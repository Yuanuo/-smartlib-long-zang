<!doctype html>
<html id="z3IBUfEgX" data-ver="699">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">守护国界主陀罗尼经卷第九</h1>
  <h2 id="a2">陀罗尼功德轨仪品第九</h2>
  <p id="a3">尔时会中有一菩萨摩诃萨。<a id="a-4"></a>名秘密主金刚手。<a id="a-5"></a>即从座起偏袒右肩。<a id="a-6"></a>右膝着地顶礼佛足。<a id="a-7"></a>合掌恭敬而白佛言。<a id="a-8"></a>世尊如佛所说陀罗尼门。<a id="a-9"></a>如是一切陀罗尼门。<a id="a-A"></a>云何名为陀罗尼门。<a id="a-B"></a>何等陀罗尼能为一切陀罗尼母。<a id="a-C"></a>何等陀罗尼普能利乐一切众生。<a id="a-D"></a>何等陀罗尼能令有情速得阿耨多罗三藐三菩萨。</p>
  <p id="aE">尔时世尊告秘密主金刚手言。<a id="a-F"></a>善哉善哉善男子。<a id="a-G"></a>能问如来如是深义。<a id="a-H"></a>我今为汝分别解说。<a id="a-I"></a>善男子有一陀罗尼。<a id="a-J"></a>即是一切陀罗尼母。<a id="a-K"></a>名守护国界主。<a id="a-L"></a>若有菩萨受持证得此陀罗尼。<a id="a-M"></a>则得其身同如意宝。<a id="a-N"></a>众生见者所愿满足。<a id="a-O"></a>亦能速得无上菩提。</p>
  <p id="aP">尔时金刚手闻是语已而白佛言。<a id="a-Q"></a>善哉世尊愿为我说此陀罗尼。<a id="a-R"></a>少分功能轨仪法则。<a id="a-S"></a>我等闻已精勤修习。<a id="a-T"></a>便能证得此陀罗尼。<a id="a-U"></a>佛告秘密主言。<a id="a-V"></a>善男子毗卢遮那世尊。<a id="a-W"></a>色究竟天为天帝释及诸天众已广宣说。<a id="a-X"></a>我今于此菩提树下金刚道场。<a id="a-Y"></a>为诸国王及与汝等。<a id="a-Z"></a>略说于此陀罗尼门汝当谛听。<a id="a-a"></a>善男子陀罗尼母所谓。<a id="a-b"></a>◇唵字所以者何。<a id="a-c"></a>三字和合为唵字故。<a id="a-d"></a>谓◇婀◇乌◇莽一婀字者。<a id="a-e"></a>是菩提心义是诸法门义。<a id="a-f"></a>亦无二义亦诸法果义。<a id="a-g"></a>亦是性义是自在义。<a id="a-h"></a>犹如国王黑白善恶随心自在。<a id="a-i"></a>又法身义。<a id="a-j"></a>二乌字者即报身义。<a id="a-k"></a>三莽字者是化身义。<a id="a-l"></a>以合三字共为唵字。<a id="a-m"></a>摄义无边故为一切陀罗尼首。<a id="a-n"></a>与诸字义而作先导。<a id="a-o"></a>即一切法所生之处。<a id="a-p"></a>三世诸佛皆观此字而得菩提。<a id="a-q"></a>故为一切陀罗尼母。<a id="a-r"></a>一切菩萨从此而生。<a id="a-s"></a>一切诸佛从此出现。<a id="a-t"></a>即是诸佛一切菩萨诸陀罗尼集会之处。<a id="a-u"></a>犹如国王住于王城。<a id="a-v"></a>臣佐辅翼婇女围绕。<a id="a-w"></a>或出游巡狩还归皇居。<a id="a-x"></a>必严四兵导从千万。<a id="a-y"></a>但言王住王之往来。<a id="a-z"></a>虽不说余而无不摄。<a id="a-10"></a>此陀罗尼亦复如是。<a id="a-11"></a>虽说一字无所不收。</p>
  <p id="a12">尔时秘密主金刚手。<a id="a-13"></a>复白佛言世尊。<a id="a-14"></a>如佛所说诸佛常住平等三昧。<a id="a-15"></a>等视众生犹如一子。<a id="a-16"></a>今者云何但言守护国界主耶。<a id="a-17"></a>诸有贫穷孤茕困苦。<a id="a-18"></a>无依无归无救无护。<a id="a-19"></a>何不愍念而守护耶。</p>
  <p id="a1A">尔时如来无上调御。<a id="a-1B"></a>告秘密主金刚手言。<a id="a-1C"></a>善男子谛听谛听当为汝说。<a id="a-1D"></a>诸佛如来非不住于平等三昧。<a id="a-1E"></a>由平等故守护国王。<a id="a-1F"></a>善男子譬如良医见小婴孩。<a id="a-1G"></a>身萦疾病不胜医药。<a id="a-1H"></a>乃以良药令母服之。<a id="a-1I"></a>由母服药力及于乳。<a id="a-1J"></a>其子饮乳疾病皆除。<a id="a-1K"></a>诸佛如来亦复如是。<a id="a-1L"></a>哀愍一切守护国王。<a id="a-1M"></a>若护国王获七胜益何等为七。<a id="a-1N"></a>所谓若能守护国王即是守护国之太子。<a id="a-1O"></a>若守护太子即守护大臣。<a id="a-1P"></a>若守护大臣即守护百姓。<a id="a-1Q"></a>若守护百姓即守护库藏。<a id="a-1R"></a>若守护库藏即守护四兵。<a id="a-1S"></a>若守护四兵即守护邻国。<a id="a-1T"></a>若能如是一切皆安。<a id="a-1U"></a>善男子是故国王与诸众生。<a id="a-1V"></a>为日为月为灯为眼为父为母。<a id="a-1W"></a>若诸有情无眼无灯无日无月无父无母身命可存。<a id="a-1X"></a>若无国王不可安立。<a id="a-1Y"></a>又善男子如大龙池。<a id="a-1Z"></a>龙若住时水常盈满。<a id="a-1a"></a>鼋鼍鱼鳖水族皆安。<a id="a-1b"></a>龙若去时水便枯涸。<a id="a-1c"></a>水性之属皆灭无余。<a id="a-1d"></a>国王亦尔。<a id="a-1e"></a>若诸国王受持于此陀罗尼门。<a id="a-1f"></a>能令无量无数众生。<a id="a-1g"></a>现在安乐长守尊贵。<a id="a-1h"></a>身坏命终得生善道。<a id="a-1i"></a>是知国主善能关闭诸恶趣门。<a id="a-1j"></a>开示人天涅槃正路。<a id="a-1k"></a>故我偏说守护国王。</p>
  <p id="a1l">尔时世尊复告秘密主金刚手言。<a id="a-1m"></a>善男子如汝所问轨仪法则。<a id="a-1n"></a>谛听谛听。<a id="a-1o"></a>我今为此陀罗尼故。<a id="a-1p"></a>说金刚城大曼荼罗轨仪法则。<a id="a-1q"></a>善男子若欲建立曼荼罗时。<a id="a-1r"></a>金刚阿阇梨先择其地若山若野。<a id="a-1s"></a>其地若有种种果木。<a id="a-1t"></a>软草名花平坦可乐。<a id="a-1u"></a>或有清净池沼澄潭泉流盈满。<a id="a-1v"></a>诸佛称赞可以建立曼荼罗场。<a id="a-1w"></a>或大河侧或近龙池莲华庄严。<a id="a-1x"></a>所谓优钵罗花拘勿头花波头摩花芬陀利花。<a id="a-1y"></a>复有凫雁鸳鸯白鹤孔雀。<a id="a-1z"></a>鹦鹉舍利拘枳罗等。<a id="a-20"></a>诸妙鸟王翔集庄严。<a id="a-21"></a>或是诸佛及诸菩萨独觉声闻。<a id="a-22"></a>曾所止住寂静可赞。<a id="a-23"></a>诸天龙等所守护处。<a id="a-24"></a>及余城邑聚落僧房舍宅堂阁。<a id="a-25"></a>塔庙天祠牛所住处。<a id="a-26"></a>闲静园苑空舍之中。<a id="a-27"></a>并可建立此曼荼罗。<a id="a-28"></a>若无如是称法之处。<a id="a-29"></a>不复简择随所便宜以用安置。<a id="a-2A"></a>但随心地作曼荼罗。<a id="a-2B"></a>复次善男子若阿阇梨选择地时。<a id="a-2C"></a>其地若有沙石瓦砾树根株杌发毛爪齿糠[麥*弋]灰炭骸骨冢墓蛇窟蚁穴。<a id="a-2D"></a>如是等地不堪建立曼荼罗场。<a id="a-2E"></a>既择地已阿阇梨当选好宿直日。<a id="a-2F"></a>于清旦时吉祥相时。<a id="a-2G"></a>五体投地礼如来足。<a id="a-2H"></a>随其力分随心广狭以建坛场。<a id="a-2I"></a>量极大者一千由旬。<a id="a-2J"></a>或复九百七百五百。<a id="a-2K"></a>三百一百一由旬量。<a id="a-2L"></a>或七肘量五肘三肘。<a id="a-2M"></a>或一肘量或一手掌乃至一爪甲量。<a id="a-2N"></a>我今当说作金刚城胜曼荼罗量之仪则。<a id="a-2O"></a>当畟方作面开一门。<a id="a-2P"></a>上安阀阅以为庄严。<a id="a-2Q"></a>一面各自有三十二磔手之量。<a id="a-2R"></a>四周栏楯画成三重共十二角。<a id="a-2S"></a>以种种宝用作花鬘而为庄严。<a id="a-2T"></a>于坛中心画毗卢遮那如来之像。<a id="a-2U"></a>并画四波罗蜜菩萨。<a id="a-2V"></a>四方四佛各四菩萨。<a id="a-2W"></a>或安种子。<a id="a-2X"></a>一一菩萨各有一拘胝那由他菩萨。<a id="a-2Y"></a>以为眷属。<a id="a-2Z"></a>次安十二供养菩萨。<a id="a-2a"></a>最外一院安置十天。<a id="a-2b"></a>彼一一尊各有真言。<a id="a-2c"></a>五佛真言已如上说。</p>
  <p id="a2d">唵(一)萨怛嚩(二合二)嚩(入)日哩(二合引三)娑嚩(二合引)贺(引四)</p>
  <p id="a2e">唵(一)啰怛曩(二合二)嚩(入)日哩(二合引三)娑嚩(二合引)贺(引四)</p>
  <p id="a2f">唵(一)达摩(二)嚩(入)日哩(二合引三)娑嚩(二合引)贺(引四)</p>
  <p id="a2g">唵(一)羯摩(二)嚩(入)日哩(二合引三)娑嚩(二合引)贺(引四)</p>
  <p id="a2h">唵(一)嚩(入)折啰(二合引二)萨埵嚩(二合引三)娑嚩(二合引)贺(引四)</p>
  <p id="a2i">唵(一)嚩(入)折啰(二合引二)啰佐(三)娑嚩(二合引)贺(引四)</p>
  <p id="a2j">唵(一)嚩(入)折啰(二合引二)啰誐(三)娑嚩(二合引)贺(引四)</p>
  <p id="a2k">唵(一)嚩(入)折啰(二合引二)娑度(三)娑嚩(二合引)贺(引四)</p>
  <p id="a2l">唵(一)嚩(入)折啰(二合引二)啰怛曩(二合三)娑嚩(二合引)贺(引四)</p>
  <p id="a2m">唵(一)嚩(入)折啰(二合引二)谛者(三)娑嚩(二合引)贺(引四)</p>
  <p id="a2n">唵(一)嚩(入)折啰(二合引二)计睹(三)娑嚩(二合引)贺(引四)</p>
  <p id="a2o">唵(一)嚩(入)折啰(二合引二)悉蜜多(三)娑嚩(二合引)贺(引四)</p>
  <p id="a2p">唵(一)嚩(入)折啰(二合引二)达摩(三)娑嚩(二合引)贺(引四)</p>
  <p id="a2q">唵(一)嚩(入)折啰(二合引二)底乞史那(三)娑嚩(二合引)贺(引四)</p>
  <p id="a2r">唵(一)嚩(入)折啰(二合引二)系睹(三)娑嚩(二合引)贺(引四)</p>
  <p id="a2s">唵(一)嚩(入)折啰(二合引二)磨洒(三)娑嚩(二合引)贺(引四)</p>
  <p id="a2t">唵(一)嚩(入)折啰(二合引二)羯磨(三)娑嚩(二合引)贺(引四)</p>
  <p id="a2u">唵(一)嚩(入)折啰(二合引二)啰乞洒(二合引三)娑嚩(二合引)贺(引四)</p>
  <p id="a2v">唵(一)嚩(入)折啰(二合引二)药乞洒(二合引三)娑嚩(二合引)贺(引四)</p>
  <p id="a2w">唵(一)嚩(入)折啰(二合引二)珊第(三)娑嚩(二合引)贺(引四)</p>
  <p id="a2x">唵(一)嚩(入)折啰(二合引二)攞洗(三)娑嚩(二合引)贺(引四)</p>
  <p id="a2y">唵(一)嚩(入)折啰(二合引二)摩[口*(隸-木+士)](三)娑嚩(二合引)贺(引四)</p>
  <p id="a2z">唵(一)嚩(入)折啰(二合引二)儗谛(三)娑嚩(二合引)贺(引四)</p>
  <p id="a30">唵(一)嚩(入)折啰(二合引二)儞哩(二合)谛(三)娑嚩(二合引)贺(引四)</p>
  <p id="a31">唵(一)嚩(入)折啰(二合引二)努闭(三)娑嚩(二合引)贺(引四)</p>
  <p id="a32">唵(一)嚩(入)折啰(二合引二)补涩闭(二合引三)娑嚩(二合引)贺(引四)</p>
  <p id="a33">唵(一)嚩(入)折啰(二合引二)阿噜计(三)娑嚩(二合引)贺(引四)</p>
  <p id="a34">唵(一)嚩(入)折啰(二合引二)巘第(三)娑嚩(二合引)贺(引四)</p>
  <p id="a35">唵(一)嚩(入)折啰(二合引二)阿麌舍(三)娑嚩(二合引)贺(引四)</p>
  <p id="a36">唵(一)嚩(入)折啰(二合引二)波(引)舍(三)娑嚩(二合引)贺(引四)</p>
  <p id="a37">唵(一)嚩(入)折啰(二合引二)娑普(二合)吒(三)娑嚩(二合引)贺(引四)</p>
  <p id="a38">唵(一)嚩(入)折啰(二合引二)巘吒(三)娑嚩(二合引)贺(引四)</p>
  <p id="a39">唵(一)因达啰(二合)也(二)娑嚩(二合引)贺(引三)</p>
  <p id="a3A">唵(一)阿仡乃(二合)裔(上二)娑嚩(二合引)贺(引三)</p>
  <p id="a3B">唵(一)阎么也(二)娑嚩(二合引)贺(引三)</p>
  <p id="a3C">唵(一)泥(上)以低(二)娑嚩(二合引)贺(引三)</p>
  <p id="a3D">唵(一)嚩(上)噜那也(二)娑嚩(二合引)贺(引三)</p>
  <p id="a3E">唵(一)么那(平)吠(上二)娑嚩(二合引)贺(引三)</p>
  <p id="a3F">唵(一)拘米啰也(二)娑嚩(二合引)贺(引三)</p>
  <p id="a3G">唵(一)伊舍娜(二)娑嚩(二合引)贺(引三)</p>
  <p id="a3H">唵(一)陀罗抳(二)娑嚩(二合引)贺(引三)</p>
  <p id="a3I">唵(一)末啰(二合)没泥(二)娑嚩(二合引)贺(引三)</p>
  <p id="a3J">尔时佛告秘密主言。<a id="a-3K"></a>依此轨仪次第安布。<a id="a-3L"></a>皆周毕已。<a id="a-3M"></a>其阿阇梨为入坛者。<a id="a-3N"></a>先当授与三昧耶戒以为先导。<a id="a-3O"></a>然后灌顶既灌顶已。<a id="a-3P"></a>然后教其念诵真言。<a id="a-3Q"></a>唇齿相合其舌微动勿使出声。<a id="a-3R"></a>量力记数及时多少以为常限。<a id="a-3S"></a>要当要期得胜境界。<a id="a-3T"></a>若无克获不出道场。<a id="a-3U"></a>如是精勤以求悉地。<a id="a-3V"></a>我今当说用珠差别。<a id="a-3W"></a>而说偈言。</p>
  <p id="a3X">佛部绍佛种　　当用菩提子</p>
  <p id="a3Y">金刚部中珠　　亦用金刚子</p>
  <p id="a3Z">宝部之中用　　金等宝为珠</p>
  <p id="a3a">真珠为念珠　　诸佛所称赞</p>
  <p id="a3b">莲华部中用　　莲华子为尊</p>
  <p id="a3c">羯摩部中珠　　种种和合作</p>
  <p id="a3d">五部掏珠法　　用大拇指同</p>
  <p id="a3e">佛部头指承　　金刚部中指</p>
  <p id="a3f">宝部无名指　　莲华部合三</p>
  <p id="a3g">羯摩四指承　　皆用于初节</p>
  <p id="a3h">金珠两倍福　　真珠得俱胝</p>
  <p id="a3i">金刚莲子珠　　百千俱胝福</p>
  <p id="a3j">若持菩提子　　及以和合珠</p>
  <p id="a3k">无数福庄严　　诸佛之所说</p>
  <p id="a3l">珠有一百八　　摄乱心不驰</p>
  <p id="a3m">毗卢遮那印　　当鼻端系想</p>
  <p id="a3n">为除烦恼等　　增长三摩提</p>
  <p id="a3o">当想于本尊　　护摩勤念诵</p>
  <p id="a3p">先观月轮净　　想自坐轮中</p>
  <p id="a3q">发焰光炽然　　天光严自体</p>
  <p id="a3r">十方现在佛　　五色青白珠</p>
  <p id="a3s">庄严极可尊　　常观现前住</p>
  <p id="a3t">三千尘数佛　　悉来入我身</p>
  <p id="a3u">我身等虚空　　扇底迦供养</p>
  <p id="a3v">想菩萨欢喜　　是增长护摩</p>
  <p id="a3w">忿怒入我身　　内外冤皆灭</p>
  <p id="a3x">美色菩萨入　　想敬爱相成</p>
  <p id="a3y">瑜伽内护摩　　过去诸佛说</p>
  <p id="a3z">尔时世尊说此偈已。<a id="a-40"></a>告秘密主金刚手言。<a id="a-41"></a>善男子谛听谛听此一字陀罗尼门。<a id="a-42"></a>即是一切陀罗尼母。<a id="a-43"></a>无边俱胝陀罗尼门以为眷属。<a id="a-44"></a>若有观察此陀罗尼。<a id="a-45"></a>无边俱胝三昧现前。<a id="a-46"></a>过去现在一切诸佛。<a id="a-47"></a>由观察此陀罗尼故。<a id="a-48"></a>得阿耨多罗三藐三菩提。<a id="a-49"></a>善男子我今为诸国王。<a id="a-4A"></a>略说一字令得受持。<a id="a-4B"></a>若诸国王得一字观。<a id="a-4C"></a>一刹那顷便得五种三昧现前。<a id="a-4D"></a>所有烦恼不复现起。<a id="a-4E"></a>善男子此大金刚城曼荼罗。<a id="a-4F"></a>所有功能不可思议。<a id="a-4G"></a>若善男子善女人。<a id="a-4H"></a>有能入此曼荼罗者。<a id="a-4I"></a>则为已见一切诸佛一切菩萨。<a id="a-4J"></a>何以故此曼荼罗。<a id="a-4K"></a>即是一切诸佛贤圣集会议论甚深法处。<a id="a-4L"></a>若能入者。<a id="a-4M"></a>则为诸佛一切菩萨证知护念。<a id="a-4N"></a>为诸如来法王真子。<a id="a-4O"></a>能为一切众生之父。<a id="a-4P"></a>绍三宝种断三恶趣。<a id="a-4Q"></a>开人天门住不退地。<a id="a-4R"></a>远一切罪得三十七菩提分法十力无畏。<a id="a-4S"></a>以为璎珞而自庄严。<a id="a-4T"></a>善男子随其城邑。<a id="a-4U"></a>有此道场受持修行。<a id="a-4V"></a>四天大王帝释诸天八部拥护。<a id="a-4W"></a>于此国土常无饥馑亦无冤敌。<a id="a-4X"></a>一切人畜无诸灾疫。<a id="a-4Y"></a>诸国小王钦德归化。<a id="a-4Z"></a>于诸王中殊胜第一。<a id="a-4a"></a>远离一切忧患苦恼。<a id="a-4b"></a>随其寿命安隐快乐。<a id="a-4c"></a>乃至梦中常见一切诸佛菩萨。<a id="a-4d"></a>转身受生常得安乐。<a id="a-4e"></a>有大名称富有财宝。<a id="a-4f"></a>好行惠施能修安忍。<a id="a-4g"></a>具足智慧爱乐善法。<a id="a-4h"></a>生生常得宿住智慧。<a id="a-4i"></a>于百千世作转轮王。<a id="a-4j"></a>那由他劫作天帝释。<a id="a-4k"></a>百俱胝世常作人王。<a id="a-4l"></a>秘密主若有善男子善女人。<a id="a-4m"></a>以恒河沙世界满中七宝持用布施。<a id="a-4n"></a>若复有人为欲利乐一切众生。<a id="a-4o"></a>发菩提心入此金刚曼荼罗者。<a id="a-4p"></a>其福胜彼。<a id="a-4q"></a>尔时世尊欲重宣此义而说偈言。</p>
  <p id="a4r">诸佛曼荼罗　　已说三身法</p>
  <p id="a4s">法身及报化　　相续次第成</p>
  <p id="a4t">修佛菩提中　　最胜微妙法</p>
  <p id="a4u">不久当成佛　　三身皆得圆</p>
  <p id="a4v">十方诸世尊　　共证知护念</p>
  <p id="a4w">当成法王子　　持佛种常全</p>
  <p id="a4x">已断恶趣因　　复远诸苦果</p>
  <p id="a4y">随顺不退转　　修行趣菩提</p>
  <p id="a4z">常安住勤修　　三十七道品</p>
  <p id="a50">又住四梵住　　无畏十力中</p>
  <p id="a51">若见此道场　　远离一切罪</p>
  <p id="a52">应受人天等　　敬养尊重心</p>
  <p id="a53">现世成如来　　众生痴闇灭</p>
  <p id="a54">诸天恒见佛　　常护道场门</p>
  <p id="a55">金刚道场中　　若得灌顶者</p>
  <p id="a56">法王子灌顶　　不久必当成</p>
  <p id="a57">千世为轮王　　那由他帝释</p>
  <p id="a58">亿劫四王位　　无数世人王</p>
  <p id="a59">十度悉皆圆　　安住于十地</p>
  <p id="a5A">成就十种智　　十自在皆通</p>
  <p id="a5B">趣三解脱门　　建立三乘法</p>
  <p id="a5C">随顺成佛地　　相好以庄严</p>
  <p id="a5D">转生所受身　　得乐大名称</p>
  <p id="a5E">能脱诸病恼　　智慧决无疑</p>
  <p id="a5F">富贵施贫穷　　安忍爱乐善</p>
  <p id="a5G">生生知宿住　　世世尽端严</p>
  <p id="a5H">世界如恒沙　　满中皆七宝</p>
  <p id="a5I">净心将布施　　缘觉及声闻</p>
  <p id="a5J">若发菩提心　　为利诸含识</p>
  <p id="a5K">入此道场者　　此福胜过前</p>
  <p id="a5L">从发菩提心　　生佛及菩萨</p>
  <p id="a5M">从菩萨流出　　缘觉与声闻</p>
  <p id="a5N">及色究竟天　　刹利诸族姓</p>
  <p id="a5O">并余诸善业　　凡夫之所行</p>
  <p id="a5P">菩提心出生　　菩萨不退地</p>
  <p id="a5Q">故修诸胜行　　先发菩提心</p>
  <p id="a5R">尔时秘密主金刚手。<a id="a-5S"></a>闻说此已白佛言。<a id="a-5T"></a>世尊我今闻此大金刚城曼荼罗一切陀罗尼母一切如来成正觉法心。<a id="a-5U"></a>得清净欢喜踊跃。<a id="a-5V"></a>随其所在国土城邑。<a id="a-5W"></a>若有建立此曼茶罗。<a id="a-5X"></a>我秘密主以陀罗尼而为供养。<a id="a-5Y"></a>即说陀罗尼曰。</p>
  <p id="a5Z">曩谟(一)啰怛曩(二合)怛啰(二合)也耶(二)曩谟嚩折啰(二合)播曩曳(平三)摩贺(四)药乞叉(二合)犀那钵戴曳(平五)摩贺(引)么攞(六)钵啰(二合)讫啰(二合)摩也(七)摩贺嚩折啰(二合八)谜啰嚩也(九)唵(十)阿没[口*栗](二合)多(十一)军吒[口*梨](十二)吽(十三)发(十四)翳系(十五)翳奚(十六)阿劫腊摩(十七)阿劫腊摩(十八)阿迦哩洒(二合)也(十九)阿迦哩洒(二合)也(二十)嚩(入)质哩(二合)曩(上鼻音乃也反二十一)萨嚩弩瑟吒(二合二十二)那伽难(上二十三)室啰斯(上二十四)频那频那(二十五)嚩(入)折啰(二合)曩(上鼻音乃也反二十六)跛吒(上)也跛吒(上)也(二十七)嚩(入)折啰(二合)曩(上鼻音乃也反二十八)吽吽吽(二十九)癹癹癹(三十)嗔陀嗔陀嗔陀(三十一)嚩(入)折啰(二合)曩(上鼻音乃也反三十二)萨嚩努瑟吒(二合三十三)娜健难(三十四)毗洒耶毗洒耶(三十五)仡啰(二合)娑仡啰(二合)娑(三十六)娑么娑么(三十七)弥勃多(二合)入嚩(二合)啰(三十八)摩哩那(三十九)嚩(入)折哩(二合)娜(乃也反四十)那赖也那赖也(四十一)户嚧户嚧(四十二)吽吽吽(四十三)阿没哩(二合)多(四十四)嚩(入)哩洒(二合)儞(四十五)嚩(入)哩杀睹(四十六)祢嚩(上)娑(上)满低曩(上鼻音乃也反四十七)癹癹癹癹癹癹癹(四十八)佉(上已下同)佉佉佉佉佉佉(四十九)佉(上)呬(奚以反下同)佉呬佉呬佉呬佉呬佉呬佉呬(五十)攞攞攞(五十一)娑嚩(二合引)贺(引五十二)</p>
  <p id="a5a">世尊我今复当说于念诵轨仪法则。<a id="a-5b"></a>金刚阿阇梨凡欲所为。<a id="a-5c"></a>要当先于一切众生起慈悲心。<a id="a-5d"></a>若有国土亢阳无雨。<a id="a-5e"></a>金刚阿阇梨往有莲华大龙池所。<a id="a-5f"></a>或河流岸或复小池。<a id="a-5g"></a>当结大界。<a id="a-5h"></a>或四方界或四隅界。<a id="a-5i"></a>结护己身此处作坛坛上图画七头龙王。<a id="a-5j"></a>散种种花烧种种香。<a id="a-5k"></a>涂香末香花鬘资具种种供养。<a id="a-5l"></a>坛场四面悬青色幡建赤色幢。<a id="a-5m"></a>当以谷麦油麻大麦腊沓子银金钱等投龙池中。<a id="a-5n"></a>右绕四面合掌礼拜以为供养。<a id="a-5o"></a>次备饮食以为供养。<a id="a-5p"></a>谓酪密酥乳糜白粳米饭种种饮食。<a id="a-5q"></a>转读大孔雀王经。<a id="a-5r"></a>起大悲心发大誓愿。<a id="a-5s"></a>为诸众生祈降甘雨。<a id="a-5t"></a>作是法已若不降雨。<a id="a-5u"></a>当以忿怒尊陀罗尼念诵加持。<a id="a-5v"></a>我当自来以金刚杵。<a id="a-5w"></a>而拟龙头令彼惊怖。<a id="a-5x"></a>时龙云中恭敬合掌。<a id="a-5y"></a>下微细雨普遍充洽龙亦欢喜。<a id="a-5z"></a>唯除众生有决定业甘雨不降余必应心。<a id="a-60"></a>念诵之时食三白食。<a id="a-61"></a>所谓乳酪及白粳米。<a id="a-62"></a>诵十万遍便得成就。</p>
  <p id="a63">若雨过多便诵止雨陀罗尼曰。</p>
  <p id="a64">唵(一)阿蜜[口*栗]低底(二)吽(三)底瑟咤(二合四)娑嚩(二合引)贺(引五)</p>
  <p id="a65">诵此陀罗尼七遍。<a id="a-66"></a>或以钵器或瓶缸等盛蜀葵花。<a id="a-67"></a>以钵瓶等覆在地上便即晴明。</p>
  <p id="a68">若他方冤敌来相侵扰。<a id="a-69"></a>当诵此陀罗尼曰。</p>
  <p id="a6A">南谟(一)啰怛曩(二合)怛啰(二合)耶也(二)唵(三)阿蜜[口*栗]多(四)嚩日哩(二合)阿蜜[口*栗]低(五)吽(六)孽捙孽捙(七)曳(入)他苏佉(八)三昧也(九)摩奴三末啰(十)娑嚩(二合引)贺(引十一)</p>
  <p id="a6B">烧安悉香以花置掌中。<a id="a-6C"></a>作金刚合掌诵此真言。<a id="a-6D"></a>四向散花冤贼退散。</p>
  <p id="a6E">若国土内一切灾难诸恶鬼神。<a id="a-6F"></a>流行疫毒恼于人畜。<a id="a-6G"></a>及有他方冤敌侵扰。<a id="a-6H"></a>当作极大威德忿怒王金刚手甘露军荼利金刚。<a id="a-6I"></a>哑哑而笑要胜秘密心法。<a id="a-6J"></a>亦取诸毒刺。<a id="a-6K"></a>火焚念诵而作护摩。<a id="a-6L"></a>如上灾难皆悉消灭。<a id="a-6M"></a>若欲效验先诵真言满十万遍即得悉地。</p>
  <p id="a6N">若欲先知善恶吉凶定不定者应当诵此陀罗尼曰。</p>
  <p id="a6O">南谟(一)啰怛曩(二合)怛啰(二合)耶也(二)南谟(三)始战(二合)拏嚩折啰(二合引)跛曩曳(四)摩贺(五)药乞叉(二合)犀那钵戴曳(平六)翳鬘(七)勿[亭*野](亭也反八)钵啰乞叉(二合)茗(九)娑茗(十)勿[亭*野](亭也反十一)三没哩[亭*野](亭也反)睹(十二)唵(十三)阿蜜[口*栗](二合)低癹(十四)怛儞也(二合)他(十五)战抳战抳(十六)印抳泯抳(十七)僧羯[口*束*頁]摩(十八)泯抳(十九)阿尾奢矫祢(二十)钵啰(二合)尾奢矫祢(二十一)阿悉泯(二十二)阿麌瑟咤(二合二十三)曼茶哩(二十四)钵扇努(二十五)那啰迦(二十六)那哩迦(二十七)儞尾那(二十八)斫刍洒(二十九)阿闭睹(三十)摩努山(三十一)斫刍入(拈熠反)眠斫刍(三十二)跛啰(二合)嚩(入)多也(三十三)睹系那纥哩(二合)单(三十四)曳(入)写纥哩(二合)单(三十五)曳(入)怛啰(二合三十六)悉他比单(三十七)怛(三十八)萨挽(三十九)捺哩洒(二合)也(四十)莎嚩(二合引)贺(四十一引)</p>
  <p id="a6P">次说持念轨仪。<a id="a-6Q"></a>金刚阿阇梨先以瞿摩夷涂成方坛。<a id="a-6R"></a>以乳酪末作儞也(平二合)阿乐多(二合乐音阑格反)各盛满碗置坛四角四角。<a id="a-6S"></a>置灯。<a id="a-6T"></a>然后散花烧安悉香。<a id="a-6U"></a>或于剑中或镜或墙。<a id="a-6V"></a>或指或掌或灯或佛像。<a id="a-6W"></a>或水精或坛或琉璃中。<a id="a-6X"></a>称心所欲见其善恶。<a id="a-6Y"></a>当以童男或有童女。<a id="a-6Z"></a>身无瘢痕清净无过。<a id="a-6a"></a>澡浴身体着解白衣。<a id="a-6b"></a>诵此真言用加持之。<a id="a-6c"></a>我当至彼自现其身。<a id="a-6d"></a>随其所问三世之事悉皆辩说。<a id="a-6e"></a>随心疑惑悉皆断除。<a id="a-6f"></a>若为癫痫鬼魅所著。<a id="a-6g"></a>当以杨枝及石榴枝。<a id="a-6h"></a>以上真言加持七遍。<a id="a-6i"></a>烧安悉香于地画彼鬼神形像。<a id="a-6j"></a>令前童子执杨枝等。<a id="a-6k"></a>鞭彼图画鬼神形像胸背等处。<a id="a-6l"></a>时彼病人如挞其身。<a id="a-6m"></a>嗥叫啼泣叩头求救。<a id="a-6n"></a>从今永去不敢更来。<a id="a-6o"></a>时阿阇梨令鬼立誓。<a id="a-6p"></a>若再来者愿我眷属丧灭无余。<a id="a-6q"></a>鬼立誓后更不再来病者平复。<a id="a-6r"></a>非唯去病种种胜事。<a id="a-6s"></a>此总持力皆得称心成就所作。</p>
  <p id="a6t">尔时世尊告秘密主金刚手菩萨言。<a id="a-6u"></a>善哉善哉善男子。<a id="a-6v"></a>此陀罗尼能与未来一切众生作大利益。<a id="a-6w"></a>一切如来悉皆随喜。<a id="a-6x"></a>此陀罗尼能令众生发菩提心。<a id="a-6y"></a>又令一切外道异见皆悉调伏。<a id="a-6z"></a>与诸佛法以为先导。<a id="a-70"></a>随诸国土有此总持。<a id="a-71"></a>国无饥馑人民安乐。<a id="a-72"></a>国主无病无复怨敌。<a id="a-73"></a>佛法流通无诸障碍。<a id="a-74"></a>秘密主菩萨以此陀罗尼为主覆护自身。<a id="a-75"></a>能持种种陀罗尼宝。<a id="a-76"></a>于夜闇中而为明炬。<a id="a-77"></a>又以种种陀罗尼门。<a id="a-78"></a>而作璎珞庄严其身。<a id="a-79"></a>以此陀罗尼而为先导。<a id="a-7A"></a>以此陀罗尼而为器仗。<a id="a-7B"></a>过现未来恒须执持。<a id="a-7C"></a>以此陀罗尼而为室宅。<a id="a-7D"></a>安住其中而行布施。<a id="a-7E"></a>守护净戒修习安忍。<a id="a-7F"></a>勤行精进深入禅定照明般若。<a id="a-7G"></a>秘密主菩萨云何安住于此陀罗尼中而行布施。<a id="a-7H"></a>秘密主以此菩萨。<a id="a-7I"></a>不舍平等而行施故。<a id="a-7J"></a>谓陀罗尼平等故布施平等。<a id="a-7K"></a>布施平等故我平等。<a id="a-7L"></a>我平等故众生平等。<a id="a-7M"></a>众生平等故法平等。<a id="a-7N"></a>法平等故菩提平等。<a id="a-7O"></a>菩提平等故即陀罗尼平等故。<a id="a-7P"></a>此菩萨住陀罗尼能行布施。<a id="a-7Q"></a>如是布施非随烦恼而行布施。<a id="a-7R"></a>与胜义法相应布施。<a id="a-7S"></a>悉能舍离一切烦恼名最胜舍。<a id="a-7T"></a>诸见不起内外眷属一切皆舍。<a id="a-7U"></a>秘密主此是安住陀罗尼住处修行布施。</p>
  <p id="a7V">秘密主云何菩萨。<a id="a-7W"></a>住陀罗尼修行净戒。<a id="a-7X"></a>此菩萨见身口意本性寂静而护持戒。<a id="a-7Y"></a>于身口意心无所著。<a id="a-7Z"></a>不依此世不依他世。<a id="a-7a"></a>不依于内不依于外。<a id="a-7b"></a>不依蕴界处不依菩提。<a id="a-7c"></a>亦不依于陀罗尼门。<a id="a-7d"></a>不依涅槃及一切法。<a id="a-7e"></a>护持净戒亦不念言我能持戒。<a id="a-7f"></a>是为菩萨安住总持护持净戒。<a id="a-7g"></a>秘密主云何菩萨。<a id="a-7h"></a>住陀罗尼修习安忍。<a id="a-7i"></a>此菩萨修忍辱时。<a id="a-7j"></a>不见自身不见众生。<a id="a-7k"></a>不见补特伽罗不见寿者。<a id="a-7l"></a>不见于我及以我所。<a id="a-7m"></a>此菩萨内心清净众生清净一切法清净。<a id="a-7n"></a>以无所依依清净心而行安忍。<a id="a-7o"></a>此菩萨修安忍时。<a id="a-7p"></a>无有少法而可修习。<a id="a-7q"></a>亦无少法而可损减。<a id="a-7r"></a>亦无少法而可增长。<a id="a-7s"></a>亦不为于少法生故。<a id="a-7t"></a>亦不为于少法灭故。<a id="a-7u"></a>亦不为于少法尽故。<a id="a-7v"></a>亦不为于少寂静故。<a id="a-7w"></a>亦不为于一切众生无我性故。<a id="a-7x"></a>亦不为于一切众生寂静性故。<a id="a-7y"></a>亦不为于无恐怖故。<a id="a-7z"></a>亦不为于身灭尽故。<a id="a-80"></a>亦不为于语言尽故。<a id="a-81"></a>亦不为于心意尽故。<a id="a-82"></a>并不为于如是等法修习安忍。<a id="a-83"></a>此菩萨于身修安忍时。<a id="a-84"></a>为他所害节节支解。<a id="a-85"></a>当自观察身与草木墙壁瓦砾等无有异。<a id="a-86"></a>此菩萨于语修安忍时。<a id="a-87"></a>为他毁辱以妙言词而酬答之。<a id="a-88"></a>自在观察言语性空不可执持。<a id="a-89"></a>体性寂静无有住处。<a id="a-8A"></a>又此法体皆不相待。<a id="a-8B"></a>刹那刹那不相续故。<a id="a-8C"></a>如是观察修行安忍。<a id="a-8D"></a>此菩萨于心修安忍时。<a id="a-8E"></a>无有浊乱亦无高下。<a id="a-8F"></a>见身与心各不相知。<a id="a-8G"></a>了见身心无有住处。<a id="a-8H"></a>此是菩萨安住总持修习安忍。</p>
  <p id="a8I">秘密主云何菩萨。<a id="a-8J"></a>住陀罗尼勤行精进。<a id="a-8K"></a>此菩萨为欲增长诸善法故。<a id="a-8L"></a>勤行精进而观法界。<a id="a-8M"></a>不见增长不见损减。<a id="a-8N"></a>无少真实可得成就。<a id="a-8O"></a>无少颠倒可得坏灭。<a id="a-8P"></a>无世界成无世界坏。<a id="a-8Q"></a>依此清净陀罗尼门。<a id="a-8R"></a>观察诸法亦复如是。<a id="a-8S"></a>不见善法而可增长。<a id="a-8T"></a>不见恶法而可减灭。<a id="a-8U"></a>彼诸法性无大无小无有住处。<a id="a-8V"></a>来无所从去无所至。<a id="a-8W"></a>如是知见一切诸法。<a id="a-8X"></a>依如是法庄严自身。<a id="a-8Y"></a>为令众生真实解了颠倒法故而为说法。<a id="a-8Z"></a>如是说时观察众生实不可得。<a id="a-8a"></a>以知众生不可得故。<a id="a-8b"></a>则一切法亦不可得。<a id="a-8c"></a>何以故谓离众生无有少法而可得者。<a id="a-8d"></a>离法亦无众生可得。<a id="a-8e"></a>又此法性即是我性。<a id="a-8f"></a>我性即是一切法性。<a id="a-8g"></a>一切法性即是佛性。<a id="a-8h"></a>此彼本性体平等故。<a id="a-8i"></a>观察寻求如是佛法无少可得。<a id="a-8j"></a>法不可得故佛不可得。<a id="a-8k"></a>又能观心尚不可得况所求法而当可得。<a id="a-8l"></a>内外能所二相俱忘。<a id="a-8m"></a>如是说法此是菩萨安住总持勤行精进。</p>
  <p id="a8n">秘密主菩萨云何。<a id="a-8o"></a>住陀罗尼修习静虑。<a id="a-8p"></a>此菩萨若入诸定。<a id="a-8q"></a>当入诸禅平等体性。<a id="a-8r"></a>非有成就非无成就。<a id="a-8s"></a>观察诸定无增无减。<a id="a-8t"></a>不依诸境而有观察悟诸禅定。<a id="a-8u"></a>及一切法平等体性。<a id="a-8v"></a>不乱不灭不相障碍。<a id="a-8w"></a>于诸净虑支林功德。<a id="a-8x"></a>不依身求不依心求。<a id="a-8y"></a>如是入时依于实相真际法性而入于定。<a id="a-8z"></a>观诸众生体性平等诸法无生。<a id="a-90"></a>如是相应修习于定。<a id="a-91"></a>如是入定心不住内。<a id="a-92"></a>亦不住外亦不住心。<a id="a-93"></a>此菩萨不住于识。<a id="a-94"></a>超过一切有见众生持戒入禅。<a id="a-95"></a>亦悉超过一切外道五通神仙声闻缘觉一切三昧三摩钵底。<a id="a-96"></a>此菩萨所有禅定。<a id="a-97"></a>从陀罗尼而得出生。<a id="a-98"></a>远离诸见及诸烦恼。<a id="a-99"></a>而皆回向无上菩提。<a id="a-9A"></a>成就众生常住纯一真实三昧。<a id="a-9B"></a>乃至涅槃无有变异。<a id="a-9C"></a>是为菩萨住陀罗尼修习静虑。<a id="a-9D"></a>秘密主云何菩萨住陀罗尼。<a id="a-9E"></a>修习于法毗钵舍那。<a id="a-9F"></a>谓此菩萨以智慧眼明见诸法。<a id="a-9G"></a>非肉眼见非天眼见。<a id="a-9H"></a>此菩萨如是见时。<a id="a-9I"></a>见法寂静见近寂静。<a id="a-9J"></a>见无所行见无合会。<a id="a-9K"></a>虚闲寂静无有成就。<a id="a-9L"></a>此菩萨以如是见见一切法。<a id="a-9M"></a>若见少法不名为见不见少法是名为见。<a id="a-9N"></a>何以故若见法体智慧不生。<a id="a-9O"></a>若无智慧亦无无智。<a id="a-9P"></a>亦无有见。<a id="a-9Q"></a>如是见法非有我见。<a id="a-9R"></a>非众生见非寿者见。<a id="a-9S"></a>非养育见非士夫见。<a id="a-9T"></a>非补特伽罗见。<a id="a-9U"></a>如是见者是名见法。<a id="a-9V"></a>如是见法即见众生虚妄颠倒。<a id="a-9W"></a>是故菩萨于诸众生。<a id="a-9X"></a>起极坚固大悲之心。<a id="a-9Y"></a>作是念言奇哉众生。<a id="a-9Z"></a>如是妙法如是清净云何而为烦恼所缠恒受大苦。<a id="a-9a"></a>为欲令其解脱妄苦而起大悲。<a id="a-9b"></a>是为菩萨住陀罗尼修习于法毗钵舍那。<a id="a-9c"></a>佛言秘密主我于无量无数劫中。<a id="a-9d"></a>修习如是波罗蜜多。<a id="a-9e"></a>至最后身六年苦行。<a id="a-9f"></a>不得阿耨多罗三藐三菩提成毗卢遮那。<a id="a-9g"></a>坐道场时无量化佛犹如油麻遍满虚空。<a id="a-9h"></a>诸佛同声而告我言。<a id="a-9i"></a>善男子云何而求成等正觉。<a id="a-9j"></a>我白佛言我是凡夫未知求处。<a id="a-9k"></a>唯愿慈悲为我解说。<a id="a-9l"></a>是时诸佛同告我言。<a id="a-9m"></a>善男子谛听谛听当为汝说。<a id="a-9n"></a>汝今宜应当于鼻端想净月轮。<a id="a-9o"></a>于月轮中作唵字观。<a id="a-9p"></a>作是观已于夜后分。<a id="a-9q"></a>得成阿耨多罗三藐三菩提。<a id="a-9r"></a>善男子十方世界如恒河沙三世诸佛。<a id="a-9s"></a>不于月轮作唵字观。<a id="a-9t"></a>得成佛者无有是处。<a id="a-9u"></a>何以故唵字即是一切法门。<a id="a-9v"></a>亦是八万四千法门宝炬关钥。<a id="a-9w"></a>唵字即是毗卢遮那佛之真身。<a id="a-9x"></a>唵字即是一切陀罗尼母。<a id="a-9y"></a>从此能生一切如来。<a id="a-9z"></a>从如来生一切菩萨。<a id="a-A0"></a>从菩萨生一切众生乃至少分所有善根。<a id="a-A1"></a>善男子此陀罗尼具如是等不可思议威德功用。<a id="a-A2"></a>穷劫演说劫数可尽。<a id="a-A3"></a>此陀罗尼功用威德不可穷尽。<a id="a-A4"></a>尔时世尊欲重显示此陀罗尼胜功德故。<a id="a-A5"></a>而说偈言。</p>
  <p id="aA6">若离烦恼尘　　能断一切垢</p>
  <p id="aA7">离垢心清净　　此宝炬总持</p>
  <p id="aA8">若身口意净　　平等起慈心</p>
  <p id="aA9">光明如净月　　此宝炬总持</p>
  <p id="aAA">解脱诸二见　　远离念与疑</p>
  <p id="aAB">得智慧想心　　此宝炬总持</p>
  <p id="aAC">入于念智门　　大智功德具</p>
  <p id="aAD">如空际无垢　　此宝炬总持</p>
  <p id="aAE">不断三宝种　　远离三种垢</p>
  <p id="aAF">脱三有惑苦　　此宝炬总持</p>
  <p id="aAG">灭尽贪嗔痴　　阴翳诸烦恼</p>
  <p id="aAH">不为劫浊乱　　此宝炬总持</p>
  <p id="aAI">上中下世界　　所有诸音声</p>
  <p id="aAJ">妙入无尘相　　此宝炬总持</p>
  <p id="aAK">具足甚深法　　无边诸字句</p>
  <p id="aAL">脱我所二见　　此宝炬总持</p>
  <p id="aAM">妙建立四行　　具足于四禅</p>
  <p id="aAN">随顺得解脱　　此宝炬总持</p>
  <p id="aAO">得胜义法眼　　四摄梵住圆</p>
  <p id="aAP">五通为先导　　此宝炬总持</p>
  <p id="aAQ">建立妙念处　　常随顺正断</p>
  <p id="aAR">恒修四神足　　此宝炬总持</p>
  <p id="aAS">具信等五根　　安住于五力</p>
  <p id="aAT">速住七觉分　　此宝炬总持</p>
  <p id="aAU">八正道引摄　　住于止观峰</p>
  <p id="aAV">俱解脱前导　　此宝炬总持</p>
  <p id="aAW">自在行地满　　常随解脱道</p>
  <p id="aAX">永断一切过　　此宝炬总持</p>
  <p id="aAY">光明普照世　　如净日月轮</p>
  <p id="aAZ">能令眼清净　　此宝炬总持</p>
  <p id="aAa">天眼妙清净　　慧眼无翳障</p>
  <p id="aAb">法眼亦清净　　此宝炬总持</p>
  <p id="aAc">能净烦恼魔　　及净蕴魔道</p>
  <p id="aAd">死魔已降伏　　诸魔军退灭</p>
  <p id="aAe">总持自在住　　那由他刹中</p>
  <p id="aAf">见那由他佛　　听闻无上法</p>
  <p id="aAg">闻斯广大法　　真明力念持</p>
  <p id="aAh">文义悉皆圆　　广为众生说</p>
  <p id="aAi">住此总持者　　于法微细知</p>
  <p id="aAj">分别诸因缘　　心智刹那灭</p>
  <p id="aAk">满此总持者　　无著无所依</p>
  <p id="aAl">三智眼已明　　安住三解脱</p>
  <p id="aAm">得此最胜持　　广说真言要</p>
  <p id="aAn">获多总持法　　无量难可称</p>
  <p id="aAo">诸定及解脱　　无量无有边</p>
  <p id="aAp">游戏诸通明　　无边门悉具</p>
  <p id="aAq">如大海无量　　能纳诸细流</p>
  <p id="aAr">如是最胜明　　无边法归处</p>
  <p id="aAs">欲悟无尽智　　善入无尽声</p>
  <p id="aAt">永灭结缚源　　说此真明法</p>
  <p id="aAu">若欲诸色相　　种族悉崇高</p>
  <p id="aAv">生生殊胜身　　获得如意宝</p>
  <p id="aAw">能入甚深教　　忍不出不生</p>
  <p id="aAx">智地不动摇　　说此总持法</p>
  <p id="aAy">无数诸菩萨　　求无上菩提</p>
  <p id="aAz">得此陀罗尼　　菩提不难得</p>
  <p id="aB0">十方一切佛　　说法利众生</p>
  <p id="aB1">得此最胜明　　辩才常不断</p>
  <p id="aB2">得此真明法　　说法皆不空</p>
  <p id="aB3">知身根乐殊　　无量众生喜</p>
  <p id="aB4">住此真明法　　转于最胜轮</p>
  <p id="aB5">众生脱苦源　　最胜乘安住</p>
  <p id="aB6">那由他亿劫　　赞叹此功能</p>
  <p id="aB7">此功德无边　　佛说不能尽</p>
  <p id="aB8">尔时秘密主金刚手菩萨摩诃萨。<a id="a-B9"></a>闻说此已。<a id="a-BA"></a>欢喜踊跃即起合掌。<a id="a-BB"></a>右绕世尊经百千匝。<a id="a-BC"></a>还复本座恭敬瞻仰。<a id="a-BD"></a>佛说此陀罗尼功德品时。<a id="a-BE"></a>三十二那由他菩萨得此陀罗尼。<a id="a-BF"></a>无量无数众生。<a id="a-BG"></a>发阿耨多罗三藐三菩提心。</p>
 </body>
</html>