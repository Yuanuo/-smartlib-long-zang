<!doctype html>
<html id="z3IBUm8j6" data-ver="384">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说无二平等最上瑜伽大教王经卷第四</h1>
  <h2 id="a2">出生大禅定分第十二</h2>
  <p id="a3">尔时金刚手菩萨大秘密主。<a id="a-4"></a>复入一切虚空界智光照明三摩地。<a id="a-5"></a>从是三摩地出已。<a id="a-6"></a>宣说大三昧大士出生诸大明法门智部大明曰。</p>
  <p id="a7">唵(引一句)倪也(二合引)努(引)讷婆(二合)嚩(引)野莎(引)贺(引二)</p>
  <p id="a8">说此大明已。<a id="a-9"></a>阿僧祇百千佛刹皆大震动。<a id="a-A"></a>又此大明若有闻者。<a id="a-B"></a>即得广大记念辩才智慧。</p>
  <p id="aC">尔时金刚手菩萨大秘密主。<a id="a-D"></a>复入普遍光明三昧金刚加持三摩地。<a id="a-E"></a>从是三摩地出已。<a id="a-F"></a>宣说摄部大明曰。</p>
  <p id="aG">唵(引一句)僧屹啰(二合)贺倪也(二合引)努(引)讷婆(二合)嚩(引)野莎(引)贺(引二句)</p>
  <p id="aH">说此大明已。<a id="a-I"></a>所有一切虚空界。<a id="a-J"></a>自然出现广大炽盛。<a id="a-K"></a>光明照耀普遍一切。<a id="a-L"></a>互相映彻照见无碍。</p>
  <p id="aM">尔时金刚手菩萨大秘密主。<a id="a-N"></a>复入自性清净三摩地。<a id="a-O"></a>从是三摩地出已。<a id="a-P"></a>宣说法部大明曰。</p>
  <p id="aQ">唵(引一句)达哩摩(二合)倪也(二合引)努(引)讷婆(二合)嚩(引)野莎(引)贺(引)(二)</p>
  <p id="aR">说此大明已。<a id="a-S"></a>自然出现广大光明。<a id="a-T"></a>遍照无边一切佛刹。</p>
  <p id="aU">尔时金刚手菩萨大秘密主。<a id="a-V"></a>复入自性清净集吉祥生金刚加持三摩地。<a id="a-W"></a>从是三摩地出已。<a id="a-X"></a>宣说迦摩部大明曰。</p>
  <p id="aY">唵(引一句)迦(引)摩倪也(二合引)努(引)讷婆(二合)嚩(引)野莎(引)贺(引)(二)</p>
  <p id="aZ">说此大明已。<a id="a-a"></a>自然出现广大光明。<a id="a-b"></a>遍照无边一切佛刹。<a id="a-c"></a>诸持明者各于诸部。<a id="a-d"></a>当如是知起相应心住真实理。<a id="a-e"></a>以自影像加持而住。<a id="a-f"></a>一切所作谛心观想。<a id="a-g"></a>复次当知诸部诸印随应相异。<a id="a-h"></a>谓二臂合及指相合。<a id="a-i"></a>是诸部通用印相。<a id="a-j"></a>金刚相合是智部印相。<a id="a-k"></a>宝相作缚是摄部印相。<a id="a-l"></a>莲华相生是法部印相。<a id="a-m"></a>羯磨部与法部无异。<a id="a-n"></a>三叉相作缚是迦摩部印相。<a id="a-o"></a>此名大明菩提心法门。</p>
  <p data-pb></p>
  <h2 id="ap">胜大明教最初事业分第十三</h2>
  <p id="aq">尔时金刚手菩萨大秘密主。<a id="a-r"></a>复入圆满一切愿三昧出生金刚加持三摩地。<a id="a-s"></a>从是三摩地出已。<a id="a-t"></a>宣说大三昧成就曼拏罗。<a id="a-u"></a>而此曼拏罗最上广大。<a id="a-v"></a>犹如虚空广大无量。<a id="a-w"></a>此大成就等无有异。<a id="a-x"></a>若欲画此曼拏罗者。<a id="a-y"></a>当依本部法仪如理而作。<a id="a-z"></a>应先布画[巾*(穴/登)]依法。<a id="a-10"></a>加持五色线絣量界道。<a id="a-11"></a>依次分布界道周正。<a id="a-12"></a>随应大小依法而画。<a id="a-13"></a>其曼拏罗作三重。<a id="a-14"></a>四方四隅四门四楼阁庄严具足。<a id="a-15"></a>四门各以祢踰贺而为严饰。<a id="a-16"></a>画作空中雨珍宝相。<a id="a-17"></a>如是安布画曼拏罗三重诸分位已。<a id="a-18"></a>次当依法画贤圣相。<a id="a-19"></a>内第一重曼拏罗中心画本部尊。<a id="a-1A"></a>东方画智部尊。<a id="a-1B"></a>南方画摄部尊。<a id="a-1C"></a>西方画法部尊。<a id="a-1D"></a>北方画迦摩部尊。<a id="a-1E"></a>如是四方画已。<a id="a-1F"></a>所有四隅并依常法如次而画。<a id="a-1G"></a>复次外第二重。<a id="a-1H"></a>东方画最胜佛顶大白伞盖菩萨。<a id="a-1I"></a>南方画持金刚菩萨。<a id="a-1J"></a>西方画持莲华菩萨。<a id="a-1K"></a>北方画颦眉菩萨。<a id="a-1L"></a>于其四隅当画佛眼菩萨。<a id="a-1M"></a>摩摩枳菩萨。<a id="a-1N"></a>白衣菩萨等。<a id="a-1O"></a>如是诸菩萨等。<a id="a-1P"></a>各结本部印如本法画。<a id="a-1Q"></a>复次外第三重。<a id="a-1R"></a>东方画帝释天主。<a id="a-1S"></a>与欲界天子众及净居天子众。<a id="a-1T"></a>东南隅画诸五通大仙及火天众。<a id="a-1U"></a>南方画必隶多主七母鬼众。<a id="a-1V"></a>西南隅画必隶多主诸部多众。<a id="a-1W"></a>西方画水天主及诸龙众。<a id="a-1X"></a>西北隅画风天主及诸持明天众。<a id="a-1Y"></a>北方画俱尾啰天大财主及诸夜叉众。<a id="a-1Z"></a>东北隅画部多主及诸部多众。<a id="a-1a"></a>如是诸天等。<a id="a-1b"></a>应当各各依彼法画。<a id="a-1c"></a>复次于其四门。<a id="a-1d"></a>各画金刚锁菩萨。<a id="a-1e"></a>于第三重曼拏罗外四隅。<a id="a-1f"></a>各画五钴金刚杵。<a id="a-1g"></a>如是安布画贤圣已。<a id="a-1h"></a>当依法仪安置贤瓶。<a id="a-1i"></a>及香华灯涂等而作供养及献秘密供养。<a id="a-1j"></a>依法加持请求本尊贤圣欢喜。<a id="a-1k"></a>依法于其四门安置秘密供养具。<a id="a-1l"></a>作是秘密供养已。<a id="a-1m"></a>依大明教于须臾间。<a id="a-1n"></a>即得本尊善施欢喜。<a id="a-1o"></a>其持明者应当先为必哩焬迦啰。<a id="a-1p"></a>作出生供养。<a id="a-1q"></a>次为诃利帝母。<a id="a-1r"></a>后为一切部多众。<a id="a-1s"></a>作出生供养已。<a id="a-1t"></a>复以本部大明作护摩法。<a id="a-1u"></a>此曼拏罗最上胜妙如真实语能作成就。<a id="a-1v"></a>乃至与弟子授灌顶法。<a id="a-1w"></a>及种种事业悉得成就。<a id="a-1x"></a>此即金刚萨埵相应之法。<a id="a-1y"></a>诸佛最胜作用法门。<a id="a-1z"></a>佛阿阇梨如理宣说此三昧门。<a id="a-20"></a>一切佛于三世道转。<a id="a-21"></a>能作大灌顶。<a id="a-22"></a>乃至虚空出生。<a id="a-23"></a>如如意宝出生无碍。<a id="a-24"></a>所有灌顶法我真实生。<a id="a-25"></a>依止无碍亦复如是。<a id="a-26"></a>若人得闻金刚萨埵名字及见身者。<a id="a-27"></a>于七生中得最上地。<a id="a-28"></a>若欲安住佛阿阇梨加持智海。<a id="a-29"></a>其持明者应常供养诸佛大牟尼尊。<a id="a-2A"></a>即得佛阿阇梨摄受为本部弟子。<a id="a-2B"></a>如常所说五种三昧。<a id="a-2C"></a>应当一心如实观想。<a id="a-2D"></a>即得于大三昧曼拏罗中作成就行人。<a id="a-2E"></a>是即名为大如意宝真实出生。</p>
  <p id="a2F">尔时金刚手菩萨大秘密主。<a id="a-2G"></a>安住一切如来心加持已。<a id="a-2H"></a>欲令一切修瑜伽行者。<a id="a-2I"></a>安住一切如来身语心业。<a id="a-2J"></a>劝请世尊大遍照如来。<a id="a-2K"></a>宣说最上成就法门。</p>
  <p id="a2L">尔时世尊大遍照如来。<a id="a-2M"></a>即说一切如来三昧最上成就明教最初事业法门。</p>
  <p id="a2N">今说广大曼拏罗　　三十由旬为分量</p>
  <p id="a2O">其相四方焰光明　　帝青大光复周遍</p>
  <p id="a2P">虚空无碍遍一切　　禅定相应而观想</p>
  <p id="a2Q">又此阎浮大洲量　　想遍清净大乳海</p>
  <p id="a2R">海中出现大莲华　　其华量如彼车轮</p>
  <p id="a2S">华中想焰鬘得迦　　忿怒明王大笑相</p>
  <p id="a2T">依法观想彼影像　　色相幖帜如常法</p>
  <p id="a2U">或现颦眉忿怒容　　焰鬘部光极炽盛</p>
  <p id="a2V">所有出生依法仪　　观想于彼等无异</p>
  <p id="a2W">祢罗难拏大明王　　想忿怒坏三界相</p>
  <p id="a2X">于一切佛法所摄　　安住诸佛真实智</p>
  <p id="a2Y">三种影像如所说　　观想遍满虚空界</p>
  <p id="a2Z">色相依法而出生　　自心观想离诸相</p>
  <p id="a2a">自心及彼诸影像　　谛想皆是贤圣相</p>
  <p id="a2b">复次渐略大明字　　彼中安想诸贤圣</p>
  <p id="a2c">劫火大光依法仪　　住禅定心普观想</p>
  <p id="a2d">月光清净复炽盛　　观想自身依常法</p>
  <p id="a2e">皆从贤圣所出生　　彼中谛心而观想</p>
  <p id="a2f">自心即现自影像　　依法观想无别异</p>
  <p id="a2g">此中一切大明句　　善能圆满一切愿</p>
  <p id="a2h">最初禅定如是说　　行者一心当观想</p>
  <p id="a2i">劫火大光想炽然　　部主本尊常出现</p>
  <p id="a2j">所有大明文句相　　当住禅定谛观想</p>
  <p id="a2k">诸佛影像悉相应　　妙月曼拏罗中想</p>
  <p id="a2l">复想从自心出生　　身诸毛孔现化佛</p>
  <p id="a2m">一切遍满虚空界　　三种大明应观想</p>
  <p id="a2n">五种光明相应现　　安想本尊依法仪</p>
  <p id="a2o">大明王相法相应　　一切如理而安布</p>
  <p id="a2p">想虚空界一切佛　　现身遍满无空缺</p>
  <p id="a2q">先想本尊贤圣已　　一切观想悉周遍</p>
  <p data-pb></p>
  <h2 id="a2r">办事分第十四</h2>
  <p id="a2s">尔时世尊大遍照如来。<a id="a-2t"></a>复说一切秘密大明分别教相法门。</p>
  <p id="a2u">又当于其虚空中　　想现四方曼拏罗</p>
  <p id="a2v">量广阿僧祇由旬　　最上广大而周遍</p>
  <p id="a2w">应住禅定如理心　　想自影像于中现</p>
  <p id="a2x">即是毗卢遮那佛　　五处相应如理住</p>
  <p id="a2y">次想日轮曼拏罗　　普想贤圣现其中</p>
  <p id="a2z">金刚萨埵自心现　　依法出生而观想</p>
  <p id="a30">又想日轮清净光　　炽盛遍满虚空界</p>
  <p id="a31">诸贤圣相悉相应　　依法次第想安布</p>
  <p id="a32">智者当知此部法　　是即真实清净教</p>
  <p id="a33">异此而非成就门　　远离秘密禅定行</p>
  <p data-pb></p>
  <h2 id="a34">无二平等最胜大仪轨王大遍照如来一切大明金刚出生分第十五之一</h2>
  <p id="a35">尔时世尊大遍照如来。<a id="a-36"></a>复说一切如来一切真实教持念法。</p>
  <p id="a37">虚空无际无方隅　　当知自心亦如是</p>
  <p id="a38">外曼拏罗观想已　　自曼拏罗想无异</p>
  <p id="a39">自华随处即本尊　　观想真实相应法</p>
  <p id="a3A">大印如理观想已　　不应观想别异法</p>
  <p id="a3B">于自心中想微妙　　清净大智曼拏罗</p>
  <p id="a3C">自影像现白色光　　表从大悲相安立</p>
  <p id="a3D">所有大明文字句　　观想最初秘密法</p>
  <p id="a3E">五钴金刚杵幖帜　　彼亦依法如是想</p>
  <p id="a3F">从自影像出生法　　智者五处善安住</p>
  <p id="a3G">而诸文字随相门　　想从禅定所出生</p>
  <p id="a3H">文字章句如仪轨　　想以数鬘为记念</p>
  <p id="a3I">随诸部法用差别　　智者应当如实知</p>
  <p id="a3J">观想大智所出生　　一心持念即圆满</p>
  <p id="a3K">彼一切佛所摄持　　于圆满法善宣说</p>
  <p id="a3L">一字大明真实法　　自影像相应观想</p>
  <p id="a3M">三字大明真实法　　想本部主所出生</p>
  <p id="a3N">五字大明等摄持　　乃至文字出生法</p>
  <p id="a3O">普现白色炽盛光　　焰鬘明照悉周遍</p>
  <p id="a3P">从初依法而分别　　诸部所作诸事业</p>
  <p id="a3Q">青优钵罗华叶相　　普现帝青大光明</p>
  <p id="a3R">随本部现广大光　　定心观想彼成就</p>
  <p id="a3S">莲华妙乐主色相　　赤色焰光明普遍</p>
  <p id="a3T">所现光明依法仪　　普遍世界而照耀</p>
  <p id="a3U">黄色黄光极炽盛　　一切普现于黄色</p>
  <p id="a3V">如应观想诸色相　　彼能成就皆决定</p>
  <p id="a3W">从自影像而生起　　真实出生如所说</p>
  <p id="a3X">观想自心现妙华　　即复想成曼拏罗</p>
  <p id="a3Y">彼中应当依法仪　　真实大印而谛想</p>
  <p id="a3Z">如正法句所出生　　真实大智当观想</p>
  <p id="a3a">如应想从根本生　　一切诸佛供养等</p>
  <p id="a3b">依法现诸变化事　　普遍一切世界中</p>
  <p id="a3c">复次渐略谛观想　　无初中后皆如实</p>
  <p id="a3d">妙月光明此相应　　如应观想大印法</p>
  <p id="a3e">如理了知三部仪　　此即真实清净教</p>
  <p id="a3f">所作事业悉和合　　观想所应依仪轨</p>
  <p id="a3g">别法观想若未成　　当想妙乐法最上</p>
  <p id="a3h">行者应入寂静舍　　安住相应禅定相</p>
  <p id="a3i">一心于此谛观想　　诸佛身语心成就</p>
  <p id="a3j">成就行人此真实　　专注求是悉地法</p>
  <p id="a3k">谛想诸佛影像已　　宝冠庄严作供养</p>
  <p id="a3l">佛阿阇梨出生相　　当于自心而安想</p>
  <p id="a3m">本部大明最上印　　谛想于心而安住</p>
  <p id="a3n">依法饮食等作用　　悉住相应自在相</p>
  <p id="a3o">乃至色香等诸事　　皆是广大真实心</p>
  <p id="a3p">佛阿阇梨自妙乐　　常与贤圣法相应</p>
  <p id="a3q">此中一切依法作　　异此而修非成就</p>
  <p id="a3r">所说一切大明句　　而能圆满一切愿</p>
  <p id="a3s">大明善作诸成就　　真实秘密诸智门</p>
  <p id="a3t">若破诸佛三昧门　　自他俱破法亦然</p>
  <p id="a3u">一切所行所作事　　当知皆如不正语</p>
  <p id="a3v">诸法皆从一切佛　　佛智出生而成就</p>
  <p id="a3w">金刚萨埵相出生　　金刚萨埵法成就</p>
  <p id="a3x">若于四行得相应　　普摄诸贤圣根本</p>
  <p id="a3y">依法如理持本法　　此说名为持明者</p>
  <p id="a3z">此法皆是一切佛　　真实秘密善无动</p>
  <p id="a40">此即最胜大明体　　观想如应而平等</p>
  <p id="a41">如实分别诸部法　　观想诸佛影像已</p>
  <p id="a42">如应观想彼轮相　　皆从自法真实生</p>
  <p id="a43">行者应当常观想　　金刚萨埵等贤圣</p>
  <p id="a44">三部平等依法仪　　乃至尽寿无退坏</p>
  <p id="a45">金刚萨埵所加持　　一切佛诸成就法</p>
  <p id="a46">一切大明大喜门　　三昧成就如实说</p>
  <p id="a47">尔时世尊大遍照如来。<a id="a-48"></a>复入一切如来如意宝平等金刚三摩地。<a id="a-49"></a>从是三摩地出已。<a id="a-4A"></a>宣说一切如来出生金刚曼拏罗。</p>
  <p id="a4B">一切所作依此说　　当画三昧曼拏罗</p>
  <p id="a4C">东方画彼阿閦尊　　本印现前当依法</p>
  <p id="a4D">南方当画宝生尊　　一切依彼本部仪</p>
  <p id="a4E">西方画无量寿尊　　如应亦依本部法</p>
  <p id="a4F">北方依本部仪轨　　当画不空成就尊</p>
  <p id="a4G">中方如实依法仪　　应画佛阿阇梨相</p>
  <p id="a4H">次画五钴金刚杵　　焰鬘光明所庄严</p>
  <p id="a4I">依法安布求成就　　如佛阿阇梨所作</p>
  <p id="a4J">一切所作依本印　　青优钵罗华光明</p>
  <p id="a4K">复画十一钴大杵　　依金刚法而安布</p>
  <p id="a4L">于内曼拏罗四隅　　各各画优钵罗华</p>
  <p id="a4M">当知四种大印者　　转轮王相此无异</p>
  <p id="a4N">复于曼拏罗中画　　四宝四色表庄严</p>
  <p id="a4O">随应复画诸天众　　及曼拏罗中贤圣</p>
  <p id="a4P">四门各画诸明王　　色相皆依本部法</p>
  <p id="a4Q">所谓白黑及赤黄　　如次一一应当画</p>
  <p id="a4R">安布诸贤圣相已　　行者当住禅定心</p>
  <p id="a4S">各以贤圣本心明　　善成诸法破诸恶</p>
  <p id="a4T">于其四门依法仪　　常作秘密供养事</p>
  <p id="a4U">乃至饮食等所作　　皆住曼拏罗界中</p>
  <p id="a4V">当知[口*爾]字为佛部　　[口*爾]惹字为金刚部</p>
  <p id="a4W">惹阿字为莲华部　　阿恶字为迦摩部</p>
  <p id="a4X">如是诸部根本字　　曼拏罗中常所作</p>
  <p id="a4Y">此名一切如来金刚大曼拏罗。</p>
  <p id="a4Z">尔时世尊大遍照如来。<a id="a-4a"></a>复说成就近成就大成就等诸法门。</p>
  <p id="a4b">若欲修习成就者　　随应饮食秘密行</p>
  <p id="a4c">彼心安住大明心　　是即相应三昧法</p>
  <p id="a4d">若欲得近成就者　　当于一月依法修</p>
  <p id="a4e">诸佛善施诸成就　　此即智金刚所说</p>
  <p id="a4f">欲得大明大成就　　当于三月中修习</p>
  <p id="a4g">最初平等行相应　　此即金刚手所说</p>
  <p id="a4h">尔时世尊大遍照如来。<a id="a-4i"></a>复说智部等成就三昧宝藏法门。</p>
  <p id="a4j">行者当观于己身　　即是毗卢遮那佛</p>
  <p id="a4k">本部所用金刚轮　　得金刚轮持明成</p>
  <p id="a4l">行者当观于己身　　即是毗卢遮那佛</p>
  <p id="a4m">本部大明金刚剑　　得金刚剑持明成</p>
  <p id="a4n">行者当观于己身　　即是毗卢遮那佛</p>
  <p id="a4o">三叉大明本部华　　得三叉等持明成</p>
  <p id="a4p">行者当观于己身　　即是毗卢遮那佛</p>
  <p id="a4q">本部大明金刚钩　　得彼金刚钩成就</p>
  <p id="a4r">行者当观于己身　　即是毗卢遮那佛</p>
  <p id="a4s">本部大明金刚索　　得金刚索持明成</p>
  <p id="a4t">又想从自影像生　　秘密大印等诸相</p>
  <p id="a4u">如是持彼如意宝　　了诸部法善分别</p>
  <p id="a4v">此三昧法欲成就　　应成就于成就事</p>
  <p id="a4w">彼于现生得成就　　大明相应主宰法</p>
  <p id="a4x">于三昧法不成就　　彼即不能得见佛</p>
  <p id="a4y">若依四种法仪修　　观想相应住真实</p>
  <p id="a4z">当知从自身所生　　自心影像相应相</p>
  <p id="a50">于影像中谛想已　　速得成就无别异</p>
  <p id="a51">优钵罗华甚清净　　本部大明亦复然</p>
  <p id="a52">月影像中依法观　　大智持明得成就</p>
  <p id="a53">复想心金刚出生　　大智持明得成就</p>
  <p id="a54">于其月影像光中　　谛心观想金刚手</p>
  <p id="a55">当知诸欲我清净　　如彼虚空净亦然</p>
  <p id="a56">于其月影像光中　　金刚莲华想出现</p>
  <p id="a57">次想清净莲华眼　　一切地中得自在</p>
  <p id="a58">于其月影像光中　　五佛如来想出现</p>
  <p id="a59">五种光明甚微妙　　周匝广现于佛身</p>
  <p id="a5A">光中复出日光明　　羯磨金刚想心现</p>
  <p id="a5B">本部大明至心念　　即得坚固金刚身</p>
  <p id="a5C">于其月影像光中　　观想本部金刚杵</p>
  <p id="a5D">观想五钴金刚杵　　即得不坏金刚身</p>
  <p id="a5E">于其月影像光中　　现金刚焰庄严相</p>
  <p id="a5F">金刚手即自影像　　观想持最上色相</p>
  <p id="a5G">于其月影像光中　　现莲华焰庄严相</p>
  <p id="a5H">观自在即自影像　　想持妙法大色相</p>
  <p id="a5I">于其月影像光中　　现白色焰庄严相</p>
  <p id="a5J">迦摩焰即自影像　　想持迦摩焰色相</p>
  <p id="a5K">一字大明种智门　　出现大力明王相</p>
  <p id="a5L">所有本部主印契　　及自印等当观想</p>
  <p id="a5M">身语心诸大印门　　一一如应依法想</p>
  <p id="a5N">当住真实三昧中　　谛想金刚手影像</p>
  <p id="a5O">于其日影像光中　　自印如应当观想</p>
  <p id="a5P">又于日曼拏罗中　　谛心观想自影像</p>
  <p id="a5Q">大明文字安于心　　依法所生离疑怖</p>
  <p id="a5R">又想金刚萨埵生　　能生禅定出生法</p>
  <p id="a5S">近成就法依本仪　　即得最上诸成就</p>
  <p id="a5T">依法随宜于方处　　六月中作供养事</p>
  <p id="a5U">如彼金刚萨埵仪　　即得三界胜成就</p>
  <p id="a5V">行者随处作成就　　金刚萨埵所加持</p>
  <p id="a5W">天人乃至诸部多　　所欲钩召皆来集</p>
  <p id="a5X">行者应择寂静处　　或于旷野或山间</p>
  <p id="a5Y">所应钩召悉来已　　秘密供养依法作</p>
  <p id="a5Z">依彼金刚萨埵法　　若作所应钩召时</p>
  <p id="a5a">持诵本部所用明　　当结本部大印契</p>
  <p id="a5b">依法结本部印已　　一心持诵求相应</p>
  <p id="a5c">行者当于中夜时　　如应所作皆成就</p>
  <p id="a5d">想金刚钩安于心　　依本部法作相应</p>
  <p id="a5e">劫火大光极炽然　　金刚钩想光中现</p>
  <p id="a5f">想金刚钩安于心　　依法谛心而钩召</p>
  <p id="a5g">焰鬘得迦忿怒王　　及彼马头明王等</p>
  <p id="a5h">所有金刚杖明王　　及彼不动忿怒尊</p>
  <p id="a5i">威光广现三界中　　作颦眉相而顾视</p>
  <p id="a5j">大力忿怒大明王　　及彼甘露军拏利</p>
  <p id="a5k">三界中起敬爱心　　勇猛复具大威力</p>
  <p id="a5l">彼金刚香大明主　　与金刚手威力等</p>
  <p id="a5m">而常称念佛如来　　安住三金刚不坏</p>
  <p id="a5n">金刚那契大使者　　及彼金刚赞拏尊</p>
  <p id="a5o">悉依金刚萨埵法　　普令三界阿吠舍</p>
  <p id="a5p">假使诸毒满虚空　　一刹那间悉能坏</p>
  <p id="a5q">尔时世尊大遍照如来。<a id="a-5r"></a>复入一切三昧金刚三摩地。<a id="a-5s"></a>从是三摩地出已宣说焰鬘得迦大忿怒明王大明曰。</p>
  <p id="a5t">那谟(引)嚩日啰(二合)倪也(二合引)那(引)野(一句)三摩野萨埵(引)野(二)唵(引)羯啰羯啰(三)俱噜俱噜(四)摩摩迦哩焬(二合)(五)伴惹伴惹(六)萨哩嚩(二合)尾觐那(二合引)捺贺捺贺(七)嚩日啰(二合)尾那(引)野岗(八)母(引)哩驮(二合)吒迦(九)[口*爾](引)尾旦(引)多羯啰(十)摩贺(引)尾讫哩(二合)多噜必尼(引)(十一)钵左钵左萨哩嚩(二合)讷瑟吒(二合引)那(十二)摩贺(引)誐拏钵底尔(引)尾旦(引)多羯啰(十三)满驮满驮(十四)萨哩嚩(二合)屹啰(二合)贺(引)(十五)杀捺目(二合)珂杀捺部(二合)惹杀吒左(二合引)啰拏(十六)噜捺啰(二合)摩(引)那野(十七)尾瑟弩(二合)摩(引)那野(十八)没啰(二合)贺摩(二合引)捺也(二合引)祢嚩(引)摩(引)那野(十九)摩(引)尾蓝末摩(引)尾蓝末(二十)虎卢虎卢(二十一)曼拏罗末提(引)钵啰(二合)吠(引)舍曳(二十二引)三摩野摩耨三摩(二合)啰(二十三)吽(引)吽(引)吽(引)吽(引)吽(引)吽(引)(二十四)发吒(半音)发吒莎(引)贺(引)(二十五)</p>
  <p id="a5u">说此大明已。<a id="a-5v"></a>世尊大遍照如来。<a id="a-5w"></a>即时安住如微尘数诸佛如来心月曼拏罗。<a id="a-5x"></a>乃现种种色遍满虚空界。<a id="a-5y"></a>复现自影像。<a id="a-5z"></a>亦遍虚空说是伽陀曰。</p>
  <p id="a60">大哉一切大明法　　最上金刚不可坏</p>
  <p id="a61">一切如来坚固门　　得无等比甘露聚</p>
  <p id="a62">尔时世尊大遍照如来。<a id="a-63"></a>复入自性坚固三摩地。<a id="a-64"></a>从是三摩地出已。<a id="a-65"></a>宣说最上金刚心大明曰。</p>
  <p id="a66">唵(引一句)嚩日啰(二合)窟啰尾讫哩(二合)多(引)那那吽(引)发吒(半音二)</p>
  <p id="a67">说此大明已。<a id="a-68"></a>一切如来亦悉怖畏。<a id="a-69"></a>时彼持妙法者说是伽陀曰。</p>
  <p id="a6A">大哉一切大明法　　我三昧门真实说</p>
  <p id="a6B">乃至诸佛亦不破　　是即建立金刚幢</p>
 </body>
</html>