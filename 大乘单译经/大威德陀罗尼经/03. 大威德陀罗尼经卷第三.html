<!doctype html>
<html id="z3IBTyXTj" data-ver="762">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第三</h1>
  <p id="a2">于中何者名为一。<a id="a-3"></a>其一者。<a id="a-4"></a>非二非三。<a id="a-5"></a>此是阎浮提人。<a id="a-6"></a>一作因缘。<a id="a-7"></a>又言一者无续。<a id="a-8"></a>此是郁单越人一作因缘。<a id="a-9"></a>又言一者。<a id="a-A"></a>非此作。<a id="a-B"></a>此是弗婆提人一作因缘。<a id="a-C"></a>又言一者。<a id="a-D"></a>二种作相此俱耶尼人一作因缘。<a id="a-E"></a>又言一者。<a id="a-F"></a>灭可爱。<a id="a-G"></a>此是沙门释子一作因缘。<a id="a-H"></a>又言一者。<a id="a-I"></a>善生面。<a id="a-J"></a>此覆钵足夜叉一作因缘。<a id="a-K"></a>又言一者彼叹。<a id="a-L"></a>此是常醉夜叉一作因缘。<a id="a-M"></a>又言一者。<a id="a-N"></a>阿鞞啰蒲。<a id="a-O"></a>此是持发夜叉一作因缘。<a id="a-P"></a>又言一者。<a id="a-Q"></a>腻磨瞿。<a id="a-R"></a>此是四天王一作因缘。<a id="a-S"></a>又言一者不合。<a id="a-T"></a>此是三十三天一作因缘。<a id="a-U"></a>又言一者。<a id="a-V"></a>比栖那榆(非军也)此是阿修罗一作因缘。<a id="a-W"></a>又言一者。<a id="a-X"></a>涅阇阿奴(舍也)此是夜摩天一作因缘。<a id="a-Y"></a>又言一者。<a id="a-Z"></a>比婆大奴(诤斗也)此是兜率天一作因缘。<a id="a-a"></a>又言一者。<a id="a-b"></a>比比迦多(离也)此是化乐天一作因缘。<a id="a-c"></a>又言一者。<a id="a-d"></a>伽阇流波象形色。<a id="a-e"></a>此是他化自在天一作因缘。<a id="a-f"></a>又言一者。<a id="a-g"></a>娑沙大那悉陀(彼财成也)此是魔身天一作因缘。<a id="a-h"></a>又言一者。<a id="a-i"></a>比磨帝车(昌兮反)陀(断倒意也)此是梵天一作因缘。<a id="a-j"></a>又言一者。<a id="a-k"></a>腻苏奴。<a id="a-l"></a>此是梵身天一作因缘。<a id="a-m"></a>又言一者。<a id="a-n"></a>阿那奴赊悉帝(不顺教也)此是梵辅天一作因缘。<a id="a-o"></a>又言一者。<a id="a-p"></a>娑陀[少/兔]利都(常空也)此是梵众天一作因缘。<a id="a-q"></a>又言一者。<a id="a-r"></a>阿伽啰磨娑他奴。<a id="a-s"></a>此是大梵天一作因缘。<a id="a-t"></a>又言一者。<a id="a-u"></a>娑娑浮帝。<a id="a-v"></a>此是光天一作因缘。<a id="a-w"></a>又言一者。<a id="a-x"></a>删帝隶。<a id="a-y"></a>此是少光天一作因缘。<a id="a-z"></a>又言一者。<a id="a-10"></a>苏目罗。<a id="a-11"></a>此是无量光天一作因缘。<a id="a-12"></a>又言一者忧罗。<a id="a-13"></a>此是光音天一作因缘。<a id="a-14"></a>又言一者。<a id="a-15"></a>波罗榆伽(方便也)此是净天一作因缘。<a id="a-16"></a>又言一者腻只。<a id="a-17"></a>此是少净天一作因缘。<a id="a-18"></a>又言一者。<a id="a-19"></a>波流荼。<a id="a-1A"></a>此是无量净天一作因缘。<a id="a-1B"></a>又言一者。<a id="a-1C"></a>忧四陀。<a id="a-1D"></a>此是遍净天一作因缘。<a id="a-1E"></a>又言一者。<a id="a-1F"></a>娑弥帝。<a id="a-1G"></a>此是粗大果天一作因缘。<a id="a-1H"></a>又言一者婆施。<a id="a-1I"></a>此是无热天一作因缘。<a id="a-1J"></a>又言一者。<a id="a-1K"></a>卢吉迦(世也)此是善见天一作因缘。<a id="a-1L"></a>又言一者谟舍。<a id="a-1M"></a>此是善现天一作因缘。<a id="a-1N"></a>又言一者娑婆。<a id="a-1O"></a>此是阿迦腻吒天一作因缘。<a id="a-1P"></a>又言一者。<a id="a-1Q"></a>阿卢伽(无病也)此是虚空想天一作因缘。<a id="a-1R"></a>又言一者帝利。<a id="a-1S"></a>此是识处天一作因缘。<a id="a-1T"></a>又言一者。<a id="a-1U"></a>阿伽啰(前也)此是无所有处天一作因缘。<a id="a-1V"></a>又言一者苏蒲。<a id="a-1W"></a>此是非想非非想天一作因缘。<a id="a-1X"></a>又言一作者。<a id="a-1Y"></a>名为不作故名为一。<a id="a-1Z"></a>此是诸天一无作相。<a id="a-1a"></a>亦无有事。<a id="a-1b"></a>若因此文句。<a id="a-1c"></a>内心恐怖欲求解脱。<a id="a-1d"></a>无有是处。<a id="a-1e"></a>何以故。<a id="a-1f"></a>如来但以言辞演说作字句说。<a id="a-1g"></a>如来于此一事。<a id="a-1h"></a>以是字句各各名字方便敷演。<a id="a-1i"></a>若一劫若过一劫。<a id="a-1j"></a>不可穷尽。<a id="a-1k"></a>诸佛世尊。<a id="a-1l"></a>有如是等无边辩才。<a id="a-1m"></a>虽然阿难。<a id="a-1n"></a>旦冥一作事。<a id="a-1o"></a>如阎浮提人一作因缘。<a id="a-1p"></a>如是名相一一名字。<a id="a-1q"></a>能知百千俱致等数。<a id="a-1r"></a>又言一者。<a id="a-1s"></a>苏流低此是不信众生。<a id="a-1t"></a>善不作故。<a id="a-1u"></a>言一作也。<a id="a-1v"></a>如是如是。<a id="a-1w"></a>比榆比榆阿何啰拔帝(发作也)有时丈夫。<a id="a-1x"></a>或被人逼逐若复狗逐。<a id="a-1y"></a>于时丈夫叫复重叫。<a id="a-1z"></a>惊怖热恼。<a id="a-20"></a>于彼时中何所归趣。<a id="a-21"></a>无所悾告。<a id="a-22"></a>但作是说。<a id="a-23"></a>惟唱来来。<a id="a-24"></a>是名人中所有苦恼。<a id="a-25"></a>如是最苦如是极苦。<a id="a-26"></a>如是一作者。<a id="a-27"></a>彼彼辩才彼彼名字。<a id="a-28"></a>具足知已八种法则。</p>
  <p id="a29">苏婆啰拏乌荼婆　　阇荼婆　佉啰荼　三目陀啰　波忧罗娑徒舍　阿子那三迷那忧婆离沙　优佉罗。</p>
  <p id="a2A">如是如是。<a id="a-2B"></a>以此法用语言字句。<a id="a-2C"></a>知是人相。<a id="a-2D"></a>如是等语教令知觉。<a id="a-2E"></a>当令正知当令正觉。<a id="a-2F"></a>云何如来为彼众生。<a id="a-2G"></a>施设圣谛。<a id="a-2H"></a>阿难。<a id="a-2I"></a>如来为彼诸众生等。<a id="a-2J"></a>如是如是演说圣谛。<a id="a-2K"></a>如此处言。</p>
  <p id="a2L">毒佉　毒佉三摩耶　　毒佉尼流陀　毒佉尼流陀　伽弥儞。</p>
  <p id="a2M">如是圣谛。<a id="a-2N"></a>而彼等言。</p>
  <p id="a2O">阿叔隶三目隶　三迷舍　波啰婆。</p>
  <p id="a2P">此等四圣谛。<a id="a-2Q"></a>我为彼众生说圣谛时。<a id="a-2R"></a>五十七千众生。<a id="a-2S"></a>远尘离垢于诸法中得法眼生。<a id="a-2T"></a>又言一狗驴鞞啰离野干。<a id="a-2U"></a>作是声音。<a id="a-2V"></a>所谓狗声。<a id="a-2W"></a>驴声鞞啰离声。<a id="a-2X"></a>野干声。<a id="a-2Y"></a>此四众生一种声音。<a id="a-2Z"></a>如来悉知。<a id="a-2a"></a>如是阿难。<a id="a-2b"></a>如来知彼众生所有言音。<a id="a-2c"></a>譬如彼狗驴鞞啰离野干一种言音。<a id="a-2d"></a>如来知彼为说圣谛。<a id="a-2e"></a>如此言苦苦集苦灭苦灭道。<a id="a-2f"></a>为彼等说言。</p>
  <p id="a2g">阿侯啰　阿含　跋多啰　婆啰摩。</p>
  <p id="a2h">此四圣谛。<a id="a-2i"></a>如来世尊。<a id="a-2j"></a>为彼众生作如是说。<a id="a-2k"></a>阿难。<a id="a-2l"></a>如来慈念。<a id="a-2m"></a>此阎浮提界。<a id="a-2n"></a>北方有一城名曰娑婆伽提舍。<a id="a-2o"></a>难可降化。<a id="a-2p"></a>边地恶王于彼处中。<a id="a-2q"></a>如来到已说作圣谛。<a id="a-2r"></a>如此言苦苦集苦灭苦灭道。<a id="a-2s"></a>而彼处言伊荼施荼伽卢那婆陀。<a id="a-2t"></a>此等四种圣谛。<a id="a-2u"></a>如来彼城为是诸人说此法时。<a id="a-2v"></a>六十九千众生。<a id="a-2w"></a>远尘离垢于诸法中得法眼净。<a id="a-2x"></a>阿难。<a id="a-2y"></a>有四圣谛。<a id="a-2z"></a>如来作前后说。<a id="a-30"></a>或有不作。<a id="a-31"></a>阿难言。<a id="a-32"></a>世尊。<a id="a-33"></a>云何如来作前后说。<a id="a-34"></a>或复不作。<a id="a-35"></a>佛言阿难。<a id="a-36"></a>如来世尊说四圣谛。<a id="a-37"></a>或为众生。<a id="a-38"></a>先说苦道。<a id="a-39"></a>后说苦苦集苦灭。<a id="a-3A"></a>或为众生。<a id="a-3B"></a>如来先说苦灭圣谛。<a id="a-3C"></a>然后说苦集。<a id="a-3D"></a>后说苦灭道。<a id="a-3E"></a>后说苦圣谛。<a id="a-3F"></a>或为众生。<a id="a-3G"></a>如来于先说苦集圣谛。<a id="a-3H"></a>然后说苦。<a id="a-3I"></a>然后说灭。<a id="a-3J"></a>于后说苦灭道。<a id="a-3K"></a>或为众生。<a id="a-3L"></a>如来先说苦圣谛。<a id="a-3M"></a>后说苦集。<a id="a-3N"></a>后说苦灭。<a id="a-3O"></a>后说苦灭道。<a id="a-3P"></a>阿难。<a id="a-3Q"></a>设此语句。<a id="a-3R"></a>为彼边地众生众生荷负。<a id="a-3S"></a>我三千大千世界中。<a id="a-3T"></a>所说圣谛。<a id="a-3U"></a>彼等入此。</p>
  <p id="a3V">阿摸驮奴　三摸驮奴　鼻地输　鼻地婆蒲　阿伽输瞿　毗娑输　伽娑啰　阿娑伽多[口*甄]泥咩泥多簸多荼簸阿卢婆　遮卢婆　阿逻磨　多逻磨　阿犁奢　奢犁奢　阿喽舍利　摩喽舍利　[口*甄]逻婆　地伽逻　伽帝伽　尼侈驮　拔陀逻　阿呜啼　娑呜逻　那多车地　摩阿头摩　阿奚妒　三摩陀嘙迦逻　簸逻阿哆　阿驮舍首奚　舍犁那阿犁那　施犁虱吒　尼施犁虱吒　阿舅舍　摩舅舍　阿怒摩　娑那摩　阿逻婆　尼首伽　婆忧地哆　阿那摩　优喽娑　阿男摩　毗车陀　毗娑伽　阿喽遮　尼喽遮　娑优陀　摩优陀。</p>
  <p id="a3W">阿难。<a id="a-3X"></a>复有北方有城名曰铠甲。<a id="a-3Y"></a>其城纵广一由旬。<a id="a-3Z"></a>阿难。<a id="a-3a"></a>彼铠甲城。<a id="a-3b"></a>有三十俱致人住。<a id="a-3c"></a>如来至彼说四圣谛。<a id="a-3d"></a>如此处说苦苦集苦灭苦灭道(然此四谛皆应存彼语音但此逐易故称隋语)而彼城言。</p>
  <p id="a3e">阿荼婆　那荼婆　娑尼舍　娑那磨。</p>
  <p id="a3f">此四圣谛。<a id="a-3g"></a>如来为彼城众生。<a id="a-3h"></a>说此圣谛时。<a id="a-3i"></a>七十千众生。<a id="a-3j"></a>远尘离垢得法眼净。<a id="a-3k"></a>阿难。<a id="a-3l"></a>复有北方边地聚落。<a id="a-3m"></a>有城名祢耶伽漫妒。<a id="a-3n"></a>阿难。<a id="a-3o"></a>彼城长半由旬。<a id="a-3p"></a>阿难。<a id="a-3q"></a>彼城有二十百千俱致人住。<a id="a-3r"></a>如来至彼处已。<a id="a-3s"></a>说四圣谛。<a id="a-3t"></a>如此处说苦苦集苦灭苦灭道。<a id="a-3u"></a>然彼城言。</p>
  <p id="a3v">颇罗　毗梨伽　阿奴漫　毗浮伽。</p>
  <p id="a3w">此四圣谛。<a id="a-3x"></a>如来为彼城众生。<a id="a-3y"></a>说圣谛时。<a id="a-3z"></a>彼处三万众生。<a id="a-40"></a>远尘离垢得法眼净。<a id="a-41"></a>阿难。<a id="a-42"></a>北方复有城名支岚。<a id="a-43"></a>阿难。<a id="a-44"></a>彼城纵广二十由旬。<a id="a-45"></a>如来至彼城说四圣谛。<a id="a-46"></a>如此处说苦苦集苦灭苦灭道。<a id="a-47"></a>然彼处说。</p>
  <p id="a48">毗浮多　阿那摩　多迦　多逻迦。</p>
  <p id="a49">于彼时二万众生。<a id="a-4A"></a>远尘离垢得法眼净。<a id="a-4B"></a>阿难。<a id="a-4C"></a>未来世如来灭后。<a id="a-4D"></a>此中国所说四圣谛。<a id="a-4E"></a>然彼处时当有如来圣谛名字。<a id="a-4F"></a>阿难。<a id="a-4G"></a>东方有城名多主。<a id="a-4H"></a>纵广一由旬。<a id="a-4I"></a>彼城有十四俱致众生住。<a id="a-4J"></a>如来至彼城。<a id="a-4K"></a>为彼众生。<a id="a-4L"></a>说四圣谛如此处言苦苦集苦灭苦灭道。<a id="a-4M"></a>然彼处言。</p>
  <p id="a4N">波稚目陀罗　毗摩帝车驮　沙尼伽梨沙毗伽梨沙。</p>
  <p id="a4O">彼时三万众生。<a id="a-4P"></a>远尘难垢得法眼生。<a id="a-4Q"></a>阿难。<a id="a-4R"></a>有诸龙诸龙王等。<a id="a-4S"></a>所谓阿耨达多龙王。<a id="a-4T"></a>如来至为彼龙王。<a id="a-4U"></a>说四圣谛如此处言苦苦集苦灭苦灭道。<a id="a-4V"></a>即彼处言。</p>
  <p id="a4W">阿娑护　毗舍瞿卢　多[少/兔]侈婆　娑波罗贺奴。</p>
  <p id="a4X">阿难。<a id="a-4Y"></a>为彼说法时。<a id="a-4Z"></a>彼龙王共六十八千龙受持五戒。<a id="a-4a"></a>还以此四圣谛。<a id="a-4b"></a>如来为端正龙王。<a id="a-4c"></a>于彼处五千龙受持五戒。<a id="a-4d"></a>还以此四圣谛。<a id="a-4e"></a>如来为调伏龙王说。<a id="a-4f"></a>即于彼处。<a id="a-4g"></a>有十二五百千龙受持五戒。<a id="a-4h"></a>还以此四圣谛。<a id="a-4i"></a>如来为删达叉龙王说。<a id="a-4j"></a>彼处四十百千龙受持五戒。<a id="a-4k"></a>还以此四圣谛。<a id="a-4l"></a>如来为当来龙王说。<a id="a-4m"></a>于彼处。<a id="a-4n"></a>四十百千龙王受持五戒。<a id="a-4o"></a>还以四圣谛。<a id="a-4p"></a>如来为常神通龙王说。<a id="a-4q"></a>即于彼处。<a id="a-4r"></a>五十二百千龙王受持五戒。<a id="a-4s"></a>还以此四圣谛。<a id="a-4t"></a>如来为普色龙王宣说示现。<a id="a-4u"></a>阿难。<a id="a-4v"></a>其普色龙王。<a id="a-4w"></a>端正可喜人所喜见。<a id="a-4x"></a>阿难。<a id="a-4y"></a>彼普色龙王。<a id="a-4z"></a>宫殿纵广七十二由旬。<a id="a-50"></a>微妙庄严人所喜见。<a id="a-51"></a>七宝所成。<a id="a-52"></a>谓金银乃至车磲。<a id="a-53"></a>第七略说。<a id="a-54"></a>何故名普色龙王。<a id="a-55"></a>阿难。<a id="a-56"></a>彼普色龙王宫殿处中有高台。<a id="a-57"></a>纵广四十由旬。<a id="a-58"></a>青琉璃所成。<a id="a-59"></a>端严显曜威相成就。<a id="a-5A"></a>阿难。<a id="a-5B"></a>彼高台中有八千座。<a id="a-5C"></a>七宝所成金线为间。<a id="a-5D"></a>清净衣覆其座上褥。<a id="a-5E"></a>广半由旬。<a id="a-5F"></a>阿难。<a id="a-5G"></a>时彼座上于一切处。<a id="a-5H"></a>有诸龙女坐。<a id="a-5I"></a>端严可喜人喜观瞩。<a id="a-5J"></a>于彼台中现阿耨达多龙王。<a id="a-5K"></a>阿耨达多龙王所受果报。<a id="a-5L"></a>于彼台中皆悉显现。<a id="a-5M"></a>彼普色龙王所受果报。<a id="a-5N"></a>阿耨达多龙王皆悉了知。<a id="a-5O"></a>阿难。<a id="a-5P"></a>彼二龙王各各相见。<a id="a-5Q"></a>各各游戏。<a id="a-5R"></a>各各受报。<a id="a-5S"></a>阿难。<a id="a-5T"></a>彼普色龙王。<a id="a-5U"></a>亦名难降伏。<a id="a-5V"></a>阿难。<a id="a-5W"></a>彼龙王亦名阿耨达龙王长子。<a id="a-5X"></a>如来至彼还为说此四圣谛。<a id="a-5Y"></a>彼处四十百千龙王受持五戒。<a id="a-5Z"></a>阿难。<a id="a-5a"></a>如来若彼龙王不降伏者。<a id="a-5b"></a>人无饮食施诸声闻。<a id="a-5c"></a>如来世尊。<a id="a-5d"></a>为众多人大利益故。<a id="a-5e"></a>为众多人受安乐故。<a id="a-5f"></a>调伏彼龙王令受五戒。<a id="a-5g"></a>阿难。<a id="a-5h"></a>阿耨达多龙王有十千诸子。<a id="a-5i"></a>彼一切中。<a id="a-5j"></a>有阿耨婆达多龙王所处宫殿。<a id="a-5k"></a>如来为彼皆令彼龙受持五戒。<a id="a-5l"></a>阿难。<a id="a-5m"></a>有龙王名多罗殊。<a id="a-5n"></a>如来为彼还说此四圣谛。<a id="a-5o"></a>于彼处六十千龙王受持五戒。<a id="a-5p"></a>阿难。<a id="a-5q"></a>有龙王名毗跋珠。<a id="a-5r"></a>如来还为彼说此四圣谛。<a id="a-5s"></a>于彼处有六十四千龙为受五戒。<a id="a-5t"></a>阿难。<a id="a-5u"></a>有龙王名多啰蒲。<a id="a-5v"></a>如来为彼还说此四圣谛。<a id="a-5w"></a>于彼处三万龙还受五戒。<a id="a-5x"></a>阿难。<a id="a-5y"></a>多啰蒲龙王有大宫殿。<a id="a-5z"></a>纵广二十四由旬。<a id="a-60"></a>二十四由旬水池盈满。<a id="a-61"></a>好色端严人所喜见。<a id="a-62"></a>其池凉冷清净不浊极为甜美。<a id="a-63"></a>阿难。<a id="a-64"></a>彼池四方有四台起。<a id="a-65"></a>金银琉璃颇梨高七由旬。<a id="a-66"></a>彼在上悬成一台住。<a id="a-67"></a>犹如重阁。<a id="a-68"></a>善化善住如来为彼亦说此四圣谛。<a id="a-69"></a>于彼处有九十百千龙王亦受五戒。<a id="a-6A"></a>阿难。<a id="a-6B"></a>有乾陀啰王界。<a id="a-6C"></a>有龙王名伊啰钵怛啰。<a id="a-6D"></a>如来为彼还说此四圣谛。<a id="a-6E"></a>于彼处有三十百千龙王。<a id="a-6F"></a>受持五戒。<a id="a-6G"></a>阿难如来为优波难陀。<a id="a-6H"></a>说此四圣谛。<a id="a-6I"></a>于彼处二十百千俱致龙王受持五戒。<a id="a-6J"></a>阿难。<a id="a-6K"></a>如来还以此四圣谛。<a id="a-6L"></a>为娑伽罗龙王说。<a id="a-6M"></a>彼处六十八俱致龙受持五戒。<a id="a-6N"></a>于彼住处。<a id="a-6O"></a>如来为满足龙王百千俱致头首居阎浮提者所有受戒如来。<a id="a-6P"></a>还同说此圣谛法。<a id="a-6Q"></a>然如来知诸龙王等龙言龙辞龙说。<a id="a-6R"></a>还同此辞说四圣谛。<a id="a-6S"></a>阿难。<a id="a-6T"></a>于中覆钵足夜叉等。<a id="a-6U"></a>说四圣谛。<a id="a-6V"></a>如此处言苦苦集苦灭苦灭道。<a id="a-6W"></a>即于彼处言。</p>
  <p id="a6X">阿何萨致迦(隋云苦)波何萨迦(隋言苦集)阿那槃那(隋云苦灭)娑陀槃那(隋言苦灭道)</p>
  <p id="a6Y">为覆钵足夜叉等。<a id="a-6Z"></a>说此四圣谛。<a id="a-6a"></a>于彼中为常醉夜叉等。<a id="a-6b"></a>说四圣谛。<a id="a-6c"></a>如此处言苦苦集苦灭苦灭道。<a id="a-6d"></a>即于彼处言。</p>
  <p id="a6e">阿余伽　多流伽　毗醯那　波啰波舍。</p>
  <p id="a6f">又为此长[此/束]夜叉等。<a id="a-6g"></a>说此四圣谛。<a id="a-6h"></a>阿难。<a id="a-6i"></a>于中为彼持鬘夜叉等。<a id="a-6j"></a>说四圣谛。<a id="a-6k"></a>如天此处云苦苦集苦灭苦灭道。<a id="a-6l"></a>即于彼处言。</p>
  <p id="a6m">贳那波裟　波裟呵　阿呼　阿底唎。</p>
  <p id="a6n">为持鬘夜叉等。<a id="a-6o"></a>说是四圣谛。<a id="a-6p"></a>阿难。<a id="a-6q"></a>于中为彼四大天王辈。<a id="a-6r"></a>说四圣谛。<a id="a-6s"></a>如此处言苦苦集苦灭苦灭道。<a id="a-6t"></a>即于彼处言。</p>
  <p id="a6u">伊泥　　迷泥　答波　多翟波。</p>
  <p id="a6v">为彼四天王等。<a id="a-6w"></a>说此四圣谛。<a id="a-6x"></a>阿难。<a id="a-6y"></a>说此圣谛时。<a id="a-6z"></a>四大天王及七千诸天子。<a id="a-70"></a>远尘离垢得法眼净。<a id="a-71"></a>阿难。<a id="a-72"></a>三十三天说圣谛如此说言。<a id="a-73"></a>乃至苦灭道。<a id="a-74"></a>彼处言。</p>
  <p id="a75">阿那婆奴(苦)娑陀婆奴(集)比求虱吒(苦灭)钵啰鼻粟谛车驮(苦灭道)</p>
  <p id="a76">阿难。<a id="a-77"></a>如来说此圣谛时。<a id="a-78"></a>五十七千诸天。<a id="a-79"></a>远尘离垢于诸法中得法眼净。<a id="a-7A"></a>阿难。<a id="a-7B"></a>为彼兜率陀天说圣谛。<a id="a-7C"></a>如此处言乃至苦灭道圣谛。<a id="a-7D"></a>即于彼处言。</p>
  <p id="a7E">比磨娑　阿那钳　哆哆啰婆　儞差波浮弥。</p>
  <p id="a7F">阿难。<a id="a-7G"></a>说此圣谛时。<a id="a-7H"></a>兜率诸天六十七百千诸天。<a id="a-7I"></a>远尘离垢法中法眼生。<a id="a-7J"></a>阿难。<a id="a-7K"></a>诸如来以神通说法。<a id="a-7L"></a>诸佛如来以此法教。<a id="a-7M"></a>为上诸天兜率诸天等。<a id="a-7N"></a>说此圣谛。<a id="a-7O"></a>阿难。<a id="a-7P"></a>诸天子及诸天主。<a id="a-7Q"></a>诸夜叉及夜叉王等。<a id="a-7R"></a>诸龙及诸龙王等。<a id="a-7S"></a>如来知彼等所有言辞所有口业。<a id="a-7T"></a>彼等一切如来善知。<a id="a-7U"></a>阿难。<a id="a-7V"></a>阿修罗所说圣谛如来悉知。<a id="a-7W"></a>如此处言苦乃至苦灭道圣谛。<a id="a-7X"></a>于彼处言。</p>
  <p id="a7Y">三无达奴　比簸啰逾瞿　阿萨卢　比尼跋途。</p>
  <p id="a7Z">如是说圣谛。<a id="a-7a"></a>如来为阿修罗说是圣谛。<a id="a-7b"></a>应当解知。<a id="a-7c"></a>阿难。<a id="a-7d"></a>时有一城名曰住边。<a id="a-7e"></a>彼城中如来说四圣谛。<a id="a-7f"></a>如此处言乃至苦灭道圣谛。<a id="a-7g"></a>彼处言。</p>
  <p id="a7h">比磨陀悉他奴　阿那夜悉耻都　娑啰初娑磨遮利。</p>
  <p id="a7i">如是四圣谛。<a id="a-7j"></a>如来为彼城中诸众生辈。<a id="a-7k"></a>说此圣谛之时。<a id="a-7l"></a>七千众生远尘离垢。<a id="a-7m"></a>诸法中得法眼净。<a id="a-7n"></a>阿难。<a id="a-7o"></a>此阎浮提有五百洲潬眷属围绕。<a id="a-7p"></a>各百由旬。<a id="a-7q"></a>瞿耶尼亦有五百洲潬眷属。<a id="a-7r"></a>亦各百由旬。<a id="a-7s"></a>东弗婆提五百洲潬眷属。<a id="a-7t"></a>各百由旬。<a id="a-7u"></a>郁单越亦有五百洲潬眷属。<a id="a-7v"></a>各百由旬。<a id="a-7w"></a>阿难。<a id="a-7x"></a>此阎浮所有五百洲潬眷属者。<a id="a-7y"></a>彼非人住处。<a id="a-7z"></a>多有诸龙诸夜叉诸饿鬼诸鸠槃茶诸象。<a id="a-80"></a>皆有眷属围绕常共斗诤。<a id="a-81"></a>而诸兽等互相游戏。<a id="a-82"></a>彼等五类。<a id="a-83"></a>如来不为说圣谛。<a id="a-84"></a>何以故。<a id="a-85"></a>彼等众生堕不闲处。<a id="a-86"></a>虽然彼辈所有语音气息相唤。<a id="a-87"></a>如来悉知。<a id="a-88"></a>如此处言父母。<a id="a-89"></a>彼处言阿卢伽簸利迦利沙。<a id="a-8A"></a>如此处言食饮。<a id="a-8B"></a>彼处言萨他那密都卢。<a id="a-8C"></a>如此处言朝廷朋友。<a id="a-8D"></a>彼处言密多罗吐犁夜。<a id="a-8E"></a>如此处言敷施。<a id="a-8F"></a>彼处言钵茶伽目诃那唏。<a id="a-8G"></a>彼处无佛声无法声无僧声。<a id="a-8H"></a>何以故。<a id="a-8I"></a>彼等到不闲处。<a id="a-8J"></a>如是四洲眷属如阎浮处。<a id="a-8K"></a>应如是广说。<a id="a-8L"></a>乃至彼等不闲。<a id="a-8M"></a>如是次第。<a id="a-8N"></a>如来种种言辞。<a id="a-8O"></a>为阎浮人辈如来悉知。<a id="a-8P"></a>阿难。<a id="a-8Q"></a>此阎浮提。<a id="a-8R"></a>北方苏名油名。<a id="a-8S"></a>蜜名盐名。<a id="a-8T"></a>沙糖名妇女名。<a id="a-8U"></a>衣名国名。<a id="a-8V"></a>处所名。<a id="a-8W"></a>如是等如此处言。</p>
  <p id="a8X">萨比(苏)彼北方如来知　波啰珊奴　阿诃利喻　萨奴帝犁　伽舍阇卢　伽鞞阿偷　哆那比多提虱吒　瞿卢驱　儞啰哆啰　比唏都伽　途簸啰簸　帝嘻奴　阇荼卢　毗婆蹉　簸啰余只　毗嘻奴　哆多罗步路都。</p>
  <p id="a8Y">如来知如是等北方苏名已。<a id="a-8Z"></a>知种种名字。<a id="a-8a"></a>彼等言辞知已。<a id="a-8b"></a>复彼北方油名。</p>
  <p id="a8c">孟啰褒　俱输至乌　訢弥都卢　毗湿婆都　毗陀婆都　地舍奴　路驮诸珊儞舍奴　鸡舍利　鞞荼度乌比颇卢訢虎兔　萨陀奴瞿　比舍具卢　三磨都罗。</p>
  <p id="a8d">如是北方等油名。<a id="a-8e"></a>如来悉知种种名字种种言辞。<a id="a-8f"></a>彼处蜜名。</p>
  <p id="a8g">磨差逾　磨杜　萨啰刹　地舍悉他　阿啰莆萨摩多　贝罗　簸利多　簸萨多　比訢婆致　那伽摩儞　比摩致尼舍奴驮伽罗破。</p>
  <p id="a8h">如是北方等蜜名。<a id="a-8i"></a>如来悉知彼处乳名。</p>
  <p id="a8j">鼻萨多罗尼舍耻　儞卢是　帝那他　必利迦　剌沙拏必利迦　唏曼伊　萨乌舍罗　阿比罗迦　迻奴婆呼　耻致诃那　罗门度阿　訢蜜多罗　阿舍迦　比度曼。</p>
  <p id="a8k">阿难。<a id="a-8l"></a>北方如是等乳名字。<a id="a-8m"></a>如来悉知。<a id="a-8n"></a>阿难彼处沙糖名。</p>
  <p id="a8o">尼昼弥　訢曼　可多罗炽颐拔七曼多于首多　比阇钵持　萨驮首多　帝阇拔多阿萨遮　速迦逻迦卢破具荼。</p>
  <p id="a8p">阿难。<a id="a-8q"></a>如是等沙糖名。<a id="a-8r"></a>颇尼多名。<a id="a-8s"></a>如来悉知。<a id="a-8t"></a>于中更复众。<a id="a-8u"></a>阿难。<a id="a-8v"></a>彼处盐名如来悉知。</p>
  <p id="a8w">鞞阇若　一舍訢具沙吒　比夜他　致罗弥啖那多訢诃萨　拘沙吒没驮啰　乌婆舍啰萨那迦　支力抧里　默卢婆瞿　舍婆萨伽他娑真迦　卢那。</p>
  <p id="a8x">阿难。<a id="a-8y"></a>彼北方人辈如是称盐名字。<a id="a-8z"></a>如来悉知更复众多。<a id="a-90"></a>阿难。<a id="a-91"></a>彼处人辈有如是酪名。<a id="a-92"></a>如来悉知。</p>
  <p id="a93">个啰比　度达地　速鸡嘻　速鸡世　当那梯　娑伽帝　比怖帝　阿泥唏　伽婆荼　罗婆莆　簸舍颇犁　娑驮世　达地。</p>
  <p id="a94">阿难。<a id="a-95"></a>如是等彼方人辈语言。<a id="a-96"></a>如来悉知更复众多。<a id="a-97"></a>所有文辞。<a id="a-98"></a>所有语言。<a id="a-99"></a>所有名字。<a id="a-9A"></a>所有证处。<a id="a-9B"></a>彼处彼处。<a id="a-9C"></a>如来如是言辞而为说法。<a id="a-9D"></a>阿难。<a id="a-9E"></a>有如是色名。</p>
  <p id="a9F">拔勒拏拔帝婆无诃　萨驮曼多啰乌啰迟夜訢度无　多驮奴伽都　比婆伽无　阿多磨婆蒲遮利都卢　忧波夜讫利致醯都　迦途簸逻　地簸驮利舍如　阿始生那逾　簸致瑟吒　簸致诃暮逻　比蒲殊哆瞿　乌逻瞿折驮吒　提舍　提舍耻　尼沙奴　娑底夜驮利始　尼蜜都　抧者奴　卢褒。</p>
  <p id="a9G">阿难。<a id="a-9H"></a>如是处所色等名字。<a id="a-9I"></a>彼人等辈所有声音。<a id="a-9J"></a>彼彼言语彼彼名字。<a id="a-9K"></a>所有证处所有人中。<a id="a-9L"></a>彼处彼处。<a id="a-9M"></a>国土所有人等语言音辞。<a id="a-9N"></a>彼一切处如来悉知。<a id="a-9O"></a>世间语言世间名字。<a id="a-9P"></a>于此复更增多。</p>
  <p id="a9Q">阿难。<a id="a-9R"></a>此五阴聚。<a id="a-9S"></a>为诸众生暗无眼者。<a id="a-9T"></a>信增故说谓彼色。<a id="a-9U"></a>如来如是如实知见。<a id="a-9V"></a>云何如来如实知色。<a id="a-9W"></a>谓无色是色。<a id="a-9X"></a>是名如来如实知色。<a id="a-9Y"></a>如实见色。<a id="a-9Z"></a>如是如是。<a id="a-9a"></a>凡夫等辈以无眼故。<a id="a-9b"></a>不能知见色之实相。<a id="a-9c"></a>何者名为色之实相。<a id="a-9d"></a>谓一切色无有常者。<a id="a-9e"></a>以无常性故。<a id="a-9f"></a>言一切色无常是色。<a id="a-9g"></a>如来不说为生。<a id="a-9h"></a>譬如有人身患恶疮。<a id="a-9i"></a>为治彼疮成就诸药。<a id="a-9j"></a>如是如是。<a id="a-9k"></a>凡夫等辈。<a id="a-9l"></a>以不正念增长色生。<a id="a-9m"></a>以业烦恼无明覆故。</p>
  <p id="a9n">阿难。<a id="a-9o"></a>睡有十名　比磨致　悉耻那民徒　莎鞞荼　阿逻娑　未致比斫初　阿室利　阿那簸利　舍乌　簸利逾驮奴　诃尼。</p>
  <p id="a9p">阿难。<a id="a-9q"></a>此十睡名。<a id="a-9r"></a>如来知已于中更增。<a id="a-9s"></a>阿难。<a id="a-9t"></a>若有比丘比丘尼优婆塞优婆夷。<a id="a-9u"></a>知如是处。<a id="a-9v"></a>知如是事。<a id="a-9w"></a>如是名身如是句身。<a id="a-9x"></a>当知彼人不至乱地。<a id="a-9y"></a>具足成就清净口业。<a id="a-9z"></a>阿难。<a id="a-A0"></a>依于此处。<a id="a-A1"></a>如来世尊有四辩才。<a id="a-A2"></a>种种语言种种音辞。<a id="a-A3"></a>如来于此悉知悉觉。<a id="a-A4"></a>于此事中。<a id="a-A5"></a>名字句中学已。<a id="a-A6"></a>当得多种智慧。<a id="a-A7"></a>得无边智慧。<a id="a-A8"></a>得正忆念。<a id="a-A9"></a>得正心意。<a id="a-AA"></a>得正趣向。<a id="a-AB"></a>得正知足。<a id="a-AC"></a>得无上多闻不从他学。<a id="a-AD"></a>犹如大海不可穷尽。<a id="a-AE"></a>何以故。<a id="a-AF"></a>阿难。<a id="a-AG"></a>我念往昔于此坐处虚空界中。<a id="a-AH"></a>有六十八百千俱致诸佛世尊。<a id="a-AI"></a>说此修多罗。<a id="a-AJ"></a>彼诸如来。<a id="a-AK"></a>有诸声闻应受法者。<a id="a-AL"></a>如来为彼敷演说此经。<a id="a-AM"></a>阿难。<a id="a-AN"></a>若有比丘比丘尼优婆塞优婆夷。<a id="a-AO"></a>受持此陀罗尼品。<a id="a-AP"></a>极善修习读诵通利。<a id="a-AQ"></a>彼则能受四千偈句。<a id="a-AR"></a>闻已能持。<a id="a-AS"></a>持已不忘。<a id="a-AT"></a>阿难。<a id="a-AU"></a>若能受持是文句已。<a id="a-AV"></a>百年不念。<a id="a-AW"></a>于后欲念还得辩才。<a id="a-AX"></a>佛作是语已。<a id="a-AY"></a>长老阿难白佛言。<a id="a-AZ"></a>希有世尊。<a id="a-Aa"></a>如来证如是法已。<a id="a-Ab"></a>为诸众生。<a id="a-Ac"></a>增智增念增慧增辩增趣。<a id="a-Ad"></a>世尊。<a id="a-Ae"></a>若有人能受此法本。<a id="a-Af"></a>彼受持已得几许福。<a id="a-Ag"></a>阿难。<a id="a-Ah"></a>作是语已。<a id="a-Ai"></a>佛告阿难言。<a id="a-Aj"></a>汝莫于如来所及如来教中作限量想。<a id="a-Ak"></a>若于此如来教中。<a id="a-Al"></a>若在家若出家。<a id="a-Am"></a>乃至四句偈诸佛所说。<a id="a-An"></a>受持读诵。<a id="a-Ao"></a>为自调故。<a id="a-Ap"></a>为自照明实性理故。<a id="a-Aq"></a>如来于彼福聚不作限量。<a id="a-Ar"></a>何况具足受持此陀罗尼法本。<a id="a-As"></a>文义不缺为他敷演。<a id="a-At"></a>彼之福聚不可限量。<a id="a-Au"></a>何以故。<a id="a-Av"></a>阿难。<a id="a-Aw"></a>此法本如来灭后于百年中。<a id="a-Ax"></a>时阎浮提极善显现。<a id="a-Ay"></a>而帝释天王常来于此阎浮提中。<a id="a-Az"></a>有是法本修多罗处灭坏失者。<a id="a-B0"></a>时帝释天王助彼等故。<a id="a-B1"></a>得受修习不令失坏。<a id="a-B2"></a>阿难。<a id="a-B3"></a>今此法本以魔事故。<a id="a-B4"></a>书写是已。<a id="a-B5"></a>当四百年坠没于地。<a id="a-B6"></a>阿难。<a id="a-B7"></a>于彼时间后五百年。<a id="a-B8"></a>多有众生造诸福业于世间生。<a id="a-B9"></a>时有比丘名曰月。<a id="a-BA"></a>有大威德有大威力。<a id="a-BB"></a>彼月比丘。<a id="a-BC"></a>于我生处迦毗罗婆大城之中。<a id="a-BD"></a>从彼地处出此修多罗。<a id="a-BE"></a>广为众生流通显现。<a id="a-BF"></a>而彼于后法灭尽时。<a id="a-BG"></a>显现照已还速隐没。<a id="a-BH"></a>阿难。<a id="a-BI"></a>譬如油灯油尽炷在两头俱然。<a id="a-BJ"></a>显照明已当速灭尽。<a id="a-BK"></a>阿难。<a id="a-BL"></a>如是如是。<a id="a-BM"></a>如来教法。<a id="a-BN"></a>于后五百年中出现于世。<a id="a-BO"></a>显照明已还当速灭。<a id="a-BP"></a>阿难。<a id="a-BQ"></a>彼时多有百数非法恶法。<a id="a-BR"></a>出现世间。<a id="a-BS"></a>于彼时中。<a id="a-BT"></a>若在家若出家。<a id="a-BU"></a>所有男子女人。<a id="a-BV"></a>为魔波旬缠扰其心。<a id="a-BW"></a>彼等众生于圆满具足佛菩提中。<a id="a-BX"></a>生不实想。<a id="a-BY"></a>生邪见想。<a id="a-BZ"></a>于邪见想中生正见想。<a id="a-Ba"></a>阿难。<a id="a-Bb"></a>汝观乃至彼等非善丈夫辈。<a id="a-Bc"></a>若出家若在家。<a id="a-Bd"></a>有大损减。<a id="a-Be"></a>阿难。<a id="a-Bf"></a>譬如有人欲自利益欲自欢乐欲自无畏。<a id="a-Bg"></a>自用铁棒自打其头。<a id="a-Bh"></a>阿难。<a id="a-Bi"></a>于汝意云何。<a id="a-Bj"></a>彼人为有利益无利益也。<a id="a-Bk"></a>阿难白佛言。<a id="a-Bl"></a>世尊。<a id="a-Bm"></a>彼人何处而有利益。<a id="a-Bn"></a>而彼痴人。<a id="a-Bo"></a>以彼铁棒自打头已即便命终。<a id="a-Bp"></a>斯有是处。<a id="a-Bq"></a>佛复告阿难。<a id="a-Br"></a>如是如是。<a id="a-Bs"></a>于彼时中。<a id="a-Bt"></a>若在家出家。<a id="a-Bu"></a>欲修福业应诵佛语。<a id="a-Bv"></a>欲增长智。<a id="a-Bw"></a>彼等乃舍菩提。<a id="a-Bx"></a>读外道经典摄受忆念。<a id="a-By"></a>以诵习外道经故。<a id="a-Bz"></a>诽谤佛语。<a id="a-C0"></a>舍是身已当堕地狱。<a id="a-C1"></a>愚痴无智到阿毗支大地狱中。<a id="a-C2"></a>入不闲处。<a id="a-C3"></a>彼等罪人无所能作。<a id="a-C4"></a>阿难。<a id="a-C5"></a>假使非前非后于阎浮提中。<a id="a-C6"></a>百千俱致诸佛世尊出现于世。<a id="a-C7"></a>为彼堕阿毗地狱者。<a id="a-C8"></a>演说佛法不能觉知。<a id="a-C9"></a>是故阿难。<a id="a-CA"></a>有智丈夫。<a id="a-CB"></a>勿以随心诽谤佛法。<a id="a-CC"></a>阿难。<a id="a-CD"></a>以是因缘。<a id="a-CE"></a>若善男子善女人欲自利益者。<a id="a-CF"></a>一向不得受持诵习外道经典。<a id="a-CG"></a>如是比丘。<a id="a-CH"></a>亦应一向不得亲近。</p>
 </body>
</html>