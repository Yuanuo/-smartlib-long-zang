<!doctype html>
<html id="z3IBTyjTn" data-ver="803">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第七</h1>
  <p id="a2">阿难。<a id="a-3"></a>何者是一不欲。<a id="a-4"></a>为一切世间广宣说故。<a id="a-5"></a>是一不欲。<a id="a-6"></a>何者是一切世间。<a id="a-7"></a>眼耳鼻舌身意色声香味触法。<a id="a-8"></a>此名一切世间言说法。<a id="a-9"></a>此中无有法可别离者。<a id="a-A"></a>于彼之中所有树名皆入于此。<a id="a-B"></a>所有畜生名皆入于此。<a id="a-C"></a>于彼之中。<a id="a-D"></a>何者是树名。<a id="a-E"></a>有树名阿奢婆萨他。<a id="a-F"></a>复有树名那梨泽迦。<a id="a-G"></a>复有树名金富娄沙。<a id="a-H"></a>复有树名那嚧。<a id="a-I"></a>复有树名奚茶迦。<a id="a-J"></a>复有树名羯犍茶。<a id="a-K"></a>复有名何啰多何啰他。<a id="a-L"></a>复有名拔达罗目羯多。<a id="a-M"></a>复有名羯淡婆。<a id="a-N"></a>复有名毗阇颇罗。<a id="a-O"></a>复有名毗度钵啰婆。<a id="a-P"></a>复有名阎浮。<a id="a-Q"></a>复有名尸罗摩多。<a id="a-R"></a>复有名优拔啰尸罗。<a id="a-S"></a>复有名波梨那呵牟罗。<a id="a-T"></a>复有名阇耶萨他牟罗。<a id="a-U"></a>复有名毗罗槃多。<a id="a-V"></a>复有名久舍嘙。<a id="a-W"></a>复有名钵啰舍婆帝。<a id="a-X"></a>复有名阿啰鼻多逻。<a id="a-Y"></a>复有名摩诃波罗稚。<a id="a-Z"></a>复有名摩诃苏至怛逻钵茶犁。<a id="a-a"></a>复有名阿勃嚧阇。<a id="a-b"></a>复有名娑醯多拔都。<a id="a-c"></a>复有名阿呕斯逋嚧拏。<a id="a-d"></a>复有名钵啰婆逻拔萨怛逻。<a id="a-e"></a>复有名羯稚娑。<a id="a-f"></a>复有名阇耶罗。<a id="a-g"></a>复有名叉夜多波尸多。<a id="a-h"></a>复有名毗履沙婆。<a id="a-i"></a>复有名阿尸毗沙尼鸡多。<a id="a-j"></a>复有名颇罗牟罗。<a id="a-k"></a>复有名毗尸瑟吒牟罗。<a id="a-l"></a>复有名跛尸多婆罗。<a id="a-m"></a>复有名沤陀耶尼鞞舍。<a id="a-n"></a>复有名毗薮婆逻。<a id="a-o"></a>复有名钵履何逻门头嚧。<a id="a-p"></a>高百由旬。<a id="a-q"></a>枝叶遍覆满五由旬。<a id="a-r"></a>其根纵广有七由旬。<a id="a-s"></a>复有树名多梨娑牟啰。<a id="a-t"></a>复有树名娑陀怒伽。<a id="a-u"></a>复有树名佛境界。<a id="a-v"></a>其彼大树高百由旬。<a id="a-w"></a>枝叶遍布覆满五由旬。<a id="a-x"></a>其根纵广具七由旬。<a id="a-y"></a>然彼大树最初生叶。<a id="a-z"></a>亦广长一由旬。<a id="a-10"></a>叶形端正。<a id="a-11"></a>而彼大树出奇香气。<a id="a-12"></a>普遍诸方满二百由旬。<a id="a-13"></a>彼树根下铺师子高座。<a id="a-14"></a>名曰阿舍摩那。<a id="a-15"></a>彼是天帝释王所化。<a id="a-16"></a>左右广一由旬。<a id="a-17"></a>高一由旬。<a id="a-18"></a>依倚树根其有触者。<a id="a-19"></a>犹如迦耶邻提衣。<a id="a-1A"></a>于彼处如来至已。<a id="a-1B"></a>日日行住。<a id="a-1C"></a>岂可众生知在何处。<a id="a-1D"></a>阿难。<a id="a-1E"></a>我念有如是天众聚集。<a id="a-1F"></a>如天众来已。<a id="a-1G"></a>五由旬内皆悉遍满。<a id="a-1H"></a>如来为彼演说法要。<a id="a-1I"></a>阿难。<a id="a-1J"></a>复有树名曰善香。<a id="a-1K"></a>复有树名那茶毗阇多。<a id="a-1L"></a>复有树名那阇多。<a id="a-1M"></a>复有树名那稚啰。<a id="a-1N"></a>复有树名那迷茶。<a id="a-1O"></a>复有树名呕叉毗利叉毗阇。<a id="a-1P"></a>复有树名瞻波牟罗。<a id="a-1Q"></a>复有树名阿地目羯怛迦。<a id="a-1R"></a>(去)复有树名目提邻驮牟罗。<a id="a-1S"></a>复有树名阿输迦牟罗。<a id="a-1T"></a>阿难。<a id="a-1U"></a>如是说有次第。<a id="a-1V"></a>跋达逻　钵啰叉　阿舍嘙咃竞(吉真反)手迦何利多迦(呵梨勒)阿罗施　多罗　舍勃喽婆毗耶都　迦毗他　婆逻　伊啰叉婆尼拘嚧徒　达梨茶尼摩　佉殊利　迦毗他　波逻奢尼磨　迦梨夜　尼遮臂　卢儞　毬豆留尤留丘　栴檀那　栴檀那郁钵都　揭阇毗揭阇　何毗利器　波那娑　迦娑波履刹多　逻呵逻那比利叉毗婆提婆娑　醯多多罗尼(小墙微)婆逻(百叶墙微)迦娑呕多尼臂帝夜娑哆臂帝夜　婆梨驶迦(去)</p>
  <p id="a1W">阿难。<a id="a-1X"></a>此等是彼所生之树。<a id="a-1Y"></a>所受用者。<a id="a-1Z"></a>覆荫受用故。<a id="a-1a"></a>花受用故。<a id="a-1b"></a>果受用故。<a id="a-1c"></a>寂止受用故。<a id="a-1d"></a>彼当取名字故。<a id="a-1e"></a>自余更有草所生树受用药故。<a id="a-1f"></a>为治病故而作名字。<a id="a-1g"></a>彼等如来皆悉能知。<a id="a-1h"></a>复有最胜清净一切河沙摩那底诸名。<a id="a-1i"></a>于彼处中堕畜生行。<a id="a-1j"></a>诸众生等种种名字。<a id="a-1k"></a>随业分异。<a id="a-1l"></a>如业所造。<a id="a-1m"></a>所谓。</p>
  <p id="a1n">叔迦(鹦鹉鸟)奢梨迦(鹦鹆鸟)拘翅罗(鸦鸥鸟)时婆时婆迦(命命鸟)恒娑(鹅)拘嚧安遮(谷禄鸟)摩由逻(孔雀鸟)求求娑妒迦(鸡鸠鸟)迦茶迦　迦宾阇逻野多奴磨　迦迦(鸟)迦茶　恒娑(鹰)谟逻(山鸡)斫迦啰婆迦(鸳鸯)婆嗜逻婆逻　迦茶恒婆迦(鸿)提都啰瑟吒罗　拘拘婆(白鸽)陀那婆利夜舍磨　尸揵雉都大　迦逋大(班鸠)迦迦婆迦频阇逻(雉)奚陀那磨揵遮　鸠鸠吒(鸡)地那驮驮那磨迦伽迦迦　鸠逻逻揭利阇(雕鹫)槃多舍迦柘逻　奚摩苏多阿梨耶(鸿)嘶那夜(鹰)鞞提那　呕卢伽(鸺猴鸟)至至夜婆致夜(鹑)末蹉利也　迦嚧磨伽　迦婆优婆伽。</p>
  <p id="a1o">阿难。<a id="a-1p"></a>如是等彼所生诸鸟名字。<a id="a-1q"></a>阿难。<a id="a-1r"></a>彼中更有余畜生所生四足众类名字。<a id="a-1s"></a>所谓。</p>
  <p id="a1t">迦迦婆　迦俱茶　呕嚧嚧磨　茶鞞涕裔奚逻　施[仁-二+那][仁-二+那]　何履[仁-二+那](山羊)舍舍迦(兔)毗逻茶(猫)乌四夜　迦四夜　娑都迷夜　磨迦吒(猕猴)帝逻破逻娑陀怒揄伽。</p>
  <p id="a1u">此等复有自余畜生中生四足者。<a id="a-1v"></a>阿难。<a id="a-1w"></a>于彼中复有水中之类名字。<a id="a-1x"></a>所谓。</p>
  <p id="a1y">末蹉(鱼)么迦啰(旧称摩竭)帝弥(民陵反)秖逻(旧名低弥鱼)呕达逻伽　叔叔摩逻(虱)驮大磨　阿揄诧　私鼻多　毗啰拏羯车婆(龟)漫涂迦(虾蟆)三目呵　达嚧那卢荼　鸡婆逻呵悉帝目呵(象面)毗娑那伽阿啰输驮　鞞他　毗荼波。</p>
  <p id="a1z">阿难。<a id="a-20"></a>诸如是等水生众类。<a id="a-21"></a>彼阎浮提诸人等辈语言所唤彼等所有名字。<a id="a-22"></a>于彼之中作事入者。<a id="a-23"></a>已取讫竟。</p>
  <p id="a24">阿难。<a id="a-25"></a>自余复有饮血众类名字。<a id="a-26"></a>所谓。</p>
  <p id="a27">摩舍迦(蚊)奚逻涕夜　臂茶娑　臂夜多呕驮　吒舍　富帝夜　跋诧　那磨婆那呵啰　钵履婆啰婆底　野啰吒(格蜂)底梨富婆(赤蜂)磨器夜(蝇)摩徒迦利夜(蜂蜜)拔啰摩啰(黑蜂)蜱梨输婆(蚤)鸠驮　侯帝夜娑婆那婆妒婆醯波利娑啰鸡利茶多都弥夜臂卑履也(蚁于)</p>
  <p id="a28">此等是彼饮血众类。<a id="a-29"></a>所生义中之所摄入。<a id="a-2A"></a>于彼中有如是等句味。<a id="a-2B"></a>有咒方便名曰一切移行。<a id="a-2C"></a>于此之中皆悉摄入。<a id="a-2D"></a>普平等入一切总入。</p>
  <p id="a2E">多致他系涕(一)臂利涕(二)萨帝涕(三)尼罗涕(四)干驮尼(五)迦那迷(六)阿啰迷(七)娑罗迷(八)娑婆罗迷(九)阿陀迷(十)摩陀迷(十一)摩帝迷(十二)娑尼呵收隶(十三)一恒啰娑伽(十四)娑夜叉阿修罗(十五)提婆那伽尼留吉底(十六)波利婆逻尼留吉底罗毙(十七)波罗若波履娑罗(十八)波罗若罗毙(十九)悉寐利底波履婆罗(二十)悉蜜利帝波罗帝罗毙(二十一)么帝(二十二)揭帝(二十三)地利帝(二十四)波履婆罗(二十五)婆罗陀[仁-二+那]波逻波多(二十六)富利摩鸡避三藐三佛提避(二十七)遮利多漫多(二十八)阿毗萨他那漫多(二十九)输罗漫多(三十)遮利波罗羯罗磨漫多(三十一)毗奢何罗地夜漫多(三十二)(娑夜叉已下并是诸天及神持咒所得利益供养迦葉佛)</p>
  <p id="a2F">彼等已于迦葉如来应正遍知。<a id="a-2G"></a>供养尊重。<a id="a-2H"></a>亲近承事。<a id="a-2I"></a>为增长智故。<a id="a-2J"></a>增长无畏故。<a id="a-2K"></a>阿难。<a id="a-2L"></a>譬如有一丈夫。<a id="a-2M"></a>智巧方便共他亲善。<a id="a-2N"></a>得大分陀利花。<a id="a-2O"></a>得已思量分陀利花端正希有。<a id="a-2P"></a>示彼一朋。<a id="a-2Q"></a>彼第二朋者有胜智慧。<a id="a-2R"></a>告彼言。<a id="a-2S"></a>此好泥中生长此花。<a id="a-2T"></a>以何因缘而不端正。<a id="a-2U"></a>阿难。<a id="a-2V"></a>有一海名曰郁地耶奴迦。<a id="a-2W"></a>纵广十二由旬。<a id="a-2X"></a>于彼海中所生分陀利花。<a id="a-2Y"></a>高十二由旬。<a id="a-2Z"></a>如是如是。<a id="a-2a"></a>阿难。<a id="a-2b"></a>若有善男子善女人。<a id="a-2c"></a>当受持此等修多罗若读若诵。<a id="a-2d"></a>彼等一切皆增长智。<a id="a-2e"></a>增长思念。<a id="a-2f"></a>增长意行。<a id="a-2g"></a>增长受持。<a id="a-2h"></a>增长般若。<a id="a-2i"></a>增长无畏辩才。<a id="a-2j"></a>增长授记。<a id="a-2k"></a>增长普遍分别语言。<a id="a-2l"></a>增长果报亲旧眷属。<a id="a-2m"></a>增长佛法僧宝。<a id="a-2n"></a>增长好行眷属施戒禅定般若之聚精进豪势富自在主。<a id="a-2o"></a>增长阿兰若。<a id="a-2p"></a>增长出家。<a id="a-2q"></a>增长无量种种宿命智慧作证。<a id="a-2r"></a>增长诸众生辈生死证智慧。<a id="a-2s"></a>增长漏尽作证智慧。<a id="a-2t"></a>如是增长声闻智。<a id="a-2u"></a>增长胜声闻智。<a id="a-2v"></a>阿难。<a id="a-2w"></a>其陀罗尼所生比丘。<a id="a-2x"></a>不以少智入于涅槃。<a id="a-2y"></a>若胜声闻地取般涅槃。<a id="a-2z"></a>若辟支佛地取般涅槃。<a id="a-30"></a>唯发阿耨多罗三藐三菩提心。<a id="a-31"></a>彼因此善根当得不生不闲之处。<a id="a-32"></a>不随他行。<a id="a-33"></a>不曾颠倒生疑悔意。<a id="a-34"></a>于诸法中当说决了。<a id="a-35"></a>然其法师决了语言。<a id="a-36"></a>正观语业语言决断。<a id="a-37"></a>节节部分多知少闻。<a id="a-38"></a>不假观他所有言说。<a id="a-39"></a>干竭忧愁令他欢喜。<a id="a-3A"></a>善御大众能善教学。<a id="a-3B"></a>五百徒党当有利智。<a id="a-3C"></a>发精进中不舍重担。<a id="a-3D"></a>于诸佛边常不远离。<a id="a-3E"></a>当得成就转轮王业。<a id="a-3F"></a>得胜天行。<a id="a-3G"></a>自智他智。<a id="a-3H"></a>天智人智。<a id="a-3I"></a>自因他因。<a id="a-3J"></a>天因人因。<a id="a-3K"></a>自利他利。<a id="a-3L"></a>天利人利。<a id="a-3M"></a>自庄严他庄严。<a id="a-3N"></a>天庄严人庄严。<a id="a-3O"></a>灭自烦恼灭他烦恼。<a id="a-3P"></a>灭天烦恼灭人烦恼。<a id="a-3Q"></a>舍离贫穷值遇果报。<a id="a-3R"></a>如是无上般若辩才。<a id="a-3S"></a>自得好行。<a id="a-3T"></a>复令他人如如建立。<a id="a-3U"></a>如是如是。<a id="a-3V"></a>至最胜行到最胜处。<a id="a-3W"></a>最胜禁戒。<a id="a-3X"></a>最胜禅定。<a id="a-3Y"></a>最胜般若。<a id="a-3Z"></a>最胜辩处。<a id="a-3a"></a>最胜无畏。<a id="a-3b"></a>最胜辩才。<a id="a-3c"></a>最胜如来。<a id="a-3d"></a>所有法力复至最胜诸佛大悲。<a id="a-3e"></a>当得最胜殊特智慧。<a id="a-3f"></a>智慧寂静不动牢固勇猛所熏。<a id="a-3g"></a>戒力所熏。<a id="a-3h"></a>施力所熏。<a id="a-3i"></a>精进力所熏。<a id="a-3j"></a>智力所熏。<a id="a-3k"></a>闻力所熏。<a id="a-3l"></a>慈力所熏。<a id="a-3m"></a>悲力所熏。<a id="a-3n"></a>喜力所熏。<a id="a-3o"></a>舍力所熏。<a id="a-3p"></a>所修事业不谄力所熏。<a id="a-3q"></a>如言所作力所熏。<a id="a-3r"></a>知恩报恩力所熏。<a id="a-3s"></a>利益智慧不住言说。<a id="a-3t"></a>远离忧愁割断毒箭。<a id="a-3u"></a>当得摄受一切果报。<a id="a-3v"></a>当得阿耨多罗三藐三菩提。<a id="a-3w"></a>善能演说一切诸行。<a id="a-3x"></a>皆悉无常如实说法。<a id="a-3y"></a>如是一切所知之中。<a id="a-3z"></a>佛无常智。<a id="a-40"></a>善能转入故言一不欲。</p>
  <p id="a41">阿难。<a id="a-42"></a>若有此无常句。<a id="a-43"></a>如是真正广说诸法已。<a id="a-44"></a>能受持者彼当不诳。<a id="a-45"></a>当能摄受诸佛言教及佛所说诸功德已。<a id="a-46"></a>彼等诸法皆悉当得。<a id="a-47"></a>比丘欲勤学者。<a id="a-48"></a>此无常句中百六十偈印。<a id="a-49"></a>应当习诵。<a id="a-4A"></a>阿难。<a id="a-4B"></a>彼中何者是一印。<a id="a-4C"></a>知一切世是一印。<a id="a-4D"></a>婆罗门家咒术是一印。<a id="a-4E"></a>何者谓实言语也。<a id="a-4F"></a>如问婆罗门已。<a id="a-4G"></a>实言语有婆罗门法。<a id="a-4H"></a>此是诸婆罗门一印。<a id="a-4I"></a>波梨婆罗阇有一印。<a id="a-4J"></a>波梨佉因陀罗尼乾陀辈有一印。<a id="a-4K"></a>无谄离谄瞿昙辈有一印。<a id="a-4L"></a>最胜有沙门辈有一印。<a id="a-4M"></a>谓因缘生也。<a id="a-4N"></a>诸贼辈有一印。<a id="a-4O"></a>谓暗夜行。<a id="a-4P"></a>妇女辈有一印。<a id="a-4Q"></a>谓璎珞庄严。<a id="a-4R"></a>栴陀罗辈有一印。<a id="a-4S"></a>谓畜狗吠是为一印。<a id="a-4T"></a>阿难。<a id="a-4U"></a>如是印胜故口业亦胜。<a id="a-4V"></a>口业胜故音声亦胜。<a id="a-4W"></a>音声胜故义辩因亦胜。<a id="a-4X"></a>于彼胜印中所有印者。<a id="a-4Y"></a>彼印当住是诸沙门释种子印。<a id="a-4Z"></a>所谓因缘也。<a id="a-4a"></a>如是算数书典印。<a id="a-4b"></a>是一切众生心印于彼之中何者是心。<a id="a-4c"></a>谓诸物所熏是心。<a id="a-4d"></a>非诸物熏是心。<a id="a-4e"></a>眼是心非眼是心。<a id="a-4f"></a>耳是心非耳是心。<a id="a-4g"></a>鼻是心非鼻是心。<a id="a-4h"></a>舌是心非舌是心。<a id="a-4i"></a>身是心非身是心。<a id="a-4j"></a>意是心非意是心。<a id="a-4k"></a>色是心非色是心。<a id="a-4l"></a>声是心非声是心。<a id="a-4m"></a>香是心非香是心。<a id="a-4n"></a>味是心非味是心。<a id="a-4o"></a>触是心非触是心。<a id="a-4p"></a>法是心非法是心。<a id="a-4q"></a>何故名非眼是心非耳非鼻非舌非身非意是心。<a id="a-4r"></a>非色非声非香非味非触非法是心。<a id="a-4s"></a>无有一法名意者。<a id="a-4t"></a>缘眼缘色生眼识。<a id="a-4u"></a>如是所有眼识非是意识。<a id="a-4v"></a>所有彼识彼非意。<a id="a-4w"></a>若有彼意者。<a id="a-4x"></a>彼意应无分别。<a id="a-4y"></a>阿难。<a id="a-4z"></a>如是若眼识彼非识界。<a id="a-50"></a>可言如是缘耳缘声生耳识。<a id="a-51"></a>如是所有彼眼识。<a id="a-52"></a>不移向耳识中。<a id="a-53"></a>彼亦不别亦不即是。<a id="a-54"></a>缘鼻缘香生鼻识。<a id="a-55"></a>所有耳识。<a id="a-56"></a>不移向鼻识中。<a id="a-57"></a>彼亦不别亦不即是。<a id="a-58"></a>缘舌缘味生舌识。<a id="a-59"></a>彼所有鼻识。<a id="a-5A"></a>不移向舌识中。<a id="a-5B"></a>彼亦不别亦不即是。<a id="a-5C"></a>缘身缘触生身识。<a id="a-5D"></a>所有舌识。<a id="a-5E"></a>不移向身识中。<a id="a-5F"></a>彼亦不别亦不即是。<a id="a-5G"></a>缘意缘法生意识。<a id="a-5H"></a>所有身识。<a id="a-5I"></a>不移向意识中。<a id="a-5J"></a>彼亦不别亦不即是。<a id="a-5K"></a>阿离。<a id="a-5L"></a>所有意识彼非身识。<a id="a-5M"></a>彼非舌识。<a id="a-5N"></a>彼非鼻识。<a id="a-5O"></a>彼非耳识。<a id="a-5P"></a>彼非眼识。<a id="a-5Q"></a>阿难。<a id="a-5R"></a>如是彼意不从身出。<a id="a-5S"></a>不从毛出。<a id="a-5T"></a>乃至不从便利所出。<a id="a-5U"></a>略说乃至不从发出。<a id="a-5V"></a>彼亦不别亦不不别。<a id="a-5W"></a>阿难。<a id="a-5X"></a>如是彼意本不可得。<a id="a-5Y"></a>从何所起彼亦不可得谁是彼意。<a id="a-5Z"></a>彼亦不可得。<a id="a-5a"></a>是谁不求彼亦不可得。<a id="a-5b"></a>阿难。<a id="a-5c"></a>如是一切法不可得故。<a id="a-5d"></a>有意印耶。<a id="a-5e"></a>何者彼意。<a id="a-5f"></a>言意者。<a id="a-5g"></a>所有心意识。<a id="a-5h"></a>六种识身。<a id="a-5i"></a>七种识界。<a id="a-5j"></a>于彼之中何者是心。<a id="a-5k"></a>过去心无所有。<a id="a-5l"></a>其过去心唯有名字。<a id="a-5m"></a>何以故。<a id="a-5n"></a>如来曾说六种识身。<a id="a-5o"></a>如来不曾说六种身识。<a id="a-5p"></a>以是义故。<a id="a-5q"></a>如是有实六种识身及意七种识界。<a id="a-5r"></a>如来不曾说七种识界。<a id="a-5s"></a>以是义故。<a id="a-5t"></a>此是实有七种识界是意。<a id="a-5u"></a>阿难。<a id="a-5v"></a>如是以意离意。<a id="a-5w"></a>以识离识。<a id="a-5x"></a>以界离界。<a id="a-5y"></a>本无所有虚空自在。<a id="a-5z"></a>若本来离。<a id="a-60"></a>何故如来作是数耶。<a id="a-61"></a>为邪取故。<a id="a-62"></a>彼中所有邪取彼即非取。<a id="a-63"></a>若非取者彼即不受。<a id="a-64"></a>若彼不受彼无戏论。<a id="a-65"></a>若无戏论彼不聚集。<a id="a-66"></a>彼无所有虚空自在。<a id="a-67"></a>于中何者是心想心。<a id="a-68"></a>何者是想。<a id="a-69"></a>我想众生想。<a id="a-6A"></a>命想福伽罗想。<a id="a-6B"></a>妇女想丈夫想。<a id="a-6C"></a>童男想童女想。<a id="a-6D"></a>座想床想。<a id="a-6E"></a>过去想未来想。<a id="a-6F"></a>戒想三昧想。<a id="a-6G"></a>智想解脱想。<a id="a-6H"></a>解脱知见想。<a id="a-6I"></a>地想水想。<a id="a-6J"></a>火想风想。<a id="a-6K"></a>念处想正断想。<a id="a-6L"></a>神足想根想。<a id="a-6M"></a>力想觉分想。<a id="a-6N"></a>道想助道想。<a id="a-6O"></a>佛想法想僧想。<a id="a-6P"></a>须陀洹果想。<a id="a-6Q"></a>斯陀含果想。<a id="a-6R"></a>阿那含果想。<a id="a-6S"></a>阿罗汉果想。<a id="a-6T"></a>得果想。<a id="a-6U"></a>三明想。<a id="a-6V"></a>涅槃想。<a id="a-6W"></a>阿难。<a id="a-6X"></a>如是一切想我想。<a id="a-6Y"></a>然彼我想本不可得。<a id="a-6Z"></a>是故一切非实。<a id="a-6a"></a>是故言想如阳焰。<a id="a-6b"></a>如是所有若想若识若意彼等和合。<a id="a-6c"></a>所和合者。<a id="a-6d"></a>彼等一数中一切或胜或劣。<a id="a-6e"></a>若想如阳焰者。<a id="a-6f"></a>当知彼识亦如阳焰。<a id="a-6g"></a>若识如阳焰。<a id="a-6h"></a>当知是意亦如阳焰。<a id="a-6i"></a>何故言如阳焰。<a id="a-6j"></a>无因缘故言如阳焰。<a id="a-6k"></a>无道理可说。<a id="a-6l"></a>无方便可说。<a id="a-6m"></a>以是故言犹如阳焰。<a id="a-6n"></a>其阳焰者有何真实。<a id="a-6o"></a>如意有实性有真性者。<a id="a-6p"></a>何者是意自性。<a id="a-6q"></a>何者意真性。<a id="a-6r"></a>若意有真性自性。<a id="a-6s"></a>彼即无物即为是虚。<a id="a-6t"></a>即是为空。<a id="a-6u"></a>即为自在。<a id="a-6v"></a>乃至略说故。<a id="a-6w"></a>言本性清净心。<a id="a-6x"></a>若有本性即是涅槃。<a id="a-6y"></a>何因缘故言有本性。<a id="a-6z"></a>无作者故言本性。<a id="a-70"></a>是为沙门释子所印。<a id="a-71"></a>若得是印当尽生死流转。<a id="a-72"></a>作是语已。<a id="a-73"></a>长老阿难白佛言。<a id="a-74"></a>世尊。<a id="a-75"></a>岂可生死流转别耶。<a id="a-76"></a>彼印复别耶。<a id="a-77"></a>为当彼印尽生死流转耶。<a id="a-78"></a>作如是语已。<a id="a-79"></a>佛告长老阿难言。<a id="a-7A"></a>生死流转者。<a id="a-7B"></a>所有初何者初。<a id="a-7C"></a>所有后何者后。<a id="a-7D"></a>所有中故言生死流转。<a id="a-7E"></a>如是三世平等是生死流转。<a id="a-7F"></a>若有众生能证知者。<a id="a-7G"></a>彼等不取如此句义故。<a id="a-7H"></a>言生死流转。<a id="a-7I"></a>若众生辈有初中后。<a id="a-7J"></a>彼得未来生阴聚转。<a id="a-7K"></a>若彼等初所摄受。<a id="a-7L"></a>以不取故。<a id="a-7M"></a>如来说法于中无法。<a id="a-7N"></a>是旧物名者。<a id="a-7O"></a>何以故。<a id="a-7P"></a>一切诸法新新无旧故。<a id="a-7Q"></a>若是法生彼法还灭。<a id="a-7R"></a>于中何者法生。<a id="a-7S"></a>谓无常法生。<a id="a-7T"></a>如是若无常生。<a id="a-7U"></a>彼生时无常。<a id="a-7V"></a>若生时无常者。<a id="a-7W"></a>彼生已无常。<a id="a-7X"></a>若生已无常彼不成就。<a id="a-7Y"></a>若不成就者彼不可说。<a id="a-7Z"></a>若不可说者彼则为空。<a id="a-7a"></a>若为空者彼不可得。<a id="a-7b"></a>不空如是毕竟空。<a id="a-7c"></a>毕竟无物。<a id="a-7d"></a>毕竟处。<a id="a-7e"></a>毕竟自在。<a id="a-7f"></a>故言一切诸法不生。<a id="a-7g"></a>一切法应如是见。<a id="a-7h"></a>或言相或言印。<a id="a-7i"></a>或彼如是名如彼相。<a id="a-7j"></a>何者彼非相如刹那。<a id="a-7k"></a>云何刹那。<a id="a-7l"></a>若不染着。<a id="a-7m"></a>如是如是。<a id="a-7n"></a>示相摄持诸法相等。<a id="a-7o"></a>于彼之中。<a id="a-7p"></a>诸凡夫辈而生染着。<a id="a-7q"></a>此名一印。<a id="a-7r"></a>何因缘名一印。<a id="a-7s"></a>无印印故言一印。<a id="a-7t"></a>阿难。<a id="a-7u"></a>何者二罗叉。<a id="a-7v"></a>谓无明及渴爱。<a id="a-7w"></a>复有二罗叉。<a id="a-7x"></a>爱缚及见缚。<a id="a-7y"></a>复有别二罗叉。<a id="a-7z"></a>烦恼住处。<a id="a-80"></a>及观察烦恼地。<a id="a-81"></a>复有别二罗叉。<a id="a-82"></a>名字及言说。<a id="a-83"></a>复有二罗叉。<a id="a-84"></a>不实行及浊烦恼行。<a id="a-85"></a>复有二罗叉。<a id="a-86"></a>欲念觉及嗔念觉。<a id="a-87"></a>复有二罗叉。<a id="a-88"></a>欲及灭。<a id="a-89"></a>复有二罗叉。<a id="a-8A"></a>不善念及懈怠。<a id="a-8B"></a>复有二罗叉。<a id="a-8C"></a>杂嗔眠不实行求欲。<a id="a-8D"></a>复有二罗叉。<a id="a-8E"></a>无明流及有流。<a id="a-8F"></a>复有二罗叉。<a id="a-8G"></a>不随顺及不信。<a id="a-8H"></a>复有二罗叉。<a id="a-8I"></a>不问自浪言及着嗔恚。<a id="a-8J"></a>复有二罗叉。<a id="a-8K"></a>取漫及自烦恼。<a id="a-8L"></a>复有二罗叉。<a id="a-8M"></a>各别相及不顺取。<a id="a-8N"></a>复有二罗叉。<a id="a-8O"></a>趣烦恼住处及事物。<a id="a-8P"></a>复有二罗叉。<a id="a-8Q"></a>有为诸法及无为诸法。<a id="a-8R"></a>复有二罗叉。<a id="a-8S"></a>诸圣法及非诸圣法。<a id="a-8T"></a>复有二罗叉。<a id="a-8U"></a>世间诸法出世间诸法。<a id="a-8V"></a>复有二罗叉。<a id="a-8W"></a>诸胜法及无胜诸法。<a id="a-8X"></a>复有二罗叉。<a id="a-8Y"></a>三昧言说及攀缘言说。<a id="a-8Z"></a>复有二罗叉。<a id="a-8a"></a>行施想福事及一切思惟所发作福事。<a id="a-8b"></a>复有二罗叉。<a id="a-8c"></a>爱及憎。<a id="a-8d"></a>复有二罗叉。<a id="a-8e"></a>漏境界及无漏远离。<a id="a-8f"></a>复有二罗叉。<a id="a-8g"></a>置言处及开示法。<a id="a-8h"></a>复有二罗叉。<a id="a-8i"></a>欲及堪能。<a id="a-8j"></a>何故名为二罗叉。<a id="a-8k"></a>作叉那(隋云不功夫)及分别诸事。<a id="a-8l"></a>于中何者分别事。<a id="a-8m"></a>眼是事。<a id="a-8n"></a>耳是事。<a id="a-8o"></a>鼻舌身意是事。<a id="a-8p"></a>色是事。<a id="a-8q"></a>声香味触法是事。<a id="a-8r"></a>地界是事。<a id="a-8s"></a>水界火界风界是事。<a id="a-8t"></a>如是二十一心浊烦恼事。<a id="a-8u"></a>三不善根是事。<a id="a-8v"></a>十不善业道是事。<a id="a-8w"></a>不离迷惑是事。<a id="a-8x"></a>如是等诸事彼等非事。<a id="a-8y"></a>作如是语已。<a id="a-8z"></a>长老。<a id="a-90"></a>阿难白佛言。<a id="a-91"></a>世尊所有此等诸事。<a id="a-92"></a>云何此等非事。<a id="a-93"></a>佛告言。<a id="a-94"></a>阿难。<a id="a-95"></a>于此中有眼想者生眼事。<a id="a-96"></a>所有。<a id="a-97"></a>眼想彼即眼事。<a id="a-98"></a>耳想者鼻想者舌想者身想者意想者。<a id="a-99"></a>生意事。<a id="a-9A"></a>所有意想彼即意事。<a id="a-9B"></a>彼即非事。<a id="a-9C"></a>如是诸众生辈。<a id="a-9D"></a>所有非事摄取为事。<a id="a-9E"></a>取事已即生嗔恚心。<a id="a-9F"></a>以嗔恚故生重嗔心。<a id="a-9G"></a>以重嗔恚故。<a id="a-9H"></a>即住于害母及于害父及作无间业。<a id="a-9I"></a>阿难。<a id="a-9J"></a>以是义故。<a id="a-9K"></a>汝应当知如有事想者。<a id="a-9L"></a>当生嗔恚。<a id="a-9M"></a>阿难。<a id="a-9N"></a>譬如有一丈夫幼稚之年母所生育长养乳哺增长诸根。<a id="a-9O"></a>诸根增长故。<a id="a-9P"></a>诸根成熟故。<a id="a-9Q"></a>得熟烦恼。<a id="a-9R"></a>然彼于他家妇女身中。<a id="a-9S"></a>生于无明然入无明已。<a id="a-9T"></a>父母为娶纳以为妇。<a id="a-9U"></a>纳已欢喜。<a id="a-9V"></a>依时非时欲染所牵。<a id="a-9W"></a>于彼妇边有爱缚心。<a id="a-9X"></a>于父母边不生敬重。<a id="a-9Y"></a>以不敬故而骂父母及以毁辱。<a id="a-9Z"></a>于彼妇女不生厌恶而反系缚。<a id="a-9a"></a>于父母边应生敬重应作报恩。<a id="a-9b"></a>而反毁辱逐遣令出。<a id="a-9c"></a>此由欲染烦恼。<a id="a-9d"></a>令当来世趣修罗身。<a id="a-9e"></a>若有想者。<a id="a-9f"></a>应须厌恶此等诸欲。<a id="a-9g"></a>如是以眼事是欲者。<a id="a-9h"></a>耳鼻舌身意事是欲者。<a id="a-9i"></a>非是眼诸欲。<a id="a-9j"></a>亦非眼事。<a id="a-9k"></a>亦非耳亦非鼻非舌非身。<a id="a-9l"></a>非意诸欲。<a id="a-9m"></a>亦非意事。<a id="a-9n"></a>亦非色诸欲非色事。<a id="a-9o"></a>非声非香非味非触。<a id="a-9p"></a>非法诸欲。<a id="a-9q"></a>非法事。<a id="a-9r"></a>亦非色欲诸欲。<a id="a-9s"></a>非受非想非行非识所有诸欲。<a id="a-9t"></a>然诸众生作诸欲想。<a id="a-9u"></a>彼妇女非眼。<a id="a-9v"></a>非眼是妇女。<a id="a-9w"></a>非诸欲是妇女。<a id="a-9x"></a>亦非妇女是诸欲。<a id="a-9y"></a>彼所有诸欲以分别生。<a id="a-9z"></a>若分别生彼等诸欲。<a id="a-A0"></a>于中迷惑爱染执着。<a id="a-A1"></a>恶分别所起。<a id="a-A2"></a>彼等向造地狱之业。<a id="a-A3"></a>彼等向造畜生之业。<a id="a-A4"></a>彼等向造阎罗世业。<a id="a-A5"></a>如是为地狱诸欲所牵向地狱中。<a id="a-A6"></a>为畜生诸欲。<a id="a-A7"></a>为阎罗世诸欲所牵。<a id="a-A8"></a>向畜生中。<a id="a-A9"></a>向阎摩罗世。<a id="a-AA"></a>如是欲浊将向恶趣于中。<a id="a-AB"></a>若有大恶不证知者。<a id="a-AC"></a>彼为无智。<a id="a-AD"></a>以无智因缘生诸烦恼及以分别。<a id="a-AE"></a>是故名为分别诸欲。<a id="a-AF"></a>丈夫所有贪爱染欲。<a id="a-AG"></a>作分别已。<a id="a-AH"></a>于己亲边而行欲事。<a id="a-AI"></a>于中何者是丈夫。<a id="a-AJ"></a>非眼是丈夫。<a id="a-AK"></a>乃至非意是丈夫。<a id="a-AL"></a>非色是丈夫。<a id="a-AM"></a>非声非香非味非触非法是丈夫。<a id="a-AN"></a>如是眼非妇女。<a id="a-AO"></a>亦非丈夫。<a id="a-AP"></a>耳鼻舌身意非妇女。<a id="a-AQ"></a>亦非丈夫。<a id="a-AR"></a>声香味触法非妇女。<a id="a-AS"></a>亦非丈夫。<a id="a-AT"></a>色非妇女亦非丈夫。<a id="a-AU"></a>乃至法非妇女亦非丈夫。<a id="a-AV"></a>如是若妇女若丈夫。<a id="a-AW"></a>皆不可得。<a id="a-AX"></a>唯有分别。<a id="a-AY"></a>所有分别者。<a id="a-AZ"></a>彼不从东方来。<a id="a-Aa"></a>不从南方。<a id="a-Ab"></a>不从西方。<a id="a-Ac"></a>不从北方来。<a id="a-Ad"></a>不从上方。<a id="a-Ae"></a>不从下方来。<a id="a-Af"></a>亦不从方。<a id="a-Ag"></a>不从非方。<a id="a-Ah"></a>如是如是。<a id="a-Ai"></a>若不来者彼当何处去。<a id="a-Aj"></a>如是既不来者彼非来相。<a id="a-Ak"></a>若无所去彼来亦不可见。<a id="a-Al"></a>若非去相彼即无相。<a id="a-Am"></a>是故言一切诸法无有相耶。<a id="a-An"></a>复有二罗叉。<a id="a-Ao"></a>何等为二。<a id="a-Ap"></a>证事想罗叉。<a id="a-Aq"></a>思惟已增长诸行罗叉。<a id="a-Ar"></a>于中何者实舍增长。<a id="a-As"></a>若有众生作实想已。<a id="a-At"></a>如来于中作不实想。<a id="a-Au"></a>然复如来无有一法而可得者。<a id="a-Av"></a>所有众生作实想已。<a id="a-Aw"></a>于彼之中如来非有众生想。<a id="a-Ax"></a>况复诸众生辈作是想。<a id="a-Ay"></a>如是如来一相具足。<a id="a-Az"></a>所谓无想智。<a id="a-B0"></a>为众生还说此业。<a id="a-B1"></a>说何等业。<a id="a-B2"></a>若彼业行行涅槃业。<a id="a-B3"></a>谁作涅槃业。<a id="a-B4"></a>若业若烦恼。<a id="a-B5"></a>谁作业谁作烦恼。<a id="a-B6"></a>谓无明及不正思惟。<a id="a-B7"></a>如是所有无明及不善思惟。<a id="a-B8"></a>彼即是苦。<a id="a-B9"></a>彼若有苦。<a id="a-BA"></a>彼一切世间心不喜乐。<a id="a-BB"></a>以心不乐故有生转。<a id="a-BC"></a>虽有生转亦非意喜。<a id="a-BD"></a>所谓地狱畜生阎罗世中。<a id="a-BE"></a>譬如粪除上有粪汁。<a id="a-BF"></a>如是所有粪除上所有粪汁。<a id="a-BG"></a>彼等一切皆悉臭秽。<a id="a-BH"></a>如是如是。<a id="a-BI"></a>若以苦缘所生者。<a id="a-BJ"></a>彼等一切亦皆是苦。<a id="a-BK"></a>譬如毒树彼之所有若根若茎若叶若花若果。<a id="a-BL"></a>彼等一切皆悉是毒。<a id="a-BM"></a>如是如是。<a id="a-BN"></a>苦所生者。<a id="a-BO"></a>彼等一切皆悉是苦。<a id="a-BP"></a>阿难。<a id="a-BQ"></a>譬如有人为大利呋之所斫害。<a id="a-BR"></a>复有一人被他钝呋之所斫害。<a id="a-BS"></a>如是阿难。<a id="a-BT"></a>若为利呋所害所受苦恼。<a id="a-BU"></a>若被钝呋所害彼亦受苦恼。<a id="a-BV"></a>彼一切皆亦悉是苦。<a id="a-BW"></a>如是如是。<a id="a-BX"></a>若有苦受之所生者。<a id="a-BY"></a>彼等一切亦皆是苦。<a id="a-BZ"></a>于彼之中八圣道分名字言语。<a id="a-Ba"></a>于此阎浮提中以名字唤。<a id="a-Bb"></a>如此处言。<a id="a-Bc"></a>正见正思惟正语正业正命正勤正念正定。<a id="a-Bd"></a>然此北方边地之处。<a id="a-Be"></a>有恶行人城彼城实大纵广二由旬。<a id="a-Bf"></a>如此处言正见乃至正定。<a id="a-Bg"></a>即彼处言。</p>
  <p id="aBh">弥多罗拔题(一)偷罗奴佛提(二)婆罗拔都(三)那那颇(四)斯呵那陀(五)奚罗奴呜(六)毗伽罗呵波题(七)三摩多阐奴(八)</p>
  <p id="aBi">是名八圣道。<a id="a-Bj"></a>以此名字语。<a id="a-Bk"></a>复次阿难。<a id="a-Bl"></a>八圣道言语名字。<a id="a-Bm"></a>阿难。<a id="a-Bn"></a>于此南方有城。<a id="a-Bo"></a>名曰嘶途娑题嚧。<a id="a-Bp"></a>阿难。<a id="a-Bq"></a>彼城实大。<a id="a-Br"></a>于彼处八圣道名字所说。<a id="a-Bs"></a>如此处言正见乃至正定。<a id="a-Bt"></a>于彼处言。</p>
  <p id="aBu">阿茶布(一)多茶布(二)尼劫利(三)毗低只(四)阿[少/兔]流他(五)波毗婆他(六)婆摩波题(七)娑地尼嗟(八)</p>
  <p id="aBv">如是等八圣道彼处名字语言。<a id="a-Bw"></a>阿难。<a id="a-Bx"></a>于此东方有城。<a id="a-By"></a>名曰阿那婆[少/兔]。<a id="a-Bz"></a>彼城实大彼处八圣道名字言说。<a id="a-C0"></a>如此处言正见乃至正定。<a id="a-C1"></a>即彼处言。</p>
  <p id="aC2">毗摸呵(一)三摸其叉摩题(二)毗地拔提(三)多弥那(四)尼呵摸(五)优求多(六)低呵陀(七)萨婆僧其叉夜(八)</p>
  <p id="aC3">彼处八圣道如此名字言说。<a id="a-C4"></a>阿难。<a id="a-C5"></a>此等所作名字于诸法中名字和杂。</p>
  <p id="aC6">阿难。<a id="a-C7"></a>于四大天王处八圣道分。<a id="a-C8"></a>所有名字如来曾说。<a id="a-C9"></a>如此处言正见乃至正定。<a id="a-CA"></a>即彼等言。</p>
  <p id="aCB">毗茶晡(一)波奢嘶多啰母嚧(二)娑陀那(三)三摩低舍(四)优头符(五)毗娑摩尼舍(六)尼尸犁沙叉(七褚骂反)尼沙波利耶耶(八)</p>
  <p id="aCC">阿难。<a id="a-CD"></a>此等彼处所有名字。<a id="a-CE"></a>如来所知。<a id="a-CF"></a>余名字中所有语言。<a id="a-CG"></a>教敕此等众生令住。<a id="a-CH"></a>而如来知彼等众生诸根各别已。<a id="a-CI"></a>还当如是而为说法。<a id="a-CJ"></a>阿难。<a id="a-CK"></a>如来为孙陀罗龙王及为阿那婆达多龙。<a id="a-CL"></a>已说此八圣道分。<a id="a-CM"></a>如此处言正见乃至正定。<a id="a-CN"></a>即彼等言。</p>
  <p id="aCO">啰低(一)啰咤婆低(二)嚘喽求(三)嚘啰求(四)迦漫低(五)三漫低舍(六)娑俞杀咤(七)波奢多叉尼(八)</p>
  <p id="aCP">阿难。<a id="a-CQ"></a>此等八圣道分名字。<a id="a-CR"></a>为诸龙广说以此言说降诸龙王。<a id="a-CS"></a>及摩伽陀处所有众生令得解脱。<a id="a-CT"></a>阿难。<a id="a-CU"></a>复有一城名曰普熟。<a id="a-CV"></a>彼城广大彼处如来说八圣道分。<a id="a-CW"></a>如此处言正见乃至正定。<a id="a-CX"></a>然彼等处言。</p>
  <p id="aCY">阿罗符(一)匕嘶使(二)毗漫都(三)三漫都(四)尼芦度(五)阿歔者(六)浮寐钵低(七)尼波输叉奴(八)</p>
  <p id="aCZ">阿难。<a id="a-Ca"></a>此等彼处名字言说所有如来悉知演说八圣道分。<a id="a-Cb"></a>阿难。<a id="a-Cc"></a>如是善行事。<a id="a-Cd"></a>言观察事。<a id="a-Ce"></a>断事。<a id="a-Cf"></a>毗尼印事。<a id="a-Cg"></a>名行转智。<a id="a-Ch"></a>知彼名字如世间处。<a id="a-Ci"></a>所有语音。<a id="a-Cj"></a>所有言语。<a id="a-Ck"></a>各各言说。<a id="a-Cl"></a>语业授记音声。<a id="a-Cm"></a>此名字言说。<a id="a-Cn"></a>如国土方俗名字。<a id="a-Co"></a>应当证知名字语言。<a id="a-Cp"></a>于彼处中诸事句持印。<a id="a-Cq"></a>我今欲说。<a id="a-Cr"></a>如彼所有名字语言印。<a id="a-Cs"></a>应当知。<a id="a-Ct"></a>当令得彼不住之眼。<a id="a-Cu"></a>所有疑行当令除断。<a id="a-Cv"></a>所说圣喻应当证知。<a id="a-Cw"></a>当善受持。</p>
 </body>
</html>