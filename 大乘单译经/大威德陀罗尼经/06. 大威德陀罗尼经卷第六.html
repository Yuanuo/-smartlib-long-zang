<!doctype html>
<html id="z3IBTyiTm" data-ver="1110">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第六</h1>
  <p id="a2">尔时彼众中波斯匿高萨罗王。<a id="a-3"></a>有一算师大臣。<a id="a-4"></a>名曰财主而来会坐。<a id="a-5"></a>即从坐起整理衣服。<a id="a-6"></a>偏袒右肩右膝着地。<a id="a-7"></a>合掌向佛而白佛言。<a id="a-8"></a>世尊。<a id="a-9"></a>我以一钱为初入于百千算数。<a id="a-A"></a>于彼一钱次第解入百千算数已。<a id="a-B"></a>从彼一钱破作半已。<a id="a-C"></a>解入俱致百千算数。<a id="a-D"></a>然世尊。<a id="a-E"></a>我有如是微细智慧。<a id="a-F"></a>宁复说言无有智也。<a id="a-G"></a>作是语已。<a id="a-H"></a>佛告财主大臣算师言。<a id="a-I"></a>汝若取芥子破为百千俱致分算数分已。<a id="a-J"></a>于彼百千俱致分。<a id="a-K"></a>复作百千俱致分。<a id="a-L"></a>入算数之分。<a id="a-M"></a>汝时于彼如是智慧应当无智。<a id="a-N"></a>作如是语已。<a id="a-O"></a>其波斯匿高萨罗王白佛言。<a id="a-P"></a>希有世尊。<a id="a-Q"></a>我等所于彼有智中生羡乐相。<a id="a-R"></a>如来今者说为无智。<a id="a-S"></a>作如是语已。<a id="a-T"></a>佛告波斯匿高萨罗王言。<a id="a-U"></a>大王。<a id="a-V"></a>诸佛如来不赞此智。<a id="a-W"></a>所谓有漏。<a id="a-X"></a>诸佛如来赞叹无漏智。<a id="a-Y"></a>所谓灭诸有智。<a id="a-Z"></a>一智当言无智。<a id="a-a"></a>何者是一世间语言执着。<a id="a-b"></a>何者名世间语言执着。<a id="a-c"></a>世间语言名字等智。<a id="a-d"></a>若有执着彼诸名字。<a id="a-e"></a>便生嗔恚。<a id="a-f"></a>是名世间执著名字。<a id="a-g"></a>是为一智。<a id="a-h"></a>名无智者。<a id="a-i"></a>乃至彼智彼一切有为。<a id="a-j"></a>若有为者是即无实。<a id="a-k"></a>如是有为语言无实。<a id="a-l"></a>亦无名字亦悉无实。<a id="a-m"></a>以何义故。<a id="a-n"></a>名字无实此名欺诳。<a id="a-o"></a>以是义故此名无实。<a id="a-p"></a>以无实智当向恶趣。<a id="a-q"></a>以是义故此名无实。</p>
  <p id="ar">所言一者和合集渴爱。<a id="a-s"></a>言无智者。<a id="a-t"></a>忆念未来生有。<a id="a-u"></a>以一无智当言无智。<a id="a-v"></a>若于聚想而生于智。<a id="a-w"></a>于界想中。<a id="a-x"></a>于入想中。<a id="a-y"></a>于身想中。<a id="a-z"></a>诸所有智中生于智想。<a id="a-10"></a>彼智有为。<a id="a-11"></a>是有为中不名最胜。<a id="a-12"></a>是故此智当言无智。<a id="a-13"></a>言无智者。<a id="a-14"></a>以三种根知彼众生从合会大地狱中舍身。<a id="a-15"></a>何者三根。<a id="a-16"></a>二睛聚视上瞬转环。<a id="a-17"></a>若嗔恚时两目俱赤。<a id="a-18"></a>此是有漏和合等智。<a id="a-19"></a>以如此智应当无智。<a id="a-1A"></a>时波斯匿王白佛言。<a id="a-1B"></a>世尊。<a id="a-1C"></a>复以何智当言有智。<a id="a-1D"></a>若于中等智。<a id="a-1E"></a>世尊。<a id="a-1F"></a>若如是有者。<a id="a-1G"></a>宁可复言无有智也。<a id="a-1H"></a>佛答王言。<a id="a-1I"></a>于有中无智。<a id="a-1J"></a>是故于彼无处有智。<a id="a-1K"></a>若无有智彼无有有。<a id="a-1L"></a>彼无有取。<a id="a-1M"></a>彼无无为。<a id="a-1N"></a>彼无有为。<a id="a-1O"></a>彼无戏论。<a id="a-1P"></a>彼即除断。<a id="a-1Q"></a>如是非赞叹非不赞叹。<a id="a-1R"></a>于彼之中赞叹涅槃。<a id="a-1S"></a>于彼时间。<a id="a-1T"></a>阎浮提人当作是念。<a id="a-1U"></a>若第二四大洲世界之中。<a id="a-1V"></a>阎浮提人辈赞叹涅槃。<a id="a-1W"></a>作如是言。<a id="a-1X"></a>彼即无声。<a id="a-1Y"></a>彼即远离。<a id="a-1Z"></a>彼无分别。<a id="a-1a"></a>彼无和合。<a id="a-1b"></a>彼即求念。<a id="a-1c"></a>彼即赞叹。<a id="a-1d"></a>无恶烦恼。<a id="a-1e"></a>不可破坏。<a id="a-1f"></a>无想离想。<a id="a-1g"></a>彼即无悔。<a id="a-1h"></a>彼即为吼。<a id="a-1i"></a>于彼第二四大洲世界中。<a id="a-1j"></a>所有诸天诸龙夜叉诸有胜者。<a id="a-1k"></a>于彼等辈守护摄受此佛菩提。<a id="a-1l"></a>于彼处中。<a id="a-1m"></a>有一夜叉。<a id="a-1n"></a>名曰三摩婆陀那(隋云和合)说此诸句为生般若故。<a id="a-1o"></a>作不颠倒意故。<a id="a-1p"></a>作智慧者。<a id="a-1q"></a>作彼清净般若根故。<a id="a-1r"></a>作智慧力胜精进故。<a id="a-1s"></a>随所有处正修习已。<a id="a-1t"></a>当得正趣。<a id="a-1u"></a>当得正意得正坚固。<a id="a-1v"></a>当得正念。<a id="a-1w"></a>当得大智无畏辩才。<a id="a-1x"></a>能破坏他诸论师等。<a id="a-1y"></a>令受其语。<a id="a-1z"></a>譬如月轮初出之时映蔽一切星宿光明能灭闇障。<a id="a-20"></a>如是一切诸论义师。<a id="a-21"></a>既覆障已威光独耀。<a id="a-22"></a>于彼之中有此咒句。</p>
  <p id="a23">多迟他遮多(一)忧婆耶陀(二)[黍-禾+利]婆(三)阿浮萨[黍-禾+利](四)鼻帝底(五)鸡迷帝(六)婆步荼(七)婆那伽(八)乌瞿卢(九)鼻步瞿(十)阿啰他(十一)阿那啰他瞂帝(十二)阿罗耶(十三)鼻萨啰(十四)婆伽那(十五)阿那呵帝(十六)波呵帝(十七)伊舍哆啰(十八)多都哆啰(十九)耶多哆啰(二十)多伊呵(二十一)伊舍(二十二)伊苦制(主裴反)婆(二十三)多哆(二十四)多哆制婆(二十五)娑婆帝婆卢(二十六)婆帝婆卢(二十七)</p>
  <p id="a24">说此守护之时。<a id="a-25"></a>有八万四千诸夜叉众。<a id="a-26"></a>同时惊惧。<a id="a-27"></a>尔时彼八万四千诸夜叉众乐断杀生。<a id="a-28"></a>于彼等边付嘱言教。<a id="a-29"></a>彼等摄受如是三种护地三品覆护地。<a id="a-2A"></a>欢喜信乐勤断贪爱。<a id="a-2B"></a>阿难。<a id="a-2C"></a>如是胜法欲隐没时。<a id="a-2D"></a>诸比丘等无有威力。<a id="a-2E"></a>若有比丘比丘尼优婆塞优婆夷。<a id="a-2F"></a>能读诵此修多罗者。<a id="a-2G"></a>能令彼人乃至寿命具足守护。<a id="a-2H"></a>具足守护已常得守护。<a id="a-2I"></a>于彼时虽有夺威力诸夜叉等不生信乐。<a id="a-2J"></a>于彼等边不能娆乱。<a id="a-2K"></a>亦复不能夺其威力。<a id="a-2L"></a>何以故。<a id="a-2M"></a>以彼众生福德摄受故。<a id="a-2N"></a>尔时此修多罗当至彼手。<a id="a-2O"></a>以彼众生自福力故。<a id="a-2P"></a>当得守护。<a id="a-2Q"></a>若于彼时。<a id="a-2R"></a>如是法中有生信者。<a id="a-2S"></a>彼诸众生福德不少具足善根。<a id="a-2T"></a>于如来所当生实想。<a id="a-2U"></a>阿难。<a id="a-2V"></a>若于如来边生实想者。<a id="a-2W"></a>彼诸众生于诸法中。<a id="a-2X"></a>能生欢喜信敬之心。<a id="a-2Y"></a>诸法能生欢喜信敬心者。<a id="a-2Z"></a>彼即当得随顺于法。<a id="a-2a"></a>若能随顺诸法者。<a id="a-2b"></a>彼于甚深佛菩提中不生怖畏。<a id="a-2c"></a>若于甚深佛菩提中不生怖畏者。<a id="a-2d"></a>彼等自不怖畏。<a id="a-2e"></a>复能安慰余怖畏者。<a id="a-2f"></a>阿难。<a id="a-2g"></a>此诸善法先令是人增长般若。<a id="a-2h"></a>增长忆念。<a id="a-2i"></a>增长心意。<a id="a-2j"></a>增长色。<a id="a-2k"></a>增长力。<a id="a-2l"></a>增长果报。<a id="a-2m"></a>增长名闻。<a id="a-2n"></a>增长名称。<a id="a-2o"></a>增长正行。<a id="a-2p"></a>增长受记。<a id="a-2q"></a>当得长舌。<a id="a-2r"></a>损减地狱。<a id="a-2s"></a>损减畜生及阎罗王。<a id="a-2t"></a>世阿难当得解脱。<a id="a-2u"></a>于不闲处当成就一切诸善根本。<a id="a-2v"></a>阿难。<a id="a-2w"></a>然如来所说为多闻故增长智慧者。<a id="a-2x"></a>阿难。<a id="a-2y"></a>如来依此故说。<a id="a-2z"></a>阿难。<a id="a-30"></a>如来作此赞叹之说。<a id="a-31"></a>汝当善受持。<a id="a-32"></a>阿难。<a id="a-33"></a>譬如电后即有浮茶。<a id="a-34"></a>浮茶雷震之声。<a id="a-35"></a>阿难。<a id="a-36"></a>如是如是。<a id="a-37"></a>如是等诸法转赞之时。<a id="a-38"></a>当得大智不以为难。<a id="a-39"></a>阿难。<a id="a-3A"></a>因此法故。<a id="a-3B"></a>现前证见清净般若清净意清净念行。<a id="a-3C"></a>得无所畏。<a id="a-3D"></a>得清净法。<a id="a-3E"></a>阿难以此法教现前证法。<a id="a-3F"></a>及未来世亦复如是。<a id="a-3G"></a>阿难。<a id="a-3H"></a>此之一智及余眷属。<a id="a-3I"></a>如来所说不染着无明。<a id="a-3J"></a>亦复不为无明所薰远离修多罗分别之相及严炽恶分别之处。<a id="a-3K"></a>能令发觉诸外道等。<a id="a-3L"></a>自得受持三百偈句。<a id="a-3M"></a>既受持已。<a id="a-3N"></a>即能巧智解脱之处所有诸患即能舍离若善男子善女人。<a id="a-3O"></a>见如是等诸功能已。<a id="a-3P"></a>于此佛教应作勤求。<a id="a-3Q"></a>今少有众生于此无名法中生乐欲者。<a id="a-3R"></a>若有众生勤修学者。<a id="a-3S"></a>当知彼等已于往昔曾事诸佛。<a id="a-3T"></a>有一欲行当堕地狱。<a id="a-3U"></a>乃至五种欲行当堕地狱。<a id="a-3V"></a>何者欲行当堕地狱。<a id="a-3W"></a>所谓我想。<a id="a-3X"></a>此一欲行当堕地狱。<a id="a-3Y"></a>有想无想欲行。<a id="a-3Z"></a>是诸如来作多种说。<a id="a-3a"></a>乃至有眼境界所缘诸法。<a id="a-3b"></a>以意识观察彼等一切诸物名字。<a id="a-3c"></a>佛悉能知。<a id="a-3d"></a>于彼中所有欲行丈夫。<a id="a-3e"></a>彼丈夫所有名字于中一切皆入贪欲执着。<a id="a-3f"></a>执着己行。<a id="a-3g"></a>彼即为因缘。<a id="a-3h"></a>欲意中彼阎浮提人。<a id="a-3i"></a>于彼丈夫。<a id="a-3j"></a>有如是等种种名字。</p>
  <p id="a3k">福卢沙(一)钵卢他(二)布摩(三)摩奴沙(四)因陀罗(五)首罗(六)多吒首(七)婆卢(八)那都(九)婆婆(十)卢鼻摩(十一)福伽罗(十二)频头(十三)瞿卢(十四)啰慰卢(十五)鼻伽摸(十六)摩纳蒱(十七)善都(十八)乌絺(十九)施吒陀呼(二十)婆卢慕(二十一)阿跋罗(二十二)阿伽婆(二十三)波若(二十四)提呵摩(二十五)陀乌罗(二十六)婆波婆(二十七)乌伽(二十八)头叉摩(二十九)形都他(三十)何娑婆(三十一)摩呵(三十二)婆舍(三十三)提舍(三十四)形都破(三十五)阿伽罗(三十六)萨那破(三十七)破求沙吒(三十八)摩留婆帝(三十九)摩帝婆头迦(四十)阿歌摩(四十一)于头摩(四十二)摩头迦(四十三)他婆拏伽那(四十四)伽摩那(四十五)鼻地婆(四十六)那婆(四十七)迦摩陀(四十八)形卢陀(四十九)黎婆波(五十)鼻留波(五十一)帝形那(五十二)那罗(五十三)摩地(五十四)娑醯帝(五十五)纥利钵者(五十六)着迷帝(五十七)帝利伽婆多(五十八)舍陵那(五十九)那婆者(六十)俱利舍(六十一)那形摩(六十二)帝物利(六十三)阿讫夜迷(六十四)婆伽梵(六十五)那婆罗乌何(六十六)鼻摩满陀(六十七)罗婆(六十八)婆者(六十九)鼻罗伽(七十)提婆罗梵(七十一)斯摩都(七十二)婆乌叉(七十三)婆罗梵(七十四)娑苏伽(七十五)舍叉(七十六)忧伽多(七十七)娑利耶破(七十八)鼻罗(七十九)乌奴罗(八十)苏迷头(八十一)俱阇若(八十二)瞿都摩利婆娑多(八十三)萨他阿罗婆(八十四)婆啰鞞帝(八十五)苏目多罗(八十六)帝罗瞿茶(八十七)鞞罗伏多(八十八)初婆那(八十九)鸡摩罗(九十)紧陀罗(九十一)苏目陀(九十二)钵利耶迦(九十三)叉满哆(九十四)俱偷纥耶(九十五)鞞留钵陀(九十六)鞞留破罗(九十七)伊岐儞(九十八)娑木他(九十九)树提摩多(一百)娑那罗(一百一)娑婆啰(一百二)尸婆他(一百三)施梵(一百四)慰伽梵(一百五)阿那他梦(一百六)阿伽拏(一百七)帝伽罗(一百八)娑罗破(一百九)迦摩沙(一百十)毒怯罗(一百十一)鼻偷那(一百十二)萨罗婆(一百十三)</p>
  <p id="a3l">诸如此等是丈夫名。<a id="a-3m"></a>如来已知已见已证。<a id="a-3n"></a>于欲行中安置如是种种名相。<a id="a-3o"></a>名字分别。<a id="a-3p"></a>名字执着。<a id="a-3q"></a>得见名字。<a id="a-3r"></a>满足一切名字句里。<a id="a-3s"></a>于有分中染着诤竞。<a id="a-3t"></a>堕愚痴中求索果报。<a id="a-3u"></a>此欲行名名字生转。<a id="a-3v"></a>若我若我所。<a id="a-3w"></a>若复我中。<a id="a-3x"></a>如是空物轻无有物。<a id="a-3y"></a>于空自在若以名字着欲行者。<a id="a-3z"></a>彼是邪行。<a id="a-40"></a>随所欲行。<a id="a-41"></a>随彼邪行。<a id="a-42"></a>彼欲行不断灭故当堕地狱。</p>
  <p id="a43">有二欲行。<a id="a-44"></a>如来所说。<a id="a-45"></a>能作光明作光明法。<a id="a-46"></a>于彼物中。<a id="a-47"></a>随彼所有生名著于彼中。<a id="a-48"></a>何者是能作光明作光明法如言月名金脂(隋云兔)亦名星宿主亦名婆奴(隋云光者)亦名呕厨波帝(隋云星主)亦名虚空主亦名善见。<a id="a-49"></a>亦名上行。<a id="a-4A"></a>亦名净主。<a id="a-4B"></a>亦名灭闇。<a id="a-4C"></a>亦名太白妇。<a id="a-4D"></a>亦名宿王。<a id="a-4E"></a>亦名不少。<a id="a-4F"></a>亦名满地。<a id="a-4G"></a>亦名普镜。<a id="a-4H"></a>亦名团合喜。<a id="a-4I"></a>亦名胜方。<a id="a-4J"></a>亦名大有眷属。<a id="a-4K"></a>亦名大广。<a id="a-4L"></a>亦名方面亦名等观。<a id="a-4M"></a>亦名宿门。<a id="a-4N"></a>亦名圆围绕。<a id="a-4O"></a>亦名明胜。<a id="a-4P"></a>亦名慈放功德。<a id="a-4Q"></a>亦名限量堕胜。<a id="a-4R"></a>亦名作虚空。<a id="a-4S"></a>亦名直度彼。<a id="a-4T"></a>亦名天子。<a id="a-4U"></a>此等月天子。<a id="a-4V"></a>名字属阎浮提诸人辈。<a id="a-4W"></a>郁多罗越诸人辈。<a id="a-4X"></a>瞿耶尼诸人辈。<a id="a-4Y"></a>弗婆提诸人辈。<a id="a-4Z"></a>一切四洲诸人辈。<a id="a-4a"></a>平等共名。<a id="a-4b"></a>名为事爱。<a id="a-4c"></a>亦名心喜普边行。<a id="a-4d"></a>于须弥山王生起光明。<a id="a-4e"></a>以是故彼名普行。<a id="a-4f"></a>亦名离翳。<a id="a-4g"></a>亦名虚空功德。<a id="a-4h"></a>亦名端正。<a id="a-4i"></a>亦名最极医师。<a id="a-4j"></a>亦名求缚。<a id="a-4k"></a>亦名决定物。<a id="a-4l"></a>亦名次第流。<a id="a-4m"></a>亦名次第增长。<a id="a-4n"></a>亦名满足身果。<a id="a-4o"></a>亦名愿行。<a id="a-4p"></a>亦名端正。<a id="a-4q"></a>亦名胜色。<a id="a-4r"></a>如是彼中所有光明。<a id="a-4s"></a>依彼处已。<a id="a-4t"></a>于彼法中思惟念生。<a id="a-4u"></a>若欲心若染缚着发觉心生。<a id="a-4v"></a>彼作念已。<a id="a-4w"></a>彼依倚已。<a id="a-4x"></a>由多意喜生彼合烦恼。<a id="a-4y"></a>若合烦恼彼即非圣。<a id="a-4z"></a>若非圣者不可赞叹。<a id="a-50"></a>若不可赞叹彼非丈夫法。<a id="a-51"></a>若非丈夫法彼是邪见。<a id="a-52"></a>若邪见若邪见者。<a id="a-53"></a>彼当生向恶处。<a id="a-54"></a>若向恶处彼名堕地狱者。<a id="a-55"></a>如是得欲故生欲。<a id="a-56"></a>以有欲故有无明。<a id="a-57"></a>有无明故作恶业。<a id="a-58"></a>作恶业已堕地狱中此第二欲行当堕地狱中。</p>
  <p id="a59">彼中何者是第三欲行当堕地狱。<a id="a-5A"></a>所有诸法若可赞叹而更毁呰。<a id="a-5B"></a>何者谓法是可赞叹。<a id="a-5C"></a>所谓戒聚三昧聚智聚解脱聚解脱知见聚。<a id="a-5D"></a>四念处四正断处四神足四禅五根五力七觉分八正道三十七助道法。<a id="a-5E"></a>入于彼法中。<a id="a-5F"></a>若复谤毁如是法相恶欲行。<a id="a-5G"></a>作是语已。<a id="a-5H"></a>长老阿难白佛言世尊。<a id="a-5I"></a>彼等众生有何等相忍何境界。<a id="a-5J"></a>若如是相甚深微细。<a id="a-5K"></a>正和合法当作毁谤。<a id="a-5L"></a>作是语已。<a id="a-5M"></a>佛告长老阿难。<a id="a-5N"></a>作如是言。<a id="a-5O"></a>阿难。<a id="a-5P"></a>若有众生于外道言中。<a id="a-5Q"></a>于摩娑迦利义中。<a id="a-5R"></a>专精贪着世间工巧尼干论义具足愚痴法中。<a id="a-5S"></a>为彼义味名字所著。<a id="a-5T"></a>身心不解其义。<a id="a-5U"></a>杂非法行不正丈夫。<a id="a-5V"></a>不能入此甚深微细佛教之中。<a id="a-5W"></a>如是业法既不能入。<a id="a-5X"></a>以不入故。<a id="a-5Y"></a>以于如来教当作佛。<a id="a-5Z"></a>当诽谤。<a id="a-5a"></a>彼等为欲慢被所覆。<a id="a-5b"></a>杂外道语。<a id="a-5c"></a>礼日者。<a id="a-5d"></a>礼月者。<a id="a-5e"></a>礼风火者。<a id="a-5f"></a>当堕地狱。<a id="a-5g"></a>亦复不知一切日名。<a id="a-5h"></a>彼等以空名声欲取邪见之念。<a id="a-5i"></a>于彼阎浮提中。<a id="a-5j"></a>所有诸人称日名字。<a id="a-5k"></a>如来悉知。<a id="a-5l"></a>如日名须梨耶(隋云日)亦名百光。<a id="a-5m"></a>亦名毗脂多婆多(隋云胜者)亦名贤。<a id="a-5n"></a>亦名炽盛。<a id="a-5o"></a>亦名无上。<a id="a-5p"></a>亦名圆形。<a id="a-5q"></a>亦名普化。<a id="a-5r"></a>亦名令喜。<a id="a-5s"></a>亦名胜意。<a id="a-5t"></a>亦名不嗔。<a id="a-5u"></a>亦名作日分。<a id="a-5v"></a>亦名无畏处。<a id="a-5w"></a>亦名破闇。<a id="a-5x"></a>亦名色主。<a id="a-5y"></a>亦名火。<a id="a-5z"></a>亦名明。<a id="a-60"></a>亦名除闇。<a id="a-61"></a>亦名净光音。<a id="a-62"></a>亦名镜者。<a id="a-63"></a>亦名持地。<a id="a-64"></a>亦名多名。<a id="a-65"></a>亦名不可取。<a id="a-66"></a>亦名赞叹不堕。<a id="a-67"></a>亦名咒力。<a id="a-68"></a>亦名朋友。<a id="a-69"></a>亦名镜炎。<a id="a-6A"></a>亦名灭翳。<a id="a-6B"></a>亦名普灯。<a id="a-6C"></a>亦名圆意。<a id="a-6D"></a>亦名常成熟。<a id="a-6E"></a>亦名诸方镜。<a id="a-6F"></a>亦名威主。<a id="a-6G"></a>亦名灭尘。<a id="a-6H"></a>亦名与热。<a id="a-6I"></a>亦名真成。<a id="a-6J"></a>亦名众生成就业。<a id="a-6K"></a>亦名上力。<a id="a-6L"></a>亦名光发。<a id="a-6M"></a>亦名常境界。<a id="a-6N"></a>亦名诸方面。<a id="a-6O"></a>亦名回向。<a id="a-6P"></a>亦名初出。<a id="a-6Q"></a>亦名断颠倒意。<a id="a-6R"></a>亦名清净力。<a id="a-6S"></a>亦名陀那婆主(隋云施主主此阿修罗名字)亦名毗榆遮啰那(隋云观者)亦名不定住。<a id="a-6T"></a>亦名虎精进亦名普受报。<a id="a-6U"></a>亦名精进句。<a id="a-6V"></a>亦名不可降。<a id="a-6W"></a>亦名圆增长。<a id="a-6X"></a>亦名仙人放逸。<a id="a-6Y"></a>亦名无病。<a id="a-6Z"></a>亦名不缺最胜意。<a id="a-6a"></a>亦名多幢亦名光摄。<a id="a-6b"></a>亦名作热恼。<a id="a-6c"></a>亦名诸方显现。<a id="a-6d"></a>亦名严炽意。<a id="a-6e"></a>亦名脱怨仇亦名住劫回向亦名与眼。<a id="a-6f"></a>亦名不失利。<a id="a-6g"></a>亦名满一切望。<a id="a-6h"></a>亦名一切坚牢庄严主。<a id="a-6i"></a>阿难。<a id="a-6j"></a>此等日名字。<a id="a-6k"></a>国土分中一切诸方所说。<a id="a-6l"></a>若有众生如是名字所演说中。<a id="a-6m"></a>若有闻此日名。<a id="a-6n"></a>若一切持解知义业。<a id="a-6o"></a>不生诤竞观察思惟。<a id="a-6p"></a>阿难。<a id="a-6q"></a>彼等众生难得难有。<a id="a-6r"></a>何以故。<a id="a-6s"></a>彼等名字难可觉悟。<a id="a-6t"></a>彼等句行不可教知。<a id="a-6u"></a>如来为彼诸众生等起怜愍故。<a id="a-6v"></a>断疑网故。<a id="a-6w"></a>增长智故。<a id="a-6x"></a>思惟意行持智慧行。<a id="a-6y"></a>辩才根诸力觉分智慧增长故。<a id="a-6z"></a>不随他行增长智故。<a id="a-70"></a>宣说如是诸法相等。<a id="a-71"></a>怜愍心摄受心利益心清净心故。<a id="a-72"></a>阿难。<a id="a-73"></a>是故此等月日名字不缺不减。<a id="a-74"></a>若干边际更相系属。<a id="a-75"></a>从安慰出生。<a id="a-76"></a>胜印句生。<a id="a-77"></a>阿难。<a id="a-78"></a>如是之处如是清净。<a id="a-79"></a>若比丘比丘尼优婆塞优婆夷。<a id="a-7A"></a>能受如是相者。<a id="a-7B"></a>彼即当知。<a id="a-7C"></a>日之名字无有边际。<a id="a-7D"></a>及月名字亦无边际。<a id="a-7E"></a>丈夫名字妇女名字。<a id="a-7F"></a>彼人当知最胜之处。<a id="a-7G"></a>于语业中而得成就。<a id="a-7H"></a>于语业中得成就已。<a id="a-7I"></a>当至成就胜授记业。<a id="a-7J"></a>成就胜授记业已。<a id="a-7K"></a>当至成就胜言辞业。<a id="a-7L"></a>至言辞业成就已。<a id="a-7M"></a>复当得至最胜相续非相续处。<a id="a-7N"></a>至胜相续非相续处已。<a id="a-7O"></a>当至最胜断绝语言。<a id="a-7P"></a>既至最胜断绝语言已。<a id="a-7Q"></a>当至胜善言辞辩才。<a id="a-7R"></a>既至胜善言辞辩才处已。<a id="a-7S"></a>当至最胜最大之行。<a id="a-7T"></a>彼所有行速向涅槃。<a id="a-7U"></a>向涅槃道得涅槃岸。<a id="a-7V"></a>彼行如来说为最胜。<a id="a-7W"></a>说最妙说最极说最精。<a id="a-7X"></a>若此行不得者。<a id="a-7Y"></a>当得无智。<a id="a-7Z"></a>当得不正念得不正行。<a id="a-7a"></a>不得无畏以不成故。<a id="a-7b"></a>谓戏增长疑惑懈怠。<a id="a-7c"></a>于佛教中佛法中佛觉道中佛力无畏中智中大悲中。<a id="a-7d"></a>皆悉远离。<a id="a-7e"></a>彼等众生失于往昔所作善根。<a id="a-7f"></a>于现在中速疾增长彼未来世地狱阴聚。<a id="a-7g"></a>阿难。<a id="a-7h"></a>如是一切行业所作。<a id="a-7i"></a>皆由无智故得。<a id="a-7j"></a>得无智已得不善根。<a id="a-7k"></a>得不善已贵重利养。<a id="a-7l"></a>为粗涩言摄取诸物。<a id="a-7m"></a>贪爱执着以取诸物。<a id="a-7n"></a>爱执着故当有守护。<a id="a-7o"></a>因守护故当有多欲。<a id="a-7p"></a>以多欲故成就邪见。<a id="a-7q"></a>如是随顺邪见故当入迷黎。<a id="a-7r"></a>此第三业当向地狱。</p>
  <p id="a7s">何者是第四欲行。<a id="a-7t"></a>当堕地狱。<a id="a-7u"></a>谓无有善根。<a id="a-7v"></a>何者是无有善根。<a id="a-7w"></a>众生乐行欲。<a id="a-7x"></a>种种欲事。<a id="a-7y"></a>为欲之所覆盖。<a id="a-7z"></a>欲是稠林处。<a id="a-80"></a>是河池处。<a id="a-81"></a>酒店处。<a id="a-82"></a>恶庄严处。<a id="a-83"></a>杀事处。<a id="a-84"></a>屠儿杀牛处。<a id="a-85"></a>饮酒处。<a id="a-86"></a>淫女处。<a id="a-87"></a>嫉妒他家。<a id="a-88"></a>嫉妒他色。<a id="a-89"></a>嫉妒房舍。<a id="a-8A"></a>嫉妒衣服。<a id="a-8B"></a>嫉妒他法。<a id="a-8C"></a>诽谤他法。<a id="a-8D"></a>不敬重佛。<a id="a-8E"></a>不敬重法。<a id="a-8F"></a>不敬重僧。<a id="a-8G"></a>不信业报。<a id="a-8H"></a>亲近破戒之人。<a id="a-8I"></a>读诵外道言教。<a id="a-8J"></a>憎嫉持戒之人持戒比丘。<a id="a-8K"></a>令从戒聚破坏堕落污泥中染秽。<a id="a-8L"></a>若比丘比丘尼优婆塞优婆夷。<a id="a-8M"></a>取我为教师者知佛菩提。<a id="a-8N"></a>弃舍远离及如是等甚深诸修多罗。<a id="a-8O"></a>当欲读诵外道婆罗门所有经典。<a id="a-8P"></a>因彼外道婆罗门诸经典故。<a id="a-8Q"></a>反欲诽谤此佛菩提。<a id="a-8R"></a>彼人不得说我为师。<a id="a-8S"></a>亦复不得受他信心檀越惠施。<a id="a-8T"></a>何以故。<a id="a-8U"></a>彼等众生如来说是地狱之人。<a id="a-8V"></a>如来所说非我声闻。<a id="a-8W"></a>不归佛者当堕地狱。<a id="a-8X"></a>或向畜生。<a id="a-8Y"></a>或向阎罗世。<a id="a-8Z"></a>譬如有人有两种子。<a id="a-8a"></a>一子从彼旃陀罗家。<a id="a-8b"></a>舍是身已来生于此。<a id="a-8c"></a>第二子者从梵天宫。<a id="a-8d"></a>彼堕落已来生于此。<a id="a-8e"></a>若是旃陀罗家中舍彼身已来生此者。<a id="a-8f"></a>彼不似母亦不似父。<a id="a-8g"></a>亦不持戒。<a id="a-8h"></a>亦不忍辱。<a id="a-8i"></a>亦不精进。<a id="a-8j"></a>从梵天宫来生此者。<a id="a-8k"></a>彼人诸根皆悉软弱。<a id="a-8l"></a>孝敬随顺似母似父。<a id="a-8m"></a>如彼旃陀罗家舍彼身已来生此者。<a id="a-8n"></a>犹如旃陀罗不似父母。<a id="a-8o"></a>如是如是。<a id="a-8p"></a>若有比丘破戒行诸外道论义境界。<a id="a-8q"></a>彼不似如来。<a id="a-8r"></a>亦不似如来声闻弟子。<a id="a-8s"></a>亦不似在家出家者。<a id="a-8t"></a>譬如彼旃陀罗童子不能具足父母功德。<a id="a-8u"></a>亦不具足人中语言。<a id="a-8v"></a>如是如是。<a id="a-8w"></a>破戒比丘无所能成。<a id="a-8x"></a>如彼善人从梵天宫堕已来生于此者。<a id="a-8y"></a>似母似父。<a id="a-8z"></a>随顺语言随顺承事。<a id="a-90"></a>如是如是。<a id="a-91"></a>若有比丘具足不破戒聚。<a id="a-92"></a>具足最胜戒行。<a id="a-93"></a>如彼佛教。<a id="a-94"></a>如是住如是持。<a id="a-95"></a>彼人摄取诸佛菩提。<a id="a-96"></a>能于善根行中能作自利。<a id="a-97"></a>阿难。<a id="a-98"></a>彼人不着种种欲行故。<a id="a-99"></a>如彼旃陀罗家。<a id="a-9A"></a>舍彼身已来生此者。<a id="a-9B"></a>勤作不善。<a id="a-9C"></a>当知彼人受种种欲行。<a id="a-9D"></a>以受种种欲行已。<a id="a-9E"></a>当受种种妇女家名字。<a id="a-9F"></a>于彼彼中有如是等妇女名字故。<a id="a-9G"></a>亦名妇女。<a id="a-9H"></a>亦名波迦婆帝。<a id="a-9I"></a>亦名尼奢迟。<a id="a-9J"></a>亦名毗卢迦帝。<a id="a-9K"></a>亦名尸嗤虚奢帝。<a id="a-9L"></a>亦名优多罗。<a id="a-9M"></a>亦名多优阿波。<a id="a-9N"></a>亦名毗摩帝。<a id="a-9O"></a>亦名尼浮多。<a id="a-9P"></a>亦名他婆摩。<a id="a-9Q"></a>亦名婆修陀。<a id="a-9R"></a>亦名摩收荼。<a id="a-9S"></a>亦名摩耶摩。<a id="a-9T"></a>亦名摩耶迟。<a id="a-9U"></a>亦名伊罗摩。<a id="a-9V"></a>亦名毗摩佉帝。<a id="a-9W"></a>亦名阿初尼夜帝。<a id="a-9X"></a>亦名乌娄驮帝。<a id="a-9Y"></a>亦名毗多罗僈帝。<a id="a-9Z"></a>亦名婆只摩帝。<a id="a-9a"></a>亦名三蔓多末帝。<a id="a-9b"></a>亦名婆苏达帝。<a id="a-9c"></a>亦名优鞞佉帝。<a id="a-9d"></a>亦名婆阇罗帝。<a id="a-9e"></a>亦名侈梨婆多帝。<a id="a-9f"></a>亦名婆菩婆帝。<a id="a-9g"></a>亦名阿帝隶奴帝。<a id="a-9h"></a>亦名三曼多瞿帝。<a id="a-9i"></a>亦名阿罗曼帝。<a id="a-9j"></a>亦名三曼帝。<a id="a-9k"></a>亦名多曼帝。<a id="a-9l"></a>亦名避摩头。<a id="a-9m"></a>亦名阿帝尼罗跋帝。<a id="a-9n"></a>亦名迦摩跋帝。<a id="a-9o"></a>亦名毗罗婆达帝。<a id="a-9p"></a>亦名三慕波帝。<a id="a-9q"></a>亦名尼丘摩帝。<a id="a-9r"></a>亦名鸠摩帝。<a id="a-9s"></a>亦名毗优荼帝。<a id="a-9t"></a>亦名洟伽曼帝。<a id="a-9u"></a>亦名求摩都曼帝。<a id="a-9v"></a>亦名婆婆罗帝。<a id="a-9w"></a>亦名他弥多罗帝。<a id="a-9x"></a>亦名摩苏都娄帝。<a id="a-9y"></a>亦名破罗帝。<a id="a-9z"></a>亦名奚娄遮曼帝。<a id="a-A0"></a>亦名三牟达帝。<a id="a-A1"></a>亦名伽奢驮帝。<a id="a-A2"></a>亦名阿罗婆那帝。<a id="a-A3"></a>亦名乌兰那帝。<a id="a-A4"></a>亦名删那达帝。<a id="a-A5"></a>亦名阿罗跋帝。<a id="a-A6"></a>亦名斯婆尼帝。<a id="a-A7"></a>亦名婆波罗输娑帝。<a id="a-A8"></a>亦名阿奴娑他那帝。<a id="a-A9"></a>亦名帝晒曼帝。<a id="a-AA"></a>亦名娑伽陀伽曼帝。<a id="a-AB"></a>亦名避娄优驮帝。<a id="a-AC"></a>亦名娑尼晒驮帝。<a id="a-AD"></a>亦名娑罗摩驮帝。<a id="a-AE"></a>亦名多罗伊摩帝。<a id="a-AF"></a>亦名阿厨多摩帝。<a id="a-AG"></a>亦名阿瞿摩帝。<a id="a-AH"></a>亦名摩帝。<a id="a-AI"></a>亦名波罗末多罗帝。<a id="a-AJ"></a>亦名婆耶那帝。<a id="a-AK"></a>亦名破罗婆帝。<a id="a-AL"></a>亦名晒那佉帝。<a id="a-AM"></a>亦名阿晒他帝。<a id="a-AN"></a>亦名阿驮摩帝。<a id="a-AO"></a>亦名寐迦娑帝。<a id="a-AP"></a>亦名只牟帝。<a id="a-AQ"></a>亦名迦牟他帝。<a id="a-AR"></a>亦名罗细帝帝。<a id="a-AS"></a>亦名迦摩罗帝。<a id="a-AT"></a>亦名苏都那帝。<a id="a-AU"></a>亦名娑伽那帝。<a id="a-AV"></a>亦名毗舍佉帝。<a id="a-AW"></a>亦名跋陀罗帝。<a id="a-AX"></a>亦名尸利帝。<a id="a-AY"></a>亦名卑离驮帝。<a id="a-AZ"></a>亦名娑奢[口*荼]帝。<a id="a-Aa"></a>亦名迦地夜帝。<a id="a-Ab"></a>亦名那伽钵帝。<a id="a-Ac"></a>亦名多陀[少/兔]侯娄叉帝。<a id="a-Ad"></a>亦名阿晒波罗耶婆帝。<a id="a-Ae"></a>亦名唵娑罗也。<a id="a-Af"></a>如是等彼妇女名字分别故生。<a id="a-Ag"></a>欲印系缚心欢喜处。<a id="a-Ah"></a>若有如是行业之中所系缚者。<a id="a-Ai"></a>彼等我说如旃陀罗。<a id="a-Aj"></a>彼等我说犹如粪除。<a id="a-Ak"></a>彼等我说至于冢墓。<a id="a-Al"></a>何故我说至于冢墓者。<a id="a-Am"></a>阿难。<a id="a-An"></a>我念往昔过去无量时。<a id="a-Ao"></a>于此舍婆提。<a id="a-Ap"></a>有一妇女名曰贤意。<a id="a-Aq"></a>向他丈夫心生爱着。<a id="a-Ar"></a>时彼丈夫有缘事故。<a id="a-As"></a>从城向外聚落之所。<a id="a-At"></a>迳十五日办彼事已。<a id="a-Au"></a>还来入城于本处住。<a id="a-Av"></a>然彼妇女因患下分困苦着床。<a id="a-Aw"></a>时彼丈夫唤别女人告言。<a id="a-Ax"></a>汝来汝可为我语彼妇女。<a id="a-Ay"></a>时彼女人。<a id="a-Az"></a>即向贤意妇女之家。<a id="a-B0"></a>到已告言某甲丈夫。<a id="a-B1"></a>向汝有语时。<a id="a-B2"></a>彼妇女即便报言。<a id="a-B3"></a>我今病患身体痛苦我不能去。<a id="a-B4"></a>作是语已。<a id="a-B5"></a>时彼女人从彼家出。<a id="a-B6"></a>欲报使人。<a id="a-B7"></a>于时贤意寻即命终。<a id="a-B8"></a>安置床舆多诸眷属左右忧恼啼泣。<a id="a-B9"></a>将向尸所置彼露地。<a id="a-BA"></a>而不烧埋掷弃而还。<a id="a-BB"></a>时彼丈夫闻彼妇女寻已命终。<a id="a-BC"></a>安置尸处时彼丈夫诣向彼所哭泣忧恼。<a id="a-BD"></a>以其右手按妇女肚。<a id="a-BE"></a>按彼肚已。<a id="a-BF"></a>时彼妇女即从产门出污肉片烂臭可恶。<a id="a-BG"></a>尔时彼人观尸处已。<a id="a-BH"></a>以爱欲渴逼手取肉片安置面门。<a id="a-BI"></a>以是因故得散爱欲。<a id="a-BJ"></a>阿难。<a id="a-BK"></a>汝观彼人几许无智几许痴迷。<a id="a-BL"></a>乃于可恶弃舍尸处身所出肉。<a id="a-BM"></a>以欲事故意中欲食。<a id="a-BN"></a>阿难。<a id="a-BO"></a>若有如是富伽罗等可弃舍者。<a id="a-BP"></a>彼人可言与死人身住处无异。<a id="a-BQ"></a>阿难。<a id="a-BR"></a>为恶不善种种诸法。<a id="a-BS"></a>以欲因缘作不善业。<a id="a-BT"></a>增长成就。<a id="a-BU"></a>心求彼等诸恶欲行。<a id="a-BV"></a>以具足故当入迷梨。<a id="a-BW"></a>阿难。<a id="a-BX"></a>此第四欲行。<a id="a-BY"></a>能令众生向于地狱。<a id="a-BZ"></a>阿难。<a id="a-Ba"></a>何者是第五欲行当向地狱。<a id="a-Bb"></a>拔除善巧有无智慧。<a id="a-Bc"></a>不见不觉不能穿彻。<a id="a-Bd"></a>不善巧便生长无明于中损减。<a id="a-Be"></a>在于无明黑暗之中。<a id="a-Bf"></a>不能了知诸名字法。<a id="a-Bg"></a>所谓佛名何等是佛。<a id="a-Bh"></a>诸名字法名佛者。<a id="a-Bi"></a>亦名如来。<a id="a-Bj"></a>亦名自然。<a id="a-Bk"></a>亦名为健者。<a id="a-Bl"></a>亦名大勇健者。<a id="a-Bm"></a>亦名勇健光者。<a id="a-Bn"></a>亦名健胜破阵。<a id="a-Bo"></a>亦名胜他。<a id="a-Bp"></a>亦名胜他幢。<a id="a-Bq"></a>亦名普香。<a id="a-Br"></a>亦名天帝主。<a id="a-Bs"></a>亦名地王天。<a id="a-Bt"></a>亦名世间帝王。<a id="a-Bu"></a>亦名天帝主。<a id="a-Bv"></a>亦名天帝主幢。<a id="a-Bw"></a>亦名帝王功德。<a id="a-Bx"></a>亦名功德所生。<a id="a-By"></a>亦名向功德。<a id="a-Bz"></a>亦名师子。<a id="a-C0"></a>亦名大师子亦名等香亦名香上。<a id="a-C1"></a>亦名商主。<a id="a-C2"></a>亦名大商主。<a id="a-C3"></a>亦名金刚。<a id="a-C4"></a>亦名石山。<a id="a-C5"></a>亦名鸯祁何罗娑。<a id="a-C6"></a>亦名婆祁啰娑。<a id="a-C7"></a>亦名胜光。<a id="a-C8"></a>亦名莲华。<a id="a-C9"></a>亦名大莲华。<a id="a-CA"></a>亦名上莲华。<a id="a-CB"></a>亦名天。<a id="a-CC"></a>亦名支提。<a id="a-CD"></a>亦名宝火。<a id="a-CE"></a>亦名普光。<a id="a-CF"></a>亦名日。<a id="a-CG"></a>亦名最胜。<a id="a-CH"></a>亦名大最胜。<a id="a-CI"></a>亦名善眼。<a id="a-CJ"></a>亦名帝沙。<a id="a-CK"></a>亦名弗沙。<a id="a-CL"></a>亦名多因。<a id="a-CM"></a>亦名因上。<a id="a-CN"></a>亦名多众。<a id="a-CO"></a>亦名胜众。<a id="a-CP"></a>亦名须弥娄。<a id="a-CQ"></a>亦名大弥娄。<a id="a-CR"></a>亦名最上行。<a id="a-CS"></a>亦名持众亦名导师。<a id="a-CT"></a>亦名须弥娄羯波。<a id="a-CU"></a>亦名大力。<a id="a-CV"></a>亦名最大力。<a id="a-CW"></a>亦名名闻。<a id="a-CX"></a>亦名月。<a id="a-CY"></a>亦名晴月。<a id="a-CZ"></a>亦名宝幢。<a id="a-Ca"></a>亦名无能降。<a id="a-Cb"></a>亦名大智海。<a id="a-Cc"></a>亦名梵天。<a id="a-Cd"></a>亦名大梵天。<a id="a-Ce"></a>亦名迦葉。<a id="a-Cf"></a>亦名大迦葉。<a id="a-Cg"></a>亦名牟尼。<a id="a-Ch"></a>亦名牟尼上。<a id="a-Ci"></a>亦名释迦牟尼。<a id="a-Cj"></a>亦名火明。<a id="a-Ck"></a>亦名持大火光明。<a id="a-Cl"></a>亦名大妙光。<a id="a-Cm"></a>亦名持妙光。<a id="a-Cn"></a>亦名持大意气。<a id="a-Co"></a>亦名最胜主。<a id="a-Cp"></a>亦名圆肩。<a id="a-Cq"></a>亦名须弥娄。<a id="a-Cr"></a>亦名觉知上。<a id="a-Cs"></a>亦名幢王。<a id="a-Ct"></a>亦名诸宿王。<a id="a-Cu"></a>亦名诸星宿主。<a id="a-Cv"></a>亦名娑罗树。<a id="a-Cw"></a>亦名大娑罗树。<a id="a-Cx"></a>亦名娑罗树王。<a id="a-Cy"></a>亦名难思。<a id="a-Cz"></a>亦名持慈。<a id="a-D0"></a>亦名除怨。<a id="a-D1"></a>亦名除暗。<a id="a-D2"></a>亦名妙光。<a id="a-D3"></a>亦名一切处自在降伏。<a id="a-D4"></a>亦名寂静。<a id="a-D5"></a>亦名得财所。<a id="a-D6"></a>亦名安隐。<a id="a-D7"></a>亦名无怖。<a id="a-D8"></a>亦名花。<a id="a-D9"></a>亦名大花。<a id="a-DA"></a>亦名王。<a id="a-DB"></a>亦名最王。<a id="a-DC"></a>亦名不乱。<a id="a-DD"></a>亦名成音。<a id="a-DE"></a>亦名观世音。<a id="a-DF"></a>亦名大天。<a id="a-DG"></a>亦名无称。<a id="a-DH"></a>亦名普功德。<a id="a-DI"></a>亦名最上。<a id="a-DJ"></a>亦名众生调御师。<a id="a-DK"></a>阿难。<a id="a-DL"></a>如来如是知佛名号。<a id="a-DM"></a>知佛吼声。<a id="a-DN"></a>知佛游戏。<a id="a-DO"></a>阿难。<a id="a-DP"></a>于彼处中诸佛名鬘宣说之时。<a id="a-DQ"></a>若有众生一名字中。<a id="a-DR"></a>二名字中。<a id="a-DS"></a>三名字中。<a id="a-DT"></a>一切名字中。<a id="a-DU"></a>敷演之时。<a id="a-DV"></a>当不爱乐亦不欢喜。<a id="a-DW"></a>阿难。<a id="a-DX"></a>此等众生当知一向造诸欲行。<a id="a-DY"></a>割断善根当堕暗冥从暗入暗行暗暗道。<a id="a-DZ"></a>阿难。<a id="a-Da"></a>若有众生闻说如是诸佛名字璎珞之时。<a id="a-Db"></a>当起爱乐得清净心。<a id="a-Dc"></a>彼诸众生非小善根。<a id="a-Dd"></a>彼等众生当得非少福聚具足。</p>
  <p id="aDe">于中何者诸宿和合。<a id="a-Df"></a>诸菩萨辈从母右胁生。<a id="a-Dg"></a>有宿名鬼。<a id="a-Dh"></a>有宿名欢喜。<a id="a-Di"></a>亦有宿名曰普灯。<a id="a-Dj"></a>亦有宿名光炎。<a id="a-Dk"></a>亦有宿名众声。<a id="a-Dl"></a>亦有宿名善名闻。<a id="a-Dm"></a>亦有宿名常炎。<a id="a-Dn"></a>亦有宿名苏迷低(隋云善意)亦名意。<a id="a-Do"></a>亦名别上缚。<a id="a-Dp"></a>亦名多留车。<a id="a-Dq"></a>亦名伊覆多。<a id="a-Dr"></a>亦名阿尸罗婆那(女宿)亦名颇求那(张宿)亦名阿朱多(不堕)亦名药。<a id="a-Ds"></a>亦名善善。<a id="a-Dt"></a>亦名过患主。<a id="a-Du"></a>亦名满足电。<a id="a-Dv"></a>亦名牢遍。<a id="a-Dw"></a>亦名威力。<a id="a-Dx"></a>亦名百光。<a id="a-Dy"></a>亦名陀奢那伽。<a id="a-Dz"></a>亦名翼宿。<a id="a-E0"></a>亦名不堕。<a id="a-E1"></a>亦名阿罗婆多。<a id="a-E2"></a>亦名叹供养。<a id="a-E3"></a>亦名牢速。<a id="a-E4"></a>亦名娑阿罗多。<a id="a-E5"></a>亦名善喜。<a id="a-E6"></a>亦名提奢毗啰那。<a id="a-E7"></a>亦名住处。<a id="a-E8"></a>亦名喜流。<a id="a-E9"></a>亦名友开。<a id="a-EA"></a>亦名令成。<a id="a-EB"></a>亦名婆伽。<a id="a-EC"></a>亦名次第入最。<a id="a-ED"></a>亦名道合。<a id="a-EE"></a>亦名梵力。<a id="a-EF"></a>亦名胜主。<a id="a-EG"></a>亦名二依。<a id="a-EH"></a>亦名都罗婆伽等宿。<a id="a-EI"></a>阿难。<a id="a-EJ"></a>此是彼星宿名字。<a id="a-EK"></a>一夜中住者。<a id="a-EL"></a>于一夜中有出生者。<a id="a-EM"></a>菩萨从母右胁生时。<a id="a-EN"></a>一切和合俱悉有出现。<a id="a-EO"></a>如是等星宿名字。<a id="a-EP"></a>如是等广多名字。<a id="a-EQ"></a>而不知者。<a id="a-ER"></a>彼当作恶堕斗诤中。<a id="a-ES"></a>诽谤如是应可赞叹陀罗尼法。<a id="a-ET"></a>彼诽谤已身坏命终。<a id="a-EU"></a>当堕恶趣诸地狱中。<a id="a-EV"></a>阿难。<a id="a-EW"></a>我灭度后诸如是等修多罗法弃舍远离。<a id="a-EX"></a>阿难。<a id="a-EY"></a>于彼时中诸众生等各各斗诤不相摄持。<a id="a-EZ"></a>其魔波旬于彼时间当作勤营除灭如是诸佛法故。</p>
  <p id="aEa">阿难。<a id="a-Eb"></a>当有如是诸比丘辈共诸比丘不相摄持。<a id="a-Ec"></a>比丘尼共比丘尼辈不相摄持。<a id="a-Ed"></a>优婆塞共优婆塞辈不相摄持。<a id="a-Ee"></a>诸优婆夷共优婆夷辈不相摄持。<a id="a-Ef"></a>阿难。<a id="a-Eg"></a>于彼时中有诸比丘。<a id="a-Eh"></a>受持读诵如是等修多罗。<a id="a-Ei"></a>为佛教久住因缘故。<a id="a-Ej"></a>而作诤竞。<a id="a-Ek"></a>彼等比丘。<a id="a-El"></a>以各相竞故。<a id="a-Em"></a>诽谤是等诸佛言教修多罗典。<a id="a-En"></a>于彼时中复有比丘于此修多罗中起尊重者。<a id="a-Eo"></a>然彼别有诸比丘辈。<a id="a-Ep"></a>以为调戏而作诽谤。<a id="a-Eq"></a>彼等摄持外道语故常作诤竞。<a id="a-Er"></a>阿难。<a id="a-Es"></a>于彼时中少有能作如法语者。<a id="a-Et"></a>多有乐作非法语者。<a id="a-Eu"></a>亦复各各自相怜愍。<a id="a-Ev"></a>此等当堕地狱。<a id="a-Ew"></a>此当向地狱。</p>
  <p id="aEx">阿难。<a id="a-Ey"></a>如来置此神通事谛不虚诳。<a id="a-Ez"></a>为增长菩提故。<a id="a-F0"></a>增长般若故。<a id="a-F1"></a>增长忆念行智故。<a id="a-F2"></a>阿难于彼时中有诸比丘闻如是等修多罗经。<a id="a-F3"></a>生佛语想不违背者。<a id="a-F4"></a>我说彼等富伽罗辈。<a id="a-F5"></a>过去佛边曾作供养。<a id="a-F6"></a>阿难。<a id="a-F7"></a>若复有人闻如是等修多罗而生诽谤。<a id="a-F8"></a>不生善心。<a id="a-F9"></a>不生踊跃者。<a id="a-FA"></a>我说彼等助护诸魔。<a id="a-FB"></a>我说彼等往昔曾作外道沙门。<a id="a-FC"></a>我说彼等共破戒者更相亲近。<a id="a-FD"></a>我说彼等外道经者。<a id="a-FE"></a>我说彼等未得圣果得圣果想增上慢者。<a id="a-FF"></a>阿难。<a id="a-FG"></a>若于彼时当诽谤佛菩提者。<a id="a-FH"></a>尔时彼人命终已。<a id="a-FI"></a>后于拍手间即堕恶趣。<a id="a-FJ"></a>何以故。<a id="a-FK"></a>不能顺行佛教故。<a id="a-FL"></a>阿难。<a id="a-FM"></a>是故彼族姓子族姓女善得利益。<a id="a-FN"></a>于如是等修多罗文句味中。<a id="a-FO"></a>而勤进者有生信者。<a id="a-FP"></a>阿难。<a id="a-FQ"></a>若不勤进不生信者。<a id="a-FR"></a>彼等被邪所覆至最断处。<a id="a-FS"></a>若至最断处者。<a id="a-FT"></a>彼等至最邪见。<a id="a-FU"></a>若至最邪见者。<a id="a-FV"></a>彼堕不正行。<a id="a-FW"></a>若堕不正行者。<a id="a-FX"></a>彼等以被恶欲所降。<a id="a-FY"></a>若被恶欲所降者。<a id="a-FZ"></a>彼等我说向地狱趣。<a id="a-Fa"></a>此是第五欲行当向地狱。<a id="a-Fb"></a>阿难。<a id="a-Fc"></a>若有比丘比丘尼优婆塞优婆夷。<a id="a-Fd"></a>此五欲行能学诵已。<a id="a-Fe"></a>有能受持于义行中作欢喜心者。<a id="a-Ff"></a>得方便言。<a id="a-Fg"></a>具足忆念意行坚住。<a id="a-Fh"></a>复当忆念方便受持二百偈句。<a id="a-Fi"></a>至彼命终。<a id="a-Fj"></a>然后乃舍命根具足。<a id="a-Fk"></a>所作多闻恒不忘失。<a id="a-Fl"></a>阿难。<a id="a-Fm"></a>是故彼时尔所众生。<a id="a-Fn"></a>若有闻已出生如来。<a id="a-Fo"></a>于彼时中。<a id="a-Fp"></a>少所众生信实如来。<a id="a-Fq"></a>少所众生亲近如来有归向者。<a id="a-Fr"></a>少所众生礼佛已亲近如来。<a id="a-Fs"></a>少所众生归向佛法欲听法者。<a id="a-Ft"></a>少所众生得闻佛法。<a id="a-Fu"></a>少所众生得辩才智方便言辞。<a id="a-Fv"></a>少所众生闻法受持。<a id="a-Fw"></a>少所众生受五戒者。<a id="a-Fx"></a>少所众生通达圣谛者。<a id="a-Fy"></a>少所众生得漏尽处。<a id="a-Fz"></a>阿难。<a id="a-G0"></a>如来今者现在住世。<a id="a-G1"></a>少所众生知此佛教。<a id="a-G2"></a>何况如来涅槃之后。<a id="a-G3"></a>阿难。<a id="a-G4"></a>如来已知彼等众生。<a id="a-G5"></a>于彼时间当有受持此佛菩提。<a id="a-G6"></a>阿难。<a id="a-G7"></a>譬如汝今与我对坐不疑有无。<a id="a-G8"></a>阿难。<a id="a-G9"></a>比丘如是如是。<a id="a-GA"></a>于此处中我无有疑。<a id="a-GB"></a>如是等辈诸比丘众。<a id="a-GC"></a>有能受持此佛菩提者。<a id="a-GD"></a>虽身不端严多被谤毁为他轻贱。<a id="a-GE"></a>然彼于后多得果报。<a id="a-GF"></a>以能受持此佛菩提故。<a id="a-GG"></a>阿难。<a id="a-GH"></a>于彼时中如是等诸比丘辈思惟忆念。<a id="a-GI"></a>于自身中当作疑念。<a id="a-GJ"></a>如来知我。<a id="a-GK"></a>佛告阿难。<a id="a-GL"></a>我今语汝。<a id="a-GM"></a>彼等比丘如来已知自作疑念。<a id="a-GN"></a>何以故。<a id="a-GO"></a>于彼时中此等句味自当现证阿难。<a id="a-GP"></a>此如是相。<a id="a-GQ"></a>如来不为少精进众生辈令作欢喜。<a id="a-GR"></a>阿难。<a id="a-GS"></a>我以是相方便。<a id="a-GT"></a>令彼族姓子等有所堪能。<a id="a-GU"></a>阿难。<a id="a-GV"></a>汝今当观是不坏印。<a id="a-GW"></a>有几许义利。<a id="a-GX"></a>所应作者已作。<a id="a-GY"></a>彼等亦当依增上心供养我已。<a id="a-GZ"></a>当至胜处。<a id="a-Ga"></a>作是语已。<a id="a-Gb"></a>长老阿难作是语已白佛。<a id="a-Gc"></a>希有世尊。<a id="a-Gd"></a>乃至此法本如是微妙。<a id="a-Ge"></a>作是语已。<a id="a-Gf"></a>长老阿难涕泪悲泣。<a id="a-Gg"></a>复作是言。<a id="a-Gh"></a>如是名相一切遍知一切见者。<a id="a-Gi"></a>彼等众生当不得见。<a id="a-Gj"></a>虽然世尊。<a id="a-Gk"></a>彼等比丘善得利益。<a id="a-Gl"></a>能至如来根本之处。<a id="a-Gm"></a>此陀罗尼法本。<a id="a-Gn"></a>当入其手转已复转。<a id="a-Go"></a>世尊。<a id="a-Gp"></a>彼等众生最为极胜。<a id="a-Gq"></a>譬如世间乱系团转未遍之顷。<a id="a-Gr"></a>若于彼时爱乐是经。<a id="a-Gs"></a>于众生中而作广说如是修多罗。<a id="a-Gt"></a>世尊。<a id="a-Gu"></a>彼人成就几所善根。<a id="a-Gv"></a>作是语已。<a id="a-Gw"></a>佛告长老阿难言。<a id="a-Gx"></a>阿难。<a id="a-Gy"></a>若能于是修多罗中作广说者。<a id="a-Gz"></a>彼人摄取无量善根。<a id="a-H0"></a>阿难。<a id="a-H1"></a>如四大藏中所有珍宝。<a id="a-H2"></a>于初日分悉能布施。<a id="a-H3"></a>若有比丘比丘尼优婆塞优婆夷。<a id="a-H4"></a>以此陀罗尼法本。<a id="a-H5"></a>为一众生说意欲念持安置建立。<a id="a-H6"></a>于彼善根此倍多于彼。<a id="a-H7"></a>若为一众生建立安置。<a id="a-H8"></a>阿难。<a id="a-H9"></a>我少分说喻。<a id="a-HA"></a>若我具说广生善根。<a id="a-HB"></a>更多无量阿僧祇。<a id="a-HC"></a>作是语已。<a id="a-HD"></a>长老阿难白佛言。<a id="a-HE"></a>世尊。<a id="a-HF"></a>若有摄受此法本。<a id="a-HG"></a>彼人生几所善根。<a id="a-HH"></a>佛告阿难。<a id="a-HI"></a>我今为汝更作譬喻证明此义。<a id="a-HJ"></a>施者受者故。<a id="a-HK"></a>阿难。<a id="a-HL"></a>如恒河中所有沙还有如许恒河。<a id="a-HM"></a>彼诸恒河沙等有若干宝藏。<a id="a-HN"></a>阿难。<a id="a-HO"></a>彼诸宝藏于一日初分时皆悉布施。<a id="a-HP"></a>日中分时日后分时皆悉布施。<a id="a-HQ"></a>若有为一众生授此陀罗尼法本。<a id="a-HR"></a>以此善根倍多于彼。<a id="a-HS"></a>阿难。<a id="a-HT"></a>犹是如来少分说喻。<a id="a-HU"></a>阿难。<a id="a-HV"></a>如是次第百千俱致劫数如是布施者。<a id="a-HW"></a>阿难。<a id="a-HX"></a>我犹为说彼无有多福聚。<a id="a-HY"></a>不如受此陀罗尼法本。<a id="a-HZ"></a>受已为一切众生建立安置。<a id="a-Ha"></a>何以故。<a id="a-Hb"></a>阿难。<a id="a-Hc"></a>不闻如是法故。<a id="a-Hd"></a>无量阿僧祇劫数。<a id="a-He"></a>欲作无智发无智业。<a id="a-Hf"></a>阿难。<a id="a-Hg"></a>若有正语者。<a id="a-Hh"></a>言般若种子般若根本最胜般若。<a id="a-Hi"></a>当欲令炽盛因缘法故。<a id="a-Hj"></a>阿难。<a id="a-Hk"></a>此陀罗尼是正说者言。<a id="a-Hl"></a>阿难。<a id="a-Hm"></a>汝应受此陀罗尼法本向他建立。<a id="a-Hn"></a>作是语已。<a id="a-Ho"></a>长老阿难白佛言。<a id="a-Hp"></a>世尊。<a id="a-Hq"></a>如来为我作亲近者。<a id="a-Hr"></a>世尊。<a id="a-Hs"></a>我等当受此陀罗尼法本。<a id="a-Ht"></a>复为他人建立安置。</p>
 </body>
</html>