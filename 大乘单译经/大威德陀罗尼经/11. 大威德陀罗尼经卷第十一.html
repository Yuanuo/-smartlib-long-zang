<!doctype html>
<html id="z3IBTytTr" data-ver="814">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第十一</h1>
  <p id="a2">于中何者是五种痛断。<a id="a-3"></a>见佛痛断。<a id="a-4"></a>闻法痛断。<a id="a-5"></a>见僧痛断。<a id="a-6"></a>法中顺行痛断。<a id="a-7"></a>一切法寂灭痛断。<a id="a-8"></a>是为五痛断。<a id="a-9"></a>复有余五断诸痛。<a id="a-A"></a>何等为五。<a id="a-B"></a>善知识者断诸痛。<a id="a-C"></a>不生烦恼处者断诸痛。<a id="a-D"></a>劝持禁戒断诸痛。<a id="a-E"></a>不作无间业断诸痛。<a id="a-F"></a>灭诸有断诸痛。<a id="a-G"></a>是为五断诸痛。<a id="a-H"></a>复别有五种断诸痛。<a id="a-I"></a>何等为五。<a id="a-J"></a>商人方便善成就断诸痛。<a id="a-K"></a>于国中随意而住断诸痛。<a id="a-L"></a>孝顺养父母断诸痛。<a id="a-M"></a>舍家出家为菩提断诸痛。<a id="a-N"></a>舍诸欲断诸痛。<a id="a-O"></a>是为五种断诸痛。</p>
  <p id="aP">于中何者是五闇。<a id="a-Q"></a>五无间业为闇。<a id="a-R"></a>何等为五。<a id="a-S"></a>杀母。<a id="a-T"></a>害父。<a id="a-U"></a>杀阿罗汉。<a id="a-V"></a>破和合僧。<a id="a-W"></a>恶心出如来血。<a id="a-X"></a>此等为五闇。<a id="a-Y"></a>复有五生趣闇何等为五。<a id="a-Z"></a>地狱闇。<a id="a-a"></a>畜生闇。<a id="a-b"></a>阎罗世闇。<a id="a-c"></a>生不闲处闇被他欺闇。<a id="a-d"></a>是为五闇。</p>
  <p id="ae">于中何者为五闇盲处。<a id="a-f"></a>取我是闇盲处。<a id="a-g"></a>于欲中极生贪着为闇盲。<a id="a-h"></a>懒墯懈怠为闇盲。<a id="a-i"></a>多睡眠处为闇盲。<a id="a-j"></a>未至方处为闇盲。<a id="a-k"></a>此为五闇盲于中何者为五速疾波浪。<a id="a-l"></a>嗔恚为速疾波浪。<a id="a-m"></a>得四禅者若作想言。<a id="a-n"></a>我是罗汉。<a id="a-o"></a>我慢自高是速疾波浪。<a id="a-p"></a>小姓摄受未曾得者已得故速疾波浪。<a id="a-q"></a>持戒因戒起慢是速疾波浪。<a id="a-r"></a>不灭烦恼故于有为中摄受速疾波浪。<a id="a-s"></a>此为五速疾波浪。</p>
  <p id="at">于中何者是五罗刹渊。<a id="a-u"></a>无明为渊。<a id="a-v"></a>睡眠为渊。<a id="a-w"></a>生死流转为渊。<a id="a-x"></a>无智渊。<a id="a-y"></a>爱渊。<a id="a-z"></a>于此之中为第一渊。<a id="a-10"></a>若于三界流转于彼。<a id="a-11"></a>此五渊中何者是五种罗刹。<a id="a-12"></a>恶知识罗刹。<a id="a-13"></a>不闲处生罗刹。<a id="a-14"></a>亲承妇女罗刹不善思念罗刹。<a id="a-15"></a>我想罗刹。<a id="a-16"></a>是为五罗刹渊。<a id="a-17"></a>于彼五罗刹渊中。<a id="a-18"></a>业者所谓承事妇女也。</p>
  <p id="a19">于中何者是难度五波浪行。<a id="a-1A"></a>欲界难度波浪行。<a id="a-1B"></a>色界难度波浪行。<a id="a-1C"></a>无色界难度波浪行。<a id="a-1D"></a>若此三界不观察不正念难度波浪行。<a id="a-1E"></a>彼不正念众生乐求时不能知处。<a id="a-1F"></a>是为五难度波浪行。<a id="a-1G"></a>何故言难度波浪行。<a id="a-1H"></a>然彼难起难住处。<a id="a-1I"></a>是故言波浪行。</p>
  <p id="a1J">于中何者是五乏少处。<a id="a-1K"></a>戒乏少。<a id="a-1L"></a>多闻乏少。<a id="a-1M"></a>世间果报乏少。<a id="a-1N"></a>闲处生乏少。<a id="a-1O"></a>善知识乏少。<a id="a-1P"></a>此为五乏少处。<a id="a-1Q"></a>于彼五乏少中。<a id="a-1R"></a>多闻乏少于一切处最为乏少。<a id="a-1S"></a>多闻比丘者舍离一切障盖诸法。<a id="a-1T"></a>一切邪道皆能除灭。<a id="a-1U"></a>出生一切白净诸法。<a id="a-1V"></a>于诸佛所而不远住。<a id="a-1W"></a>于佛菩提而不舍离。<a id="a-1X"></a>最为近住。<a id="a-1Y"></a>何者在近。<a id="a-1Z"></a>如上座舍利弗如大目连。<a id="a-1a"></a>如上座须菩提。<a id="a-1b"></a>如汝阿难比丘。<a id="a-1c"></a>阿难。<a id="a-1d"></a>如是多闻比丘当不生地狱中。<a id="a-1e"></a>亦不生畜生中。<a id="a-1f"></a>亦不生阎罗世。<a id="a-1g"></a>在所生处于一切处恒有大智。<a id="a-1h"></a>有何大智。<a id="a-1i"></a>彼大智者。<a id="a-1j"></a>所谓不作五无间业。<a id="a-1k"></a>多闻比丘能散忧悲苦恼。<a id="a-1l"></a>所有毒箭最大嗔恚亦能拔断。<a id="a-1m"></a>无有现在及未来世。<a id="a-1n"></a>无有功德不入身者。<a id="a-1o"></a>是故阿难。<a id="a-1p"></a>欲取我教者。<a id="a-1q"></a>应当勤求多闻。<a id="a-1r"></a>比丘勤求之时。<a id="a-1s"></a>当作三事当受正法。<a id="a-1t"></a>他生疑惑即能除散。<a id="a-1u"></a>彼等决定。<a id="a-1v"></a>因彼诸修多罗而取涅槃。<a id="a-1w"></a>此多闻因。<a id="a-1x"></a>比丘。<a id="a-1y"></a>若勤求多闻时。<a id="a-1z"></a>当取四法。<a id="a-20"></a>何等为四。<a id="a-21"></a>能令他住彼多闻中。<a id="a-22"></a>能说种种语义诸天不舍。<a id="a-23"></a>亦不杀生。<a id="a-24"></a>巧知业报。<a id="a-25"></a>是等为四。<a id="a-26"></a>比丘求多闻时。<a id="a-27"></a>当取五处。<a id="a-28"></a>何等为五。<a id="a-29"></a>取命终时心念诸法。<a id="a-2A"></a>此处舍身已上生善处。<a id="a-2B"></a>以诸法义令天欢欣。<a id="a-2C"></a>不被天人之所轻贱。<a id="a-2D"></a>彼处舍身还生人间。<a id="a-2E"></a>不堕地狱畜生及阎罗世。<a id="a-2F"></a>生人中已。<a id="a-2G"></a>以般若行当作国王。<a id="a-2H"></a>何以故。<a id="a-2I"></a>阿难。<a id="a-2J"></a>如来说此一切施中最为第一。<a id="a-2K"></a>所谓法施。<a id="a-2L"></a>能作如法治世王已。<a id="a-2M"></a>当受大果报。<a id="a-2N"></a>多诸眷属有大智慧。<a id="a-2O"></a>于王治中能正思惟。<a id="a-2P"></a>如是次第以五法故当得多闻。<a id="a-2Q"></a>于诸天人无轻贱想。<a id="a-2R"></a>是故若有智比丘。<a id="a-2S"></a>于多闻中应作勤求。<a id="a-2T"></a>于中何者是无乏少处。<a id="a-2U"></a>多闻为无乏少处。<a id="a-2V"></a>阿难。<a id="a-2W"></a>近多闻故当近般若。<a id="a-2X"></a>近般若故。<a id="a-2Y"></a>于一切烦恼中不被蹴蹋。<a id="a-2Z"></a>于多闻处有如是果而不自高。<a id="a-2a"></a>亦无嗔恚及与毒结。<a id="a-2b"></a>不作调戏亦无放逸。<a id="a-2c"></a>曾不轻躁审谛安详。<a id="a-2d"></a>不作毒害及我慢事。<a id="a-2e"></a>无有恐怖亦不怯弱。<a id="a-2f"></a>至诸大众无有畏惧。<a id="a-2g"></a>于大众中不作轻躁。<a id="a-2h"></a>若他所问能为解释。<a id="a-2i"></a>以善言辞令彼满足。<a id="a-2j"></a>又令大众皆悉欢喜。<a id="a-2k"></a>不为诸欲所牵。<a id="a-2l"></a>亦复不为嗔恚所牵。<a id="a-2m"></a>亦复不为愚痴所牵。<a id="a-2n"></a>亦复不为贪心所牵。<a id="a-2o"></a>他轻慢已而不愧赧。<a id="a-2p"></a>得他赞叹亦不自高。<a id="a-2q"></a>得舌根业其舌软薄。<a id="a-2r"></a>言辞吐纳音旨典正。<a id="a-2s"></a>于辩论中无能过者。<a id="a-2t"></a>众人遵仰。<a id="a-2u"></a>统御大众善能教示。<a id="a-2v"></a>常有诸天随护而行。<a id="a-2w"></a>常为他人智慧施主。<a id="a-2x"></a>及禁戒施主。<a id="a-2y"></a>布施施主。<a id="a-2z"></a>生天施主。<a id="a-30"></a>涅槃施主。<a id="a-31"></a>如是之等所说功德。<a id="a-32"></a>于中所作能施正法。<a id="a-33"></a>能令住功德中。<a id="a-34"></a>阿难。<a id="a-35"></a>是故多闻能作最胜施主。<a id="a-36"></a>当为与乐施主。<a id="a-37"></a>乃至能与涅槃施主亦复能作善行施主。<a id="a-38"></a>以彼般若少布施故能使增多。<a id="a-39"></a>心不怯弱亦不轻薄。<a id="a-3A"></a>彼等他人无作恶者亦不违背。<a id="a-3B"></a>于作教师。<a id="a-3C"></a>说言具足能摄正法。<a id="a-3D"></a>于他问难报答断绝。<a id="a-3E"></a>如来。<a id="a-3F"></a>为如是等诸善丈夫大利益故转大法轮。<a id="a-3G"></a>阿难。<a id="a-3H"></a>是故若见如是诸功德已。<a id="a-3I"></a>应求多闻。<a id="a-3J"></a>作是语已。<a id="a-3K"></a>长老阿难。<a id="a-3L"></a>白佛言。<a id="a-3M"></a>世尊。<a id="a-3N"></a>若如来已说此多闻功能者。<a id="a-3O"></a>世尊。<a id="a-3P"></a>若有令住于多闻中。<a id="a-3Q"></a>彼当得几所善根。<a id="a-3R"></a>作如是语已。<a id="a-3S"></a>佛告长老阿难。<a id="a-3T"></a>阿难若然者我为汝作譬喻。<a id="a-3U"></a>智者以譬喻得解义语。<a id="a-3V"></a>阿难。<a id="a-3W"></a>此三千大千世界。<a id="a-3X"></a>所有若树若草若木。<a id="a-3Y"></a>乃至一指大踊出者。<a id="a-3Z"></a>假使彼等一切皆有具足叶花果实。<a id="a-3a"></a>于彼中若有一指大踊出草。<a id="a-3b"></a>彼还生若干果实。<a id="a-3c"></a>犹如恒河中沙。<a id="a-3d"></a>然彼所有芽。<a id="a-3e"></a>假使从地踊二指大。<a id="a-3f"></a>彼还有生若干果。<a id="a-3g"></a>犹如有二恒河中沙。<a id="a-3h"></a>如是次第第三指大踊出。<a id="a-3i"></a>所有指还有若干。<a id="a-3j"></a>彼木还有三恒河沙等果。<a id="a-3k"></a>阿难。<a id="a-3l"></a>于汝意云何。<a id="a-3m"></a>彼等果树岂可能取边数以不。<a id="a-3n"></a>阿难报言。<a id="a-3o"></a>不也世尊。<a id="a-3p"></a>佛复言。<a id="a-3q"></a>阿难。<a id="a-3r"></a>能得彼木一指大有者。<a id="a-3s"></a>所有果可有取边数。<a id="a-3t"></a>于彼等所有福聚不可得边数。<a id="a-3u"></a>若有善男子善女人。<a id="a-3v"></a>乃至为他说四句偈等。<a id="a-3w"></a>以不染着心不求果报心。<a id="a-3x"></a>住为利益事故。<a id="a-3y"></a>云何此等众生。<a id="a-3z"></a>因此法施。<a id="a-40"></a>愿当得须陀洹果。<a id="a-41"></a>乃至当得阿罗汉果。<a id="a-42"></a>假令乃至发菩提心。<a id="a-43"></a>乃至发摄受心。<a id="a-44"></a>为他说劝受。<a id="a-45"></a>乃至受四句偈等。<a id="a-46"></a>此为前福德譬喻。<a id="a-47"></a>所有已当受者。<a id="a-48"></a>百分不及一。<a id="a-49"></a>千分不及一。<a id="a-4A"></a>俱胝百千分不及一。<a id="a-4B"></a>不可算数。<a id="a-4C"></a>阿僧祇不及一。<a id="a-4D"></a>歌罗分数分譬喻分优波尼沙陀分不及一。<a id="a-4E"></a>如是彼善男子当生善根。<a id="a-4F"></a>若当令他住于多闻中。<a id="a-4G"></a>乃至四句偈中。<a id="a-4H"></a>作如是语已。<a id="a-4I"></a>长老阿难。<a id="a-4J"></a>白佛言。<a id="a-4K"></a>希有世尊。<a id="a-4L"></a>乃至世尊善说。<a id="a-4M"></a>善男子善女人。<a id="a-4N"></a>当于法及法师边。<a id="a-4O"></a>当云何作尊重。<a id="a-4P"></a>作如是语已。<a id="a-4Q"></a>佛告长老阿难言。<a id="a-4R"></a>阿难。<a id="a-4S"></a>莫令众生不尊重不欲法。<a id="a-4T"></a>阿难复白言。<a id="a-4U"></a>世尊。<a id="a-4V"></a>我欲法当于法中作尊重。<a id="a-4W"></a>今欲作尊重。<a id="a-4X"></a>而我今者共世尊朋友以来。<a id="a-4Y"></a>未闻如是法。<a id="a-4Z"></a>然我世尊。<a id="a-4a"></a>然我今当作如是尊重。<a id="a-4b"></a>世尊。<a id="a-4c"></a>若诸外道若善男子善女人。<a id="a-4d"></a>当作尊重者。<a id="a-4e"></a>世尊。<a id="a-4f"></a>若有少分求乐住于食前。<a id="a-4g"></a>贫家所生。<a id="a-4h"></a>卑贱家中生。<a id="a-4i"></a>出家当欲得法。<a id="a-4j"></a>彼等虽复求佛法而行。<a id="a-4k"></a>然世尊。<a id="a-4l"></a>彼等所有真卑小下贱体。<a id="a-4m"></a>彼等决当示现。<a id="a-4n"></a>世尊。<a id="a-4o"></a>但我今为自利益问。<a id="a-4p"></a>我等云何住。<a id="a-4q"></a>作如是语已。<a id="a-4r"></a>佛告长老阿难言。<a id="a-4s"></a>阿难。<a id="a-4t"></a>于此中若当欲法者。<a id="a-4u"></a>若善男子善女人。<a id="a-4v"></a>当受持读诵教。<a id="a-4w"></a>若欲诣向和上阿阇梨边。<a id="a-4x"></a>至已应如是欲问佛语言。<a id="a-4y"></a>随彼所止行处。<a id="a-4z"></a>若为彼教处。<a id="a-50"></a>彼应从彼边而乞依止虽有减十夏。<a id="a-51"></a>若有十二夏。<a id="a-52"></a>但为法尊重故。<a id="a-53"></a>应当受彼依止。<a id="a-54"></a>何以故。<a id="a-55"></a>虽复如来说五夏比丘不须依止。<a id="a-56"></a>但为彼第一于欲法中尊重。<a id="a-57"></a>何以故。<a id="a-58"></a>彼欲学故。<a id="a-59"></a>阿难。<a id="a-5A"></a>于彼时彼阿阇梨。<a id="a-5B"></a>当应如是与依止。<a id="a-5C"></a>虽不合与依止。<a id="a-5D"></a>若如是若如教若当得利。<a id="a-5E"></a>若教授令莫放逸。<a id="a-5F"></a>令具威仪。<a id="a-5G"></a>应当如是劝教。<a id="a-5H"></a>彼应当如是与依止。<a id="a-5I"></a>如是诸法具足比丘者与他依止。<a id="a-5J"></a>彼当善能依止。<a id="a-5K"></a>若如是庄严文字句能与依止者。<a id="a-5L"></a>虽复有比丘百夏。<a id="a-5M"></a>然不知如是文字句庄严。<a id="a-5N"></a>彼应当他边受依止。<a id="a-5O"></a>彼复何能与他依止。<a id="a-5P"></a>若有比丘未有一夏。<a id="a-5Q"></a>然彼有如是法具足。<a id="a-5R"></a>堪有沙门。<a id="a-5S"></a>然以彼为法有依止。<a id="a-5T"></a>百夏比丘不知此法行。<a id="a-5U"></a>彼当应受依止。<a id="a-5V"></a>然若有比丘从他受教者。<a id="a-5W"></a>应向和上阿阇梨所曾作尊重。<a id="a-5X"></a>当应随顺。<a id="a-5Y"></a>彼欲受教者。<a id="a-5Z"></a>住在和上阿阇梨前。<a id="a-5a"></a>不得现示齿应不得交脚。<a id="a-5b"></a>应不得观脚。<a id="a-5c"></a>应不得举脚。<a id="a-5d"></a>应不得动脚。<a id="a-5e"></a>应不得举踝。<a id="a-5f"></a>应不得高处坐。<a id="a-5g"></a>不问不应语。<a id="a-5h"></a>若有语不得违背。<a id="a-5i"></a>于阿阇梨边常须观看面。<a id="a-5j"></a>彼若住处住三肘远。<a id="a-5k"></a>不得在上风亦不得坐。<a id="a-5l"></a>若得教然后坐已。<a id="a-5m"></a>于阿阇梨边当生慈心。<a id="a-5n"></a>欲受教者应先诵。<a id="a-5o"></a>旧者诵法已。<a id="a-5p"></a>于法中所有疑处。<a id="a-5q"></a>于先乞求解释然后受教。<a id="a-5r"></a>受已右膝着地。<a id="a-5s"></a>以二手执师足。<a id="a-5t"></a>礼师已然后而去。<a id="a-5u"></a>若彼地方有崄者。<a id="a-5v"></a>应当背去求平正路。<a id="a-5w"></a>如是行处若彼地方有平正。<a id="a-5x"></a>若礼师足已。<a id="a-5y"></a>面前应却行而去可十肘。<a id="a-5z"></a>远住于他方礼已。<a id="a-60"></a>所有道处应顺彼道行。<a id="a-61"></a>而彼应作如是念。<a id="a-62"></a>我阿阇梨在我后。<a id="a-63"></a>我更能诣向已。<a id="a-64"></a>不或时不能非。<a id="a-65"></a>不能向阿阇梨边。<a id="a-66"></a>彼应须知时。<a id="a-67"></a>应三时至阿阇梨边。<a id="a-68"></a>若不来者应当作如法。<a id="a-69"></a>若来而不见阿阇梨彼应若以土若以木若以草。<a id="a-6A"></a>应当作记。<a id="a-6B"></a>若阿阇梨在内屋行处。<a id="a-6C"></a>彼应围绕行处。<a id="a-6D"></a>应顶礼彼行处而去。<a id="a-6E"></a>或复应当作别事。<a id="a-6F"></a>唯除大小便业。<a id="a-6G"></a>向阿阇梨不得作粗言。<a id="a-6H"></a>被诃已不得报语。<a id="a-6I"></a>阿阇梨所坐床榻或眠卧处。<a id="a-6J"></a>应当拂拭安隐。<a id="a-6K"></a>若整顿已应更作余事。<a id="a-6L"></a>日在初分应来随时。<a id="a-6M"></a>随时来已。<a id="a-6N"></a>当应问阿阇梨何所须作。<a id="a-6O"></a>阿阇梨入村落。<a id="a-6P"></a>阿阇梨所有衣洗已手已拭毕。<a id="a-6Q"></a>已以己衣拭手已。<a id="a-6R"></a>以二手授彼衣。<a id="a-6S"></a>至已正住处应安置。<a id="a-6T"></a>善作安置。<a id="a-6U"></a>已应与洗面水。<a id="a-6V"></a>于后应安斗筛。<a id="a-6W"></a>安斗筛已应奉与。<a id="a-6X"></a>应为其覆身。<a id="a-6Y"></a>次更奉余衣彼所受用。<a id="a-6Z"></a>为彼应作如是敬重。<a id="a-6a"></a>于阿阇梨前不得弃舍涕唾。<a id="a-6b"></a>于常行处。<a id="a-6c"></a>不得覆两肩。<a id="a-6d"></a>亦不得覆头。<a id="a-6e"></a>阿阇梨所在处。<a id="a-6f"></a>于经行处应拂扫治。<a id="a-6g"></a>应三时洗浴阿阇梨。<a id="a-6h"></a>应三时行水。<a id="a-6i"></a>为彼阿阇梨应须乞食。<a id="a-6j"></a>若为阿阇梨所经营处者。<a id="a-6k"></a>能尽身力当作勤劬。<a id="a-6l"></a>当应求为洗钵若应为洗。<a id="a-6m"></a>应先洗阿阇梨钵。<a id="a-6n"></a>后自洗己钵。<a id="a-6o"></a>若不与洗更不得语。<a id="a-6p"></a>何以故。<a id="a-6q"></a>阿难。<a id="a-6r"></a>有如是诸比丘。<a id="a-6s"></a>应作如是念。<a id="a-6t"></a>如来钵无有人洗。<a id="a-6u"></a>彼等随我学已。<a id="a-6v"></a>当应自作。<a id="a-6w"></a>然如来许彼等。<a id="a-6x"></a>热时作凉事。<a id="a-6y"></a>寒时作暖事。<a id="a-6z"></a>彼当所须者。<a id="a-70"></a>彼为当应奉。<a id="a-71"></a>亦不应阿阇梨前嚼杨枝。<a id="a-72"></a>于阿阇梨所有恶事不得向他说。<a id="a-73"></a>遥见阿阇梨应须起迎故。<a id="a-74"></a>阿难。<a id="a-75"></a>假使受四句偈处即为阿阇梨。<a id="a-76"></a>谁边诵闻四句偈。<a id="a-77"></a>若读若抄写若当闻。<a id="a-78"></a>彼为彼阿阇梨边应当敬重。<a id="a-79"></a>若向阿阇梨边。<a id="a-7A"></a>若不作如是敬重者。<a id="a-7B"></a>当名不敬重。<a id="a-7C"></a>堕于不敬处。<a id="a-7D"></a>住不正道已。<a id="a-7E"></a>当为说不善事。<a id="a-7F"></a>然彼不应取。<a id="a-7G"></a>我为教师。<a id="a-7H"></a>何以故。<a id="a-7I"></a>阿难。<a id="a-7J"></a>彼不爱佛说。<a id="a-7K"></a>彼说非法者。<a id="a-7L"></a>不敬重者当为受法。<a id="a-7M"></a>彼亦不得入于僧中。<a id="a-7N"></a>何以故。<a id="a-7O"></a>彼痴人不住正行。<a id="a-7P"></a>然阿难。<a id="a-7Q"></a>诸佛语言正行为真。<a id="a-7R"></a>尔时长老阿难涕泣沥泪。<a id="a-7S"></a>复作如是言。<a id="a-7T"></a>世尊。<a id="a-7U"></a>当来世少有彼等众生。<a id="a-7V"></a>若住于如是行中。<a id="a-7W"></a>亦应作如是念。<a id="a-7X"></a>应须住如是行中。<a id="a-7Y"></a>然世尊。<a id="a-7Z"></a>我当住此行中。<a id="a-7a"></a>世尊若有比丘于阿阇梨边若和上边。<a id="a-7b"></a>不生敬重心。<a id="a-7c"></a>复说不善事。<a id="a-7d"></a>彼当得何果报。<a id="a-7e"></a>佛告言。<a id="a-7f"></a>阿难。<a id="a-7g"></a>若有比丘于阿阇梨边若和上边。<a id="a-7h"></a>不生敬重心者。<a id="a-7i"></a>复为说不善事。<a id="a-7j"></a>彼非须陀洹。<a id="a-7k"></a>彼是凡夫无有智。<a id="a-7l"></a>应当如是说。<a id="a-7m"></a>何以故。<a id="a-7n"></a>阿难。<a id="a-7o"></a>实有无功德阿阇梨。<a id="a-7p"></a>犹不得向人说。<a id="a-7q"></a>况复有实。<a id="a-7r"></a>阿难。<a id="a-7s"></a>于中彼若为阿阇梨当不作敬重。<a id="a-7t"></a>有一边地狱名曰尼诃南。<a id="a-7u"></a>于彼处生。<a id="a-7v"></a>彼生己身有四头。<a id="a-7w"></a>彼中身炽然火焰然犹如火聚。<a id="a-7x"></a>彼处有诸虫名曰炽然。<a id="a-7y"></a>口食彼舌根。<a id="a-7z"></a>从彼舍身已。<a id="a-80"></a>生于畜生中。<a id="a-81"></a>若狼若野干。<a id="a-82"></a>彼生于彼处有得名狼。<a id="a-83"></a>彼于彼处得名狼已。<a id="a-84"></a>复当得名野干。<a id="a-85"></a>何以故。<a id="a-86"></a>彼以骂阿阇梨和上故。<a id="a-87"></a>如是彼多人见已不喜。<a id="a-88"></a>如于往昔以作舌过故。<a id="a-89"></a>以是彼当食粪。<a id="a-8A"></a>而复舍身已当生人中。<a id="a-8B"></a>于边地聚落中生。<a id="a-8C"></a>当不成就一切诸功德。<a id="a-8D"></a>舍离一切诸功德不成就。<a id="a-8E"></a>又趣不得人好色。<a id="a-8F"></a>不似父母。<a id="a-8G"></a>彼不为父母所爱。<a id="a-8H"></a>常为他诽谤。<a id="a-8I"></a>常有多病患。<a id="a-8J"></a>当背诸佛世尊。<a id="a-8K"></a>当无有智。<a id="a-8L"></a>当速还堕诸地狱中。<a id="a-8M"></a>何以故。<a id="a-8N"></a>当有如是若有言者。<a id="a-8O"></a>与闲处者。<a id="a-8P"></a>如法阿阇梨者。<a id="a-8Q"></a>真实阿阇梨者。<a id="a-8R"></a>当不作敬重。<a id="a-8S"></a>阿难。<a id="a-8T"></a>更复当得众苦诸法。<a id="a-8U"></a>阿难。<a id="a-8V"></a>若有受四句偈。<a id="a-8W"></a>若于谁边抄写四句偈等安置于经中。<a id="a-8X"></a>彼中所有文字。<a id="a-8Y"></a>还若干诸劫。<a id="a-8Z"></a>彼阿阇梨若置肩上若置头上负重而行。<a id="a-8a"></a>复与一切乐具。<a id="a-8b"></a>阿难。<a id="a-8c"></a>当如是时犹不称可供养阿阇梨。<a id="a-8d"></a>何况贵重阿阇梨者。<a id="a-8e"></a>阿难。<a id="a-8f"></a>于未来世有诸比丘。<a id="a-8g"></a>若得如是修多罗已。<a id="a-8h"></a>作不敬重。<a id="a-8i"></a>当作不正依。<a id="a-8j"></a>于阿阇梨和上边当说不善处。<a id="a-8k"></a>我说彼等痴丈夫向恶苦法堕处。<a id="a-8l"></a>阿难。<a id="a-8m"></a>我告汝我语汝。<a id="a-8n"></a>如来已说有道及非道处。<a id="a-8o"></a>如诸比丘当有行。<a id="a-8p"></a>彼等还如是当得趣。<a id="a-8q"></a>阿难。<a id="a-8r"></a>汝等作敬重恒常惭愧。<a id="a-8s"></a>阿难。<a id="a-8t"></a>若有善男子善女人。<a id="a-8u"></a>若有敬重当有如是法。<a id="a-8v"></a>所谓爱佛爱法爱僧。</p>
  <p id="a8w">于中有几种食。<a id="a-8x"></a>有几种依倚。<a id="a-8y"></a>有几种持。<a id="a-8z"></a>有几种无畏世间。<a id="a-90"></a>有几种智。<a id="a-91"></a>何者是第一义。<a id="a-92"></a>所言智聚有几聚相。<a id="a-93"></a>所言智慧何者智聚何者聚。<a id="a-94"></a>应知智者。<a id="a-95"></a>若以烦恼若以尽智。<a id="a-96"></a>有几尽智俱致百相。<a id="a-97"></a>不摄诸法中。<a id="a-98"></a>于阿字不合中。<a id="a-99"></a>彼以阿字应当合以百俱致。<a id="a-9A"></a>阿字与啰字合。<a id="a-9B"></a>所有啰字而不合处。<a id="a-9C"></a>彼即尽相是名尽智。<a id="a-9D"></a>彼所分别是为尽智。<a id="a-9E"></a>以寂静法我等当摄。<a id="a-9F"></a>亦非如言说智智之次第。<a id="a-9G"></a>是智为地非语言者也。<a id="a-9H"></a>所有诸佛应正遍知弃舍者。<a id="a-9I"></a>于中无有别法可名名为尽。<a id="a-9J"></a>于中所有智慧是则名明。<a id="a-9K"></a>彼明及彼明以满足故当见诸佛。<a id="a-9L"></a>何者为佛。<a id="a-9M"></a>何者是不和合。<a id="a-9N"></a>于二十俱致佛名字。<a id="a-9O"></a>以世间语言中往昔已行曾行。<a id="a-9P"></a>诸佛世尊以名字和合。<a id="a-9Q"></a>彼等以一字应当摄受。<a id="a-9R"></a>所谓遮字名。<a id="a-9S"></a>名者以遮字共烦恼和合。<a id="a-9T"></a>当知摄受有几真荼(隋言严炽)。<a id="a-9U"></a>有八天真荼。<a id="a-9V"></a>一是人真荼。<a id="a-9W"></a>三是地狱真荼。<a id="a-9X"></a>四是一切真荼。<a id="a-9Y"></a>彼八天真荼者。<a id="a-9Z"></a>彼等当堕邪道违背九十诸佛世尊。<a id="a-9a"></a>当堕地狱恶热恼中。<a id="a-9b"></a>一人真荼者。<a id="a-9c"></a>当复违背二十俱致诸佛世尊。<a id="a-9d"></a>九十九种烦恼之处诸法具足。<a id="a-9e"></a>共地狱真荼一时弃舍。<a id="a-9f"></a>为五百烦恼之所覆障。<a id="a-9g"></a>彼当随顺畜生所害。<a id="a-9h"></a>彼遮字门破分别故。<a id="a-9i"></a>当满百俱致世界烦恼具足。<a id="a-9j"></a>如是东方南西北方亦复如是。<a id="a-9k"></a>其人真荼者。<a id="a-9l"></a>舍离九十九种破坏语言。<a id="a-9m"></a>以二千种相当入斗阵。<a id="a-9n"></a>五十五百那由他相为他降伏。<a id="a-9o"></a>彼等文字已遮字和合。<a id="a-9p"></a>所有名字当有堕落。<a id="a-9q"></a>其人真荼。<a id="a-9r"></a>当堕邪道中三种。<a id="a-9s"></a>地狱真荼者。<a id="a-9t"></a>共天真荼而作亲近。<a id="a-9u"></a>其真荼真荼共相和合。<a id="a-9v"></a>有五十五相真得真荼名字不知方便。<a id="a-9w"></a>至地狱亦不解脱。<a id="a-9x"></a>六十句俱致歌字名句。<a id="a-9y"></a>诸佛世尊以一名字说。<a id="a-9z"></a>于此名字中。<a id="a-A0"></a>诸众生辈多背诸佛。<a id="a-A1"></a>其世间中二处依倚多种真荼无明及痴中。<a id="a-A2"></a>此三真荼亦当堕邪道。<a id="a-A3"></a>彼等俱致数劫。<a id="a-A4"></a>以遮字门当应教化。<a id="a-A5"></a>彼等一切当应成就第一声闻。<a id="a-A6"></a>应说一法。<a id="a-A7"></a>所谓眼识。<a id="a-A8"></a>其眼无常为佛教化众生。<a id="a-A9"></a>非是声闻所能教化。<a id="a-AA"></a>有四种真荼所在不定聚处。<a id="a-AB"></a>为彼人等。<a id="a-AC"></a>诸佛世尊出现于世。<a id="a-AD"></a>彼一切处真荼句者。<a id="a-AE"></a>与平等智二十俱致句。<a id="a-AF"></a>应以阿字门。<a id="a-AG"></a>应令和合。<a id="a-AH"></a>四十俱致句以啰字摄。<a id="a-AI"></a>六十俱致句以遮字摄。<a id="a-AJ"></a>三十三俱致句以婆字摄。<a id="a-AK"></a>彼等当违背二十俱致诸佛世尊。<a id="a-AL"></a>于彼中四十俱致句以啰字摄。<a id="a-AM"></a>彼当违背六俱致诸佛世尊。<a id="a-AN"></a>所有六十俱致以遮字摄。<a id="a-AO"></a>彼等当违背八十俱致诸佛世尊。<a id="a-AP"></a>八十俱致劫。<a id="a-AQ"></a>于流转生死中。<a id="a-AR"></a>共天诸真荼共人真荼及地狱真荼。<a id="a-AS"></a>少有一切真荼。<a id="a-AT"></a>多有天真荼。<a id="a-AU"></a>多有地狱真荼。<a id="a-AV"></a>有一人真荼在定聚中。<a id="a-AW"></a>已共天真荼及地狱真荼不相舍离。<a id="a-AX"></a>是故名为人中所有真荼。<a id="a-AY"></a>行彼人乘不行真荼乘故名为人。<a id="a-AZ"></a>几所解行诸乘事。<a id="a-Aa"></a>阿难。<a id="a-Ab"></a>有俱致那由他解诸乘事。<a id="a-Ac"></a>应知于中有百俱致所有平等智。<a id="a-Ad"></a>是故彼等各为智者。<a id="a-Ae"></a>自余无智者。<a id="a-Af"></a>彼等一切满足真荼处。<a id="a-Ag"></a>阿难。<a id="a-Ah"></a>彼天真荼及地狱真荼彼等共人真荼不等。<a id="a-Ai"></a>是故名不平等。<a id="a-Aj"></a>舍离其一切真荼。<a id="a-Ak"></a>以二真荼天真荼及人真荼。<a id="a-Al"></a>阿难。<a id="a-Am"></a>天真荼者是魔波旬。<a id="a-An"></a>阿难。<a id="a-Ao"></a>地狱真荼者是魔家眷属。<a id="a-Ap"></a>何者是魔家眷属。<a id="a-Aq"></a>所谓人真荼和合远离者。<a id="a-Ar"></a>阿难。<a id="a-As"></a>有九十九俱致句。<a id="a-At"></a>当应说烦恼杂法。<a id="a-Au"></a>彼等已遮字门摄取。<a id="a-Av"></a>彼于实际中动移。<a id="a-Aw"></a>于一切真荼中亦复动移。<a id="a-Ax"></a>当具足八十二种不定聚也及邪定聚。<a id="a-Ay"></a>是故名为真荼也。<a id="a-Az"></a>遮字门最胜处。<a id="a-B0"></a>应当摄四十相。<a id="a-B1"></a>遮字门随顺。<a id="a-B2"></a>应知有千俱致阿字门。<a id="a-B3"></a>所有言辞文字不具足也。<a id="a-B4"></a>以减文字减少故。<a id="a-B5"></a>当有我不具足。<a id="a-B6"></a>以我减少故。<a id="a-B7"></a>当有语言。<a id="a-B8"></a>于诸王中不可信受。<a id="a-B9"></a>何况三藐三佛陀边。<a id="a-BA"></a>复当违背诸佛世尊。<a id="a-BB"></a>无有胜处故。<a id="a-BC"></a>当不得涅槃。<a id="a-BD"></a>阿难。<a id="a-BE"></a>少有众生住于无胜之处。<a id="a-BF"></a>依住住胜众生背其天真荼当得彼便。<a id="a-BG"></a>得彼便已不曾厌于地狱生趣。<a id="a-BH"></a>不曾得度三世真荼。<a id="a-BI"></a>非如诸阿罗汉见生死患。<a id="a-BJ"></a>见实入向如实实际中。<a id="a-BK"></a>诸阿罗汉以如是见故。<a id="a-BL"></a>故言度彼岸也。<a id="a-BM"></a>见实际已更不复观。<a id="a-BN"></a>故言已度彼岸也。<a id="a-BO"></a>已于行处善观见故。<a id="a-BP"></a>不思惟已灭爱烦恼。<a id="a-BQ"></a>是故言已至彼岸也。<a id="a-BR"></a>啰字门有百千俱致诸字门。<a id="a-BS"></a>以十分破毛道凡夫等犹尚不及波啰字门。<a id="a-BT"></a>故名波啰字也。<a id="a-BU"></a>那字门三十分减少有十种。<a id="a-BV"></a>诤斗义六十九。<a id="a-BW"></a>往相续返义七十七。<a id="a-BX"></a>虚妄语言五。<a id="a-BY"></a>其间所有诸患造作之者。<a id="a-BZ"></a>有九十九百千俱致欺诳语言。<a id="a-Ba"></a>为彼苦处有六十九。<a id="a-Bb"></a>当作随顺说法处。<a id="a-Bc"></a>有二十龙结十种天结十八种人结。<a id="a-Bd"></a>难知至处。<a id="a-Be"></a>以少法行故。<a id="a-Bf"></a>阙少法故。<a id="a-Bg"></a>当至不生处烦恼际中。<a id="a-Bh"></a>不得净眼。<a id="a-Bi"></a>二俱致阿字门为天眼障。<a id="a-Bj"></a>住懒惰所缚。<a id="a-Bk"></a>其懒惰所缚者。<a id="a-Bl"></a>以歌字为因。<a id="a-Bm"></a>作障碍缚。<a id="a-Bn"></a>何者歌字因。<a id="a-Bo"></a>谓不善知识。<a id="a-Bp"></a>何者不善知识。<a id="a-Bq"></a>那字门是。<a id="a-Br"></a>何者是那字门。<a id="a-Bs"></a>若不教示此道此非道若轻若重。<a id="a-Bt"></a>如是不教名恶知识。<a id="a-Bu"></a>其恶知识者有何因。<a id="a-Bv"></a>其恶知识以无明为因。<a id="a-Bw"></a>何者无明教破明处。<a id="a-Bx"></a>复有无明说九十九名字。<a id="a-By"></a>复有无明十五种事。<a id="a-Bz"></a>何者为事。<a id="a-C0"></a>谓念不善有三十种。<a id="a-C1"></a>不善念六十种。<a id="a-C2"></a>庄严诸凡夫辈不思念处。<a id="a-C3"></a>分别五十五欲之毒箭。<a id="a-C4"></a>六十四嗔恚毒箭。<a id="a-C5"></a>阿字门俱致数痴毒箭。<a id="a-C6"></a>五百生中处违背诸佛出现于世。<a id="a-C7"></a>二十九种柱。<a id="a-C8"></a>三十种树。<a id="a-C9"></a>四十娑罗。<a id="a-CA"></a>一毒药。<a id="a-CB"></a>九十九相覆藏。<a id="a-CC"></a>四十种火。<a id="a-CD"></a>以一因故应当见因。<a id="a-CE"></a>有九十八嗔恚事。<a id="a-CF"></a>二十种眼翳破分。<a id="a-CG"></a>五十五种福伽罗如尸陀林。<a id="a-CH"></a>四十一种说。<a id="a-CI"></a>九为痴者。<a id="a-CJ"></a>九种为阉人。<a id="a-CK"></a>有二闭塞耳事。<a id="a-CL"></a>五种相为百舌事。<a id="a-CM"></a>九患处为老业。<a id="a-CN"></a>有十种相当尽命。<a id="a-CO"></a>四十种相远离暖气。<a id="a-CP"></a>有八千妇人名字。<a id="a-CQ"></a>有二十俱致般若名字。<a id="a-CR"></a>有一大信行。<a id="a-CS"></a>有五种过患。<a id="a-CT"></a>以心不净故。<a id="a-CU"></a>有十种覆藏患。<a id="a-CV"></a>以心不定故。<a id="a-CW"></a>阉人有十种乐患。<a id="a-CX"></a>是故一心不解脱。<a id="a-CY"></a>九十九烦恼为生者。<a id="a-CZ"></a>当有二十二业两相调戏。<a id="a-Ca"></a>有七十四迷惑行当减初禅。<a id="a-Cb"></a>有一为般若满足。<a id="a-Cc"></a>譬如睒电。<a id="a-Cd"></a>亦如金刚。<a id="a-Ce"></a>有十一种耳识。<a id="a-Cf"></a>以一法应当说。<a id="a-Cg"></a>彼等不知于佛菩提。<a id="a-Ch"></a>彼等不知失觉分有何名。<a id="a-Ci"></a>何者觉分。<a id="a-Cj"></a>若无彼何者无彼。<a id="a-Ck"></a>所有名字何者是名字。<a id="a-Cl"></a>若未曾有何者是未曾有。<a id="a-Cm"></a>谓觉分名字即世所名。<a id="a-Cn"></a>若世所名。<a id="a-Co"></a>彼显觉分。<a id="a-Cp"></a>非如凡夫辈所受执着。<a id="a-Cq"></a>有八种名字。<a id="a-Cr"></a>具足觉分者有二十。<a id="a-Cs"></a>过患觉分有十种。<a id="a-Ct"></a>有五百字事。<a id="a-Cu"></a>于中智者不起斗诤。<a id="a-Cv"></a>有一名字当满恶趣。<a id="a-Cw"></a>有十种染着。<a id="a-Cx"></a>有三十种世名字染着。<a id="a-Cy"></a>有一行为圣声闻。<a id="a-Cz"></a>有九十九种法具足者。<a id="a-D0"></a>名曰圣声闻也。<a id="a-D1"></a>以一句应当摄有为名字。<a id="a-D2"></a>有九十九种说。<a id="a-D3"></a>彼是无为如诸佛所知。<a id="a-D4"></a>于中何者为所知也。<a id="a-D5"></a>谓不证也。<a id="a-D6"></a>何者为不证也。<a id="a-D7"></a>谓佛诸法也。</p>
 </body>
</html>