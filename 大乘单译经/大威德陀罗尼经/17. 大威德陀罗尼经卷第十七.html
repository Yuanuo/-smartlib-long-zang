<!doctype html>
<html id="z3IBTz3Tx" data-ver="912">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第十七</h1>
  <p id="a2">阿难。<a id="a-3"></a>复有四种食。<a id="a-4"></a>承事尊重者是为食。<a id="a-5"></a>摩诃罗所作业者是为食。<a id="a-6"></a>调戏是为食。<a id="a-7"></a>覆藏者是为食。<a id="a-8"></a>于中所有作摩诃罗业者。<a id="a-9"></a>是名为毒。<a id="a-A"></a>何者名毒。<a id="a-B"></a>所谓不自在自在。<a id="a-C"></a>何者名不自在。<a id="a-D"></a>堕不教示上气不安隐不吉祥。<a id="a-E"></a>被抑怖畏被舍被弃故名不自在。<a id="a-F"></a>是为摩诃罗毒也。<a id="a-G"></a>又言摩诃罗者。<a id="a-H"></a>若有如是等果报满足已。<a id="a-I"></a>及俗家诸业等。<a id="a-J"></a>复欲满足沙门之业。<a id="a-K"></a>彼等舍家出家已。<a id="a-L"></a>见有惭愧悔作恶者。<a id="a-M"></a>年少比丘诃责彼等。<a id="a-N"></a>而为示现不随顺法。<a id="a-O"></a>以幻惑法中令他欢喜。<a id="a-P"></a>种种语言中入在家色。<a id="a-Q"></a>何者名为幻惑之法。<a id="a-R"></a>言幻惑者。<a id="a-S"></a>谓在俗家时住放逸地。<a id="a-T"></a>所犯诸法彼等当皆悉示现。<a id="a-U"></a>然和上阿阇梨告彼等言。<a id="a-V"></a>汝今已得出家。<a id="a-W"></a>莫作如是。<a id="a-X"></a>作是语已彼犹不悔。<a id="a-Y"></a>是故和上及阿阇梨欲弃舍彼。<a id="a-Z"></a>彼等即作是念。<a id="a-a"></a>今者善哉今者快哉。<a id="a-b"></a>今者快贤。<a id="a-c"></a>我今前后久已厌弃。<a id="a-d"></a>所谓多有语言相似故。<a id="a-e"></a>舍妻子已来入佛教。<a id="a-f"></a>云何和上及阿阇梨。<a id="a-g"></a>更复调伏诃责。<a id="a-h"></a>我等应作如是。<a id="a-i"></a>应不作如是。<a id="a-j"></a>作如是语故名不自在。<a id="a-k"></a>又不自在者。<a id="a-l"></a>是谓破戒也。<a id="a-m"></a>既不自在即便破戒者。<a id="a-n"></a>彼名无所悕望。<a id="a-o"></a>亦名羸弱。<a id="a-p"></a>言羸弱者。<a id="a-q"></a>谓摩诃罗虽持袈裟。<a id="a-r"></a>于沙门法中虚无所得。<a id="a-s"></a>空食他食。<a id="a-t"></a>亦当不取他随顺事。<a id="a-u"></a>乃至猕猴威仪之中依倚佛已。<a id="a-v"></a>说俗语法不随王业。<a id="a-w"></a>此第一摩诃罗力。<a id="a-x"></a>以如是摩诃罗力具足故向摩诃罗地。<a id="a-y"></a>何者为摩诃罗地。<a id="a-z"></a>谓地狱阎罗世是也。<a id="a-10"></a>若有和上及阿阇梨。<a id="a-11"></a>于彼边作如法教示语者。<a id="a-12"></a>尔时彼即不受。<a id="a-13"></a>复语和上阿阇梨。<a id="a-14"></a>作如是言。<a id="a-15"></a>我家所有足自活命。<a id="a-16"></a>何用汝边衣食。<a id="a-17"></a>汝衣食而更缚我。<a id="a-18"></a>我于今者不用汝教。<a id="a-19"></a>若自作终无休悔。<a id="a-1A"></a>若其不尔我更至他处。<a id="a-1B"></a>岂当无有如是不随顺教。<a id="a-1C"></a>佛刹宽旷。<a id="a-1D"></a>我已受持袈裟衣服。<a id="a-1E"></a>随我意欲当至彼处阿难。<a id="a-1F"></a>其摩诃罗有是难受随顺教。<a id="a-1G"></a>如是于诸梵行持戒行中。<a id="a-1H"></a>舍远戒已行卑下中。<a id="a-1I"></a>还复承事妻子眷属。<a id="a-1J"></a>此是第二摩诃罗力。<a id="a-1K"></a>其摩诃罗如是力具足。<a id="a-1L"></a>至摩诃罗行。<a id="a-1M"></a>我之所说。<a id="a-1N"></a>为何缘故作如是说。<a id="a-1O"></a>为彼等故。<a id="a-1P"></a>因彼等故。<a id="a-1Q"></a>缘彼等故。<a id="a-1R"></a>何者彼因。<a id="a-1S"></a>何者彼缘。<a id="a-1T"></a>谓地狱畜生阎罗世。<a id="a-1U"></a>故名因缘。<a id="a-1V"></a>何者为缘所谓为恼。<a id="a-1W"></a>何者为恼。<a id="a-1X"></a>所言恼者所谓无色。<a id="a-1Y"></a>何者无色所谓无财。<a id="a-1Z"></a>何者无财。<a id="a-1a"></a>所谓黄色众生色非正色金色。<a id="a-1b"></a>不缺少不可拔济。<a id="a-1c"></a>于地狱聚中住大地狱。<a id="a-1d"></a>故言生于彼处。<a id="a-1e"></a>譬如余诸地狱辈有立住者不得横卧。<a id="a-1f"></a>身坏命终已生于彼处。<a id="a-1g"></a>生彼处已故名攀缘。<a id="a-1h"></a>为攀缘也。<a id="a-1i"></a>以其先世不能随顺食他信施。<a id="a-1j"></a>是故言因。<a id="a-1k"></a>和上及阿阇梨所不重教诲。<a id="a-1l"></a>是故言因。<a id="a-1m"></a>此是攀缘。<a id="a-1n"></a>以攀缘故多失诸法。<a id="a-1o"></a>故名攀缘也。<a id="a-1p"></a>以是因缘受地狱身意持彼处。<a id="a-1q"></a>故名攀缘也。<a id="a-1r"></a>我者有何义。<a id="a-1s"></a>以自作恶业故当生恶处。<a id="a-1t"></a>在地狱中口自唱言。<a id="a-1u"></a>我我也苦也极苦也。<a id="a-1v"></a>彼等以自作业生是智相。<a id="a-1w"></a>我等先世不受正教弃舍正教。<a id="a-1x"></a>故得最后法意顺彼。<a id="a-1y"></a>是故如来说彼处年少之时不修学故。<a id="a-1z"></a>故名年少摩诃罗也。<a id="a-20"></a>得他教已。<a id="a-21"></a>若彼若此若轻若重当有当作。<a id="a-22"></a>如此等五种法具足。<a id="a-23"></a>故名不受顺法摩诃罗也。<a id="a-24"></a>彼无此法故。<a id="a-25"></a>故当生大热恼地狱之中。<a id="a-26"></a>阿难。<a id="a-27"></a>又何因缘言摩诃罗也。<a id="a-28"></a>以彼具足作摩诃罗法故名摩诃罗也。<a id="a-29"></a>何者作摩诃罗法。<a id="a-2A"></a>摩诃罗法有五种何等为五。<a id="a-2B"></a>于苦行处懒惰懈怠被他诃责。<a id="a-2C"></a>摩诃罗恶戾眼视瞬。<a id="a-2D"></a>摩诃罗横有语言不作正说。<a id="a-2E"></a>摩诃罗蹲坐低头。<a id="a-2F"></a>摩诃罗乐不正道行。<a id="a-2G"></a>摩诃罗。<a id="a-2H"></a>此等为五种摩诃罗。<a id="a-2I"></a>复有五种摩诃罗。<a id="a-2J"></a>何等为五。<a id="a-2K"></a>住处不正。<a id="a-2L"></a>行处断绝。<a id="a-2M"></a>不问自语。<a id="a-2N"></a>非正方行。<a id="a-2O"></a>于波罗提木叉中不能正行。<a id="a-2P"></a>此等五种摩诃罗垢也。<a id="a-2Q"></a>复有五种摩诃罗垢。<a id="a-2R"></a>何等为五。<a id="a-2S"></a>非时入村落。<a id="a-2T"></a>好毁訾他。<a id="a-2U"></a>恒喜欲往他方之处。<a id="a-2V"></a>好啖多食。<a id="a-2W"></a>勤向天寺及祭神处。<a id="a-2X"></a>是为五种摩诃罗垢。<a id="a-2Y"></a>复有五种摩诃罗垢。<a id="a-2Z"></a>何等为五。<a id="a-2a"></a>所食残余不立净施。<a id="a-2b"></a>所造食处不知护净。<a id="a-2c"></a>先已净处而触彼净处。<a id="a-2d"></a>爱本生地。<a id="a-2e"></a>随自心行不可遮止。<a id="a-2f"></a>是为五种摩诃罗垢。<a id="a-2g"></a>此等具足五摩诃罗垢法。<a id="a-2h"></a>当得羸弱形体瘦燋悴被他弃舍。<a id="a-2i"></a>言羸弱者。<a id="a-2j"></a>作诸恶法故名羸弱。<a id="a-2k"></a>彼以秽浊而取塔物及众僧物。<a id="a-2l"></a>若得若取三宝之物。<a id="a-2m"></a>复至村落慈心与他是食。<a id="a-2n"></a>彼当至食行中。<a id="a-2o"></a>言食行者。<a id="a-2p"></a>当趣地狱畜生阎罗世等。<a id="a-2q"></a>故言食也。<a id="a-2r"></a>当生种种阴聚决定成就。<a id="a-2s"></a>彼等以如是染着故。<a id="a-2t"></a>名染欲垢嗔恚垢愚痴垢。<a id="a-2u"></a>至如是处。<a id="a-2v"></a>而为彼等幻伪所牵。<a id="a-2w"></a>言牵者谓无明也。<a id="a-2x"></a>为于三界业烦恼所牵。<a id="a-2y"></a>是故言牵取也。</p>
  <p id="a2z">复有四种食。<a id="a-30"></a>乌啰哆吒伊陀阿伽帝伽弥比(隋云此岸欲去者不去)。<a id="a-31"></a>萨浮弥萨奴萨多啰拏(隋云言彼岸难度)。<a id="a-32"></a>婆这伽呵拏萨乌折底(摄取名字而说)娑制婆耶制婆弗利莫句也乌折帝(隋云如彼还尔如前所说后复尔)。<a id="a-33"></a>所言俗人。<a id="a-34"></a>无有修作相续威仪。<a id="a-35"></a>若有具足成就威仪。<a id="a-36"></a>可得令彼坐布萨业。<a id="a-37"></a>所言初者未曾依倚。<a id="a-38"></a>彼应当说。<a id="a-39"></a>是故名为初。<a id="a-3A"></a>未曾有故。<a id="a-3B"></a>譬如丈夫当发如是心。<a id="a-3C"></a>我于某处当作屋宅。<a id="a-3D"></a>为捍风雨故。<a id="a-3E"></a>彼发心已然不造作。<a id="a-3F"></a>时遇天雨。<a id="a-3G"></a>走向于彼造屋宅处。<a id="a-3H"></a>至彼处已还被苦厄。<a id="a-3I"></a>阿难。<a id="a-3J"></a>于汝意云何。<a id="a-3K"></a>彼人为有利益为无利也。<a id="a-3L"></a>阿难白言。<a id="a-3M"></a>世尊。<a id="a-3N"></a>无利益也。<a id="a-3O"></a>佛言。<a id="a-3P"></a>如是如是。<a id="a-3Q"></a>阿难。<a id="a-3R"></a>若有人被俗家逼切已。<a id="a-3S"></a>彼等作如是念。<a id="a-3T"></a>我当出家。<a id="a-3U"></a>彼等出家已。<a id="a-3V"></a>还在俗家造作俗法。<a id="a-3W"></a>阿难。<a id="a-3X"></a>彼舍家出家已。<a id="a-3Y"></a>当作利益也。<a id="a-3Z"></a>非利益也。<a id="a-3a"></a>阿难白言。<a id="a-3b"></a>世尊。<a id="a-3c"></a>彼作利益非无益也。<a id="a-3d"></a>佛问言。<a id="a-3e"></a>作何益也。<a id="a-3f"></a>阿难答言。<a id="a-3g"></a>于他人处得食而食。<a id="a-3h"></a>而于其身无所乏少。<a id="a-3i"></a>世尊。<a id="a-3j"></a>今有如是作利益处。<a id="a-3k"></a>佛言。<a id="a-3l"></a>阿难。<a id="a-3m"></a>莫作是语。<a id="a-3n"></a>阿难。<a id="a-3o"></a>莫作是语。<a id="a-3p"></a>当知是彼名无利益。<a id="a-3q"></a>若食他食已。<a id="a-3r"></a>当至阿鼻大地狱中。<a id="a-3s"></a>当知如前后亦复尔。<a id="a-3t"></a>阿难。<a id="a-3u"></a>以是义故。<a id="a-3v"></a>先行无明作诸恶业。<a id="a-3w"></a>彼于后时无明还满。<a id="a-3x"></a>今复入此佛教之中。<a id="a-3y"></a>舍家出家当养育身。<a id="a-3z"></a>彼等如大函满复写谷聚。<a id="a-40"></a>如先在俗后亦复还作前业。<a id="a-41"></a>先发信心舍家出家已于后还悔。<a id="a-42"></a>我何所作也。<a id="a-43"></a>若我舍家出家。<a id="a-44"></a>应所作者而不作耶。<a id="a-45"></a>阿难。<a id="a-46"></a>此食大重行处满足。<a id="a-47"></a>当满驴趣。<a id="a-48"></a>满自违背处。<a id="a-49"></a>满恶趣处。<a id="a-4A"></a>满野干地处。<a id="a-4B"></a>阿难。<a id="a-4C"></a>此等比丘名不住戒。<a id="a-4D"></a>如雕鹫在笼。<a id="a-4E"></a>不细精行至于乱行。<a id="a-4F"></a>有秽浊行名向恶处。<a id="a-4G"></a>向恶处者名为破坏。<a id="a-4H"></a>为破坏者名向三种破。<a id="a-4I"></a>及有秽浊故名向恶破坏当作叫唤彼作称天。<a id="a-4J"></a>于和上及阿阇梨所。<a id="a-4K"></a>当生贵重恭敬之心。<a id="a-4L"></a>后得脱已。<a id="a-4M"></a>心念勤求读诵修习。<a id="a-4N"></a>正心当欲入于涅槃等五法具足。<a id="a-4O"></a>是摩诃罗在少年时应置教故。<a id="a-4P"></a>譬如有丈夫走时。<a id="a-4Q"></a>复有一人作如是言。<a id="a-4R"></a>汝于今者欲何处走。<a id="a-4S"></a>彼时即住。<a id="a-4T"></a>如是如是。<a id="a-4U"></a>摩诃罗被他教示言。<a id="a-4V"></a>如是作应如是行。<a id="a-4W"></a>彼即还作如是顺事。<a id="a-4X"></a>彼摩诃罗当言取随顺也。<a id="a-4Y"></a>言破者佉那地也(隋云崛)毗娑牟吒阿提迦逻拏(去声隋云破坏僧作)波度陀鞞驮那(去隋云破住处)毗复夜伽阇师哆(隋云高作事如象头)阿难。<a id="a-4Z"></a>如来已知如是诸法。<a id="a-4a"></a>于未来世中当有年少摩诃罗辈法。<a id="a-4b"></a>阿难。<a id="a-4c"></a>彼等非善丈夫。<a id="a-4d"></a>不正活命。<a id="a-4e"></a>若于此教中信心舍家出家已。<a id="a-4f"></a>而起贡高。<a id="a-4g"></a>当入娑他浮陀中。<a id="a-4h"></a>言娑他浮陀者。<a id="a-4i"></a>当堕于阿陀浮陀地狱中。<a id="a-4j"></a>是故言娑他浮陀也。<a id="a-4k"></a>言贡高者。<a id="a-4l"></a>驰向不善处。<a id="a-4m"></a>谓村落中向非沙门。<a id="a-4n"></a>所作诸法中何者非沙门所作法。<a id="a-4o"></a>阿难。<a id="a-4p"></a>于未来世有诸比丘。<a id="a-4q"></a>彼等以取塔庙庄严之具。<a id="a-4r"></a>取已庄严城邑村落。<a id="a-4s"></a>若于今者如来所说正摄威仪应入俗家。<a id="a-4t"></a>彼于后时种种调戏。<a id="a-4u"></a>非正威仪或跳或掷。<a id="a-4v"></a>至村落中观看诸鸟及蚊虻等。<a id="a-4w"></a>或观流星。<a id="a-4x"></a>于彼之处而生爱喜。<a id="a-4y"></a>乐于彼中当作勤劬。<a id="a-4z"></a>彼等比丘身坏命终。<a id="a-50"></a>定当堕落诸地狱中。<a id="a-51"></a>阿难。<a id="a-52"></a>我今与汝骨肉兄弟。<a id="a-53"></a>所有如来凡所用者及袈裟衣。<a id="a-54"></a>我不舍与亦不许与。<a id="a-55"></a>汝能用不。<a id="a-56"></a>阿难言。<a id="a-57"></a>不也世尊。<a id="a-58"></a>佛复告言。<a id="a-59"></a>阿难。<a id="a-5A"></a>我之所有衣钵应舍施者。<a id="a-5B"></a>应当无有别异之人可舍施与。<a id="a-5C"></a>唯除于汝。<a id="a-5D"></a>何以故。<a id="a-5E"></a>汝为如来侍者亦是兄弟。<a id="a-5F"></a>共佛世尊居住一处故。<a id="a-5G"></a>阿难。<a id="a-5H"></a>若为如来凡有所施。<a id="a-5I"></a>乃至一綖缕等。<a id="a-5J"></a>彼天等世应好藏举尊重供养。<a id="a-5K"></a>阿难。<a id="a-5L"></a>若为如来诸塔庙等施诸衣物而盗取者。<a id="a-5M"></a>彼当满足非沙门法。<a id="a-5N"></a>除作是心欲为藏举。<a id="a-5O"></a>若洗若染若熏若香。<a id="a-5P"></a>自余诸事。<a id="a-5Q"></a>何以故。<a id="a-5R"></a>彼等尊重物所布施者。<a id="a-5S"></a>云何戏笑而受用也。<a id="a-5T"></a>阿难。<a id="a-5U"></a>彼等所有诸戏笑事。<a id="a-5V"></a>必定当堕于苦逼中。<a id="a-5W"></a>阿难。<a id="a-5X"></a>何者苦逼。<a id="a-5Y"></a>言苦逼者。<a id="a-5Z"></a>于铁地狱中当被填压。<a id="a-5a"></a>尔时世尊作如是神通令大地劈裂。<a id="a-5b"></a>彼阿鼻脂极大地狱。<a id="a-5c"></a>忽来显现眼前。<a id="a-5d"></a>此地狱处建立诸幢。<a id="a-5e"></a>一切所有地狱众生并皆集聚。<a id="a-5f"></a>幢头炽然身体悬住。<a id="a-5g"></a>彼等悬时有大铁钏烧彼身。<a id="a-5h"></a>尔时世尊告长老阿难言。<a id="a-5i"></a>汝见此等五百幢头极大猛火炽然一向如焰盛以不。<a id="a-5j"></a>阿难白言。<a id="a-5k"></a>如是世尊。<a id="a-5l"></a>佛言。<a id="a-5m"></a>阿难。<a id="a-5n"></a>此等众生。<a id="a-5o"></a>于迦葉如来阿罗诃三藐三佛陀世尊塔处。<a id="a-5p"></a>取诸庄严种种具已。<a id="a-5q"></a>庄严村落城邑舍宅。<a id="a-5r"></a>彼时所有破戒之者。<a id="a-5s"></a>若取如来塔上诸物。<a id="a-5t"></a>今生此中。<a id="a-5u"></a>阿难。<a id="a-5v"></a>于未来世。<a id="a-5w"></a>我涅槃后。<a id="a-5x"></a>有如是时如是三摩耶。<a id="a-5y"></a>有诸俗人信敬佛者。<a id="a-5z"></a>为供养如来故。<a id="a-60"></a>若施诸盖或幢或幡。<a id="a-61"></a>于我塔中用作庄严。<a id="a-62"></a>彼等沙门凡出家者。<a id="a-63"></a>从彼塔中取物造作盖装饰幢头。<a id="a-64"></a>或于村落城邑而作端严。<a id="a-65"></a>当为粪秽之所污染。<a id="a-66"></a>彼中所有或余残者。<a id="a-67"></a>或时自着。<a id="a-68"></a>或与他着。<a id="a-69"></a>彼等众生身坏命终。<a id="a-6A"></a>当生恶趣诸地狱及阿鼻大地狱中。<a id="a-6B"></a>阿难。<a id="a-6C"></a>有百千俱致幢头从此教中。<a id="a-6D"></a>舍是身已当生地狱。<a id="a-6E"></a>彼等以取如来塔庙之物严饰幢故。<a id="a-6F"></a>如是如是。<a id="a-6G"></a>身在铁幢而住。<a id="a-6H"></a>阿难。<a id="a-6I"></a>以此因缘如来故说。<a id="a-6J"></a>阿难。<a id="a-6K"></a>如来所有若衣若钵。<a id="a-6L"></a>彼为无等世界为作支提。<a id="a-6M"></a>世间无有堪受用者。<a id="a-6N"></a>阿难。<a id="a-6O"></a>如来所有欲供养者。<a id="a-6P"></a>应着胜处合掌礼拜。<a id="a-6Q"></a>所得利益所有果报。<a id="a-6R"></a>彼一切果生。<a id="a-6S"></a>于千劫中受不可尽。<a id="a-6T"></a>阿难。<a id="a-6U"></a>如来幢幡十指爪等合掌供养。<a id="a-6V"></a>所说善根尚有尔许胜妙果报。<a id="a-6W"></a>况复有为如来支提悬幡幢盖。<a id="a-6X"></a>阿难。<a id="a-6Y"></a>其如来禁戒三昧智慧解脱解脱知见无有边际。<a id="a-6Z"></a>阿难。<a id="a-6a"></a>是故如来支提之中所施物者。<a id="a-6b"></a>汝等莫取。<a id="a-6c"></a>如来不许如是之事。<a id="a-6d"></a>如来所有支提物者。<a id="a-6e"></a>彼应顶戴荷负供养。<a id="a-6f"></a>阿难。<a id="a-6g"></a>我非是彼摩醯首罗天主之天。<a id="a-6h"></a>如来残花一切众生不得取着。<a id="a-6i"></a>应当庄严如来支提。<a id="a-6j"></a>不得以彼如来支提装饰之具而用庄严城邑村落。<a id="a-6k"></a>阿难。<a id="a-6l"></a>出家之者。<a id="a-6m"></a>于当来世有如是业。<a id="a-6n"></a>有如是等非法之事。<a id="a-6o"></a>非是俗人所作事业。<a id="a-6p"></a>所以者何。<a id="a-6q"></a>阿难。<a id="a-6r"></a>彼三摩耶所有俗人。<a id="a-6s"></a>当施衣服及诸供具。<a id="a-6t"></a>而出家者。<a id="a-6u"></a>反盗支提供养之具而自受用。<a id="a-6v"></a>阿难。<a id="a-6w"></a>有如是食。<a id="a-6x"></a>当作怨仇非为慈处。<a id="a-6y"></a>阿难。<a id="a-6z"></a>如来宣说所作福事庄严之具。<a id="a-70"></a>修供养者将来获福。<a id="a-71"></a>有如是等装饰之具自供养者。<a id="a-72"></a>如来说彼当堕地狱。<a id="a-73"></a>何以故。<a id="a-74"></a>阿难。<a id="a-75"></a>谁有庄严供养讫已。<a id="a-76"></a>阿难。<a id="a-77"></a>彼等于彼还自取用。<a id="a-78"></a>阿难。<a id="a-79"></a>彼等比丘于后世时依佛出家已。<a id="a-7A"></a>欲供佛故。<a id="a-7B"></a>或衣服等而自着用。<a id="a-7C"></a>阿难。<a id="a-7D"></a>其释子沙门等当有是食。<a id="a-7E"></a>当复结集地狱阴聚。<a id="a-7F"></a>阿难。<a id="a-7G"></a>谁所爱者岂不尊重而供养耶。<a id="a-7H"></a>我于彼时而为彼等不作爱重。<a id="a-7I"></a>若于彼时爱重我者。<a id="a-7J"></a>如来支提幢等诸物庄严之具。<a id="a-7K"></a>应当守护不得侵犯。<a id="a-7L"></a>阿难。<a id="a-7M"></a>当彼时白衣有是胜异。<a id="a-7N"></a>非同出家剃除须发着袈裟者。<a id="a-7O"></a>阿难。<a id="a-7P"></a>于彼之时出家之人多饶烦恼。<a id="a-7Q"></a>非诸俗人在家之者。<a id="a-7R"></a>阿难。<a id="a-7S"></a>彼三摩耶时。<a id="a-7T"></a>出家之人所作生活。<a id="a-7U"></a>种种具度如在家人。<a id="a-7V"></a>譬如侍者若奴若仆。<a id="a-7W"></a>或有水器或复酥器或有脂器。<a id="a-7X"></a>彼等触已复还洗净。<a id="a-7Y"></a>无所简择自取受用。<a id="a-7Z"></a>阿难。<a id="a-7a"></a>如是如是。<a id="a-7b"></a>彼于后时有出家者。<a id="a-7c"></a>一切非善法中具足当行。<a id="a-7d"></a>于俗人所而作谄曲作出家垢。<a id="a-7e"></a>彼等以意垢具足故。<a id="a-7f"></a>身坏命终次第当生于诸地狱中。<a id="a-7g"></a>阿难。<a id="a-7h"></a>此食当破皮。<a id="a-7i"></a>破皮已破肉。<a id="a-7j"></a>破肉已破筋。<a id="a-7k"></a>破筋已破骨。<a id="a-7l"></a>破骨已破髓。<a id="a-7m"></a>阿难。<a id="a-7n"></a>所言食者。<a id="a-7o"></a>若于彼时令堕非法行者彼名食也。<a id="a-7p"></a>复有四种食。<a id="a-7q"></a>舍勤精进。<a id="a-7r"></a>此由法宝不摄取故弃舍远离。<a id="a-7s"></a>不正威仪故名为食也。<a id="a-7t"></a>所有语言彼还詶答。<a id="a-7u"></a>如来语中不正言说于中有疑。<a id="a-7v"></a>此名为食事。<a id="a-7w"></a>尊重者是名为食。<a id="a-7x"></a>言尊重者谓欲是也。<a id="a-7y"></a>所言欲者谓不正行。<a id="a-7z"></a>复言欲者。<a id="a-80"></a>谓苦圣谛是也。<a id="a-81"></a>所有圣谛彼少染着。<a id="a-82"></a>若少染着彼处无贪。<a id="a-83"></a>若无贪者。<a id="a-84"></a>此是诸食断处。<a id="a-85"></a>若有此等四种圣谛。<a id="a-86"></a>以圣谛顺眠者。<a id="a-87"></a>彼等贪欲顺眠增长。<a id="a-88"></a>以顺眠增长。<a id="a-89"></a>于三界中随顺流转。<a id="a-8A"></a>故名为流。<a id="a-8B"></a>随眠住处为食。<a id="a-8C"></a>此等为四种食也。</p>
  <p id="a8D">复有四种食。<a id="a-8E"></a>观察般若是名为食。<a id="a-8F"></a>呼唤法是名为食。<a id="a-8G"></a>修正梵行是名为食。<a id="a-8H"></a>住于障碍患中是名为食。<a id="a-8I"></a>阿难。<a id="a-8J"></a>如来所说患者。<a id="a-8K"></a>谓不满法想。<a id="a-8L"></a>此四种患具足满者当生三界。<a id="a-8M"></a>此四种患有可除灭而有眷属。<a id="a-8N"></a>而诸众生不能觉知。<a id="a-8O"></a>唯除如来也。<a id="a-8P"></a>五法具足能生食爱。<a id="a-8Q"></a>阿耶吒陀耶波梨拏摩多夜(隋云虽行布施不如法回向)佛婆若多夜(隋云于是知故)摩啰波罗余伽多夜(隋云承事魔故)彼有八十户蛆虫唼食故。<a id="a-8R"></a>所以生饥。<a id="a-8S"></a>此等四种食。<a id="a-8T"></a>如此诸法以为眷属。<a id="a-8U"></a>言眷属者。<a id="a-8V"></a>若令勇猛或复发起。<a id="a-8W"></a>故言眷属。<a id="a-8X"></a>又言眷属者。<a id="a-8Y"></a>由被他食。<a id="a-8Z"></a>由他活命。<a id="a-8a"></a>为他利益。<a id="a-8b"></a>由他缺少。<a id="a-8c"></a>是故此食名为食也。</p>
  <p id="a8d">复有四种食。<a id="a-8e"></a>依欲界为食。<a id="a-8f"></a>依色界为食。<a id="a-8g"></a>依无色界为食(章中有四列名梵本中少一)是为四种食。</p>
  <p id="a8h">复有四种食。<a id="a-8i"></a>尼祗多舍罗为食(隋云啖毒箭为食)胜住处为食。<a id="a-8j"></a>及弃舍钩钓为食。<a id="a-8k"></a>染着为食。<a id="a-8l"></a>是为四种食。</p>
  <p id="a8m">复有四种食。<a id="a-8n"></a>般遮多婆蹉为食(隋云五种苦行为食)阿那舍茶为食(隋云不谄曲为食)慰提沙吒都利也为食(隋云相似故说为食)净信嗔恨为食。<a id="a-8o"></a>于中所有净信嗔恨食者。<a id="a-8p"></a>此食具足沙门释种子。<a id="a-8q"></a>于今时中及未来世。<a id="a-8r"></a>乃至正法灭时。<a id="a-8s"></a>云何净信嗔恨为食。<a id="a-8t"></a>谓沙门释种子辈。<a id="a-8u"></a>诸沙门释子辈而自念言。<a id="a-8v"></a>我是沙门。<a id="a-8w"></a>彼等开示商道。<a id="a-8x"></a>彼等于商道中。<a id="a-8y"></a>私窃觅胜而作商事。<a id="a-8z"></a>勿令有人知我。<a id="a-90"></a>复次何者是彼沙门释种子贩卖物也。<a id="a-91"></a>谓贩卖佛语以为卖物。<a id="a-92"></a>及诸威仪以为卖物。<a id="a-93"></a>云何贩卖佛语以为卖物。<a id="a-94"></a>阿难。<a id="a-95"></a>诸沙门释种子作是念。<a id="a-96"></a>我当求法。<a id="a-97"></a>以此法故令他欢喜。<a id="a-98"></a>愿使有人请我与食。<a id="a-99"></a>彼人依倚粪秽法。<a id="a-9A"></a>住粪秽已。<a id="a-9B"></a>勤觅如是佛菩提法。<a id="a-9C"></a>彼人至彼俗人之间。<a id="a-9D"></a>作如是言。<a id="a-9E"></a>如是应当思惟忆念。<a id="a-9F"></a>以菩提法如是出入息念。<a id="a-9G"></a>应当忆念如是念处。<a id="a-9H"></a>如是正断处。<a id="a-9I"></a>如是诸神足处。<a id="a-9J"></a>如是诸根。<a id="a-9K"></a>如是诸力。<a id="a-9L"></a>如是菩提分。<a id="a-9M"></a>如是八圣道分。<a id="a-9N"></a>我能知此。<a id="a-9O"></a>我于此中身已得证。<a id="a-9P"></a>若能思惟如是等法。<a id="a-9Q"></a>汝于彼时当生光明或见害轮。<a id="a-9R"></a>汝于彼时极须闭目。<a id="a-9S"></a>若闭眼已或有眼痛。<a id="a-9T"></a>汝于彼时当应如是忆念思惟。<a id="a-9U"></a>此是魔业。<a id="a-9V"></a>我应不久当得果证。<a id="a-9W"></a>吾若来已。<a id="a-9X"></a>随其所有还如是说。<a id="a-9Y"></a>如是沙门释种子商道方便。<a id="a-9Z"></a>彼去已后至空闲处。<a id="a-9a"></a>作如是思惟。<a id="a-9b"></a>我于今者已生朋友。<a id="a-9c"></a>当应随时观看亲近。<a id="a-9d"></a>彼过夜已行狗道中。<a id="a-9e"></a>非自威仪不正威仪。<a id="a-9f"></a>行道路中如是思惟。<a id="a-9g"></a>我今应当作如是语。<a id="a-9h"></a>我应此语我应语彼。<a id="a-9i"></a>不住正念不住诸根行狗行中。<a id="a-9j"></a>彼人行时所有正信诸天龙夜叉。<a id="a-9k"></a>彼等见已戏笑毁辱。<a id="a-9l"></a>彼贪迷惑异观而行。<a id="a-9m"></a>彼人去时但感自身。<a id="a-9n"></a>以慢看故生疮出血。<a id="a-9o"></a>彼至村落。<a id="a-9p"></a>若见信家诸沙门释种子所。<a id="a-9q"></a>即往彼家入彼舍时。<a id="a-9r"></a>除其狗行。<a id="a-9s"></a>作悉利伽罗野干之行。<a id="a-9t"></a>譬如悉利伽罗。<a id="a-9u"></a>以饥渴逼求觅饮食。<a id="a-9v"></a>遥见群羊心生恐怖。<a id="a-9w"></a>即便反掷遍行围绕。<a id="a-9x"></a>见是相已。<a id="a-9y"></a>直以舒舌断舐而已。<a id="a-9z"></a>或来或去。<a id="a-A0"></a>其悉利伽罗。<a id="a-A1"></a>忽得羊便即捉羊项。<a id="a-A2"></a>彼羊即便举头怖走。<a id="a-A3"></a>至一千步犹悬彼项。<a id="a-A4"></a>譬如斛领垂胡。<a id="a-A5"></a>以牙利故羊不能行。<a id="a-A6"></a>即便倒地。<a id="a-A7"></a>时悉利伽罗随欲所作。<a id="a-A8"></a>时驱护羊人或觉知者。<a id="a-A9"></a>即便逼切悉利伽罗。<a id="a-AA"></a>羊因得活。<a id="a-AB"></a>如是如是。<a id="a-AC"></a>彼等比丘所至家处摄前语言。<a id="a-AD"></a>后以方便令作已事。<a id="a-AE"></a>于彼舍中共语言已。<a id="a-AF"></a>即便停住示现身疮。<a id="a-AG"></a>于俗人所种种诳惑种种教示。<a id="a-AH"></a>彼应与我如来付嘱汝病者所须。<a id="a-AI"></a>彼即报言。<a id="a-AJ"></a>汝明日来如己家无异。<a id="a-AK"></a>得是言已便即出去。<a id="a-AL"></a>彼非善丈夫。<a id="a-AM"></a>乃至所见皆悉咨觅。<a id="a-AN"></a>彼后次第还到彼舍。<a id="a-AO"></a>到彼边已。<a id="a-AP"></a>随身所须即从彼索。<a id="a-AQ"></a>俗人见已便起恭敬。<a id="a-AR"></a>请令彼坐示现忍相。<a id="a-AS"></a>比丘坐已。<a id="a-AT"></a>彼俗人言。<a id="a-AU"></a>尊者。<a id="a-AV"></a>今日为何所食。<a id="a-AW"></a>我今作何也。<a id="a-AX"></a>阿难。<a id="a-AY"></a>时彼俗人以信敬心请彼。<a id="a-AZ"></a>以意重故即告彼言。<a id="a-Aa"></a>我长夜中以果报故。<a id="a-Ab"></a>恒被人诳惑为人所呵。<a id="a-Ac"></a>而问我言。<a id="a-Ad"></a>汝作何也。<a id="a-Ae"></a>汝得何也。<a id="a-Af"></a>汝今何证也。<a id="a-Ag"></a>虽然。<a id="a-Ah"></a>汝等俗人多有事业。<a id="a-Ai"></a>随汝所有。<a id="a-Aj"></a>若多若少而行布施得福无量。<a id="a-Ak"></a>彼即报言。<a id="a-Al"></a>如尊者说实如是耶。<a id="a-Am"></a>时比丘报言。<a id="a-An"></a>我阿阇梨和上。<a id="a-Ao"></a>亦复如是示我道路。<a id="a-Ap"></a>今汝具足。<a id="a-Aq"></a>我住于此十年勤求。<a id="a-Ar"></a>犹尚不能得是诸法。<a id="a-As"></a>如汝今者。<a id="a-At"></a>于一夜中已得是法。<a id="a-Au"></a>善哉丈夫。<a id="a-Av"></a>汝今应当生欢喜心。<a id="a-Aw"></a>汝今已得须陀洹果。<a id="a-Ax"></a>汝真是佛子。<a id="a-Ay"></a>汝当亦应堪受一切众生之所顶礼。<a id="a-Az"></a>而汝今者能为我作最胜福田。<a id="a-B0"></a>况复余者。<a id="a-B1"></a>若更有余善男子等。<a id="a-B2"></a>非是沙门而似沙门。<a id="a-B3"></a>彼等来已而语汝言。<a id="a-B4"></a>此不应也。<a id="a-B5"></a>非佛所说。<a id="a-B6"></a>汝勿信彼。<a id="a-B7"></a>汝莫放逸。<a id="a-B8"></a>汝于今者真是须陀洹。<a id="a-B9"></a>真是斯陀含。<a id="a-BA"></a>阿难。<a id="a-BB"></a>是于彼时。<a id="a-BC"></a>为世间果报故。<a id="a-BD"></a>为粪除涂疮。<a id="a-BE"></a>赞叹自身及说师法。<a id="a-BF"></a>复为他人作如是说。<a id="a-BG"></a>汝等亦应当作如是。<a id="a-BH"></a>彼为诸俗人令欢喜故。<a id="a-BI"></a>时彼俗人即作是念。<a id="a-BJ"></a>我实是须陀洹。<a id="a-BK"></a>我于今者应供养师。<a id="a-BL"></a>时俗人等于彼沙门即生欢喜。<a id="a-BM"></a>便请比丘多与衣服饮食卧具汤药种种诸物。<a id="a-BN"></a>时彼比丘既被请已作如是言。<a id="a-BO"></a>如来曾说言。<a id="a-BP"></a>从信边应受非不信也。<a id="a-BQ"></a>若如是者我今应受。<a id="a-BR"></a>彼如次第渐渐亲近数数来往。<a id="a-BS"></a>以数见故作漏语言。<a id="a-BT"></a>如前后亦尔。<a id="a-BU"></a>作如是业。<a id="a-BV"></a>常来俗家摄受白衣。<a id="a-BW"></a>道相染爱舍离戒行。<a id="a-BX"></a>在彼俗家作卑下业。<a id="a-BY"></a>阿难。<a id="a-BZ"></a>此是沙门释子诸弟子等。<a id="a-Ba"></a>当有如是不净行业。<a id="a-Bb"></a>减损上天及解脱果。<a id="a-Bc"></a>当满地狱苦恶果报。<a id="a-Bd"></a>是恶比丘之所作者。<a id="a-Be"></a>若更见余沙门释种子等。<a id="a-Bf"></a>不生信心亦不亲近。<a id="a-Bg"></a>亦不供养亦不承事。<a id="a-Bh"></a>此亦如彼恶比丘者。<a id="a-Bi"></a>何假亲近莫共语言。<a id="a-Bj"></a>因是事故损减信心。<a id="a-Bk"></a>戒行多闻施及般若皆悉损减。<a id="a-Bl"></a>损减已当堕于恶趣。<a id="a-Bm"></a>所谓于地狱畜生阎罗世。<a id="a-Bn"></a>是故阿难。<a id="a-Bo"></a>莫为食故作如是诸恶行。<a id="a-Bp"></a>阿难。<a id="a-Bq"></a>如是次第如是因缘灭此法教。<a id="a-Br"></a>阿难。<a id="a-Bs"></a>其谁圣者当住六月。<a id="a-Bt"></a>于后知已移行他处。<a id="a-Bu"></a>彼恶比丘唯有如是所作方便。<a id="a-Bv"></a>诸恶沙门释种子等。<a id="a-Bw"></a>所在住处具恶方便。<a id="a-Bx"></a>污染如来如此法教。<a id="a-By"></a>闭甘露门舍佛菩提。<a id="a-Bz"></a>毁辱佛教不喜法教。<a id="a-C0"></a>当弃舍僧教。<a id="a-C1"></a>阿难。<a id="a-C2"></a>彼于如来法教作不善事。<a id="a-C3"></a>况余凡夫练行之者。<a id="a-C4"></a>具足精进信行之者。<a id="a-C5"></a>阿难。<a id="a-C6"></a>于彼时中以食故。<a id="a-C7"></a>骂辱如来呵责毁谤。<a id="a-C8"></a>阿难。<a id="a-C9"></a>云何以食故。<a id="a-CA"></a>骂辱如来呵责谤毁。<a id="a-CB"></a>是恶比丘知此俗人于如来所有信心者故。<a id="a-CC"></a>在彼前毁辱如来却住一边。<a id="a-CD"></a>行诣彼所作如是言。<a id="a-CE"></a>此为非善非为正受。<a id="a-CF"></a>此当知僧胜佛不如也。<a id="a-CG"></a>当供养僧。<a id="a-CH"></a>当供养僧已即供养佛。<a id="a-CI"></a>佛于圣僧中非为外也。<a id="a-CJ"></a>彼时无智众生受不正语故。<a id="a-CK"></a>如来曾说。<a id="a-CL"></a>为瞿昙弥施衣具时。<a id="a-CM"></a>瞿昙弥汝施僧。<a id="a-CN"></a>施僧已有大果报。<a id="a-CO"></a>而施僧者我亦在中。<a id="a-CP"></a>汝可布施于圣僧中。<a id="a-CQ"></a>其瞿昙弥即施众僧。<a id="a-CR"></a>以供养故即成波罗蜜。<a id="a-CS"></a>如来曾说。<a id="a-CT"></a>若有如是闻者信者如是知者。<a id="a-CU"></a>彼等即住天胜之处。<a id="a-CV"></a>所谓施僧成波罗蜜故。<a id="a-CW"></a>若作异者此是颠倒。<a id="a-CX"></a>汝莫作二此义是一。<a id="a-CY"></a>若供养僧即供养佛。<a id="a-CZ"></a>何处有一何处有多。<a id="a-Ca"></a>若如来于僧外者。<a id="a-Cb"></a>不应坐布萨中。<a id="a-Cc"></a>如来曾为众僧。<a id="a-Cd"></a>说波罗提木叉。<a id="a-Ce"></a>如来不为一人说波罗提木叉。<a id="a-Cf"></a>如来既坐彼众。<a id="a-Cg"></a>当知如来即入僧数。<a id="a-Ch"></a>阿难如是。<a id="a-Ci"></a>彼时于世间中唯有二宝。<a id="a-Cj"></a>佛及法宝。<a id="a-Ck"></a>一切所有佛法语言。<a id="a-Cl"></a>当于彼时皆悉弃舍所有僧宝。<a id="a-Cm"></a>于彼时中彼当无也。<a id="a-Cn"></a>唯有极大叫唤之声。<a id="a-Co"></a>阿难。<a id="a-Cp"></a>其彼最大叫唤灭已当恶运起。<a id="a-Cq"></a>于恶运时。<a id="a-Cr"></a>和合僧者唯在三年。<a id="a-Cs"></a>过三年已彼皆破坏。<a id="a-Ct"></a>既破坏已。<a id="a-Cu"></a>时有一比丘多闻持力。<a id="a-Cv"></a>年已老迈生来百岁。<a id="a-Cw"></a>当令是人入一朋党。<a id="a-Cx"></a>作如是言。<a id="a-Cy"></a>我前闻说。<a id="a-Cz"></a>于恶运中无有大像名和合之者。<a id="a-D0"></a>唯有空名。<a id="a-D1"></a>如此空名应善受持。<a id="a-D2"></a>阿难。<a id="a-D3"></a>此大僧者最后得名。<a id="a-D4"></a>阿难。<a id="a-D5"></a>汝当观察彼三摩耶。<a id="a-D6"></a>唯有空名无和合行。<a id="a-D7"></a>时有如是诸恶比丘。<a id="a-D8"></a>彼等多有俗人及恶比丘。<a id="a-D9"></a>共结朋党互相佐助。<a id="a-DA"></a>于恶运时入诸寺舍。<a id="a-DB"></a>执持器杖捶打比丘。<a id="a-DC"></a>阿难。<a id="a-DD"></a>如是恶运世中。<a id="a-DE"></a>所有僧众诸沙门等。<a id="a-DF"></a>自无力故。<a id="a-DG"></a>唯当空有大僧之名。<a id="a-DH"></a>阿难。<a id="a-DI"></a>彼三摩耶无一比丘行梵行者。<a id="a-DJ"></a>彼布萨中各立制约。<a id="a-DK"></a>汝等不得言有梵行。<a id="a-DL"></a>若复言我行梵行者。<a id="a-DM"></a>彼即斩首或时挝罚。<a id="a-DN"></a>阿难。<a id="a-DO"></a>如是次第于八圣道当被诽谤。<a id="a-DP"></a>彼等于彼布萨之中。<a id="a-DQ"></a>当共行筹谁有梵行。<a id="a-DR"></a>若言我有梵行者。<a id="a-DS"></a>彼可取筹。<a id="a-DT"></a>若有自言我有梵行取筹之者。<a id="a-DU"></a>彼恶比丘即不共彼同布萨业。<a id="a-DV"></a>阿难。<a id="a-DW"></a>彼三摩耶有五百许比丘作如是言。<a id="a-DX"></a>我是梵行。<a id="a-DY"></a>阿难。<a id="a-DZ"></a>彼等五百比丘。<a id="a-Da"></a>一夜之中皆悉断命。<a id="a-Db"></a>至夜晓已。<a id="a-Dc"></a>时城中王既闻此事即大嗔忿。<a id="a-Dd"></a>捉彼所有三千比丘一时断命。<a id="a-De"></a>复作是声号。<a id="a-Df"></a>谁为城王捉得沙门。<a id="a-Dg"></a>将来之者赐与金鬘。<a id="a-Dh"></a>彼于是时有贪众生处处走趁。<a id="a-Di"></a>沙门释子随其所在。<a id="a-Dj"></a>诸有沙门释种子处。<a id="a-Dk"></a>或阿兰若。<a id="a-Dl"></a>或复山林旷野之处。<a id="a-Dm"></a>皆悉诣彼处处求觅。<a id="a-Dn"></a>当时诸寺山林静处。<a id="a-Do"></a>诸阿兰若皆悉空旷。<a id="a-Dp"></a>其诸弟子不知和上去住之处。<a id="a-Dq"></a>亦不守护。<a id="a-Dr"></a>依止侍者亦复不知阿阇梨处。<a id="a-Ds"></a>亦不守护。<a id="a-Dt"></a>阿难。<a id="a-Du"></a>其沙门释种子。<a id="a-Dv"></a>于彼时间。<a id="a-Dw"></a>此阎浮提内甚大迮陜无走避处。<a id="a-Dx"></a>阿难当知。<a id="a-Dy"></a>彼时所有比丘摩诃罗者。<a id="a-Dz"></a>彼王捉得皆悉夺命。<a id="a-E0"></a>阿难。<a id="a-E1"></a>谁有金钱彼得度河。<a id="a-E2"></a>阿难如是。<a id="a-E3"></a>于彼三摩耶时有五百比丘。<a id="a-E4"></a>无金钱故。<a id="a-E5"></a>为大水聚之所漂没。<a id="a-E6"></a>无得度河。<a id="a-E7"></a>阿难。<a id="a-E8"></a>彼三摩耶时诸比丘等至北道多刹尸罗城。<a id="a-E9"></a>作和合住面向北观看和上及阿阇梨。<a id="a-EA"></a>彼等各各议论作如是念。<a id="a-EB"></a>我等今者可共彼王作大战斗。<a id="a-EC"></a>彼三摩耶处处普方各各来者。<a id="a-ED"></a>诸比丘众。<a id="a-EE"></a>尔时当有九十百千诸比丘等。<a id="a-EF"></a>悉着铠甲还向北方相随而去。<a id="a-EG"></a>共彼城王极相战斗。<a id="a-EH"></a>如是阿难。<a id="a-EI"></a>彼三摩耶。<a id="a-EJ"></a>布沙波祗(隋云花主)王所居城中极为战斗。<a id="a-EK"></a>阿难。<a id="a-EL"></a>彼战斗处有三千许诸沙门众。<a id="a-EM"></a>皆悉为彼刀杖所害。<a id="a-EN"></a>当时彼王。<a id="a-EO"></a>被诸沙门之所逼切。<a id="a-EP"></a>即便逃走。<a id="a-EQ"></a>为诸沙门之所夺命。<a id="a-ER"></a>阿难如是。<a id="a-ES"></a>彼王所有采女及诸军众。<a id="a-ET"></a>彼三摩耶为彼沙门释种子辈。<a id="a-EU"></a>于半月中之所受用。<a id="a-EV"></a>阿难。<a id="a-EW"></a>彼三摩耶于荼苏地(隋云边地)当有一王。<a id="a-EX"></a>名曰婆睺罗舒婆(隋云多马)。<a id="a-EY"></a>时彼王闻沙门释子辈斫杀灯王。<a id="a-EZ"></a>斯有是处。<a id="a-Ea"></a>若彼等来必夺我位。<a id="a-Eb"></a>令我堕落及失四部兵。<a id="a-Ec"></a>时边地王即来向彼布沙波低城。<a id="a-Ed"></a>其释种子辈因离彼城。<a id="a-Ee"></a>阿难如是。<a id="a-Ef"></a>彼三摩耶于北道中。<a id="a-Eg"></a>当最后见诸沙门等。<a id="a-Eh"></a>诸比丘等当还向彼持叉尸罗大城(隋言削石城)</p>
 </body>
</html>