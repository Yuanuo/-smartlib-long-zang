<!doctype html>
<html id="z3IBTyrTq" data-ver="603">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第十</h1>
  <p id="a2">阿难。<a id="a-3"></a>若有比丘比丘尼优婆塞优婆夷。<a id="a-4"></a>知此言辞者。<a id="a-5"></a>彼则名曰不随他智。<a id="a-6"></a>以何义故。<a id="a-7"></a>名不随他智。<a id="a-8"></a>如是诸法闻已诵习。<a id="a-9"></a>如是受持现在诸法。<a id="a-A"></a>当得诸天龙神夜叉卑梨多及富单那鸠槃荼等常随守护如是如是。<a id="a-B"></a>彼现见法当得一切功德诸法。<a id="a-C"></a>于未来世因。<a id="a-D"></a>彼不向地狱畜生阎摩罗世。<a id="a-E"></a>亦复不堕不闲之处。<a id="a-F"></a>何以故。<a id="a-G"></a>阿难。<a id="a-H"></a>无有是处。<a id="a-I"></a>如是文句诸庄严法。<a id="a-J"></a>若无福德诸众生辈。<a id="a-K"></a>至彼手中无有是处。<a id="a-L"></a>若往昔曾供养诸佛诸众生等。<a id="a-M"></a>如是诸修多罗方至彼手。<a id="a-N"></a>当得正信解脱之处证真实义。<a id="a-O"></a>现在法中及未来世尚得证清净。<a id="a-P"></a>阿难。<a id="a-Q"></a>世间无有如是彼诸如来出现于世彼如是等诸善丈夫有违背者。<a id="a-R"></a>何以故。<a id="a-S"></a>此当与智手值遇闲处。<a id="a-T"></a>能与果报宝手自在及诸财利。<a id="a-U"></a>由彼信行善根广大。<a id="a-V"></a>此悉炽盛清净作业。<a id="a-W"></a>如是如是。<a id="a-X"></a>善受持故。<a id="a-Y"></a>当得舍离一切不闲之处。<a id="a-Z"></a>所发事业当得究竟。<a id="a-a"></a>阿难。<a id="a-b"></a>彼等众生行此行者。<a id="a-c"></a>善得利益。<a id="a-d"></a>若有受持读诵修习之者。<a id="a-e"></a>断灭一切不善之印。<a id="a-f"></a>当持一切诸善成就。<a id="a-g"></a>阿难。<a id="a-h"></a>汝今应当怜愍于我及诸众生。<a id="a-i"></a>何以故。<a id="a-j"></a>言怜愍我及诸众生者。<a id="a-k"></a>若汝等于如是等诸修多罗法。<a id="a-l"></a>各各显示各各相教。<a id="a-m"></a>是则怜愍。<a id="a-n"></a>阿难。<a id="a-o"></a>此诸根命入真胜处。<a id="a-p"></a>汝今应当为四部众诸天人等分别演说(上来广明诸根竟讫)</p>
  <p id="aq">阿难。<a id="a-r"></a>何者是五时。<a id="a-s"></a>谓行时住时去步时来步时涅槃时。<a id="a-t"></a>是为五时。<a id="a-u"></a>何者是五三摩耶。<a id="a-v"></a>一名日初分三摩耶。<a id="a-w"></a>二名日中分三摩耶。<a id="a-x"></a>三名日后分三摩耶。<a id="a-y"></a>四名教说诵习三摩耶。<a id="a-z"></a>五名作衣三摩耶。<a id="a-10"></a>此等名为五三摩耶。<a id="a-11"></a>何者为五摩喉律多。<a id="a-12"></a>一名人摩喉律多。<a id="a-13"></a>二名天摩喉律多。<a id="a-14"></a>三名他想摩喉律多。<a id="a-15"></a>四名颠倒想摩喉律多。<a id="a-16"></a>五名过时摩喉律多。<a id="a-17"></a>是为五摩喉律多。<a id="a-18"></a>于中何者五种最后心生。<a id="a-19"></a>若取彼生处从人中舍身有余残死(谓于余趣)彼处死已。<a id="a-1A"></a>所有生处。<a id="a-1B"></a>若天中若人中若地狱中若畜生中若阎魔罗世中。<a id="a-1C"></a>于彼处取生。<a id="a-1D"></a>从天舍身已有余残死。<a id="a-1E"></a>若生于彼处。<a id="a-1F"></a>若于天中若于人中若地狱中若畜生中若阎罗世中。<a id="a-1G"></a>于彼处取生。<a id="a-1H"></a>于地狱中舍身所有生处。<a id="a-1I"></a>若于天中若于人中若于地狱中若于畜生中若于阎罗世中。<a id="a-1J"></a>于彼处取生。<a id="a-1K"></a>从地狱舍身已。<a id="a-1L"></a>所有生处。<a id="a-1M"></a>若于天中若于人中若于地狱中若于畜生中若于阎罗世中。<a id="a-1N"></a>于彼处取生。<a id="a-1O"></a>从畜生舍身已。<a id="a-1P"></a>所有取生。<a id="a-1Q"></a>若于天中若于人中若于地狱中若于畜生中若于阎罗世中。<a id="a-1R"></a>于彼处取生。<a id="a-1S"></a>阎罗世舍身已。<a id="a-1T"></a>所有取生。<a id="a-1U"></a>若于天中若于人中若于地狱中若于畜生中若于阎罗世中。<a id="a-1V"></a>于彼处取生。<a id="a-1W"></a>此等五最后心取生处。<a id="a-1X"></a>于彼中何者是五无有胜。<a id="a-1Y"></a>取生处无胜。<a id="a-1Z"></a>意智无胜。<a id="a-1a"></a>各各智和合及解脱无胜。<a id="a-1b"></a>一味因不善诸法无胜。<a id="a-1c"></a>取生中意无有胜。<a id="a-1d"></a>无作譬喻故。<a id="a-1e"></a>是为五无有胜。<a id="a-1f"></a>于中何者是五俭。<a id="a-1g"></a>谓不闲处俭。<a id="a-1h"></a>烦恼俭。<a id="a-1i"></a>饥饿俭。<a id="a-1j"></a>作无间业成就具足为大俭。<a id="a-1k"></a>于地狱中难得脱行路俭。<a id="a-1l"></a>是为五俭。<a id="a-1m"></a>于中何者是五灾祸。<a id="a-1n"></a>若有于三宝中偷盗物故。<a id="a-1o"></a>彼等羸瘦烂已极烂当取命终。<a id="a-1p"></a>此是第一灾祸。<a id="a-1q"></a>于持戒比丘不知不见以三种嗔谤。<a id="a-1r"></a>若破戒中若邪见中若威仪不正中。<a id="a-1s"></a>智者知见应当远离。<a id="a-1t"></a>身坏命终方堕于恶处生地狱中。<a id="a-1u"></a>此是第二灾祸。<a id="a-1v"></a>复次有一人诽谤佛法。<a id="a-1w"></a>以魔所将文句味中不正之道所说之法。<a id="a-1x"></a>教他令住劝使令学。<a id="a-1y"></a>因是业故生于人间当为狂颠。<a id="a-1z"></a>此是第三灾祸。<a id="a-20"></a>复有一种人作刹利灌顶王。<a id="a-21"></a>以四种兵共伐邻国王欲相逼切。<a id="a-22"></a>彼多诸人身被伤害受诸苦恼。<a id="a-23"></a>以彼业成就故。<a id="a-24"></a>身坏命终生地狱中。<a id="a-25"></a>彼命终已。<a id="a-26"></a>还生人间。<a id="a-27"></a>共彼一时以刀杖等递相加害。<a id="a-28"></a>或被火烧。<a id="a-29"></a>或被夜叉所害。<a id="a-2A"></a>或得极恶重病触彼身心世间希有当取命终。<a id="a-2B"></a>是为第四灾祸。<a id="a-2C"></a>复次于彼劫烧之时。<a id="a-2D"></a>此大千世界炽然焰火一向洞燃。<a id="a-2E"></a>坏大千世界。<a id="a-2F"></a>是为第五灾祸。<a id="a-2G"></a>此为五灾祸。</p>
  <p id="a2H">何者是五种多贪性。<a id="a-2I"></a>诸苟多贪性为团食故。<a id="a-2J"></a>婆罗门多贪性为受请故。<a id="a-2K"></a>王多贪性为得王位故。<a id="a-2L"></a>丈夫多贪性为求利故。<a id="a-2M"></a>妇人多贪性为求丈夫故。<a id="a-2N"></a>彼多贪性难满之中。<a id="a-2O"></a>我说妇人因欲贪性最为难满。<a id="a-2P"></a>是为五多贪性。</p>
  <p id="a2Q">何者为五神通。<a id="a-2R"></a>种种神通胜证知中智慧神通。<a id="a-2S"></a>知种种往昔念证中智慧神通。<a id="a-2T"></a>一切众生生死证知中智慧神通。<a id="a-2U"></a>天眼中智慧神通。<a id="a-2V"></a>天耳中智慧神通。<a id="a-2W"></a>是等名五神通。</p>
  <p id="a2X">何者五可信。<a id="a-2Y"></a>义可信非是文字。<a id="a-2Z"></a>如来可信。<a id="a-2a"></a>信可信。<a id="a-2b"></a>精进可信。<a id="a-2c"></a>证谁发阿耨多罗三藐三菩提心彼亦可信。<a id="a-2d"></a>此如来说陀罗尼修多罗法本彼亦可信。<a id="a-2e"></a>转已复转。<a id="a-2f"></a>是为五可信。</p>
  <p id="a2g">何者五不可信。<a id="a-2h"></a>于一切事中诸妇人不可信。<a id="a-2i"></a>比丘不可信。<a id="a-2j"></a>谓恶比丘有破禁戒者。<a id="a-2k"></a>于须陀洹果中外道婆罗门不可信。<a id="a-2l"></a>于圣教中比丘尼不可信。<a id="a-2m"></a>谓未证实谛者。<a id="a-2n"></a>阉人不可信。<a id="a-2o"></a>是为五不可信。</p>
  <p id="a2p">何者是五种恐怖。<a id="a-2q"></a>沙门释种子于彼他家爱乐执着嫉妒恐怖。<a id="a-2r"></a>诸妇人等妇人恐怖。<a id="a-2s"></a>诸王等他轮恐怖。<a id="a-2t"></a>外道婆罗门辈沙门出生恐怖。<a id="a-2u"></a>诸龙等热沙恐怖是。<a id="a-2v"></a>为五恐怖。</p>
  <p id="a2w">于中何者是五怨。<a id="a-2x"></a>妇女怨。<a id="a-2y"></a>舍宅怨。<a id="a-2z"></a>欲贪性怨。<a id="a-30"></a>诸王等各各相伐怨。<a id="a-31"></a>诸沙门辈各相斗怨。<a id="a-32"></a>此为五怨。<a id="a-33"></a>此五种怨中沙门怨最为可恶。<a id="a-34"></a>何以故。<a id="a-35"></a>云何已舍五欲功德舍家出家。<a id="a-36"></a>而爱着他家而生怨嫉。<a id="a-37"></a>此无义利此可弃舍。<a id="a-38"></a>是为五怨。<a id="a-39"></a>何者是五共分。<a id="a-3A"></a>色受想行识。<a id="a-3B"></a>是为五共分。<a id="a-3C"></a>何者为五顺摄。<a id="a-3D"></a>谓正见心解脱当得果。<a id="a-3E"></a>慧解脱当得果。<a id="a-3F"></a>心解脱当得果。<a id="a-3G"></a>功能慧解脱当得果。<a id="a-3H"></a>功能言正见者。<a id="a-3I"></a>以持戒摄受多闻故。<a id="a-3J"></a>当有摄受正念故。<a id="a-3K"></a>当有摄受奢摩他故。<a id="a-3L"></a>当有摄受毗婆舍那故。<a id="a-3M"></a>当有摄受此等。<a id="a-3N"></a>为五顺摄。<a id="a-3O"></a>何者是五尊重。<a id="a-3P"></a>于佛尊重。<a id="a-3Q"></a>于法尊重。<a id="a-3R"></a>于僧尊重。<a id="a-3S"></a>于戒尊重。<a id="a-3T"></a>于三昧尊重。<a id="a-3U"></a>是为五种尊重。<a id="a-3V"></a>何者是五重担。<a id="a-3W"></a>谓五阴聚。<a id="a-3X"></a>何等为五阴聚。<a id="a-3Y"></a>谓色受想行识。<a id="a-3Z"></a>复有五重担。<a id="a-3a"></a>先所许可。<a id="a-3b"></a>是为彼大负重担。<a id="a-3c"></a>随他持是为彼负重担。<a id="a-3d"></a>烦恼重担。<a id="a-3e"></a>数数死为重担。<a id="a-3f"></a>负重物为重担。<a id="a-3g"></a>是为第五。<a id="a-3h"></a>是为五种重担。<a id="a-3i"></a>复别有五负重。<a id="a-3j"></a>过多食为重。<a id="a-3k"></a>过饥为重。<a id="a-3l"></a>怀娠妇人为重。<a id="a-3m"></a>失利重。<a id="a-3n"></a>多贪欲重。<a id="a-3o"></a>是为五种负重。<a id="a-3p"></a>何者是五诤事求决断也。<a id="a-3q"></a>若有比丘作两舌语以破坏事。<a id="a-3r"></a>假被于他无语妄传彼诤事生。<a id="a-3s"></a>是名第一诤事求决断也。<a id="a-3t"></a>有比丘或不随顺教。<a id="a-3u"></a>是名第二于诤生求决断也。<a id="a-3v"></a>复次一人多作贼盗。<a id="a-3w"></a>于彼他物不与自取。<a id="a-3x"></a>于彼求故而生诤事求决断也。<a id="a-3y"></a>复有一人从家舍家既出家已求活命具。<a id="a-3z"></a>为财利故随顺他人。<a id="a-40"></a>为他事业不满所愿。<a id="a-41"></a>以彼因缘故于诤事生求决断也。<a id="a-42"></a>复有一人常作妄语。<a id="a-43"></a>然彼作是言。<a id="a-44"></a>我与此物彼后不与彼。<a id="a-45"></a>诤事生求决断也。<a id="a-46"></a>是为第五诤事生求决断也。</p>
  <p id="a47">何者是五涅槃身相续系。<a id="a-48"></a>缚最胜义中身可厌恶。<a id="a-49"></a>最胜义中此身被他所食。<a id="a-4A"></a>最胜义中此身非为我所。<a id="a-4B"></a>最胜义中此身无量种虫之所居住。<a id="a-4C"></a>最胜义中此身能作欺诳。<a id="a-4D"></a>是为五涅槃相续系缚身。</p>
  <p id="a4E">复有五灭身相续缚。<a id="a-4F"></a>谓丈夫见妇人产时而于彼中生厌离想。<a id="a-4G"></a>是第一灭身相续缚。<a id="a-4H"></a>复次有一丈夫见妇人被身分患生厌离想。<a id="a-4I"></a>是为第二灭身而住相续缚。<a id="a-4J"></a>复次有一丈夫于女人边见臭秽已臭于丈夫。<a id="a-4K"></a>即生厌离想。<a id="a-4L"></a>是为第三灭身相续缚。<a id="a-4M"></a>复次有一人若于妇人边若丈夫边。<a id="a-4N"></a>或掖下或大小便中闻臭气已。<a id="a-4O"></a>即彼中生厌离想。<a id="a-4P"></a>是为第四灭身相续缚。<a id="a-4Q"></a>复次有智丈夫于妇人边生不归依想。<a id="a-4R"></a>是为第五灭身相续缚。<a id="a-4S"></a>此五法处常有心生。<a id="a-4T"></a>即于一切处当作思惟念。<a id="a-4U"></a>是灭身相续缚。<a id="a-4V"></a>于是法作思念时。<a id="a-4W"></a>此五种灭身法乃至意相依缚事。<a id="a-4X"></a>当有利益相续缚法。<a id="a-4Y"></a>何者是五取着想。<a id="a-4Z"></a>取著者贪欲想嗔恚想。<a id="a-4a"></a>欺诳想不去离想。<a id="a-4b"></a>邪见取诸物想。<a id="a-4c"></a>是为五着想。<a id="a-4d"></a>若有此欲想者。<a id="a-4e"></a>以何事故而取着也。<a id="a-4f"></a>以不实生故。<a id="a-4g"></a>以颠倒想故。<a id="a-4h"></a>诸欲不顺而生顺想。<a id="a-4i"></a>诸欲可弃生美味想。<a id="a-4j"></a>诸欲苦报生乐报想。<a id="a-4k"></a>如是次第颠倒取故而生妄语。<a id="a-4l"></a>以不实取故以凡夫取。<a id="a-4m"></a>取非圣处故当生是想。<a id="a-4n"></a>是想生已作无间业。<a id="a-4o"></a>彼身坏命终生地狱中。<a id="a-4p"></a>堕地狱已受极苦恼。<a id="a-4q"></a>既受苦恼无有喜乐。<a id="a-4r"></a>无喜乐故更增苦恼。<a id="a-4s"></a>是故名为取执着也。<a id="a-4t"></a>言嗔恚想者。<a id="a-4u"></a>彼住妄语。<a id="a-4v"></a>彼住颠倒。<a id="a-4w"></a>住不实中。<a id="a-4x"></a>自住无利益处。<a id="a-4y"></a>令他住无利益处。<a id="a-4z"></a>亦住无利处已而生嗔恚。<a id="a-50"></a>以无慈心故生诸患缚。<a id="a-51"></a>不自利益亦不利益于他。<a id="a-52"></a>彼最恶患具足。<a id="a-53"></a>如是如是。<a id="a-54"></a>复当作无间业身坏命终生地狱中。<a id="a-55"></a>堕彼中已受极苦恼不喜不乐。<a id="a-56"></a>无喜乐故。<a id="a-57"></a>此是第二嗔恚之想不喜乐处。<a id="a-58"></a>有欺诳想者。<a id="a-59"></a>彼因贪欲想故生贪。<a id="a-5A"></a>而生无明为首。<a id="a-5B"></a>年在盛壮而生欢乐。<a id="a-5C"></a>生乐想而恣情欲盗取他物。<a id="a-5D"></a>取他物已为他所执当断其命。<a id="a-5E"></a>以嗔恚故。<a id="a-5F"></a>如是于最后心。<a id="a-5G"></a>而取命终当堕地狱。<a id="a-5H"></a>堕地狱已受极苦恼不喜不乐。<a id="a-5I"></a>不喜乐故一向无喜。<a id="a-5J"></a>是第三欺诳他想。<a id="a-5K"></a>无喜乐处。<a id="a-5L"></a>于中所有不出家想者。<a id="a-5M"></a>彼因欲生。<a id="a-5N"></a>彼因欲出。<a id="a-5O"></a>因多欲想。<a id="a-5P"></a>多欲想故为欲所缚。<a id="a-5Q"></a>为欲所覆。<a id="a-5R"></a>亲近不净信乐不净。<a id="a-5S"></a>喜乐妄语。<a id="a-5T"></a>如狗咬枯骨。<a id="a-5U"></a>卧不净处常住欲中是名不出家想。<a id="a-5V"></a>彼在家已受诸欲时。<a id="a-5W"></a>以欲因缘多贪欲故。<a id="a-5X"></a>为诸欲故。<a id="a-5Y"></a>当作如是种种恶业身坏命终生恶趣中或地狱中。<a id="a-5Z"></a>是于彼中受极苦恼。<a id="a-5a"></a>受苦恼故不喜不乐。<a id="a-5b"></a>无喜乐故一向不乐不喜。<a id="a-5c"></a>是为第四不出家想不喜乐处。<a id="a-5d"></a>于中所有从分别起邪见想者。<a id="a-5e"></a>此想大恶非为不恶。<a id="a-5f"></a>若非不恶是最极恶。<a id="a-5g"></a>若极恶者彼取边见。<a id="a-5h"></a>若取边见彼即边见。<a id="a-5i"></a>若有边见彼即破戒。<a id="a-5j"></a>若破戒者彼坏善根。<a id="a-5k"></a>于不善根而顺眠也。<a id="a-5l"></a>若顺眠者彼即为取。<a id="a-5m"></a>若为取者彼即造取。<a id="a-5n"></a>若造取者彼即恐怖。<a id="a-5o"></a>若恐怖者堕地狱中。<a id="a-5p"></a>堕地狱已受极苦恼。<a id="a-5q"></a>既受极苦不喜不乐。<a id="a-5r"></a>无喜乐故则着邪见。<a id="a-5s"></a>是则为分别起也。<a id="a-5t"></a>邪见想是为五不喜想。<a id="a-5u"></a>于中此等诸想中能生不喜乐者。<a id="a-5v"></a>唯有一想。<a id="a-5w"></a>何者一想能生。<a id="a-5x"></a>所谓于诸法中不生敬重。<a id="a-5y"></a>以不敬重故当不修学。<a id="a-5z"></a>以不学故于般若中而不增长。<a id="a-60"></a>彼无智已当成愚痴凡夫。<a id="a-61"></a>此是凡夫。<a id="a-62"></a>所谓五种不喜想。<a id="a-63"></a>此五想行名为不喜。</p>
  <p id="a64">阿难当知。<a id="a-65"></a>彼时于五百年中正法灭时。<a id="a-66"></a>有诸比丘于正法中无有恭敬。<a id="a-67"></a>彼于法处无有心想。<a id="a-68"></a>当非沙门。<a id="a-69"></a>非沙门已为团食故。<a id="a-6A"></a>自言如是我有信也我有信也。<a id="a-6B"></a>彼等如是佛正法中说生乐心。<a id="a-6C"></a>时魔波旬为灭其善心故。<a id="a-6D"></a>当作勤劬。<a id="a-6E"></a>彼等于般若中当不增长。<a id="a-6F"></a>以般若中不增长故。<a id="a-6G"></a>彼即当得如是之法。<a id="a-6H"></a>谓无有智。<a id="a-6I"></a>无智故如是法中而不知因。<a id="a-6J"></a>亦复不知功德之处。<a id="a-6K"></a>既不知已当成无智。<a id="a-6L"></a>如是于诸胜法中当得远离。<a id="a-6M"></a>当得疑惑而不诵习。<a id="a-6N"></a>若于如是诸正法中有远离者。<a id="a-6O"></a>彼不受持诸佛正法。<a id="a-6P"></a>彼不受持诸佛正法。<a id="a-6Q"></a>彼等不名受佛法者。<a id="a-6R"></a>若当不受诸佛正法。<a id="a-6S"></a>彼等于佛教中当得堕落。<a id="a-6T"></a>若于佛教当堕落者。<a id="a-6U"></a>彼等当没于三恶道。<a id="a-6V"></a>阿难。<a id="a-6W"></a>是故我告汝我语汝。<a id="a-6X"></a>若有众生于如是等诸法之中但生信心。<a id="a-6Y"></a>而彼如是佛菩提中若不修习。<a id="a-6Z"></a>彼诸众生应当尽心作是思惟。<a id="a-6a"></a>我于往昔八千佛所。<a id="a-6b"></a>曾已毁损诸佛菩提。<a id="a-6c"></a>而作诽谤正法之业。<a id="a-6d"></a>是故我今于无上佛智之中。<a id="a-6e"></a>还复堕落及违背也。<a id="a-6f"></a>阿难。<a id="a-6g"></a>非不作福诸众生辈。<a id="a-6h"></a>如是诸法次第等行。<a id="a-6i"></a>当至彼手或至于身。<a id="a-6j"></a>彼等于如来教中。<a id="a-6k"></a>当颠倒堕落于如来教中而得违背。<a id="a-6l"></a>阿难。<a id="a-6m"></a>譬如此三千大千世界劫波树上有种种衣皆悉具足。<a id="a-6n"></a>时有一人身着毛[毯-炎+旁]。<a id="a-6o"></a>为取衣故诣劫初衣所。<a id="a-6p"></a>彼人是时见劫初衣便以手触。<a id="a-6q"></a>触已惊怖即时悔没。<a id="a-6r"></a>彼惊怖已虚言妄说。<a id="a-6s"></a>此是何也。<a id="a-6t"></a>如是微细如是柔软。<a id="a-6u"></a>而彼恐怖速疾驰走。<a id="a-6v"></a>复有一人见彼驰走。<a id="a-6w"></a>而语之言谓汝丈夫。<a id="a-6x"></a>何故如是惊怖驰走。<a id="a-6y"></a>彼即答言。<a id="a-6z"></a>丈夫。<a id="a-70"></a>汝若欲知我为何事故如是驰走。<a id="a-71"></a>报汝此事。<a id="a-72"></a>汝不能辨亦不能见。<a id="a-73"></a>彼人复告之言。<a id="a-74"></a>善哉丈夫。<a id="a-75"></a>如是之处但为我说。<a id="a-76"></a>汝为何事如是驰走。<a id="a-77"></a>时彼答言。<a id="a-78"></a>我不能住为汝解说我为何事而驰走也。<a id="a-79"></a>然汝今者我驰走时。<a id="a-7A"></a>汝随我后随从我行。<a id="a-7B"></a>然我于后能为汝说。<a id="a-7C"></a>时彼丈夫为巧方便。<a id="a-7D"></a>顺其驰走随逐而行。<a id="a-7E"></a>时彼丈夫如是走时。<a id="a-7F"></a>不休不息而作是言。<a id="a-7G"></a>谓善丈夫。<a id="a-7H"></a>在彼树上如是种种色悬住彼树。<a id="a-7I"></a>我手摩触欲取彼衣。<a id="a-7J"></a>而我尔时即生恐怖。<a id="a-7K"></a>若不驰走即于彼方当取命终。<a id="a-7L"></a>时彼丈夫而语之言。<a id="a-7M"></a>丈夫。<a id="a-7N"></a>汝大愚痴。<a id="a-7O"></a>汝不知是劫初衣也。<a id="a-7P"></a>谓言。<a id="a-7Q"></a>丈夫。<a id="a-7R"></a>汝应可来。<a id="a-7S"></a>今共汝去与汝是衣。<a id="a-7T"></a>时彼丈夫作如是念。<a id="a-7U"></a>我先以手所摩触者。<a id="a-7V"></a>应当是彼劫初衣也。<a id="a-7W"></a>还复如是心生恐怖不肯随从。<a id="a-7X"></a>莫令我等在于彼处。<a id="a-7Y"></a>当擘裂我心而取命终。</p>
  <p id="a7Z">阿难。<a id="a-7a"></a>如是如是。<a id="a-7b"></a>于未来世有诸比丘等。<a id="a-7c"></a>闻如是修多罗名。<a id="a-7d"></a>有如是修多罗名陀罗尼如来所说。<a id="a-7e"></a>彼等当复作如是念。<a id="a-7f"></a>我等今者求此修多罗故。<a id="a-7g"></a>发勤坚固。<a id="a-7h"></a>彼勤求时便当求初生得嗔恚。<a id="a-7i"></a>以嗔恚故心不喜见。<a id="a-7j"></a>阿难。<a id="a-7k"></a>如彼丈夫欲求衣者。<a id="a-7l"></a>嗔恚恶心触劫初衣已。<a id="a-7m"></a>即生疑惑之想。<a id="a-7n"></a>起大恐怖舍已背走。<a id="a-7o"></a>如是如是。<a id="a-7p"></a>阿难。<a id="a-7q"></a>彼等如是修多罗初发欲心读诵修习。<a id="a-7r"></a>当作疑惑而有恐怖。<a id="a-7s"></a>生恐怖已当背驰走。<a id="a-7t"></a>于是法中而作妄语。<a id="a-7u"></a>于中所有诸余比丘生陀罗尼者。<a id="a-7v"></a>彼等当作如是语。<a id="a-7w"></a>汝长老等。<a id="a-7x"></a>何故如是等修多罗而不读诵摄取受持而背驰走。<a id="a-7y"></a>彼报之言。<a id="a-7z"></a>汝等长老。<a id="a-80"></a>若欲知者。<a id="a-81"></a>汝等无有如此能辩。<a id="a-82"></a>如彼丈夫被彼第二丈夫所问。<a id="a-83"></a>谓言。<a id="a-84"></a>丈夫。<a id="a-85"></a>汝以何故如是驰走。<a id="a-86"></a>如是语已。<a id="a-87"></a>彼报之言。<a id="a-88"></a>谓言丈夫。<a id="a-89"></a>若汝丈夫若欲知者。<a id="a-8A"></a>如是汝今亦不能辩。<a id="a-8B"></a>彼等作如是言。<a id="a-8C"></a>我等当欲求彼善根。<a id="a-8D"></a>长老辈汝等应向我说。<a id="a-8E"></a>彼等复言。<a id="a-8F"></a>此非佛说。<a id="a-8G"></a>时诸比丘复告是言。<a id="a-8H"></a>汝长老辈莫作是语。<a id="a-8I"></a>我等于此诸佛法中先已修学。<a id="a-8J"></a>汝长老辈但修学。<a id="a-8K"></a>如是如是。<a id="a-8L"></a>诸佛法中。<a id="a-8M"></a>尔时彼等诸比丘辈。<a id="a-8N"></a>复作是念。<a id="a-8O"></a>此等亦复如是邪见。<a id="a-8P"></a>若如是修多罗受持因此次第当作诽谤正法。<a id="a-8Q"></a>复当诃责持戒诸比丘辈。<a id="a-8R"></a>何以故。<a id="a-8S"></a>如是等痴丈夫辈。<a id="a-8T"></a>着于世间粗弊利养。<a id="a-8U"></a>当作信心而作勤求。<a id="a-8V"></a>彼等于是甚深诸佛圣教中。<a id="a-8W"></a>而作恐怖。<a id="a-8X"></a>如彼丈夫于黑褐衣中当作信着。<a id="a-8Y"></a>而彼微细劫初衣中反生恐怖。<a id="a-8Z"></a>如是如是。<a id="a-8a"></a>阿难。<a id="a-8b"></a>彼等痴丈夫辈。<a id="a-8c"></a>于世间利养中反生信着。<a id="a-8d"></a>而作勤求已。<a id="a-8e"></a>彼等于诸佛语中诸佛教中当作恐怖。<a id="a-8f"></a>阿难。<a id="a-8g"></a>若有来世曾种善根诸众生辈。<a id="a-8h"></a>彼等于是甚深佛菩提中不作恐怖。<a id="a-8i"></a>彼等能生实想。<a id="a-8j"></a>于是法中当度彼岸。<a id="a-8k"></a>彼等于是作中当度彼岸。<a id="a-8l"></a>于一切中当度彼岸。<a id="a-8m"></a>阿难。<a id="a-8n"></a>如是诸法如来已如是知。<a id="a-8o"></a>汝等应当如是生信。<a id="a-8p"></a>如劫初衣莫复当作。<a id="a-8q"></a>唯有黑毛[毯-炎+旁]衣也。</p>
  <p id="a8r">于中何者是五痛。<a id="a-8s"></a>谓身痛心痛业痛熟果痛世间思痛。<a id="a-8t"></a>是为五痛。<a id="a-8u"></a>于中身痛者。<a id="a-8v"></a>若作身想。<a id="a-8w"></a>若有此身彼即愚痴。<a id="a-8x"></a>无所识别亦无所知。<a id="a-8y"></a>于身本性若有身痛不实取者。<a id="a-8z"></a>此为最痛。<a id="a-90"></a>于中何者。<a id="a-91"></a>是心痛。<a id="a-92"></a>意为首行故心痛。<a id="a-93"></a>复有心痛。<a id="a-94"></a>若以心思于诸法中。<a id="a-95"></a>闻他所说住处忆念思惟。<a id="a-96"></a>譬如根本广大镇石。<a id="a-97"></a>何者是根本广大镇石。<a id="a-98"></a>言根本广大镇石者。<a id="a-99"></a>是即爱也。<a id="a-9A"></a>阿难。<a id="a-9B"></a>爱所有名字如诸国聚落中。<a id="a-9C"></a>言爱者。<a id="a-9D"></a>彼有如是名字言。</p>
  <p id="a9E">怛差那　斯婆耶　娑那娜　帝栗瑟那　阇梨尼　阿罗夜　尼岐蹬　阿地耶婆娑喃　阿罗伽　尼槃陀　婢梨[莫/二/?]　波伽磨　[莫/二/?]罗跋帝　娑罗帝　娑罗跋帝　优钵剃(他地反)　伽罗四尼鸡多跋帝　娑陀目大逻　波耶跋悉[肆-聿+頁]　比牟达逻陀伽拏　鞞大鞞大跋帝　娑迷帝　比暮呵那　阐陀　三[莫/二/?]伽。</p>
  <p id="a9F">阿难。<a id="a-9G"></a>此等为爱名字。<a id="a-9H"></a>以此等故当有心痛。<a id="a-9I"></a>爱别离时取事不实故。<a id="a-9J"></a>思惟分别故。<a id="a-9K"></a>于中所有业痛者。<a id="a-9L"></a>此漏业。<a id="a-9M"></a>于中何者是漏。<a id="a-9N"></a>谓身业口业意业。<a id="a-9O"></a>何以故。<a id="a-9P"></a>以意多故。<a id="a-9Q"></a>意为首故。<a id="a-9R"></a>次有语言名字。<a id="a-9S"></a>于彼中所有善身业口业意业。<a id="a-9T"></a>然彼意业如来犹尚说为有漏。<a id="a-9U"></a>何以故。<a id="a-9V"></a>彼即是业。<a id="a-9W"></a>若有彼业不受果报尽烦恼者。<a id="a-9X"></a>如来说业尽烦恼尽。<a id="a-9Y"></a>于中所有熟果毕。<a id="a-9Z"></a>应当受若黑若白者。<a id="a-9a"></a>若有所受彼即是苦。<a id="a-9b"></a>若即是苦彼即是痛。<a id="a-9c"></a>以因痛故即有痛处依处而住。<a id="a-9d"></a>复有略说有五种痛。<a id="a-9e"></a>如来所说。<a id="a-9f"></a>何等为五。<a id="a-9g"></a>生死流转烦恼中。<a id="a-9h"></a>地狱畜生阎罗世天人。<a id="a-9i"></a>此为五痛。</p>
 </body>
</html>