<!doctype html>
<html id="z3IBTyeTl" data-ver="1038">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第五</h1>
  <p id="a2">此大神咒。<a id="a-3"></a>能令众生出生辩才。<a id="a-4"></a>若有受持此大神咒。<a id="a-5"></a>彼于此处最为殊胜。<a id="a-6"></a>当令欢喜决定生力为自为他。<a id="a-7"></a>复当得于四处无所缺减。<a id="a-8"></a>何等为四。<a id="a-9"></a>一者口业清净。<a id="a-A"></a>二者意念清净。<a id="a-B"></a>三者能断疑网。<a id="a-C"></a>四者不作尽边上生善道。<a id="a-D"></a>复当得四种不缺之处。<a id="a-E"></a>何等为四。<a id="a-F"></a>一者当得持识。<a id="a-G"></a>二者现得受记。<a id="a-H"></a>三者于动乱时不生恐怖。<a id="a-I"></a>四者断疑不滞。<a id="a-J"></a>彼复当得四处不缺。<a id="a-K"></a>何等为四一语量中。<a id="a-L"></a>持六十三偈分量。<a id="a-M"></a>能以此随顺授与如法实作倍量。<a id="a-N"></a>受持所说法义。<a id="a-O"></a>所持法义永不忘失。<a id="a-P"></a>乃至命尽于中二种根。<a id="a-Q"></a>无明有爱。<a id="a-R"></a>复有二根。<a id="a-S"></a>名慰喻方便爱渴发处。<a id="a-T"></a>阿难。<a id="a-U"></a>复有二种根名。<a id="a-V"></a>一和合集爱。<a id="a-W"></a>二不见渴爱。<a id="a-X"></a>复有二根名。<a id="a-Y"></a>一无明爱。<a id="a-Z"></a>二无明成就爱。<a id="a-a"></a>阿难复有二种根名。<a id="a-b"></a>禅定爱。<a id="a-c"></a>譬如优陀罗阿罗摩子。<a id="a-d"></a>若有如是受生之者。<a id="a-e"></a>将坠于恶道。<a id="a-f"></a>他乱渴爱不能知缘。<a id="a-g"></a>所言根者一切分异。<a id="a-h"></a>于中如来住已而为说法。<a id="a-i"></a>戒及三昧有四根本。<a id="a-j"></a>彼等知已生于梵行。<a id="a-k"></a>苦苦集苦灭苦灭道圣谛。</p>
  <p id="al">阇茶地(一)阿泥奚啰(二)婆婆哆毗逾(三)伊昙破卢(四)尼耶摩破卢(五)三目陀逾(六)毗蒲伽(七)</p>
  <p id="am">复次阿难。<a id="a-n"></a>有非世辩之所和杂。<a id="a-o"></a>如来世尊知彼言说。<a id="a-p"></a>如来入已示现诸事。<a id="a-q"></a>比丘学已知言说处。<a id="a-r"></a>知所摄处。<a id="a-s"></a>知破戒聚。<a id="a-t"></a>知语过失。<a id="a-u"></a>知过去世增上语。<a id="a-v"></a>知未来世增上语。<a id="a-w"></a>知现在世增上语。<a id="a-x"></a>知妇人增上语。<a id="a-y"></a>知丈夫增上语。<a id="a-z"></a>知黄门增上语。<a id="a-10"></a>知一增上语。<a id="a-11"></a>知二增上语。<a id="a-12"></a>知多增上语。<a id="a-13"></a>知观察增上语。<a id="a-14"></a>知细意增上语。<a id="a-15"></a>知毗尼五种作法。<a id="a-16"></a>知初戒聚所出七事。<a id="a-17"></a>知所覆藏处。<a id="a-18"></a>知不可覆藏处。<a id="a-19"></a>知减省口业。<a id="a-1A"></a>知妙善口业。<a id="a-1B"></a>知舍离印。<a id="a-1C"></a>以此言教成此义理。<a id="a-1D"></a>世辩语言除灭烦恼。<a id="a-1E"></a>持读修习。<a id="a-1F"></a>复有世辩。<a id="a-1G"></a>名曰怖轮习慧成熟。<a id="a-1H"></a>如来知已。<a id="a-1I"></a>此陀罗尼修多罗文字句中之所系属。<a id="a-1J"></a>若比丘持已巧知言辞。<a id="a-1K"></a>知众如法。<a id="a-1L"></a>亦知时节。<a id="a-1M"></a>知语言住处。<a id="a-1N"></a>以此语言当令安住。<a id="a-1O"></a>彼之所作亦知。<a id="a-1P"></a>说此言已彼无复辩。<a id="a-1Q"></a>复知彼处应当请问。<a id="a-1R"></a>此处当问。<a id="a-1S"></a>此已自知能决此事。<a id="a-1T"></a>知是六处问已我等而当为作报答。<a id="a-1U"></a>亦复能知不应报处。<a id="a-1V"></a>知问时节。<a id="a-1W"></a>知任力处。<a id="a-1X"></a>知问般若发果之处。<a id="a-1Y"></a>亦知四种作因之相。<a id="a-1Z"></a>住于彼处当共语论。<a id="a-1a"></a>不得乱语。<a id="a-1b"></a>亦复不得欺诳于他。<a id="a-1c"></a>不得自取。<a id="a-1d"></a>亦复不得作毁他语。<a id="a-1e"></a>若欲共他之所语论。<a id="a-1f"></a>当住四处。<a id="a-1g"></a>何等为四。<a id="a-1h"></a>摄有摄无无发语处。<a id="a-1i"></a>现在无余故。<a id="a-1j"></a>欲作语言。<a id="a-1k"></a>复住四处当作语言。<a id="a-1l"></a>何等为四。<a id="a-1m"></a>不得嗔恚正心无倒。<a id="a-1n"></a>方便摄取之。<a id="a-1o"></a>不诽谤诸佛菩提。<a id="a-1p"></a>具足成就八解脱禅。<a id="a-1q"></a>欲作语言。<a id="a-1r"></a>复住四处应当共语论。<a id="a-1s"></a>何等为四。<a id="a-1t"></a>而不违背诸阿阇梨。<a id="a-1u"></a>不说有我。<a id="a-1v"></a>知众住处及世间道之所住处。<a id="a-1w"></a>欲显示涅槃于彼之中。<a id="a-1x"></a>何者世辩。<a id="a-1y"></a>如如来于此修多罗句中之所宣说。<a id="a-1z"></a>为庄严彼义故。<a id="a-20"></a>降伏外道故。<a id="a-21"></a>有路伽耶多。<a id="a-22"></a>名曰阿啰多啰鞞厨。<a id="a-23"></a>复有路伽耶多。<a id="a-24"></a>名曰郁瞿卢伽啰迦利逾。<a id="a-25"></a>复有路伽耶多。<a id="a-26"></a>名曰奚罗蔓多罗瞿。<a id="a-27"></a>复有路伽耶多。<a id="a-28"></a>名曰三摩多尼舍叉般摴(椿据反)。<a id="a-29"></a>此等四种路伽耶多事。<a id="a-2A"></a>于彼之中。<a id="a-2B"></a>妙行比丘若复观见。<a id="a-2C"></a>为诸外道欲共论义来诣其所。<a id="a-2D"></a>应作是言。<a id="a-2E"></a>长老。<a id="a-2F"></a>汝何所须。<a id="a-2G"></a>若彼当作如是之言。<a id="a-2H"></a>我今故来欲共言论。<a id="a-2I"></a>时彼比丘应语彼言。<a id="a-2J"></a>汝当用何印欲有语论。<a id="a-2K"></a>为当用戏论印。<a id="a-2L"></a>为当用问答印。<a id="a-2M"></a>为当用断印。<a id="a-2N"></a>为当用路伽耶多印。<a id="a-2O"></a>彼若闻已作如是言。<a id="a-2P"></a>我于四印一亦不知。<a id="a-2Q"></a>时彼比丘应语彼言。<a id="a-2R"></a>若欲言论无印语者。<a id="a-2S"></a>不护语者。<a id="a-2T"></a>欲作语论随意出言。<a id="a-2U"></a>而汝今者无印语业。<a id="a-2V"></a>出自意言无有次叙。<a id="a-2W"></a>汝可速去。<a id="a-2X"></a>我不共汝平论法事。<a id="a-2Y"></a>阿难。<a id="a-2Z"></a>有异比丘散乱心者。<a id="a-2a"></a>如是法相不知方便。<a id="a-2b"></a>无此口业。<a id="a-2c"></a>能如法语若能断者。<a id="a-2d"></a>无有是处。<a id="a-2e"></a>阿难若彼外道作如是言。<a id="a-2f"></a>我已印竟不印。<a id="a-2g"></a>印竟当作语言。<a id="a-2h"></a>比丘应语彼外道言。<a id="a-2i"></a>若汝无印即无诤论。<a id="a-2j"></a>何以故。<a id="a-2k"></a>汝口问印已。<a id="a-2l"></a>若更不语即自破印。<a id="a-2m"></a>而语若破印语。<a id="a-2n"></a>彼名为贼。<a id="a-2o"></a>我不共贼而共论义。<a id="a-2p"></a>此则名为报答彼语。<a id="a-2q"></a>于彼之中不取外道之所语论。<a id="a-2r"></a>以是因缘。<a id="a-2s"></a>应如是知如是遮断。</p>
  <p id="a2t">阎那施(一)苏摩都(二)阿奴摩都(三)阿句蔓都(四)掣陀婆句(五)漫陀啰娑他(六)陀舍罗(七)毗波罗伏娑多(八)伊舍私鬓多(九)苏尼口嚤(十)帝叉那摩啼(十一)阿卢句(十二)阿提儿沙那(十三)</p>
  <p id="a2u">复次阿难。<a id="a-2v"></a>复有咒名曰三摸提多。<a id="a-2w"></a>复有名毗舍荼伽。<a id="a-2x"></a>名梨丘摩。<a id="a-2y"></a>名筹忧裟罗。<a id="a-2z"></a>名弥多罗裟他。<a id="a-30"></a>名三拔陀。<a id="a-31"></a>名夜叉童女。<a id="a-32"></a>阿难。<a id="a-33"></a>彼等有守护夜叉五万七千。<a id="a-34"></a>善守护彼。<a id="a-35"></a>彼等守覆护故。<a id="a-36"></a>彼夜叉等说此咒句。<a id="a-37"></a>然此咒句于阎浮提中未曾流行。<a id="a-38"></a>诸天之中亦未流行。<a id="a-39"></a>自余一切诸夜叉中亦不流行。<a id="a-3A"></a>彼等如来已说。<a id="a-3B"></a>守护此陀罗尼故。<a id="a-3C"></a>阿难。<a id="a-3D"></a>若有比丘比丘尼优婆塞优婆夷。<a id="a-3E"></a>如是等处善转利已。<a id="a-3F"></a>持着身中当受持者。<a id="a-3G"></a>彼当得地名曰普遍。<a id="a-3H"></a>阿难问言。<a id="a-3I"></a>世尊。<a id="a-3J"></a>何者名为普遍地处。<a id="a-3K"></a>佛言。<a id="a-3L"></a>所未曾闻诸修多罗中。<a id="a-3M"></a>闻已善知入方便智。<a id="a-3N"></a>善知言辞。<a id="a-3O"></a>知恶之辞。<a id="a-3P"></a>知前根本及后义味。<a id="a-3Q"></a>知颠倒言。<a id="a-3R"></a>知相续处非节断处。<a id="a-3S"></a>于千比丘众中五百比丘。<a id="a-3T"></a>非前后问辩答彼等。<a id="a-3U"></a>当能受持顺义相续。<a id="a-3V"></a>善能解释不失正念。<a id="a-3W"></a>善能自护亦能护他。<a id="a-3X"></a>得净说意。<a id="a-3Y"></a>于嗔恶中自他得净。<a id="a-3Z"></a>得正念心。<a id="a-3a"></a>得正意。<a id="a-3b"></a>得正行。<a id="a-3c"></a>得正住。<a id="a-3d"></a>得净心。<a id="a-3e"></a>无能障碍亦不由他。<a id="a-3f"></a>所行之处少病少恼无能伏者。<a id="a-3g"></a>有来咨问能决无尽。<a id="a-3h"></a>不多游行。<a id="a-3i"></a>虽在远处多人毁呰。<a id="a-3j"></a>若来对现即便赞叹。<a id="a-3k"></a>如是之等不被毁辱。<a id="a-3l"></a>未入王宫有人说恶。<a id="a-3m"></a>若入宫已即便赞叹。<a id="a-3n"></a>亦复当得衣服饮食汤药所须。<a id="a-3o"></a>种种诸事多人爱敬。<a id="a-3p"></a>语言软美先言问讯。<a id="a-3q"></a>不重方土所行之处。<a id="a-3r"></a>多得利养。<a id="a-3s"></a>若欲离者亦不言说。<a id="a-3t"></a>如所去处任其自由。<a id="a-3u"></a>若欲来者亦复随顺。<a id="a-3v"></a>背去复来承事供给而不乐着。<a id="a-3w"></a>何以故。<a id="a-3x"></a>一向增长诸善根故。<a id="a-3y"></a>诸众生等于是法中。<a id="a-3z"></a>生实想住。<a id="a-40"></a>令发心已而不破坏。<a id="a-41"></a>阿难。<a id="a-42"></a>我念往昔迦葉世尊教法之中。<a id="a-43"></a>有一比丘。<a id="a-44"></a>名曰娑摩婆陀那跋驮。<a id="a-45"></a>彼有此修多罗句陀罗尼法本。<a id="a-46"></a>时有五百比丘来诣其所。<a id="a-47"></a>为陀罗尼故。<a id="a-48"></a>复有五百比丘尼。<a id="a-49"></a>复有五百优婆塞。<a id="a-4A"></a>复有五百优婆夷。<a id="a-4B"></a>俱来诣彼。<a id="a-4C"></a>为陀罗尼故。<a id="a-4D"></a>阿难。<a id="a-4E"></a>我不见彼二千人中乃至无有一人爱此陀罗尼法本者。<a id="a-4F"></a>唯有至诚发心观已背彼比丘。<a id="a-4G"></a>彼等诸人是比丘所骂詈呵责。<a id="a-4H"></a>阿难。<a id="a-4I"></a>如是七返来诣其所。<a id="a-4J"></a>还复背去不能习诵。<a id="a-4K"></a>亦不受持。<a id="a-4L"></a>阿难。<a id="a-4M"></a>此陀罗尼法本难可修习。<a id="a-4N"></a>如是难信。<a id="a-4O"></a>如是多碍。<a id="a-4P"></a>如是多有魔业。<a id="a-4Q"></a>此陀罗尼法本中难可得住。<a id="a-4R"></a>阿难。<a id="a-4S"></a>是故若有善男子善女人。<a id="a-4T"></a>欲自得利益。<a id="a-4U"></a>欲自摄取诸善根故。<a id="a-4V"></a>欲自破坏一切魔业。<a id="a-4W"></a>彼诸比丘于此法本。<a id="a-4X"></a>应作勤劬巧知说义。<a id="a-4Y"></a>若得此陀罗尼法本已不应放逸。</p>
  <p id="a4Z">复次阿难。<a id="a-4a"></a>于彼法中何者名为一欲。<a id="a-4b"></a>于善法中应生欲心。<a id="a-4c"></a>欲灭一切所有相故。<a id="a-4d"></a>欲灭淫欲。<a id="a-4e"></a>欲灭嗔恚。<a id="a-4f"></a>欲灭愚痴。<a id="a-4g"></a>应发欲心超过有结。<a id="a-4h"></a>应发欲心于无欲中欲无欲事。<a id="a-4i"></a>亦应当知于彼法中何者是欲。<a id="a-4j"></a>何者无欲。<a id="a-4k"></a>言有欲者。<a id="a-4l"></a>有结法中之所缚着。<a id="a-4m"></a>言无欲者。<a id="a-4n"></a>能灭结缚。<a id="a-4o"></a>又复何者是灭诸结缚。<a id="a-4p"></a>谓四圣谛实事句故。<a id="a-4q"></a>名为圣谛。<a id="a-4r"></a>于中苦名是苦圣谛。<a id="a-4s"></a>彼所执着。<a id="a-4t"></a>是故名为苦集圣谛。<a id="a-4u"></a>灭一切苦。<a id="a-4v"></a>是则名为苦灭圣谛。<a id="a-4w"></a>八分圣道是出离处。<a id="a-4x"></a>如是教授如是究竟。<a id="a-4y"></a>如是门户如是道路。<a id="a-4z"></a>灭诸戏论。<a id="a-50"></a>故言苦灭道圣谛也。<a id="a-51"></a>此等四圣谛是诸圣谛故。<a id="a-52"></a>言圣谛何者。<a id="a-53"></a>诸圣三结灭故。<a id="a-54"></a>故言诸圣及住上地。<a id="a-55"></a>如实能知四圣谛义。<a id="a-56"></a>是名须陀洹。<a id="a-57"></a>不堕地狱畜生饿鬼及阎摩罗世。<a id="a-58"></a>亦终不作无间之业。<a id="a-59"></a>彼是见法佛子。<a id="a-5A"></a>故言圣也。<a id="a-5B"></a>作是语已。<a id="a-5C"></a>长老阿难白佛言。<a id="a-5D"></a>世尊。<a id="a-5E"></a>是诸凡夫有圣谛不。<a id="a-5F"></a>作如是语已。<a id="a-5G"></a>佛告长老阿难言。<a id="a-5H"></a>阿难。<a id="a-5I"></a>但以语声名凡夫人。<a id="a-5J"></a>所说圣谛名。<a id="a-5K"></a>然彼凡夫而非是圣。<a id="a-5L"></a>亦非声闻。<a id="a-5M"></a>当知此是见法者。<a id="a-5N"></a>言若圣若圣声闻。<a id="a-5O"></a>复次阿难。<a id="a-5P"></a>我于今者为汝作譬。<a id="a-5Q"></a>如有智者。<a id="a-5R"></a>以譬喻故能知是义。<a id="a-5S"></a>阿难。<a id="a-5T"></a>譬如有人自不见彼三十三天。<a id="a-5U"></a>于他人所闻有三十三天。<a id="a-5V"></a>阿难。<a id="a-5W"></a>于汝云何。<a id="a-5X"></a>彼人闻已。<a id="a-5Y"></a>即便知见三十三天以不。<a id="a-5Z"></a>阿难白言。<a id="a-5a"></a>不也世尊。<a id="a-5b"></a>佛言。<a id="a-5c"></a>如是如是。<a id="a-5d"></a>阿难。<a id="a-5e"></a>有别凡夫闻说圣谛。<a id="a-5f"></a>亦复不可以闻说故而言此是圣声闻也。<a id="a-5g"></a>当依波罗提木叉正行具足。<a id="a-5h"></a>微细罪中见生恐怖成就学戒。<a id="a-5i"></a>彼于是中亦不可言圣声闻也。<a id="a-5j"></a>以见法故名圣声闻。</p>
  <p id="a5k">复次阿难。<a id="a-5l"></a>未来世中有诸比丘。<a id="a-5m"></a>自恃有力以有力故。<a id="a-5n"></a>憍慢愚痴不见四谛。<a id="a-5o"></a>自作是念。<a id="a-5p"></a>我是须陀洹。<a id="a-5q"></a>彼等所作为利养故。<a id="a-5r"></a>唯教在家及出家。<a id="a-5s"></a>为当作是言。<a id="a-5t"></a>仁等丈夫。<a id="a-5u"></a>汝今已得须陀洹果。<a id="a-5v"></a>仁者汝今不虚得人身。<a id="a-5w"></a>此是真义于佛教中。<a id="a-5x"></a>彼等以圣言故。<a id="a-5y"></a>则名圣声闻。<a id="a-5z"></a>当如是知。<a id="a-60"></a>于彼时中。<a id="a-61"></a>有诸比丘有深智者。<a id="a-62"></a>于空法中无所得者。<a id="a-63"></a>于空法中能巧知者。<a id="a-64"></a>彼等彼等边闻深法已而生恐怖。<a id="a-65"></a>当生悔没当有迷惑。<a id="a-66"></a>然彼非丈夫者。<a id="a-67"></a>不能作如是念。<a id="a-68"></a>我等正是最无智慧。<a id="a-69"></a>烦恼所制不能自由。<a id="a-6A"></a>于凡夫法而得自在。<a id="a-6B"></a>闻甚深法已而生恐怖。<a id="a-6C"></a>如是阿难。<a id="a-6D"></a>于彼时中。<a id="a-6E"></a>妄语之人遍满世间。<a id="a-6F"></a>有高慢者。<a id="a-6G"></a>还复教示高慢之人。<a id="a-6H"></a>令彼人等于佛菩提而不信乐。<a id="a-6I"></a>若有欲者。<a id="a-6J"></a>彼等尔时为人轻忽。<a id="a-6K"></a>种种调弄种种呵责。<a id="a-6L"></a>毁其名字。<a id="a-6M"></a>以是事故为人呵辱。<a id="a-6N"></a>不听彼人住于寺舍。<a id="a-6O"></a>于彼时间。<a id="a-6P"></a>若在家者及出家者。<a id="a-6Q"></a>染着魔王以贪着已。<a id="a-6R"></a>教示在家及出家人。<a id="a-6S"></a>舍佛菩提。<a id="a-6T"></a>阿难。<a id="a-6U"></a>其佛菩提难可得知。<a id="a-6V"></a>难可觉悟。<a id="a-6W"></a>微细甚深。<a id="a-6X"></a>唯有巧智乃能证知。<a id="a-6Y"></a>不可以彼破戒之人及堕颠倒见者及无行者所能知耶。<a id="a-6Z"></a>于彼时中多有众生。<a id="a-6a"></a>为欲所缚贪着躁动。<a id="a-6b"></a>娆乱不定恐怖邪曲。<a id="a-6c"></a>阿难。<a id="a-6d"></a>于彼时中。<a id="a-6e"></a>多有出家持世法者弃舍正法。<a id="a-6f"></a>于彼时中。<a id="a-6g"></a>多有出家在家作如是事。<a id="a-6h"></a>彼等当没此佛菩提。<a id="a-6i"></a>以诽谤故。<a id="a-6j"></a>阿难。<a id="a-6k"></a>于彼时中有诸比丘。<a id="a-6l"></a>在彼空闲兰若处住。<a id="a-6m"></a>彼等比丘多求利养爱乐名闻。<a id="a-6n"></a>亦有比丘证入实际行者。<a id="a-6o"></a>是等彼时为他轻慢。<a id="a-6p"></a>犹如破戒如是毁谤。<a id="a-6q"></a>彼时出家者。<a id="a-6r"></a>为调善比丘等。<a id="a-6s"></a>当至于俗人边说非善事。<a id="a-6t"></a>俗人闻已则不亲近。<a id="a-6u"></a>亦不供养复不承事。<a id="a-6v"></a>作如是念。<a id="a-6w"></a>如破戒者。<a id="a-6x"></a>如是彼实言比丘。<a id="a-6y"></a>为他毁谤。<a id="a-6z"></a>自身知已。<a id="a-70"></a>当住空闲阿兰若处。<a id="a-71"></a>阿难。<a id="a-72"></a>以是因缘。<a id="a-73"></a>于彼时中多有持戒比丘说真如者。<a id="a-74"></a>至彼边疆人民之处。<a id="a-75"></a>此中国人不受佛教故。<a id="a-76"></a>如是彼时多取邪见舍离正见。<a id="a-77"></a>阿难。<a id="a-78"></a>于彼时中。<a id="a-79"></a>若有能知一切诸法皆悉空者。<a id="a-7A"></a>于彼人边。<a id="a-7B"></a>起外道想起邪见想。<a id="a-7C"></a>彼等作如是论。<a id="a-7D"></a>长老。<a id="a-7E"></a>若汝今者作如是说。<a id="a-7F"></a>一切诸法皆悉空者。<a id="a-7G"></a>谁信汝言。<a id="a-7H"></a>而今我等现于此处。<a id="a-7I"></a>亲自睹见彼来彼去。<a id="a-7J"></a>彼与大施彼取大施。<a id="a-7K"></a>若其尔者。<a id="a-7L"></a>施者受者岂无利益。<a id="a-7M"></a>阿难。<a id="a-7N"></a>于彼时中。<a id="a-7O"></a>或有众生生欲心者。<a id="a-7P"></a>彼等众生少行布施。<a id="a-7Q"></a>少行施故。<a id="a-7R"></a>自念我今是大施主。<a id="a-7S"></a>作是念已则失大施。<a id="a-7T"></a>以恐怖故则取尼干诤论之义。<a id="a-7U"></a>于说空者多生嗔恚。<a id="a-7V"></a>舍佛菩提取尼干诤论之义。<a id="a-7W"></a>阿难。<a id="a-7X"></a>此品名破坏散诤义。<a id="a-7Y"></a>阿难。<a id="a-7Z"></a>若有比丘比丘尼优婆塞优婆夷。<a id="a-7a"></a>于此陀罗尼佛法本。<a id="a-7b"></a>诵持摄受故。<a id="a-7c"></a>彼为摄受过去未来现在一切诸佛菩提。<a id="a-7d"></a>彼为如来言说守护作围绕眷属。<a id="a-7e"></a>如此佛菩提法当令久住。<a id="a-7f"></a>复摄受诸破戒者。<a id="a-7g"></a>阿难。<a id="a-7h"></a>是故汝今应好至心受持读诵。<a id="a-7i"></a>为四部众广利益故。<a id="a-7j"></a>阿难。<a id="a-7k"></a>乃至令三千大千世界中众生。<a id="a-7l"></a>为入最上最胜明地。<a id="a-7m"></a>过去三藐三佛陀之所宣说。<a id="a-7n"></a>我今亦说。<a id="a-7o"></a>受持正法故。<a id="a-7p"></a>亦不为彼名闻利养故。<a id="a-7q"></a>为诸天劝请故。<a id="a-7r"></a>为摄受诸族姓子故。<a id="a-7s"></a>难降伏者为降伏故。<a id="a-7t"></a>为不羞惭者。<a id="a-7u"></a>捔治罚故。<a id="a-7v"></a>而说咒曰。</p>
  <p id="a7w">写地夜梯昙(一)册地末帝(二)比卢迦婆帝(三)波罗呵哆(四)迦吒奈哆(五)捺哆末帝(六)比伽(七)比蒱哆婆帝(八)野荼(九)计逻帝(十)比利哂提(十一)訢具虱哜(十二)佛提(十三)佛陀末帝(十四)壹都弥(十五)脯利婆簸啰呵梨(十六)阿知多佛陀(十七)阿那伽哆佛陀(十八)逻帝郁般那佛陀(十九)胝山柘颐舍啰婆迦(二十)逾柘帝汝那伽僧伽(二十一)夜室遮帝沙提婆僧伽(二十二)逾卑壹呵那伽僧伽(二十三)逾卑壹呵提婆僧伽(二十四)逾壹弥嘻钵提嘻(二十五)珠地多(二十六)菩地多(二十七)三魔利多(二十八)提婆阿提钵多夜(二十九)那伽阿地钵多夜(三十)夜叉阿地钵多夜(三十一)罗刹娑阿地钵多夜(三十二)躬槃荼阿地钵多夜(三十三)卑离多晡多那阿地钵多夜(三十四)佛陀驮利赊比那(三十五)</p>
  <p id="a7x">阿难。<a id="a-7y"></a>我不见若天若龙若夜叉。<a id="a-7z"></a>于此佛功德变化所说实化说已。<a id="a-80"></a>具足语言。<a id="a-81"></a>若有比丘能受持此陀罗尼。<a id="a-82"></a>若阿兰若空闲处若露处。<a id="a-83"></a>欲作恶者。<a id="a-84"></a>彼时当有帝释天王梵天王娑婆世界主及四大天王当作护助。<a id="a-85"></a>受持此佛菩提故。<a id="a-86"></a>阿难。<a id="a-87"></a>若有比丘比丘尼优婆塞优婆夷。<a id="a-88"></a>受持此陀罗尼法本。<a id="a-89"></a>彼人即当摄受过去未来现在诸佛世尊正法教已。<a id="a-8A"></a>如是等修多罗面门所说当善受持。<a id="a-8B"></a>为自护故为护他故。<a id="a-8C"></a>当自具足。<a id="a-8D"></a>复能具足守护他人所有善根。<a id="a-8E"></a>当得具足牢固之身。<a id="a-8F"></a>复能具足牢固威力。<a id="a-8G"></a>当得具足普遍智慧。<a id="a-8H"></a>当得具足普至口业。<a id="a-8I"></a>当得三种清净口业。<a id="a-8J"></a>当得巧便知见之行。<a id="a-8K"></a>当得如意。<a id="a-8L"></a>当得具足如意摄受。<a id="a-8M"></a>当得生行。<a id="a-8N"></a>当得正意。<a id="a-8O"></a>当得正住。<a id="a-8P"></a>当得正念。<a id="a-8Q"></a>当得柔软善持禁戒。<a id="a-8R"></a>当得同行坚固善友。<a id="a-8S"></a>当得善巧于法不疑。<a id="a-8T"></a>当得决定满足语言。<a id="a-8U"></a>当得具足能破疑意。<a id="a-8V"></a>当得具足普利益智。<a id="a-8W"></a>当得具足清净广智。<a id="a-8X"></a>当得具足普遍际辩。<a id="a-8Y"></a>有四辩才。<a id="a-8Z"></a>彼于此处少用功力而得满足。<a id="a-8a"></a>彼所生处。<a id="a-8b"></a>当得清净不堕恶处。<a id="a-8c"></a>供养诸佛世尊。<a id="a-8d"></a>不多用功而得净信。<a id="a-8e"></a>以自辩才住如来前。<a id="a-8f"></a>赞叹如来早得出家。<a id="a-8g"></a>虽在学处而无毒箭。<a id="a-8h"></a>受他供养。<a id="a-8i"></a>当于半月证四辩才。<a id="a-8j"></a>譬如上座舍利弗。<a id="a-8k"></a>如来所说一切智慧最为第一。<a id="a-8l"></a>般若波罗蜜故。<a id="a-8m"></a>能为众生作大福田。<a id="a-8n"></a>譬如未来世上座末田底。<a id="a-8o"></a>诸天人等皆来迎接。<a id="a-8p"></a>以具足福德波罗蜜。<a id="a-8q"></a>深佛菩提方便度已令多人住。<a id="a-8r"></a>譬如未来有上座名阿湿婆麴簸多。<a id="a-8s"></a>为最胜功德之所围绕。<a id="a-8t"></a>炽然如来所有教法。<a id="a-8u"></a>以无余涅槃而般涅槃。<a id="a-8v"></a>作如是语已。<a id="a-8w"></a>时长老阿难白佛言。<a id="a-8x"></a>世尊。<a id="a-8y"></a>我不知此如来教法有如是等大威神力。<a id="a-8z"></a>诸比丘众差我为佛世尊侍者。<a id="a-90"></a>我于彼时自言不堪。<a id="a-91"></a>作是语已。</p>
  <p id="a92">佛告长老阿难言。<a id="a-93"></a>阿难。<a id="a-94"></a>若善男子善女人求利益者。<a id="a-95"></a>假令雨火满阎浮提。<a id="a-96"></a>要当于中行过。<a id="a-97"></a>为闻如是大利益故。<a id="a-98"></a>发除生死及烦恼故。<a id="a-99"></a>阿难。<a id="a-9A"></a>汝观若有比丘有为此法实生羡乐者。<a id="a-9B"></a>彼于来世。<a id="a-9C"></a>当舍彼众生等知见示现福伽罗等。<a id="a-9D"></a>能示现知见不空法。<a id="a-9E"></a>于彼时中。<a id="a-9F"></a>若有比丘勤修行者。<a id="a-9G"></a>远离如是所闻空法。<a id="a-9H"></a>彼受具足二十夏已。<a id="a-9I"></a>以凡夫故而取命终。<a id="a-9J"></a>阿难问佛言。<a id="a-9K"></a>世尊。<a id="a-9L"></a>彼等比丘有何具足。<a id="a-9M"></a>佛言。<a id="a-9N"></a>阿难。<a id="a-9O"></a>彼等唯有具足之名。<a id="a-9P"></a>具足名已。<a id="a-9Q"></a>唯满贪欲嗔恚愚痴。<a id="a-9R"></a>有沙门印。<a id="a-9S"></a>于当来世不得作佛。<a id="a-9T"></a>阿难。<a id="a-9U"></a>汝等应当勤舍我执及与疑悔。<a id="a-9V"></a>应生欢喜踊跃之心。<a id="a-9W"></a>此是清净离欲尽际。<a id="a-9X"></a>阿难。<a id="a-9Y"></a>如来说此出离之地。<a id="a-9Z"></a>汝等应当受持读诵。<a id="a-9a"></a>佛告阿难。<a id="a-9b"></a>二见具足不入涅槃何等为二。<a id="a-9c"></a>谓断见常见。<a id="a-9d"></a>何者是断见。<a id="a-9e"></a>此最后有。<a id="a-9f"></a>从此后有当更无有有。<a id="a-9g"></a>是名断见。<a id="a-9h"></a>所有断见即是邪见。<a id="a-9i"></a>以何义故名为断见。<a id="a-9j"></a>彼如是见无有施报。<a id="a-9k"></a>无遮会。<a id="a-9l"></a>无有祠祀。<a id="a-9m"></a>无有善恶及业果报。<a id="a-9n"></a>无父无母。<a id="a-9o"></a>无有此世及与他世。<a id="a-9p"></a>无有众生及化生者。<a id="a-9q"></a>无有沙门婆罗门信正住者。<a id="a-9r"></a>复作是见。<a id="a-9s"></a>若此世他世自证神通。<a id="a-9t"></a>自证知已向他广说。<a id="a-9u"></a>此阎浮提所有众生。<a id="a-9v"></a>彼等一切以大利刀断其寿命。<a id="a-9w"></a>于彼因缘无有罪业无有来处。<a id="a-9x"></a>作如是已不名作罪。<a id="a-9y"></a>此阎浮提所有众生。<a id="a-9z"></a>彼等一切善事尊重。<a id="a-A0"></a>皆令欢喜。<a id="a-A1"></a>若以供养。<a id="a-A2"></a>若复奉献。<a id="a-A3"></a>若加爱敬虽作如是。<a id="a-A4"></a>无有福德无福来处。<a id="a-A5"></a>虽为如是。<a id="a-A6"></a>不作福业不作罪业。<a id="a-A7"></a>是名断见。<a id="a-A8"></a>何者常见。<a id="a-A9"></a>此身常恒。<a id="a-AA"></a>此身常住。<a id="a-AB"></a>此身日日。<a id="a-AC"></a>常有是身。<a id="a-AD"></a>此身唯一无回转法。<a id="a-AE"></a>此身不动。<a id="a-AF"></a>此身住持。<a id="a-AG"></a>是故此身无有中间断绝之处。<a id="a-AH"></a>无有损减。<a id="a-AI"></a>无有异相。<a id="a-AJ"></a>无有别相。<a id="a-AK"></a>无有衰老。<a id="a-AL"></a>无有流转。<a id="a-AM"></a>无别欢喜。<a id="a-AN"></a>无有堕法。<a id="a-AO"></a>无有破坏。<a id="a-AP"></a>无别处生。<a id="a-AQ"></a>无有他有。<a id="a-AR"></a>无有老处。<a id="a-AS"></a>无有聚破。<a id="a-AT"></a>如是唯常唯住唯乐。<a id="a-AU"></a>唯日日有唯不属他。<a id="a-AV"></a>是名常见。<a id="a-AW"></a>如是所有断见。<a id="a-AX"></a>所有常见。<a id="a-AY"></a>彼等一切皆名为见。<a id="a-AZ"></a>以得见故。<a id="a-Aa"></a>所谓邪见。<a id="a-Ab"></a>如是如来不说可得。<a id="a-Ac"></a>以不取故不生忆念。<a id="a-Ad"></a>不忆念故。<a id="a-Ae"></a>自入涅槃穷尽生际。<a id="a-Af"></a>以何义故名为尽生。<a id="a-Ag"></a>不过去生尽。<a id="a-Ah"></a>不未来生尽。<a id="a-Ai"></a>不现在生尽。<a id="a-Aj"></a>故名尽生。<a id="a-Ak"></a>如是如来不得灭故说法。<a id="a-Al"></a>不念故说法。<a id="a-Am"></a>不念已故说法。<a id="a-An"></a>离欲故灭故寂故说法。<a id="a-Ao"></a>佛所说法。<a id="a-Ap"></a>彼非天非龙非夜叉非乾闼婆无有名字。<a id="a-Aq"></a>不可摄持。<a id="a-Ar"></a>不可得作语言名字为贼系缚。<a id="a-As"></a>灭贪欲故。<a id="a-At"></a>灭嗔恚故离愚痴故。<a id="a-Au"></a>无有阴聚。<a id="a-Av"></a>若于此法如是实入越度行信。<a id="a-Aw"></a>不没不疲不住不悔。<a id="a-Ax"></a>彼是如来不转还说。<a id="a-Ay"></a>离渴爱说。<a id="a-Az"></a>离烦恼说。<a id="a-B0"></a>若于是法身触行已。<a id="a-B1"></a>得名为忍。<a id="a-B2"></a>得铠甲地。<a id="a-B3"></a>得发业事。<a id="a-B4"></a>当得远离贪欲嗔恚痴中。<a id="a-B5"></a>彼知作业差别无杂。<a id="a-B6"></a>彼知种种语言名字。</p>
  <p id="aB7">度钵阇那帝(一)候帝阇那帝(二)鼻逻婆帝阇那帝(三)[病-丙+垔]那阇那帝(四)味那阇那帝(五)吒簸阇那帝(六)哆茶簸阇那帝(七)</p>
  <p id="aB8">所有此四圣谛。<a id="a-B9"></a>如来知苦苦集苦灭苦灭道圣谛。<a id="a-BA"></a>彼等名奥鞠虱吒。<a id="a-BB"></a>名鼻鞠瑟吒。<a id="a-BC"></a>名三菩多。<a id="a-BD"></a>名为鼻浮多。<a id="a-BE"></a>如是辩知种种言音。<a id="a-BF"></a>知身逼切。<a id="a-BG"></a>知颠倒意道。<a id="a-BH"></a>知生疑惑处。<a id="a-BI"></a>知渴爱名。</p>
  <p id="aBJ">鼻钵罗婆写(一)鼻娑婆(二)鼻萨利须迦(三)陀舍(四)訢訢摩(五)</p>
  <p id="aBK">当知如此所说智辩。</p>
  <p id="aBL">奥迦(一)世罗(二)叉魔(三)跌利瑟吒(四)钵逻郁逻(五)那娑(六)鼻地喻(七)帝嘻那(八)卢夜(九)罗哆逻(十)魔豆曼(十一)娑那陀(十二)</p>
  <p id="aBM">当知如此智辩名字。<a id="a-BN"></a>阿难。<a id="a-BO"></a>若有比丘能知如是处。<a id="a-BP"></a>彼第二四天下大洲世界中。<a id="a-BQ"></a>能知智转。<a id="a-BR"></a>善知书印。<a id="a-BS"></a>巧知行行。<a id="a-BT"></a>如是名字满足。<a id="a-BU"></a>法式满足。<a id="a-BV"></a>受记满足。<a id="a-BW"></a>忆念智慧法手具足。<a id="a-BX"></a>凡所有物一切常满。<a id="a-BY"></a>如是二世界中。<a id="a-BZ"></a>善知言辞。<a id="a-Ba"></a>巧知名字。<a id="a-Bb"></a>胜智成就无能敌者。<a id="a-Bc"></a>能说正义。<a id="a-Bd"></a>所未满者能令满足。<a id="a-Be"></a>受取方便满足百偈。<a id="a-Bf"></a>善能成熟。<a id="a-Bg"></a>能为一切敷演解说。<a id="a-Bh"></a>如是正趣。<a id="a-Bi"></a>如是正住。<a id="a-Bj"></a>皆悉摄受而无有悔。<a id="a-Bk"></a>佛告阿难。<a id="a-Bl"></a>别有二种。<a id="a-Bm"></a>二见具足不入涅槃。<a id="a-Bn"></a>何等为二。<a id="a-Bo"></a>谓我见。<a id="a-Bp"></a>不定住见。<a id="a-Bq"></a>何者是我见。<a id="a-Br"></a>言我见者。<a id="a-Bs"></a>若离诸阴而证知我。<a id="a-Bt"></a>复次言我见者。<a id="a-Bu"></a>若见诸阴净见乐见常。<a id="a-Bv"></a>若复见住见日日在。<a id="a-Bw"></a>复次言我见者取于我所。<a id="a-Bx"></a>当有我见。</p>
  <p id="aBy">尔时尊者舍利弗白佛言。<a id="a-Bz"></a>世尊。<a id="a-C0"></a>取他想故有我见。<a id="a-C1"></a>世尊。<a id="a-C2"></a>若复然者。<a id="a-C3"></a>应随彼数所有他想。<a id="a-C4"></a>还应复有尔所我想。<a id="a-C5"></a>作是语已。<a id="a-C6"></a>佛告长老舍利弗言。<a id="a-C7"></a>舍利弗。<a id="a-C8"></a>汝为何事作如是语。<a id="a-C9"></a>然此等法。<a id="a-CA"></a>诸阿罗汉无如是义。<a id="a-CB"></a>所谓我想他想。<a id="a-CC"></a>舍利弗。<a id="a-CD"></a>若彼他想即是我想。<a id="a-CE"></a>舍利弗。<a id="a-CF"></a>若是我想即众生想。<a id="a-CG"></a>舍利弗。<a id="a-CH"></a>若妇女想即丈夫想。<a id="a-CI"></a>如是眼耳鼻舌身意。<a id="a-CJ"></a>舍利弗。<a id="a-CK"></a>若有色想即有我想。<a id="a-CL"></a>舍利弗。<a id="a-CM"></a>若有声香味触法想。<a id="a-CN"></a>彼即我想。<a id="a-CO"></a>舍利弗。<a id="a-CP"></a>若有道想。<a id="a-CQ"></a>实想佛想。<a id="a-CR"></a>法想僧想涅槃想。<a id="a-CS"></a>彼即我想。<a id="a-CT"></a>舍利弗。<a id="a-CU"></a>如是种想。<a id="a-CV"></a>如是种行。<a id="a-CW"></a>阿罗汉无。<a id="a-CX"></a>是故诸阿罗汉除于地想水想火想风想解脱想观察想。<a id="a-CY"></a>舍利弗。<a id="a-CZ"></a>于汝意云何。<a id="a-Ca"></a>颇有阿罗汉若来若去若住若坐若复经行语言想不。<a id="a-Cb"></a>舍利弗白佛言。<a id="a-Cc"></a>不也世尊。<a id="a-Cd"></a>佛复告舍利弗。<a id="a-Ce"></a>以是故。<a id="a-Cf"></a>汝应当知。<a id="a-Cg"></a>譬如世间有二依处。<a id="a-Ch"></a>有中无中。<a id="a-Ci"></a>如是如是。<a id="a-Cj"></a>世间有无。<a id="a-Ck"></a>世间不离有无。<a id="a-Cl"></a>如是欲是世间。<a id="a-Cm"></a>不离欲是世间。<a id="a-Cn"></a>如是念是世间。<a id="a-Co"></a>不离念是世间。<a id="a-Cp"></a>如是语言是世间。<a id="a-Cq"></a>不离戏论是世间。<a id="a-Cr"></a>如是思觉是世间。<a id="a-Cs"></a>不离思觉是世间。<a id="a-Ct"></a>如是分别种种分别分别是世间。<a id="a-Cu"></a>不离分别种种分别分别是世间。<a id="a-Cv"></a>是故我见有彼分别。<a id="a-Cw"></a>由彼不实。<a id="a-Cx"></a>以是故。<a id="a-Cy"></a>言一切见不实。<a id="a-Cz"></a>舍利弗。<a id="a-D0"></a>是故佛说正见非见。<a id="a-D1"></a>何故言正见。<a id="a-D2"></a>无物分别故言正见。<a id="a-D3"></a>谁物分别何等物不可得耶。<a id="a-D4"></a>谓诸色诸声诸香诸味诸触诸法。<a id="a-D5"></a>如是等物实不可得。<a id="a-D6"></a>于无物中有所分别。<a id="a-D7"></a>如来说彼分别。<a id="a-D8"></a>是贪欲。<a id="a-D9"></a>是丈夫欲。<a id="a-DA"></a>所有彼欲。<a id="a-DB"></a>彼物欲。<a id="a-DC"></a>诸烦恼欲。<a id="a-DD"></a>于彼中有诸物欲。<a id="a-DE"></a>彼即无欲。<a id="a-DF"></a>彼中所有诸烦恼欲。<a id="a-DG"></a>彼亦非欲。<a id="a-DH"></a>何以故。<a id="a-DI"></a>彼欲无常。<a id="a-DJ"></a>若无常者彼等非欲。<a id="a-DK"></a>若无常中生于常想。<a id="a-DL"></a>彼名我见。<a id="a-DM"></a>如是不定住见即是我见。<a id="a-DN"></a>我见者即是不定住。<a id="a-DO"></a>谁所有见彼见即是不如所见。<a id="a-DP"></a>不如所见即是邪见。<a id="a-DQ"></a>所有邪见。<a id="a-DR"></a>彼即是我。<a id="a-DS"></a>是名我见。<a id="a-DT"></a>以何义故名我见。<a id="a-DU"></a>邪见彼不实见。<a id="a-DV"></a>于无常中分别为常。<a id="a-DW"></a>不如实知彼五受阴。<a id="a-DX"></a>犹如聚沫。<a id="a-DY"></a>如泡如焰如芭蕉形如幻如梦。<a id="a-DZ"></a>于彼法中虚无在。<a id="a-Da"></a>于不实法中所有染着。<a id="a-Db"></a>分别我者。<a id="a-Dc"></a>染着贪执增彼欲求。<a id="a-Dd"></a>是名我见。<a id="a-De"></a>以我见故即生贪欲。<a id="a-Df"></a>即生嗔恚。<a id="a-Dg"></a>即生愚痴。<a id="a-Dh"></a>若于空想生贪欲者。<a id="a-Di"></a>无有是处。<a id="a-Dj"></a>若生嗔恚若生愚痴。<a id="a-Dk"></a>亦无是处。<a id="a-Dl"></a>如是如是。<a id="a-Dm"></a>生欲贪使故有我见。</p>
  <p id="aDn">复次阿难。<a id="a-Do"></a>何者名为不定处见。<a id="a-Dp"></a>不能晓了方便语故。<a id="a-Dq"></a>于处不定。<a id="a-Dr"></a>是即名为不定处见。<a id="a-Ds"></a>又复何者不定处见。<a id="a-Dt"></a>所谓堕见不定处见。<a id="a-Du"></a>何者堕见。<a id="a-Dv"></a>堕无智中。<a id="a-Dw"></a>是即名为不定处见。<a id="a-Dx"></a>又复何者是无智处。<a id="a-Dy"></a>于苦中无智。<a id="a-Dz"></a>于集中无智。<a id="a-E0"></a>于灭中无智。<a id="a-E1"></a>于道中无智。<a id="a-E2"></a>于业中无智。<a id="a-E3"></a>于报中无智。<a id="a-E4"></a>于业报中无智。<a id="a-E5"></a>于缘生中无智。<a id="a-E6"></a>于黑白诸法中无智。<a id="a-E7"></a>于缘无缘诸法中无智。<a id="a-E8"></a>于形影无形影诸法中无智。<a id="a-E9"></a>于有罪无罪诸法中无智。<a id="a-EA"></a>于承事不承事诸法中无智。<a id="a-EB"></a>于所有中无智。<a id="a-EC"></a>无见亦无有明。<a id="a-ED"></a>不证智道。<a id="a-EE"></a>不能穿彻。<a id="a-EF"></a>不善巧方便。<a id="a-EG"></a>是名无智。<a id="a-EH"></a>从无智生疑。<a id="a-EI"></a>从疑生不定处。<a id="a-EJ"></a>是则名为不定见处。<a id="a-EK"></a>言不定处者堕于恶中。<a id="a-EL"></a>何者名为堕诸恶中。<a id="a-EM"></a>言恶者是不善因。<a id="a-EN"></a>彼复当生阿鼻地狱。<a id="a-EO"></a>或复堕余诸地狱中。<a id="a-EP"></a>是名为堕。<a id="a-EQ"></a>若生于彼不闲之处。<a id="a-ER"></a>若住彼处若住不停。<a id="a-ES"></a>不承事诸佛世尊。<a id="a-ET"></a>不闻正法。<a id="a-EU"></a>不见僧宝。<a id="a-EV"></a>不取白法。<a id="a-EW"></a>慢缓懈怠不得自在。<a id="a-EX"></a>于诸盖中常怀忆念。<a id="a-EY"></a>是则名为不定之处。<a id="a-EZ"></a>不定处中所有贪着不如实见住颠倒心。<a id="a-Ea"></a>是即名为不定住处。<a id="a-Eb"></a>何故名为不定处见。<a id="a-Ec"></a>无因缘故。<a id="a-Ed"></a>言不见故。<a id="a-Ee"></a>是即名为无定处见。<a id="a-Ef"></a>复次无定处见者。<a id="a-Eg"></a>乃至唯有识。<a id="a-Eh"></a>名具足恶义。<a id="a-Ei"></a>执受者义。<a id="a-Ej"></a>不观察义。<a id="a-Ek"></a>着眷属义。<a id="a-El"></a>如是等法诸句堕落。<a id="a-Em"></a>堕已复堕。<a id="a-En"></a>不正堕故。<a id="a-Eo"></a>名分别故。<a id="a-Ep"></a>不定处见。<a id="a-Eq"></a>如是义杂语杂物杂言杂。</p>
  <p id="aEr">阿黎耶(一)鼻摩帝(二)摩头(三)姿钵罗首陀(四)阿木叉(五)帝嘻那(六)鼻婆劬(七)郁卢(八)妒卢卑(九)伽罗姿驮瞿姿(十)阿奴絁失吒(十一)鼻摩帝钵头(十二)物陀儞迦沙(十三)郁豆留(十四)度除(十五)苏留(十六)步留(十七)鼻偷(十八)鼻摩帝(十九)遮迦啰(二十)呵娑帝耶(二十一)钵啰何姿帝耶(二十二)那娑帝耶(二十三)黎婆(二十四)苏苏啰(二十五)阿奴摩(二十六)那(二十七)提鼻呵咄(二十八)阿那咄(二十九)</p>
  <p id="aEs">如是等文字句味。<a id="a-Et"></a>诵持受已。</p>
  <p id="aEu">儞失毗虱吒婆啰摩泥(一)波啰若鞞提夜(二)阿那摩醯哆泥(三)阿伽哆苏尸黎虱吒鼻浮哆泥(四)娑罗叉(五)阿伽啰婆哆婆提那(六)鼻书地波啰(七)阿伽啰娑啰钵啰婆啰拏(八)</p>
  <p id="aEv">复次说此传受门月三十句之处。<a id="a-Ew"></a>身轮言轮意轮。<a id="a-Ex"></a>妇女轮丈夫轮。<a id="a-Ey"></a>天轮人轮。<a id="a-Ez"></a>刹那轮。<a id="a-F0"></a>行轮意念轮。<a id="a-F1"></a>闻生信净。<a id="a-F2"></a>听受有力。<a id="a-F3"></a>不谄曲心断颠倒。<a id="a-F4"></a>超出疑海增未来果。<a id="a-F5"></a>不分别行。<a id="a-F6"></a>波若智行所行忆念。<a id="a-F7"></a>造作诸善善恶堪忍。<a id="a-F8"></a>心不颠倒得无所畏。<a id="a-F9"></a>善能摄受乃与于辩才处。<a id="a-FA"></a>分别见处。<a id="a-FB"></a>其身勇健。<a id="a-FC"></a>究竟口业。<a id="a-FD"></a>心不浊乱。<a id="a-FE"></a>离缚解脱。<a id="a-FF"></a>拥护正法。<a id="a-FG"></a>无诤斗根。<a id="a-FH"></a>无有怨害。<a id="a-FI"></a>言语濡媚。<a id="a-FJ"></a>禁戒无减少。<a id="a-FK"></a>三昧无减。<a id="a-FL"></a>智慧无减。<a id="a-FM"></a>亲近般若。<a id="a-FN"></a>所求印克。<a id="a-FO"></a>能诵受持二百偈颂。<a id="a-FP"></a>出生方便。<a id="a-FQ"></a>当得值遇如是正法。<a id="a-FR"></a>此修多罗句善思惟已。<a id="a-FS"></a>当得示现如是功德。<a id="a-FT"></a>当得如是功能增长。<a id="a-FU"></a>阿难。<a id="a-FV"></a>是名除断远离分别放逸之见。<a id="a-FW"></a>以一智当言无智者。<a id="a-FX"></a>谓执着言语故。<a id="a-FY"></a>何者一智当言无智。<a id="a-FZ"></a>于有为行中漏智生转。<a id="a-Fa"></a>以彼一智当言无智。<a id="a-Fb"></a>尔时世尊作是语已。<a id="a-Fc"></a>慧命舍利弗白佛言。<a id="a-Fd"></a>世尊。<a id="a-Fe"></a>若有算印遍巧书智。<a id="a-Ff"></a>医药等智。<a id="a-Fg"></a>种种方便智。<a id="a-Fh"></a>言教智巧智。<a id="a-Fi"></a>而彼诸智。<a id="a-Fj"></a>是诸众生亦爱亦意乐。<a id="a-Fk"></a>由彼求得受用果报。<a id="a-Fl"></a>世尊。<a id="a-Fm"></a>彼智宁复说为非智。<a id="a-Fn"></a>作是语已。<a id="a-Fo"></a>佛告慧命舍利弗言。<a id="a-Fp"></a>舍利弗。<a id="a-Fq"></a>彼智当有利益成就受用果报。<a id="a-Fr"></a>非诸如来所为说如实法智利益。<a id="a-Fs"></a>舍利弗。<a id="a-Ft"></a>复次有智。<a id="a-Fu"></a>名曰阿婆娑罗。<a id="a-Fv"></a>舍利弗。<a id="a-Fw"></a>何者是阿婆娑罗智。<a id="a-Fx"></a>兴造家事。<a id="a-Fy"></a>我相众生相寿命相福伽罗相。<a id="a-Fz"></a>妇女相丈夫相。<a id="a-G0"></a>地相水相火相风相。<a id="a-G1"></a>眼相耳鼻舌身意相。<a id="a-G2"></a>色声香味触法相。<a id="a-G3"></a>及我所相漏爱遍满。<a id="a-G4"></a>等不等寿命。<a id="a-G5"></a>施杖施刀施卷打搭施。<a id="a-G6"></a>十不善业。<a id="a-G7"></a>三不善根。<a id="a-G8"></a>二十种恼。<a id="a-G9"></a>一心烦恼。<a id="a-GA"></a>贪着色欲。<a id="a-GB"></a>贪欲执缚。<a id="a-GC"></a>邪念思惟令心黑闇。<a id="a-GD"></a>怀抱嗔恚。<a id="a-GE"></a>巧器仗。<a id="a-GF"></a>巧弓箭地。<a id="a-GG"></a>巧威仪。<a id="a-GH"></a>巧卖身。<a id="a-GI"></a>巧谄诳他。<a id="a-GJ"></a>巧作恶业。<a id="a-GK"></a>巧作执着。<a id="a-GL"></a>我如是作。<a id="a-GM"></a>彼如是。<a id="a-GN"></a>我当作我当作。<a id="a-GO"></a>此如是作已。<a id="a-GP"></a>彼如是作已。<a id="a-GQ"></a>作如此已。<a id="a-GR"></a>如是当有彼。<a id="a-GS"></a>如是当有此。<a id="a-GT"></a>如是如是。<a id="a-GU"></a>漏业漏心及怨业及怨心。<a id="a-GV"></a>不为灭度。<a id="a-GW"></a>不为离欲。<a id="a-GX"></a>不为除断。<a id="a-GY"></a>不为寂静。<a id="a-GZ"></a>不为菩提。<a id="a-Ga"></a>不为沙门。<a id="a-Gb"></a>不为涅槃。<a id="a-Gc"></a>因转得转胜因。<a id="a-Gd"></a>是名为阿婆娑罗智。<a id="a-Ge"></a>因此智故令心浊秽。<a id="a-Gf"></a>地狱满足。<a id="a-Gg"></a>畜生满足。<a id="a-Gh"></a>阎摩罗世满足。<a id="a-Gi"></a>违背闲处至不闲处。<a id="a-Gj"></a>如是此一智当言无智。</p>
 </body>
</html>