<!doctype html>
<html id="z3IBTz7Tz" data-ver="539">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第十九</h1>
  <p id="a2">佛告阿难。<a id="a-3"></a>此非正问。<a id="a-4"></a>虽然阿难。<a id="a-5"></a>我今为汝而作譬喻。<a id="a-6"></a>为明此义令汝知故。<a id="a-7"></a>阿难。<a id="a-8"></a>于汝意云何。<a id="a-9"></a>若于春末月中正热恼时。<a id="a-A"></a>大火坑内铁鍱掷中。<a id="a-B"></a>柝一毛道以为百分。<a id="a-C"></a>取一渧水置彼鍱上。<a id="a-D"></a>阿难。<a id="a-E"></a>彼之水渧当尽已不。<a id="a-F"></a>阿难报言。<a id="a-G"></a>世尊。<a id="a-H"></a>日之热恼犹能尽灭。<a id="a-I"></a>况大火聚。<a id="a-J"></a>世尊。<a id="a-K"></a>我意观察彼之水渧。<a id="a-L"></a>未至铁上渧在虚空。<a id="a-M"></a>如是火热寻时即尽。<a id="a-N"></a>佛告言。<a id="a-O"></a>阿难。<a id="a-P"></a>汝意分别。<a id="a-Q"></a>宁以少水渧此大火聚。<a id="a-R"></a>当可应灭。<a id="a-S"></a>阿难。<a id="a-T"></a>莫复分别。<a id="a-U"></a>未见实谛诸妇人等若干数人。<a id="a-V"></a>以受欲故令欢喜者。<a id="a-W"></a>阿难。<a id="a-X"></a>譬如有大沙聚。<a id="a-Y"></a>针孔之中有一水渧堕此沙聚。<a id="a-Z"></a>阿难。<a id="a-a"></a>于汝意云何。<a id="a-b"></a>彼一渧水能润彼沙大聚。<a id="a-c"></a>已不可彻过不。<a id="a-d"></a>阿难白言。<a id="a-e"></a>不也世尊。<a id="a-f"></a>佛复告言。<a id="a-g"></a>阿难。<a id="a-h"></a>汝意分别此一渧水。<a id="a-i"></a>润此沙聚可令彻过。<a id="a-j"></a>阿难。<a id="a-k"></a>汝莫分别。<a id="a-l"></a>若一妇人以千数丈夫。<a id="a-m"></a>受欲果报。<a id="a-n"></a>令知足者。<a id="a-o"></a>阿难。<a id="a-p"></a>譬如苗稼遍满大地下诸种子。<a id="a-q"></a>于三月中极大旱热。<a id="a-r"></a>阿难。<a id="a-s"></a>于汝意云何。<a id="a-t"></a>此之大地为渴以不。<a id="a-u"></a>阿难言。<a id="a-v"></a>渴也世尊。<a id="a-w"></a>渴也修伽陀。<a id="a-x"></a>佛告言。<a id="a-y"></a>阿难。<a id="a-z"></a>若上虚空蚊子飞行所放尿渧能令大地得润泽不。<a id="a-10"></a>又令生长大苗稼不。<a id="a-11"></a>一切药草诸树木等。<a id="a-12"></a>若大地中一切水满。<a id="a-13"></a>始从此岸至彼岸不。<a id="a-14"></a>阿难言。<a id="a-15"></a>不也世尊。<a id="a-16"></a>佛告言。<a id="a-17"></a>阿难。<a id="a-18"></a>汝意分别。<a id="a-19"></a>宁以蚊尿润洽大地增长苗稼及诸药草诸树木等。<a id="a-1A"></a>并诸园林置一切水。<a id="a-1B"></a>始从此岸复至彼岸。<a id="a-1C"></a>阿难。<a id="a-1D"></a>汝莫分别。<a id="a-1E"></a>若一妇人以千丈夫。<a id="a-1F"></a>若百千丈夫受欲果报令欢喜者。<a id="a-1G"></a>阿难。<a id="a-1H"></a>妇人无有二法怖及惭者。<a id="a-1I"></a>乃至半由旬地眼道之所及方处。<a id="a-1J"></a>追逐丈夫为多欲故。<a id="a-1K"></a>阿难。<a id="a-1L"></a>其妇女人三法具足。<a id="a-1M"></a>不知厌足而命终也。<a id="a-1N"></a>何者为三。<a id="a-1O"></a>自身庄严。<a id="a-1P"></a>于丈夫边所受欲乐。<a id="a-1Q"></a>哀美言辞。<a id="a-1R"></a>此为三种。<a id="a-1S"></a>阿难。<a id="a-1T"></a>譬如丈夫身有癞病诸根纯熟。<a id="a-1U"></a>而彼支节及非节处。<a id="a-1V"></a>有八万四千疮。<a id="a-1W"></a>一一疮门有八万四千蛆虫悉如针锋两头有口。<a id="a-1X"></a>彼等蛆虫食不知足。<a id="a-1Y"></a>无须臾时而得停住。<a id="a-1Z"></a>常于彼人所有疮处钻刺唼食。<a id="a-1a"></a>食已复食唼已复唼。<a id="a-1b"></a>而彼丈夫设有四手在火聚前。<a id="a-1c"></a>尔时诸虫更得火热。<a id="a-1d"></a>以热恼故复动驰走。<a id="a-1e"></a>走已复走搔故复搔。<a id="a-1f"></a>阿难。<a id="a-1g"></a>于汝意云何。<a id="a-1h"></a>彼之丈夫为诸虫所食啖不。<a id="a-1i"></a>阿难白言。<a id="a-1j"></a>世尊。<a id="a-1k"></a>我闻是已身毛皆竖。<a id="a-1l"></a>况彼丈夫虫在其支节及非节处耶。<a id="a-1m"></a>佛言阿难。<a id="a-1n"></a>彼丈夫为彼诸虫之所食啖。<a id="a-1o"></a>以四手搔自身体时。<a id="a-1p"></a>无有厌足然无有乐。<a id="a-1q"></a>尔时疮间以手搔刮。<a id="a-1r"></a>如是如是。<a id="a-1s"></a>虫更开张。<a id="a-1t"></a>以虫取味。<a id="a-1u"></a>指甲头搔疮痒不止。<a id="a-1v"></a>阿难。<a id="a-1w"></a>于汝意云何。<a id="a-1x"></a>彼之丈夫厌污身不。<a id="a-1y"></a>以脓血臭秽厌恶不喜。<a id="a-1z"></a>观察之者亦不喜见。<a id="a-20"></a>阿难白言。<a id="a-21"></a>如是婆伽婆。<a id="a-22"></a>如是修伽陀。<a id="a-23"></a>佛告言。<a id="a-24"></a>如是如是。<a id="a-25"></a>阿难。<a id="a-26"></a>然其妇人多有烦恼。<a id="a-27"></a>可厌可恶不喜观察不喜睹见。<a id="a-28"></a>妇人多欲常不知足。<a id="a-29"></a>以爱欲故得复欲得更复欲得。<a id="a-2A"></a>欲欲不止常求常觅无知厌足。<a id="a-2B"></a>阿难。<a id="a-2C"></a>其妇女五蛆虫户。<a id="a-2D"></a>而丈夫无此。<a id="a-2E"></a>复次妇人五蛆虫户在阴道中。<a id="a-2F"></a>其一一虫户有八十虫。<a id="a-2G"></a>两头有口悉如针锋。<a id="a-2H"></a>彼之蛆虫常恼彼女。<a id="a-2I"></a>而食啖之令其动作。<a id="a-2J"></a>动已复行。<a id="a-2K"></a>以彼令动是故名恼。<a id="a-2L"></a>其妇女人此不共法。<a id="a-2M"></a>以业果报求欲方便发起欲行。<a id="a-2N"></a>贪着丈夫不知厌足。<a id="a-2O"></a>阿难。<a id="a-2P"></a>其白精道最为秽污。<a id="a-2Q"></a>内空不净臭秽可恶。<a id="a-2R"></a>阿难。<a id="a-2S"></a>勿须亲近。<a id="a-2T"></a>如是女人亦莫承事。<a id="a-2U"></a>所以者何。<a id="a-2V"></a>阿难。<a id="a-2W"></a>无有如是不净之坑如女人者。<a id="a-2X"></a>极大臭秽最为可恶。<a id="a-2Y"></a>于世间中如烂狗尸。<a id="a-2Z"></a>阿难。<a id="a-2a"></a>如烂狗尸不净烂臭。<a id="a-2b"></a>其青恶色身体薄皮。<a id="a-2c"></a>诸虫所满如臭酪浆。<a id="a-2d"></a>而狗尸上复天注雨。<a id="a-2e"></a>然彼狗尸更复湿润。<a id="a-2f"></a>时彼诸虫被雨渍已。<a id="a-2g"></a>转更增动。<a id="a-2h"></a>动已遍动处处普行。<a id="a-2i"></a>行已复行其雨复雨。<a id="a-2j"></a>于彼方处。<a id="a-2k"></a>有诸住人闻彼臭气。<a id="a-2l"></a>阿难。<a id="a-2m"></a>于汝意云何。<a id="a-2n"></a>彼等丈夫。<a id="a-2o"></a>取彼味不闻彼气不。<a id="a-2p"></a>阿难言。<a id="a-2q"></a>世尊。<a id="a-2r"></a>我已闻彼即欲呕吐。<a id="a-2s"></a>况复在彼地方住者。<a id="a-2t"></a>世尊应当覆也。<a id="a-2u"></a>修伽陀应当覆也。<a id="a-2v"></a>所以者何。<a id="a-2w"></a>世尊。<a id="a-2x"></a>如是彼烂狗尸最为臭秽。<a id="a-2y"></a>阿难。<a id="a-2z"></a>于汝意云何。<a id="a-30"></a>若复有人。<a id="a-31"></a>于如是等烂臭狗尸不净脓血臭秽青恶之色。<a id="a-32"></a>身体薄皮诸虫所满残臭酪浆。<a id="a-33"></a>若取若持若抱若擎持已。<a id="a-34"></a>岂彼丈夫应得他人欢喜供养礼事以不。<a id="a-35"></a>或得恭敬或得尊重或得亲近。<a id="a-36"></a>为得多人所赞叹不。<a id="a-37"></a>阿难言。<a id="a-38"></a>不也婆伽婆。<a id="a-39"></a>不也修伽陀。<a id="a-3A"></a>应当远离应不喜见。<a id="a-3B"></a>应不亲近应不赞叹。<a id="a-3C"></a>世尊。<a id="a-3D"></a>如是丈夫应不须见。<a id="a-3E"></a>何况有人而赞叹者。<a id="a-3F"></a>所以者何。<a id="a-3G"></a>世尊。<a id="a-3H"></a>如烂狗尸不净臭秽青恶之色。<a id="a-3I"></a>身体薄皮诸虫遍满。<a id="a-3J"></a>状如残酪怀里擎举。<a id="a-3K"></a>佛告言。<a id="a-3L"></a>阿难。<a id="a-3M"></a>如来如是许彼丈夫。<a id="a-3N"></a>若烂狗尸不净脓血臭青恶色身体薄皮诸虫遍满如残酪浆。<a id="a-3O"></a>若取若持若抱擎持。<a id="a-3P"></a>阿难。<a id="a-3Q"></a>如来亦不许彼亦不赞叹。<a id="a-3R"></a>彼之丈夫。<a id="a-3S"></a>或以财宝诸璎珞具庄严妇人。<a id="a-3T"></a>旃檀涂体犹如香箧。<a id="a-3U"></a>细滑柔软善巧装严。<a id="a-3V"></a>年盛色美无病无痛耳目端正。<a id="a-3W"></a>乃至不赞彼之丈夫以脚拇指触彼妇人。<a id="a-3X"></a>何以故。<a id="a-3Y"></a>阿难。<a id="a-3Z"></a>我说彼之丈夫甚可恶厌。<a id="a-3a"></a>或以财宝诸璎珞具庄严妇人。<a id="a-3b"></a>栴檀涂体犹如香箧。<a id="a-3c"></a>细滑柔软善巧庄饰年盛色美无病无痛耳目端严。<a id="a-3d"></a>乃至不赞彼之丈夫以脚拇指触彼妇人。<a id="a-3e"></a>而不毁彼丈夫。<a id="a-3f"></a>抱烂狗尸不净脓血青臭恶色。<a id="a-3g"></a>身体薄皮诸虫遍满似残酪浆。<a id="a-3h"></a>若取若持若抱。<a id="a-3i"></a>乃至置于怀里以手擎举。<a id="a-3j"></a>所以者何。<a id="a-3k"></a>阿难。<a id="a-3l"></a>其妇女人最剧臭秽最可弃舍。<a id="a-3m"></a>何以故。<a id="a-3n"></a>阿难。<a id="a-3o"></a>不为抱烂狗尸。<a id="a-3p"></a>地狱畜生及阎魔罗世之所出生。<a id="a-3q"></a>阿难。<a id="a-3r"></a>诸众生辈。<a id="a-3s"></a>于世间中所出生者。<a id="a-3t"></a>所谓杻械枷锁。<a id="a-3u"></a>若生贯穿。<a id="a-3v"></a>或秤上秤开绞以木用锯支解。<a id="a-3w"></a>若以釿斲或以针穿。<a id="a-3x"></a>争斗相竞截其脚足推黑闇井。<a id="a-3y"></a>或推掷坑陷。<a id="a-3z"></a>然此等所作。<a id="a-40"></a>不为抱持臭烂狗尸之所出生。<a id="a-41"></a>阿难。<a id="a-42"></a>为众生辈。<a id="a-43"></a>于世间中所有损害。<a id="a-44"></a>或苦或恼种种灾怪。<a id="a-45"></a>所谓割手截脚刖耳断头。<a id="a-46"></a>一切皆为诸欲所生。<a id="a-47"></a>因欲持欲之所出生。<a id="a-48"></a>阿难。<a id="a-49"></a>如来为此因缘作如是说。<a id="a-4A"></a>宁使丈夫臭烂狗尸不净脓血青臭恶色身体薄皮众虫遍满如是之体。<a id="a-4B"></a>应取应持若抱若置怀里擎举。<a id="a-4C"></a>勿欲丈夫乃至以脚大拇指触彼妇人。<a id="a-4D"></a>阿难。<a id="a-4E"></a>譬如毒树。<a id="a-4F"></a>若根有毒根亦能杀。<a id="a-4G"></a>若茎有毒茎亦能杀。<a id="a-4H"></a>若岐有毒岐亦能杀。<a id="a-4I"></a>若枝有毒枝亦能杀。<a id="a-4J"></a>若叶有毒叶亦能杀。<a id="a-4K"></a>若花有毒花亦能杀。<a id="a-4L"></a>若果有毒果亦能杀。<a id="a-4M"></a>若影有毒影亦能杀。<a id="a-4N"></a>阿难。<a id="a-4O"></a>如是如是。<a id="a-4P"></a>一切妇人为不除欲。<a id="a-4Q"></a>诸丈夫辈若来若去若住若坐。<a id="a-4R"></a>为不除欲。<a id="a-4S"></a>诸丈夫辈皆能取心。<a id="a-4T"></a>若睡若觉若欣。<a id="a-4U"></a>若笑若歌。<a id="a-4V"></a>若舞若复音乐若行若步。<a id="a-4W"></a>为不除欲。<a id="a-4X"></a>一切丈夫皆能取心。<a id="a-4Y"></a>若庄严若不庄严。<a id="a-4Z"></a>若着好衣若不着好衣。<a id="a-4a"></a>若裸形不裸形。<a id="a-4b"></a>为不除欲。<a id="a-4c"></a>一切丈夫皆能取心。<a id="a-4d"></a>若命终若依时过若开示若烧。<a id="a-4e"></a>为不除欲。<a id="a-4f"></a>诸丈夫等皆能取心。<a id="a-4g"></a>所以者何。<a id="a-4h"></a>阿难。<a id="a-4i"></a>我念往昔。<a id="a-4j"></a>时有二人共行在路。<a id="a-4k"></a>于中一人告第二人谓言。<a id="a-4l"></a>丈夫。<a id="a-4m"></a>此地方处有妇女人。<a id="a-4n"></a>端正可喜观者无厌寿尽命终。<a id="a-4o"></a>彼如是说。<a id="a-4p"></a>既闻是已心生别异。<a id="a-4q"></a>是故阿难。<a id="a-4r"></a>若实言时若正言时。<a id="a-4s"></a>言毒树者喻彼妇人。<a id="a-4t"></a>是正言说是真言说。<a id="a-4u"></a>所以者何。<a id="a-4v"></a>阿难。<a id="a-4w"></a>不以臭烂狗尸有众生抱。<a id="a-4x"></a>当向地狱若向畜生及阎魔罗世。<a id="a-4y"></a>阿难以有众生抱彼妇人。<a id="a-4z"></a>当向地狱及畜生中或阎魔罗世。<a id="a-50"></a>阿难。<a id="a-51"></a>如来见此过故。<a id="a-52"></a>作如是说。<a id="a-53"></a>宁以臭烂狗尸不净脓血青臭恶色形体薄皮诸虫遍满似残酪浆。<a id="a-54"></a>若取若持若抱若置怀中。<a id="a-55"></a>不得以诸财宝庄饰妇人众璎珞具之所庄严。<a id="a-56"></a>栴檀涂体犹如香箧。<a id="a-57"></a>细滑柔软盛年色美。<a id="a-58"></a>除诸病苦眼目端正。<a id="a-59"></a>乃至不欲令彼以脚大拇指触妇女人。<a id="a-5A"></a>所以者何。<a id="a-5B"></a>阿难。<a id="a-5C"></a>譬如工匠要以韝囊。<a id="a-5D"></a>以风满故吹出风气。<a id="a-5E"></a>阿难。<a id="a-5F"></a>如是如是。<a id="a-5G"></a>诸妇女人。<a id="a-5H"></a>他不摇动未发言时。<a id="a-5I"></a>而自呻吟动气出风。<a id="a-5J"></a>是故阿难。<a id="a-5K"></a>若有智者。<a id="a-5L"></a>当知妇人如匠韝囊。<a id="a-5M"></a>应如是持。<a id="a-5N"></a>阿难。<a id="a-5O"></a>其妇女人。<a id="a-5P"></a>若见丈夫即作美言瞻视熟视。<a id="a-5Q"></a>视已复视瞻仰观察意念欲事。<a id="a-5R"></a>面看邪视欲取他面。<a id="a-5S"></a>齿衔下唇面色青紫。<a id="a-5T"></a>以欲心故额上汗流。<a id="a-5U"></a>若安坐时即不欲起。<a id="a-5V"></a>若复立时复不欲坐。<a id="a-5W"></a>木枝昼地摇弄两手。<a id="a-5X"></a>或行三步至第四步。<a id="a-5Y"></a>左右瞻看。<a id="a-5Z"></a>或在门颊嚬呻出息。<a id="a-5a"></a>逶迤屈曲。<a id="a-5b"></a>左手举衣右手拍鞞。<a id="a-5c"></a>又以指爪而刮齿牙。<a id="a-5d"></a>草枝剔齿手搔脑后。<a id="a-5e"></a>宣露脚胫呜他儿口。<a id="a-5f"></a>平行而蹶急视诸方。<a id="a-5g"></a>阿难。<a id="a-5h"></a>如是等相。<a id="a-5i"></a>智者当知。<a id="a-5j"></a>妇女之人欲事以发。<a id="a-5k"></a>厌离弃舍。<a id="a-5l"></a>所以者何。<a id="a-5m"></a>勿令于我流转生死大暗中住。<a id="a-5n"></a>是故阿难。<a id="a-5o"></a>应当住彼勤观行中。<a id="a-5p"></a>阿难当如是学。<a id="a-5q"></a>阿难。<a id="a-5r"></a>妇女之人具五种相。<a id="a-5s"></a>于彼沙门释种弟子而作染着。<a id="a-5t"></a>于彼之所欲心最生非余丈夫。<a id="a-5u"></a>何等为五。<a id="a-5v"></a>此沙门释种弟子恒常梵行。<a id="a-5w"></a>未曾经共妇人为其欲事。<a id="a-5x"></a>如是丈夫甚难可得。<a id="a-5y"></a>手脚柔软少作事业。<a id="a-5z"></a>阿难。<a id="a-60"></a>此等五相。<a id="a-61"></a>妇女之人。<a id="a-62"></a>最为染着沙门释种弟子。<a id="a-63"></a>生极欲心。<a id="a-64"></a>非余丈夫之所比类。<a id="a-65"></a>复次阿难。<a id="a-66"></a>复有五相成就具足。<a id="a-67"></a>妇人最极染着沙门释种弟子。<a id="a-68"></a>生最欲心。<a id="a-69"></a>非余诸丈夫之所比类。<a id="a-6A"></a>何等为五。<a id="a-6B"></a>此沙门释种弟子辈。<a id="a-6C"></a>多有善根具有福业。<a id="a-6D"></a>有多气力。<a id="a-6E"></a>多有势望。<a id="a-6F"></a>多有情进。<a id="a-6G"></a>多闻巧知诸论。<a id="a-6H"></a>阿难。<a id="a-6I"></a>此等为五相妇女之人最为染着沙门释种诸弟子。<a id="a-6J"></a>极生欲心。<a id="a-6K"></a>非余丈夫之所比类。<a id="a-6L"></a>阿难。<a id="a-6M"></a>复有五种相具足。<a id="a-6N"></a>妇女之人。<a id="a-6O"></a>向沙门释种诸弟子。<a id="a-6P"></a>极生染着生极欲心最生欲心。<a id="a-6Q"></a>非余丈夫之所等比。<a id="a-6R"></a>何等为五。<a id="a-6S"></a>此等沙门释种诸弟子等。<a id="a-6T"></a>普遍端严具足威仪。<a id="a-6U"></a>覆藏诸根隐密诸事。<a id="a-6V"></a>不令他人有所疑念。<a id="a-6W"></a>应数数来。<a id="a-6X"></a>我当得子及与财物。<a id="a-6Y"></a>阿难。<a id="a-6Z"></a>此等五相。<a id="a-6a"></a>妇女之人。<a id="a-6b"></a>最为染着最生欲心。<a id="a-6c"></a>非余丈夫之所等比。<a id="a-6d"></a>作是语已。<a id="a-6e"></a>长老阿难白佛言。<a id="a-6f"></a>希有世尊。<a id="a-6g"></a>乃至秽污妇人所有欲行。<a id="a-6h"></a>如来所说。<a id="a-6i"></a>尔时阿难白佛言。<a id="a-6j"></a>世尊。<a id="a-6k"></a>于中所有希有之事。<a id="a-6l"></a>我心有疑。<a id="a-6m"></a>云何一切世间最上世尊。<a id="a-6n"></a>未得成就行菩提前菩萨之身。<a id="a-6o"></a>从兜率天降神母胎住其右胁。<a id="a-6p"></a>世尊。<a id="a-6q"></a>我不能作如是宣说。<a id="a-6r"></a>如其菩萨从兜率天降神下生。<a id="a-6s"></a>入母右胁在胎而住。<a id="a-6t"></a>佛告言阿难。<a id="a-6u"></a>汝今欲见菩萨所受胎处已不。<a id="a-6v"></a>如其菩萨在右胁中所受胎藏。<a id="a-6w"></a>阿难言。<a id="a-6x"></a>世尊。<a id="a-6y"></a>今正是时。<a id="a-6z"></a>修伽陀。<a id="a-70"></a>此是三摩耶。<a id="a-71"></a>如来于先菩萨之身在母右胁。<a id="a-72"></a>菩萨所受处母胎中示现令见。<a id="a-73"></a>见已我等将大欢喜。</p>
  <p id="a74">尔时世尊作是神通。<a id="a-75"></a>作神通已于时梵天王娑婆世界主。<a id="a-76"></a>与六万八千百千等数诸梵天辈。<a id="a-77"></a>诣向佛所。<a id="a-78"></a>到已顶礼佛足。<a id="a-79"></a>围绕三匝却住一面。<a id="a-7A"></a>合十指掌向佛恭敬。<a id="a-7B"></a>尔时佛告梵天大王娑婆世界主言。<a id="a-7C"></a>汝梵天王。<a id="a-7D"></a>受我往昔菩萨身时。<a id="a-7E"></a>所用楼阁宝台已不。<a id="a-7F"></a>梵天白言。<a id="a-7G"></a>如是如是婆伽婆。<a id="a-7H"></a>如是如是修伽陀。<a id="a-7I"></a>佛言。<a id="a-7J"></a>汝梵天王今在何处。<a id="a-7K"></a>梵王言。<a id="a-7L"></a>世尊。<a id="a-7M"></a>在梵世间。<a id="a-7N"></a>佛言。<a id="a-7O"></a>若尔汝梵今者。<a id="a-7P"></a>可以显现楼阁宝台。<a id="a-7Q"></a>我等当知云何庄严之所住也。<a id="a-7R"></a>时梵天王娑婆世界主。<a id="a-7S"></a>告于彼等诸梵众言。<a id="a-7T"></a>汝等且住。<a id="a-7U"></a>乃至我等。<a id="a-7V"></a>将彼菩萨先所受用宝庄严具楼阁来也。<a id="a-7W"></a>尔时梵王娑婆世界主顶礼佛足已。<a id="a-7X"></a>乃至住梵宫殿。<a id="a-7Y"></a>尔时梵王娑婆世界主告善梵天子言。<a id="a-7Z"></a>汝梵者来。<a id="a-7a"></a>从此已下乃至三十三天。<a id="a-7b"></a>告语令知。<a id="a-7c"></a>今者欲将菩萨先所受用楼阁台等示现如来。<a id="a-7d"></a>若欲见者。<a id="a-7e"></a>应勤方便作行向彼。<a id="a-7f"></a>尔时善梵天子从梵天宫以下乃至三十三天。<a id="a-7g"></a>即发声言。<a id="a-7h"></a>菩萨楼阁先所受用。<a id="a-7i"></a>今将诣向如来之所欲有示现。<a id="a-7j"></a>若欲见者。<a id="a-7k"></a>应勤方便作精进行。<a id="a-7l"></a>尔时梵王娑婆世界主。<a id="a-7m"></a>与八万四千百千俱致等数。<a id="a-7n"></a>将彼菩萨先所受用宝台楼阁置大梵宫。<a id="a-7o"></a>是梵宫殿三千由旬中央安置。<a id="a-7p"></a>中央安置已。<a id="a-7q"></a>与无量诸天百千俱致诸天围绕。<a id="a-7r"></a>将来诣下阎浮提中。<a id="a-7s"></a>又于彼时。<a id="a-7t"></a>欲界色界一切诸天皆悉聚会。<a id="a-7u"></a>为彼菩萨先所受用楼阁台等。<a id="a-7v"></a>作天音乐散诸天鬘。<a id="a-7w"></a>及诸天香诸天末香诸天妙花。<a id="a-7x"></a>诸天受用诸天围绕。<a id="a-7y"></a>而帝释天王在大海中。<a id="a-7z"></a>远处观瞻以手遮面。<a id="a-80"></a>眼或开合而不能睹。<a id="a-81"></a>所以者何。<a id="a-82"></a>诸梵天等有大威德。<a id="a-83"></a>三十三天于彼天处甚极卑下。<a id="a-84"></a>夜摩诸天兜率诸天。<a id="a-85"></a>彼等诸天尚不能见。<a id="a-86"></a>况释王也。<a id="a-87"></a>尔时世尊作是神通已。<a id="a-88"></a>而彼音乐翳灭不现。<a id="a-89"></a>不令阎浮提人所得闻也。<a id="a-8A"></a>所以者何。<a id="a-8B"></a>恐阎浮提人闻天乐已悉迷闷心乱。<a id="a-8C"></a>尔时四大天王白帝释王言。<a id="a-8D"></a>帝释天王。<a id="a-8E"></a>我等今者欲作何也。<a id="a-8F"></a>我等不能得见菩萨先所受用宝台阁等。<a id="a-8G"></a>释报彼言。<a id="a-8H"></a>我等今者亦何所作。<a id="a-8I"></a>我以今者亦不能见。<a id="a-8J"></a>虽然我等今者且观如来四王报言。<a id="a-8K"></a>应速往见。<a id="a-8L"></a>释王报言。<a id="a-8M"></a>若可速见即应得见。<a id="a-8N"></a>而今我等且待须臾。<a id="a-8O"></a>乃至令彼胜威力天。<a id="a-8P"></a>慰喻如来先共语论。<a id="a-8Q"></a>彼时帝释王等却住一方以手映面瞻仰如来。<a id="a-8R"></a>尔时梵天王娑婆世界主。<a id="a-8S"></a>将彼宝庄严具菩萨昔所受用。<a id="a-8T"></a>诣向佛所。<a id="a-8U"></a>彼宝庄严具菩萨先受用者。<a id="a-8V"></a>可爱端正甚可瞻睹。<a id="a-8W"></a>有四宝柱上有楼阁。<a id="a-8X"></a>如是大小。<a id="a-8Y"></a>譬如六月所生童子。<a id="a-8Z"></a>如是高大。<a id="a-8a"></a>彼台阁中有一床榻。<a id="a-8b"></a>譬如六月所生童子所卧之板。<a id="a-8c"></a>彼宝庄严具菩萨往昔所受用者。<a id="a-8d"></a>有如是色有如是形而天等世无有如此比类色者。<a id="a-8e"></a>然诸天辈。<a id="a-8f"></a>见彼菩萨所用受已生希有心。<a id="a-8g"></a>彼等眼转不能正观。</p>
 </body>
</html>