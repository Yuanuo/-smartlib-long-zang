<!doctype html>
<html id="z3IBTz1Tw" data-ver="987">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第十六</h1>
  <p id="a2">阿难。<a id="a-3"></a>彼佛世尊有一大智比丘。<a id="a-4"></a>于声闻众中最为第一。<a id="a-5"></a>名曰降胜。<a id="a-6"></a>犹如我今上座舍利弗。<a id="a-7"></a>彼佛世尊有一神通比丘。<a id="a-8"></a>名曰寂行。<a id="a-9"></a>譬如我今上座目揵连。<a id="a-A"></a>彼佛世尊有一侍者比丘。<a id="a-B"></a>名曰善生。<a id="a-C"></a>譬如汝今为我侍者。<a id="a-D"></a>阿难。<a id="a-E"></a>我今于彼一切比丘众能称名字。<a id="a-F"></a>一切比丘尼众。<a id="a-G"></a>一切优婆塞。<a id="a-H"></a>一切婆优夷。<a id="a-I"></a>亦能说其名字。<a id="a-J"></a>及彼世尊如来阿罗诃三藐三佛陀所有法住。<a id="a-K"></a>乃至彼佛世尊。<a id="a-L"></a>随所住世未般涅槃。<a id="a-M"></a>九十五百千俱致岁。<a id="a-N"></a>正法住世一日一夜。<a id="a-O"></a>彼佛世尊如来阿罗诃三藐三佛陀般涅槃后。<a id="a-P"></a>六十一劫中空过无佛。<a id="a-Q"></a>即彼佛刹所说实谛。<a id="a-R"></a>如此处言苦圣谛者。<a id="a-S"></a>彼处即言乌奢罗迦圣实谛。<a id="a-T"></a>若此处言苦集圣谛者。<a id="a-U"></a>彼处即言婆苏妒毗耶若(女迦反)圣实谛。<a id="a-V"></a>若此处言苦灭圣实谛者。<a id="a-W"></a>彼处即言叉耶何利他那圣实谛。<a id="a-X"></a>如此处言苦灭道行圣实谛者。<a id="a-Y"></a>彼处即言阿诃啰佛地垢圣实谛。<a id="a-Z"></a>阿难。<a id="a-a"></a>此等四种圣实谛。<a id="a-b"></a>我说彼圣谛。<a id="a-c"></a>彼说我圣谛。<a id="a-d"></a>譬如我与汝对面共坐各各相知。<a id="a-e"></a>汝今知我我亦知汝。<a id="a-f"></a>彼亦如是。<a id="a-g"></a>彼亦知我我亦知彼。<a id="a-h"></a>如我念彼如彼念我。<a id="a-i"></a>阿难。<a id="a-j"></a>我若一劫若百劫。<a id="a-k"></a>若千劫若百千劫。<a id="a-l"></a>若百千俱致劫。<a id="a-m"></a>若复过彼无量诸世界。<a id="a-n"></a>一切世界之数。<a id="a-o"></a>及以无量无边若干诸佛。<a id="a-p"></a>佛悉能知。<a id="a-q"></a>佛眼无碍佛智无碍。<a id="a-r"></a>于彼之处。<a id="a-s"></a>如来入涅槃者。<a id="a-t"></a>尚不可尽。<a id="a-u"></a>阿难。<a id="a-v"></a>如来有如是智。<a id="a-w"></a>不可思议无有边际。<a id="a-x"></a>阿难。<a id="a-y"></a>我今当说是义。<a id="a-z"></a>为证知此故。<a id="a-10"></a>阿难。<a id="a-11"></a>所言风风者。<a id="a-12"></a>有诸比丘欲有风者。<a id="a-13"></a>为彼等故方便而说此义。<a id="a-14"></a>以是义故。<a id="a-15"></a>当成就如是大智。<a id="a-16"></a>此方便为名字。<a id="a-17"></a>若如是者。<a id="a-18"></a>大智当不成就。<a id="a-19"></a>阿难。<a id="a-1A"></a>若以世间语言故说般涅槃。<a id="a-1B"></a>我如是说时过百千俱致劫说复过于彼。<a id="a-1C"></a>阿难。<a id="a-1D"></a>汝等当取实义。<a id="a-1E"></a>于实义中当勤方便。<a id="a-1F"></a>莫为文字庄严。<a id="a-1G"></a>莫共诤斗。<a id="a-1H"></a>莫共相竞言。<a id="a-1I"></a>相诤竞者皆是风也。<a id="a-1J"></a>凡有怨仇皆从竞起。<a id="a-1K"></a>为诤竞者无有尽边。<a id="a-1L"></a>凡所诤竞。<a id="a-1M"></a>皆令堕戒令堕三昧令堕智慧。<a id="a-1N"></a>阿难。<a id="a-1O"></a>如来涅槃之后当来之世。<a id="a-1P"></a>多有诸法师等。<a id="a-1Q"></a>彼自欲风谤教师法。<a id="a-1R"></a>彼等痴人。<a id="a-1S"></a>缚在于彼色渴爱中。<a id="a-1T"></a>于声香味触法渴爱之中。<a id="a-1U"></a>为欲风所缚。<a id="a-1V"></a>阿难。<a id="a-1W"></a>住渴爱中。<a id="a-1X"></a>以欲缚故当向地狱。<a id="a-1Y"></a>为食因缘多作种种妄语。<a id="a-1Z"></a>阿难。<a id="a-1a"></a>此食名破论师。<a id="a-1b"></a>名从风起。<a id="a-1c"></a>名为维陀义。<a id="a-1d"></a>名怨仇本根也。</p>
  <p id="a1e">复有别四种食。<a id="a-1f"></a>和合为食闇为食灾怪为食业果报为食。<a id="a-1g"></a>是故众生得住寿命。<a id="a-1h"></a>言和合食者处处和合。<a id="a-1i"></a>言闇食者所谓声鸣。<a id="a-1j"></a>言灾怪食者。<a id="a-1k"></a>若不舍无明何者不舍。<a id="a-1l"></a>无明谓住处不和合。<a id="a-1m"></a>何者是业报食。<a id="a-1n"></a>若未来处中欲求果报。<a id="a-1o"></a>求果报者当无有施。<a id="a-1p"></a>以此诤斗。<a id="a-1q"></a>当名执着富伽罗者。<a id="a-1r"></a>是等痴人当名增上作。</p>
  <p id="a1s">复有别四种食。<a id="a-1t"></a>如法所得为食。<a id="a-1u"></a>施物为食。<a id="a-1v"></a>施法是为食(梵本脱一种食)此等四种是名为食。<a id="a-1w"></a>彼四种食中。<a id="a-1x"></a>法施为最为胜为精为妙为无上为上上。<a id="a-1y"></a>何故言法施为食。<a id="a-1z"></a>为不生贪性故法施为食。<a id="a-20"></a>为不骂辱故法施为食。<a id="a-21"></a>何者为不贪性。<a id="a-22"></a>言不贪性者。<a id="a-23"></a>是不骂辱。<a id="a-24"></a>言不贪性者。<a id="a-25"></a>是无所求。<a id="a-26"></a>言不贪性者。<a id="a-27"></a>于甚深诸修多罗如实所说舍离非法。<a id="a-28"></a>不欲非法逼切于他。<a id="a-29"></a>言不骂辱者。<a id="a-2A"></a>不骂辱佛菩提。<a id="a-2B"></a>亦不诽谤云何不骂辱不诽谤。<a id="a-2C"></a>如所闻法随顺受持。<a id="a-2D"></a>精细非不精细。<a id="a-2E"></a>为自降伏故为自寂静故。<a id="a-2F"></a>自般涅槃故比丘有十种事故。<a id="a-2G"></a>如是修多罗骂毁诽谤。<a id="a-2H"></a>何等为十自言我是多闻。<a id="a-2I"></a>我未曾闻如是等修多罗。<a id="a-2J"></a>彼作是言。<a id="a-2K"></a>此从谁来此非佛说。<a id="a-2L"></a>我是持法人。<a id="a-2M"></a>我本于先不闻是等。<a id="a-2N"></a>彼以多闻慢故。<a id="a-2O"></a>当诽谤此修多罗。<a id="a-2P"></a>复次阿难。<a id="a-2Q"></a>虽复比丘不住如是多闻慢中。<a id="a-2R"></a>但彼和上阿阇梨等作如是言。<a id="a-2S"></a>我等今者久行梵行。<a id="a-2T"></a>我等未曾闻此。<a id="a-2U"></a>彼从闻已还作是说。<a id="a-2V"></a>复次阿难。<a id="a-2W"></a>比丘不以多闻故住于我慢。<a id="a-2X"></a>亦不随和上阿阇梨意故住于我慢。<a id="a-2Y"></a>但彼朋友所共事者。<a id="a-2Z"></a>彼有多闻。<a id="a-2a"></a>或彼朋友和上阿阇梨。<a id="a-2b"></a>亦复当有多闻。<a id="a-2c"></a>久行梵行多人所赞亦有多人赞彼名闻。<a id="a-2d"></a>然彼等作如是言。<a id="a-2e"></a>此非教师所说。<a id="a-2f"></a>于彼之中我等不信。<a id="a-2g"></a>彼不信乐故不生希有。<a id="a-2h"></a>作如是言。<a id="a-2i"></a>我等当作如是如尊者教。<a id="a-2j"></a>于彼时间当所尊重者。<a id="a-2k"></a>彼命终已生驴胎中。<a id="a-2l"></a>于彼之中。<a id="a-2m"></a>魔王波旬作勤方便愿作助护。<a id="a-2n"></a>愿诸婆罗门长者居士。<a id="a-2o"></a>为彼沙门造立寺舍。<a id="a-2p"></a>彼造立已。<a id="a-2q"></a>彼等当得供养饮食。<a id="a-2r"></a>阿难。<a id="a-2s"></a>彼中所有和上阿阇梨尊重之者命终生驴胎者。<a id="a-2t"></a>令彼负重鞭杖捶打。<a id="a-2u"></a>背负世间种种财具造立寺舍。<a id="a-2v"></a>阿难。<a id="a-2w"></a>有是因缘。<a id="a-2x"></a>于彼时间受驴报者。<a id="a-2y"></a>遍满寺舍。<a id="a-2z"></a>阿难。<a id="a-30"></a>于彼时间诸俗人辈作如是念。<a id="a-31"></a>我已造寺。<a id="a-32"></a>我今已与世间果报。<a id="a-33"></a>我今已与世间负乘财物果报。<a id="a-34"></a>今复应与守护之者。<a id="a-35"></a>即于彼寺境界之中不远之处。<a id="a-36"></a>于一界中。<a id="a-37"></a>于一寺内。<a id="a-38"></a>施与女人及诸丈夫。<a id="a-39"></a>供养僧故。<a id="a-3A"></a>阿难。<a id="a-3B"></a>于彼之时有诸痴人。<a id="a-3C"></a>秽浊污染沙门法者。<a id="a-3D"></a>当作是念今日檀主已与我等寺舍。<a id="a-3E"></a>供给供养众僧已与奴婢。<a id="a-3F"></a>今者彼等皆悉由我。<a id="a-3G"></a>我于今者应取此已。<a id="a-3H"></a>随我所用行非梵行。<a id="a-3I"></a>遂向彼边作如是语。<a id="a-3J"></a>我已得汝。<a id="a-3K"></a>汝是我物。<a id="a-3L"></a>我所语者随我意不。<a id="a-3M"></a>时彼妇人而作是言。<a id="a-3N"></a>如尊者意当作如是。<a id="a-3O"></a>如汝所言我不敢违随尔心想。<a id="a-3P"></a>阿难。<a id="a-3Q"></a>如是次第。<a id="a-3R"></a>彼等痴人于彼时中。<a id="a-3S"></a>当有随顺滑利而行违背禁戒。<a id="a-3T"></a>于下贱中随顺而行。<a id="a-3U"></a>是等即于彼处而作僧奴。<a id="a-3V"></a>或有即住彼中作比丘身供养众僧。<a id="a-3W"></a>如彼昔日奴婢供彼。<a id="a-3X"></a>亦不悔彼下贱等事。<a id="a-3Y"></a>彼等命终已生驴胎中为他作乘。<a id="a-3Z"></a>如彼过去他与作乘。<a id="a-3a"></a>阿难。<a id="a-3b"></a>汝可观察。<a id="a-3c"></a>于彼时中当尊重者。<a id="a-3d"></a>和上阿阇梨。<a id="a-3e"></a>还复为彼而作驴身。<a id="a-3f"></a>极负重檐以杖拷打。<a id="a-3g"></a>彼等舍驴身已。<a id="a-3h"></a>当生阿鼻大地狱中。<a id="a-3i"></a>阿难。<a id="a-3j"></a>此等诽谤。<a id="a-3k"></a>从和上阿阇梨相傅教来。<a id="a-3l"></a>各各相承。<a id="a-3m"></a>或从寺主知事。<a id="a-3n"></a>各各相承。<a id="a-3o"></a>当作增长满地狱事。<a id="a-3p"></a>复次阿难。<a id="a-3q"></a>是魔波旬。<a id="a-3r"></a>于诸比丘作是住持。<a id="a-3s"></a>愿此等修多罗不作光显。<a id="a-3t"></a>若有于中勤求方便。<a id="a-3u"></a>虽初勤求后还退失不复勤进。<a id="a-3v"></a>初安置已彼不安置。<a id="a-3w"></a>初勤方便于后当行。<a id="a-3x"></a>欲向他国。<a id="a-3y"></a>或有病患。<a id="a-3z"></a>或多事业。<a id="a-40"></a>彼以念诸业故损失正念。<a id="a-41"></a>初正行已后不正行。<a id="a-42"></a>初发趣已后不发趣。<a id="a-43"></a>既安置已还不安置。<a id="a-44"></a>我当欲信还复不信。<a id="a-45"></a>于如此等修多罗处。<a id="a-46"></a>当欲勤求作究竟业行。<a id="a-47"></a>即于是处心生厌离。<a id="a-48"></a>生厌离已求余业行。<a id="a-49"></a>彼等被魔作是住持。<a id="a-4A"></a>以住持故而生嗔恚。<a id="a-4B"></a>生嗔恚已。<a id="a-4C"></a>复当诽谤如是修多罗。<a id="a-4D"></a>阿难。<a id="a-4E"></a>诽谤法者最为大恶。<a id="a-4F"></a>阿难。<a id="a-4G"></a>是故我告汝我敕汝等。<a id="a-4H"></a>若有智慧正梵行者。<a id="a-4I"></a>为求此等诸修多罗故。<a id="a-4J"></a>或应当行若一由旬。<a id="a-4K"></a>若百由旬。<a id="a-4L"></a>若千由旬。<a id="a-4M"></a>若百千俱致由旬。<a id="a-4N"></a>何以故。<a id="a-4O"></a>阿难。<a id="a-4P"></a>假使于一切处有极苦恼。<a id="a-4Q"></a>亦应当行。<a id="a-4R"></a>为欲求此陀罗尼法本故。<a id="a-4S"></a>阿难。<a id="a-4T"></a>如来手者。<a id="a-4U"></a>所谓此陀罗尼法本是。<a id="a-4V"></a>阿难。<a id="a-4W"></a>正法手者所谓此陀罗尼法本是。<a id="a-4X"></a>阿难。<a id="a-4Y"></a>正法意者。<a id="a-4Z"></a>所谓此陀罗尼法本是。<a id="a-4a"></a>阿难。<a id="a-4b"></a>言世父世父者。<a id="a-4c"></a>此陀罗尼法本是。<a id="a-4d"></a>言世间世间者。<a id="a-4e"></a>其智慧人。<a id="a-4f"></a>凡所求者皆悉得之。<a id="a-4g"></a>故不诽谤。<a id="a-4h"></a>所言智者。<a id="a-4i"></a>若能求此陀罗尼法本。<a id="a-4j"></a>是名智者。<a id="a-4k"></a>此陀罗尼法本为于智者。<a id="a-4l"></a>阿难若人发心求此修多罗法本故。<a id="a-4m"></a>于彼时中有障碍者。<a id="a-4n"></a>阿难。<a id="a-4o"></a>于彼时中决作是念。<a id="a-4p"></a>今此障碍是魔事也。<a id="a-4q"></a>此是魔业所起。<a id="a-4r"></a>阿难。<a id="a-4s"></a>以魔业故。<a id="a-4t"></a>于未来世诸比丘等。<a id="a-4u"></a>当有诽谤如是修多罗。<a id="a-4v"></a>阿难。<a id="a-4w"></a>于后当来五百岁中正法灭时。<a id="a-4x"></a>此陀罗尼法本于彼北方出现于世。<a id="a-4y"></a>还复速灭。<a id="a-4z"></a>有一比丘意欲修习。<a id="a-50"></a>自余诸比丘。<a id="a-51"></a>初欲修习此修多罗。<a id="a-52"></a>彼于后时复不修习。<a id="a-53"></a>阿难。<a id="a-54"></a>为此陀罗尼法本最后之时当有诽谤。<a id="a-55"></a>阿难。<a id="a-56"></a>若有诸比丘等。<a id="a-57"></a>此修多罗至彼手者。<a id="a-58"></a>或复耳闻。<a id="a-59"></a>彼等来世当得作佛。<a id="a-5A"></a>如来已知。<a id="a-5B"></a>彼等已成就具足种诸善根。<a id="a-5C"></a>阿难。<a id="a-5D"></a>彼智者。<a id="a-5E"></a>于彼时中应作是念愿种善根。<a id="a-5F"></a>发是心已当得涅槃。<a id="a-5G"></a>阿难。<a id="a-5H"></a>于彼智者正梵行者。<a id="a-5I"></a>我付嘱此陀罗尼法本。<a id="a-5J"></a>阿难。<a id="a-5K"></a>于彼时间有诸比丘。<a id="a-5L"></a>多求利养及与名闻。<a id="a-5M"></a>以念利养及名闻故。<a id="a-5N"></a>彼等勤求利养及与名闻。<a id="a-5O"></a>闻此修多罗已。<a id="a-5P"></a>而生疑悔复生疑惑。<a id="a-5Q"></a>彼等以堕疑惑中具足不信。<a id="a-5R"></a>不信满故即不受持。<a id="a-5S"></a>何以故。<a id="a-5T"></a>阿难。<a id="a-5U"></a>于彼时中诸比丘辈。<a id="a-5V"></a>多有愚痴少有意欲。<a id="a-5W"></a>如于今时诸比丘辈。<a id="a-5X"></a>若昼若夜意乐经行。<a id="a-5Y"></a>即于彼时饱饮食已。<a id="a-5Z"></a>于床睡眠乃至日没。<a id="a-5a"></a>彼等比丘。<a id="a-5b"></a>以被大小便逼切急故。<a id="a-5c"></a>从重睡眠于床起已方大小便。<a id="a-5d"></a>大小便已还诣床卧。<a id="a-5e"></a>设当睡觉。<a id="a-5f"></a>彼等当作滑利言话谈说国事。<a id="a-5g"></a>论其利养。<a id="a-5h"></a>说其男子妇人之事。<a id="a-5i"></a>唯当爱乐种种言谈。<a id="a-5j"></a>亦当不念如法谈话。<a id="a-5k"></a>犹如劫贼群队之话。<a id="a-5l"></a>当话战斗村落城邑。<a id="a-5m"></a>市肆饮食。<a id="a-5n"></a>衣服香鬘妇人淫女。<a id="a-5o"></a>而作杂话。<a id="a-5p"></a>防逻镇戍话。<a id="a-5q"></a>世间处及话自身。<a id="a-5r"></a>如是等种种所不应话而作话也。<a id="a-5s"></a>从初夜话意专乐已方取睡眠。<a id="a-5t"></a>以身重故。<a id="a-5u"></a>或复展转懒堕缠身。<a id="a-5v"></a>以长夜中。<a id="a-5w"></a>于深夜中还复睡眠以展脚足。<a id="a-5x"></a>乃至第三更至于后夜。<a id="a-5y"></a>彼于尔时从睡觉已依倚俗家。<a id="a-5z"></a>为诸分别之所咬啖。<a id="a-60"></a>应从此处当至某处。<a id="a-61"></a>应从某处还至此处。<a id="a-62"></a>从彼处所应将某物。<a id="a-63"></a>彼等以求果报故。<a id="a-64"></a>于日初分中。<a id="a-65"></a>当入村落城邑王家市肆等处。<a id="a-66"></a>彼等入已。<a id="a-67"></a>于彼多种不精之处。<a id="a-68"></a>作犯戒已更复于彼。<a id="a-69"></a>不生止心而出去也。<a id="a-6A"></a>阿难。<a id="a-6B"></a>于彼时中俗人白衣尚不如是。<a id="a-6C"></a>于诸欲中而重贪求。<a id="a-6D"></a>彼痴人辈作如是言。<a id="a-6E"></a>我是沙门释种之子。<a id="a-6F"></a>作如是知彼等痴人至寺内已。<a id="a-6G"></a>昼夜常作是非善事。<a id="a-6H"></a>彼等痴人当复何用。<a id="a-6I"></a>如是等修多罗及正思处。<a id="a-6J"></a>若如来今者。<a id="a-6K"></a>说三种业所有赞叹。<a id="a-6L"></a>彼等痴人于彼时中。<a id="a-6M"></a>舍此三业皆已远离。<a id="a-6N"></a>于三业中作勤方便求美饮食。<a id="a-6O"></a>床上卧眠大小便业等。<a id="a-6P"></a>此三业者。<a id="a-6Q"></a>所有眷属彼共亲近已。<a id="a-6R"></a>皆悉当堕地狱。<a id="a-6S"></a>阿难。<a id="a-6T"></a>汝谛观。<a id="a-6U"></a>彼诸痴丈夫懈怠懒惰故。<a id="a-6V"></a>如是等诸修多罗文句如来所说当不受持。<a id="a-6W"></a>亦不勤求亦不意乐。<a id="a-6X"></a>谁是陀罗尼法本所为。<a id="a-6Y"></a>不知此义。<a id="a-6Z"></a>阿难。<a id="a-6a"></a>譬如有人无力少力无护助者。<a id="a-6b"></a>亦无朋友无子无妇无倚着处无有饮食。<a id="a-6c"></a>苦恼寿命。<a id="a-6d"></a>彼至空闲阿兰若处。<a id="a-6e"></a>为求食故负极重物。<a id="a-6f"></a>彼求物时。<a id="a-6g"></a>忽然遇值三种大藏诸宝悉满。<a id="a-6h"></a>彼既见已生大恐怖。<a id="a-6i"></a>舍彼重担即背驰走。<a id="a-6j"></a>时复回顾向后观察。<a id="a-6k"></a>观已复观作如是念。<a id="a-6l"></a>莫复有人欲来害我。<a id="a-6m"></a>阿难。<a id="a-6n"></a>于汝意云何。<a id="a-6o"></a>彼痴丈夫得彼大藏。<a id="a-6p"></a>而更背走得为善不。<a id="a-6q"></a>阿难白言。<a id="a-6r"></a>不也世尊。<a id="a-6s"></a>佛复告言。<a id="a-6t"></a>如是如是。<a id="a-6u"></a>阿难。<a id="a-6v"></a>于彼时中诸比丘等。<a id="a-6w"></a>闻如是诸修多罗已。<a id="a-6x"></a>舍已背走生大恐怖。<a id="a-6y"></a>当得堕落于大堕中。<a id="a-6z"></a>若诸比丘作是方便。<a id="a-70"></a>勤求如是修多罗者。<a id="a-71"></a>于彼之处不生净信。<a id="a-72"></a>当不用心。<a id="a-73"></a>彼等见已。<a id="a-74"></a>当作恶意欲作害想。<a id="a-75"></a>亦复不作勤劬。<a id="a-76"></a>不设最胜所须铺具。<a id="a-77"></a>亦不与彼胜好衣服饮食汤药等。<a id="a-78"></a>及随时怛钵那(麨浆)。<a id="a-79"></a>或复别与羹饮浆水。<a id="a-7A"></a>彼逼切已。<a id="a-7B"></a>当速舍背远离而去。<a id="a-7C"></a>见彼去已当生欢喜。<a id="a-7D"></a>默然而住复作是言。<a id="a-7E"></a>汝一去已愿更莫来。<a id="a-7F"></a>阿难。<a id="a-7G"></a>如来见此义故。<a id="a-7H"></a>为彼智者诸善丈夫。<a id="a-7I"></a>当付嘱如此陀罗尼法本。<a id="a-7J"></a>乃至令不灭没故。<a id="a-7K"></a>阿难。<a id="a-7L"></a>此法品名胜大将。<a id="a-7M"></a>若有比丘。<a id="a-7N"></a>于此法本中观察者。<a id="a-7O"></a>勤劬者。<a id="a-7P"></a>彼当印护守护此修多罗法本故。<a id="a-7Q"></a>当得千偈陀罗尼之所利益。<a id="a-7R"></a>阿难。<a id="a-7S"></a>于此品中无秽浊偈。<a id="a-7T"></a>应如是知。<a id="a-7U"></a>阿难。<a id="a-7V"></a>应莫生恐怖。<a id="a-7W"></a>如被杖捶当应忍受。<a id="a-7X"></a>勿生恼悔。</p>
  <p id="a7Y">阿难。<a id="a-7Z"></a>我念往昔。<a id="a-7a"></a>于彼时中有一如来阿罗呵三藐三佛陀。<a id="a-7b"></a>名曰寂行。<a id="a-7c"></a>然彼寂行如来应正遍知涅槃之后。<a id="a-7d"></a>有一比丘名胜身分。<a id="a-7e"></a>彼人受持此陀罗尼法本。<a id="a-7f"></a>具足无缺。<a id="a-7g"></a>时有一王名曰胜然。<a id="a-7h"></a>彼胜王从他人闻。<a id="a-7i"></a>有一比丘名胜身分。<a id="a-7j"></a>有陀罗尼法本具足受持。<a id="a-7k"></a>闻如来所说。<a id="a-7l"></a>当能增长般若。<a id="a-7m"></a>我于今者应当往求。<a id="a-7n"></a>尔时胜王遂即向彼胜身分比丘之所。<a id="a-7o"></a>到已顶礼其足。<a id="a-7p"></a>而白彼言。<a id="a-7q"></a>尊者。<a id="a-7r"></a>我闻大德有陀罗尼法本具足受持。<a id="a-7s"></a>若尊者不惓我欲咨问。<a id="a-7t"></a>阿难。<a id="a-7u"></a>时彼比丘为彼胜王说此陀罗尼法本。<a id="a-7v"></a>于彼会中。<a id="a-7w"></a>五百众生远尘离垢。<a id="a-7x"></a>于诸法中得法眼净。<a id="a-7y"></a>尔时胜王即发无上菩提之心。<a id="a-7z"></a>从彼闻已即施比丘六万具衣及四种兵力。<a id="a-80"></a>于彼比丘两手接足布身顶礼而作是言。<a id="a-81"></a>善哉尊者。<a id="a-82"></a>于彼时中有八万四千诸众生等。<a id="a-83"></a>见彼胜王布身顶礼。<a id="a-84"></a>彼等亦皆布身顶礼。<a id="a-85"></a>咸作是言。<a id="a-86"></a>善哉尊者。<a id="a-87"></a>为王说陀罗尼法本。<a id="a-88"></a>愿莫停住。<a id="a-89"></a>于上虚空复有八十百千诸天。<a id="a-8A"></a>复作是言。<a id="a-8B"></a>尊者大德。<a id="a-8C"></a>愿为胜王说是陀罗尼法本。<a id="a-8D"></a>莫暂停住。<a id="a-8E"></a>时有一魔名曰怖畏。<a id="a-8F"></a>即作是念。<a id="a-8G"></a>此陀罗尼法本。<a id="a-8H"></a>若当至彼多人之所。<a id="a-8I"></a>此即不善。<a id="a-8J"></a>我于今者应当住持此比丘身。<a id="a-8K"></a>寻即住持彼比丘身。<a id="a-8L"></a>尔时胜王及四兵力。<a id="a-8M"></a>并彼八万四千诸众。<a id="a-8N"></a>及彼无量百千诸天。<a id="a-8O"></a>即于昼夜伏地不起。<a id="a-8P"></a>殷勤请之。<a id="a-8Q"></a>然彼比丘不许为说。<a id="a-8R"></a>尔时胜王过昼夜已即作是念。<a id="a-8S"></a>如我今者。<a id="a-8T"></a>应当如是如是承事。<a id="a-8U"></a>今此比丘傥能与我此陀罗尼法本。<a id="a-8V"></a>尔时恐怖魔王知彼胜王心所思念。<a id="a-8W"></a>知已还作如是之愿。<a id="a-8X"></a>我今亦当不舍此比丘身。<a id="a-8Y"></a>恐畏与此陀罗尼法本。<a id="a-8Z"></a>尔时胜王从伏而起扪面及膝。<a id="a-8a"></a>归命顶礼彼比丘足。<a id="a-8b"></a>围绕三匝合十指掌在比丘前。<a id="a-8c"></a>及八万四千众生之类亦复如是。<a id="a-8d"></a>从伏而起扪面及膝。<a id="a-8e"></a>合十指掌顶礼彼比丘足。<a id="a-8f"></a>围绕三匝合十指掌却住一面。</p>
  <p id="a8g">尔时胜王合掌已。<a id="a-8h"></a>白彼比丘而作是言。<a id="a-8i"></a>尊者。<a id="a-8j"></a>我于今日更白尊者。<a id="a-8k"></a>为摄受我故。<a id="a-8l"></a>受此夏中四月日请。<a id="a-8m"></a>彼以魔王住持力故不许受请。<a id="a-8n"></a>时彼比丘王三请已亦复不许。<a id="a-8o"></a>时王向彼而问之曰。<a id="a-8p"></a>尊者。<a id="a-8q"></a>今欲诣何方所。<a id="a-8r"></a>我等随尊至于彼处。<a id="a-8s"></a>即报彼言。<a id="a-8t"></a>随我所之当有乐处。<a id="a-8u"></a>阿难。<a id="a-8v"></a>尔时胜王即作是念。<a id="a-8w"></a>我若于彼比丘之所逼问至三。<a id="a-8x"></a>今者欲往何所坐夏。<a id="a-8y"></a>若逼切已或有是处。<a id="a-8z"></a>傥不与我共相见也。<a id="a-90"></a>我应今者私令访察。<a id="a-91"></a>随在何处我应诣彼。<a id="a-92"></a>尔时胜王共彼八万四千众生。<a id="a-93"></a>顶礼彼足围绕彼比丘三匝已。<a id="a-94"></a>而白彼言。<a id="a-95"></a>尊者。<a id="a-96"></a>随意所须。<a id="a-97"></a>我等皆为给侍供奉。<a id="a-98"></a>作是语已。<a id="a-99"></a>合十指掌背面而去。<a id="a-9A"></a>离于比丘眼所不见。<a id="a-9B"></a>彼既去已。<a id="a-9C"></a>敕令安置二十丈夫。<a id="a-9D"></a>随所去处必奏我知。<a id="a-9E"></a>乃至彼比丘。<a id="a-9F"></a>住于彼处若干时节。<a id="a-9G"></a>彼王四部兵马势力往至彼处。<a id="a-9H"></a>见彼比丘乃与羹食。<a id="a-9I"></a>时彼比丘即从彼处。<a id="a-9J"></a>不咨彼王移徙而去。<a id="a-9K"></a>至二十由旬外。<a id="a-9L"></a>非胜王境而夏安居。<a id="a-9M"></a>尔时彼王守护比丘。<a id="a-9N"></a>彼诸人辈见彼比丘去已。<a id="a-9O"></a>速报王知。<a id="a-9P"></a>彼王闻已。<a id="a-9Q"></a>共四部众兵马势力还至彼处。<a id="a-9R"></a>供养比丘经夏四月。<a id="a-9S"></a>然彼比丘虽得王供。<a id="a-9T"></a>犹不为王说佛所说。<a id="a-9U"></a>乃至四句偈等。<a id="a-9V"></a>虽复如此王心不异。<a id="a-9W"></a>唯于内心常作是念。<a id="a-9X"></a>今日应说明日应说。<a id="a-9Y"></a>今者应当作如是耶。<a id="a-9Z"></a>今者应当与如是耶。<a id="a-9a"></a>彼王既见过四月已。<a id="a-9b"></a>白比丘言。<a id="a-9c"></a>尊者。<a id="a-9d"></a>岂不怜纳我等。<a id="a-9e"></a>彼即答言。<a id="a-9f"></a>我于今者不能与汝应汝所作随汝意作。<a id="a-9g"></a>尔时彼王白比丘言。<a id="a-9h"></a>随尊者心安隐我住。<a id="a-9i"></a>尔时胜王复作是念。<a id="a-9j"></a>我于俗法已作供养。<a id="a-9k"></a>我今应当于比丘所舍家出家。<a id="a-9l"></a>为此陀罗尼法本故。<a id="a-9m"></a>即白比丘。<a id="a-9n"></a>尊者。<a id="a-9o"></a>我今意欲为此陀罗尼法本弃捐王位舍家出家。<a id="a-9p"></a>此陀罗尼世间希有。<a id="a-9q"></a>我念意乐受持读诵。<a id="a-9r"></a>尔时彼比丘默然而住。<a id="a-9s"></a>王复白言。<a id="a-9t"></a>尊者。<a id="a-9u"></a>有何意故而默然也。<a id="a-9v"></a>彼复白言。<a id="a-9w"></a>我于今日不逼尊者。<a id="a-9x"></a>令决与我如是法施世间富伽罗希有事也。<a id="a-9y"></a>尊者。<a id="a-9z"></a>我意如是。<a id="a-A0"></a>愿仁家内为受我食。<a id="a-A1"></a>彼答之曰。<a id="a-A2"></a>若尔之者随汝意作。<a id="a-A3"></a>尔时胜王复作是念。<a id="a-A4"></a>我于今者。<a id="a-A5"></a>应自将此比丘而去。<a id="a-A6"></a>于白法中多障碍故。<a id="a-A7"></a>尔时彼王与四兵众势力。<a id="a-A8"></a>围绕比丘置令在前。<a id="a-A9"></a>渐渐次第至己宫殿。<a id="a-AA"></a>至宫殿已恭敬尊重。<a id="a-AB"></a>以诸饮食供养彼已。<a id="a-AC"></a>集诸宫内诸婇女等。<a id="a-AD"></a>作如是言。<a id="a-AE"></a>慎莫放逸。<a id="a-AF"></a>当习善法。<a id="a-AG"></a>我于今者。<a id="a-AH"></a>此比丘边舍家出家。<a id="a-AI"></a>时彼胜王作是语已。<a id="a-AJ"></a>尔时彼处上虚空中。<a id="a-AK"></a>无量诸天千数众等即称。<a id="a-AL"></a>善哉善哉。<a id="a-AM"></a>汝善丈夫。<a id="a-AN"></a>如是应当修习善法。<a id="a-AO"></a>说是语已。<a id="a-AP"></a>彼婇女众即大悲哭。<a id="a-AQ"></a>咸作是言。<a id="a-AR"></a>仁既出家。<a id="a-AS"></a>我等今日亦随出家。<a id="a-AT"></a>所随眷属诸童子等。<a id="a-AU"></a>亦复皆作如是言曰。<a id="a-AV"></a>我等亦复随父出家。<a id="a-AW"></a>诸臣百官亦作是言。<a id="a-AX"></a>我等今者随王出家。<a id="a-AY"></a>时彼胜王身有一息童子。<a id="a-AZ"></a>名曰胜持。<a id="a-Aa"></a>彼作是言。<a id="a-Ab"></a>我不出家。<a id="a-Ac"></a>当用出家竟作何事。<a id="a-Ad"></a>我今当知。<a id="a-Ae"></a>王之库藏建立王事。<a id="a-Af"></a>尔时胜王及以八万四千众舍家出家。<a id="a-Ag"></a>出家已如是承事彼之比丘。<a id="a-Ah"></a>行坐之中如是供养。<a id="a-Ai"></a>方始为说陀罗尼法本。<a id="a-Aj"></a>时彼胜王既出家已。<a id="a-Ak"></a>尔时怖魔哭泣闷绝背之而去。<a id="a-Al"></a>阿难。<a id="a-Am"></a>汝莫疑惑。<a id="a-An"></a>尔时彼王名曰胜者。<a id="a-Ao"></a>为此陀罗尼法本因缘故。<a id="a-Ap"></a>舍爱妻子及其王位。<a id="a-Aq"></a>供给承事彼之比丘种种供具。<a id="a-Ar"></a>调伏彼魔。<a id="a-As"></a>未证菩提。<a id="a-At"></a>为菩提故出生精进。<a id="a-Au"></a>求佛胜法及菩提分。<a id="a-Av"></a>岂异人乎。<a id="a-Aw"></a>阿难。<a id="a-Ax"></a>汝莫作异见。<a id="a-Ay"></a>何以故。<a id="a-Az"></a>尔时彼王名曰胜者。<a id="a-B0"></a>我身是也。<a id="a-B1"></a>时彼比丘者。<a id="a-B2"></a>于今现在。<a id="a-B3"></a>名曰萨波达多(隋言蛇德)是也。<a id="a-B4"></a>于彼之时所有魔王名恐怖者。<a id="a-B5"></a>彼即魔王波旬是也。<a id="a-B6"></a>而于彼时彼胜王息名胜持者。<a id="a-B7"></a>而不出家受王位者。<a id="a-B8"></a>彼难陀比丘是也。<a id="a-B9"></a>难陀比丘于彼时间恒请我等。<a id="a-BA"></a>施诸饮食衣服卧具种种等物。<a id="a-BB"></a>皆悉与之。<a id="a-BC"></a>请已皆悉供奉所须。<a id="a-BD"></a>我于尔时为彼八万四千诸众生辈。<a id="a-BE"></a>为读诵陀罗尼法本故。<a id="a-BF"></a>读诵陀罗尼法本时。<a id="a-BG"></a>彼所闻者。<a id="a-BH"></a>彼等皆悉发心作愿。<a id="a-BI"></a>愿同菩萨所生之处。<a id="a-BJ"></a>我等亦愿于彼中生。<a id="a-BK"></a>若仁当证阿耨多罗三藐三菩提时。<a id="a-BL"></a>愿我等辈。<a id="a-BM"></a>亦为仁者作其眷属。<a id="a-BN"></a>阿难。<a id="a-BO"></a>我之所有此一千二百五十诸比丘等。<a id="a-BP"></a>于彼之时此等是也。<a id="a-BQ"></a>在彼八万四千众生之数。<a id="a-BR"></a>所有现在瞿多弥等五百比丘尼者。<a id="a-BS"></a>当知彼时胜王宫内诸婇女辈是也。<a id="a-BT"></a>彼时所有自余诸众生辈。<a id="a-BU"></a>四部兵马势力者。<a id="a-BV"></a>今如来于摩伽陀国中所有人辈调伏者是也。<a id="a-BW"></a>及伊罗钵龙王并诸眷属诣我所时调伏者是。<a id="a-BX"></a>及上天时所有众生彼等是也。<a id="a-BY"></a>自余所有众生。<a id="a-BZ"></a>如来现在说法令得解脱。<a id="a-Ba"></a>彼皆证法及得果者得信利者是也。<a id="a-Bb"></a>如来世尊一切皆知。<a id="a-Bc"></a>往昔已曾供养诸佛。<a id="a-Bd"></a>若有于未来世后五百年中。<a id="a-Be"></a>诸比丘辈心意喜乐如是甚深修多罗者。<a id="a-Bf"></a>彼等尔时一切为胜王子孙次第是也。<a id="a-Bg"></a>何以故。<a id="a-Bh"></a>阿难。<a id="a-Bi"></a>彼时胜王于金叶上抄写此陀罗尼法本。<a id="a-Bj"></a>置于众宝箧藏。<a id="a-Bk"></a>是法本王秘藏中。<a id="a-Bl"></a>若当有次第相承王位。<a id="a-Bm"></a>得闻此已当种善根。<a id="a-Bn"></a>如是次第有八万四千诸王。<a id="a-Bo"></a>从秘藏中出此陀罗尼法本已。<a id="a-Bp"></a>受持读诵。<a id="a-Bq"></a>如来灭后藉彼善根。<a id="a-Br"></a>于后五百岁中。<a id="a-Bs"></a>以无余涅槃中当般涅槃。<a id="a-Bt"></a>一切所有发菩提心者。<a id="a-Bu"></a>彼等往昔因陀罗尼法本。<a id="a-Bv"></a>修诸善根因缘力故。<a id="a-Bw"></a>彼于后时还复发心。<a id="a-Bx"></a>于彼之时如来世尊亦曾念我。<a id="a-By"></a>彼慈行者。<a id="a-Bz"></a>从久远来已摄我等。<a id="a-C0"></a>阿难。<a id="a-C1"></a>应当精勤莫舍重担。<a id="a-C2"></a>阿难。<a id="a-C3"></a>应当学我往昔之行。<a id="a-C4"></a>为欲受持佛正法故。<a id="a-C5"></a>阿难。<a id="a-C6"></a>如是学者当有是食。<a id="a-C7"></a>欲求白法不得虚诳。<a id="a-C8"></a>阿难。<a id="a-C9"></a>无有彼法可虚诳者。<a id="a-CA"></a>若黑若白。<a id="a-CB"></a>我已往昔行极苦行证佛菩提。<a id="a-CC"></a>唯为汝等。<a id="a-CD"></a>应广受持莫令后悔。<a id="a-CE"></a>如是名为真实食者。<a id="a-CF"></a>莫堕懈怠放逸之中。<a id="a-CG"></a>阿难。<a id="a-CH"></a>如来所说食之事者。<a id="a-CI"></a>是为欲也。<a id="a-CJ"></a>欲为一切诸法根本。<a id="a-CK"></a>是故如来所说法者。<a id="a-CL"></a>名为食也。<a id="a-CM"></a>阿难。<a id="a-CN"></a>谁有如是法者。<a id="a-CO"></a>彼则无有具足违背之事。<a id="a-CP"></a>彼当欲断违背事故。</p>
  <p id="aCQ">复有四种食。<a id="a-CR"></a>于真实中违行为食。<a id="a-CS"></a>离师宿住无所依止为食。<a id="a-CT"></a>毁谤和上为食。<a id="a-CU"></a>破戒者作布萨业为食。<a id="a-CV"></a>于彼中何者为破戒。<a id="a-CW"></a>有十种破戒。<a id="a-CX"></a>何等为十。<a id="a-CY"></a>杀生是为破戒。<a id="a-CZ"></a>凡所作业念护诸有。<a id="a-Ca"></a>是为破戒。<a id="a-Cb"></a>其心一向决定缺少。<a id="a-Cc"></a>是为犯戒。<a id="a-Cd"></a>一向起诽谤诤斗。<a id="a-Ce"></a>是为破戒。<a id="a-Cf"></a>一向于戒磨触初不了知。<a id="a-Cg"></a>后则分别忆追来果。<a id="a-Ch"></a>是为破戒。<a id="a-Ci"></a>一向决定污比丘尼。<a id="a-Cj"></a>是为破戒。<a id="a-Ck"></a>一向决定有其谄曲。<a id="a-Cl"></a>是为破戒。<a id="a-Cm"></a>一向决定偷夺物利及与根本。<a id="a-Cn"></a>一向舞戏及造贼行。<a id="a-Co"></a>是为破戒。<a id="a-Cp"></a>一向决定乌罗罗耶。<a id="a-Cq"></a>是为破戒(乌罗罗耶者谓一向念种种戏乐)一向决定谟陀茶磨。<a id="a-Cr"></a>是为破戒(谓一向作乐游戏也)一向决定波[口*荼]弥啰伽。<a id="a-Cs"></a>是为破戒(谓处处求衣)一向决定乌迦逻哆毗奢啰。<a id="a-Ct"></a>是为破戒(谓一向执着外道心广边作之)一向求觅种种杂物。<a id="a-Cu"></a>是为破戒。<a id="a-Cv"></a>此等十种为破戒。<a id="a-Cw"></a>佛告阿难。<a id="a-Cx"></a>何者是无诤义。<a id="a-Cy"></a>言无诤义者。<a id="a-Cz"></a>是名一业。<a id="a-D0"></a>是为一生。<a id="a-D1"></a>又无诤义者名为非义。<a id="a-D2"></a>又无诤义者。<a id="a-D3"></a>名破诸有胎。<a id="a-D4"></a>于上行趣复有一向五种破戒。<a id="a-D5"></a>何等为五。<a id="a-D6"></a>杀母杀父刹阿罗汉破和合僧于如来所恶心出血。<a id="a-D7"></a>此等为五。<a id="a-D8"></a>一向破戒。<a id="a-D9"></a>尔时世尊作是语已。<a id="a-DA"></a>长老阿难白佛言。<a id="a-DB"></a>世尊。<a id="a-DC"></a>若尔此五破戒十种破戒。<a id="a-DD"></a>世尊。<a id="a-DE"></a>有何等异有何胜劣有何差别。<a id="a-DF"></a>何缘是等名为无间。<a id="a-DG"></a>彼不得名也。<a id="a-DH"></a>佛言。<a id="a-DI"></a>阿难。<a id="a-DJ"></a>如来若说十五种皆无间者。<a id="a-DK"></a>如来则不付嘱教招令尊重父母。<a id="a-DL"></a>亦不付嘱令使恭敬诸阿罗汉及诸众僧。<a id="a-DM"></a>亦不付嘱供养如来。<a id="a-DN"></a>此五种付嘱中。<a id="a-DO"></a>如来付嘱何者。<a id="a-DP"></a>所谓父母非诸罗汉。<a id="a-DQ"></a>亦非众僧。<a id="a-DR"></a>亦非如来。<a id="a-DS"></a>所以者何。<a id="a-DT"></a>夫僧者不可破坏。<a id="a-DU"></a>众僧牢固不动而住。<a id="a-DV"></a>其阿罗汉自身已作归依之处。<a id="a-DW"></a>其如来者。<a id="a-DX"></a>为一切世间之所亲友。<a id="a-DY"></a>复次阿难。<a id="a-DZ"></a>但如此等名为重法。<a id="a-Da"></a>于彼之所应作尊重。<a id="a-Db"></a>复次言破僧者。<a id="a-Dc"></a>谓破戒已毁谤佛所教戒。<a id="a-Dd"></a>彼名为破僧也。<a id="a-De"></a>以评论故名为僧也。<a id="a-Df"></a>彼等人辈。<a id="a-Dg"></a>于评论处不摄是数。<a id="a-Dh"></a>故非僧也。<a id="a-Di"></a>彼等破戒何者不摄僧。<a id="a-Dj"></a>谓若有犯处若不犯处。<a id="a-Dk"></a>而不能知故。<a id="a-Dl"></a>彼自念言。<a id="a-Dm"></a>我住沙门法也。<a id="a-Dn"></a>如是思已亦不知念我如斩首。<a id="a-Do"></a>忽复值遇多闻之人巧知律者。<a id="a-Dp"></a>方知自身状如斩首。<a id="a-Dq"></a>彼等在空闲处毁訾自身。<a id="a-Dr"></a>呜呼我身呜呼我身失于善行。<a id="a-Ds"></a>非正师非正和上非正朋友。<a id="a-Dt"></a>是恶知识。<a id="a-Du"></a>呜呼法王之教既值遇已。<a id="a-Dv"></a>当复断绝。<a id="a-Dw"></a>夫违背破坏。<a id="a-Dx"></a>此是我破此是我坏。<a id="a-Dy"></a>我于此处当无救护。<a id="a-Dz"></a>我于今者当趣何方。<a id="a-E0"></a>有能散坏忧愁箭处。<a id="a-E1"></a>在空闲时作如是言。<a id="a-E2"></a>呜呼佛陀善教说者。<a id="a-E3"></a>呜呼达摩厌离欲者。<a id="a-E4"></a>呜呼僧伽善住诸行中者。<a id="a-E5"></a>我今已缺诸佛戒行。<a id="a-E6"></a>我今已少诸三昧行。<a id="a-E7"></a>我今已缺佛之智慧。<a id="a-E8"></a>我今已缺佛身解脱。<a id="a-E9"></a>我已缺少解脱知见。<a id="a-EA"></a>我已现前恶处游行。<a id="a-EB"></a>善行中今已闭塞。<a id="a-EC"></a>我当必死。<a id="a-ED"></a>我当无有。<a id="a-EE"></a>我当不渡诸有流转。<a id="a-EF"></a>我今当闻不甜美声。<a id="a-EG"></a>堕地狱已我身当然。<a id="a-EH"></a>被狱卒逼我时叫唤当驰何方。<a id="a-EI"></a>谁当与我无恐无畏。<a id="a-EJ"></a>谁信者边受取饮食。<a id="a-EK"></a>彼等在我前手执杖棒。<a id="a-EL"></a>我当求及谁。<a id="a-EM"></a>当瞻仰谁。<a id="a-EN"></a>若复狱卒若狗若乌若铁嘴口若执钳者。<a id="a-EO"></a>我所走处随其方面唯见恐怖。<a id="a-EP"></a>见兰若者当作如是言。<a id="a-EQ"></a>呜呼此为快乐。<a id="a-ER"></a>而在空闲阿兰若处。<a id="a-ES"></a>无所悕望而住。<a id="a-ET"></a>其无心患。<a id="a-EU"></a>亦无身病。<a id="a-EV"></a>我等今者无一吉祥。<a id="a-EW"></a>我今少福。<a id="a-EX"></a>如我今者。<a id="a-EY"></a>共诸俗人受用产业随宜活命。<a id="a-EZ"></a>为佛出家应当欲乐沙门信法。<a id="a-Ea"></a>今值破戒丈夫富伽罗辈。<a id="a-Eb"></a>我若亲近入持戒众。<a id="a-Ec"></a>于彼之处当被憎厌当被分别。<a id="a-Ed"></a>若我彼处住宿之者。<a id="a-Ee"></a>濡善比丘当见我已。<a id="a-Ef"></a>当观察我。<a id="a-Eg"></a>当瞻视我。<a id="a-Eh"></a>此从何也。<a id="a-Ei"></a>此是谁许。<a id="a-Ej"></a>此是谁也。<a id="a-Ek"></a>或时持戒或时破戒。<a id="a-El"></a>我当彼时被他瞻视。<a id="a-Em"></a>我时惭愧卑下羞耻。<a id="a-En"></a>我时儜弱在彼辈前。<a id="a-Eo"></a>我不娱乐背面而回。<a id="a-Ep"></a>譬如鸺猴于日出时从窠张口观察四方。<a id="a-Eq"></a>此无乌也。<a id="a-Er"></a>彼时夜出从夜出已。<a id="a-Es"></a>所应见者彼不能见。<a id="a-Et"></a>唯见大山往诣彼处。<a id="a-Eu"></a>如是去来遂便夜尽。<a id="a-Ev"></a>时鸺猴还未至窠中。<a id="a-Ew"></a>然彼复有若乌若鹰若鹞趁逐飞走。<a id="a-Ex"></a>彼恐怖已还求闇处。<a id="a-Ey"></a>复观诸处。<a id="a-Ez"></a>大恐怖已瞻乌群队。<a id="a-F0"></a>如是如是。<a id="a-F1"></a>破戒比丘如彼鸺猴。<a id="a-F2"></a>若在沙门众僧之中共布萨业。<a id="a-F3"></a>若沙门业各各议论。<a id="a-F4"></a>无俗人故。<a id="a-F5"></a>彼破戒者生大怖畏。<a id="a-F6"></a>恐被驱逐畏人言道。<a id="a-F7"></a>是人在彼比丘众中。<a id="a-F8"></a>彼问夏腊不道多少。<a id="a-F9"></a>亦不问他不观他面。<a id="a-FA"></a>低头视地而在彼坐。<a id="a-FB"></a>若彼应说我报何言。<a id="a-FC"></a>当何所作也。<a id="a-FD"></a>比丘散已彼随后行。<a id="a-FE"></a>恐我出时有所言语。<a id="a-FF"></a>如是破戒比丘于彼时中。<a id="a-FG"></a>从说欲中出已观察四方。<a id="a-FH"></a>譬如殊迦薄迦多啰在稠闹处宿。<a id="a-FI"></a>其若见濡弱比丘。<a id="a-FJ"></a>彼如是说。<a id="a-FK"></a>今此比丘如是。<a id="a-FL"></a>彼中诸长老辈不得信彼。<a id="a-FM"></a>是人知已观比丘众。<a id="a-FN"></a>于此之中是谁我例。<a id="a-FO"></a>谁与我等有如是者。<a id="a-FP"></a>我当依住。<a id="a-FQ"></a>彼当住于此。<a id="a-FR"></a>若复不得如是之者。<a id="a-FS"></a>彼恐诸比丘逼切于己。<a id="a-FT"></a>向非道去。<a id="a-FU"></a>而彼之处。<a id="a-FV"></a>无有言道者无有说者。<a id="a-FW"></a>汝当如是彼当如是。<a id="a-FX"></a>阿难。<a id="a-FY"></a>此是破戒比丘名如虱也。<a id="a-FZ"></a>如饮杀毒饮。<a id="a-Fa"></a>何以故。<a id="a-Fb"></a>譬如将杀者。<a id="a-Fc"></a>最后与食。<a id="a-Fd"></a>最后与饮。<a id="a-Fe"></a>最后戴鬘。<a id="a-Ff"></a>最后鼓声。<a id="a-Fg"></a>如是如是。<a id="a-Fh"></a>破戒比丘而信处受食而食。<a id="a-Fi"></a>如是如是。<a id="a-Fj"></a>如最后受食。<a id="a-Fk"></a>亦于后闻佛之音声。<a id="a-Fl"></a>后闻法声。<a id="a-Fm"></a>后闻僧声。<a id="a-Fn"></a>后得人间住处。<a id="a-Fo"></a>此处舍身当堕阿鼻地狱。<a id="a-Fp"></a>阿难。<a id="a-Fq"></a>是故我语汝我告汝。<a id="a-Fr"></a>此所作业具足成就一向行处。<a id="a-Fs"></a>阿难。<a id="a-Ft"></a>如彼之食摄出家者。<a id="a-Fu"></a>必应至彼阿鼻地狱。</p>
 </body>
</html>