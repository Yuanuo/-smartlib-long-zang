<!doctype html>
<html id="z3IBTyVTi" data-ver="893">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第二</h1>
  <p id="a2">阿难。<a id="a-3"></a>有根名为胜。<a id="a-4"></a>复有根名为坚胜。<a id="a-5"></a>宫根生已。<a id="a-6"></a>当发十心。<a id="a-7"></a>所谓一离慢心。<a id="a-8"></a>二生爱念心。<a id="a-9"></a>三生欢喜心。<a id="a-A"></a>四生作业心。<a id="a-B"></a>五生踊跃心。<a id="a-C"></a>六彼现前念心。<a id="a-D"></a>七彼恶色不入鼻不喎曲。<a id="a-E"></a>八临命终时心不怀恶。<a id="a-F"></a>九于爱物中不生悭吝。<a id="a-G"></a>十彼眼目状如郁金根色。<a id="a-H"></a>欢喜微笑。<a id="a-I"></a>其面向上观自宫殿。<a id="a-J"></a>若有众生。<a id="a-K"></a>具足如是诸根状貌。<a id="a-L"></a>智者当知。<a id="a-M"></a>是人即生三十三天宫殿之中。<a id="a-N"></a>又有十根及十种身所作相。<a id="a-O"></a>智者应知。<a id="a-P"></a>此等众生舍此身已。<a id="a-Q"></a>当堕阿鼻大地狱中。<a id="a-R"></a>何等为十。<a id="a-S"></a>所谓恶心观己妻子。<a id="a-T"></a>手扪虚空不受善教。<a id="a-U"></a>流泪堕落屎尿污秽。<a id="a-V"></a>闭目不视以衣覆头。<a id="a-W"></a>无食空嚼。<a id="a-X"></a>身体膻臭。<a id="a-Y"></a>命欲终时其足破裂鼻根倾倒。<a id="a-Z"></a>左右缩申而取命终。<a id="a-a"></a>伏面思惟而动左眼。<a id="a-b"></a>眼色焰赤。<a id="a-c"></a>有如是种如是状貌如是处所。<a id="a-d"></a>智者应知。<a id="a-e"></a>此等众生从此舍身。<a id="a-f"></a>当堕阿鼻大地狱中。<a id="a-g"></a>又有众生五相具足。<a id="a-h"></a>智者当知。<a id="a-i"></a>从此舍身生畜生中。<a id="a-j"></a>何等为五。<a id="a-k"></a>于妻子所爱心所牵。<a id="a-l"></a>手足指等悉皆卷缩。<a id="a-m"></a>腹上汗出作白羊鸣。<a id="a-n"></a>口中沫出。<a id="a-o"></a>如是五种。<a id="a-p"></a>如是相状如是处所。<a id="a-q"></a>智者应知。<a id="a-r"></a>此等众生从此舍身生畜生中。<a id="a-s"></a>有八种相。<a id="a-t"></a>智者当知。<a id="a-u"></a>此等众生舍此身已。<a id="a-v"></a>生阎摩罗世。<a id="a-w"></a>何等为八。<a id="a-x"></a>转舌舐上及舐下唇。<a id="a-y"></a>身体恼热求欲得水。<a id="a-z"></a>论说饮食而但口张。<a id="a-10"></a>眼目青色如孔雀项。<a id="a-11"></a>瞳人干燥放粪无尿。<a id="a-12"></a>右脚先冷而非左足。<a id="a-13"></a>口言烧我亦云炙我。<a id="a-14"></a>以右手作卷。<a id="a-15"></a>何以故。<a id="a-16"></a>如是悭贪诸过患故。<a id="a-17"></a>不舍施故而取命终。<a id="a-18"></a>有如是种如是相状。<a id="a-19"></a>众生具足命终之时。<a id="a-1A"></a>智者应知。<a id="a-1B"></a>当生阎摩罗世。<a id="a-1C"></a>复有众生十相具足。<a id="a-1D"></a>智者应知。<a id="a-1E"></a>从此舍身当生人间。<a id="a-1F"></a>何等为十。<a id="a-1G"></a>有一众生最后三摩耶时。<a id="a-1H"></a>有如是心安住不动。<a id="a-1I"></a>系缚缘中端正可喜。<a id="a-1J"></a>所欲可作无痛无忧。<a id="a-1K"></a>彼临命终于最后息出入转时。<a id="a-1L"></a>求父母名。<a id="a-1M"></a>求兄弟名。<a id="a-1N"></a>求姊妹名。<a id="a-1O"></a>求朋友知识名。<a id="a-1P"></a>其心不乱其心不迷。<a id="a-1Q"></a>其心不谄其心惇直。<a id="a-1R"></a>付嘱父母。<a id="a-1S"></a>嘱累朋友及与知识。<a id="a-1T"></a>相喜乐者。<a id="a-1U"></a>所发业事皆悉付嘱。<a id="a-1V"></a>所有藏伏藏皆悉示人。<a id="a-1W"></a>若世有佛。<a id="a-1X"></a>信如来者。<a id="a-1Y"></a>彼称南无佛陀。<a id="a-1Z"></a>若非佛世当信外仙。<a id="a-1a"></a>彼称其名作是希有。<a id="a-1b"></a>乃至如是微妙园林河池住处。<a id="a-1c"></a>亦不张口。<a id="a-1d"></a>仰卧端身不作荒言。<a id="a-1e"></a>不受苦恼不恐不惊。<a id="a-1f"></a>身不皴裂亦无恶色。<a id="a-1g"></a>身体柔软转缩任心。<a id="a-1h"></a>有如是等。<a id="a-1i"></a>有如是种如是形相。<a id="a-1j"></a>智者应知。<a id="a-1k"></a>此等众生从此舍身当生人间。<a id="a-1l"></a>往还七返。<a id="a-1m"></a>如地狱众生。<a id="a-1n"></a>从地狱还已还生地狱。<a id="a-1o"></a>彼转业已。<a id="a-1p"></a>地狱舍身当生畜生。<a id="a-1q"></a>彼转身已。<a id="a-1r"></a>从畜生舍身还生畜生中。<a id="a-1s"></a>彼转业已。<a id="a-1t"></a>从地狱畜生舍身已。<a id="a-1u"></a>畜生阎摩罗世。<a id="a-1v"></a>彼转业已。<a id="a-1w"></a>从阎摩罗世。<a id="a-1x"></a>舍身命已还生畜生及以地狱。<a id="a-1y"></a>十四业有三十种相。<a id="a-1z"></a>众生旋转从地狱出生畜生中。<a id="a-20"></a>从畜生出生阎罗世。<a id="a-21"></a>从阎罗世还生畜生。<a id="a-22"></a>从畜生还生地狱。<a id="a-23"></a>二种三十具足。<a id="a-24"></a>此六十胜业如来悉知。<a id="a-25"></a>彼发业处亦知寂静发业处各各有相。<a id="a-26"></a>如来悉知。<a id="a-27"></a>业各别处如来悉知。<a id="a-28"></a>寂静别处如来悉知。<a id="a-29"></a>戒行别处如来悉知。<a id="a-2A"></a>各别师导亦知非师。<a id="a-2B"></a>如来已知。<a id="a-2C"></a>一切众生诸名各别如来悉知。<a id="a-2D"></a>如来名号十力。<a id="a-2E"></a>名号佛陀。<a id="a-2F"></a>名号知自生智非师智。<a id="a-2G"></a>名亦知帝释。<a id="a-2H"></a>所有名号亦知梵。<a id="a-2I"></a>名亦知大自在。<a id="a-2J"></a>名亦知不可称。<a id="a-2K"></a>名亦知善月。<a id="a-2L"></a>名亦知普明。<a id="a-2M"></a>名亦知导师佛。<a id="a-2N"></a>名主将。<a id="a-2O"></a>亦名胜导师。<a id="a-2P"></a>亦名世亲。<a id="a-2Q"></a>亦名不离福。<a id="a-2R"></a>亦名胜阵。<a id="a-2S"></a>亦名勇健。<a id="a-2T"></a>亦名善丈夫。<a id="a-2U"></a>亦名最丈夫。<a id="a-2V"></a>亦名最极丈夫。<a id="a-2W"></a>亦名最雄猛丈夫。<a id="a-2X"></a>亦名商主。<a id="a-2Y"></a>亦名师子。<a id="a-2Z"></a>亦名须弥山。<a id="a-2a"></a>亦名不动者。<a id="a-2b"></a>亦名普眼。<a id="a-2c"></a>亦名金刚。<a id="a-2d"></a>亦名如金刚。<a id="a-2e"></a>亦名善宿。<a id="a-2f"></a>亦名宿王。<a id="a-2g"></a>亦名月。<a id="a-2h"></a>亦名日。<a id="a-2i"></a>亦名离暗。<a id="a-2j"></a>亦名阎浮金光。<a id="a-2k"></a>亦云普光。<a id="a-2l"></a>阿难。<a id="a-2m"></a>此是诸佛名字犹如花鬘。<a id="a-2n"></a>如来不可以百千那由他俱致劫而可宣说尽极其边际。<a id="a-2o"></a>复次阿难。<a id="a-2p"></a>惟有如来。<a id="a-2q"></a>于此修多罗法本中。<a id="a-2r"></a>五百如来名号说已。<a id="a-2s"></a>为日为月。<a id="a-2t"></a>略说五百名号。<a id="a-2u"></a>日亦五百月亦五百。<a id="a-2v"></a>诸宿五百破坏五百。<a id="a-2w"></a>诸见五百头名五百。<a id="a-2x"></a>眼名五百耳名五百。<a id="a-2y"></a>鼻名五百舌名五百。<a id="a-2z"></a>身名五百。<a id="a-30"></a>手足名亦复五百。<a id="a-31"></a>乃至略说有五百善根。<a id="a-32"></a>若有一善根纯熟故。<a id="a-33"></a>满足人相诸相无缺无减。<a id="a-34"></a>亦不可降亦不可伏。<a id="a-35"></a>他不能胜不可得边。<a id="a-36"></a>当有无量。<a id="a-37"></a>当有无称。<a id="a-38"></a>五十二百千等最胜功德。<a id="a-39"></a>如来足下于脚指间。<a id="a-3A"></a>有一毛画文(或言一毛聚)出生。<a id="a-3B"></a>何故名毛画文。<a id="a-3C"></a>更不于彼死身中住。<a id="a-3D"></a>故言画文。<a id="a-3E"></a>复名画文。<a id="a-3F"></a>入虚空相当说此业。<a id="a-3G"></a>所有三千大千世界。<a id="a-3H"></a>名曰佛刹。<a id="a-3I"></a>如来以彼画文住。<a id="a-3J"></a>如来指下者。<a id="a-3K"></a>欲举须弥山王无量无边百千等数乃至梵天。<a id="a-3L"></a>而彼如来不尽示现一切无畏大神通力。<a id="a-3M"></a>于彼神通五处最胜。<a id="a-3N"></a>出第一明中。<a id="a-3O"></a>五不离别。<a id="a-3P"></a>五弃舍。<a id="a-3Q"></a>五行风轮。<a id="a-3R"></a>四界于中所有地界。<a id="a-3S"></a>以四种相于色中说。<a id="a-3T"></a>何等为四。<a id="a-3U"></a>粗大虚空染十方染虚空。<a id="a-3V"></a>同色。<a id="a-3W"></a>摄以往业积集故。<a id="a-3X"></a>五种水。<a id="a-3Y"></a>娑啰伽色水。<a id="a-3Z"></a>多毗沙色水。<a id="a-3a"></a>薄酪浆色水。<a id="a-3b"></a>颇梨色水。<a id="a-3c"></a>琉璃色水。<a id="a-3d"></a>是为五色水。<a id="a-3e"></a>五忘失事。<a id="a-3f"></a>五善根增长。<a id="a-3g"></a>五事句。<a id="a-3h"></a>五邪行。<a id="a-3i"></a>五道流转生死。<a id="a-3j"></a>五无益语。<a id="a-3k"></a>日月名有五百。<a id="a-3l"></a>圣谛亦有五百。<a id="a-3m"></a>彼处语彼处所说。<a id="a-3n"></a>五如法呵责。<a id="a-3o"></a>五百头患。<a id="a-3p"></a>乃至有五百手脚患。<a id="a-3q"></a>五百非善丈夫成秃患丈夫。<a id="a-3r"></a>有五百胜事。<a id="a-3s"></a>妇人所无五分具足。<a id="a-3t"></a>妇人不成丈夫。<a id="a-3u"></a>有疽虫室故。<a id="a-3v"></a>妇人多欲。<a id="a-3w"></a>妇人有五肠处。<a id="a-3x"></a>而丈夫所无。<a id="a-3y"></a>女人五法具足不自由。<a id="a-3z"></a>众生有五胜六意取法六作净法六寂处。<a id="a-40"></a>丈夫具足六法。<a id="a-41"></a>转男已得妇女身。<a id="a-42"></a>何等为六。<a id="a-43"></a>妒嫉故。<a id="a-44"></a>强淫他妇。<a id="a-45"></a>白法减少。<a id="a-46"></a>非道分行。<a id="a-47"></a>意乐谤法。<a id="a-48"></a>是为六。<a id="a-49"></a>妇人有六种法具足。<a id="a-4A"></a>转妇女身得丈夫根。<a id="a-4B"></a>何等为六。<a id="a-4C"></a>归依佛。<a id="a-4D"></a>归依法。<a id="a-4E"></a>归依僧。<a id="a-4F"></a>护己夫主。<a id="a-4G"></a>不妒嫉心。<a id="a-4H"></a>发愿为先。<a id="a-4I"></a>有恶比丘六法具足。<a id="a-4J"></a>当堕阿鼻大地狱后背七佛。<a id="a-4K"></a>何等为六。<a id="a-4L"></a>读诵外道论。<a id="a-4M"></a>持戒比丘尼令堕戒聚。<a id="a-4N"></a>以非梵行法谤梵行比丘。<a id="a-4O"></a>菩萨乘比丘令退菩提心。<a id="a-4P"></a>自造佛言诣众演说。<a id="a-4Q"></a>淫五戒优婆塞妻。<a id="a-4R"></a>是名六法。<a id="a-4S"></a>令堕阿鼻大地狱。<a id="a-4T"></a>复背七佛。<a id="a-4U"></a>比丘尼有六法具足。<a id="a-4V"></a>当生驴身。<a id="a-4W"></a>常负苦重食粪啖秽。<a id="a-4X"></a>多有斗诤不能生忍。<a id="a-4Y"></a>乌鸟啄蹋为人所乘。<a id="a-4Z"></a>脚行缭戾多被杖棰。<a id="a-4a"></a>何等为六。<a id="a-4b"></a>有比丘尼。<a id="a-4c"></a>堕人胎或令他受胎。<a id="a-4d"></a>或污他家。<a id="a-4e"></a>令持戒比丘堕失戒聚。<a id="a-4f"></a>诽谤持戒比丘尼。<a id="a-4g"></a>共恶比丘多结朋友。<a id="a-4h"></a>谤佛菩提。<a id="a-4i"></a>此具六法比丘尼。<a id="a-4j"></a>当堕驴中。<a id="a-4k"></a>优婆塞有六法。<a id="a-4l"></a>具足不觉往昔住持。<a id="a-4m"></a>当成恶优婆塞。<a id="a-4n"></a>何等为六。<a id="a-4o"></a>无忍与诸比丘少时爱敬。<a id="a-4p"></a>以一恶事一切皆舍。<a id="a-4q"></a>恒作俗事吉凶。<a id="a-4r"></a>说佛为恶。<a id="a-4s"></a>共恶比丘杂合同聚。<a id="a-4t"></a>散三宝物。<a id="a-4u"></a>此六法具足成恶优婆塞。<a id="a-4v"></a>六法具足恶优婆夷。<a id="a-4w"></a>当作二根事。<a id="a-4x"></a>何等为六。<a id="a-4y"></a>说佛为恶令比丘堕戒聚。<a id="a-4z"></a>说法为恶。<a id="a-50"></a>复作是言。<a id="a-51"></a>无有涅槃。<a id="a-52"></a>说僧为恶。<a id="a-53"></a>复作是言。<a id="a-54"></a>无有圣僧。<a id="a-55"></a>不信业果。<a id="a-56"></a>将持戒比丘诣于酒处。<a id="a-57"></a>如来塔中所施花鬘及香夺已自用。<a id="a-58"></a>此六法具足恶优婆夷。<a id="a-59"></a>能成二根。<a id="a-5A"></a>六种所作无行。<a id="a-5B"></a>应知六种作平等。<a id="a-5C"></a>应知六缘。<a id="a-5D"></a>应知六四双。<a id="a-5E"></a>应知六三。<a id="a-5F"></a>应知二十百千拘致说圣谛。<a id="a-5G"></a>应知种种言音。<a id="a-5H"></a>如言苦圣谛。<a id="a-5I"></a>四十一百千拘致。<a id="a-5J"></a>圣谛依义演说。<a id="a-5K"></a>六不迷六迷。<a id="a-5L"></a>六言断。<a id="a-5M"></a>六止灭。<a id="a-5N"></a>六心恐怖无归依。<a id="a-5O"></a>六戒果。<a id="a-5P"></a>六闻果。<a id="a-5Q"></a>六施果。<a id="a-5R"></a>六智果。<a id="a-5S"></a>六摄争竞。<a id="a-5T"></a>六一切众生懈怠事。<a id="a-5U"></a>唯除如来六胜诸罗汉。<a id="a-5V"></a>以是故。<a id="a-5W"></a>言阿罗汉也。<a id="a-5X"></a>妇人六种幻具足故。<a id="a-5Y"></a>言妇女也。<a id="a-5Z"></a>六作道法。<a id="a-5a"></a>六作无亲法。<a id="a-5b"></a>六说论。<a id="a-5c"></a>六断论。<a id="a-5d"></a>六常论。<a id="a-5e"></a>六次第行。<a id="a-5f"></a>六法具足诸众生四大盛壮时命终。<a id="a-5g"></a>六身痛。<a id="a-5h"></a>六种法具足众生面门臭。<a id="a-5i"></a>六法具足他不受语。<a id="a-5j"></a>六法当粗唇。<a id="a-5k"></a>六法当[革*卬]谄曲。<a id="a-5l"></a>六法当不悕望。<a id="a-5m"></a>六法当伛。<a id="a-5n"></a>六法当跛。<a id="a-5o"></a>六法不知母。<a id="a-5p"></a>六法不知父汝母汝父。<a id="a-5q"></a>如是不知朋友。<a id="a-5r"></a>六法当生旃陀罗家。<a id="a-5s"></a>六法当贩猪。<a id="a-5t"></a>六法当生猕猴中。<a id="a-5u"></a>六法当作妇女。<a id="a-5v"></a>六法淫欲不避尊卑。<a id="a-5w"></a>六法当生王家。<a id="a-5x"></a>六法当得王。<a id="a-5y"></a>六法当少分行。<a id="a-5z"></a>六法戒至边当失。<a id="a-60"></a>六法当受畜生。<a id="a-61"></a>六法当得天堂。<a id="a-62"></a>六法当得象头。<a id="a-63"></a>六法当得熟眼。<a id="a-64"></a>六法当得白羊眼。<a id="a-65"></a>六法[目*土]当有毛。<a id="a-66"></a>六法当早老。<a id="a-67"></a>六法世间毁他。<a id="a-68"></a>六法属他一切法。<a id="a-69"></a>六法不着一切法。<a id="a-6A"></a>六众生直心。<a id="a-6B"></a>六称量。<a id="a-6C"></a>六作朋友法。<a id="a-6D"></a>六不诈圣法。<a id="a-6E"></a>七菩提分。<a id="a-6F"></a>七根处。<a id="a-6G"></a>七行。<a id="a-6H"></a>七行胜。<a id="a-6I"></a>七梵业。<a id="a-6J"></a>七脱业。<a id="a-6K"></a>七天业。<a id="a-6L"></a>七阿修罗业。<a id="a-6M"></a>七未来。<a id="a-6N"></a>七名业。<a id="a-6O"></a>七种意。<a id="a-6P"></a>八分圣道。<a id="a-6Q"></a>八界业。<a id="a-6R"></a>八语业。<a id="a-6S"></a>八诸众生方便。<a id="a-6T"></a>八种众生友。<a id="a-6U"></a>一切众生非众生。<a id="a-6V"></a>一切众生化一切众生无有疑。<a id="a-6W"></a>一切意无意。<a id="a-6X"></a>一切声作已无有。<a id="a-6Y"></a>一切无实病。<a id="a-6Z"></a>一切病非语言道。<a id="a-6a"></a>一切语道苦。<a id="a-6b"></a>一切苦无智。<a id="a-6c"></a>一切无智盲。<a id="a-6d"></a>一切盲非眼若无眼于中无智。<a id="a-6e"></a>若无者彼是凡愚。<a id="a-6f"></a>若凡愚者彼有恐怖。<a id="a-6g"></a>以凡夫故则有恐怖。<a id="a-6h"></a>其智慧者则无恐怖。<a id="a-6i"></a>何以故。<a id="a-6j"></a>名为智者。<a id="a-6k"></a>以有无边故。<a id="a-6l"></a>言智者。<a id="a-6m"></a>言无边者。<a id="a-6n"></a>彼无所有。<a id="a-6o"></a>若无所有彼灭渴爱渴爱烦恼。<a id="a-6p"></a>共丈夫合彼彼处无。<a id="a-6q"></a>是故言无。<a id="a-6r"></a>言无者灭生。<a id="a-6s"></a>何名有生。<a id="a-6t"></a>若彼处断灭彼无有生。<a id="a-6u"></a>若住彼灭复名边者。<a id="a-6v"></a>所作皆离。<a id="a-6w"></a>若于彼中作断想故彼名舍离。<a id="a-6x"></a>何者舍离。<a id="a-6y"></a>若于中无初。<a id="a-6z"></a>亦无有边。<a id="a-70"></a>彼何处有中。<a id="a-71"></a>是故如来说于中法彼中无处。<a id="a-72"></a>亦无住持。<a id="a-73"></a>亦无住处。<a id="a-74"></a>无色无想。<a id="a-75"></a>彼法可舍。<a id="a-76"></a>何者可舍。<a id="a-77"></a>舍贪欲舍嗔恚舍愚痴故。<a id="a-78"></a>言可舍。<a id="a-79"></a>何者舍名。<a id="a-7A"></a>若于是中无有铠甲。<a id="a-7B"></a>于铠甲中凡夫等辈。<a id="a-7C"></a>于五欲功德中苦痛疲乏。<a id="a-7D"></a>何者是五欲功德。<a id="a-7E"></a>如来说五欲功德已。<a id="a-7F"></a>彼诸凡夫愚惑受用。<a id="a-7G"></a>八迷惑行。<a id="a-7H"></a>八圣胜圣谛。<a id="a-7I"></a>八受入道胜。<a id="a-7J"></a>八行力胜。<a id="a-7K"></a>八种辩才。<a id="a-7L"></a>阎浮提中八辩才发业。<a id="a-7M"></a>八辩才戒聚和合。<a id="a-7N"></a>八和合法名字。<a id="a-7O"></a>八名字和合作业。<a id="a-7P"></a>八种八相别名不能说一切语言名。<a id="a-7Q"></a>八意事。<a id="a-7R"></a>八无有发业于中得慢名。<a id="a-7S"></a>八非住处住已说法。<a id="a-7T"></a>八真实。<a id="a-7U"></a>八别真实。<a id="a-7V"></a>八虚妄事。<a id="a-7W"></a>十一种有色住。<a id="a-7X"></a>八有色恐怖住处。<a id="a-7Y"></a>丈夫七舌根相。<a id="a-7Z"></a>当得色八心。<a id="a-7a"></a>痛不慎故。<a id="a-7b"></a>发时不可知。<a id="a-7c"></a>不得现见。<a id="a-7d"></a>八虚妄事。<a id="a-7e"></a>八欺诳事。<a id="a-7f"></a>八初后乏少。<a id="a-7g"></a>八众生。<a id="a-7h"></a>八法众生具足妄语。<a id="a-7i"></a>应知彼多作业。<a id="a-7j"></a>有欺诳者。<a id="a-7k"></a>共会集聚好数相看互拍手。<a id="a-7l"></a>作如是言。<a id="a-7m"></a>彼舍有物应当施我。<a id="a-7n"></a>复共相命诣檀越家。<a id="a-7o"></a>更相赞叹使知有德。<a id="a-7p"></a>别离去时。<a id="a-7q"></a>种种语论求物方便。<a id="a-7r"></a>又复遣使向彼求物。<a id="a-7s"></a>云我有所须。<a id="a-7t"></a>复有八法作诈诳名。<a id="a-7u"></a>如是诸法。<a id="a-7v"></a>当有分别。<a id="a-7w"></a>当有分剂。<a id="a-7x"></a>八众首。<a id="a-7y"></a>八朋党破坏。<a id="a-7z"></a>八少福处。<a id="a-80"></a>八善根种。<a id="a-81"></a>善根熟故得智具足。<a id="a-82"></a>此一胜根次第智慧。<a id="a-83"></a>八发一切法无谄曲。<a id="a-84"></a>一发起合边际门。<a id="a-85"></a>二发起合忍至。<a id="a-86"></a>第三发起合结忧。<a id="a-87"></a>四发起合根主。<a id="a-88"></a>第五发起合集。<a id="a-89"></a>六发起合苦灭。<a id="a-8A"></a>七发起合坏印。<a id="a-8B"></a>八发起合降伏。<a id="a-8C"></a>八难调伏。<a id="a-8D"></a>八易降伏。<a id="a-8E"></a>八是想众生。<a id="a-8F"></a>八作作。<a id="a-8G"></a>八断灭事。<a id="a-8H"></a>八守护伏藏。<a id="a-8I"></a>八不爱。<a id="a-8J"></a>八痴网。<a id="a-8K"></a>八法具足众生堕邪见。<a id="a-8L"></a>八可舍想。<a id="a-8M"></a>八作业堕。<a id="a-8N"></a>八丈夫法具足。<a id="a-8O"></a>于此舍身当向贤处。<a id="a-8P"></a>八破智者应知。<a id="a-8Q"></a>八种诤竞法。<a id="a-8R"></a>智者应知。<a id="a-8S"></a>阿难。<a id="a-8T"></a>此等印句。<a id="a-8U"></a>不错句。<a id="a-8V"></a>真实句。<a id="a-8W"></a>不颠倒句。<a id="a-8X"></a>业作入句。<a id="a-8Y"></a>聚集和合句。<a id="a-8Z"></a>胜句。<a id="a-8a"></a>智句。<a id="a-8b"></a>佛句。<a id="a-8c"></a>现见句。<a id="a-8d"></a>和合句。<a id="a-8e"></a>最胜句。<a id="a-8f"></a>若如此相诸句作义。<a id="a-8g"></a>能解入者。<a id="a-8h"></a>过去已入今现在入未来入者。<a id="a-8i"></a>彼为一切众生意所信乐。<a id="a-8j"></a>能取胜智。<a id="a-8k"></a>取最胜法。<a id="a-8l"></a>当得成就最上胜智。<a id="a-8m"></a>当转法轮得胜支提。<a id="a-8n"></a>当得八百千数诸佛法门。<a id="a-8o"></a>当得入舌根。<a id="a-8p"></a>谓如来舌根。<a id="a-8q"></a>具足五十七百千功德。<a id="a-8r"></a>如来以字说。<a id="a-8s"></a>一切众生各得欢欣。<a id="a-8t"></a>若有一众生。<a id="a-8u"></a>于如是法如是清净如是光明。<a id="a-8v"></a>若受持读诵修习。<a id="a-8w"></a>于阿耨多罗三藐三菩提种诸善根。<a id="a-8x"></a>如来说彼得阿耨多罗三藐三菩提不以为难。<a id="a-8y"></a>何以故。<a id="a-8z"></a>所有诸菩萨行。<a id="a-90"></a>诸菩萨心。<a id="a-91"></a>菩萨所作。<a id="a-92"></a>十二根本。<a id="a-93"></a>善根具足。<a id="a-94"></a>五千种辩才具足。<a id="a-95"></a>六十四俱致善根增长。<a id="a-96"></a>当净佛眼。<a id="a-97"></a>东方南方西方北方无有障碍。<a id="a-98"></a>如来万俱致善根庄严。<a id="a-99"></a>如来住金色身。<a id="a-9A"></a>彼如来身于一切三千大千世界中作大光明。<a id="a-9B"></a>然彼光明石壁无碍。<a id="a-9C"></a>非山非灯。<a id="a-9D"></a>非须弥山树林之所障碍。<a id="a-9E"></a>破一切闇已。<a id="a-9F"></a>如来光明最为微妙。<a id="a-9G"></a>若是相智当欲得者。<a id="a-9H"></a>佛知彼人。<a id="a-9I"></a>于是法中当得勤求。<a id="a-9J"></a>九众生居处。<a id="a-9K"></a>九种过患。<a id="a-9L"></a>九悔死。<a id="a-9M"></a>九摄众生。<a id="a-9N"></a>九法具足。<a id="a-9O"></a>侵他妇已当受女身。<a id="a-9P"></a>九受供养患。<a id="a-9Q"></a>九前后离。<a id="a-9R"></a>九有为印。<a id="a-9S"></a>九可信乐。<a id="a-9T"></a>九朋友无信处。<a id="a-9U"></a>九十九百千俱致所有诸人文字净。<a id="a-9V"></a>九供养他法。<a id="a-9W"></a>九别异。<a id="a-9X"></a>九法具足众生于佛不净信。<a id="a-9Y"></a>九法具足众生。<a id="a-9Z"></a>于佛法中不净信。<a id="a-9a"></a>九法具足众生。<a id="a-9b"></a>于众僧边不净信。<a id="a-9c"></a>九法具足众生诽谤法。<a id="a-9d"></a>九法具足众生当盲。<a id="a-9e"></a>二十一百千种病。<a id="a-9f"></a>诽谤法者众生当得。<a id="a-9g"></a>九作不和合。<a id="a-9h"></a>如来分别业处。<a id="a-9i"></a>九分具足。<a id="a-9j"></a>地分所有果树不与果实。<a id="a-9k"></a>九树相。<a id="a-9l"></a>九地相。<a id="a-9m"></a>九妇女相。<a id="a-9n"></a>九丈夫相。<a id="a-9o"></a>九时相。<a id="a-9p"></a>九净相。<a id="a-9q"></a>九道相。<a id="a-9r"></a>九地狱相。<a id="a-9s"></a>九畜生相。<a id="a-9t"></a>九阎罗王世相。<a id="a-9u"></a>九蛇家。<a id="a-9v"></a>九治。<a id="a-9w"></a>九头脉。<a id="a-9x"></a>九轻。<a id="a-9y"></a>九外取。<a id="a-9z"></a>九眼相。<a id="a-A0"></a>九分工巧。<a id="a-A1"></a>二十二百千治身病九毒。<a id="a-A2"></a>往昔迦葉佛教中显示。<a id="a-A3"></a>耆婆医王以此修多罗句。<a id="a-A4"></a>于治病师中最胜第一。<a id="a-A5"></a>阿难。<a id="a-A6"></a>此入根本。<a id="a-A7"></a>于一切法令作欢喜故。<a id="a-A8"></a>一切诸法摄取故。<a id="a-A9"></a>如来十力。<a id="a-AA"></a>如来十因。<a id="a-AB"></a>十种如来所说。<a id="a-AC"></a>十种如来生处。<a id="a-AD"></a>十如来寂静。<a id="a-AE"></a>十如来三昧。<a id="a-AF"></a>十眷属印。<a id="a-AG"></a>十作广法。<a id="a-AH"></a>十明力。<a id="a-AI"></a>十根处住。<a id="a-AJ"></a>十共知名。<a id="a-AK"></a>十见道。<a id="a-AL"></a>十面门。<a id="a-AM"></a>十观比丘。<a id="a-AN"></a>十法具足当勤受持。<a id="a-AO"></a>比丘一切阙减。<a id="a-AP"></a>比丘十法具足至阿兰若。<a id="a-AQ"></a>比丘十法具足堕于四禅堕已。<a id="a-AR"></a>当入阿鼻大地狱中。<a id="a-AS"></a>比丘十法具足。<a id="a-AT"></a>阿兰若住处。<a id="a-AU"></a>有事物分别非事物分别。<a id="a-AV"></a>比丘十法具足。<a id="a-AW"></a>速疾早下不复重回。<a id="a-AX"></a>十七种事诽谤佛。<a id="a-AY"></a>十六相诽谤法。<a id="a-AZ"></a>三十一相诽谤僧。<a id="a-Aa"></a>六十九因缘比波婆瞿稚娑娑比低夜。<a id="a-Ab"></a>六十七相当不得众。<a id="a-Ac"></a>阿难。<a id="a-Ad"></a>十诈善相。<a id="a-Ae"></a>十诈善众具。<a id="a-Af"></a>十诈善思相。<a id="a-Ag"></a>十诈善行。<a id="a-Ah"></a>何等为十诈善。<a id="a-Ai"></a>憍慢诈善。<a id="a-Aj"></a>难共事诈善。<a id="a-Ak"></a>难得意诈善。<a id="a-Al"></a>多作声诈善。<a id="a-Am"></a>出家形色诈善。<a id="a-An"></a>力慢诈善。<a id="a-Ao"></a>如骡为相诈善。<a id="a-Ap"></a>住高原诈善。<a id="a-Aq"></a>家得名称诈善。<a id="a-Ar"></a>现病诈善。<a id="a-As"></a>此等十诈善邪行活命。<a id="a-At"></a>彼不见好状如冢墓。<a id="a-Au"></a>亦如野干。<a id="a-Av"></a>如大毒蛇。<a id="a-Aw"></a>破戒沙门犹钓鱼钩。<a id="a-Ax"></a>如蛇猕猴。<a id="a-Ay"></a>生盲之者灭佛菩提。<a id="a-Az"></a>十相似说法师。<a id="a-B0"></a>十持律相似。<a id="a-B1"></a>十持修多罗相似。<a id="a-B2"></a>十住阿兰若相似。<a id="a-B3"></a>十知僧事相似。<a id="a-B4"></a>十优婆塞相似。<a id="a-B5"></a>十优婆夷相似。<a id="a-B6"></a>十住房相似。<a id="a-B7"></a>十施非大施。<a id="a-B8"></a>十施是大施。<a id="a-B9"></a>十断施。<a id="a-BA"></a>十先施下。<a id="a-BB"></a>十悭面相。<a id="a-BC"></a>十与己面相悔。<a id="a-BD"></a>十告说面相。<a id="a-BE"></a>十怖告诸尊长。<a id="a-BF"></a>十言下。<a id="a-BG"></a>十于先告。<a id="a-BH"></a>十告先相相续系缚事。<a id="a-BI"></a>十事行悕望得菩提。<a id="a-BJ"></a>十信得菩提。<a id="a-BK"></a>十取已疑。<a id="a-BL"></a>十胜事。<a id="a-BM"></a>十功巧处。<a id="a-BN"></a>十知事。<a id="a-BO"></a>十聪明法。<a id="a-BP"></a>十诸健者行。<a id="a-BQ"></a>十舍事。<a id="a-BR"></a>十水坏。<a id="a-BS"></a>十作患法。<a id="a-BT"></a>十灭过患。<a id="a-BU"></a>十摄受。<a id="a-BV"></a>十说者。<a id="a-BW"></a>十十者。<a id="a-BX"></a>十业。<a id="a-BY"></a>十世喜。<a id="a-BZ"></a>十痴法。<a id="a-Ba"></a>十时。<a id="a-Bb"></a>十法具足。<a id="a-Bc"></a>当满足黄门中。<a id="a-Bd"></a>十大过患。<a id="a-Be"></a>十住处。<a id="a-Bf"></a>十种堕。<a id="a-Bg"></a>十乱十舍法。<a id="a-Bh"></a>十众生欣。<a id="a-Bi"></a>十龙家。<a id="a-Bj"></a>娑阇度阿尼佉摩奴(一)阿波余帝舍(二)罗婆谛婆(三)摄吉卢婆(四)娑啰毡耶(五)苏暮瞿阿陀陀途住(六)阿儞柘(七)波施舍(八)迦车乌阿(九)十发十恶道。<a id="a-Bk"></a>十妇女璎珞。<a id="a-Bl"></a>一妇女璎珞。<a id="a-Bm"></a>十无节。<a id="a-Bn"></a>十小节。<a id="a-Bo"></a>十初后乏少。<a id="a-Bp"></a>十跛行。<a id="a-Bq"></a>一妇女过失胜一切过失。<a id="a-Br"></a>谓妇女欲行不知厌足。<a id="a-Bs"></a>宁以苏油灭大火聚。<a id="a-Bt"></a>以猕猴作转轮王。<a id="a-Bu"></a>宁以狗行于虚空。<a id="a-Bv"></a>宁以诸阿修罗至善法堂。<a id="a-Bw"></a>宁以粪秽作栴檀香。<a id="a-Bx"></a>而彼女不可以百丈夫若千丈夫乃至俱致丈夫令其妇女欲情满足。<a id="a-By"></a>佛说是语已。<a id="a-Bz"></a>阿难白佛言。<a id="a-C0"></a>世尊。<a id="a-C1"></a>我闻妇女如是恶事。<a id="a-C2"></a>搅扰我心。<a id="a-C3"></a>佛言阿难。<a id="a-C4"></a>汝岂不于此处生希有耶。<a id="a-C5"></a>阿难白佛言。<a id="a-C6"></a>如是世尊。<a id="a-C7"></a>于此处中可作希有。<a id="a-C8"></a>佛言阿难。<a id="a-C9"></a>于是处莫作如是希有事也。<a id="a-CA"></a>于恒河中可作文字。<a id="a-CB"></a>然彼妇女不可以欲令其厌足。</p>
  <p id="aCC">复次阿难。<a id="a-CD"></a>复有啖虫。<a id="a-CE"></a>名曰茶舍迦。<a id="a-CF"></a>微细于尸梨迦多。<a id="a-CG"></a>可得虚空中示其足迹见其行步。<a id="a-CH"></a>而彼妇女不可以欲令其满足。<a id="a-CI"></a>一幻二三四五。<a id="a-CJ"></a>阿难。<a id="a-CK"></a>略说妇女有无幻法。<a id="a-CL"></a>何故名为母村。<a id="a-CM"></a>以人世间语言。<a id="a-CN"></a>故名母村。<a id="a-CO"></a>非如来耶。<a id="a-CP"></a>谓大人者。<a id="a-CQ"></a>略说此语。<a id="a-CR"></a>亦名母村。<a id="a-CS"></a>如来知彼故。<a id="a-CT"></a>亦言母村。<a id="a-CU"></a>阿难。<a id="a-CV"></a>丈夫有八万四千诸过患。<a id="a-CW"></a>令丈夫随顺妇女。<a id="a-CX"></a>有五十七种事具足。<a id="a-CY"></a>妇女于丈夫边作奴仆想。<a id="a-CZ"></a>丈去有十幻过十失十观入法。<a id="a-Ca"></a>十丈夫治罚。<a id="a-Cb"></a>丈夫有十法具足。<a id="a-Cc"></a>恋者妇女已作羊鸣。<a id="a-Cd"></a>十法具足丈夫着粪秽。<a id="a-Ce"></a>应知十法具足丈夫。<a id="a-Cf"></a>从高堕阿鼻大地狱。<a id="a-Cg"></a>十法具足丈夫。<a id="a-Ch"></a>当发一心生得圣人舍家出家。<a id="a-Ci"></a>若有舍家出家者。<a id="a-Cj"></a>彼当得五十七丈夫法。<a id="a-Ck"></a>若有不舍家出家者。<a id="a-Cl"></a>彼当得六十九种百千恶法。<a id="a-Cm"></a>十住阿兰若业。<a id="a-Cn"></a>十未来生道十嫉妒法。<a id="a-Co"></a>十住阿兰若功德一世间印。<a id="a-Cp"></a>十眷属。<a id="a-Cq"></a>十因处。<a id="a-Cr"></a>十趣事。<a id="a-Cs"></a>十世间希有法。<a id="a-Ct"></a>十一切事。<a id="a-Cu"></a>十尼干子语。<a id="a-Cv"></a>十世智辩。<a id="a-Cw"></a>何等为十。<a id="a-Cx"></a>无谄平等世辩。<a id="a-Cy"></a>不观世辩。<a id="a-Cz"></a>妄失世辩。<a id="a-D0"></a>胜众具世辩。<a id="a-D1"></a>当恕几世辩。<a id="a-D2"></a>当勤求世辩。<a id="a-D3"></a>胜成熟世辩。<a id="a-D4"></a>抖擞事世辩。<a id="a-D5"></a>断语言世辩。<a id="a-D6"></a>普众具世辩。<a id="a-D7"></a>众生十法具足。<a id="a-D8"></a>如实自身过患不知。<a id="a-D9"></a>而得财利十分具足处应取于中。<a id="a-DA"></a>如来为降伏世辩故。<a id="a-DB"></a>建立五事。<a id="a-DC"></a>何等为五。<a id="a-DD"></a>谓圣谛事。<a id="a-DE"></a>因缘中生巧方便事。<a id="a-DF"></a>于思惟处忆念事。<a id="a-DG"></a>一切法作成就事。<a id="a-DH"></a>于智慧中胜印事。<a id="a-DI"></a>十瞎患。<a id="a-DJ"></a>十过患。<a id="a-DK"></a>十偻患。<a id="a-DL"></a>十青眼患。<a id="a-DM"></a>十羊眼患。<a id="a-DN"></a>十少指患。<a id="a-DO"></a>十一指患。<a id="a-DP"></a>十黄门患。<a id="a-DQ"></a>十津流患。<a id="a-DR"></a>十城患。<a id="a-DS"></a>十王过患。<a id="a-DT"></a>不畏佛者。<a id="a-DU"></a>十病患。<a id="a-DV"></a>十指过长患。<a id="a-DW"></a>十流转患。<a id="a-DX"></a>十八身节患。<a id="a-DY"></a>于外道言中一句安置。<a id="a-DZ"></a>于佛言中不迷佛语。<a id="a-Da"></a>离恶过患。<a id="a-Db"></a>于佛言中更无胜者。<a id="a-Dc"></a>佛语无上。<a id="a-Dd"></a>若于佛言中。<a id="a-De"></a>有如是念求过恶者。<a id="a-Df"></a>彼等不得取如来为师。<a id="a-Dg"></a>何以故。<a id="a-Dh"></a>如来世尊无有上者。<a id="a-Di"></a>如来世尊无有疑惑。<a id="a-Dj"></a>如来所作皆悉为善。<a id="a-Dk"></a>无不善故。<a id="a-Dl"></a>于佛语中无有斗诤。<a id="a-Dm"></a>灭尽作业。<a id="a-Dn"></a>如是等处无少方便。<a id="a-Do"></a>若有如是不缺少者。<a id="a-Dp"></a>如是圆满如是具足。<a id="a-Dq"></a>如来如是说一切作一切法和合。<a id="a-Dr"></a>于一切法平等修行。<a id="a-Ds"></a>一切法称。<a id="a-Dt"></a>一切法印。<a id="a-Du"></a>一切法母。<a id="a-Dv"></a>一切法选择。<a id="a-Dw"></a>一切法集。<a id="a-Dx"></a>一切法相。<a id="a-Dy"></a>一切法净。<a id="a-Dz"></a>一切法观察。<a id="a-E0"></a>若比丘若比丘尼若优婆塞优婆夷。<a id="a-E1"></a>受持读诵修习者。<a id="a-E2"></a>彼等当得十种处。<a id="a-E3"></a>何等为十。<a id="a-E4"></a>当得胜智得念不忘。<a id="a-E5"></a>当得胜慧得生好处。<a id="a-E6"></a>远离诸恶诸外论师。<a id="a-E7"></a>来趣向者。<a id="a-E8"></a>如法事中善能调伏。<a id="a-E9"></a>于一日中。<a id="a-EA"></a>当能诵持得四千偈。<a id="a-EB"></a>如心所念心所愿处。<a id="a-EC"></a>若声闻乘中。<a id="a-ED"></a>若辟支佛乘中。<a id="a-EE"></a>若佛乘中。<a id="a-EF"></a>彼处彼处得度彼岸。<a id="a-EG"></a>于义中无所阙少。<a id="a-EH"></a>闻他所说而不忘失。<a id="a-EI"></a>于义辩中。<a id="a-EJ"></a>于法辩中。<a id="a-EK"></a>于辞辩中。<a id="a-EL"></a>于乐说辩中。<a id="a-EM"></a>而作胜因。<a id="a-EN"></a>当得好色形体端严。<a id="a-EO"></a>他不能伏。</p>
 </body>
</html>