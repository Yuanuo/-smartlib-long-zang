<!doctype html>
<html id="z3IBTySTh" data-ver="1114">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第一</h1>
  <p id="a2">如是我闻。<a id="a-3"></a>一时婆伽婆在舍婆提大城祇树给孤独园。<a id="a-4"></a>与大比丘众千二百五十人俱。<a id="a-5"></a>复有无量天龙夜叉乾闼婆阿修罗紧那罗摩睺罗伽人非人等。<a id="a-6"></a>四部大众左右围绕。<a id="a-7"></a>尔时世尊告长老阿难言。<a id="a-8"></a>阿难。<a id="a-9"></a>有陀罗尼法本。<a id="a-A"></a>过去诸佛已曾显示略广解释。<a id="a-B"></a>为诸侍者及以众生受安乐故。<a id="a-C"></a>怜愍世间诸天人等广利益故。<a id="a-D"></a>我今亦欲说此陀罗尼。<a id="a-E"></a>亦令众生受安乐故。<a id="a-F"></a>哀愍世间诸天人等广利益故。<a id="a-G"></a>阿难。<a id="a-H"></a>汝既是我亲承侍者。<a id="a-I"></a>我今为汝说此法本。<a id="a-J"></a>谛听谛受善思念之。<a id="a-K"></a>当为汝说。<a id="a-L"></a>尔时阿难而白佛言。<a id="a-M"></a>唯然世尊。<a id="a-N"></a>愿乐欲闻。</p>
  <p id="aO">佛告阿难。<a id="a-P"></a>一者神通。<a id="a-Q"></a>二者根本。<a id="a-R"></a>又复一者是欲具足。<a id="a-S"></a>二者见具足。<a id="a-T"></a>不入涅槃。<a id="a-U"></a>所谓断见及以常见。<a id="a-V"></a>复有二见不入涅槃。<a id="a-W"></a>谓于我见烦恼着见。<a id="a-X"></a>以一智者而言无智。<a id="a-Y"></a>复次应知。<a id="a-Z"></a>俗事及与执着世俗言词。<a id="a-a"></a>应知事及与非事。<a id="a-b"></a>应知有为事及无为事。<a id="a-c"></a>应知生应知灭。<a id="a-d"></a>则应知入处。<a id="a-e"></a>应知非入处。<a id="a-f"></a>应知去处。<a id="a-g"></a>应知断去处。<a id="a-h"></a>应知处所。<a id="a-i"></a>应知爱。<a id="a-j"></a>应知爱因缘。<a id="a-k"></a>应知境界道。<a id="a-l"></a>应知发去处。<a id="a-m"></a>应知入处。<a id="a-n"></a>应知至处去胜。<a id="a-o"></a>应知别离。<a id="a-p"></a>应知别离住处。<a id="a-q"></a>应知摄非事。<a id="a-r"></a>应知非义语。<a id="a-s"></a>应知聚集事。<a id="a-t"></a>应知缘。<a id="a-u"></a>应知缘住处。<a id="a-v"></a>应知缘和。<a id="a-w"></a>应知缘生处。<a id="a-x"></a>应知缘生。<a id="a-y"></a>应知缘所生法。<a id="a-z"></a>应知行。<a id="a-10"></a>应知胜行。<a id="a-11"></a>应知住国土处善根。<a id="a-12"></a>应知摄闲预成就。<a id="a-13"></a>应知得闲预分。<a id="a-14"></a>应知得佛出世善根。<a id="a-15"></a>应知作防护事。<a id="a-16"></a>应知信欲减。<a id="a-17"></a>应知闲处。<a id="a-18"></a>应知一自在。<a id="a-19"></a>二分别生。<a id="a-1A"></a>三种得因缘。<a id="a-1B"></a>应知三学行。<a id="a-1C"></a>二种净戒。<a id="a-1D"></a>三种圣教。<a id="a-1E"></a>一爱着嗔恚。<a id="a-1F"></a>一真实谓如来教。<a id="a-1G"></a>一朋友不可破。<a id="a-1H"></a>一伴可共入怖处。<a id="a-1I"></a>一切众生自在非善知识。<a id="a-1J"></a>一切众生具自在难不信发行。<a id="a-1K"></a>一切众生本性破坏。<a id="a-1L"></a>一切众生共同一行。<a id="a-1M"></a>一切众生不得爱故与爱为奴。<a id="a-1N"></a>一切众生自过不见故不入涅槃。<a id="a-1O"></a>一切众生各相障碍不得解脱。<a id="a-1P"></a>一善根不能断故入般涅槃。<a id="a-1Q"></a>兴造诸业而不失坏。<a id="a-1R"></a>入一欲故入恶处。<a id="a-1S"></a>入二三四五欲故入地狱中。<a id="a-1T"></a>一种不欲。<a id="a-1U"></a>一种印。<a id="a-1V"></a>二种观察。<a id="a-1W"></a>一种勇健。<a id="a-1X"></a>一道七处。<a id="a-1Y"></a>五破坏五力。<a id="a-1Z"></a>五语道处。<a id="a-1a"></a>五世间法。<a id="a-1b"></a>五生趣。<a id="a-1c"></a>五聚阴。<a id="a-1d"></a>五病。<a id="a-1e"></a>五无病。<a id="a-1f"></a>五根。<a id="a-1g"></a>五时。<a id="a-1h"></a>五三摩耶分。<a id="a-1i"></a>五摩呼多。<a id="a-1j"></a>五最后心生处持来。<a id="a-1k"></a>五不胜法。<a id="a-1l"></a>五儜怯。<a id="a-1m"></a>五优婆塞。<a id="a-1n"></a>五种多贪性。<a id="a-1o"></a>五种宰官。<a id="a-1p"></a>五无量。<a id="a-1q"></a>五胜作。<a id="a-1r"></a>五戏论。<a id="a-1s"></a>五恐怖。<a id="a-1t"></a>五怨仇。<a id="a-1u"></a>五不共心分。<a id="a-1v"></a>五不敬。<a id="a-1w"></a>五尊重。<a id="a-1x"></a>五重。<a id="a-1y"></a>五担。<a id="a-1z"></a>五怖畏。<a id="a-20"></a>五宰官和合。<a id="a-21"></a>五种灭依身。<a id="a-22"></a>五种灭依口。<a id="a-23"></a>五种灭依意。<a id="a-24"></a>五种想因缘。<a id="a-25"></a>五受。<a id="a-26"></a>五受断。<a id="a-27"></a>五暗。<a id="a-28"></a>五暗盲。<a id="a-29"></a>五翳障眼。<a id="a-2A"></a>五罗刹。<a id="a-2B"></a>五渊。<a id="a-2C"></a>五回转。<a id="a-2D"></a>五窟。<a id="a-2E"></a>五窟断。<a id="a-2F"></a>五分第一禅。<a id="a-2G"></a>五种声。<a id="a-2H"></a>五种世法行。<a id="a-2I"></a>五种共法举罪。<a id="a-2J"></a>五教示。<a id="a-2K"></a>五善知识教。<a id="a-2L"></a>五种言说法音生处。<a id="a-2M"></a>五种论法。<a id="a-2N"></a>五喜根。<a id="a-2O"></a>五喜生处。<a id="a-2P"></a>五忧生法。<a id="a-2Q"></a>五怯弱怖畏应当解说。<a id="a-2R"></a>五种功能应当解说。<a id="a-2S"></a>五种世间功德行。<a id="a-2T"></a>五种漏法和合。<a id="a-2U"></a>五种胜世行。<a id="a-2V"></a>五种触生。<a id="a-2W"></a>五种恶道。<a id="a-2X"></a>五种恶眼。<a id="a-2Y"></a>五种恶耳。<a id="a-2Z"></a>五种恶鼻。<a id="a-2a"></a>五种恶舌。<a id="a-2b"></a>五种恶身。<a id="a-2c"></a>五种恶意。<a id="a-2d"></a>五无功德法。<a id="a-2e"></a>五种独住持因缘。<a id="a-2f"></a>五种离教师随缘流转。<a id="a-2g"></a>五种法应随顺众。<a id="a-2h"></a>五受因缘。<a id="a-2i"></a>五受不断灭。<a id="a-2j"></a>五法当作忧。<a id="a-2k"></a>五痛着不遍知故受苦痛。<a id="a-2l"></a>五种盖不可取。<a id="a-2m"></a>五种障分别。<a id="a-2n"></a>五一向行法不应取。<a id="a-2o"></a>五种事物应当离。<a id="a-2p"></a>五相不断灭。<a id="a-2q"></a>五干燥无因起。<a id="a-2r"></a>五作恶处满。<a id="a-2s"></a>五种烟。<a id="a-2t"></a>五奸猾欺诳言说。<a id="a-2u"></a>五种贼长命难打。<a id="a-2v"></a>五作时行。<a id="a-2w"></a>五种众生冢间平等。<a id="a-2x"></a>五种在空处因缘。<a id="a-2y"></a>五窟处不恐怖随心所欲。<a id="a-2z"></a>五严炽不作恶。<a id="a-30"></a>五巧行境界处。<a id="a-31"></a>五无中间。<a id="a-32"></a>五法不作别异。<a id="a-33"></a>五住处。<a id="a-34"></a>五恶住处。<a id="a-35"></a>五种得钱物得宿命得念智现证见巧因缘随转。<a id="a-36"></a>五无毒。<a id="a-37"></a>五湿波耶那。<a id="a-38"></a>五善根大果报随转。<a id="a-39"></a>五功德舍法。<a id="a-3A"></a>五懒惰事。<a id="a-3B"></a>五信满。<a id="a-3C"></a>五法具足当入正位。<a id="a-3D"></a>五根前受业报。<a id="a-3E"></a>五种智聚欲满随转。<a id="a-3F"></a>五时施善根成熟增长。<a id="a-3G"></a>五施当减诸有。<a id="a-3H"></a>五种戒超越。<a id="a-3I"></a>五道满足。<a id="a-3J"></a>五戒俱善覆护满足。<a id="a-3K"></a>五种戒当转法轮。<a id="a-3L"></a>五戒俱具足已。<a id="a-3M"></a>得四十种欢欣法。<a id="a-3N"></a>五种戒俱受已。<a id="a-3O"></a>羸劣戒不具足缺减破戒。<a id="a-3P"></a>谓优婆塞优婆夷。<a id="a-3Q"></a>五种刺患命终时得。<a id="a-3R"></a>五种行巧解脱当具足满。<a id="a-3S"></a>五中等边。<a id="a-3T"></a>五种戒羸。<a id="a-3U"></a>五戒句颠倒行无有别异。<a id="a-3V"></a>五戒羸当为说。<a id="a-3W"></a>五戒俱当转十二相法轮。<a id="a-3X"></a>五种时一法时。<a id="a-3Y"></a>五种言一法言。<a id="a-3Z"></a>五种众一众会。<a id="a-3a"></a>五种道一善妙。<a id="a-3b"></a>五命终一是断。<a id="a-3c"></a>五智者一最胜。<a id="a-3d"></a>五境界我叹一。<a id="a-3e"></a>五道无别异相。<a id="a-3f"></a>五解脱一无有出。<a id="a-3g"></a>五实言一真实。<a id="a-3h"></a>五种灭一真灭。<a id="a-3i"></a>五种恶无可净。<a id="a-3j"></a>五踊跃。<a id="a-3k"></a>五自恣。<a id="a-3l"></a>五治罚。<a id="a-3m"></a>阿兰那宿处具五赞叹。<a id="a-3n"></a>一坐头多得五赞叹。<a id="a-3o"></a>常乞食行头多五赞叹。<a id="a-3p"></a>五种入聚落当教示。<a id="a-3q"></a>五缝衣功德。<a id="a-3r"></a>五多闻者功德乐欲法。<a id="a-3s"></a>五功德。<a id="a-3t"></a>五种恶魔波旬作障碍。<a id="a-3u"></a>五种患障法言法言断具。<a id="a-3v"></a>五恶解脱事。<a id="a-3w"></a>五障碍得。<a id="a-3x"></a>五破坏。<a id="a-3y"></a>五世间贼。<a id="a-3z"></a>五摄受语言。<a id="a-40"></a>五妄语事。<a id="a-41"></a>五不共住。<a id="a-42"></a>五舍智。<a id="a-43"></a>五破戒恶。<a id="a-44"></a>五破戒处。<a id="a-45"></a>五应知分别破戒。<a id="a-46"></a>五事持毗那耶。<a id="a-47"></a>应知五分别不持毗那耶。<a id="a-48"></a>应知五比丘不知正威仪不持毗那耶。<a id="a-49"></a>言语因缘自说多闻。<a id="a-4A"></a>彼如是如是。<a id="a-4B"></a>梵行者。<a id="a-4C"></a>不问五法持毗那耶。<a id="a-4D"></a>健嗔当向恶趣。<a id="a-4E"></a>五持律者。<a id="a-4F"></a>有烦恼而不惭耻。<a id="a-4G"></a>得五种干燥自行欲不净而自说净。<a id="a-4H"></a>欲行持律时得五种罪五种非时语。<a id="a-4I"></a>求报施法有五种过患。<a id="a-4J"></a>五种诤论根本。<a id="a-4K"></a>令比丘恐怖。<a id="a-4L"></a>五臭秽法非学者语。<a id="a-4M"></a>五种论师逼切故毁佛。<a id="a-4N"></a>五种毁法。<a id="a-4O"></a>五种毁僧。<a id="a-4P"></a>法师有五种不净。<a id="a-4Q"></a>比丘应知各别不各别。<a id="a-4R"></a>五种法堕调戏。<a id="a-4S"></a>不持戒处破戒在身成妄语者。<a id="a-4T"></a>复有妄语者。<a id="a-4U"></a>戒如粪秽。<a id="a-4V"></a>比丘五法具足心懆如风。<a id="a-4W"></a>比丘五法具足说外道语。<a id="a-4X"></a>比丘五法具足不巧知修多罗。<a id="a-4Y"></a>比丘五法具足舍佛菩提。<a id="a-4Z"></a>比丘五法具足能生嗔恚。<a id="a-4a"></a>嗔恚生已舍佛语。<a id="a-4b"></a>俗人五法具足于出家法师如法和合。<a id="a-4c"></a>五下分结五上分结五损五恶。<a id="a-4d"></a>五身结五恼法。<a id="a-4e"></a>五因五缘。<a id="a-4f"></a>五顶堕五不自在作法。<a id="a-4g"></a>五三十三天于先堕相。<a id="a-4h"></a>五四天王天集会法。<a id="a-4i"></a>五三十三天受取。<a id="a-4j"></a>五三十三天不受取。<a id="a-4k"></a>五三十三天如业果报胜酒。<a id="a-4l"></a>五胜法天女舍己天子面向他天。<a id="a-4m"></a>五三十三天作业释迦提婆那民共一万二千天女出善法堂。<a id="a-4n"></a>五三十三天集会欲破阿修罗。<a id="a-4o"></a>五三十三天斗诤相至园。<a id="a-4p"></a>应知五三十三天发斗。<a id="a-4q"></a>五三十三天具足法降阿修罗。<a id="a-4r"></a>五三十三天具足健法。<a id="a-4s"></a>初生即有此念。<a id="a-4t"></a>得自业智。<a id="a-4u"></a>五种欲行诸天大集会。<a id="a-4v"></a>五种夜摩天内信巧方便生得见诸佛。<a id="a-4w"></a>五种往昔善根夜摩诸天。<a id="a-4x"></a>游戏而不迷惑。<a id="a-4y"></a>五种往昔善根夜摩诸天。<a id="a-4z"></a>各无轻慢亦无嫉妒。<a id="a-50"></a>五种法具足。<a id="a-51"></a>夜摩诸天过有闲预。<a id="a-52"></a>五法具足。<a id="a-53"></a>兜率陀诸天子当得九十九种欢喜法。<a id="a-54"></a>五种兜率陀诸天子往昔愿法不失正念。<a id="a-55"></a>五种兜率陀诸天子往昔愿法而不迷惑。<a id="a-56"></a>五种往昔胜愿戒满足故。<a id="a-57"></a>兜率陀诸天子神通成就愿满足故。<a id="a-58"></a>分别得成。<a id="a-59"></a>五种法具足。<a id="a-5A"></a>兜率陀诸天子值佛出生。<a id="a-5B"></a>不舍离已得信具足故。<a id="a-5C"></a>舍家出家得近如来。<a id="a-5D"></a>既出家已得解脱智。<a id="a-5E"></a>五法具足。<a id="a-5F"></a>兜率陀诸天子立于先死相法。<a id="a-5G"></a>生而不恐怖死。<a id="a-5H"></a>死已不假作念知所生处。<a id="a-5I"></a>能生厌离而不放逸。<a id="a-5J"></a>七十五种相具足。<a id="a-5K"></a>兜率陀天子胜取欲行。<a id="a-5L"></a>十五种相具足。<a id="a-5M"></a>兜率陀诸天子值佛出生。<a id="a-5N"></a>亲近不离不生悔心。<a id="a-5O"></a>若不值佛命终已后而生人间当得出家证缘觉道。<a id="a-5P"></a>五眼根相兜率陀诸天命终已生人间。<a id="a-5Q"></a>智者应知五根相夜摩诸天命终。<a id="a-5R"></a>五根相三十三天命终。<a id="a-5S"></a>五根相四天王天命终。<a id="a-5T"></a>三根相地居诸天命终。<a id="a-5U"></a>八种根相人间命终。<a id="a-5V"></a>还生人间。<a id="a-5W"></a>智者应知六种根相。<a id="a-5X"></a>合会大地狱。<a id="a-5Y"></a>死还生人间。<a id="a-5Z"></a>智者应知应取是相。<a id="a-5a"></a>九根相活大地狱中死。<a id="a-5b"></a>七根相黑绳大地狱中死。<a id="a-5c"></a>十三根相速转速灭速生。<a id="a-5d"></a>寒地狱中死还生人间。<a id="a-5e"></a>四根相畜生中死。<a id="a-5f"></a>四根相猕猴中死还生人间。<a id="a-5g"></a>六根相野干中死还生人间。<a id="a-5h"></a>十六根相真正师子中死还生人间。<a id="a-5i"></a>四种彼日初分时根相。<a id="a-5j"></a>四种日中时根相。<a id="a-5k"></a>四种日后分时根相。<a id="a-5l"></a>四种嗔根相。<a id="a-5m"></a>阿难。<a id="a-5n"></a>我且略说。<a id="a-5o"></a>若欲广明是义。<a id="a-5p"></a>有十二俱致百千等数根之胜相。<a id="a-5q"></a>彼佛如来知诸众生各各根数。<a id="a-5r"></a>阿难。<a id="a-5s"></a>有人日初分时应漏尽。<a id="a-5t"></a>不被教示以放舍故。<a id="a-5u"></a>于日中时作无间业成就满足。<a id="a-5v"></a>以是因缘故。<a id="a-5w"></a>背佛世尊堕大地狱。<a id="a-5x"></a>阿难。<a id="a-5y"></a>有众生日初分时教授佛法。<a id="a-5z"></a>以贪欲具故。<a id="a-60"></a>彼人是处坐已正念得如是心。<a id="a-61"></a>如谤诸佛及毁菩提堕落邪中。<a id="a-62"></a>阿难。<a id="a-63"></a>有众生有欲取衣。<a id="a-64"></a>离欲着衣。<a id="a-65"></a>阿难。<a id="a-66"></a>有众生有欲举足。<a id="a-67"></a>离欲下足。<a id="a-68"></a>阿难。<a id="a-69"></a>有众生念欲睡眠。<a id="a-6A"></a>既坐床已即得漏尽。<a id="a-6B"></a>阿难。<a id="a-6C"></a>有众生贪欲就卧。<a id="a-6D"></a>头未到枕。<a id="a-6E"></a>于其中间即得离欲。<a id="a-6F"></a>有众生不出家时。<a id="a-6G"></a>于佛教中应生天上。<a id="a-6H"></a>既出家已堕大地狱至不喜处。<a id="a-6I"></a>有众生不出家故。<a id="a-6J"></a>应堕大地狱中到不喜处。<a id="a-6K"></a>彼出家已得胜漏尽智者。<a id="a-6L"></a>应当知如是相。<a id="a-6M"></a>阿难。<a id="a-6N"></a>如殊帝迦长者。<a id="a-6O"></a>若七日过已不出家者。<a id="a-6P"></a>应堕阿鼻大地狱中大不喜处。<a id="a-6Q"></a>阿难。<a id="a-6R"></a>如来有如是等知诸根智各各不同。<a id="a-6S"></a>是故如来能知众生去处来处。<a id="a-6T"></a>亦复巧知诸根别处。<a id="a-6U"></a>阿难。<a id="a-6V"></a>汝观女人有欢欣法。<a id="a-6W"></a>知染欲知不染欲。<a id="a-6X"></a>以根增上观面故知。<a id="a-6Y"></a>况复如来阿罗诃三藐三佛陀。<a id="a-6Z"></a>证阿耨多罗三藐三菩提。<a id="a-6a"></a>而不能知众生诸根如是胜相。<a id="a-6b"></a>如来有如是大力。<a id="a-6c"></a>有如是大智。<a id="a-6d"></a>阿难。<a id="a-6e"></a>有众生如来于日初分。<a id="a-6f"></a>入舍婆提大城乞食时即至第二四天下。<a id="a-6g"></a>在彼间处。<a id="a-6h"></a>日初分时以四十种相。<a id="a-6i"></a>方便教化一众生故。<a id="a-6j"></a>犹在舍婆提大城次第乞食时。<a id="a-6k"></a>舍婆大城乃有六十众生。<a id="a-6l"></a>诸根缺坏作无间业。<a id="a-6m"></a>为欲杀母作非法事。<a id="a-6n"></a>彼等众生若出家者。<a id="a-6o"></a>即得阿罗汉果。<a id="a-6p"></a>作是语已。<a id="a-6q"></a>时长老阿难白佛言。<a id="a-6r"></a>世尊。<a id="a-6s"></a>何因缘故。<a id="a-6t"></a>如来为一众生于彼处中。<a id="a-6u"></a>以四十种相方便教化。<a id="a-6v"></a>犹能于彼舍婆提大城。<a id="a-6w"></a>令诸众生于圣法中作无障碍耶。<a id="a-6x"></a>佛告阿难。<a id="a-6y"></a>彼一众生在第二四天下大洲世界。<a id="a-6z"></a>如来世尊。<a id="a-70"></a>以四十种方便教化者。<a id="a-71"></a>唯佛能度非声闻耶。<a id="a-72"></a>如来于彼日初分时。<a id="a-73"></a>若不教化彼一众生。<a id="a-74"></a>则能具造五无间业。<a id="a-75"></a>当堕阿鼻大地狱中。<a id="a-76"></a>堕地狱已九十九俱致百千年岁受大苦恼。<a id="a-77"></a>彼等众生唯佛能化。<a id="a-78"></a>非余二乘。<a id="a-79"></a>阿难。<a id="a-7A"></a>彼一众生最后应度。<a id="a-7B"></a>唯佛能化。<a id="a-7C"></a>阿难。<a id="a-7D"></a>如来为彼一众生故。<a id="a-7E"></a>住九十九俱致百千岁。<a id="a-7F"></a>何以故。<a id="a-7G"></a>阿难。<a id="a-7H"></a>此是诸佛境界。<a id="a-7I"></a>阿难。<a id="a-7J"></a>如来所应作业要必当作而不废舍阿难。<a id="a-7K"></a>如来住寿。<a id="a-7L"></a>若一劫若减一劫。<a id="a-7M"></a>应以佛身度众生故。<a id="a-7N"></a>或复过彼。<a id="a-7O"></a>阿难。<a id="a-7P"></a>以此因缘故。<a id="a-7Q"></a>彼一众生如来以四十种教化。<a id="a-7R"></a>日初分时住圣法中。<a id="a-7S"></a>得阿那含果。<a id="a-7T"></a>又复阿难。<a id="a-7U"></a>时彼众生说此偈言。</p>
  <p id="a7V">前际及后际　　现在不知故</p>
  <p id="a7W">造作于恶业　　亦不知诸法</p>
  <p id="a7X">前际及后际　　现亦无所有</p>
  <p id="a7Y">三世皆平等　　于中无所得</p>
  <p id="a7Z">分别故有得　　若离则无得</p>
  <p id="a7a">诸法无所有　　如是随如见</p>
  <p id="a7b">所说离欲想　　空想亦复然</p>
  <p id="a7c">想断无分别　　此说无所有</p>
  <p id="a7d">说身有所有　　以取故示现</p>
  <p id="a7e">诸法不可得　　于中无灭者</p>
  <p id="a7f">若取于涅槃　　思念即颠倒</p>
  <p id="a7g">取故说有物　　说想还颠倒</p>
  <p id="a7h">无想说有想　　无想亦复然</p>
  <p id="a7i">一切想离故　　比丘成无有</p>
  <p id="a7j">说欲有所有　　嗔痴亦是有</p>
  <p id="a7k">此无有知已　　是说法眼者</p>
  <p id="a7l">我已知彼欲　　如是实无物</p>
  <p id="a7m">不生亦不灭　　此是彼自想</p>
  <p id="a7n">大智者善说　　诸法无有想</p>
  <p id="a7o">世俗故有言　　于中不可得</p>
  <p id="a7p">虚空空说已　　彼得则所有</p>
  <p id="a7q">不生名与色　　本性是法空</p>
  <p id="a7r">功力于涅槃　　复有众生得</p>
  <p id="a7s">若有想涅槃　　彼见则是恶</p>
  <p id="a7t">诸想皆灭已　　法想亦复然</p>
  <p id="a7u">不取亦不舍　　是上丈夫说</p>
  <p id="a7v">阿难。<a id="a-7w"></a>此等六十众生舍婆提住者。<a id="a-7x"></a>皆于往昔迦葉佛所。<a id="a-7y"></a>诸声闻人供养佛已。<a id="a-7z"></a>于后复作非法事业。<a id="a-80"></a>非阿罗汉。<a id="a-81"></a>数为利养因缘自称自举。<a id="a-82"></a>而不自知不得法味。<a id="a-83"></a>造恶业已诸根毁减。<a id="a-84"></a>复次阿难。<a id="a-85"></a>有五种恶根不平等故。<a id="a-86"></a>非善友作善友行。<a id="a-87"></a>阿难。<a id="a-88"></a>有众生五种根相具足。<a id="a-89"></a>种种承事而不能修。<a id="a-8A"></a>于己母边亦行欺诳。<a id="a-8B"></a>况余众生也。<a id="a-8C"></a>五种根相具足一眼不得出家。<a id="a-8D"></a>此法律中。<a id="a-8E"></a>五种根相具足可畏眼不得出家。<a id="a-8F"></a>此法律中。<a id="a-8G"></a>五种根相具足赤眼不得出家。<a id="a-8H"></a>此法律中。<a id="a-8I"></a>五种根相具足大赤眼不得出家。<a id="a-8J"></a>此法律中。<a id="a-8K"></a>五种根相具足跛人不得出家。<a id="a-8L"></a>此法律中。<a id="a-8M"></a>五种根相具足脚胫曲不得出家。<a id="a-8N"></a>此法律中。<a id="a-8O"></a>五种法聋人不得出家。<a id="a-8P"></a>此法律中。<a id="a-8Q"></a>五法曲脊不得出家。<a id="a-8R"></a>此法律中。<a id="a-8S"></a>五法[喋-口+目](虚涉反)眼不得出家。<a id="a-8T"></a>此法律中。<a id="a-8U"></a>五法九指及十一指不得出家。<a id="a-8V"></a>此法律中。<a id="a-8W"></a>五法节分断不得出家。<a id="a-8X"></a>此法律中。<a id="a-8Y"></a>五法割耳不得出家。<a id="a-8Z"></a>此法律中。<a id="a-8a"></a>五法割鼻不得出家。<a id="a-8b"></a>此法律中。<a id="a-8c"></a>五法具足眼根阙不得出家。<a id="a-8d"></a>此法律中。<a id="a-8e"></a>五法具足睗(式亦反)眼不得出家。<a id="a-8f"></a>此法律中。<a id="a-8g"></a>五法具足眇眼不得出家。<a id="a-8h"></a>此法律中。<a id="a-8i"></a>五法具足不正见坠陷识不得出家。<a id="a-8j"></a>此法律中。<a id="a-8k"></a>五法具足瞎眼不得出家。<a id="a-8l"></a>此法律中。<a id="a-8m"></a>五法具足黄门人不得出家。<a id="a-8n"></a>此法律中。<a id="a-8o"></a>五法具足二根不得出家。<a id="a-8p"></a>此法律中。<a id="a-8q"></a>五法具足割根不得出家。<a id="a-8r"></a>此法律中。<a id="a-8s"></a>五法具足共丈夫行欲不得出家。<a id="a-8t"></a>此法律中。<a id="a-8u"></a>五法具足乱心人不得出家。<a id="a-8v"></a>此法律中。<a id="a-8w"></a>五法具足太长太短过黑不得出家。<a id="a-8x"></a>此法律中。<a id="a-8y"></a>五法具足太白不得出家。<a id="a-8z"></a>此法律中。<a id="a-90"></a>五法具足白癞不得出家。<a id="a-91"></a>此法律中。<a id="a-92"></a>五法具足熟身不得出家。<a id="a-93"></a>此法律中。<a id="a-94"></a>五法具足疏齿不得出家。<a id="a-95"></a>此法律中。<a id="a-96"></a>五法具足竖发不得出家。<a id="a-97"></a>此法律中。<a id="a-98"></a>五法具足赤头不得出家此法律中。<a id="a-99"></a>五法具足绿发头不得出家。<a id="a-9A"></a>此法律中。<a id="a-9B"></a>五法具足太黄不得出家。<a id="a-9C"></a>此法律中。<a id="a-9D"></a>五法具足斫面不得出家。<a id="a-9E"></a>此法律中。<a id="a-9F"></a>五法具足少发及无发不得出家。<a id="a-9G"></a>此法律中。<a id="a-9H"></a>五根相具足。<a id="a-9I"></a>山羊眼矘(土莽反)眼小不瞬眼窅(一玦反)眼。<a id="a-9J"></a>极深眼睽眼。<a id="a-9K"></a>睒眼电眼。<a id="a-9L"></a>睉(子戈目)眼(谓小目)长眼。<a id="a-9M"></a>睛相逼眼转睛眼。<a id="a-9N"></a>睍(下典反)睴(公困反)坏眼斑眼。<a id="a-9O"></a>驴眼鸡眼。<a id="a-9P"></a>尸利陀眼。<a id="a-9Q"></a>沤婆陀眼。<a id="a-9R"></a>低弥鱼眼。<a id="a-9S"></a>婆迦利陀眼(已上无正名可译)鹰眼鞞罗眼(亦无正名)猕猴眼狗眼。<a id="a-9T"></a>阿荼迦罗眼(亦无正名)萨多泥去多眼。<a id="a-9U"></a>尸陵伽罗眼(义云角)汗眼黄眼。<a id="a-9V"></a>删由迦多眼。<a id="a-9W"></a>娑贺贺那眼。<a id="a-9X"></a>缺眼雉眼。<a id="a-9Y"></a>瞿利多眼(团)删提多眼(续)毗跋眅(疋奸反)多妒罗眼(转患露白)婆稚多眼。<a id="a-9Z"></a>毗卢婆眼。<a id="a-9a"></a>阿舍罗摩那眼。<a id="a-9b"></a>那泥奚多眼。<a id="a-9c"></a>毗钵罗毗罗眼。<a id="a-9d"></a>阇妒婆眼(一本云禅妒婆义似蛇)紧陀罗眼。<a id="a-9e"></a>毗啰伽眼。<a id="a-9f"></a>沤那帝啰眼。<a id="a-9g"></a>三钵啰朱帝啰眼。<a id="a-9h"></a>忧婆陀啰眼。<a id="a-9i"></a>婆荼婆马眼。<a id="a-9j"></a>婆啰陀眼。<a id="a-9k"></a>婆罗伽眼。<a id="a-9l"></a>低视眼。<a id="a-9m"></a>猪眼网眼。<a id="a-9n"></a>毗察多眼(被伤)皱眼青黄眼。<a id="a-9o"></a>不得出家。<a id="a-9p"></a>阿难。<a id="a-9q"></a>复有九万九千彼彼众生根。<a id="a-9r"></a>如来悉知。<a id="a-9s"></a>如来悉见。<a id="a-9t"></a>阿难。<a id="a-9u"></a>如来应正遍知有如是等无量无边知见。<a id="a-9v"></a>阿难。<a id="a-9w"></a>复有二十二根相。<a id="a-9x"></a>诈善比丘贵重资财。<a id="a-9y"></a>诸佛如来皆如实知。<a id="a-9z"></a>复有二十二根相。<a id="a-A0"></a>诈善比丘。<a id="a-A1"></a>所有语言臭如死尸。<a id="a-A2"></a>又有十根相。<a id="a-A3"></a>阿兰若比丘所出语言邪命诈善。<a id="a-A4"></a>有五根相。<a id="a-A5"></a>邪命比丘诈修善故。<a id="a-A6"></a>众人识知。<a id="a-A7"></a>五根相破戒比丘。<a id="a-A8"></a>诸天唱告有五声言。<a id="a-A9"></a>于持戒比丘告言。<a id="a-AA"></a>尊者。<a id="a-AB"></a>某甲比丘戒聚堕戒聚。<a id="a-AC"></a>远离五种受法语出。<a id="a-AD"></a>若有比丘自戒聚堕。<a id="a-AE"></a>彼时诸天白善比丘持戒者边。<a id="a-AF"></a>名某比丘今戒聚破五种赞叹欢喜法。<a id="a-AG"></a>于比丘边所住诸天及三十三天。<a id="a-AH"></a>知比丘胜已。<a id="a-AI"></a>于四方赞叹五眼根相。<a id="a-AJ"></a>比丘外现善相内心邪命。<a id="a-AK"></a>比丘五种见法各自有患。<a id="a-AL"></a>和合共住更互相信。<a id="a-AM"></a>比丘五有迦婆具足少法。<a id="a-AN"></a>诸比丘应当知。<a id="a-AO"></a>舍仙圣幢相而转坠下。<a id="a-AP"></a>五法具足比丘不尊重戒。<a id="a-AQ"></a>亦不尊敬佛法僧宝。<a id="a-AR"></a>五法具足比丘尼。<a id="a-AS"></a>不敬重佛法僧宝。<a id="a-AT"></a>五法具足比丘尼。<a id="a-AU"></a>不敬重大比丘。<a id="a-AV"></a>五法具足比丘尼。<a id="a-AW"></a>速堕戒聚。<a id="a-AX"></a>五法具足比丘尼。<a id="a-AY"></a>受他教令依他功力破坏人胎。<a id="a-AZ"></a>五法具足比丘尼。<a id="a-Aa"></a>实不敬重和上阿阇梨。<a id="a-Ab"></a>诈为亲相示现无怨。<a id="a-Ac"></a>贪着利养当堕恶处。<a id="a-Ad"></a>五法具足比丘尼。<a id="a-Ae"></a>应知譬如门阃。<a id="a-Af"></a>五法具足比丘尼。<a id="a-Ag"></a>若有智者若在家若出家。<a id="a-Ah"></a>应当远离如利角牛。<a id="a-Ai"></a>谓妒嫉嗔恚无恩恶口谄曲。<a id="a-Aj"></a>如是五法具足比丘尼。<a id="a-Ak"></a>应当远离。<a id="a-Al"></a>五法具足比丘尼。<a id="a-Am"></a>还俗戒聚堕落。<a id="a-An"></a>更欲出家诸比丘不得听。<a id="a-Ao"></a>何以故。<a id="a-Ap"></a>彼比丘尼不能住法。<a id="a-Aq"></a>污染比丘。<a id="a-Ar"></a>彼堕地狱。<a id="a-As"></a>比丘五法具足。<a id="a-At"></a>于比丘尼边作诸过失。<a id="a-Au"></a>当堕地狱。<a id="a-Av"></a>不值四佛。<a id="a-Aw"></a>五法具足。<a id="a-Ax"></a>诸有智者见比丘尼生过患想。<a id="a-Ay"></a>五法具足度女人出家。<a id="a-Az"></a>与已正法三分损减。<a id="a-B0"></a>比丘五破坏法。<a id="a-B1"></a>于比丘尼边污染者。<a id="a-B2"></a>五法具足杀害众生。<a id="a-B3"></a>五法具足诸俗人等。<a id="a-B4"></a>作不闻法业。<a id="a-B5"></a>五法具足。<a id="a-B6"></a>或有俗人心思出家。<a id="a-B7"></a>而彼不得听令出家。<a id="a-B8"></a>五法具足俗人富伽罗等。<a id="a-B9"></a>以不正信而堕地狱。<a id="a-BA"></a>五法具足能令妇人堕地狱中。<a id="a-BB"></a>五法具足诸众生等。<a id="a-BC"></a>先已和合后还破坏。<a id="a-BD"></a>五种言语法断斗诤根。<a id="a-BE"></a>五大地狱根力故。<a id="a-BF"></a>应当演说。<a id="a-BG"></a>五因五缘妄言取生。<a id="a-BH"></a>五散睡法。<a id="a-BI"></a>五怖流转。<a id="a-BJ"></a>五朋友法而相损害。<a id="a-BK"></a>五朋友如母。<a id="a-BL"></a>五法舍五法取。<a id="a-BM"></a>五法圣者诃。<a id="a-BN"></a>五法富伽罗应治罚。<a id="a-BO"></a>五自知不由他。<a id="a-BP"></a>五如金刚想。<a id="a-BQ"></a>五不定想。<a id="a-BR"></a>五住想。<a id="a-BS"></a>五同心富伽罗。<a id="a-BT"></a>五不同心富伽罗。<a id="a-BU"></a>五富伽罗谄曲。<a id="a-BV"></a>五富伽罗无明。<a id="a-BW"></a>五富伽罗有疑意。<a id="a-BX"></a>五富伽罗度诸忧恼。<a id="a-BY"></a>五富伽罗如轮山。<a id="a-BZ"></a>五富伽罗诸智所赞叹。<a id="a-Ba"></a>五法具足富伽罗供养如来。<a id="a-Bb"></a>五法具足富伽罗乐破僧。<a id="a-Bc"></a>五过去增上言。<a id="a-Bd"></a>五未来增上言。<a id="a-Be"></a>五现在增上言。<a id="a-Bf"></a>五法合道。<a id="a-Bg"></a>五圣言之非圣言。<a id="a-Bh"></a>五身证者地。<a id="a-Bi"></a>五见到地。<a id="a-Bj"></a>五证相圣地。<a id="a-Bk"></a>五取别相。<a id="a-Bl"></a>五富伽罗如杵。<a id="a-Bm"></a>五富伽罗如石。<a id="a-Bn"></a>五想具足富伽罗如杵至尽。<a id="a-Bo"></a>五想具足害母及父。<a id="a-Bp"></a>五想具足于佛所生恶心出血。<a id="a-Bq"></a>五想具足造五无间业。<a id="a-Br"></a>于一劫住大地狱中。<a id="a-Bs"></a>五想具足从大地狱死。<a id="a-Bt"></a>生于人间当得断见。<a id="a-Bu"></a>五想具足当得邪见。<a id="a-Bv"></a>五想具足当舍重担。<a id="a-Bw"></a>五想具足堕不定聚及离重担。<a id="a-Bx"></a>五想具足富伽罗如优钵罗。<a id="a-By"></a>不假善友而善根增不损不减。<a id="a-Bz"></a>五常善赞法得亲近住增长善法。<a id="a-C0"></a>五法具足不亲下人。<a id="a-C1"></a>然其境界亦非圣境。<a id="a-C2"></a>五种恶心者诳惑虚无。<a id="a-C3"></a>五毒蛇人空无物者。<a id="a-C4"></a>五法具足不得上闲预处。<a id="a-C5"></a>五过患根。<a id="a-C6"></a>五常不和合。<a id="a-C7"></a>五无攀缘如来不迎。<a id="a-C8"></a>况诸声闻。<a id="a-C9"></a>五梵行者法。<a id="a-CA"></a>五痴法。<a id="a-CB"></a>五欲事。<a id="a-CC"></a>五非欲事。<a id="a-CD"></a>五断者。<a id="a-CE"></a>五如[土*瓦]法作所作已令魔减损。<a id="a-CF"></a>五渴爱无义语令生疑意。<a id="a-CG"></a>五决了智能减渴爱。<a id="a-CH"></a>五不消过患。<a id="a-CI"></a>五富伽罗利智。<a id="a-CJ"></a>五富伽罗部分分别智。<a id="a-CK"></a>五富伽罗决了智。<a id="a-CL"></a>五法将堕饿鬼。<a id="a-CM"></a>五法于他边毁谤。<a id="a-CN"></a>五法具足若有得法者。<a id="a-CO"></a>天等世难知唯我能知。<a id="a-CP"></a>五顺转五逆转。<a id="a-CQ"></a>五想满足虚空想。<a id="a-CR"></a>五想满足世界中间住。<a id="a-CS"></a>五想满足断见转。<a id="a-CT"></a>五分别想。<a id="a-CU"></a>五不分别想。<a id="a-CV"></a>五种说想。<a id="a-CW"></a>五观想。<a id="a-CX"></a>五度观想。<a id="a-CY"></a>五摄取想。<a id="a-CZ"></a>五折伏想。<a id="a-Ca"></a>五不可得想。<a id="a-Cb"></a>五嗔想。<a id="a-Cc"></a>五不嗔想。<a id="a-Cd"></a>有不和合想。<a id="a-Ce"></a>有味想。<a id="a-Cf"></a>有爱想。<a id="a-Cg"></a>有憎想。<a id="a-Ch"></a>有想当作想。<a id="a-Ci"></a>有想当不作想。<a id="a-Cj"></a>有非想非想想。<a id="a-Ck"></a>有离想想者非想想者。<a id="a-Cl"></a>阿难于中非想想者。<a id="a-Cm"></a>以五种方便当作离想。<a id="a-Cn"></a>于中离想想者。<a id="a-Co"></a>彼亦当作五种方便。<a id="a-Cp"></a>何以故。<a id="a-Cq"></a>阿难。<a id="a-Cr"></a>毗婆舍那智有摄取想不折伏。<a id="a-Cs"></a>有折伏想不摄取。<a id="a-Ct"></a>阿难。<a id="a-Cu"></a>于中有摄取想不折伏者。<a id="a-Cv"></a>彼五种想当作戏论。<a id="a-Cw"></a>阿难。<a id="a-Cx"></a>于中折伏想非摄取想者。<a id="a-Cy"></a>彼七种想当作懈怠。<a id="a-Cz"></a>阿难。<a id="a-D0"></a>此二想中非摄受想。<a id="a-D1"></a>当作受灭。<a id="a-D2"></a>其受灭中。<a id="a-D3"></a>真实想不堕于非想。<a id="a-D4"></a>乃至未增法想中。<a id="a-D5"></a>断尽生已生死寂灭。<a id="a-D6"></a>是则最后离天流转。<a id="a-D7"></a>五种善而有诤斗。<a id="a-D8"></a>五颠倒意疑。<a id="a-D9"></a>不见语者。<a id="a-DA"></a>五根法入烦恼。<a id="a-DB"></a>五业报故。<a id="a-DC"></a>诸众生等得大名闻。<a id="a-DD"></a>五速入作不善根。<a id="a-DE"></a>然比丘作想住已。<a id="a-DF"></a>入于修多罗。<a id="a-DG"></a>五恶摄取法令众生命终。<a id="a-DH"></a>五种生处依自身虫生。<a id="a-DI"></a>令诸众生当成就眼事及忧恼事。<a id="a-DJ"></a>头似白疮有五法患头。<a id="a-DK"></a>命终当苦恼死。<a id="a-DL"></a>五法被刀患。<a id="a-DM"></a>五法不可治即取命终。<a id="a-DN"></a>五寂灭不离住。<a id="a-DO"></a>五法不善根具足当成无子丈夫。<a id="a-DP"></a>五种虫依身体。<a id="a-DQ"></a>在脐下胞边住。<a id="a-DR"></a>得无子丈夫数。<a id="a-DS"></a>既无有子。<a id="a-DT"></a>使脚缭戾语言粗涩。<a id="a-DU"></a>彼人根中有五种虫。<a id="a-DV"></a>一名无子男。<a id="a-DW"></a>二无子丈夫。<a id="a-DX"></a>三无子妇女。<a id="a-DY"></a>彼有虫。<a id="a-DZ"></a>名波罗株博迦。<a id="a-Da"></a>住在彼人大小便道中。<a id="a-Db"></a>其形微细头如针孔。<a id="a-Dc"></a>彼等食已。<a id="a-Dd"></a>能令众生一向绝欲。<a id="a-De"></a>于受欲中懒惰懈怠。<a id="a-Df"></a>有五虫名瞿只罗。<a id="a-Dg"></a>依住于脐。<a id="a-Dh"></a>众生死时虫饮血故。<a id="a-Di"></a>得上气病。<a id="a-Dj"></a>于一刹那一牟休多即便命终。<a id="a-Dk"></a>有五虫。<a id="a-Dl"></a>名娑婆底野目佉。<a id="a-Dm"></a>依于人项。<a id="a-Dn"></a>众生临欲命终。<a id="a-Do"></a>喘息之时搦人咽喉饮咽喉血。<a id="a-Dp"></a>有五虫。<a id="a-Dq"></a>名鸯耆罗尼伽罗(隋言吞吐)住人咽喉。<a id="a-Dr"></a>人食苦食彼虫即动。<a id="a-Ds"></a>彼虫动已舌根即动。<a id="a-Dt"></a>其味处处令散。<a id="a-Du"></a>以业报故喉生息肉。<a id="a-Dv"></a>若熟即死。<a id="a-Dw"></a>若不熟者。<a id="a-Dx"></a>于眼及喉即成患苦。<a id="a-Dy"></a>有五虫。<a id="a-Dz"></a>名僧鸠吒迦。<a id="a-E0"></a>住众生脚掌食肉食血。<a id="a-E1"></a>阿难。<a id="a-E2"></a>时彼僧鸠吒迦虫。<a id="a-E3"></a>食足下肉血已。<a id="a-E4"></a>有筋名毗罗途罗。<a id="a-E5"></a>是筋连续眼根。<a id="a-E6"></a>彼筋为僧鸠吒迦虫食已眼即上举。<a id="a-E7"></a>行时筋关不转即成瞎跛。<a id="a-E8"></a>彼等众生如来知无利益无有善根。<a id="a-E9"></a>彼生眼根生已还灭。<a id="a-EA"></a>阿难。<a id="a-EB"></a>一众生有五千要节分。<a id="a-EC"></a>如来悉知。<a id="a-ED"></a>彼要节分中。<a id="a-EE"></a>有芥子分。<a id="a-EF"></a>触者即盲。<a id="a-EG"></a>或瞎或跛。<a id="a-EH"></a>或聋或作伛脊。<a id="a-EI"></a>或有节分如芥子。<a id="a-EJ"></a>物触者触已即便命终。<a id="a-EK"></a>阿难。<a id="a-EL"></a>此身如是受生。<a id="a-EM"></a>如是羸劣无有势力。<a id="a-EN"></a>阿难。<a id="a-EO"></a>五种想如来不说。<a id="a-EP"></a>怜愍众生故。<a id="a-EQ"></a>有五种他广作慢。<a id="a-ER"></a>诸众生等所生慢处。<a id="a-ES"></a>有五慢不灭有患。<a id="a-ET"></a>有五种自身不观者。<a id="a-EU"></a>慢彼大慢故。<a id="a-EV"></a>当作无间业。<a id="a-EW"></a>慢事慢。<a id="a-EX"></a>嗔事慢。<a id="a-EY"></a>受慢。<a id="a-EZ"></a>种种称量慢。<a id="a-Ea"></a>顺流慢。<a id="a-Eb"></a>逆流慢。<a id="a-Ec"></a>诈善慢。<a id="a-Ed"></a>称誉慢。<a id="a-Ee"></a>见慢。<a id="a-Ef"></a>力慢。<a id="a-Eg"></a>色慢。<a id="a-Eh"></a>语言慢。<a id="a-Ei"></a>辩才慢。<a id="a-Ej"></a>坏灭羞惭亲近等事。<a id="a-Ek"></a>有五种富伽罗。<a id="a-El"></a>如破星称。<a id="a-Em"></a>有五富伽罗如猫儿。<a id="a-En"></a>有五富伽罗如粪。<a id="a-Eo"></a>有五富伽罗如风。<a id="a-Ep"></a>有五富伽罗如火。<a id="a-Eq"></a>有五富伽罗大患。<a id="a-Er"></a>比丘有五处具足。<a id="a-Es"></a>当作举罪羯磨。<a id="a-Et"></a>五如法问当令举。<a id="a-Eu"></a>比丘举已。<a id="a-Ev"></a>当不合舍。<a id="a-Ew"></a>以五法当舍五法报最坚。<a id="a-Ex"></a>若比丘众和合被举者。<a id="a-Ey"></a>至他方入比丘众。<a id="a-Ez"></a>五重法比丘犯已当得举。<a id="a-F0"></a>比丘共和合作法事。<a id="a-F1"></a>若食若作羯磨。<a id="a-F2"></a>若语言若布萨。<a id="a-F3"></a>若自恣或覆藏五法具足比丘。<a id="a-F4"></a>不令与他作举羯磨。<a id="a-F5"></a>五种法举者。<a id="a-F6"></a>比丘自身作罪。<a id="a-F7"></a>其作羯磨事坏不成。<a id="a-F8"></a>五法具足比丘。<a id="a-F9"></a>为举比丘作佐助。<a id="a-FA"></a>或作朋党。<a id="a-FB"></a>彼还如此作羯磨。<a id="a-FC"></a>五七住处令忆念。<a id="a-FD"></a>有诸比丘被他举者。<a id="a-FE"></a>若更来入彼若不入。<a id="a-FF"></a>彼等皆合举五事。<a id="a-FG"></a>持律者当应断五事。<a id="a-FH"></a>持律者。<a id="a-FI"></a>巧能断言。<a id="a-FJ"></a>我是彼知不知者。<a id="a-FK"></a>有忘失。<a id="a-FL"></a>无有疑藾处。<a id="a-FM"></a>应问彼七聚分处。<a id="a-FN"></a>应问受具戒处。<a id="a-FO"></a>应问四初学者四种恭敬处。<a id="a-FP"></a>应问四恭敬处所四阙少摄门。<a id="a-FQ"></a>应问四阙摄所四依羯磨。<a id="a-FR"></a>应问四依羯磨等四丈夫障治罚语。<a id="a-FS"></a>应问四种丈夫障治罚者。<a id="a-FT"></a>四无智作者。<a id="a-FU"></a>如有事犯罪及道所生处。<a id="a-FV"></a>应问彼。<a id="a-FW"></a>若问时为说是如来印。<a id="a-FX"></a>彼处依修多罗说力。<a id="a-FY"></a>四五二八四转犯道。<a id="a-FZ"></a>应问。<a id="a-Fa"></a>彼若堪解依义。<a id="a-Fb"></a>应示彼人得成。<a id="a-Fc"></a>真持律者无谄说法者。<a id="a-Fd"></a>五种法坏本性不应作。<a id="a-Fe"></a>阿难。<a id="a-Ff"></a>此是四摄持律者。<a id="a-Fg"></a>大势力持律者。<a id="a-Fh"></a>若于是中所学持律。<a id="a-Fi"></a>七戒聚堕二十千数。<a id="a-Fj"></a>善能解释知者赞叹。<a id="a-Fk"></a>随顺所见。<a id="a-Fl"></a>阿难。<a id="a-Fm"></a>说此四摄。<a id="a-Fn"></a>而无多人许可所说。<a id="a-Fo"></a>何以故。<a id="a-Fp"></a>魔当覆藏如是说故。<a id="a-Fq"></a>阿难。<a id="a-Fr"></a>优婆离知此四摄。<a id="a-Fs"></a>彼名最胜持律行者。<a id="a-Ft"></a>阿难。<a id="a-Fu"></a>持律者。<a id="a-Fv"></a>五法具足应施他法。<a id="a-Fw"></a>阿难。<a id="a-Fx"></a>持律行者。<a id="a-Fy"></a>五胜具足当向胜处。<a id="a-Fz"></a>当得胜处。<a id="a-G0"></a>持律行者。<a id="a-G1"></a>五法具足当堕地狱。<a id="a-G2"></a>被他厌贱迷本行业。<a id="a-G3"></a>五种论师说迷惑言。<a id="a-G4"></a>四种论师作人言语。<a id="a-G5"></a>一种论师不叹言说。<a id="a-G6"></a>若说一迷语彼二种见身。<a id="a-G7"></a>譬如百岁众生仰面向上不见前后。<a id="a-G8"></a>如是如是。<a id="a-G9"></a>有一论师。<a id="a-GA"></a>不得满足外道功德。<a id="a-GB"></a>亦不能满沙门功德。<a id="a-GC"></a>阿难。<a id="a-GD"></a>譬如有一盲人。<a id="a-GE"></a>又复一人得天眼者。<a id="a-GF"></a>如是二人未失人名。<a id="a-GG"></a>并是人也。<a id="a-GH"></a>阿难。<a id="a-GI"></a>如是如是。<a id="a-GJ"></a>有一种论师。<a id="a-GK"></a>不舍论师名。<a id="a-GL"></a>共沙门行婆罗门行。<a id="a-GM"></a>然彼等人乃至不及似猕猴戒。<a id="a-GN"></a>阿难。<a id="a-GO"></a>有现猕猴句教示彼等。<a id="a-GP"></a>彼等学已得辟支佛道。<a id="a-GQ"></a>五种忧事。<a id="a-GR"></a>五种忧具。<a id="a-GS"></a>五种折伏忧。<a id="a-GT"></a>五种得禅道。<a id="a-GU"></a>五种生明。<a id="a-GV"></a>五灭明。<a id="a-GW"></a>五出明。<a id="a-GX"></a>五行虚空。<a id="a-GY"></a>五同行事。<a id="a-GZ"></a>五观察。<a id="a-Ga"></a>五说胜法令欢喜。<a id="a-Gb"></a>五忍。<a id="a-Gc"></a>五降伏。<a id="a-Gd"></a>五背面。<a id="a-Ge"></a>五愚痴。<a id="a-Gf"></a>五处所。<a id="a-Gg"></a>众生各各破坏。<a id="a-Gh"></a>众生死时有五种心生。<a id="a-Gi"></a>有一最后心受生处。<a id="a-Gj"></a>五生处有二乐。<a id="a-Gk"></a>五生处一切无乐。<a id="a-Gl"></a>五种戒。<a id="a-Gm"></a>五忍。<a id="a-Gn"></a>五调伏欲。<a id="a-Go"></a>五头痛。<a id="a-Gp"></a>五眼痛。<a id="a-Gq"></a>五鼻痛。<a id="a-Gr"></a>五面痛。<a id="a-Gs"></a>五面门痛。<a id="a-Gt"></a>五食道。<a id="a-Gu"></a>五耳疑。<a id="a-Gv"></a>五眼根疑。<a id="a-Gw"></a>面门得欲欢喜已。<a id="a-Gx"></a>速得嗔恚十种恶。<a id="a-Gy"></a>耳忘失音声。<a id="a-Gz"></a>五法具足舌根薄。<a id="a-H0"></a>五种善根口业清净他信受语。<a id="a-H1"></a>五虫依头名优罗蒱。<a id="a-H2"></a>亦名钵卢。<a id="a-H3"></a>亦名那罗瞿。<a id="a-H4"></a>亦名波罗瞿。<a id="a-H5"></a>亦名婆帝虱都。<a id="a-H6"></a>彼五法令眼筋羸弱。<a id="a-H7"></a>复有五虫。<a id="a-H8"></a>啖食头脑。<a id="a-H9"></a>名三暮瞿。<a id="a-HA"></a>亦名摩瞿踰。<a id="a-HB"></a>亦名尼帝踰逐都。<a id="a-HC"></a>亦名娑陀蓝蒱。<a id="a-HD"></a>亦名娑途驮奴。<a id="a-HE"></a>若数发已食项筋断。<a id="a-HF"></a>令诸众生所有言音众生不受。<a id="a-HG"></a>五种名字说法能令众生言语不满。<a id="a-HH"></a>五离恶平等知故。<a id="a-HI"></a>转五根本。<a id="a-HJ"></a>一切众生各各斗竞。<a id="a-HK"></a>五得伏藏贼。<a id="a-HL"></a>不能夺五寄付。<a id="a-HM"></a>而不欺诳。<a id="a-HN"></a>五争竞本。<a id="a-HO"></a>二十二种相眼当减。<a id="a-HP"></a>此身中有二万二千筋。<a id="a-HQ"></a>有一筯摄更别。<a id="a-HR"></a>有十筋入项中。<a id="a-HS"></a>五筋入悬臃。<a id="a-HT"></a>五筋入肩膊。<a id="a-HU"></a>五筋入咽喉。<a id="a-HV"></a>此身有五十七百千数筋。<a id="a-HW"></a>缠缚此身。<a id="a-HX"></a>一如彼筋数。<a id="a-HY"></a>头发还有如许一一头发。<a id="a-HZ"></a>复有五百五百名字。<a id="a-Ha"></a>阿难。<a id="a-Hb"></a>彼诸如来于一名中。<a id="a-Hc"></a>安置建立。<a id="a-Hd"></a>五速根。<a id="a-He"></a>二摄根。<a id="a-Hf"></a>二略。<a id="a-Hg"></a>二共根。<a id="a-Hh"></a>二无根。<a id="a-Hi"></a>彼五处应分别。<a id="a-Hj"></a>天道人道地狱道畜生道阎罗王道。<a id="a-Hk"></a>五种根相。<a id="a-Hl"></a>最后出入息众生应知。<a id="a-Hm"></a>此处舍已当堕阿鼻大地狱中。<a id="a-Hn"></a>有四种根相。<a id="a-Ho"></a>缚清净不缺不浊。<a id="a-Hp"></a>若于最后出入息时不堕恶道。<a id="a-Hq"></a>智者应知。<a id="a-Hr"></a>是人此处舍身命已。<a id="a-Hs"></a>生三十三天。<a id="a-Ht"></a>三种根相应堕畜生。<a id="a-Hu"></a>二种根相当堕阎魔罗世。<a id="a-Hv"></a>七种根相彼最在后出入息时。<a id="a-Hw"></a>如是根相智者当知。<a id="a-Hx"></a>如此众生舍是身已得生人间。</p>
 </body>
</html>