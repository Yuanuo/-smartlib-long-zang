<!doctype html>
<html id="z3IBTz5Ty" data-ver="924">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大威德陀罗尼经卷第十八</h1>
  <p id="a2">时彼城中所有人民。<a id="a-3"></a>皆悉聚集而作誓言。<a id="a-4"></a>今者不听沙门释种弟子入城。<a id="a-5"></a>尔时彼中。<a id="a-6"></a>复有于佛教中信行之者。<a id="a-7"></a>有净心者。<a id="a-8"></a>作如是言。<a id="a-9"></a>佛出世难。<a id="a-A"></a>但令沙门释种弟子入城。<a id="a-B"></a>还共此沙门释子等。<a id="a-C"></a>打边城王。<a id="a-D"></a>令我等胜。<a id="a-E"></a>以其逼切沙门释种弟子辈。<a id="a-F"></a>于彼城中诸人众等。<a id="a-G"></a>或作如是或作如是。<a id="a-H"></a>言论不定。<a id="a-I"></a>尔时魔波旬。<a id="a-J"></a>勤求方便。<a id="a-K"></a>愿彼沙门释种弟子。<a id="a-L"></a>莫令得入彼特叉尸罗大城。<a id="a-M"></a>阿难。<a id="a-N"></a>若沙门释种弟子。<a id="a-O"></a>得入特叉尸罗大城者。<a id="a-P"></a>于三年中。<a id="a-Q"></a>诸沙门等应作城主。<a id="a-R"></a>阿难。<a id="a-S"></a>于彼时中。<a id="a-T"></a>魔王波旬化作大军。<a id="a-U"></a>庄严毕已。<a id="a-V"></a>出特叉尸罗大城北门次第巡行。<a id="a-W"></a>复作是声。<a id="a-X"></a>汝等好打沙门释种弟子。<a id="a-Y"></a>汝等急捉。<a id="a-Z"></a>汝等当令堕落。<a id="a-a"></a>汝等令破诸沙门释种弟子辈。<a id="a-b"></a>其诸沙门释种弟子。<a id="a-c"></a>闻如是声及见是相。<a id="a-d"></a>怖怕逃走不能在彼于前而住。<a id="a-e"></a>亦不能入特叉尸罗大城。<a id="a-f"></a>阿难。<a id="a-g"></a>如是彼三摩耶。<a id="a-h"></a>帝释天王及四大天王。<a id="a-i"></a>并八万诸天子。<a id="a-j"></a>速下阎浮提。<a id="a-k"></a>如来所有支提之中。<a id="a-l"></a>有舍利者。<a id="a-m"></a>皆悉收取擎持而去。<a id="a-n"></a>阿难。<a id="a-o"></a>即于彼中净居天等。<a id="a-p"></a>见阿兰若空闲之处。<a id="a-q"></a>并诸塔庙及僧伽蓝。<a id="a-r"></a>作如是言。<a id="a-s"></a>呜呼呜呼。<a id="a-t"></a>此释迦牟尼法教(如是三说)阿难。<a id="a-u"></a>于法教中当有净信诸龙王等。<a id="a-v"></a>于一夜中遍阎浮提所有一切诸塔精舍。<a id="a-w"></a>皆悉收入龙宫殿中。<a id="a-x"></a>所有禅窟经行之处。<a id="a-y"></a>及阿兰那一切所有。<a id="a-z"></a>彼三摩耶皆悉空旷无复人居。<a id="a-10"></a>其多马王将其部伍。<a id="a-11"></a>来至逋沙波婆帝王所居城。<a id="a-12"></a>时沙门释种诸弟子皆悉逃走。<a id="a-13"></a>时多马王既知走已。<a id="a-14"></a>所有伽蓝放火烧然。<a id="a-15"></a>何以故。<a id="a-16"></a>畏其沙门释种诸弟子辈。<a id="a-17"></a>还复来归住此处故。<a id="a-18"></a>于彼时中放火烧然。<a id="a-19"></a>即于彼是。<a id="a-1A"></a>地居诸天当作是声。<a id="a-1B"></a>呜呼此如来教。<a id="a-1C"></a>此如来教于此破坏。<a id="a-1D"></a>其地居诸天作是声已。<a id="a-1E"></a>四天王天复作是声。<a id="a-1F"></a>复作大声令远处闻。<a id="a-1G"></a>此如来教于兹失耶。<a id="a-1H"></a>此如来教于斯破散。<a id="a-1I"></a>如是彼时。<a id="a-1J"></a>一切诸天展转相叫。<a id="a-1K"></a>乃至梵世彼悉闻知。<a id="a-1L"></a>沙门释种诸弟子被苦逼切一切诸方各各驰走向拘睒弥王。<a id="a-1M"></a>所居之城于彼而去。<a id="a-1N"></a>时彼拘睒弥王。<a id="a-1O"></a>即与沙门。<a id="a-1P"></a>施彼无畏及诸饮食。<a id="a-1Q"></a>彼三摩耶名最后食。<a id="a-1R"></a>亦名最后沙门聚集。<a id="a-1S"></a>亦名最后般遮之会(隋云五年大会)彼三摩耶。<a id="a-1T"></a>当有二十百千比丘聚集。<a id="a-1U"></a>彼三摩耶四大佛塔隐没不现。<a id="a-1V"></a>以首陀婆诸天护故。<a id="a-1W"></a>其帝释天王不能收取于中舍利。<a id="a-1X"></a>菩提道场转法轮处。<a id="a-1Y"></a>及阿罗摩村塔。<a id="a-1Z"></a>此方特叉尸罗大城之中所有法塔。<a id="a-1a"></a>此四大塔。<a id="a-1b"></a>于阎浮提中隐没不现。<a id="a-1c"></a>时拘睒弥国。<a id="a-1d"></a>有一比丘名曰修罗多(隋言调柔)。<a id="a-1e"></a>唯此一人是阿罗汉。<a id="a-1f"></a>彼三摩耶。<a id="a-1g"></a>复有第二比丘名曰尸梨沙迦(隋言头者)多学三藏。<a id="a-1h"></a>时尸利沙迦彼布萨内。<a id="a-1i"></a>在彼比丘大众之前。<a id="a-1j"></a>从坐而起作如是言。<a id="a-1k"></a>此大众中颇有一比丘。<a id="a-1l"></a>当依世尊学戒者不。<a id="a-1m"></a>若有学者彼向我说。<a id="a-1n"></a>作是语已。<a id="a-1o"></a>时彼一切诸比丘众皆悉默然。<a id="a-1p"></a>如是再三复作是言。<a id="a-1q"></a>若有依世尊戒学之者。<a id="a-1r"></a>彼即应说。<a id="a-1s"></a>第二第三亦复如是。<a id="a-1t"></a>其修罗多阿罗汉。<a id="a-1u"></a>即告彼比丘僧言。<a id="a-1v"></a>我学世尊戒。<a id="a-1w"></a>我于今者是阿罗汉。<a id="a-1x"></a>善得心解脱善得证知。<a id="a-1y"></a>尔时修多罗比丘即从座起。<a id="a-1z"></a>合掌而住作如是言。<a id="a-20"></a>我即是彼如来世尊阿罗呵三藐三佛陀。<a id="a-21"></a>实学中学而我今者无有憍慢。<a id="a-22"></a>我是阿罗汉。<a id="a-23"></a>阿难。<a id="a-24"></a>彼三摩耶。<a id="a-25"></a>彼尸梨沙迦比丘之所。<a id="a-26"></a>有一比丘侍者名曰波婆遮吒(隋言恶谄)复有第二比丘。<a id="a-27"></a>名曰陀那婆罗罗(隋言财力)复有第三比丘。<a id="a-28"></a>名曰何罗奴殊迦(隋言不直)其修罗多比丘作如是语已。<a id="a-29"></a>又作是言。<a id="a-2A"></a>我是世尊如来阿罗诃三藐三佛陀。<a id="a-2B"></a>依教诫中而修学也。<a id="a-2C"></a>尔时彼等三恶比丘。<a id="a-2D"></a>遂断修罗多比丘命根。<a id="a-2E"></a>斫作三段。<a id="a-2F"></a>彼三摩耶金刚手夜叉。<a id="a-2G"></a>时有一弟。<a id="a-2H"></a>名曰难提牟佉。<a id="a-2I"></a>(隋言鼓面夜叉)雪山王中复有一夜叉。<a id="a-2J"></a>名曰摩罗毗阇耶(隋言鬘胜)当来彼处。<a id="a-2K"></a>其海龙王。<a id="a-2L"></a>时有长子。<a id="a-2M"></a>名曰摩诃毗卢遮那(隋言大显赫)来彼处。<a id="a-2N"></a>尔时海龙王长子。<a id="a-2O"></a>取彼波婆遮吒恶比丘身。<a id="a-2P"></a>擎高三十由旬已。<a id="a-2Q"></a>然后掷放忧悲啼哭。<a id="a-2R"></a>向波吒罗弗多罗城而去。<a id="a-2S"></a>将波吒罗弗多罗城中大支提塔。<a id="a-2T"></a>向己宫殿。<a id="a-2U"></a>其难提牟佉。<a id="a-2V"></a>共摩罗毗阇夜叉。<a id="a-2W"></a>同共杀彼三恶比丘。<a id="a-2X"></a>遂令断命。<a id="a-2Y"></a>阿难。<a id="a-2Z"></a>如是之时。<a id="a-2a"></a>一切世间大地震动。<a id="a-2b"></a>可怖可畏身毛皆竖。<a id="a-2c"></a>无量百千一切诸天。<a id="a-2d"></a>于彼时中呻号啼哭。<a id="a-2e"></a>大叫大唤作大忧恼。<a id="a-2f"></a>其尸梨沙迦恶比丘等。<a id="a-2g"></a>共拘睒弥王即向北方。<a id="a-2h"></a>欲逼切婆睺奢波迦王。<a id="a-2i"></a>因欲断彼命。<a id="a-2j"></a>其拘睒弥王。<a id="a-2k"></a>亦复断彼尸梨沙迦恶比丘命。<a id="a-2l"></a>时彼比丘。<a id="a-2m"></a>即堕阿鼻遮大地狱中。<a id="a-2n"></a>阿难。<a id="a-2o"></a>于此之时所有比丘。<a id="a-2p"></a>无供养者。<a id="a-2q"></a>无贵重者。<a id="a-2r"></a>无恭敬者。<a id="a-2s"></a>无承事者。<a id="a-2t"></a>无羞无耻。<a id="a-2u"></a>从于酒肆还至酒肆为酒碗故。<a id="a-2v"></a>阿难。<a id="a-2w"></a>复有如是如来教中当生大恶。<a id="a-2x"></a>阿难。<a id="a-2y"></a>此食还从沙门所来。<a id="a-2z"></a>非从外道所来。<a id="a-30"></a>阿难。<a id="a-31"></a>如是之食。<a id="a-32"></a>沙门释种诸弟子辈。<a id="a-33"></a>具足成就增长身聚。<a id="a-34"></a>阿难。<a id="a-35"></a>当知此等四食。<a id="a-36"></a>极为大苦极为大恶。<a id="a-37"></a>阿难。<a id="a-38"></a>何者是取。<a id="a-39"></a>我已于前所说因缘。<a id="a-3A"></a>此等因缘我已说讫。</p>
  <p id="a3B">阿难。<a id="a-3C"></a>复有四种食。<a id="a-3D"></a>不和合为食。<a id="a-3E"></a>高下不平等为食迷惑为食。<a id="a-3F"></a>赞叹生趣为食。<a id="a-3G"></a>于中若有赞叹生趣食者。<a id="a-3H"></a>彼则毁佛毁法毁僧。<a id="a-3I"></a>所以者何。<a id="a-3J"></a>阿难。<a id="a-3K"></a>如来应正遍知。<a id="a-3L"></a>而不赞叹说有生趣。<a id="a-3M"></a>唯除一者。<a id="a-3N"></a>谁勤方便胜菩提中者。<a id="a-3O"></a>彼应勤教劝。<a id="a-3P"></a>阿难。<a id="a-3Q"></a>除此一众生已。<a id="a-3R"></a>阿难。<a id="a-3S"></a>若有比丘不行大乘。<a id="a-3T"></a>作如是念。<a id="a-3U"></a>我今复欲取后复生。<a id="a-3V"></a>彼不得言我为教师。<a id="a-3W"></a>所以者何。<a id="a-3X"></a>阿难。<a id="a-3Y"></a>于世间中发勤精进具足法者。<a id="a-3Z"></a>彼等一切如来摄受。<a id="a-3a"></a>听为出家受具足戒。<a id="a-3b"></a>阿难。<a id="a-3c"></a>若有比丘。<a id="a-3d"></a>为第二比丘赞叹取生。<a id="a-3e"></a>彼中劝化我等当作如是。<a id="a-3f"></a>我等当复作此彼中取灭(正本云欲取随生处以为灭度谓涅槃也)彼长夜当得欲箭。<a id="a-3g"></a>得嗔恚箭。<a id="a-3h"></a>得愚痴箭。<a id="a-3i"></a>得憍慢箭。<a id="a-3j"></a>当得具足顺入愚痴取卑贱身。<a id="a-3k"></a>增长卑贱朋友知识。<a id="a-3l"></a>卑贱诸趣。<a id="a-3m"></a>彼长夜中当得多食。<a id="a-3n"></a>彼长夜中多生贪欲。<a id="a-3o"></a>言多欲者所谓恶欲。<a id="a-3p"></a>言恶欲者令其堕落。<a id="a-3q"></a>何者堕落。<a id="a-3r"></a>谓堕戒聚及阿鼻脂地狱之处。<a id="a-3s"></a>复言多欲者。<a id="a-3t"></a>多诸住宿多有贪性多觅欢欣。<a id="a-3u"></a>于恶不善根中当得具足。<a id="a-3v"></a>以贪不善根中。<a id="a-3w"></a>嗔不善根中。<a id="a-3x"></a>痴不善根中。<a id="a-3y"></a>当得具足。<a id="a-3z"></a>复言多欲者。<a id="a-40"></a>饶诸烦恼。<a id="a-41"></a>被诸思念之所缠覆。<a id="a-42"></a>佛所赞教不受不行。<a id="a-43"></a>譬如恶马不受铠甲调御。<a id="a-44"></a>阿难。<a id="a-45"></a>如是如是。<a id="a-46"></a>彼不善丈夫。<a id="a-47"></a>当不随顺多不观察住不正道。<a id="a-48"></a>阿难。<a id="a-49"></a>言不正道者。<a id="a-4A"></a>若于无我法无众生法。<a id="a-4B"></a>如实不知说有我者。<a id="a-4C"></a>如是名为非正道处不正观察。<a id="a-4D"></a>第二持法比丘。<a id="a-4E"></a>欺诈降伏发觉说恶令彼忆念。<a id="a-4F"></a>或破戒中或堕邪见。<a id="a-4G"></a>或堕不正威仪中。<a id="a-4H"></a>此等名为取不正道。<a id="a-4I"></a>彼如是等不见事中。<a id="a-4J"></a>于持法比丘所发觉令念。<a id="a-4K"></a>又复何者为非正道。<a id="a-4L"></a>谓住非正道。<a id="a-4M"></a>言不正道者。<a id="a-4N"></a>谓远离和上及阿阇梨。<a id="a-4O"></a>于诸罪中不知得失。<a id="a-4P"></a>不知有残及非残者。<a id="a-4Q"></a>亦不巧知罪之与福。<a id="a-4R"></a>第一罪中不知十处。<a id="a-4S"></a>第二罪中不知三处。<a id="a-4T"></a>第三罪中不知一处。<a id="a-4U"></a>第四罪中不知罪处。<a id="a-4V"></a>亦复不知坚牢之因。<a id="a-4W"></a>不知不和合处。<a id="a-4X"></a>七犯罪聚不知所起。<a id="a-4Y"></a>如来曾说五十七种犯罪之处。<a id="a-4Z"></a>第一罪中第二罪中。<a id="a-4a"></a>六十九中。<a id="a-4b"></a>第三罪中四十一中。<a id="a-4c"></a>第四罪中九十九中。<a id="a-4d"></a>不住诸法不和合行。<a id="a-4e"></a>诸法出处别离之行。<a id="a-4f"></a>彼悉不知。<a id="a-4g"></a>亦不能知失沙门事。<a id="a-4h"></a>不知初禅中十种智方便。<a id="a-4i"></a>不知第二禅中有三种障碍。<a id="a-4j"></a>不知第三禅中二十五种作欢喜处。<a id="a-4k"></a>不知起调戏。<a id="a-4l"></a>不能了知第四禅中五种随眠行处。<a id="a-4m"></a>不知为彼作懈怠处。<a id="a-4n"></a>不知比丘向饮食时当有十种失沙门法。<a id="a-4o"></a>不知亲近如是尊重巧知比丘欺教示者。<a id="a-4p"></a>不知心有十种救护。<a id="a-4q"></a>不能了知二十五种入村落事。<a id="a-4r"></a>不知十种受乞食法。<a id="a-4s"></a>不知受食有二十五过失诸想。<a id="a-4t"></a>彼等不知十种心行。<a id="a-4u"></a>不知与他戒法有五过患。<a id="a-4v"></a>不知十种住于经行。<a id="a-4w"></a>如是等分非善住处。<a id="a-4x"></a>持非道已名为比丘。<a id="a-4y"></a>不在正道不顺教师。<a id="a-4z"></a>所有教法但常犯罪。<a id="a-50"></a>食他国中所有信施。<a id="a-51"></a>阿难。<a id="a-52"></a>少有比丘。<a id="a-53"></a>见知此等所有事者。<a id="a-54"></a>或当知者。<a id="a-55"></a>阿难。<a id="a-56"></a>唯优波离比丘。<a id="a-57"></a>能知此等诸法诸事。<a id="a-58"></a>若承事者。<a id="a-59"></a>彼等亦知此等诸法。<a id="a-5A"></a>阿难。<a id="a-5B"></a>比丘此食不巧知者。<a id="a-5C"></a>当令满向阿毗脂地狱。<a id="a-5D"></a>阿难。<a id="a-5E"></a>汝应观察。<a id="a-5F"></a>彼等自言。<a id="a-5G"></a>我是持戒。<a id="a-5H"></a>亦当不问他诸智比丘。<a id="a-5I"></a>此等诸法能行知者。<a id="a-5J"></a>阿难。<a id="a-5K"></a>是故我告汝。<a id="a-5L"></a>我今语汝。<a id="a-5M"></a>若有比丘。<a id="a-5N"></a>如是修多罗等文句庄严知出入者。<a id="a-5O"></a>彼则名为智慧比丘。<a id="a-5P"></a>为善欲者欲涅槃者。<a id="a-5Q"></a>欲求解脱于地狱中求自乐者。<a id="a-5R"></a>假令身尽肉血虽羸无力。<a id="a-5S"></a>应诣彼处。<a id="a-5T"></a>所以者何。<a id="a-5U"></a>阿难宁住于人间虽羸无力。<a id="a-5V"></a>当求如是诸胜妙法。<a id="a-5W"></a>不用当受向恶道处。<a id="a-5X"></a>阿难。<a id="a-5Y"></a>此食当损沙门之行。<a id="a-5Z"></a>是食分别品中今已说讫。</p>
  <p id="a5a">阿难。<a id="a-5b"></a>如是言语有几尼迦沙(隋云磨莹选择)我如是言说因缘。<a id="a-5c"></a>有十种尼迦沙。<a id="a-5d"></a>何等为十。<a id="a-5e"></a>为自许尼迦沙。<a id="a-5f"></a>为他尼迦沙。<a id="a-5g"></a>为自他尼迦沙。<a id="a-5h"></a>边境尼迦沙。<a id="a-5i"></a>姓尼迦沙佛陀尼迦沙。<a id="a-5j"></a>达摩尼迦沙。<a id="a-5k"></a>僧伽尼迦沙。<a id="a-5l"></a>持戒尼迦沙。<a id="a-5m"></a>三摩提尼迦沙。<a id="a-5n"></a>断尼迦沙。<a id="a-5o"></a>及诈圣尼迦沙。<a id="a-5p"></a>歌咏者尼迦沙。<a id="a-5q"></a>多尼迦沙。<a id="a-5r"></a>一分生处尼迦沙。<a id="a-5s"></a>调柔尼迦沙。<a id="a-5t"></a>比丘尼迦沙。<a id="a-5u"></a>比丘尼尼迦沙。<a id="a-5v"></a>此等为十尼迦沙。<a id="a-5w"></a>于中此比丘尼尼迦沙者。<a id="a-5x"></a>彼二种因缘应作尼迦沙(谓摩拭选择)若比丘戒中清净。<a id="a-5y"></a>若堕大罪中。<a id="a-5z"></a>此等二种应作尼迦沙法。<a id="a-60"></a>言尼迦沙者。<a id="a-61"></a>随恶变悔。<a id="a-62"></a>一者欲沙门法。<a id="a-63"></a>亦不见他人杂种诸罪。<a id="a-64"></a>亦不可得义别说有比丘从罪起出及为经营烦恼清净故。<a id="a-65"></a>乃至身命因缘不得妄语。<a id="a-66"></a>比丘有如是者。<a id="a-67"></a>应作尼迦沙羯磨。<a id="a-68"></a>何者为事。<a id="a-69"></a>事有五种。<a id="a-6A"></a>不知净业此是第一事。<a id="a-6B"></a>不知善。<a id="a-6C"></a>不知五种严炽义利五口。<a id="a-6D"></a>不知满。<a id="a-6E"></a>不知辈忍。<a id="a-6F"></a>亦有离结界比丘。<a id="a-6G"></a>具足此五种法。<a id="a-6H"></a>当不得作尼迦沙羯磨。<a id="a-6I"></a>作是语已。<a id="a-6J"></a>长老阿难白佛言。<a id="a-6K"></a>世尊。<a id="a-6L"></a>颇有如是因缘。<a id="a-6M"></a>若是等五法具足者。<a id="a-6N"></a>比丘不可教示。<a id="a-6O"></a>亦不可作尼迦沙法。<a id="a-6P"></a>佛告言。<a id="a-6Q"></a>阿难。<a id="a-6R"></a>有一因缘。<a id="a-6S"></a>若一千比丘众。<a id="a-6T"></a>有一比丘。<a id="a-6U"></a>欲发作尼迦沙羯磨。<a id="a-6V"></a>彼别因缘不可作尼迦沙。<a id="a-6W"></a>何者。<a id="a-6X"></a>为离一切众事故。<a id="a-6Y"></a>不可得作尼迦沙。<a id="a-6Z"></a>若有比丘具随顺忍者。<a id="a-6a"></a>彼亦不能作尼迦沙。<a id="a-6b"></a>所以者何。<a id="a-6c"></a>犯罪相者应知举处。<a id="a-6d"></a>若无罪相行即是行处。<a id="a-6e"></a>比丘具足此法。<a id="a-6f"></a>不能作尼迦沙。</p>
  <p id="a6g">阿难。<a id="a-6h"></a>有五种尼迦沙处。<a id="a-6i"></a>如来所说。<a id="a-6j"></a>假令比丘住一由旬。<a id="a-6k"></a>或有比丘。<a id="a-6l"></a>在此住处应作尼迦沙。<a id="a-6m"></a>于彼处亦应作尼迦沙。<a id="a-6n"></a>何等为五。<a id="a-6o"></a>若有比丘。<a id="a-6p"></a>为诸比丘所闻。<a id="a-6q"></a>某甲比丘犯某甲罪。<a id="a-6r"></a>或有比丘。<a id="a-6s"></a>为彼比丘欲作尼迦沙羯磨。<a id="a-6t"></a>彼比丘先还一朋友比丘往至彼处。<a id="a-6u"></a>彼比丘遣众出河道。<a id="a-6v"></a>然彼河道用绳裹量以为结界。<a id="a-6w"></a>或一揄阇那或半揄阇那。<a id="a-6x"></a>彼朋友比丘。<a id="a-6y"></a>令出已住于彼绳界门。<a id="a-6z"></a>彼等作量议已。<a id="a-70"></a>彼迦罗中。<a id="a-71"></a>彼三摩耶中。<a id="a-72"></a>彼呼律多中。<a id="a-73"></a>令彼比丘住彼绳境界中。<a id="a-74"></a>然彼各各别异契约。<a id="a-75"></a>令罪比丘至彼界处。<a id="a-76"></a>彼等比丘。<a id="a-77"></a>令诸比丘作尼迦沙。<a id="a-78"></a>若一揄阇那中。<a id="a-79"></a>若半揄阇那中。<a id="a-7A"></a>所有绳头安置者。<a id="a-7B"></a>面向彼处。<a id="a-7C"></a>然彼绳头。<a id="a-7D"></a>若以脚大指。<a id="a-7E"></a>若手指若脚掌。<a id="a-7F"></a>或蹈或岬。<a id="a-7G"></a>然彼等各各应当作如是言。<a id="a-7H"></a>大德等听。<a id="a-7I"></a>某甲比丘。<a id="a-7J"></a>今在綖边住犯某甲罪。<a id="a-7K"></a>如是我等今日。<a id="a-7L"></a>为彼作尼迦沙。<a id="a-7M"></a>应如是作。<a id="a-7N"></a>次第因缘成就具足。<a id="a-7O"></a>一揄阇那中间。<a id="a-7P"></a>不令罪比丘得见尼迦沙。<a id="a-7Q"></a>比丘不分别者。<a id="a-7R"></a>作尼迦沙羯磨。<a id="a-7S"></a>比丘五法具足。<a id="a-7T"></a>当作尼迦沙羯磨称和上名。<a id="a-7U"></a>作非义说无问自语。<a id="a-7V"></a>建立恶义愚痴人故。<a id="a-7W"></a>如来所说。<a id="a-7X"></a>愚痴之人应当舍离。<a id="a-7Y"></a>愚痴人者不可令学。<a id="a-7Z"></a>应当遣住结界之中。<a id="a-7a"></a>彼罪过人。<a id="a-7b"></a>一因缘不得着羯磨处。<a id="a-7c"></a>摄住支提耶庄严中。<a id="a-7d"></a>即于是时。<a id="a-7e"></a>其比丘举罪已将比丘来。<a id="a-7f"></a>教羯磨处堕罪法中。<a id="a-7g"></a>若比丘尼被举者。<a id="a-7h"></a>亦应入结界中。<a id="a-7i"></a>然彼比丘有朋友者。<a id="a-7j"></a>彼来已应告彼言。<a id="a-7k"></a>汝舍支提迦庄严。<a id="a-7l"></a>汝欲去者随汝意欲。<a id="a-7m"></a>若比丘彼教说中不巧知恐怖法者。<a id="a-7n"></a>彼应告言。<a id="a-7o"></a>若举者若未举者应生欢喜。<a id="a-7p"></a>复次阿难。<a id="a-7q"></a>复有比丘。<a id="a-7r"></a>虽不说和上名字。<a id="a-7s"></a>非义缘故。<a id="a-7t"></a>而说和上作阿阇梨名。<a id="a-7u"></a>于法教说而不顺行。<a id="a-7v"></a>此第二法比丘具足者。<a id="a-7w"></a>当应堪作尼迦沙也。<a id="a-7x"></a>复次阿难。<a id="a-7y"></a>若有比丘。<a id="a-7z"></a>凡有事者受佛法已。<a id="a-80"></a>念教师法念欲学知。<a id="a-81"></a>而彼比丘。<a id="a-82"></a>既不颠狂亦不散乱。<a id="a-83"></a>亦不嗔恚亦不被贼捉。<a id="a-84"></a>亦复不为诸国王之所逼切。<a id="a-85"></a>入淫女家。<a id="a-86"></a>行梵行众应当遮断。<a id="a-87"></a>以彼比丘不取佛教及与僧法而不背彼。<a id="a-88"></a>若有比丘。<a id="a-89"></a>具足是法虽念佛教。<a id="a-8A"></a>如是非法行中心不毁坏。<a id="a-8B"></a>若和上若阿阇梨。<a id="a-8C"></a>欲益彼故应须教示。<a id="a-8D"></a>汝当独住阿兰那也。<a id="a-8E"></a>彼若答言。<a id="a-8F"></a>我能住彼师主。<a id="a-8G"></a>应言汝莫求伴不得更觅。<a id="a-8H"></a>第二之人而住彼处。<a id="a-8I"></a>若作是言我不能在。<a id="a-8J"></a>彼师复语言。<a id="a-8K"></a>佛法难遇。<a id="a-8L"></a>随汝去处使善法增长。<a id="a-8M"></a>于白法中当令满足。<a id="a-8N"></a>不得语言汝应还俗。<a id="a-8O"></a>所以者何。<a id="a-8P"></a>我是一切天人世间教师。<a id="a-8Q"></a>如来尚不作如是说令人还俗。<a id="a-8R"></a>但以慈悲教诲令不入僧中。<a id="a-8S"></a>阿难。<a id="a-8T"></a>菩萨在家有何名也。<a id="a-8U"></a>阿难。<a id="a-8V"></a>菩萨在家无有人能作名字者。<a id="a-8W"></a>阿难。<a id="a-8X"></a>而虚空中首陀婆娑诃诸天来已作如是言。<a id="a-8Y"></a>此童子者。<a id="a-8Z"></a>极大端正观者无厌。<a id="a-8a"></a>有大威德光明具足。<a id="a-8b"></a>我于彼时。<a id="a-8c"></a>有是名字号大庄严。<a id="a-8d"></a>大庄严也是为菩萨。<a id="a-8e"></a>在宫殿中诸天神等安立名字也。<a id="a-8f"></a>而过去世作灯如来安立名字者。<a id="a-8g"></a>彼是如来舍家出家。<a id="a-8h"></a>成阿耨多罗三藐三菩提时。<a id="a-8i"></a>安置名字。<a id="a-8j"></a>号曰释迦牟尼也。<a id="a-8k"></a>以是义故。<a id="a-8l"></a>天人世间知我如此婆伽婆。<a id="a-8m"></a>名曰释迦牟尼名也。<a id="a-8n"></a>成阿耨多罗三藐三菩提。<a id="a-8o"></a>既成佛已。<a id="a-8p"></a>复有如是名字出生。<a id="a-8q"></a>我亦不曾念知如是。<a id="a-8r"></a>若梵摩娑婆世界主。<a id="a-8s"></a>若帝释天主及四大天王。<a id="a-8t"></a>若复别有诸天子等。<a id="a-8u"></a>若唤如来名字者。<a id="a-8v"></a>唯作是言。<a id="a-8w"></a>是教师婆伽婆。<a id="a-8x"></a>天人世间为见佛故。<a id="a-8y"></a>我等可诣彼婆伽婆所。<a id="a-8z"></a>作是语已。<a id="a-90"></a>长老阿难作如是言。<a id="a-91"></a>世尊名婆伽婆者。<a id="a-92"></a>何故名婆伽婆也。<a id="a-93"></a>佛告言。<a id="a-94"></a>阿难。<a id="a-95"></a>是为赞叹如来。<a id="a-96"></a>非如来名也。<a id="a-97"></a>阿难。<a id="a-98"></a>如来已灭诸有。<a id="a-99"></a>度众和合破烦恼聚。<a id="a-9A"></a>故名婆伽婆也。<a id="a-9B"></a>阿难复白言。<a id="a-9C"></a>世尊。<a id="a-9D"></a>岂可人少智慧而非天也。<a id="a-9E"></a>而人唤如来名字也。<a id="a-9F"></a>佛告阿难。<a id="a-9G"></a>人少智慧非为天也。<a id="a-9H"></a>而非一切。<a id="a-9I"></a>何以故。<a id="a-9J"></a>所有于身正见比丘。<a id="a-9K"></a>彼为命因缘。<a id="a-9L"></a>终亦不唤如来名字。<a id="a-9M"></a>况复嗔骂而彼不信。<a id="a-9N"></a>诸比丘辈求活命道。<a id="a-9O"></a>彼须臾时。<a id="a-9P"></a>或二或三乃至第四日五日十日二十日。<a id="a-9Q"></a>乃至百千日唤如来名。<a id="a-9R"></a>于如来所。<a id="a-9S"></a>若虚若实毁骂如来。<a id="a-9T"></a>意欲求过。<a id="a-9U"></a>阿难复白佛言。<a id="a-9V"></a>世尊。<a id="a-9W"></a>于是义中我少辩问。<a id="a-9X"></a>佛告言。<a id="a-9Y"></a>阿难应知。<a id="a-9Z"></a>是时随意辩问。<a id="a-9a"></a>阿难言。<a id="a-9b"></a>世尊。<a id="a-9c"></a>若有于如来若实若不实毁骂若求诽谤或复求过。<a id="a-9d"></a>世尊。<a id="a-9e"></a>此当得几所罪聚。<a id="a-9f"></a>世尊。<a id="a-9g"></a>而彼实语及不实者。<a id="a-9h"></a>宁复平等俱获罪耶。<a id="a-9i"></a>佛言。<a id="a-9j"></a>善哉善哉。<a id="a-9k"></a>阿难。<a id="a-9l"></a>汝为多人欲作利益故。<a id="a-9m"></a>阿难。<a id="a-9n"></a>汝为多人欲作安乐故。<a id="a-9o"></a>而汝今问如来如是义。<a id="a-9p"></a>是故阿难。<a id="a-9q"></a>我还问汝。<a id="a-9r"></a>此义如汝所忍。<a id="a-9s"></a>还当如是为我解说。<a id="a-9t"></a>阿难。<a id="a-9u"></a>于汝意云何。<a id="a-9v"></a>其布沙他羯磨(隋云戒增长)为谁作耶。<a id="a-9w"></a>为贩鸡者。<a id="a-9x"></a>为贩猪者。<a id="a-9y"></a>为当为彼舍家出家者。<a id="a-9z"></a>阿难答言。<a id="a-A0"></a>世尊。<a id="a-A1"></a>于中贩鸡贩猪等当作何。<a id="a-A2"></a>世尊。<a id="a-A3"></a>为勤方便修禅比丘等。<a id="a-A4"></a>说布沙他羯磨。<a id="a-A5"></a>佛复告言。<a id="a-A6"></a>阿难。<a id="a-A7"></a>今者何因何缘。<a id="a-A8"></a>复问如来如此之义。<a id="a-A9"></a>所以者何。<a id="a-AA"></a>若有妄语和合具者我不为说。<a id="a-AB"></a>而实语者我为说之。<a id="a-AC"></a>阿难复白佛言。<a id="a-AD"></a>世尊。<a id="a-AE"></a>其破戒果报可无言乎。<a id="a-AF"></a>佛言。<a id="a-AG"></a>阿难。<a id="a-AH"></a>于中有可说。<a id="a-AI"></a>阿难。<a id="a-AJ"></a>若破戒妄语骂毁如来及诽谤佛。<a id="a-AK"></a>彼乃至其身正分及非分中。<a id="a-AL"></a>所有毛孔还如是等百千岁于阿鼻脂大地狱中受苦。<a id="a-AM"></a>尔时长老阿难。<a id="a-AN"></a>悲泣流泪而作是言。<a id="a-AO"></a>呜呼如来大德。<a id="a-AP"></a>呜呼诸众生辈。<a id="a-AQ"></a>堕极罪处。<a id="a-AR"></a>尔时长老阿难。<a id="a-AS"></a>即从坐起四支布地顶礼佛足以口呜足。<a id="a-AT"></a>唯愿世尊受我忏悔。<a id="a-AU"></a>唯愿修伽多受我忏悔。<a id="a-AV"></a>我或于如来所说名字行所作业者。<a id="a-AW"></a>虽尊重称言南无婆伽婆。<a id="a-AX"></a>而成毁骂。<a id="a-AY"></a>南无婆伽婆。<a id="a-AZ"></a>而作是已复为毁谤。<a id="a-Aa"></a>尔时长老阿难。<a id="a-Ab"></a>顶礼佛足。<a id="a-Ac"></a>时上空中无量千数诸天子等称最善哉。<a id="a-Ad"></a>作是语已。<a id="a-Ae"></a>佛告长老阿难言。<a id="a-Af"></a>汝阿难起就坐。<a id="a-Ag"></a>于是长老阿难。<a id="a-Ah"></a>从地而起以土坋身。<a id="a-Ai"></a>而以两手捧按世尊足而礼世尊。<a id="a-Aj"></a>拭面及膝却坐一面。<a id="a-Ak"></a>长老阿难。<a id="a-Al"></a>坐一面已而自扪泪。</p>
  <p id="aAm">尔时世尊告长老阿难言。<a id="a-An"></a>阿难。<a id="a-Ao"></a>汝勿悔恶。<a id="a-Ap"></a>阿难。<a id="a-Aq"></a>我不见汝若实若虚若毁骂佛若诽谤佛。<a id="a-Ar"></a>作是语已。<a id="a-As"></a>长老阿难白佛言。<a id="a-At"></a>世尊。<a id="a-Au"></a>我有少分入白法中。<a id="a-Av"></a>以是故。<a id="a-Aw"></a>我实不敢毁谤如来世尊。<a id="a-Ax"></a>我自思忖不曾知见。<a id="a-Ay"></a>若实若虚骂辱毁谤如来世尊。<a id="a-Az"></a>尔时世尊仰观虚空。<a id="a-B0"></a>仰观虚空已。<a id="a-B1"></a>尔时虚空有八万诸天子等。<a id="a-B2"></a>在世尊前合掌恭敬。<a id="a-B3"></a>尔时世尊。<a id="a-B4"></a>告彼八万诸天子言。<a id="a-B5"></a>汝诸天子。<a id="a-B6"></a>以何义故住于虚空。<a id="a-B7"></a>为长老阿难称最善哉。<a id="a-B8"></a>尔时。<a id="a-B9"></a>彼天众中。<a id="a-BA"></a>有首陀婆娑身天。<a id="a-BB"></a>名曰摩醯奢婆啰。<a id="a-BC"></a>集在彼会。<a id="a-BD"></a>彼却住一面。<a id="a-BE"></a>告彼诸天众言。<a id="a-BF"></a>如来世尊所问之义。<a id="a-BG"></a>为汝等释为我解乎。<a id="a-BH"></a>彼等报言。<a id="a-BI"></a>汝应解说如来所问。<a id="a-BJ"></a>汝既现前何须我辈。<a id="a-BK"></a>尔时摩醯奢婆啰天子。<a id="a-BL"></a>整理衣服偏袒右臂合掌向佛而作是言。<a id="a-BM"></a>世尊。<a id="a-BN"></a>我有辩说。<a id="a-BO"></a>修伽陀。<a id="a-BP"></a>我有所辩说。<a id="a-BQ"></a>佛告彼言。<a id="a-BR"></a>摩醯奢婆啰汝当辩说。<a id="a-BS"></a>佛作是语已。<a id="a-BT"></a>摩醯首逻言。<a id="a-BU"></a>世尊。<a id="a-BV"></a>我念往昔长老阿难。<a id="a-BW"></a>前宿命中于五百生处。<a id="a-BX"></a>世尊。<a id="a-BY"></a>我不曾见亦不曾闻。<a id="a-BZ"></a>长老阿难而作妄语。<a id="a-Ba"></a>世尊。<a id="a-Bb"></a>我为长老阿难。<a id="a-Bc"></a>持如是未曾有法。<a id="a-Bd"></a>唯然世尊。<a id="a-Be"></a>我作如是念。<a id="a-Bf"></a>如是善藏如是善护。<a id="a-Bg"></a>世尊。<a id="a-Bh"></a>如是众生善覆藏口业者。<a id="a-Bi"></a>如是善护口业者。<a id="a-Bj"></a>彼闻如是名字已。<a id="a-Bk"></a>即作是悔。<a id="a-Bl"></a>世尊。<a id="a-Bm"></a>是故我见如是炽盛众生已。<a id="a-Bn"></a>今故称誉最上善哉。<a id="a-Bo"></a>作是语已。<a id="a-Bp"></a>佛告摩醯奢婆啰天子言。<a id="a-Bq"></a>汝摩醯奢婆啰汝少见也。<a id="a-Br"></a>摩醯奢婆啰。<a id="a-Bs"></a>我念往昔九十一劫已来。<a id="a-Bt"></a>而长老阿难于彼处生中。<a id="a-Bu"></a>不曾为妄语故而作妄语。<a id="a-Bv"></a>于尔时众中。<a id="a-Bw"></a>有五百比丘集坐彼会。<a id="a-Bx"></a>彼等复为长老阿难。<a id="a-By"></a>称最善哉。</p>
  <p id="aBz">尔时长老阿难白佛言。<a id="a-C0"></a>世尊。<a id="a-C1"></a>若有比丘。<a id="a-C2"></a>修持禁戒未证果者。<a id="a-C3"></a>若复戏笑。<a id="a-C4"></a>或实不实。<a id="a-C5"></a>随所有处欲诽谤骂辱如来世尊。<a id="a-C6"></a>彼得几所无福德聚。<a id="a-C7"></a>当生何所。<a id="a-C8"></a>作是语已。<a id="a-C9"></a>佛告长老阿难言。<a id="a-CA"></a>阿难。<a id="a-CB"></a>若有比丘持禁戒者。<a id="a-CC"></a>知犯罪处。<a id="a-CD"></a>于智者边。<a id="a-CE"></a>当悔作恶后更不作。<a id="a-CF"></a>彼勤方便时勤精进时。<a id="a-CG"></a>应得须陀洹果。<a id="a-CH"></a>若得斯陀含果。<a id="a-CI"></a>若向证阿那含。<a id="a-CJ"></a>彼等为魔波旬见欲向证阿那含。<a id="a-CK"></a>变化作佛如来威仪来在其前。<a id="a-CL"></a>彼人因即承事。<a id="a-CM"></a>于彼。<a id="a-CN"></a>彼人当得二种果报。<a id="a-CO"></a>以业报故。<a id="a-CP"></a>若发举时。<a id="a-CQ"></a>更复于彼。<a id="a-CR"></a>若实若不实。<a id="a-CS"></a>意欲诽谤如来世尊。<a id="a-CT"></a>彼身坏已。<a id="a-CU"></a>当堕阿鼻脂大地狱中。<a id="a-CV"></a>随说几所语言。<a id="a-CW"></a>还若干岁。<a id="a-CX"></a>于阿鼻脂大地狱中。<a id="a-CY"></a>当受烧煮。<a id="a-CZ"></a>如来说此语已。<a id="a-Ca"></a>彼时众中。<a id="a-Cb"></a>有六十许诸比丘众来集会坐。<a id="a-Cc"></a>时六十许诸比丘众。<a id="a-Cd"></a>从外道中所出家者。<a id="a-Ce"></a>以得邪故吐大热血。<a id="a-Cf"></a>彼因命终堕阿鼻脂大地狱中。<a id="a-Cg"></a>尔时世尊。<a id="a-Ch"></a>即便微笑。<a id="a-Ci"></a>时长老阿难。<a id="a-Cj"></a>整理衣服偏袒右肩右膝着地。<a id="a-Ck"></a>而白佛言。<a id="a-Cl"></a>世尊。<a id="a-Cm"></a>如来阿罗呵三藐三佛陀。<a id="a-Cn"></a>所作微笑非无因缘。<a id="a-Co"></a>世尊。<a id="a-Cp"></a>有何因缘而现此微笑。<a id="a-Cq"></a>作是语已。<a id="a-Cr"></a>佛告长老阿难言。<a id="a-Cs"></a>阿难。<a id="a-Ct"></a>此等六十诸比丘辈。<a id="a-Cu"></a>从外道中而出家者。<a id="a-Cv"></a>以得虚妄故向于如来。<a id="a-Cw"></a>若实若非实毁谤骂辱。<a id="a-Cx"></a>彼等作如是念。<a id="a-Cy"></a>若如来世尊作如是言。<a id="a-Cz"></a>于如来边毁骂诽谤。<a id="a-D0"></a>堕地狱者无有是处。<a id="a-D1"></a>彼等悔过亦无是处。<a id="a-D2"></a>彼等身坏命终。<a id="a-D3"></a>即堕阿鼻脂大地狱中。<a id="a-D4"></a>阿难问言。<a id="a-D5"></a>世尊。<a id="a-D6"></a>彼等当于几所时间而受烧煮。<a id="a-D7"></a>佛言。<a id="a-D8"></a>阿难。<a id="a-D9"></a>一一比丘当二万岁中当受烧煮。<a id="a-DA"></a>阿难。<a id="a-DB"></a>是故我语汝等。<a id="a-DC"></a>阿难。<a id="a-DD"></a>汝等舍于非善当念诸善作大利益。<a id="a-DE"></a>阿难。<a id="a-DF"></a>当来世有诸比丘。<a id="a-DG"></a>彼等闻是甚深所出修多罗已。<a id="a-DH"></a>当作大不善根。<a id="a-DI"></a>彼于后时。<a id="a-DJ"></a>如是修多罗当来彼前。<a id="a-DK"></a>是等闻已而生轻笑作名字说。<a id="a-DL"></a>所以者何。<a id="a-DM"></a>彼等已多轻笑如来。<a id="a-DN"></a>彼等自住下贱之业。<a id="a-DO"></a>自知疮已。<a id="a-DP"></a>当言此非然也非如是也。<a id="a-DQ"></a>彼等身坏命终已。<a id="a-DR"></a>当堕阿鼻脂大地狱中。<a id="a-DS"></a>彼等身体肢节及非节分中随所有毛。<a id="a-DT"></a>彼等还复若干百千岁。<a id="a-DU"></a>于大地狱中受极烧煮。<a id="a-DV"></a>作是语已。<a id="a-DW"></a>长老阿难复白佛言。<a id="a-DX"></a>世尊。<a id="a-DY"></a>一一众生有几许毛。<a id="a-DZ"></a>作是语已。<a id="a-Da"></a>佛告长老阿难言。<a id="a-Db"></a>善哉善哉。<a id="a-Dc"></a>阿难。<a id="a-Dd"></a>人所有毛还有如许无毛者。<a id="a-De"></a>阿难。<a id="a-Df"></a>若有饶毛。<a id="a-Dg"></a>彼于头上有九十九百千俱致毛孔。<a id="a-Dh"></a>于彼九十九百千毛孔之中。<a id="a-Di"></a>而不生毛亦不出毛。<a id="a-Dj"></a>阿难复问言。<a id="a-Dk"></a>世尊。<a id="a-Dl"></a>是何处所。<a id="a-Dm"></a>佛言。<a id="a-Dn"></a>谓脚足手掌之内。<a id="a-Do"></a>口中及眉间。<a id="a-Dp"></a>除是以外。<a id="a-Dq"></a>有八万四千毛孔。<a id="a-Dr"></a>阿难。<a id="a-Ds"></a>又除项中及两足下不生毛处。<a id="a-Dt"></a>其间节及非节依倚毛孔者。<a id="a-Du"></a>二十百千俱致。<a id="a-Dv"></a>阿难。<a id="a-Dw"></a>此等已为一一众生。<a id="a-Dx"></a>若童男若童女。<a id="a-Dy"></a>若妇人若丈夫。<a id="a-Dz"></a>我今已说若干毛孔。<a id="a-E0"></a>作是语已。<a id="a-E1"></a>长老阿难白佛言。<a id="a-E2"></a>世尊。<a id="a-E3"></a>何因缘故。<a id="a-E4"></a>诸妇女人无有髭须。<a id="a-E5"></a>于彼身中亦不遍满诸毛等耶。<a id="a-E6"></a>作是语已。<a id="a-E7"></a>佛告阿难言。<a id="a-E8"></a>阿难。<a id="a-E9"></a>妇人饶欲。<a id="a-EA"></a>彼以欲火烧毛孔故。<a id="a-EB"></a>以被烧灭诸毛孔处。<a id="a-EC"></a>譬如有人以炭火满坑。<a id="a-ED"></a>持草覆上于上种树。<a id="a-EE"></a>阿难。<a id="a-EF"></a>于汝意云何。<a id="a-EG"></a>彼树能增长根不。<a id="a-EH"></a>增长茎不。<a id="a-EI"></a>增长叶不。<a id="a-EJ"></a>增长华不。<a id="a-EK"></a>增长果不。<a id="a-EL"></a>颇有如是诸树影不。<a id="a-EM"></a>能断热恼不。<a id="a-EN"></a>阿难白言。<a id="a-EO"></a>不也世尊。<a id="a-EP"></a>佛告阿难言。<a id="a-EQ"></a>岂不种彼树也。<a id="a-ER"></a>阿难言。<a id="a-ES"></a>种也世尊。<a id="a-ET"></a>佛言。<a id="a-EU"></a>何故不与果实。<a id="a-EV"></a>若叶若花何故不生。<a id="a-EW"></a>何故不增长茎也。<a id="a-EX"></a>阿难白佛言。<a id="a-EY"></a>世尊。<a id="a-EZ"></a>此树种已。<a id="a-Ea"></a>火坑热故熏令尽灭。<a id="a-Eb"></a>下有火界。<a id="a-Ec"></a>多饶干燥半被烧烬。<a id="a-Ed"></a>云何当得增长根耶。<a id="a-Ee"></a>云何当得增长茎也。<a id="a-Ef"></a>况复生叶及与华果。<a id="a-Eg"></a>世尊。<a id="a-Eh"></a>彼亦心解而种彼树根在空虚。<a id="a-Ei"></a>佛言。<a id="a-Ej"></a>如是如是。<a id="a-Ek"></a>阿难。<a id="a-El"></a>其妇女人。<a id="a-Em"></a>多饶烦恼欲所恼故。<a id="a-En"></a>正节及节分生诸毛处而不增长。<a id="a-Eo"></a>所以者何。<a id="a-Ep"></a>以有欲火烧然其身。<a id="a-Eq"></a>阿难复言。<a id="a-Er"></a>世尊。<a id="a-Es"></a>岂可妇人。<a id="a-Et"></a>多诸烦恼非丈夫也。</p>
 </body>
</html>