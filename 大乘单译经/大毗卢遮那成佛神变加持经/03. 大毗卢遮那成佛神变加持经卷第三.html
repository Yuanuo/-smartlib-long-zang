<!doctype html>
<html id="z3IBU5CW9" data-ver="890">
 <head>
  <meta charset="utf-8">
  <meta author="输婆迦罗">
  <meta author="一行">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">大毗卢遮那成佛神变加持经卷第三</h1>
  <h2 id="a2">世间成就品第五</h2>
  <p id="a3">尔时世尊复告执金刚秘密主而说偈言。</p>
  <p id="a4">如真言教法　　成就于彼果</p>
  <p id="a5">当字字相应　　句句亦如是</p>
  <p id="a6">作心想念诵　　善住一洛叉</p>
  <p id="a7">初字菩提心　　第二名为声</p>
  <p id="a8">句想为本尊　　而于自处作</p>
  <p id="a9">第二句当知　　即诸佛胜句</p>
  <p id="aA">行者观住彼　　极圆净月轮</p>
  <p id="aB">于中谛诚想　　诸字如次第</p>
  <p id="aC">中置字句等　　而想净其命</p>
  <p id="aD">命者所谓风　　念随出入息</p>
  <p id="aE">彼等净除已　　作先持诵法</p>
  <p id="aF">善住真言者　　次一月念诵</p>
  <p id="aG">行者前方便　　一一句通达</p>
  <p id="aH">诸佛大名称　　说此先受持</p>
  <p id="aI">次当随所有　　奉涂香花等</p>
  <p id="aJ">为成正觉故　　回向自菩提</p>
  <p id="aK">如是于两月　　真言当无畏</p>
  <p id="aL">次满此月已　　行者入持诵</p>
  <p id="aM">山峰或牛栏　　及诸河潬等</p>
  <p id="aN">四衢道一室　　神室大天室</p>
  <p id="aO">彼漫茶罗处　　悉如金刚宫</p>
  <p id="aP">是处而结护　　行者作成就</p>
  <p id="aQ">即以中夜分　　或于日出时</p>
  <p id="aR">智者应当知　　有如是相现</p>
  <p id="aS">吽声或鼓音　　若复地震动</p>
  <p id="aT">及闻虚空中　　有悦意言辞</p>
  <p id="aU">应知如是相　　悉地总如意</p>
  <p id="aV">诸佛两足尊　　宣说于彼果</p>
  <p id="aW">住是真言行　　必定当成佛</p>
  <p id="aX">应一切种类　　常念持真言</p>
  <p id="aY">古佛大仙说　　故应当忆念</p>
  <p data-pb></p>
  <h2 id="aZ">悉地出现品第六</h2>
  <p id="aa">尔时世尊。<a id="a-b"></a>复观诸大众会。<a id="a-c"></a>为欲满足一切愿故。<a id="a-d"></a>复说三世无量门决定智圆满法句。</p>
  <p id="ae">虚空无垢无自性　　能授种种诸巧智</p>
  <p id="af">由本自性常空故　　缘起甚深难可见</p>
  <p id="ag">于长恒时殊胜进　　随念施与无上果</p>
  <p id="ah">譬如一切趣宫室　　虽依虚空无著行</p>
  <p id="ai">此清净法亦如是　　三有无余清净生</p>
  <p id="aj">昔胜生严修此故　　得有一切如来行</p>
  <p id="ak">非他句有难可得　　作世遍明如世尊</p>
  <p id="al">说极清净修行法　　深广无尽离分别</p>
  <p id="am">尔时毗卢遮那世尊说是偈已。<a id="a-n"></a>观察金刚手等诸大众会。<a id="a-o"></a>告执金刚言。<a id="a-p"></a>善男子各各当现法界神力悉地流出句。<a id="a-q"></a>若诸众生见如是法。<a id="a-r"></a>欢喜踊跃得安乐住。<a id="a-s"></a>如是说已诸执金刚。<a id="a-t"></a>为毗卢遮那世尊。<a id="a-u"></a>作礼。<a id="a-v"></a>如是法主依所教敕复请佛言。<a id="a-w"></a>惟愿世尊哀愍我等。<a id="a-x"></a>示现悉地流出句何以故。<a id="a-y"></a>于尊者薄伽梵前。<a id="a-z"></a>而自宣示所通达法。<a id="a-10"></a>非是所宜。<a id="a-11"></a>善哉世尊。<a id="a-12"></a>惟愿利益安乐未来众生故。<a id="a-13"></a>时薄伽梵毗卢遮那。<a id="a-14"></a>告一切诸执金刚言。<a id="a-15"></a>善哉善哉善男子。<a id="a-16"></a>如来所说法毗柰耶称赞一法所谓有羞。<a id="a-17"></a>若有羞善男子善女人。<a id="a-18"></a>见如是法。<a id="a-19"></a>速生二事。<a id="a-1A"></a>谓不作所不应作。<a id="a-1B"></a>众所称赞。<a id="a-1C"></a>复有二事。<a id="a-1D"></a>谓所未至令至。<a id="a-1E"></a>得与佛菩萨同处。<a id="a-1F"></a>复有二事。<a id="a-1G"></a>谓住尸罗。<a id="a-1H"></a>生于人天。<a id="a-1I"></a>善哉谛听善思念之。<a id="a-1J"></a>我当宣说真言成就流出相应句。<a id="a-1K"></a>诸流出相应句。<a id="a-1L"></a>真言门修菩提诸菩萨。<a id="a-1M"></a>速于是中。<a id="a-1N"></a>当得真言悉地。<a id="a-1O"></a>若行者见漫茶罗。<a id="a-1P"></a>尊所印可。<a id="a-1Q"></a>成就真语。<a id="a-1R"></a>发菩提心。<a id="a-1S"></a>深信慈悲。<a id="a-1T"></a>无有悭吝。<a id="a-1U"></a>住于调伏。<a id="a-1V"></a>能善分别从缘所生。<a id="a-1W"></a>受持禁戒。<a id="a-1X"></a>善住众学。<a id="a-1Y"></a>具巧方便。<a id="a-1Z"></a>勇健。<a id="a-1a"></a>知时非时。<a id="a-1b"></a>好行惠舍。<a id="a-1c"></a>心无怖畏。<a id="a-1d"></a>勤修真言行法。<a id="a-1e"></a>通达真言实义。<a id="a-1f"></a>常乐坐禅。<a id="a-1g"></a>乐作成就。<a id="a-1h"></a>秘密主譬如欲界。<a id="a-1i"></a>有自在悦满意明。<a id="a-1j"></a>乃至一切欲处天子。<a id="a-1k"></a>于此迷醉。<a id="a-1l"></a>出众妙杂类戏笑。<a id="a-1m"></a>及现种种杂类受用遍受用。<a id="a-1n"></a>授与自所变化他化自在天等。<a id="a-1o"></a>而亦自受用之。<a id="a-1p"></a>又善男子如摩醯首罗天。<a id="a-1q"></a>有胜意生明。<a id="a-1r"></a>能作三千大千世界众生利益。<a id="a-1s"></a>化一切受用遍受用。<a id="a-1t"></a>授与净居诸天。<a id="a-1u"></a>亦复自受用之。<a id="a-1v"></a>又如幻术真言能现种种园林人物。<a id="a-1w"></a>如阿修罗真言。<a id="a-1x"></a>现幻化事。<a id="a-1y"></a>如世咒术。<a id="a-1z"></a>摄毒及寒热等。<a id="a-20"></a>摩怛哩神真言。<a id="a-21"></a>能作众生疾疫灾厉。<a id="a-22"></a>及世间咒术。<a id="a-23"></a>摄除众毒及寒热等。<a id="a-24"></a>能变炽火而生清凉。<a id="a-25"></a>是故善男子。<a id="a-26"></a>当信如是流出句真言威德。<a id="a-27"></a>此真言威德。<a id="a-28"></a>非从真言中出。<a id="a-29"></a>亦不入众生。<a id="a-2A"></a>不于持诵者处而有可得。<a id="a-2B"></a>善男子真言加持力故。<a id="a-2C"></a>法尔而生。<a id="a-2D"></a>无所过越。<a id="a-2E"></a>以三时不越故。<a id="a-2F"></a>甚深不思议缘生理故。<a id="a-2G"></a>是故善男子。<a id="a-2H"></a>当随顺通达不思议法性。<a id="a-2I"></a>常不断绝真言道。</p>
  <p id="a2J">尔时世尊。<a id="a-2K"></a>复住三世无碍力依如来加持不思议力依。<a id="a-2L"></a>庄严清净藏三昧。<a id="a-2M"></a>即时世尊。<a id="a-2N"></a>从三摩钵底中。<a id="a-2O"></a>出无尽界无尽语表。<a id="a-2P"></a>依法界力无等力正等觉信解。<a id="a-2Q"></a>以一音声四处流出。<a id="a-2R"></a>普遍一切法界。<a id="a-2S"></a>与虚空等。<a id="a-2T"></a>无所不至。<a id="a-2U"></a>真言曰。</p>
  <p id="a2V">南么萨婆怛他(引)蘖帝[口*驃](毗庾反一)微湿嚩(二合)目契弊(毗也反二)萨婆他(三)阿阿(引)闇恶(四)</p>
  <p id="a2W">正等觉心。<a id="a-2X"></a>从是普遍。<a id="a-2Y"></a>即时一切法界诸声门从正等觉幖帜之音。<a id="a-2Z"></a>而互出声。<a id="a-2a"></a>诸菩萨闻是已。<a id="a-2b"></a>得未曾有开敷眼。<a id="a-2c"></a>发微妙言音。<a id="a-2d"></a>于一切智离热者前。<a id="a-2e"></a>而说颂曰。</p>
  <p id="a2f">奇哉真言行　　能具广大智</p>
  <p id="a2g">若遍布此者　　成佛两足尊</p>
  <p id="a2h">是故勤精进　　于诸佛语心</p>
  <p id="a2i">常作无间修　　净心离于我</p>
  <p id="a2j">尔时薄伽梵　　复说此法句</p>
  <p id="a2k">于正等觉心　　而作成就者</p>
  <p id="a2l">于园苑僧坊　　若在岩窟中</p>
  <p id="a2m">或意所乐处　　观彼菩提心</p>
  <p id="a2n">乃至初安住　　不生疑虑意</p>
  <p id="a2o">随取彼一心　　以心置于心</p>
  <p id="a2p">证于极净句　　无垢安不动</p>
  <p id="a2q">不分别如镜　　现前甚微细</p>
  <p id="a2r">若彼常观察　　修习而相应</p>
  <p id="a2s">乃至本所尊　　自身像皆现</p>
  <p id="a2t">第二正觉句　　于镜漫茶罗</p>
  <p id="a2u">大莲华王座　　深邃住三昧</p>
  <p id="a2v">总持发髻冠　　围绕无量光</p>
  <p id="a2w">离妄执分别　　本寂如虚空</p>
  <p id="a2x">于彼中思惟　　作摄意念诵</p>
  <p id="a2y">一月修等引　　持满一洛叉</p>
  <p id="a2z">是为最初月　　持真言法则</p>
  <p id="a30">次于第二月　　奉涂香华等</p>
  <p id="a31">而以作饶益　　种种众生类</p>
  <p id="a32">又复于他月　　舍弃诸利养</p>
  <p id="a33">时彼于瑜伽　　思惟而自在</p>
  <p id="a34">愿一切无障　　安乐诸群生</p>
  <p id="a35">乐欲成如来　　所称赞圆果</p>
  <p id="a36">或满足一切　　有情众希愿</p>
  <p id="a37">应理无障盖　　而生是攀缘</p>
  <p id="a38">傍生相啖食　　所有苦永除</p>
  <p id="a39">常令诸鬼界　　饮食皆充满</p>
  <p id="a3A">地狱中受苦　　种种诸楚毒</p>
  <p id="a3B">当愿速除灭　　以我功德故</p>
  <p id="a3C">及余无量门　　数数心思惟</p>
  <p id="a3D">发广大悲愍　　三种加持句</p>
  <p id="a3E">想念于一切　　心诵持真言</p>
  <p id="a3F">以我功德力　　如来加持力</p>
  <p id="a3G">及与法界力　　周遍众生界</p>
  <p id="a3H">诸念求义利　　悉皆饶益之</p>
  <p id="a3I">彼一切如理　　所念皆成就</p>
  <p id="a3J">于是薄伽梵。<a id="a-3K"></a>即于尔时说虚空等力虚空藏转明妃曰。</p>
  <p id="a3L">南么萨婆怛他(引)檗帝[口*驃](毗庾反一)微湿嚩(二合)目契弊(毗也反二)萨婆他(三)欠(四)嗢弩蘖帝萨叵(二合)啰系门(五)伽伽娜剑(六)莎诃(七)</p>
  <p id="a3M">持此三转。<a id="a-3N"></a>随彼所生。<a id="a-3O"></a>善愿皆亦成就。</p>
  <p id="a3P">行人于满月　　次入作持诵</p>
  <p id="a3Q">山峰牛栏中　　寒林或河洲</p>
  <p id="a3R">四衢独树下　　忙怛哩天室</p>
  <p id="a3S">一切金刚色　　严净同金刚</p>
  <p id="a3T">彼中诸障者　　摄伏心迷乱</p>
  <p id="a3U">四方相周匝　　一门及通道</p>
  <p id="a3V">金刚互连属　　金刚结相应</p>
  <p id="a3W">门门二守护　　不可越相向</p>
  <p id="a3X">拟手而上指　　朱目奋怒形</p>
  <p id="a3Y">殷勤画隅角　　输罗焰光印</p>
  <p id="a3Z">中妙金刚座　　方位正相直</p>
  <p id="a3a">其上大莲华　　八叶须蕊敷</p>
  <p id="a3b">当结金刚手　　金刚之慧印</p>
  <p id="a3c">稽首一切佛　　数数坚誓愿</p>
  <p id="a3d">应护持是处　　及净诸药物</p>
  <p id="a3e">于此夜持诵　　清净无障碍</p>
  <p id="a3f">或于中夜分　　或于日出时</p>
  <p id="a3g">彼药物当转　　圆光普晖焰</p>
  <p id="a3h">真言者自取　　游步于大空</p>
  <p id="a3i">住寿大威德　　于生死自在</p>
  <p id="a3j">行于世界顶　　现种种色身</p>
  <p id="a3k">具德吉祥者　　展转而供养</p>
  <p id="a3l">真言所成物　　是名为悉地</p>
  <p id="a3m">以分别药物　　成就无分别</p>
  <p id="a3n">秘密主。<a id="a-3o"></a>一切世界诸现在等如来应正等觉。<a id="a-3p"></a>通达方便波罗蜜。<a id="a-3q"></a>彼如来知一分别本性空。<a id="a-3r"></a>以方便波罗蜜力故。<a id="a-3s"></a>而于无为以有为为表。<a id="a-3t"></a>展转相应。<a id="a-3u"></a>而为众生。<a id="a-3v"></a>示现遍于法界。<a id="a-3w"></a>令得见法安乐住。<a id="a-3x"></a>发欢喜心。<a id="a-3y"></a>或得长寿。<a id="a-3z"></a>五欲嬉戏而自娱乐。<a id="a-40"></a>为佛世尊而作供养。<a id="a-41"></a>证如是句一切世人所不能信。<a id="a-42"></a>如来见此义利故。<a id="a-43"></a>以欢喜心。<a id="a-44"></a>说此菩萨真言行道次第法则。<a id="a-45"></a>何以故。<a id="a-46"></a>于无量劫勤求。<a id="a-47"></a>修诸苦行所不能得。<a id="a-48"></a>而真言门行道诸菩萨。<a id="a-49"></a>即于此生而获得之。<a id="a-4A"></a>复次秘密主。<a id="a-4B"></a>真言门修菩萨行菩萨如是计都朅伽。<a id="a-4C"></a>伞盖。<a id="a-4D"></a>履屣。<a id="a-4E"></a>真陀摩尼。<a id="a-4F"></a>安膳那药。<a id="a-4G"></a>卢遮那等。<a id="a-4H"></a>持三洛叉而作成就。<a id="a-4I"></a>亦得悉地。<a id="a-4J"></a>秘密主若具方便。<a id="a-4K"></a>善男子善女人。<a id="a-4L"></a>随所乐求而有所作。<a id="a-4M"></a>彼唯心自在而得成就。<a id="a-4N"></a>秘密主诸乐欲因果者。<a id="a-4O"></a>秘密主非彼愚夫。<a id="a-4P"></a>能知真言诸真言相。<a id="a-4Q"></a>何以故。</p>
  <p id="a4R">说因非作者　　彼果则不生</p>
  <p id="a4S">此因因尚空　　云何而有果</p>
  <p id="a4T">当知真言果　　悉离于因业</p>
  <p id="a4U">乃至身证触　　无相三摩地</p>
  <p id="a4V">真言者当得　　悉地从心生</p>
  <p id="a4W">尔时金刚手白佛言。<a id="a-4X"></a>世尊惟愿复说此正等觉句悉地成就句。<a id="a-4Y"></a>诸见此法。<a id="a-4Z"></a>善男子善女人等。<a id="a-4a"></a>心得欢喜。<a id="a-4b"></a>受安乐住。<a id="a-4c"></a>不害法界。<a id="a-4d"></a>何以故。<a id="a-4e"></a>世尊法界者。<a id="a-4f"></a>一切如来应正等觉。<a id="a-4g"></a>说名即不思议界。<a id="a-4h"></a>是故世尊。<a id="a-4i"></a>真言门修菩萨行诸菩萨。<a id="a-4j"></a>得是通达法界不可分析破坏。<a id="a-4k"></a>如是说已。<a id="a-4l"></a>世尊告执金刚秘密主言。<a id="a-4m"></a>善哉善哉秘密主。<a id="a-4n"></a>汝复善哉。<a id="a-4o"></a>能问如来如是义。<a id="a-4p"></a>汝当谛听善思念之。<a id="a-4q"></a>吾今演说。<a id="a-4r"></a>秘密主言。<a id="a-4s"></a>如是世尊愿乐欲闻。<a id="a-4t"></a>佛告秘密主。<a id="a-4u"></a>以阿字门而作成就。<a id="a-4v"></a>若在僧所住处。<a id="a-4w"></a>若山窟中。<a id="a-4x"></a>或于净室。<a id="a-4y"></a>以阿字遍布一切支分时持三洛叉。<a id="a-4z"></a>次于满月。<a id="a-50"></a>尽其所有而以供养。<a id="a-51"></a>乃至普贤菩萨。<a id="a-52"></a>文殊师利。<a id="a-53"></a>执金刚等。<a id="a-54"></a>或余圣天现前。<a id="a-55"></a>摩顶唱言。<a id="a-56"></a>善哉行者。<a id="a-57"></a>应当稽首作礼。<a id="a-58"></a>奉阏伽水。<a id="a-59"></a>即时得不忘菩提心三昧。<a id="a-5A"></a>又以如是身心轻安。<a id="a-5B"></a>而诵习之。<a id="a-5C"></a>当得随生。<a id="a-5D"></a>心清净。<a id="a-5E"></a>身清净。<a id="a-5F"></a>置于耳上持之。<a id="a-5G"></a>当得耳根清净。<a id="a-5H"></a>以阿字门作出入息。<a id="a-5I"></a>三时思惟。<a id="a-5J"></a>行者尔时能持。<a id="a-5K"></a>寿命长劫住世。<a id="a-5L"></a>愿啰阇等之所爱敬。<a id="a-5M"></a>即以诃字门作所应度者。<a id="a-5N"></a>授与钵头摩华。<a id="a-5O"></a>自持商佉而互相观。<a id="a-5P"></a>即生欢喜。</p>
  <p id="a5Q">尔时毗卢遮那世尊。<a id="a-5R"></a>复观一切大会。<a id="a-5S"></a>告执金刚秘密主言。<a id="a-5T"></a>金刚手有诸如来意生。<a id="a-5U"></a>作业戏行舞。<a id="a-5V"></a>广演品类。<a id="a-5W"></a>摄持四界安住心王。<a id="a-5X"></a>等同虚空。<a id="a-5Y"></a>成就广大见非见果。<a id="a-5Z"></a>出生一切声闻。<a id="a-5a"></a>及辟支佛。<a id="a-5b"></a>诸菩萨位。<a id="a-5c"></a>令真言门修行诸菩萨。<a id="a-5d"></a>一切希愿皆悉满足。<a id="a-5e"></a>具种种业。<a id="a-5f"></a>利益无量众生。<a id="a-5g"></a>汝当谛听善思念之。<a id="a-5h"></a>吾今演说。<a id="a-5i"></a>秘密主云何行舞。<a id="a-5j"></a>而作一切广大成坏果。<a id="a-5k"></a>持真言者一切亲证耶。<a id="a-5l"></a>尔时世尊而说偈言。</p>
  <p id="a5m">行者如次第　　先作自真实</p>
  <p id="a5n">如前依法住　　正思念如来</p>
  <p id="a5o">阿字为自体　　并置大空点</p>
  <p id="a5p">端严遍金色　　四角金刚标</p>
  <p id="a5q">于彼中思念　　一切处尊佛</p>
  <p id="a5r">是诸正等觉　　说自真实相</p>
  <p id="a5s">修行不疑虑　　自真实相生</p>
  <p id="a5t">当得为世间　　一切众利乐</p>
  <p id="a5u">具广大希有　　住于如幻句</p>
  <p id="a5v">无始时宿殖　　无智诸有迫</p>
  <p id="a5w">行者成等引　　一切皆消除</p>
  <p id="a5x">若观于彼心　　无上菩提心</p>
  <p id="a5y">持真言业故　　于净非净果</p>
  <p id="a5z">应理常无染　　如莲出淤泥</p>
  <p id="a60">何况于自体　　得成仁中尊</p>
  <p id="a61">尔时毗卢遮那世尊。<a id="a-62"></a>又复住于降伏四魔金刚戏三昧。<a id="a-63"></a>说降伏四魔解脱六趣。<a id="a-64"></a>满足一切智智金刚字句。</p>
  <p id="a65">南么三曼多勃驮喃(一)阿(去急呼)味啰吽欠。</p>
  <p id="a66">时金刚手秘密主等诸执金刚。<a id="a-67"></a>普贤等诸菩萨。<a id="a-68"></a>及一切大众。<a id="a-69"></a>得未曾有开敷眼。<a id="a-6A"></a>稽首一切萨婆若。<a id="a-6B"></a>而说偈言。</p>
  <p id="a6C">此诸佛菩萨　　救世诸库藏</p>
  <p id="a6D">由是一切佛　　菩萨救世者</p>
  <p id="a6E">及与因缘觉　　声闻害烦恼</p>
  <p id="a6F">能遍所行地　　起种种神通</p>
  <p id="a6G">彼得无上智　　正觉无上智</p>
  <p id="a6H">是故愿广说　　此教诸方便</p>
  <p id="a6I">及与布想等　　种种众事业</p>
  <p id="a6J">诸志求大众　　无上真言行</p>
  <p id="a6K">见法安住者　　当得欢喜住</p>
  <p id="a6L">说如是偈已　　大日世尊言</p>
  <p id="a6M">普皆应谛听　　一心住等引</p>
  <p id="a6N">大金刚地际　　时加持下身</p>
  <p id="a6O">为说此法故　　而现菩提座</p>
  <p id="a6P">最胜阿字同　　大因陀罗轮</p>
  <p id="a6Q">当知内外等　　金刚漫茶罗</p>
  <p id="a6R">中思惟一切　　说名瑜伽座</p>
  <p id="a6S">阿字第一命　　是为引摄句</p>
  <p id="a6T">常安大空点　　能摄授诸果</p>
  <p id="a6U">行者于一月　　结金刚慧印</p>
  <p id="a6V">三时作持诵　　摧毁无智城</p>
  <p id="a6W">得不动坚固　　天修罗莫坏</p>
  <p id="a6X">乃至随自意　　增益事成就</p>
  <p id="a6Y">行者一切常　　漫茶罗中作</p>
  <p id="a6Z">金色光明身　　上持发髻冠</p>
  <p id="a6a">正觉住三昧　　名大金刚句</p>
  <p id="a6b">金刚莲华刀　　素鹅及金地</p>
  <p id="a6c">真陀末尼宝　　是等众器物</p>
  <p id="a6d">观大因陀罗　　而作诸悉地</p>
  <p id="a6e">今说摄持法　　一切一心听</p>
  <p id="a6f">行者一缘想　　八峰弥卢山</p>
  <p id="a6g">上观妙莲华　　立金刚智印</p>
  <p id="a6h">瑜伽者于上　　字门威焰光</p>
  <p id="a6i">而用置其顶　　安住不倾动</p>
  <p id="a6j">百转所持药　　行者应服之</p>
  <p id="a6k">先世业生疾　　是等悉除愈</p>
  <p id="a6l">佛子应复听　　第一嚩字门</p>
  <p id="a6m">雪乳商佉色　　而自脐中起</p>
  <p id="a6n">鲜白莲华台　　而于彼中住</p>
  <p id="a6o">甚深寂然定　　秋夕素月光</p>
  <p id="a6p">如是漫茶罗　　诸佛说希有</p>
  <p id="a6q">思惟以纯白　　轮圆成九重</p>
  <p id="a6r">住于霏雾中　　除一切热恼</p>
  <p id="a6s">净乳犹珠鬘　　水精与月光</p>
  <p id="a6t">普遍而流注　　一切处充满</p>
  <p id="a6u">行者心思惟　　出离诸障毒</p>
  <p id="a6v">如是于圆坛　　等引作成就</p>
  <p id="a6w">乳酪生熟酥　　颇胝迦珠鬘</p>
  <p id="a6x">藕水等众物　　次第成悉地</p>
  <p id="a6y">当得无量寿　　应现殊特身</p>
  <p id="a6z">一切患除息　　天人咸爱敬</p>
  <p id="a70">多闻成总持　　善慧净无垢</p>
  <p id="a71">由斯作成就　　速证悉地果</p>
  <p id="a72">是名寂灾者　　吉祥漫茶罗</p>
  <p id="a73">第一摄持相　　安以大空点</p>
  <p id="a74">啰字胜真实　　佛说火中上</p>
  <p id="a75">所有众罪业　　应受无择报</p>
  <p id="a76">瑜只善修者　　等引皆消除</p>
  <p id="a77">所住三角形　　悦意遍形赤</p>
  <p id="a78">寂然周焰鬘　　三角在其心</p>
  <p id="a79">相应观彼中　　啰字大空点</p>
  <p id="a7A">智者如瑜伽　　以此成众事</p>
  <p id="a7B">日曜诸眷属　　及作一切火</p>
  <p id="a7C">摄取发怨对　　消枯众支分</p>
  <p id="a7D">是等所应作　　皆于智火轮</p>
  <p id="a7E">诃字第一实　　风轮之所生</p>
  <p id="a7F">及与因业果　　诸种子增长</p>
  <p id="a7G">彼一切摧坏　　并以大空点</p>
  <p id="a7H">今说彼色像　　深玄大威德</p>
  <p id="a7I">示现暴怒形　　焰鬘普周遍</p>
  <p id="a7J">住漫茶罗位　　智者观眉间</p>
  <p id="a7K">深青半月轮　　吹动幢幡相</p>
  <p id="a7L">而于彼中想　　最胜诃字门</p>
  <p id="a7M">住彼漫茶罗　　成就所应事</p>
  <p id="a7N">作一切义利　　应现诸众生</p>
  <p id="a7O">不舍于此身　　逮得神境通</p>
  <p id="a7P">游步大空位　　而成身秘密</p>
  <p id="a7Q">天耳眼根净　　能开深密处</p>
  <p id="a7R">住此一心坛　　而成众事业</p>
  <p id="a7S">菩萨大名称　　初坐菩提场</p>
  <p id="a7T">降伏魔军众　　诸因不可得</p>
  <p id="a7U">因无性无果　　如是业不生</p>
  <p id="a7V">彼三无性故　　而得空智慧</p>
  <p id="a7W">大德正遍知　　宣说于彼色</p>
  <p id="a7X">佉字及空点　　尊胜虚空空</p>
  <p id="a7Y">兼持慧刀印　　所作速成就</p>
  <p id="a7Z">法轮及罥索　　朅伽那刺遮</p>
  <p id="a7a">并目竭岚等　　不久成斯句</p>
  <p id="a7b">尔时毗卢遮那世尊。<a id="a-7c"></a>观大众会。<a id="a-7d"></a>告执金刚秘密主。<a id="a-7e"></a>而说偈言。</p>
  <p id="a7f">若于真言门　　修行诸菩萨</p>
  <p id="a7g">阿字为自身　　内外悉同等</p>
  <p id="a7h">诸义利皆舍　　等砾石金宝</p>
  <p id="a7i">远离众罪业　　及与贪嗔等</p>
  <p id="a7j">当得俱清净　　同诸佛牟尼</p>
  <p id="a7k">能作诸利益　　离一切诸过</p>
  <p id="a7l">复次于嚩字　　行者依瑜伽</p>
  <p id="a7m">解作业仪式　　利益众生故</p>
  <p id="a7n">内身救世者　　一切皆如是</p>
  <p id="a7o">心水湛盈满　　洁白犹雪乳</p>
  <p id="a7p">当生决定意　　出于一切身</p>
  <p id="a7q">悉遍诸毛孔　　流注极清净</p>
  <p id="a7r">从此内充溢　　遍满于大地</p>
  <p id="a7s">以是悲愍水　　观世苦众生</p>
  <p id="a7t">诸有饮用者　　或复身所触</p>
  <p id="a7u">一切皆决定　　得成就菩提</p>
  <p id="a7v">思惟在等引　　一切啰字门</p>
  <p id="a7w">周轮生焰光　　寂然而普照</p>
  <p id="a7x">瑜只光外转　　而遍一切处</p>
  <p id="a7y">利世随乐欲　　行者起神通</p>
  <p id="a7z">上身啰字门　　嚩字脐轮中</p>
  <p id="a80">出火而降雨　　俱时而应现</p>
  <p id="a81">地狱极寒苦　　啰字能消除</p>
  <p id="a82">嚩字蠲炽然　　住真言法故</p>
  <p id="a83">啰字为下身　　诃字为幖帜</p>
  <p id="a84">作业速成就　　救重罪众生</p>
  <p id="a85">住大因陀罗　　作水龙事业</p>
  <p id="a86">一切摄除等　　真言者勿疑</p>
  <p id="a87">风遍一切处　　一切悉开坏</p>
  <p id="a88">此种种杂类　　各各众事业</p>
  <p id="a89">色漫茶罗中　　依法而作之</p>
  <p id="a8A">触心而念持　　逮得意根净</p>
  <p id="a8B">轻举习经行　　中诵获神足</p>
  <p id="a8C">宴坐观阿字　　想在于耳根</p>
  <p id="a8D">念持满一月　　当得耳清净</p>
  <p id="a8E">秘密主如是等意生悉地句。<a id="a-8F"></a>秘密主观此。<a id="a-8G"></a>无有形色。<a id="a-8H"></a>种种杂类众行生。<a id="a-8I"></a>于思念顷才转诵之。<a id="a-8J"></a>能作如是一切善业种子。<a id="a-8K"></a>复次秘密主。<a id="a-8L"></a>如来无所不作。<a id="a-8M"></a>于真言门修行诸菩萨。<a id="a-8N"></a>同于影像。<a id="a-8O"></a>随顺一切处随顺一切真言心。<a id="a-8P"></a>悉住其前。<a id="a-8Q"></a>令诸有情咸得欢喜。<a id="a-8R"></a>皆由如来无分别意离诸境界。<a id="a-8S"></a>而说偈言。</p>
  <p id="a8T">无时方造作　　离于法非法</p>
  <p id="a8U">能授悉地句　　真言行发生</p>
  <p id="a8V">是故一切智　　如来悉地果</p>
  <p id="a8W">最为尊胜句　　应当作成就</p>
  <p data-pb></p>
  <h2 id="a8X">成就悉地品第七</h2>
  <p id="a8Y">时吉祥金刚　　奇特开敷眼</p>
  <p id="a8Z">手转金刚印　　流散如火光</p>
  <p id="a8a">其明普遍照　　一切诸佛刹</p>
  <p id="a8b">微妙音称叹　　法自在牟尼</p>
  <p id="a8c">说诸真言行　　彼行不可得</p>
  <p id="a8d">真言从何来　　所去至何所</p>
  <p id="a8e">诸佛说如是　　更无过上句</p>
  <p id="a8f">一切法归趣　　如众流赴海</p>
  <p id="a8g">如是说已。<a id="a-8h"></a>世尊告执金刚秘密主言。</p>
  <p id="a8i">摩诃萨意处　　说名漫茶罗</p>
  <p id="a8j">诸真言心位　　了知得成果</p>
  <p id="a8k">诸有所分别　　悉皆从意生</p>
  <p id="a8l">分辩白黄赤　　是等从心起</p>
  <p id="a8m">决定心欢喜　　说名内心处</p>
  <p id="a8n">真言住斯位　　能授广大果</p>
  <p id="a8o">念彼莲华处　　八叶须蕊敷</p>
  <p id="a8p">华台阿字门　　焰鬘皆妙好</p>
  <p id="a8q">光晖普周遍　　照明众生故</p>
  <p id="a8r">如合会千电　　持佛巧色形</p>
  <p id="a8s">深居圆镜中　　应现诸方所</p>
  <p id="a8t">犹如净水月　　普现众生前</p>
  <p id="a8u">知心性如是　　得住真言行</p>
  <p id="a8v">次于其首上　　顶会交际中</p>
  <p id="a8w">标以大空点　　而思惟暗字</p>
  <p id="a8x">妙好净无垢　　如水精月电</p>
  <p id="a8y">说寂静法身　　一切所依持</p>
  <p id="a8z">诸真言悉地　　能现殊类形</p>
  <p id="a90">得天乐解脱　　逮见如来句</p>
  <p id="a91">啰字为眼界　　辉烛犹明灯</p>
  <p id="a92">俯颈小低头　　舌近于齶间</p>
  <p id="a93">而以观心处　　当心现等引</p>
  <p id="a94">无垢妙净清　　圆镜常现前</p>
  <p id="a95">如是真实心　　古佛所宣说</p>
  <p id="a96">照了心明达　　诸色皆发光</p>
  <p id="a97">真言者当见　　正觉两足尊</p>
  <p id="a98">若见成悉地　　第一常恒体</p>
  <p id="a99">从此次思惟　　转此啰字门</p>
  <p id="a9A">逻字大空点　　置之于眼位</p>
  <p id="a9B">见一切空句　　得成不死句</p>
  <p id="a9C">若欲广大智　　或起五神通</p>
  <p id="a9D">长寿童子身　　成就持明等</p>
  <p id="a9E">真言者未得　　由不随顺之</p>
  <p id="a9F">真言发起智　　是最胜实知</p>
  <p id="a9G">一切佛菩萨　　救世之库藏</p>
  <p id="a9H">由是诸正觉　　菩萨救世者</p>
  <p id="a9I">及诸声闻等　　游陟他方所</p>
  <p id="a9J">一切佛刹中　　皆作如是说</p>
  <p id="a9K">故得无上智　　佛无过上智</p>
  <p data-pb></p>
  <h2 id="a9L">转字轮漫茶罗行品第八</h2>
  <p id="a9M">尔时毗卢遮那世尊。<a id="a-9N"></a>观察一切大会。<a id="a-9O"></a>以修习大慈悲眼。<a id="a-9P"></a>观察众生界。<a id="a-9Q"></a>住甘露王三昧。<a id="a-9R"></a>时佛由是定故。<a id="a-9S"></a>复说一切三世无碍力明妃曰。</p>
  <p id="a9T">怛侄他伽伽娜三迷(一)阿钵啰(二合)底(丁以反)三迷(二)萨婆怛他(引)檗多三么哆弩檗帝(三)伽伽那三摩(四)嚩啰落吃洒(二合)奶(平)(五)莎诃(六)</p>
  <p id="a9U">善男子以此明妃如来身无二境界。<a id="a-9V"></a>而说偈言。</p>
  <p id="a9W">由是佛加持　　菩萨大名称</p>
  <p id="a9X">于法无挂碍　　能灭除众苦</p>
  <p id="a9Y">时毗卢遮那世尊。<a id="a-9Z"></a>寻念诸佛本初不生。<a id="a-9a"></a>加持自身及与持金刚者。<a id="a-9b"></a>告金刚手等上首执金刚言。<a id="a-9c"></a>善男子谛听。<a id="a-9d"></a>转字轮漫茶罗行品。<a id="a-9e"></a>真言门修行诸菩萨。<a id="a-9f"></a>能作佛事普现其身。<a id="a-9g"></a>尔时执金刚。<a id="a-9h"></a>从金刚莲华座。<a id="a-9i"></a>旋转而下。<a id="a-9j"></a>顶礼世尊而赞叹言。</p>
  <p id="a9k">归命菩提心　　归命发菩提</p>
  <p id="a9l">稽首于行体　　地波罗蜜等</p>
  <p id="a9m">恭礼先造作　　归命证空者</p>
  <p id="a9n">秘密主如是叹已。<a id="a-9o"></a>而白佛言。<a id="a-9p"></a>惟愿法王。<a id="a-9q"></a>哀愍护念我等而演说之。<a id="a-9r"></a>为利益众生故。<a id="a-9s"></a>如所说。<a id="a-9t"></a>真言修圆满故。<a id="a-9u"></a>如是说已。<a id="a-9v"></a>毗卢遮那世尊。<a id="a-9w"></a>告执金刚秘密主言。</p>
  <p id="a9x">我一切本初　　号名世所依</p>
  <p id="a9y">说法无等比　　本寂无有上</p>
  <p id="a9z">时佛说此伽他。<a id="a-A0"></a>如是而作加持。<a id="a-A1"></a>以加持故。<a id="a-A2"></a>执金刚者及诸菩萨。<a id="a-A3"></a>能见胜愿佛菩提座。<a id="a-A4"></a>世尊犹如虚空无戏论。<a id="a-A5"></a>无二行瑜伽相。<a id="a-A6"></a>是业成熟。<a id="a-A7"></a>即时世尊身诸支分。<a id="a-A8"></a>皆悉出现是字。<a id="a-A9"></a>于一切世出世间。<a id="a-AA"></a>声闻缘觉静虑思惟。<a id="a-AB"></a>勤修成就悉地。<a id="a-AC"></a>皆同寿命同种子。<a id="a-AD"></a>同依处同救世者。</p>
  <p id="aAE">南么三曼多勃驮喃(一)阿。</p>
  <p id="aAF">善男子此阿字。<a id="a-AG"></a>一切如来之所加持。<a id="a-AH"></a>真言门修菩萨行诸菩萨。<a id="a-AI"></a>能作佛事普现色身。<a id="a-AJ"></a>于阿字门。<a id="a-AK"></a>一切法转。<a id="a-AL"></a>是故秘密主。<a id="a-AM"></a>真言门修菩萨行诸菩萨。<a id="a-AN"></a>若欲见佛若欲供养。<a id="a-AO"></a>欲证发菩提心。<a id="a-AP"></a>欲与诸菩萨同会。<a id="a-AQ"></a>欲利益众生。<a id="a-AR"></a>欲求悉地。<a id="a-AS"></a>欲求一切智智者。<a id="a-AT"></a>于此一切佛心。<a id="a-AU"></a>当勤修习。</p>
  <p id="aAV">尔时毗卢遮那世尊。<a id="a-AW"></a>复决定说大悲藏生漫茶罗王。<a id="a-AX"></a>敷置圣天之位。<a id="a-AY"></a>三昧神通真言行。<a id="a-AZ"></a>不思议法。<a id="a-Aa"></a>彼阿阇梨。<a id="a-Ab"></a>先住阿字一切智门。<a id="a-Ac"></a>持修多罗。<a id="a-Ad"></a>稽首一切诸佛。<a id="a-Ae"></a>东方申之旋转而南。<a id="a-Af"></a>以及西方。<a id="a-Ag"></a>周于北方。<a id="a-Ah"></a>次作金刚萨埵。<a id="a-Ai"></a>以执金刚加持自身。<a id="a-Aj"></a>或以彼印或以嚩字。<a id="a-Ak"></a>入于内心。<a id="a-Al"></a>置漫茶罗。<a id="a-Am"></a>如是第二漫茶罗。<a id="a-An"></a>亦本寂加持自身故。<a id="a-Ao"></a>无二瑜伽形。<a id="a-Ap"></a>如来形空性形。<a id="a-Aq"></a>次舍所行道二分圣天处。<a id="a-Ar"></a>远离三分住如来位。<a id="a-As"></a>东方申修多罗。<a id="a-At"></a>周匝旋转。<a id="a-Au"></a>所余二漫茶罗。<a id="a-Av"></a>亦当以是方便作诸事业。<a id="a-Aw"></a>复以大日加持自身。<a id="a-Ax"></a>念广法界而布众色。<a id="a-Ay"></a>真言者应以洁白为先。<a id="a-Az"></a>说伽陀曰。</p>
  <p id="aB0">以此净法界　　净除诸众生</p>
  <p id="aB1">自体如如来　　远离一切过</p>
  <p id="aB2">如是而观想　　思惟啰字门</p>
  <p id="aB3">寂然光焰鬘　　净月商佉色</p>
  <p id="aB4">第二布赤色　　行者当忆持</p>
  <p id="aB5">思惟字明照　　本无大空点</p>
  <p id="aB6">焕炳初日辉　　最胜无能坏</p>
  <p id="aB7">第三真言者　　次运布黄色</p>
  <p id="aB8">定意迦字门　　当随于法教</p>
  <p id="aB9">身相犹真金　　正受害诸毒</p>
  <p id="aBA">光明遍一切　　金色同牟尼</p>
  <p id="aBB">次当布青色　　超度于生死</p>
  <p id="aBC">思惟么字门　　大寂菩提座</p>
  <p id="aBD">身色如虹霓　　除一切怖畏</p>
  <p id="aBE">最后布黑色　　其彩甚玄妙</p>
  <p id="aBF">思惟诃字门　　周遍生圆光</p>
  <p id="aBG">如劫灾猛焰　　宝冠举手印</p>
  <p id="aBH">能怖一切恶　　降伏诸魔军</p>
  <p id="aBI">尔时世尊毗卢遮那。<a id="a-BJ"></a>从三昧起。<a id="a-BK"></a>住于无量胜定佛于定中。<a id="a-BL"></a>显示遍一切无能害力明妃。<a id="a-BM"></a>于一切如来境界中生。<a id="a-BN"></a>其明曰。</p>
  <p id="aBO">南么萨婆怛他(引)蘖帝弊(毗也反一)萨婆目契弊(同上)(二)阿娑迷(三)钵啰迷(四)阿者丽(五)伽伽泥萨么(二合)啰奶(平)(六)萨婆怛罗(引二合)弩蘖帝(七)莎诃(八)</p>
  <p id="aBP">次调彩色。<a id="a-BQ"></a>顶礼世尊及般若波罗蜜持此明妃八遍。<a id="a-BR"></a>从座而起。<a id="a-BS"></a>旋绕漫茶罗。<a id="a-BT"></a>入于内心。<a id="a-BU"></a>以大慈大悲力。<a id="a-BV"></a>念诸弟子。<a id="a-BW"></a>阿阇梨复以羯磨金刚萨埵。<a id="a-BX"></a>加持自身。<a id="a-BY"></a>以嚩字门及施愿金刚已。<a id="a-BZ"></a>当画大悲藏生大漫茶罗。<a id="a-Ba"></a>彼安祥在于内心而造大日世尊。<a id="a-Bb"></a>坐白莲华首戴发髻。<a id="a-Bc"></a>钵吒为裙。<a id="a-Bd"></a>上被绡縠。<a id="a-Be"></a>身相金色周身焰鬘。<a id="a-Bf"></a>或以如来顶印。<a id="a-Bg"></a>或以字句。<a id="a-Bh"></a>谓阿字门。<a id="a-Bi"></a>东方一切诸佛。<a id="a-Bj"></a>以阿字门及大空点。<a id="a-Bk"></a>伊舍尼方一切如来母虚空眼。<a id="a-Bl"></a>应书伽字。<a id="a-Bm"></a>火天方一切诸菩萨。<a id="a-Bn"></a>画真陀摩尼宝。<a id="a-Bo"></a>或置迦字。<a id="a-Bp"></a>夜叉方观世自在。<a id="a-Bq"></a>莲华印并画一生补处菩萨眷属。<a id="a-Br"></a>或作娑字。<a id="a-Bs"></a>焰摩方。<a id="a-Bt"></a>越三分位置金刚慧印。<a id="a-Bu"></a>持金刚秘密主并眷属。<a id="a-Bv"></a>或书嚩字。<a id="a-Bw"></a>彼复弃三分位。<a id="a-Bx"></a>画一切诸执金刚印。<a id="a-By"></a>或书字句。<a id="a-Bz"></a>所谓吽字。<a id="a-C0"></a>次涅哩底方。<a id="a-C1"></a>于大日如来下。<a id="a-C2"></a>作不动尊。<a id="a-C3"></a>坐于石上。<a id="a-C4"></a>手持罥索慧刀。<a id="a-C5"></a>周匝焰鬘拟作障者。<a id="a-C6"></a>或置彼印。<a id="a-C7"></a>或书字句。<a id="a-C8"></a>所谓唅字。<a id="a-C9"></a>风天方。<a id="a-CA"></a>降三世尊。<a id="a-CB"></a>摧大障者。<a id="a-CC"></a>上有光焰。<a id="a-CD"></a>大势威怒犹如焰摩。<a id="a-CE"></a>其形黑色。<a id="a-CF"></a>于可怖中极令怖畏。<a id="a-CG"></a>手转金刚。<a id="a-CH"></a>或作彼印。<a id="a-CI"></a>或书字句。<a id="a-CJ"></a>所谓诃字(长声)次于四方。<a id="a-CK"></a>画四大护。<a id="a-CL"></a>帝释方名无畏结护者。<a id="a-CM"></a>金色白衣。<a id="a-CN"></a>面现少忿怒相。<a id="a-CO"></a>手持檀茶或作彼印。<a id="a-CP"></a>或置字句。<a id="a-CQ"></a>所谓作嚩字。<a id="a-CR"></a>夜叉方。<a id="a-CS"></a>名坏诸怖结护者。<a id="a-CT"></a>白色素衣。<a id="a-CU"></a>手持朅伽。<a id="a-CV"></a>并布光焰。<a id="a-CW"></a>能坏诸怖。<a id="a-CX"></a>或画。<a id="a-CY"></a>彼印。<a id="a-CZ"></a>或置字句。<a id="a-Ca"></a>所谓嚩字。<a id="a-Cb"></a>龙方名难降伏结护者。<a id="a-Cc"></a>亦如无忧华色。<a id="a-Cd"></a>被朱衣面像微笑。<a id="a-Ce"></a>在光焰中。<a id="a-Cf"></a>而观一切众会。<a id="a-Cg"></a>或置彼印。<a id="a-Ch"></a>或置字句。<a id="a-Ci"></a>所谓索字。<a id="a-Cj"></a>焰摩方名金刚无胜结护者。<a id="a-Ck"></a>黑色玄衣。<a id="a-Cl"></a>毗俱胝形眉间浪文。<a id="a-Cm"></a>上戴发冠。<a id="a-Cn"></a>自身威光照众生界手持檀茶。<a id="a-Co"></a>能坏大为障者。<a id="a-Cp"></a>或作彼印。<a id="a-Cq"></a>或置字句。<a id="a-Cr"></a>所谓吃谶(二合)字。<a id="a-Cs"></a>及一切眷属使者。<a id="a-Ct"></a>皆坐白莲华上。<a id="a-Cu"></a>真言者如是敷置已。<a id="a-Cv"></a>次当出外。<a id="a-Cw"></a>于第二分画释迦种牟尼王。<a id="a-Cx"></a>被袈裟衣。<a id="a-Cy"></a>三十二导师相。<a id="a-Cz"></a>为说最胜教施一切众生无畏故。<a id="a-D0"></a>或袈裟钵印。<a id="a-D1"></a>或以字句。<a id="a-D2"></a>所谓婆字。<a id="a-D3"></a>次于外漫茶罗。<a id="a-D4"></a>以法界性加持自身。<a id="a-D5"></a>发菩提心彼舍三分位。<a id="a-D6"></a>当三作礼。<a id="a-D7"></a>心念大日世尊。<a id="a-D8"></a>如前调色。<a id="a-D9"></a>于第三分。<a id="a-DA"></a>帝释方。<a id="a-DB"></a>作施愿金刚童子形。<a id="a-DC"></a>三昧手持青莲华。<a id="a-DD"></a>上置金刚慧杵。<a id="a-DE"></a>以诸璎珞而自庄严。<a id="a-DF"></a>上妙绡縠。<a id="a-DG"></a>为裙。<a id="a-DH"></a>极轻细者。<a id="a-DI"></a>用为上服。<a id="a-DJ"></a>身郁金色。<a id="a-DK"></a>顶有五髻。<a id="a-DL"></a>或置密印。<a id="a-DM"></a>或置字句。<a id="a-DN"></a>真言曰。</p>
  <p id="aDO">南么三曼多勃驮喃(一)鑁。</p>
  <p id="aDP">于其右边。<a id="a-DQ"></a>光网童子。<a id="a-DR"></a>一切身分皆悉圆满。<a id="a-DS"></a>三昧手执持宝网慧手持钩。<a id="a-DT"></a>或置彼印。<a id="a-DU"></a>或书字句。<a id="a-DV"></a>所谓染字。<a id="a-DW"></a>依焰摩方。<a id="a-DX"></a>除一切盖障菩萨。<a id="a-DY"></a>金色发冠。<a id="a-DZ"></a>持如意宝。<a id="a-Da"></a>或画彼印。<a id="a-Db"></a>或置字句。<a id="a-Dc"></a>所谓恶字(长声)夜叉方地藏菩萨。<a id="a-Dd"></a>色如钵孕遇华。<a id="a-De"></a>手持莲华。<a id="a-Df"></a>以诸璎珞庄严。<a id="a-Dg"></a>或置彼印。<a id="a-Dh"></a>或置字句。<a id="a-Di"></a>所谓伊字。<a id="a-Dj"></a>龙方虚空藏。<a id="a-Dk"></a>白色白衣。<a id="a-Dl"></a>身有光焰。<a id="a-Dm"></a>以诸璎珞庄严。<a id="a-Dn"></a>手持朅伽。<a id="a-Do"></a>或置彼印。<a id="a-Dp"></a>或置字句。<a id="a-Dq"></a>所谓伊字(长声)</p>
  <p id="aDr">真言者宴坐　　安住于法界</p>
  <p id="aDs">我即法界性　　而住菩提心</p>
  <p id="aDt">向于帝释方　　结金刚慧印</p>
  <p id="aDu">次作金刚事　　殷勤修供养</p>
  <p id="aDv">现诸佛救世　　三昧耶印等</p>
  <p id="aDw">念一切方所　　三转持真言</p>
  <p id="aDx">依法召弟子　　向坛而作净</p>
  <p id="aDy">授彼三自归　　住胜菩提心</p>
  <p id="aDz">当为诸弟子　　结法界性印</p>
  <p id="aE0">次结法轮印　　一心同彼体</p>
  <p id="aE1">缯帛覆面门　　而起悲愍心</p>
  <p id="aE2">令作不空手　　圆满菩提故</p>
  <p id="aE3">耳语而告彼　　无上正等戒</p>
  <p id="aE4">次当为彼结　　正等三昧印</p>
  <p id="aE5">授彼开敷花　　令发菩提意</p>
  <p id="aE6">随其所至处　　而教于学人</p>
  <p id="aE7">作如是要誓　　一切应传授</p>
  <p id="aE8">具德持金刚　　又请白世尊</p>
  <p id="aE9">唯愿仁中胜　　演说灌顶法</p>
  <p id="aEA">尔时薄伽梵　　安住于法界</p>
  <p id="aEB">而告金刚手　　一心应谛听</p>
  <p id="aEC">我说诸法教　　胜自在摄持</p>
  <p id="aED">师以如来性　　加持于自体</p>
  <p id="aEE">或复以密印　　次应召弟子</p>
  <p id="aEF">令住法界性　　大莲华王中</p>
  <p id="aEG">以四大菩萨　　所加持宝瓶</p>
  <p id="aEH">结支分生印　　而用灌其顶</p>
  <p id="aEI">髻中应授与　　大空暗字门</p>
  <p id="aEJ">心置无生句　　胸表无垢字</p>
  <p id="aEK">或一切阿字　　发髻金色光</p>
  <p id="aEL">住白莲华台　　等同于仁者</p>
 </body>
</html>