<!doctype html>
<html id="z3IBU5AW8" data-ver="778">
 <head>
  <meta charset="utf-8">
  <meta author="输婆迦罗">
  <meta author="一行">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">大毗卢遮那成佛神变加持经卷第二</h1>
  <h2 id="a2">入漫茶罗具缘真言品第二之余</h2>
  <p id="a3">尔时毗卢遮那世尊。<a id="a-4"></a>与一切诸佛同共集会。<a id="a-5"></a>各各宣说一切声闻缘觉菩萨三昧道。<a id="a-6"></a>时佛入于一切如来一体速疾力三昧。<a id="a-7"></a>于是世尊复告执金刚菩萨言。</p>
  <p id="a8">我昔坐道场　　降伏于四魔</p>
  <p id="a9">以大勤勇声　　除众生怖畏</p>
  <p id="aA">是时梵天等　　心喜共称说</p>
  <p id="aB">由此诸世间　　号名大勤勇</p>
  <p id="aC">我觉本不生　　出过语言道</p>
  <p id="aD">诸过得解脱　　远离于因缘</p>
  <p id="aE">知空等虚空　　如实相智生</p>
  <p id="aF">已离一切暗　　第一实无垢</p>
  <p id="aG">诸趣唯想名　　佛相亦复然</p>
  <p id="aH">此第一实际　　以加持力故</p>
  <p id="aI">为度于世间　　而以文字说</p>
  <p id="aJ">尔时执金刚具德者。<a id="a-K"></a>得未曾有开敷眼。<a id="a-L"></a>顶礼一切智而说偈言。</p>
  <p id="aM">诸佛甚希有　　权智不思议</p>
  <p id="aN">离一切戏论　　诸佛自然智</p>
  <p id="aO">而为世间说　　满足众希愿</p>
  <p id="aP">真言相如是　　常依于二谛</p>
  <p id="aQ">若有诸众生　　知此法教者</p>
  <p id="aR">世人应供养　　犹如敬制底</p>
  <p id="aS">时执金刚说此偈已。<a id="a-T"></a>谛观毗卢遮那。<a id="a-U"></a>目不暂瞬默然而住。<a id="a-V"></a>于是世尊。<a id="a-W"></a>复告执金刚秘密主言。<a id="a-X"></a>复次秘密主。<a id="a-Y"></a>一生补处菩萨。<a id="a-Z"></a>住佛地三昧道。<a id="a-a"></a>离于造作知世间相。<a id="a-b"></a>住于业地坚住佛地。<a id="a-c"></a>复次秘密主。<a id="a-d"></a>八地自在菩萨三昧道。<a id="a-e"></a>不得一切诸法。<a id="a-f"></a>离于有生。<a id="a-g"></a>知一切幻化。<a id="a-h"></a>是故世称观自在者。<a id="a-i"></a>复次秘密主。<a id="a-j"></a>声闻众住有缘地。<a id="a-k"></a>识生灭除二边。<a id="a-l"></a>极观察智。<a id="a-m"></a>得不随顺修行因。<a id="a-n"></a>是名声闻三昧道。<a id="a-o"></a>秘密主缘觉观察因果。<a id="a-p"></a>住无言说法。<a id="a-q"></a>不转无言说。<a id="a-r"></a>于一切法证极灭语言三昧。<a id="a-s"></a>是名缘觉三昧道。<a id="a-t"></a>秘密主。<a id="a-u"></a>世间因果及业。<a id="a-v"></a>若生若灭。<a id="a-w"></a>系属他主。<a id="a-x"></a>空三昧生。<a id="a-y"></a>是名世间三昧道。<a id="a-z"></a>尔时世尊而说偈言。</p>
  <p id="a10">秘密主当知　　此等三昧道</p>
  <p id="a11">若住佛世尊　　菩萨救世者</p>
  <p id="a12">缘觉声闻说　　摧害于诸过</p>
  <p id="a13">若诸天世间　　真言法教道</p>
  <p id="a14">如是勤勇者　　为利众生故</p>
  <p id="a15">复次世尊告执金刚秘密主言。<a id="a-16"></a>秘密主汝当谛听。<a id="a-17"></a>诸真言相。<a id="a-18"></a>金刚手言。<a id="a-19"></a>唯然世尊愿乐欲闻。<a id="a-1A"></a>尔时世尊复说颂曰。</p>
  <p id="a1B">等正觉真言　　言名成立相</p>
  <p id="a1C">如因陀罗宗　　诸义利成就</p>
  <p id="a1D">有增加法句　　本名行相应</p>
  <p id="a1E">若唵字吽字　　及与泼磔迦</p>
  <p id="a1F">或颉唎媲等　　是佛顶名号</p>
  <p id="a1G">若揭[口*栗]佷拏　　佉陀耶畔阇</p>
  <p id="a1H">诃娜摩啰也　　钵吒也等类</p>
  <p id="a1I">是奉教使者　　诸忿怒真言</p>
  <p id="a1J">若有纳么字　　及莎缚诃等</p>
  <p id="a1K">是修三摩地　　寂行者标相</p>
  <p id="a1L">若有扇多字　　微戍陀字等</p>
  <p id="a1M">当知能满足　　一切所希愿</p>
  <p id="a1N">此正觉佛子　　救世者真言</p>
  <p id="a1O">若声闻所说　　一一句安布</p>
  <p id="a1P">是中辟支佛　　复有少差别</p>
  <p id="a1Q">谓三昧分异　　净除于业生</p>
  <p id="a1R">复次秘密主。<a id="a-1S"></a>此真言相非一切诸佛所作。<a id="a-1T"></a>不令他作。<a id="a-1U"></a>亦不随喜。<a id="a-1V"></a>何以故以是诸法法如是故。<a id="a-1W"></a>若诸如来出现。<a id="a-1X"></a>若诸如来不出。<a id="a-1Y"></a>诸法法尔如是住。<a id="a-1Z"></a>谓诸真言。<a id="a-1a"></a>真言法尔故秘密主。<a id="a-1b"></a>成等正觉一切知者。<a id="a-1c"></a>一切见者。<a id="a-1d"></a>出兴于世。<a id="a-1e"></a>而自此法。<a id="a-1f"></a>说种种道。<a id="a-1g"></a>随种种乐欲。<a id="a-1h"></a>种种诸众生心。<a id="a-1i"></a>以种种句种种文。<a id="a-1j"></a>种种随方语言。<a id="a-1k"></a>种种诸趣音声。<a id="a-1l"></a>而以加持说真言道。<a id="a-1m"></a>秘密主云何如来真言道。<a id="a-1n"></a>谓加持此书写文字。<a id="a-1o"></a>秘密主。<a id="a-1p"></a>如来无量百千俱胝那庾多劫。<a id="a-1q"></a>积集修行真实谛语。<a id="a-1r"></a>四圣谛四念处。<a id="a-1s"></a>四神足十如来力。<a id="a-1t"></a>六波罗蜜七菩提宝。<a id="a-1u"></a>四梵住十八佛不共法。<a id="a-1v"></a>秘密主以要言之。<a id="a-1w"></a>诸如来一切智智。<a id="a-1x"></a>一切如来自福智力。<a id="a-1y"></a>自愿智力。<a id="a-1z"></a>一切法界加持力。<a id="a-20"></a>随顺众生如其种类。<a id="a-21"></a>开示真言教法。<a id="a-22"></a>云何真言教法。<a id="a-23"></a>谓阿字门一切诸法本不生故。<a id="a-24"></a>迦字门一切诸法离作业故。<a id="a-25"></a>佉字门一切诸法等虚空不可得故。<a id="a-26"></a>哦字门一切诸法一切行不可得故。<a id="a-27"></a>伽(重声)字门一切诸法一合不可得故。<a id="a-28"></a>遮字门一切诸法离一切迁变故。<a id="a-29"></a>车字门一切诸法影像不可得故。<a id="a-2A"></a>若字门一切诸法生不可得故。<a id="a-2B"></a>社字门一切诸法战敌不可得故。<a id="a-2C"></a>吒字门一切诸法慢不可得故。<a id="a-2D"></a>咤字门一切诸法长养不可得故。<a id="a-2E"></a>拏字门一切诸法怨对不可得故。<a id="a-2F"></a>荼(重声)字门一切诸法执持不可得故。<a id="a-2G"></a>多字门一切诸法如如不可得故。<a id="a-2H"></a>他字门一切诸法住处不可得故。<a id="a-2I"></a>娜字门一切诸法施不可得故。<a id="a-2J"></a>驮(重声)字门一切诸法法界不可得故。<a id="a-2K"></a>波字门一切诸法第一义谛不可得故。<a id="a-2L"></a>颇字门一切诸法不坚如聚沫故么字门一切诸法缚不可得故。<a id="a-2M"></a>婆字门一切诸法一切有不可得故。<a id="a-2N"></a>野字门一切诸法一切乘不可得故。<a id="a-2O"></a>啰字门一切诸法离一切诸尘染故。<a id="a-2P"></a>逻字门一切诸法一切相不可得故。<a id="a-2Q"></a>缚字门一切诸法语言道断故。<a id="a-2R"></a>奢字门一切诸法本性寂故。<a id="a-2S"></a>沙字门一切诸法性钝故。<a id="a-2T"></a>娑字门一切诸法一切谛不可得故。<a id="a-2U"></a>诃字门一切诸法因不可得故。<a id="a-2V"></a>秘密主仰若拏那么于一切三昧。<a id="a-2W"></a>自在速能成辨诸事。<a id="a-2X"></a>所为义利皆悉成就。<a id="a-2Y"></a>尔时世尊而说偈言。</p>
  <p id="a2Z">真言三昧门　　圆满一切愿</p>
  <p id="a2a">所谓诸如来　　不可思议果</p>
  <p id="a2b">具足众胜愿　　真言决定义</p>
  <p id="a2c">超越于三世　　无垢同虚空</p>
  <p id="a2d">住不思议心　　起作诸事业</p>
  <p id="a2e">到修行地者　　授不思议果</p>
  <p id="a2f">是第一真实　　诸佛所开示</p>
  <p id="a2g">若知此法教　　当得诸悉地</p>
  <p id="a2h">最胜真实声　　真言真言相</p>
  <p id="a2i">行者谛思惟　　当得不坏句</p>
  <p id="a2j">尔时执金刚秘密主白佛言。<a id="a-2k"></a>希有世尊。<a id="a-2l"></a>佛说不思议真言相道法。<a id="a-2m"></a>不共一切声闻缘觉。<a id="a-2n"></a>亦非普为一切众生。<a id="a-2o"></a>若信此真言道者。<a id="a-2p"></a>诸功德法皆当满足。<a id="a-2q"></a>唯愿世尊。<a id="a-2r"></a>次说漫荼罗所须次第。<a id="a-2s"></a>如是说已。<a id="a-2t"></a>世尊复告金刚手而说偈言。</p>
  <p id="a2u">持真言行者　　供养诸圣尊</p>
  <p id="a2v">当奉悦意花　　洁白黄朱色</p>
  <p id="a2w">钵头摩青莲　　龙花奔那伽</p>
  <p id="a2x">计萨啰末利　　得檗蓝瞻卜</p>
  <p id="a2y">无忧底罗剑　　钵吒罗娑罗</p>
  <p id="a2z">是等鲜妙华　　吉祥众所乐</p>
  <p id="a30">采集以为鬘　　敬心而供养</p>
  <p id="a31">栴檀及青木　　苜蓿香郁金</p>
  <p id="a32">及余妙涂香　　尽持以奉献</p>
  <p id="a33">沉水及松香　　嚩蓝与龙脑</p>
  <p id="a34">白檀胶香等　　失利婆塞迦</p>
  <p id="a35">及余焚香类　　芬馥世称美</p>
  <p id="a36">应当随法教　　而奉于圣尊</p>
  <p id="a37">复次大众生　　依教献诸食</p>
  <p id="a38">奉乳糜酪饭　　欢喜漫荼迦</p>
  <p id="a39">百叶甘美饼　　净妙沙糖饼</p>
  <p id="a3A">布利迦间究　　及末涂失啰</p>
  <p id="a3B">媲诺迦无忧　　播钵吒食等</p>
  <p id="a3C">如是诸肴膳　　种种珍妙果</p>
  <p id="a3D">蹇荼与石蜜　　糖蜜生熟酥</p>
  <p id="a3E">种种诸浆饮　　乳酪净牛味</p>
  <p id="a3F">又奉诸灯烛　　异类新净器</p>
  <p id="a3G">盛满妙香油　　布列为照明</p>
  <p id="a3H">四方缯憣盖　　种种色相间</p>
  <p id="a3I">门标异形类　　并悬以铃铎</p>
  <p id="a3J">或以心供养　　一切皆作之</p>
  <p id="a3K">持真言行者　　存意勿遗忘</p>
  <p id="a3L">次具迦罗奢　　或六或十八</p>
  <p id="a3M">备足诸宝药　　盛满众香水</p>
  <p id="a3N">枝条上垂布　　间插华果实</p>
  <p id="a3O">涂香等严饰　　结护而作净</p>
  <p id="a3P">系颈以妙衣　　瓶数或增广</p>
  <p id="a3Q">上首诸尊等　　各各奉兼服</p>
  <p id="a3R">诸余大有情　　一一皆献之</p>
  <p id="a3S">如是修供养　　次引应度者</p>
  <p id="a3T">洒之以净水　　授与涂香华</p>
  <p id="a3U">令发菩提心　　忆念诸如来</p>
  <p id="a3V">一切皆当得　　生于净佛家</p>
  <p id="a3W">结法界生印　　及与法轮印</p>
  <p id="a3X">金刚有情等　　而用作加护</p>
  <p id="a3Y">次应当自结　　诸佛三昧耶</p>
  <p id="a3Z">三转加净衣　　如真言法教</p>
  <p id="a3a">而用覆其首　　深起悲念心</p>
  <p id="a3b">三诵三昧耶　　顶戴以啰字</p>
  <p id="a3c">严以大空点　　周匝开焰鬘</p>
  <p id="a3d">字门生白光　　流出如满月</p>
  <p id="a3e">现对诸救世　　而散于净华</p>
  <p id="a3f">随其所至处　　行人而尊奉</p>
  <p id="a3g">漫荼罗初门　　大龙厢卫处</p>
  <p id="a3h">于二门中间　　安立于学人</p>
  <p id="a3i">住彼随法教　　而作众事业</p>
  <p id="a3j">如是令弟子　　远离于诸过</p>
  <p id="a3k">作寂然护摩　　护摩依法住</p>
  <p id="a3l">初自中胎藏　　至第二之外</p>
  <p id="a3m">于漫茶罗中　　作无疑虑心</p>
  <p id="a3n">如其自肘量　　陷作光明坛</p>
  <p id="a3o">四节为周界　　中表金刚印</p>
  <p id="a3p">师位之右方　　护摩具支分</p>
  <p id="a3q">学人住其左　　蹲踞增敬心</p>
  <p id="a3r">自敷吉祥草　　藉地以安坐</p>
  <p id="a3s">或布众彩色　　彤辉极严丽</p>
  <p id="a3t">一切缋事成　　是略护摩处</p>
  <p id="a3u">周匝布祥茅　　端坐互相加</p>
  <p id="a3v">右旋皆广厚　　遍洒以香水</p>
  <p id="a3w">思惟火光尊　　哀愍一切故</p>
  <p id="a3x">应当持满器　　而以供养之</p>
  <p id="a3y">尔时善住者　　当说是真语</p>
  <p id="a3z">南么三曼多勃驮喃(一)恶揭娜(二合)曳(平)(二)莎诃(三)</p>
  <p id="a40">复以三昧手　　次持诸弟子</p>
  <p id="a41">慧手大空指　　略奉持护摩</p>
  <p id="a42">每献辄诚诵　　各别至三七</p>
  <p id="a43">当住慈愍心　　依法真实言</p>
  <p id="a44">南么三曼多勃驮喃(一)阿(去)摩诃(引)扇底(丁以反下同)檗多(二)扇底羯啰(三)钵啰(二合)睒摩达磨儞(入)若(引)多(四)阿婆(去)嚩萨嚩(二合)婆(引)嚩(五)达么娑么多(引)钵啰(二合)钵多(二合)(六)莎诃(七)</p>
  <p id="a45">行者护摩竟　　应教令儭施</p>
  <p id="a46">金银众珍宝　　象马及车乘</p>
  <p id="a47">牛羊上衣服　　或复余资财</p>
  <p id="a48">弟子当至诚　　恭敬起殷重</p>
  <p id="a49">深心自忻庆　　而奉于所尊</p>
  <p id="a4A">以修行净舍　　令彼欢喜故</p>
  <p id="a4B">已为作加护　　应召而告言</p>
  <p id="a4C">今此胜福田　　一切佛所说</p>
  <p id="a4D">为欲广饶益　　一切诸有情</p>
  <p id="a4E">奉施一切僧　　当获于大果</p>
  <p id="a4F">无尽大资财　　世说常随生</p>
  <p id="a4G">以供养僧者　　施具德之人</p>
  <p id="a4H">是故世尊说　　应当发欢喜</p>
  <p id="a4I">随力办肴膳　　而施现前僧</p>
  <p id="a4J">尔时毗卢遮那世尊。<a id="a-4K"></a>复告执金刚秘密主。<a id="a-4L"></a>而说偈言。</p>
  <p id="a4M">汝摩诃萨埵　　一心应谛听</p>
  <p id="a4N">当广说灌顶　　古佛所开示</p>
  <p id="a4O">师作第二坛　　对中漫荼罗</p>
  <p id="a4P">图画于外界　　相距二肘量</p>
  <p id="a4Q">四方正均等　　内向开一门</p>
  <p id="a4R">安四执金刚　　居其四维外</p>
  <p id="a4S">谓住无戏论　　及虚空无垢</p>
  <p id="a4T">无垢眼金刚　　被杂色衣等</p>
  <p id="a4U">内心大莲华　　八叶及须蕊</p>
  <p id="a4V">于四方叶中　　四伴侣菩萨</p>
  <p id="a4W">由彼大有情　　往昔愿力故</p>
  <p id="a4X">云何名为四　　谓总持自在</p>
  <p id="a4Y">念持利益心　　悲者菩萨等</p>
  <p id="a4Z">所余诸四叶　　作四奉教者</p>
  <p id="a4a">杂色衣满愿　　无碍及解脱</p>
  <p id="a4b">中央示法界　　不可思议色</p>
  <p id="a4c">四宝所成瓶　　盛满众药宝</p>
  <p id="a4d">普贤慈氏尊　　及与除盖障</p>
  <p id="a4e">除一切恶趣　　而以作加持</p>
  <p id="a4f">彼于灌顶时　　当置妙莲上</p>
  <p id="a4g">献以涂香华　　灯明及阏伽</p>
  <p id="a4h">上荫幢幡盖　　奉摄意音乐</p>
  <p id="a4i">吉庆伽陀等　　广多美妙言</p>
  <p id="a4j">如是而供养　　令得欢喜已</p>
  <p id="a4k">亲对诸如来　　而自灌其顶</p>
  <p id="a4l">复当供养彼　　妙善诸香华</p>
  <p id="a4m">次应执金篦　　在于彼前住</p>
  <p id="a4n">慰喻令欢喜　　说如是伽他</p>
  <p id="a4o">佛子佛为汝　　决除无智膜</p>
  <p id="a4p">犹如世医王　　善用以金筹</p>
  <p id="a4q">持真言行者　　复当执明镜</p>
  <p id="a4r">为显无相法　　说是妙伽他</p>
  <p id="a4s">诸法无形像　　清澄无垢浊</p>
  <p id="a4t">无执离言说　　但从因业起</p>
  <p id="a4u">如是知此法　　自性无染污</p>
  <p id="a4v">为世无比利　　汝从佛心生</p>
  <p id="a4w">次当授法轮　　置以二足间</p>
  <p id="a4x">慧手传法螺　　复说如是偈</p>
  <p id="a4y">汝自于今日　　转于救世轮</p>
  <p id="a4z">其声普周遍　　吹无上法螺</p>
  <p id="a50">勿生于异慧　　当离疑悔心</p>
  <p id="a51">开示于世间　　胜行真言道</p>
  <p id="a52">常作如是愿　　宣唱佛恩德</p>
  <p id="a53">一切持金刚　　皆当护念汝</p>
  <p id="a54">次当于弟子　　而起悲念心</p>
  <p id="a55">行者应入中　　示三昧耶偈</p>
  <p id="a56">佛子汝从今　　不惜身命故</p>
  <p id="a57">常不应舍法　　舍离菩提心</p>
  <p id="a58">悭吝一切法　　不利众生行</p>
  <p id="a59">佛说三昧耶　　汝善住戒者</p>
  <p id="a5A">如护自身命　　护戒亦如是</p>
  <p id="a5B">应至诚恭敬　　稽首圣尊足</p>
  <p id="a5C">所作随教行　　勿生疑虑心</p>
  <p id="a5D">尔时金刚手白佛言。<a id="a-5E"></a>世尊若有诸善男子善女人。<a id="a-5F"></a>入此大悲藏生大漫荼罗王三昧耶者。<a id="a-5G"></a>彼获几所福德聚。<a id="a-5H"></a>如是说已。<a id="a-5I"></a>佛告金刚手言。<a id="a-5J"></a>秘密主从初发心。<a id="a-5K"></a>乃至成如来。<a id="a-5L"></a>所有福德聚。<a id="a-5M"></a>是善男子善女人福德聚。<a id="a-5N"></a>与彼正等。<a id="a-5O"></a>秘密主以此法门当如是知。<a id="a-5P"></a>彼善男子善女人。<a id="a-5Q"></a>从如来口生佛心之子。<a id="a-5R"></a>若是善男子善女人所在方所。<a id="a-5S"></a>即为有佛施作佛事。<a id="a-5T"></a>是故秘密主。<a id="a-5U"></a>若乐欲供养佛者。<a id="a-5V"></a>当供养此善男子善女人。<a id="a-5W"></a>若乐欲见佛。<a id="a-5X"></a>即当观彼。<a id="a-5Y"></a>时金刚手等上首执金刚。<a id="a-5Z"></a>及普贤等上首诸菩萨。<a id="a-5a"></a>同声说言。<a id="a-5b"></a>世尊我等从今以后。<a id="a-5c"></a>应当恭敬供养是善男子善女人。<a id="a-5d"></a>何以故。<a id="a-5e"></a>世尊彼善男子善女人。<a id="a-5f"></a>同见佛世尊故。</p>
  <p id="a5g">尔时毗卢遮那世尊。<a id="a-5h"></a>复观一切众会。<a id="a-5i"></a>告执金刚秘密主等诸持金刚者及大众言。<a id="a-5j"></a>善男子有如来出世无量广长语轮相。<a id="a-5k"></a>如巧色摩尼。<a id="a-5l"></a>能满一切愿积集无量福德。<a id="a-5m"></a>住不可害行。<a id="a-5n"></a>三世无比力真言句。<a id="a-5o"></a>如是言已。<a id="a-5p"></a>金刚手秘密主等诸执金刚及大会众。<a id="a-5q"></a>同声说言。<a id="a-5r"></a>世尊今正是时。<a id="a-5s"></a>善逝今正是时。</p>
  <p id="a5t">尔时毗卢遮那世尊。<a id="a-5u"></a>住于满一切愿出广长舌相遍覆一切佛刹清净法幢高峰观三昧。<a id="a-5v"></a>时佛从定起。<a id="a-5w"></a>尔时发遍一切如来法界哀愍无余众生界声。<a id="a-5x"></a>说此大力大护明妃曰。</p>
  <p id="a5y">南么萨婆怛他(引)蘖帝弊(毗也反下同一)萨婆佩野微蘖帝弊(二)微湿嚩(二合)目契弊(三)萨婆他(引)唅(四)罗吃沙(上二合)摩诃沬丽(五)萨婆怛他(引)蘖多(六)奔昵也(二合)儞(入)阇(引)帝(七)吽[合*牛](八)怛啰(二合引)磔怛啰(二合引)磔(九)阿钵啰(二合)底(丁以反)诃谛(十)莎诃(十一)</p>
  <p id="a5z">时一切如来及佛子众。<a id="a-60"></a>说此明已。<a id="a-61"></a>即时普遍佛刹六种震动。<a id="a-62"></a>一切菩萨得未曾有开敷眼。<a id="a-63"></a>于诸佛前。<a id="a-64"></a>以悦意言音。<a id="a-65"></a>而说偈言。</p>
  <p id="a66">诸佛甚奇特　　说此大力护</p>
  <p id="a67">一切佛护持　　城池皆固密</p>
  <p id="a68">由彼护心住　　所有为障者</p>
  <p id="a69">毗那夜迦等　　恶形诸罗刹</p>
  <p id="a6A">一切皆退散　　念真言力故</p>
  <p id="a6B">时薄伽梵广大法界加持。<a id="a-6C"></a>即于是时。<a id="a-6D"></a>住法界胎藏三昧。<a id="a-6E"></a>从此定起说。<a id="a-6F"></a>入佛三昧耶持明曰。</p>
  <p id="a6G">南么三曼多勃驮喃(一)阿三迷(二)咀[口*履](二合)三迷(三)三么曳(四)莎诃(五)</p>
  <p id="a6H">即于尔时。<a id="a-6I"></a>于一切佛刹一切菩萨众会之中。<a id="a-6J"></a>说此入三昧耶明已。<a id="a-6K"></a>诸佛子等同闻是者。<a id="a-6L"></a>于一切法而不违越。</p>
  <p id="a6M">时薄伽梵。<a id="a-6N"></a>复说法界生真言曰。</p>
  <p id="a6O">南么三曼多勃驮喃(一)达摩驮睹(二)萨嚩(二合)婆嚩句痕(三)</p>
  <p id="a6P">金刚萨埵加持真言曰。</p>
  <p id="a6Q">南么三曼多伐折啰(二合)赧(一)伐折啰(二合)咀么(二合)句痕(二)</p>
  <p id="a6R">金刚铠真言曰。</p>
  <p id="a6S">南么三曼多伐折啰(二合)赧(一)伐折罗(二合)迦嚩遮吽(二)</p>
  <p id="a6T">如来眼又观真言曰。</p>
  <p id="a6U">南么三曼多勃驮喃(一)怛他(引)揭多斫吃刍(二合)(二)尾也(二合)嚩路迦也(三)莎诃(四)</p>
  <p id="a6V">涂香真言曰。</p>
  <p id="a6W">南么三曼多勃驮喃(一)微输(上)驮健杜(引)纳婆(二合)嚩(二)莎诃(三)</p>
  <p id="a6X">华真言曰。</p>
  <p id="a6Y">南么三曼多勃驮喃(一)摩诃(引)妹咀[口*履]也(二合)(二)毗庾(二合)蘖帝(三)莎诃(四)</p>
  <p id="a6Z">烧香真言曰。</p>
  <p id="a6a">南么三曼多勃驮喃(一)达摩驮睹弩蘖帝(二)莎诃(三)</p>
  <p id="a6b">饮食真言曰。</p>
  <p id="a6c">南么三曼多勃驮喃(一)阿啰啰(二)迦罗罗(三)沫邻捺娜弭(四)沫邻捺泥(五)摩诃(引)沫[喱-里+復](六)莎诃(七)</p>
  <p id="a6d">灯真言曰。</p>
  <p id="a6e">南么三曼多勃驮喃(一)怛他(引)揭多(引)喇旨(二合)(二)萨叵(二合)啰儜嚩婆(去)娑娜(三)伽伽猱陀哩耶(二合)(四)莎诃(五)</p>
  <p id="a6f">阏伽真言曰。</p>
  <p id="a6g">南么三曼多勃驮喃(一)伽伽(上)娜三摩(引)三摩(二)莎诃(三)</p>
  <p id="a6h">如来顶相真言曰。</p>
  <p id="a6i">南么三曼多勃驮喃(一)伽伽娜难多萨发(二合)啰儜(上)(二)微输(上)驮达摩儞(入)阇(引)多(三)莎诃(四)</p>
  <p id="a6j">如来甲真言曰。</p>
  <p id="a6k">南么三曼多勃驮喃(一)伐折啰(二合)入嚩(二合引)罗(二)微萨普(二合)啰吽(三)</p>
  <p id="a6l">如来圆光真言曰。</p>
  <p id="a6m">南么三曼多勃驮喃(一)入嚩(二合引)罗(引)摩履儞(二)怛他(引)蘖多(引)[口*栗]旨(二合三)莎诃(四)</p>
  <p id="a6n">如来舌相真言曰。</p>
  <p id="a6o">南么三曼多勃驮喃(一)摩诃(引)摩诃(二)怛他蘖多尔诃嚩(二合三)萨底也(二合)达磨钵啰(二合)底(丁以反)瑟耻(二合)多(四)莎诃(五)</p>
  <p data-pb></p>
  <h2 id="a6p">息障品第三</h2>
  <p id="a6q">尔时金刚手。<a id="a-6r"></a>又复请问毗卢遮那世尊。<a id="a-6s"></a>而说偈言。</p>
  <p id="a6t">云何道场时　　净除诸障者</p>
  <p id="a6u">修真言行人　　无能为恼害</p>
  <p id="a6v">云何持真言　　云何彼成果</p>
  <p id="a6w">如是发问已　　大日尊叹言</p>
  <p id="a6x">善哉摩诃萨　　快说如是语</p>
  <p id="a6y">随汝心所问　　今当悉开示</p>
  <p id="a6z">障者自心生　　随顺昔悭吝</p>
  <p id="a70">为除彼因故　　念此菩提心</p>
  <p id="a71">善除妄分别　　从心思所生</p>
  <p id="a72">忆念菩提心　　行者离诸过</p>
  <p id="a73">常当意思惟　　不动摩诃萨</p>
  <p id="a74">而结彼密印　　能除诸障碍</p>
  <p id="a75">秘密主复听　　系除散乱风</p>
  <p id="a76">阿字为我体　　心持阿字门</p>
  <p id="a77">健陀以涂地　　而作大空点</p>
  <p id="a78">依于嚩庾方　　阖以舍啰梵</p>
  <p id="a79">思念于彼器　　大心弥卢山</p>
  <p id="a7A">时时在其上　　阿字大空点</p>
  <p id="a7B">先佛所宣说　　能缚于大风</p>
  <p id="a7C">大有情谛听　　行者防驶雨</p>
  <p id="a7D">思惟啰字门　　大力火光色</p>
  <p id="a7E">威猛炽焰鬘　　忿怒持遏伽</p>
  <p id="a7F">随所起方分　　治地兴荫云</p>
  <p id="a7G">断以慧刀印　　昏蔽寻消散</p>
  <p id="a7H">行者无畏心　　或作蓟罗剑</p>
  <p id="a7I">以是金刚橛　　一切同金刚</p>
  <p id="a7J">复次今当说　　息一切诸障</p>
  <p id="a7K">念真言大猛　　不动大力者</p>
  <p id="a7L">住本漫荼罗　　行者或居中</p>
  <p id="a7M">而观彼形像　　顶戴三昧足</p>
  <p id="a7N">彼障当净除　　息灭而不生</p>
  <p id="a7O">或以罗迩迦　　微妙共和合</p>
  <p id="a7P">行者造形像　　而以涂其身</p>
  <p id="a7Q">彼诸执著者　　由斯对治故</p>
  <p id="a7R">彼诸根炽然　　勿生疑惑心</p>
  <p id="a7S">乃至释梵尊　　不顺我教故</p>
  <p id="a7T">尚当为所焚　　况复余众生</p>
  <p id="a7U">尔时金刚手白佛言。<a id="a-7V"></a>世尊如我解佛所说义。<a id="a-7W"></a>我亦如是。<a id="a-7X"></a>知诸圣尊住本漫荼罗位令有威神。<a id="a-7Y"></a>由彼如是住故。<a id="a-7Z"></a>如来教敕无能隐蔽。<a id="a-7a"></a>何以故。<a id="a-7b"></a>世尊即一切诸真言三昧耶。<a id="a-7c"></a>所谓住于自种性故。<a id="a-7d"></a>是故真言门修菩萨行诸菩萨。<a id="a-7e"></a>亦当住于本位作诸事业。<a id="a-7f"></a>又秘密主。<a id="a-7g"></a>若说诸色彼诸圣尊漫荼罗位。<a id="a-7h"></a>诸尊形相。<a id="a-7i"></a>当知亦尔。<a id="a-7j"></a>是则先佛所说。<a id="a-7k"></a>秘密主于未来世劣慧无信众生。<a id="a-7l"></a>闻如是说不能信受。<a id="a-7m"></a>以无慧故而增疑惑。<a id="a-7n"></a>彼唯如闻。<a id="a-7o"></a>坚住而不修行。<a id="a-7p"></a>自损损他作如是言。<a id="a-7q"></a>彼诸外道有如是法非佛所说。<a id="a-7r"></a>彼无智人当作如是信解。<a id="a-7s"></a>尔时世尊而说偈言。</p>
  <p id="a7t">一切智世尊　　诸法得自在</p>
  <p id="a7u">如其所通达　　方便度众生</p>
  <p id="a7v">是诸先佛说　　利益求法者</p>
  <p id="a7w">彼愚夫不知　　诸佛之法相</p>
  <p id="a7x">我说一切法　　所有相皆空</p>
  <p id="a7y">常当住真言　　善决定作业</p>
  <p data-pb></p>
  <h2 id="a7z">普通真言藏品第四</h2>
  <p id="a80">尔时诸执金刚。<a id="a-81"></a>秘密主为上首。<a id="a-82"></a>诸菩萨众。<a id="a-83"></a>普贤为上首。<a id="a-84"></a>稽首毗卢遮那佛。<a id="a-85"></a>各各言音请白世尊。<a id="a-86"></a>乐欲于此大悲藏生大漫荼罗王。<a id="a-87"></a>如所通达法界清净门演说真言法句。</p>
  <p id="a88">尔时世尊无坏法尔加持。<a id="a-89"></a>而告诸执金刚及菩萨言。<a id="a-8A"></a>善男子当说如所通达法界。<a id="a-8B"></a>净除众生界真实语句。<a id="a-8C"></a>时普贤菩萨。<a id="a-8D"></a>即时住于佛境界庄严三昧。<a id="a-8E"></a>说无阂力真言曰。</p>
  <p id="a8F">南么三曼多勃驮喃(一)三么多(引)奴揭多(二)嚩啰阇达摩[嗨-每+(臼/工)]阇多(三)摩诃(引)摩诃(四)莎诃(五)</p>
  <p id="a8G">时弥勒菩萨。<a id="a-8H"></a>住发生普遍大慈三昧。<a id="a-8I"></a>说自心。<a id="a-8J"></a>真言曰。</p>
  <p id="a8K">南么三曼多勃驮喃(一)阿尔单若耶(二)萨婆萨埵(引)舍耶弩蘖多(三)莎诃(四)</p>
  <p id="a8L">尔时虚空藏菩萨。<a id="a-8M"></a>入清净境界三昧。<a id="a-8N"></a>说自心。<a id="a-8O"></a>真言曰。</p>
  <p id="a8P">南么三曼多勃驮喃(一)阿(去)迦(引)奢三么多(引)弩蘖多(二)微质怛囒(引)嚩啰达啰(三)莎诃(四)</p>
  <p id="a8Q">尔时除一切盖障菩萨。<a id="a-8R"></a>入悲力三昧。<a id="a-8S"></a>说真言曰。</p>
  <p id="a8T">南么三曼多勃驮喃(一)阿(去)萨埵系多(引)毗庾(二合)蘖多(二)怛嚂(二合)怛嚂(二合)嚂嚂(三)莎诃(四)</p>
  <p id="a8U">尔时观世自在菩萨。<a id="a-8V"></a>入于普观三昧。<a id="a-8W"></a>说自心及眷属。<a id="a-8X"></a>真言曰。</p>
  <p id="a8Y">南么三曼多勃驮喃(一)萨婆怛他(上)蘖多(上)嚩卢吉多(二)羯噜儜么也(三)啰啰吽若(短声四)莎诃(五)</p>
  <p id="a8Z">得大势真言曰。</p>
  <p id="a8a">南么三曼多勃驮喃(一)髯髯索(二)莎(二合)诃(三)</p>
  <p id="a8b">多罗尊真言曰。</p>
  <p id="a8c">南么三曼多勃驮喃(一)羯噜呶嗢婆(二合上)吠(平)(二)哆囇哆[口*履]抳(三)莎诃(四)</p>
  <p id="a8d">大毗俱胝真言曰。</p>
  <p id="a8e">南么三曼多勃驮喃(一)萨婆陪也怛啰(二合引)散儞(平)(二)吽萨破(二合)吒也(三)莎诃(四)</p>
  <p id="a8f">白处尊真言曰。</p>
  <p id="a8g">南么三曼多勃驮喃(一)怛他(引)蘖多微洒也(二)三婆(去)吠(平)(三)钵昙摩(二合)摩履儞(平)(四)莎诃(五)</p>
  <p id="a8h">何耶揭[口*栗]嚩真言曰。</p>
  <p id="a8i">南么三曼多勃驮喃(一)吽佉(引)陀畔阇(二)萨破(二合)吒也(三)莎诃(四)</p>
  <p id="a8j">时地藏菩萨。<a id="a-8k"></a>住金刚不可坏行境界三昧。<a id="a-8l"></a>说真言曰。</p>
  <p id="a8m">南么三曼多勃驮喃(一)诃诃诃(二)素(上)怛弩(三)莎诃(四)</p>
  <p id="a8n">时文殊师利童子。<a id="a-8o"></a>住佛加持神力三昧。<a id="a-8p"></a>说自心真言曰。</p>
  <p id="a8q">南么三曼多勃驮喃(一)系系俱摩啰迦(二)微目吃底(丁以反二合)钵他悉体(他以反)多(三)萨么(二合)啰萨么(二合)啰(四)钵啰(二合)底(丁以反)然(五)莎诃(六)</p>
  <p id="a8r">尔时金刚手。<a id="a-8s"></a>住大金刚无胜三昧。<a id="a-8t"></a>说自心及眷属真言曰。</p>
  <p id="a8u">南么三曼多伐折啰(二合)赧(一)战拏么诃(引)[口*路]瑟赧(平)(二)吽。</p>
  <p id="a8v">忙莽计真言曰。</p>
  <p id="a8w">南么三曼多伐折啰(二合)赧(一)怛[口*履](二合)吒(轻)怛[口*履](二合)吒(轻二)若衍底(丁以反)(三)莎诃(四)</p>
  <p id="a8x">金刚锁真言曰。</p>
  <p id="a8y">南么三曼多伐折啰(二合)赧(一)满陀满陀也(二)暮吒暮吒也(二)伐折路(二合)嗢婆(去二合)吠(三)萨嚩怛啰(引二合)钵啰(引二合)底(丁以反)诃谛(四)莎诃(五)</p>
  <p id="a8z">金刚月黡真言曰。</p>
  <p id="a90">南么三曼多伐折啰(二合)赧(一)颉唎(二合)吽发吒(轻二)莎诃(三)</p>
  <p id="a91">金刚针真言曰。</p>
  <p id="a92">南么三曼多伐折啰(二合)赧(一)萨婆达么儞(入)唎吠(平二合)达儞(平)(二)伐折啰(二合)素旨嚩(入)啰泥(三)莎诃(四)</p>
  <p id="a93">一切持金刚真言曰。</p>
  <p id="a94">南么三曼多伐折啰(二合)赧(一)吽[合*牛][合*牛](二)发吒(轻)发吒(轻)发吒髯髯(三)莎诃(四)</p>
  <p id="a95">一切诸奉教者真言曰。</p>
  <p id="a96">南么三曼多伐折啰(二合)赧(一)系系紧质啰(引)也徙(二)釳[口*栗](二合)佷儜(二合)釳[口*栗](二合)佷儜(二合)(三)佉娜佉娜(四)钵[口*履]布啰也(五)萨嚩(二合)钵啰(二合)底(丁以反)然(六)莎诃(七)</p>
  <p id="a97">时释迦牟尼世尊。<a id="a-98"></a>入于宝处三昧。<a id="a-99"></a>说自心及眷属真言曰。</p>
  <p id="a9A">南么三曼多勃驮喃(一)萨婆吃丽(二合)奢[嗨-每+(臼/工)](入)素捺那(二)萨婆达摩嚩始多(引)钵啰(二合)钵多(三)伽伽娜三摩(引)三么(四)莎诃(五)</p>
  <p id="a9B">毫相真言曰。</p>
  <p id="a9C">南么三曼多勃驮喃(一)嚩啰泥(去二)嚩啰钵啰(二合引)钵帝吽(三)</p>
  <p id="a9D">一切诸佛顶真言曰。</p>
  <p id="a9E">南么三曼多勃驮喃(一)鑁鑁鑁(二)吽[合*牛]发吒(轻三)莎诃(四)</p>
  <p id="a9F">无能胜真言曰。</p>
  <p id="a9G">南么三曼多勃驮喃(一)地(入)[口*陵](二合)地(入)[口*陵](二合二)[口*陵][口*陵](三)驲[口*陵](二合)驲[口*陵](二合四)莎诃(五)</p>
  <p id="a9H">无能胜妃真言曰。</p>
  <p id="a9I">南么三曼多勃驮喃(一)阿(上)钵啰(引)尔帝(二)若行底(丁以反)怛抳帝(三)莎诃(四)</p>
  <p id="a9J">地神真言曰。</p>
  <p id="a9K">南么三曼多勃驮喃(一)钵[口*栗](二合)体(他以)梅(无盖反)曳(平二合)(二)莎诃(三)</p>
  <p id="a9L">毗纽天真言曰。</p>
  <p id="a9M">南么三曼多勃驮喃(一)微瑟儜(二合)吠(二)莎诃。</p>
  <p id="a9N">噜捺啰真言曰。</p>
  <p id="a9O">南么三曼多勃驮喃(一)噜捺啰(引二合)也(二)莎诃(三)</p>
  <p id="a9P">风神真言曰。</p>
  <p id="a9Q">南么三曼多勃驮喃(一)嚩(引)也吠(平)(二)莎诃(三)</p>
  <p id="a9R">美音天真言曰。</p>
  <p id="a9S">南么三曼多勃驮喃(一)萨啰娑嚩(二合)底(丁以反)曳(二合二)莎诃(三)</p>
  <p id="a9T">祢哩底真言曰。</p>
  <p id="a9U">南么三曼多勃驮喃(一)[口*邏](引)吃洒(二合)娑(去)地钵多曳(平)(二)莎诃(三)</p>
  <p id="a9V">阎魔真言曰。</p>
  <p id="a9W">南么三曼多勃驮喃(一)梅(无盖反)嚩娑(上)嚩(三合)哆也(二)莎诃(三)</p>
  <p id="a9X">死王真言曰。</p>
  <p id="a9Y">南么三曼多勃驮喃(一)没[口*栗](二合)怛也(二合)吠(平)(二)娑诃(三)</p>
  <p id="a9Z">黑夜神真言曰。</p>
  <p id="a9a">南么三曼多勃驮喃(一)迦(引)啰啰(引)怛唎(二合)曳(平)(二)莎诃(三)</p>
  <p id="a9b">七母等真言曰。</p>
  <p id="a9c">南么三曼多勃驮喃(一)忙怛[口*履](二合)弊(毗也反二)莎诃(三)</p>
  <p id="a9d">释提桓因真言曰。</p>
  <p id="a9e">南么三曼多勃驮喃(一)铄吃啰(引二合)也(二)莎诃(三)</p>
  <p id="a9f">嚩噜拏龙王真言曰。</p>
  <p id="a9g">南么三曼多勃驮喃(一)阿(去)半钵哆曳(平)(二)娑诃(三)</p>
  <p id="a9h">梵天真言曰。</p>
  <p id="a9i">南么三曼多勃驮喃(一)钵啰(二合)阇(引)钵多曳(平)(二)娑诃。</p>
  <p id="a9j">日天真言曰。</p>
  <p id="a9k">南么三曼多勃驮喃(一)阿(去)儞怛夜(二合)耶(二)娑诃(三)</p>
  <p id="a9l">月天真言曰。</p>
  <p id="a9m">南么三曼多勃驮喃(一)战捺罗(引二合)也(二)娑诃(三)</p>
  <p id="a9n">诸龙真言曰。</p>
  <p id="a9o">南么三曼多勃驮喃(一)谜伽(上)设泞曳(平)(二)娑诃(三)</p>
  <p id="a9p">难陀跋难陀真言曰。</p>
  <p id="a9q">南么三曼多勃驮喃(一)难徒钵难捺瑜(二)娑诃(三)</p>
  <p id="a9r">时毗卢遮那世尊。<a id="a-9s"></a>乐欲说自教迹不空悉地一切佛菩萨母虚空眼明妃真言曰。</p>
  <p id="a9t">南么三曼多勃驮喃(一)伽伽(上)那嚩啰落吃洒(二合)奶(平)(二)伽伽那糁迷(三)萨婆睹嗢蘖(二合)多(引)(四)避娑(去)啰三婆吠(平)(五)入缚(二合)罗那(引)谟阿(上)目伽(引)难(去六)娑诃。</p>
  <p id="a9u">复次薄伽梵。<a id="a-9v"></a>为息一切障故。<a id="a-9w"></a>住于火生三昧。<a id="a-9x"></a>说此大摧障圣者不动主真言曰。</p>
  <p id="a9y">南么三曼多伐折啰(二合)赧(一)战拏摩诃[口*路]洒儜(上二)萨破(二合)吒也(三)吽怛啰(二合)迦(四)悍(引)漫(引)(五)</p>
  <p id="a9z">复次降三世真言曰。</p>
  <p id="aA0">南么三曼多伐折啰(二合)赧(一)诃诃诃(二)微萨么(二合)曳(平)(三)萨婆怛他(引)揭多微洒也三婆嚩(四)怛囇(二合)路枳也(二合)微若也(五)吽若(急呼六)莎诃(七)</p>
  <p id="aA1">诸声闻真言曰。</p>
  <p id="aA2">南么三曼多勃驮喃(一)系睹钵罗(二合)底(丁以反)也(二)微蘖多羯么涅(入)阇多(三)吽(四)</p>
  <p id="aA3">诸缘觉真言曰。</p>
  <p id="aA4">南么三曼多勃驮喃(一)嚩(二)</p>
  <p id="aA5">普一切佛菩萨心真言曰。</p>
  <p id="aA6">南么三曼多勃驮喃(一)萨婆勃驮菩提萨埵(二)诃[口*栗]捺耶(三)宁夜(二合)吠奢儞(平)(四)娜么萨婆尾泥(去五)莎诃(六)</p>
  <p id="aA7">普世天等诸心真言曰。</p>
  <p id="aA8">南么三曼多勃驮喃(一)路迦(引)路迦羯啰(引)也(二)萨婆提婆那伽药吃沙(二合)健达婆阿(上)苏啰蘖噜荼紧捺啰摩护啰伽(上)儞(三)诃[口*栗](二合)捺耶(四)宁夜(二合)羯[口*履]洒(二合)也(五)微质怛啰(二合)蘖底(丁以反六)莎诃(七)</p>
  <p id="aA9">一切诸佛真言曰。</p>
  <p id="aAA">南么三曼多勃驮喃(一)萨婆他(二)微么底(三)微枳啰儜(上)(四)达摩驮啫[嗨-每+(臼/工)](入)阇多(五)参参诃(六)莎诃(七)</p>
  <p id="aAB">不可越守护门者真言曰。</p>
  <p id="aAC">南么三曼多勃驮喃(一)讷啰驮(二合)[口*履]沙(二合二)摩诃(引)路洒儜(上三)佉娜也萨鑁(引平)怛他(引)蘖多(引)然矩噜(四)莎诃(五)</p>
  <p id="aAD">相向守护门者真言曰。</p>
  <p id="aAE">南么三曼多勃驮喃(一)系摩诃钵啰(二合)战拏(二)阿毗目佉(三)蘖[口*栗](二合)诃拏(二合)佉娜耶(四)紧质啰(引)也徙(五)三么耶么弩娑么(二合)啰(六)莎诃(七)</p>
  <p id="aAF">结大界真言曰。</p>
  <p id="aAG">南么三曼多勃驮喃(一)萨婆怛罗(二合引)弩蘖帝(二)满驮也徙瞒(引)(三)摩诃三摩耶[嗨-每+(臼/工)](入)阇(去)帝(四)娑么(二合)啰奶(五)阿钵啰(二合)底(丁以反)诃谛(六)驮迦驮迦(七)折啰折啰(八)满驮满驮(九)捺奢儞膻(十)萨婆怛他(引)蘖多(引)弩壤帝(十一)钵啰(二合)嚩啰达咙腊驮微若曳(平十二)薄伽(上)嚩底(十三)微矩[口*履]微矩丽(十四)丽鲁补[口*履](十五)莎诃(十六)</p>
  <p id="aAH">菩提真言曰。</p>
  <p id="aAI">南么三曼多勃驮喃(一)阿(上)</p>
  <p id="aAJ">行真言曰。</p>
  <p id="aAK">南么三曼多勃驮喃(一)阿(去)</p>
  <p id="aAL">成菩提真言曰。</p>
  <p id="aAM">南么三曼多勃驮喃(一)暗。</p>
  <p id="aAN">涅槃真言曰。</p>
  <p id="aAO">南么三曼多勃驮喃(一)恶。</p>
  <p id="aAP">降三世真言曰。</p>
  <p id="aAQ">南么三曼多伐折啰(二合)赧(一)诃(去)</p>
  <p id="aAR">不动尊真言曰。</p>
  <p id="aAS">南么三曼多伐折啰(二合)赧(一)悍。</p>
  <p id="aAT">除盖障真言曰。</p>
  <p id="aAU">南么三曼多勃驮喃(一)阿(去急呼)</p>
  <p id="aAV">观自在真言曰。</p>
  <p id="aAW">南么三曼多勃驮喃(一)娑(上)</p>
  <p id="aAX">金刚手真言曰。</p>
  <p id="aAY">南么三曼多伐折啰(二合)赧(一)嚩(急呼)</p>
  <p id="aAZ">妙吉祥真言曰。</p>
  <p id="aAa">南么三曼多勃驮喃瞒。</p>
  <p id="aAb">虚空眼真言曰。</p>
  <p id="aAc">南么三曼多勃驮喃(一)严(轻呼)</p>
  <p id="aAd">法界真言曰。</p>
  <p id="aAe">南么三曼多勃驮喃(一)嚂。</p>
  <p id="aAf">大勤勇真言曰。</p>
  <p id="aAg">南么三曼多勃驮喃(一)欠(平)</p>
  <p id="aAh">水自在真言曰。</p>
  <p id="aAi">南么三曼多勃驮喃(一)髯。</p>
  <p id="aAj">多罗尊真言曰。</p>
  <p id="aAk">南么三曼多勃驮喃(一)耽。</p>
  <p id="aAl">毗俱胝真言曰。</p>
  <p id="aAm">南么三曼多勃驮喃(一)勃[口*履](二合)</p>
  <p id="aAn">得大势真言曰。</p>
  <p id="aAo">南么三曼多勃驮喃(一)参。</p>
  <p id="aAp">白处尊真言曰。</p>
  <p id="aAq">南么三曼多勃驮喃(一)半。</p>
  <p id="aAr">何耶揭哩婆真言曰。</p>
  <p id="aAs">南么三曼多勃驮喃(一)含。</p>
  <p id="aAt">耶输陀罗真言曰。</p>
  <p id="aAu">南么三曼多勃驮喃(一)阎。</p>
  <p id="aAv">宝掌真言曰。</p>
  <p id="aAw">南么三曼多勃驮喃(一)参。</p>
  <p id="aAx">光网真言曰。</p>
  <p id="aAy">南么三曼多勃驮喃(一)髯。</p>
  <p id="aAz">释迦牟尼真言曰。</p>
  <p id="aB0">南么三曼多勃驮喃(一)婆(上)</p>
  <p id="aB1">三佛顶真言曰。</p>
  <p id="aB2">南么三曼多勃驮喃(一)吽吒嚂(二合)</p>
  <p id="aB3">白伞佛顶真言曰。</p>
  <p id="aB4">南么三曼多勃驮喃(一)嚂。</p>
  <p id="aB5">胜佛顶真言曰。</p>
  <p id="aB6">南么三曼多勃驮喃(一)苫。</p>
  <p id="aB7">最胜佛顶真言曰。</p>
  <p id="aB8">南么三曼多勃驮喃(一)赐。</p>
  <p id="aB9">火聚佛顶真言曰。</p>
  <p id="aBA">南么三曼多勃驮喃(一)怛[啊-可+(嶙-山)](二合)</p>
  <p id="aBB">除障佛顶真言曰。</p>
  <p id="aBC">南么三曼多勃驮喃(一)诃婪(二合)</p>
  <p id="aBD">世明妃真言曰。</p>
  <p id="aBE">南么三曼多勃驮喃(一)耽含半含阎。</p>
  <p id="aBF">无能胜真言曰。</p>
  <p id="aBG">南么三曼多勃驮喃(一)吽。</p>
  <p id="aBH">地神真言曰。</p>
  <p id="aBI">南么三曼多勃驮喃(一)微。</p>
  <p id="aBJ">髻设尼真言曰。</p>
  <p id="aBK">南么三曼多勃驮喃(一)枳履。</p>
  <p id="aBL">邬波髻设尼真言曰。</p>
  <p id="aBM">南么三曼多勃驮喃(一)儞履。</p>
  <p id="aBN">质多童子真言曰。</p>
  <p id="aBO">南么三曼多勃驮喃(一)弭履。</p>
  <p id="aBP">财慧童子真言曰。</p>
  <p id="aBQ">南么三曼多勃驮喃(一)系履。</p>
  <p id="aBR">除疑怪真言曰。</p>
  <p id="aBS">南么三曼多勃驮喃(一)诃娑难。</p>
  <p id="aBT">施一切众生无畏真言曰。</p>
  <p id="aBU">南么三曼多勃驮喃(一)啰娑难。</p>
  <p id="aBV">除一切恶趣真言曰。</p>
  <p id="aBW">南么三曼多勃驮喃(一)特懵(二合)娑难。</p>
  <p id="aBX">哀愍慧真言曰。</p>
  <p id="aBY">南么三曼多勃驮喃(一)微诃娑难。</p>
  <p id="aBZ">大慈生真言曰。</p>
  <p id="aBa">南么三曼多勃驮喃(一)谄(敕减反)</p>
  <p id="aBb">大悲缠真言曰。</p>
  <p id="aBc">南么三曼多勃驮喃(一)阎。</p>
  <p id="aBd">除一切热恼真言曰。</p>
  <p id="aBe">南么三曼多勃驮喃(一)缢。</p>
  <p id="aBf">不思议慧真言曰。</p>
  <p id="aBg">南么三曼多勃驮喃(一)污。</p>
  <p id="aBh">宝处真言曰。</p>
  <p id="aBi">南么三曼多勃驮喃(一)难(上)</p>
  <p id="aBj">宝手真言曰。</p>
  <p id="aBk">南么三曼多勃驮喃(一)衫。</p>
  <p id="aBl">持地真言曰。</p>
  <p id="aBm">南么三曼多勃驮喃(一)噞。</p>
  <p id="aBn">复次真言曰。</p>
  <p id="aBo">南么三曼多勃驮喃(一)髯(轻呼鼻声)</p>
  <p id="aBp">宝印手真言曰。</p>
  <p id="aBq">南么三曼多勃驮喃(一)泛(普含反)</p>
  <p id="aBr">坚内意真言曰。</p>
  <p id="aBs">南么三曼多勃驮喃(一)赧。</p>
  <p id="aBt">虚空无垢真言曰。</p>
  <p id="aBu">南么三曼多勃驮喃(一)含。</p>
  <p id="aBv">虚空慧真言曰。</p>
  <p id="aBw">南么三曼多勃驮喃(一)[口*鄰]。</p>
  <p id="aBx">清净慧真言曰。</p>
  <p id="aBy">南么三曼多勃驮喃(一)蘖丹(都痕反)</p>
  <p id="aBz">行慧真言曰。</p>
  <p id="aC0">南么三曼多勃驮喃(一)地嚂。</p>
  <p id="aC1">安慧真言曰。</p>
  <p id="aC2">南么三曼多勃驮喃(一)吽。</p>
  <p id="aC3">诸奉教者真言曰。</p>
  <p id="aC4">南么三曼多勃驮喃(一)地室唎(二合)唅没嚂(二合)</p>
  <p id="aC5">菩萨所说真言曰。</p>
  <p id="aC6">南么三曼多勃驮喃(一)吃沙(二合)拏啰阎剑。</p>
  <p id="aC7">净居天真言曰。</p>
  <p id="aC8">南么三曼多勃驮喃(一)满弩(轻)啰么(二)达摩三婆(去)嚩微(三)婆(上)嚩迦那(四)三三(五)莎诃。</p>
  <p id="aC9">罗刹娑真言曰。</p>
  <p id="aCA">南么三曼多勃驮喃(一)吃嚂(二合)计[口*履]。</p>
  <p id="aCB">诸茶吉尼真言曰。</p>
  <p id="aCC">南么三曼多勃驮喃(一)诃(去)唎(二合)诃(上)</p>
  <p id="aCD">诸药叉女真言曰。</p>
  <p id="aCE">南么三曼多勃驮喃(一)药吃叉(二合)尾儞夜(二合)达[口*履]。</p>
  <p id="aCF">诸毗舍遮真言曰。</p>
  <p id="aCG">南么三曼多勃驮喃(一)比旨比旨。</p>
  <p id="aCH">诸部多真言曰。</p>
  <p id="aCI">南么三曼多勃驮喃(一)喁缢喁伊(上)懵散宁(去)</p>
  <p id="aCJ">诸阿修罗真言曰。</p>
  <p id="aCK">南么三曼多勃驮喃(一)啰吒(知奸反)啰吒(同上)特懵耽没啰(二合)波啰(二合)</p>
  <p id="aCL">诸摩睺罗伽真言曰。</p>
  <p id="aCM">南么三曼多勃驮喃(一)蘖啰蓝蘖罗蓝。</p>
  <p id="aCN">诸紧那罗真言曰。</p>
  <p id="aCO">南么三曼多勃驮喃(一)诃(上)散难微诃(上)散难。</p>
  <p id="aCP">诸人真言曰。</p>
  <p id="aCQ">南么三曼多勃驮喃(一)壹车(去)钵嚂(二)么弩(轻)么曳迷(三)莎诃。</p>
  <p id="aCR">秘密主是等一切真言我已宣说。<a id="a-CS"></a>是中一切真言之心。<a id="a-CT"></a>汝当谛听。<a id="a-CU"></a>所谓阿字门。<a id="a-CV"></a>念此一切诸真言心最为无上。<a id="a-CW"></a>是一切真言所住。<a id="a-CX"></a>于此真言而得决定。</p>
 </body>
</html>