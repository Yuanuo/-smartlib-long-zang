<!DOCTYPE html>
<html>
<head>
  <meta charset="utf-8"/>
  <meta name="author" content="输婆迦罗"/>
  <meta name="author" content="一行/唐"/>
  <meta name="library" content="龙藏"/>
  <meta name="catalog" content="龙藏/大乘单译经"/>
  <title>大毗卢遮那成佛神变加持经卷第二</title>
</head>
<body>
  <h1 class="head">大毗卢遮那成佛神变加持经卷第二</h1>
  <h2>入漫茶罗具缘真言品第二之余</h2>
  <p>尔时毗卢遮那世尊。与一切诸佛同共集会。各各宣说一切声闻缘觉菩萨三昧道。时佛入于一切如来一体速疾力三昧。于是世尊复告执金刚菩萨言。</p>
  <p class="l-js-5c">我昔坐道场　　降伏于四魔</p>
  <p class="l-js-5c">以大勤勇声　　除众生怖畏</p>
  <p class="l-js-5c">是时梵天等　　心喜共称说</p>
  <p class="l-js-5c">由此诸世间　　号名大勤勇</p>
  <p class="l-js-5c">我觉本不生　　出过语言道</p>
  <p class="l-js-5c">诸过得解脱　　远离于因缘</p>
  <p class="l-js-5c">知空等虚空　　如实相智生</p>
  <p class="l-js-5c">已离一切暗　　第一实无垢</p>
  <p class="l-js-5c">诸趣唯想名　　佛相亦复然</p>
  <p class="l-js-5c">此第一实际　　以加持力故</p>
  <p class="l-js-5c">为度于世间　　而以文字说</p>
  <p>尔时执金刚具德者。得未曾有开敷眼。顶礼一切智而说偈言。</p>
  <p class="l-js-5c">诸佛甚希有　　权智不思议</p>
  <p class="l-js-5c">离一切戏论　　诸佛自然智</p>
  <p class="l-js-5c">而为世间说　　满足众希愿</p>
  <p class="l-js-5c">真言相如是　　常依于二谛</p>
  <p class="l-js-5c">若有诸众生　　知此法教者</p>
  <p class="l-js-5c">世人应供养　　犹如敬制底</p>
  <p>时执金刚说此偈已。谛观毗卢遮那。目不暂瞬默然而住。于是世尊。复告执金刚秘密主言。复次秘密主。一生补处菩萨。住佛地三昧道。离于造作知世间相。住于业地坚住佛地。复次秘密主。八地自在菩萨三昧道。不得一切诸法。离于有生。知一切幻化。是故世称观自在者。复次秘密主。声闻众住有缘地。识生灭除二边。极观察智。得不随顺修行因。是名声闻三昧道。秘密主缘觉观察因果。住无言说法。不转无言说。于一切法证极灭语言三昧。是名缘觉三昧道。秘密主。世间因果及业。若生若灭。系属他主。空三昧生。是名世间三昧道。尔时世尊而说偈言。</p>
  <p class="l-js-5c">秘密主当知　　此等三昧道</p>
  <p class="l-js-5c">若住佛世尊　　菩萨救世者</p>
  <p class="l-js-5c">缘觉声闻说　　摧害于诸过</p>
  <p class="l-js-5c">若诸天世间　　真言法教道</p>
  <p class="l-js-5c">如是勤勇者　　为利众生故</p>
  <p>复次世尊告执金刚秘密主言。秘密主汝当谛听。诸真言相。金刚手言。唯然世尊愿乐欲闻。尔时世尊复说颂曰。</p>
  <p class="l-js-5c">等正觉真言　　言名成立相</p>
  <p class="l-js-5c">如因陀罗宗　　诸义利成就</p>
  <p class="l-js-5c">有增加法句　　本名行相应</p>
  <p class="l-js-5c">若唵字吽字　　及与泼磔迦</p>
  <p class="l-js-5c">或颉唎媲等　　是佛顶名号</p>
  <p>若揭[口*栗]佷拏　　佉陀耶畔阇</p>
  <p class="l-js-5c">诃娜摩啰也　　钵吒也等类</p>
  <p class="l-js-5c">是奉教使者　　诸忿怒真言</p>
  <p class="l-js-5c">若有纳么字　　及莎缚诃等</p>
  <p class="l-js-5c">是修三摩地　　寂行者标相</p>
  <p class="l-js-5c">若有扇多字　　微戍陀字等</p>
  <p class="l-js-5c">当知能满足　　一切所希愿</p>
  <p class="l-js-5c">此正觉佛子　　救世者真言</p>
  <p class="l-js-5c">若声闻所说　　一一句安布</p>
  <p class="l-js-5c">是中辟支佛　　复有少差别</p>
  <p class="l-js-5c">谓三昧分异　　净除于业生</p>
  <p>复次秘密主。此真言相非一切诸佛所作。不令他作。亦不随喜。何以故以是诸法法如是故。若诸如来出现。若诸如来不出。诸法法尔如是住。谓诸真言。真言法尔故秘密主。成等正觉一切知者。一切见者。出兴于世。而自此法。说种种道。随种种乐欲。种种诸众生心。以种种句种种文。种种随方语言。种种诸趣音声。而以加持说真言道。秘密主云何如来真言道。谓加持此书写文字。秘密主。如来无量百千俱胝那庾多劫。积集修行真实谛语。四圣谛四念处。四神足十如来力。六波罗蜜七菩提宝。四梵住十八佛不共法。秘密主以要言之。诸如来一切智智。一切如来自福智力。自愿智力。一切法界加持力。随顺众生如其种类。开示真言教法。云何真言教法。谓阿字门一切诸法本不生故。迦字门一切诸法离作业故。佉字门一切诸法等虚空不可得故。哦字门一切诸法一切行不可得故。伽(重声)字门一切诸法一合不可得故。遮字门一切诸法离一切迁变故。车字门一切诸法影像不可得故。若字门一切诸法生不可得故。社字门一切诸法战敌不可得故。吒字门一切诸法慢不可得故。咤字门一切诸法长养不可得故。拏字门一切诸法怨对不可得故。荼(重声)字门一切诸法执持不可得故。多字门一切诸法如如不可得故。他字门一切诸法住处不可得故。娜字门一切诸法施不可得故。驮(重声)字门一切诸法法界不可得故。波字门一切诸法第一义谛不可得故。颇字门一切诸法不坚如聚沫故么字门一切诸法缚不可得故。婆字门一切诸法一切有不可得故。野字门一切诸法一切乘不可得故。啰字门一切诸法离一切诸尘染故。逻字门一切诸法一切相不可得故。缚字门一切诸法语言道断故。奢字门一切诸法本性寂故。沙字门一切诸法性钝故。娑字门一切诸法一切谛不可得故。诃字门一切诸法因不可得故。秘密主仰若拏那么于一切三昧。自在速能成辨诸事。所为义利皆悉成就。尔时世尊而说偈言。</p>
  <p class="l-js-5c">真言三昧门　　圆满一切愿</p>
  <p class="l-js-5c">所谓诸如来　　不可思议果</p>
  <p class="l-js-5c">具足众胜愿　　真言决定义</p>
  <p class="l-js-5c">超越于三世　　无垢同虚空</p>
  <p class="l-js-5c">住不思议心　　起作诸事业</p>
  <p class="l-js-5c">到修行地者　　授不思议果</p>
  <p class="l-js-5c">是第一真实　　诸佛所开示</p>
  <p class="l-js-5c">若知此法教　　当得诸悉地</p>
  <p class="l-js-5c">最胜真实声　　真言真言相</p>
  <p class="l-js-5c">行者谛思惟　　当得不坏句</p>
  <p>尔时执金刚秘密主白佛言。希有世尊。佛说不思议真言相道法。不共一切声闻缘觉。亦非普为一切众生。若信此真言道者。诸功德法皆当满足。唯愿世尊。次说漫荼罗所须次第。如是说已。世尊复告金刚手而说偈言。</p>
  <p class="l-js-5c">持真言行者　　供养诸圣尊</p>
  <p class="l-js-5c">当奉悦意花　　洁白黄朱色</p>
  <p class="l-js-5c">钵头摩青莲　　龙花奔那伽</p>
  <p class="l-js-5c">计萨啰末利　　得檗蓝瞻卜</p>
  <p class="l-js-5c">无忧底罗剑　　钵吒罗娑罗</p>
  <p class="l-js-5c">是等鲜妙华　　吉祥众所乐</p>
  <p class="l-js-5c">采集以为鬘　　敬心而供养</p>
  <p class="l-js-5c">栴檀及青木　　苜蓿香郁金</p>
  <p class="l-js-5c">及余妙涂香　　尽持以奉献</p>
  <p class="l-js-5c">沉水及松香　　嚩蓝与龙脑</p>
  <p class="l-js-5c">白檀胶香等　　失利婆塞迦</p>
  <p class="l-js-5c">及余焚香类　　芬馥世称美</p>
  <p class="l-js-5c">应当随法教　　而奉于圣尊</p>
  <p class="l-js-5c">复次大众生　　依教献诸食</p>
  <p class="l-js-5c">奉乳糜酪饭　　欢喜漫荼迦</p>
  <p class="l-js-5c">百叶甘美饼　　净妙沙糖饼</p>
  <p class="l-js-5c">布利迦间究　　及末涂失啰</p>
  <p class="l-js-5c">媲诺迦无忧　　播钵吒食等</p>
  <p class="l-js-5c">如是诸肴膳　　种种珍妙果</p>
  <p class="l-js-5c">蹇荼与石蜜　　糖蜜生熟酥</p>
  <p class="l-js-5c">种种诸浆饮　　乳酪净牛味</p>
  <p class="l-js-5c">又奉诸灯烛　　异类新净器</p>
  <p class="l-js-5c">盛满妙香油　　布列为照明</p>
  <p class="l-js-5c">四方缯憣盖　　种种色相间</p>
  <p class="l-js-5c">门标异形类　　并悬以铃铎</p>
  <p class="l-js-5c">或以心供养　　一切皆作之</p>
  <p class="l-js-5c">持真言行者　　存意勿遗忘</p>
  <p class="l-js-5c">次具迦罗奢　　或六或十八</p>
  <p class="l-js-5c">备足诸宝药　　盛满众香水</p>
  <p class="l-js-5c">枝条上垂布　　间插华果实</p>
  <p class="l-js-5c">涂香等严饰　　结护而作净</p>
  <p class="l-js-5c">系颈以妙衣　　瓶数或增广</p>
  <p class="l-js-5c">上首诸尊等　　各各奉兼服</p>
  <p class="l-js-5c">诸余大有情　　一一皆献之</p>
  <p class="l-js-5c">如是修供养　　次引应度者</p>
  <p class="l-js-5c">洒之以净水　　授与涂香华</p>
  <p class="l-js-5c">令发菩提心　　忆念诸如来</p>
  <p class="l-js-5c">一切皆当得　　生于净佛家</p>
  <p class="l-js-5c">结法界生印　　及与法轮印</p>
  <p class="l-js-5c">金刚有情等　　而用作加护</p>
  <p class="l-js-5c">次应当自结　　诸佛三昧耶</p>
  <p class="l-js-5c">三转加净衣　　如真言法教</p>
  <p class="l-js-5c">而用覆其首　　深起悲念心</p>
  <p class="l-js-5c">三诵三昧耶　　顶戴以啰字</p>
  <p class="l-js-5c">严以大空点　　周匝开焰鬘</p>
  <p class="l-js-5c">字门生白光　　流出如满月</p>
  <p class="l-js-5c">现对诸救世　　而散于净华</p>
  <p class="l-js-5c">随其所至处　　行人而尊奉</p>
  <p class="l-js-5c">漫荼罗初门　　大龙厢卫处</p>
  <p class="l-js-5c">于二门中间　　安立于学人</p>
  <p class="l-js-5c">住彼随法教　　而作众事业</p>
  <p class="l-js-5c">如是令弟子　　远离于诸过</p>
  <p class="l-js-5c">作寂然护摩　　护摩依法住</p>
  <p class="l-js-5c">初自中胎藏　　至第二之外</p>
  <p class="l-js-5c">于漫茶罗中　　作无疑虑心</p>
  <p class="l-js-5c">如其自肘量　　陷作光明坛</p>
  <p class="l-js-5c">四节为周界　　中表金刚印</p>
  <p class="l-js-5c">师位之右方　　护摩具支分</p>
  <p class="l-js-5c">学人住其左　　蹲踞增敬心</p>
  <p class="l-js-5c">自敷吉祥草　　藉地以安坐</p>
  <p class="l-js-5c">或布众彩色　　彤辉极严丽</p>
  <p class="l-js-5c">一切缋事成　　是略护摩处</p>
  <p class="l-js-5c">周匝布祥茅　　端坐互相加</p>
  <p class="l-js-5c">右旋皆广厚　　遍洒以香水</p>
  <p class="l-js-5c">思惟火光尊　　哀愍一切故</p>
  <p class="l-js-5c">应当持满器　　而以供养之</p>
  <p class="l-js-5c">尔时善住者　　当说是真语</p>
  <p>南么三曼多勃驮喃(一)恶揭娜(二合)曳(平)(二)莎诃(三)</p>
  <p class="l-js-5c">复以三昧手　　次持诸弟子</p>
  <p class="l-js-5c">慧手大空指　　略奉持护摩</p>
  <p class="l-js-5c">每献辄诚诵　　各别至三七</p>
  <p class="l-js-5c">当住慈愍心　　依法真实言</p>
  <p>南么三曼多勃驮喃(一)阿(去)摩诃(引)扇底(丁以反下同)檗多(二)扇底羯啰(三)钵啰(二合)睒摩达磨儞(入)若(引)多(四)阿婆(去)嚩萨嚩(二合)婆(引)嚩(五)达么娑么多(引)钵啰(二合)钵多(二合)(六)莎诃(七)</p>
  <p class="l-js-5c">行者护摩竟　　应教令儭施</p>
  <p class="l-js-5c">金银众珍宝　　象马及车乘</p>
  <p class="l-js-5c">牛羊上衣服　　或复余资财</p>
  <p class="l-js-5c">弟子当至诚　　恭敬起殷重</p>
  <p class="l-js-5c">深心自忻庆　　而奉于所尊</p>
  <p class="l-js-5c">以修行净舍　　令彼欢喜故</p>
  <p class="l-js-5c">已为作加护　　应召而告言</p>
  <p class="l-js-5c">今此胜福田　　一切佛所说</p>
  <p class="l-js-5c">为欲广饶益　　一切诸有情</p>
  <p class="l-js-5c">奉施一切僧　　当获于大果</p>
  <p class="l-js-5c">无尽大资财　　世说常随生</p>
  <p class="l-js-5c">以供养僧者　　施具德之人</p>
  <p class="l-js-5c">是故世尊说　　应当发欢喜</p>
  <p class="l-js-5c">随力办肴膳　　而施现前僧</p>
  <p>尔时毗卢遮那世尊。复告执金刚秘密主。而说偈言。</p>
  <p class="l-js-5c">汝摩诃萨埵　　一心应谛听</p>
  <p class="l-js-5c">当广说灌顶　　古佛所开示</p>
  <p class="l-js-5c">师作第二坛　　对中漫荼罗</p>
  <p class="l-js-5c">图画于外界　　相距二肘量</p>
  <p class="l-js-5c">四方正均等　　内向开一门</p>
  <p class="l-js-5c">安四执金刚　　居其四维外</p>
  <p class="l-js-5c">谓住无戏论　　及虚空无垢</p>
  <p class="l-js-5c">无垢眼金刚　　被杂色衣等</p>
  <p class="l-js-5c">内心大莲华　　八叶及须蕊</p>
  <p class="l-js-5c">于四方叶中　　四伴侣菩萨</p>
  <p class="l-js-5c">由彼大有情　　往昔愿力故</p>
  <p class="l-js-5c">云何名为四　　谓总持自在</p>
  <p class="l-js-5c">念持利益心　　悲者菩萨等</p>
  <p class="l-js-5c">所余诸四叶　　作四奉教者</p>
  <p class="l-js-5c">杂色衣满愿　　无碍及解脱</p>
  <p class="l-js-5c">中央示法界　　不可思议色</p>
  <p class="l-js-5c">四宝所成瓶　　盛满众药宝</p>
  <p class="l-js-5c">普贤慈氏尊　　及与除盖障</p>
  <p class="l-js-5c">除一切恶趣　　而以作加持</p>
  <p class="l-js-5c">彼于灌顶时　　当置妙莲上</p>
  <p class="l-js-5c">献以涂香华　　灯明及阏伽</p>
  <p class="l-js-5c">上荫幢幡盖　　奉摄意音乐</p>
  <p class="l-js-5c">吉庆伽陀等　　广多美妙言</p>
  <p class="l-js-5c">如是而供养　　令得欢喜已</p>
  <p class="l-js-5c">亲对诸如来　　而自灌其顶</p>
  <p class="l-js-5c">复当供养彼　　妙善诸香华</p>
  <p class="l-js-5c">次应执金篦　　在于彼前住</p>
  <p class="l-js-5c">慰喻令欢喜　　说如是伽他</p>
  <p class="l-js-5c">佛子佛为汝　　决除无智膜</p>
  <p class="l-js-5c">犹如世医王　　善用以金筹</p>
  <p class="l-js-5c">持真言行者　　复当执明镜</p>
  <p class="l-js-5c">为显无相法　　说是妙伽他</p>
  <p class="l-js-5c">诸法无形像　　清澄无垢浊</p>
  <p class="l-js-5c">无执离言说　　但从因业起</p>
  <p class="l-js-5c">如是知此法　　自性无染污</p>
  <p class="l-js-5c">为世无比利　　汝从佛心生</p>
  <p class="l-js-5c">次当授法轮　　置以二足间</p>
  <p class="l-js-5c">慧手传法螺　　复说如是偈</p>
  <p class="l-js-5c">汝自于今日　　转于救世轮</p>
  <p class="l-js-5c">其声普周遍　　吹无上法螺</p>
  <p class="l-js-5c">勿生于异慧　　当离疑悔心</p>
  <p class="l-js-5c">开示于世间　　胜行真言道</p>
  <p class="l-js-5c">常作如是愿　　宣唱佛恩德</p>
  <p class="l-js-5c">一切持金刚　　皆当护念汝</p>
  <p class="l-js-5c">次当于弟子　　而起悲念心</p>
  <p class="l-js-5c">行者应入中　　示三昧耶偈</p>
  <p class="l-js-5c">佛子汝从今　　不惜身命故</p>
  <p class="l-js-5c">常不应舍法　　舍离菩提心</p>
  <p class="l-js-5c">悭吝一切法　　不利众生行</p>
  <p class="l-js-5c">佛说三昧耶　　汝善住戒者</p>
  <p class="l-js-5c">如护自身命　　护戒亦如是</p>
  <p class="l-js-5c">应至诚恭敬　　稽首圣尊足</p>
  <p class="l-js-5c">所作随教行　　勿生疑虑心</p>
  <p>尔时金刚手白佛言。世尊若有诸善男子善女人。入此大悲藏生大漫荼罗王三昧耶者。彼获几所福德聚。如是说已。佛告金刚手言。秘密主从初发心。乃至成如来。所有福德聚。是善男子善女人福德聚。与彼正等。秘密主以此法门当如是知。彼善男子善女人。从如来口生佛心之子。若是善男子善女人所在方所。即为有佛施作佛事。是故秘密主。若乐欲供养佛者。当供养此善男子善女人。若乐欲见佛。即当观彼。时金刚手等上首执金刚。及普贤等上首诸菩萨。同声说言。世尊我等从今以后。应当恭敬供养是善男子善女人。何以故。世尊彼善男子善女人。同见佛世尊故。</p>
  <p>尔时毗卢遮那世尊。复观一切众会。告执金刚秘密主等诸持金刚者及大众言。善男子有如来出世无量广长语轮相。如巧色摩尼。能满一切愿积集无量福德。住不可害行。三世无比力真言句。如是言已。金刚手秘密主等诸执金刚及大会众。同声说言。世尊今正是时。善逝今正是时。</p>
  <p>尔时毗卢遮那世尊。住于满一切愿出广长舌相遍覆一切佛刹清净法幢高峰观三昧。时佛从定起。尔时发遍一切如来法界哀愍无余众生界声。说此大力大护明妃曰。</p>
  <p>南么萨婆怛他(引)蘖帝弊(毗也反下同一)萨婆佩野微蘖帝弊(二)微湿嚩(二合)目契弊(三)萨婆他(引)唅(四)罗吃沙(上二合)摩诃沬丽(五)萨婆怛他(引)蘖多(六)奔昵也(二合)儞(入)阇(引)帝(七)吽[合*牛](八)怛啰(二合引)磔怛啰(二合引)磔(九)阿钵啰(二合)底(丁以反)诃谛(十)莎诃(十一)</p>
  <p>时一切如来及佛子众。说此明已。即时普遍佛刹六种震动。一切菩萨得未曾有开敷眼。于诸佛前。以悦意言音。而说偈言。</p>
  <p class="l-js-5c">诸佛甚奇特　　说此大力护</p>
  <p class="l-js-5c">一切佛护持　　城池皆固密</p>
  <p class="l-js-5c">由彼护心住　　所有为障者</p>
  <p class="l-js-5c">毗那夜迦等　　恶形诸罗刹</p>
  <p class="l-js-5c">一切皆退散　　念真言力故</p>
  <p>时薄伽梵广大法界加持。即于是时。住法界胎藏三昧。从此定起说。入佛三昧耶持明曰。</p>
  <p>南么三曼多勃驮喃(一)阿三迷(二)咀[口*履](二合)三迷(三)三么曳(四)莎诃(五)</p>
  <p>即于尔时。于一切佛刹一切菩萨众会之中。说此入三昧耶明已。诸佛子等同闻是者。于一切法而不违越。</p>
  <p>时薄伽梵。复说法界生真言曰。</p>
  <p>南么三曼多勃驮喃(一)达摩驮睹(二)萨嚩(二合)婆嚩句痕(三)</p>
  <p>金刚萨埵加持真言曰。</p>
  <p>南么三曼多伐折啰(二合)赧(一)伐折啰(二合)咀么(二合)句痕(二)</p>
  <p>金刚铠真言曰。</p>
  <p>南么三曼多伐折啰(二合)赧(一)伐折罗(二合)迦嚩遮吽(二)</p>
  <p>如来眼又观真言曰。</p>
  <p>南么三曼多勃驮喃(一)怛他(引)揭多斫吃刍(二合)(二)尾也(二合)嚩路迦也(三)莎诃(四)</p>
  <p>涂香真言曰。</p>
  <p>南么三曼多勃驮喃(一)微输(上)驮健杜(引)纳婆(二合)嚩(二)莎诃(三)</p>
  <p>华真言曰。</p>
  <p>南么三曼多勃驮喃(一)摩诃(引)妹咀[口*履]也(二合)(二)毗庾(二合)蘖帝(三)莎诃(四)</p>
  <p>烧香真言曰。</p>
  <p>南么三曼多勃驮喃(一)达摩驮睹弩蘖帝(二)莎诃(三)</p>
  <p>饮食真言曰。</p>
  <p>南么三曼多勃驮喃(一)阿啰啰(二)迦罗罗(三)沫邻捺娜弭(四)沫邻捺泥(五)摩诃(引)沫[喱-里+复](六)莎诃(七)</p>
  <p>灯真言曰。</p>
  <p>南么三曼多勃驮喃(一)怛他(引)揭多(引)喇旨(二合)(二)萨叵(二合)啰儜嚩婆(去)娑娜(三)伽伽猱陀哩耶(二合)(四)莎诃(五)</p>
  <p>阏伽真言曰。</p>
  <p>南么三曼多勃驮喃(一)伽伽(上)娜三摩(引)三摩(二)莎诃(三)</p>
  <p>如来顶相真言曰。</p>
  <p>南么三曼多勃驮喃(一)伽伽娜难多萨发(二合)啰儜(上)(二)微输(上)驮达摩儞(入)阇(引)多(三)莎诃(四)</p>
  <p>如来甲真言曰。</p>
  <p>南么三曼多勃驮喃(一)伐折啰(二合)入嚩(二合引)罗(二)微萨普(二合)啰吽(三)</p>
  <p>如来圆光真言曰。</p>
  <p>南么三曼多勃驮喃(一)入嚩(二合引)罗(引)摩履儞(二)怛他(引)蘖多(引)[口*栗]旨(二合三)莎诃(四)</p>
  <p>如来舌相真言曰。</p>
  <p>南么三曼多勃驮喃(一)摩诃(引)摩诃(二)怛他蘖多尔诃嚩(二合三)萨底也(二合)达磨钵啰(二合)底(丁以反)瑟耻(二合)多(四)莎诃(五)</p>
  <h2>息障品第三</h2>
  <p>尔时金刚手。又复请问毗卢遮那世尊。而说偈言。</p>
  <p class="l-js-5c">云何道场时　　净除诸障者</p>
  <p class="l-js-5c">修真言行人　　无能为恼害</p>
  <p class="l-js-5c">云何持真言　　云何彼成果</p>
  <p class="l-js-5c">如是发问已　　大日尊叹言</p>
  <p class="l-js-5c">善哉摩诃萨　　快说如是语</p>
  <p class="l-js-5c">随汝心所问　　今当悉开示</p>
  <p class="l-js-5c">障者自心生　　随顺昔悭吝</p>
  <p class="l-js-5c">为除彼因故　　念此菩提心</p>
  <p class="l-js-5c">善除妄分别　　从心思所生</p>
  <p class="l-js-5c">忆念菩提心　　行者离诸过</p>
  <p class="l-js-5c">常当意思惟　　不动摩诃萨</p>
  <p class="l-js-5c">而结彼密印　　能除诸障碍</p>
  <p class="l-js-5c">秘密主复听　　系除散乱风</p>
  <p class="l-js-5c">阿字为我体　　心持阿字门</p>
  <p class="l-js-5c">健陀以涂地　　而作大空点</p>
  <p class="l-js-5c">依于嚩庾方　　阖以舍啰梵</p>
  <p class="l-js-5c">思念于彼器　　大心弥卢山</p>
  <p class="l-js-5c">时时在其上　　阿字大空点</p>
  <p class="l-js-5c">先佛所宣说　　能缚于大风</p>
  <p class="l-js-5c">大有情谛听　　行者防驶雨</p>
  <p class="l-js-5c">思惟啰字门　　大力火光色</p>
  <p class="l-js-5c">威猛炽焰鬘　　忿怒持遏伽</p>
  <p class="l-js-5c">随所起方分　　治地兴荫云</p>
  <p class="l-js-5c">断以慧刀印　　昏蔽寻消散</p>
  <p class="l-js-5c">行者无畏心　　或作蓟罗剑</p>
  <p class="l-js-5c">以是金刚橛　　一切同金刚</p>
  <p class="l-js-5c">复次今当说　　息一切诸障</p>
  <p class="l-js-5c">念真言大猛　　不动大力者</p>
  <p class="l-js-5c">住本漫荼罗　　行者或居中</p>
  <p class="l-js-5c">而观彼形像　　顶戴三昧足</p>
  <p class="l-js-5c">彼障当净除　　息灭而不生</p>
  <p class="l-js-5c">或以罗迩迦　　微妙共和合</p>
  <p class="l-js-5c">行者造形像　　而以涂其身</p>
  <p class="l-js-5c">彼诸执著者　　由斯对治故</p>
  <p class="l-js-5c">彼诸根炽然　　勿生疑惑心</p>
  <p class="l-js-5c">乃至释梵尊　　不顺我教故</p>
  <p class="l-js-5c">尚当为所焚　　况复余众生</p>
  <p>尔时金刚手白佛言。世尊如我解佛所说义。我亦如是。知诸圣尊住本漫荼罗位令有威神。由彼如是住故。如来教敕无能隐蔽。何以故。世尊即一切诸真言三昧耶。所谓住于自种性故。是故真言门修菩萨行诸菩萨。亦当住于本位作诸事业。又秘密主。若说诸色彼诸圣尊漫荼罗位。诸尊形相。当知亦尔。是则先佛所说。秘密主于未来世劣慧无信众生。闻如是说不能信受。以无慧故而增疑惑。彼唯如闻。坚住而不修行。自损损他作如是言。彼诸外道有如是法非佛所说。彼无智人当作如是信解。尔时世尊而说偈言。</p>
  <p class="l-js-5c">一切智世尊　　诸法得自在</p>
  <p class="l-js-5c">如其所通达　　方便度众生</p>
  <p class="l-js-5c">是诸先佛说　　利益求法者</p>
  <p class="l-js-5c">彼愚夫不知　　诸佛之法相</p>
  <p class="l-js-5c">我说一切法　　所有相皆空</p>
  <p class="l-js-5c">常当住真言　　善决定作业</p>
  <h2>普通真言藏品第四</h2>
  <p>尔时诸执金刚。秘密主为上首。诸菩萨众。普贤为上首。稽首毗卢遮那佛。各各言音请白世尊。乐欲于此大悲藏生大漫荼罗王。如所通达法界清净门演说真言法句。</p>
  <p>尔时世尊无坏法尔加持。而告诸执金刚及菩萨言。善男子当说如所通达法界。净除众生界真实语句。时普贤菩萨。即时住于佛境界庄严三昧。说无阂力真言曰。</p>
  <p>南么三曼多勃驮喃(一)三么多(引)奴揭多(二)嚩啰阇达摩[嗨-每+(臼/工)]阇多(三)摩诃(引)摩诃(四)莎诃(五)</p>
  <p>时弥勒菩萨。住发生普遍大慈三昧。说自心。真言曰。</p>
  <p>南么三曼多勃驮喃(一)阿尔单若耶(二)萨婆萨埵(引)舍耶弩蘖多(三)莎诃(四)</p>
  <p>尔时虚空藏菩萨。入清净境界三昧。说自心。真言曰。</p>
  <p>南么三曼多勃驮喃(一)阿(去)迦(引)奢三么多(引)弩蘖多(二)微质怛囒(引)嚩啰达啰(三)莎诃(四)</p>
  <p>尔时除一切盖障菩萨。入悲力三昧。说真言曰。</p>
  <p>南么三曼多勃驮喃(一)阿(去)萨埵系多(引)毗庾(二合)蘖多(二)怛嚂(二合)怛嚂(二合)嚂嚂(三)莎诃(四)</p>
  <p>尔时观世自在菩萨。入于普观三昧。说自心及眷属。真言曰。</p>
  <p>南么三曼多勃驮喃(一)萨婆怛他(上)蘖多(上)嚩卢吉多(二)羯噜儜么也(三)啰啰吽若(短声四)莎诃(五)</p>
  <p>得大势真言曰。</p>
  <p>南么三曼多勃驮喃(一)髯髯索(二)莎(二合)诃(三)</p>
  <p>多罗尊真言曰。</p>
  <p>南么三曼多勃驮喃(一)羯噜呶嗢婆(二合上)吠(平)(二)哆囇哆[口*履]抳(三)莎诃(四)</p>
  <p>大毗俱胝真言曰。</p>
  <p>南么三曼多勃驮喃(一)萨婆陪也怛啰(二合引)散儞(平)(二)吽萨破(二合)吒也(三)莎诃(四)</p>
  <p>白处尊真言曰。</p>
  <p>南么三曼多勃驮喃(一)怛他(引)蘖多微洒也(二)三婆(去)吠(平)(三)钵昙摩(二合)摩履儞(平)(四)莎诃(五)</p>
  <p>何耶揭[口*栗]嚩真言曰。</p>
  <p>南么三曼多勃驮喃(一)吽佉(引)陀畔阇(二)萨破(二合)吒也(三)莎诃(四)</p>
  <p>时地藏菩萨。住金刚不可坏行境界三昧。说真言曰。</p>
  <p>南么三曼多勃驮喃(一)诃诃诃(二)素(上)怛弩(三)莎诃(四)</p>
  <p>时文殊师利童子。住佛加持神力三昧。说自心真言曰。</p>
  <p>南么三曼多勃驮喃(一)系系俱摩啰迦(二)微目吃底(丁以反二合)钵他悉体(他以反)多(三)萨么(二合)啰萨么(二合)啰(四)钵啰(二合)底(丁以反)然(五)莎诃(六)</p>
  <p>尔时金刚手。住大金刚无胜三昧。说自心及眷属真言曰。</p>
  <p>南么三曼多伐折啰(二合)赧(一)战拏么诃(引)[口*路]瑟赧(平)(二)吽。</p>
  <p>忙莽计真言曰。</p>
  <p>南么三曼多伐折啰(二合)赧(一)怛[口*履](二合)吒(轻)怛[口*履](二合)吒(轻二)若衍底(丁以反)(三)莎诃(四)</p>
  <p>金刚锁真言曰。</p>
  <p>南么三曼多伐折啰(二合)赧(一)满陀满陀也(二)暮吒暮吒也(二)伐折路(二合)嗢婆(去二合)吠(三)萨嚩怛啰(引二合)钵啰(引二合)底(丁以反)诃谛(四)莎诃(五)</p>
  <p>金刚月黡真言曰。</p>
  <p>南么三曼多伐折啰(二合)赧(一)颉唎(二合)吽发吒(轻二)莎诃(三)</p>
  <p>金刚针真言曰。</p>
  <p>南么三曼多伐折啰(二合)赧(一)萨婆达么儞(入)唎吠(平二合)达儞(平)(二)伐折啰(二合)素旨嚩(入)啰泥(三)莎诃(四)</p>
  <p>一切持金刚真言曰。</p>
  <p>南么三曼多伐折啰(二合)赧(一)吽[合*牛][合*牛](二)发吒(轻)发吒(轻)发吒髯髯(三)莎诃(四)</p>
  <p>一切诸奉教者真言曰。</p>
  <p>南么三曼多伐折啰(二合)赧(一)系系紧质啰(引)也徙(二)釳[口*栗](二合)佷儜(二合)釳[口*栗](二合)佷儜(二合)(三)佉娜佉娜(四)钵[口*履]布啰也(五)萨嚩(二合)钵啰(二合)底(丁以反)然(六)莎诃(七)</p>
  <p>时释迦牟尼世尊。入于宝处三昧。说自心及眷属真言曰。</p>
  <p>南么三曼多勃驮喃(一)萨婆吃丽(二合)奢[嗨-每+(臼/工)](入)素捺那(二)萨婆达摩嚩始多(引)钵啰(二合)钵多(三)伽伽娜三摩(引)三么(四)莎诃(五)</p>
  <p>毫相真言曰。</p>
  <p>南么三曼多勃驮喃(一)嚩啰泥(去二)嚩啰钵啰(二合引)钵帝吽(三)</p>
  <p>一切诸佛顶真言曰。</p>
  <p>南么三曼多勃驮喃(一)鑁鑁鑁(二)吽[合*牛]发吒(轻三)莎诃(四)</p>
  <p>无能胜真言曰。</p>
  <p>南么三曼多勃驮喃(一)地(入)[口*陵](二合)地(入)[口*陵](二合二)[口*陵][口*陵](三)驲[口*陵](二合)驲[口*陵](二合四)莎诃(五)</p>
  <p>无能胜妃真言曰。</p>
  <p>南么三曼多勃驮喃(一)阿(上)钵啰(引)尔帝(二)若行底(丁以反)怛抳帝(三)莎诃(四)</p>
  <p>地神真言曰。</p>
  <p>南么三曼多勃驮喃(一)钵[口*栗](二合)体(他以)梅(无盖反)曳(平二合)(二)莎诃(三)</p>
  <p>毗纽天真言曰。</p>
  <p>南么三曼多勃驮喃(一)微瑟儜(二合)吠(二)莎诃。</p>
  <p>噜捺啰真言曰。</p>
  <p>南么三曼多勃驮喃(一)噜捺啰(引二合)也(二)莎诃(三)</p>
  <p>风神真言曰。</p>
  <p>南么三曼多勃驮喃(一)嚩(引)也吠(平)(二)莎诃(三)</p>
  <p>美音天真言曰。</p>
  <p>南么三曼多勃驮喃(一)萨啰娑嚩(二合)底(丁以反)曳(二合二)莎诃(三)</p>
  <p>祢哩底真言曰。</p>
  <p>南么三曼多勃驮喃(一)[口*逻](引)吃洒(二合)娑(去)地钵多曳(平)(二)莎诃(三)</p>
  <p>阎魔真言曰。</p>
  <p>南么三曼多勃驮喃(一)梅(无盖反)嚩娑(上)嚩(三合)哆也(二)莎诃(三)</p>
  <p>死王真言曰。</p>
  <p>南么三曼多勃驮喃(一)没[口*栗](二合)怛也(二合)吠(平)(二)娑诃(三)</p>
  <p>黑夜神真言曰。</p>
  <p>南么三曼多勃驮喃(一)迦(引)啰啰(引)怛唎(二合)曳(平)(二)莎诃(三)</p>
  <p>七母等真言曰。</p>
  <p>南么三曼多勃驮喃(一)忙怛[口*履](二合)弊(毗也反二)莎诃(三)</p>
  <p>释提桓因真言曰。</p>
  <p>南么三曼多勃驮喃(一)铄吃啰(引二合)也(二)莎诃(三)</p>
  <p>嚩噜拏龙王真言曰。</p>
  <p>南么三曼多勃驮喃(一)阿(去)半钵哆曳(平)(二)娑诃(三)</p>
  <p>梵天真言曰。</p>
  <p>南么三曼多勃驮喃(一)钵啰(二合)阇(引)钵多曳(平)(二)娑诃。</p>
  <p>日天真言曰。</p>
  <p>南么三曼多勃驮喃(一)阿(去)儞怛夜(二合)耶(二)娑诃(三)</p>
  <p>月天真言曰。</p>
  <p>南么三曼多勃驮喃(一)战捺罗(引二合)也(二)娑诃(三)</p>
  <p>诸龙真言曰。</p>
  <p>南么三曼多勃驮喃(一)谜伽(上)设泞曳(平)(二)娑诃(三)</p>
  <p>难陀跋难陀真言曰。</p>
  <p>南么三曼多勃驮喃(一)难徒钵难捺瑜(二)娑诃(三)</p>
  <p>时毗卢遮那世尊。乐欲说自教迹不空悉地一切佛菩萨母虚空眼明妃真言曰。</p>
  <p>南么三曼多勃驮喃(一)伽伽(上)那嚩啰落吃洒(二合)奶(平)(二)伽伽那糁迷(三)萨婆睹嗢蘖(二合)多(引)(四)避娑(去)啰三婆吠(平)(五)入缚(二合)罗那(引)谟阿(上)目伽(引)难(去六)娑诃。</p>
  <p>复次薄伽梵。为息一切障故。住于火生三昧。说此大摧障圣者不动主真言曰。</p>
  <p>南么三曼多伐折啰(二合)赧(一)战拏摩诃[口*路]洒儜(上二)萨破(二合)吒也(三)吽怛啰(二合)迦(四)悍(引)漫(引)(五)</p>
  <p>复次降三世真言曰。</p>
  <p>南么三曼多伐折啰(二合)赧(一)诃诃诃(二)微萨么(二合)曳(平)(三)萨婆怛他(引)揭多微洒也三婆嚩(四)怛囇(二合)路枳也(二合)微若也(五)吽若(急呼六)莎诃(七)</p>
  <p>诸声闻真言曰。</p>
  <p>南么三曼多勃驮喃(一)系睹钵罗(二合)底(丁以反)也(二)微蘖多羯么涅(入)阇多(三)吽(四)</p>
  <p>诸缘觉真言曰。</p>
  <p>南么三曼多勃驮喃(一)嚩(二)</p>
  <p>普一切佛菩萨心真言曰。</p>
  <p>南么三曼多勃驮喃(一)萨婆勃驮菩提萨埵(二)诃[口*栗]捺耶(三)宁夜(二合)吠奢儞(平)(四)娜么萨婆尾泥(去五)莎诃(六)</p>
  <p>普世天等诸心真言曰。</p>
  <p>南么三曼多勃驮喃(一)路迦(引)路迦羯啰(引)也(二)萨婆提婆那伽药吃沙(二合)健达婆阿(上)苏啰蘖噜荼紧捺啰摩护啰伽(上)儞(三)诃[口*栗](二合)捺耶(四)宁夜(二合)羯[口*履]洒(二合)也(五)微质怛啰(二合)蘖底(丁以反六)莎诃(七)</p>
  <p>一切诸佛真言曰。</p>
  <p>南么三曼多勃驮喃(一)萨婆他(二)微么底(三)微枳啰儜(上)(四)达摩驮啫[嗨-每+(臼/工)](入)阇多(五)参参诃(六)莎诃(七)</p>
  <p>不可越守护门者真言曰。</p>
  <p>南么三曼多勃驮喃(一)讷啰驮(二合)[口*履]沙(二合二)摩诃(引)路洒儜(上三)佉娜也萨鑁(引平)怛他(引)蘖多(引)然矩噜(四)莎诃(五)</p>
  <p>相向守护门者真言曰。</p>
  <p>南么三曼多勃驮喃(一)系摩诃钵啰(二合)战拏(二)阿毗目佉(三)蘖[口*栗](二合)诃拏(二合)佉娜耶(四)紧质啰(引)也徙(五)三么耶么弩娑么(二合)啰(六)莎诃(七)</p>
  <p>结大界真言曰。</p>
  <p>南么三曼多勃驮喃(一)萨婆怛罗(二合引)弩蘖帝(二)满驮也徙瞒(引)(三)摩诃三摩耶[嗨-每+(臼/工)](入)阇(去)帝(四)娑么(二合)啰奶(五)阿钵啰(二合)底(丁以反)诃谛(六)驮迦驮迦(七)折啰折啰(八)满驮满驮(九)捺奢儞膻(十)萨婆怛他(引)蘖多(引)弩壤帝(十一)钵啰(二合)嚩啰达咙腊驮微若曳(平十二)薄伽(上)嚩底(十三)微矩[口*履]微矩丽(十四)丽鲁补[口*履](十五)莎诃(十六)</p>
  <p>菩提真言曰。</p>
  <p>南么三曼多勃驮喃(一)阿(上)</p>
  <p>行真言曰。</p>
  <p>南么三曼多勃驮喃(一)阿(去)</p>
  <p>成菩提真言曰。</p>
  <p>南么三曼多勃驮喃(一)暗。</p>
  <p>涅槃真言曰。</p>
  <p>南么三曼多勃驮喃(一)恶。</p>
  <p>降三世真言曰。</p>
  <p>南么三曼多伐折啰(二合)赧(一)诃(去)</p>
  <p>不动尊真言曰。</p>
  <p>南么三曼多伐折啰(二合)赧(一)悍。</p>
  <p>除盖障真言曰。</p>
  <p>南么三曼多勃驮喃(一)阿(去急呼)</p>
  <p>观自在真言曰。</p>
  <p>南么三曼多勃驮喃(一)娑(上)</p>
  <p>金刚手真言曰。</p>
  <p>南么三曼多伐折啰(二合)赧(一)嚩(急呼)</p>
  <p>妙吉祥真言曰。</p>
  <p>南么三曼多勃驮喃瞒。</p>
  <p>虚空眼真言曰。</p>
  <p>南么三曼多勃驮喃(一)严(轻呼)</p>
  <p>法界真言曰。</p>
  <p>南么三曼多勃驮喃(一)嚂。</p>
  <p>大勤勇真言曰。</p>
  <p>南么三曼多勃驮喃(一)欠(平)</p>
  <p>水自在真言曰。</p>
  <p>南么三曼多勃驮喃(一)髯。</p>
  <p>多罗尊真言曰。</p>
  <p>南么三曼多勃驮喃(一)耽。</p>
  <p>毗俱胝真言曰。</p>
  <p>南么三曼多勃驮喃(一)勃[口*履](二合)</p>
  <p>得大势真言曰。</p>
  <p>南么三曼多勃驮喃(一)参。</p>
  <p>白处尊真言曰。</p>
  <p>南么三曼多勃驮喃(一)半。</p>
  <p>何耶揭哩婆真言曰。</p>
  <p>南么三曼多勃驮喃(一)含。</p>
  <p>耶输陀罗真言曰。</p>
  <p>南么三曼多勃驮喃(一)阎。</p>
  <p>宝掌真言曰。</p>
  <p>南么三曼多勃驮喃(一)参。</p>
  <p>光网真言曰。</p>
  <p>南么三曼多勃驮喃(一)髯。</p>
  <p>释迦牟尼真言曰。</p>
  <p>南么三曼多勃驮喃(一)婆(上)</p>
  <p>三佛顶真言曰。</p>
  <p>南么三曼多勃驮喃(一)吽吒嚂(二合)</p>
  <p>白伞佛顶真言曰。</p>
  <p>南么三曼多勃驮喃(一)嚂。</p>
  <p>胜佛顶真言曰。</p>
  <p>南么三曼多勃驮喃(一)苫。</p>
  <p>最胜佛顶真言曰。</p>
  <p>南么三曼多勃驮喃(一)赐。</p>
  <p>火聚佛顶真言曰。</p>
  <p>南么三曼多勃驮喃(一)怛[啊-可+(嶙-山)](二合)</p>
  <p>除障佛顶真言曰。</p>
  <p>南么三曼多勃驮喃(一)诃婪(二合)</p>
  <p>世明妃真言曰。</p>
  <p>南么三曼多勃驮喃(一)耽含半含阎。</p>
  <p>无能胜真言曰。</p>
  <p>南么三曼多勃驮喃(一)吽。</p>
  <p>地神真言曰。</p>
  <p>南么三曼多勃驮喃(一)微。</p>
  <p>髻设尼真言曰。</p>
  <p>南么三曼多勃驮喃(一)枳履。</p>
  <p>邬波髻设尼真言曰。</p>
  <p>南么三曼多勃驮喃(一)儞履。</p>
  <p>质多童子真言曰。</p>
  <p>南么三曼多勃驮喃(一)弭履。</p>
  <p>财慧童子真言曰。</p>
  <p>南么三曼多勃驮喃(一)系履。</p>
  <p>除疑怪真言曰。</p>
  <p>南么三曼多勃驮喃(一)诃娑难。</p>
  <p>施一切众生无畏真言曰。</p>
  <p>南么三曼多勃驮喃(一)啰娑难。</p>
  <p>除一切恶趣真言曰。</p>
  <p>南么三曼多勃驮喃(一)特懵(二合)娑难。</p>
  <p>哀愍慧真言曰。</p>
  <p>南么三曼多勃驮喃(一)微诃娑难。</p>
  <p>大慈生真言曰。</p>
  <p>南么三曼多勃驮喃(一)谄(敕减反)</p>
  <p>大悲缠真言曰。</p>
  <p>南么三曼多勃驮喃(一)阎。</p>
  <p>除一切热恼真言曰。</p>
  <p>南么三曼多勃驮喃(一)缢。</p>
  <p>不思议慧真言曰。</p>
  <p>南么三曼多勃驮喃(一)污。</p>
  <p>宝处真言曰。</p>
  <p>南么三曼多勃驮喃(一)难(上)</p>
  <p>宝手真言曰。</p>
  <p>南么三曼多勃驮喃(一)衫。</p>
  <p>持地真言曰。</p>
  <p>南么三曼多勃驮喃(一)噞。</p>
  <p>复次真言曰。</p>
  <p>南么三曼多勃驮喃(一)髯(轻呼鼻声)</p>
  <p>宝印手真言曰。</p>
  <p>南么三曼多勃驮喃(一)泛(普含反)</p>
  <p>坚内意真言曰。</p>
  <p>南么三曼多勃驮喃(一)赧。</p>
  <p>虚空无垢真言曰。</p>
  <p>南么三曼多勃驮喃(一)含。</p>
  <p>虚空慧真言曰。</p>
  <p>南么三曼多勃驮喃(一)[口*邻]。</p>
  <p>清净慧真言曰。</p>
  <p>南么三曼多勃驮喃(一)蘖丹(都痕反)</p>
  <p>行慧真言曰。</p>
  <p>南么三曼多勃驮喃(一)地嚂。</p>
  <p>安慧真言曰。</p>
  <p>南么三曼多勃驮喃(一)吽。</p>
  <p>诸奉教者真言曰。</p>
  <p>南么三曼多勃驮喃(一)地室唎(二合)唅没嚂(二合)</p>
  <p>菩萨所说真言曰。</p>
  <p>南么三曼多勃驮喃(一)吃沙(二合)拏啰阎剑。</p>
  <p>净居天真言曰。</p>
  <p>南么三曼多勃驮喃(一)满弩(轻)啰么(二)达摩三婆(去)嚩微(三)婆(上)嚩迦那(四)三三(五)莎诃。</p>
  <p>罗刹娑真言曰。</p>
  <p>南么三曼多勃驮喃(一)吃嚂(二合)计[口*履]。</p>
  <p>诸茶吉尼真言曰。</p>
  <p>南么三曼多勃驮喃(一)诃(去)唎(二合)诃(上)</p>
  <p>诸药叉女真言曰。</p>
  <p>南么三曼多勃驮喃(一)药吃叉(二合)尾儞夜(二合)达[口*履]。</p>
  <p>诸毗舍遮真言曰。</p>
  <p>南么三曼多勃驮喃(一)比旨比旨。</p>
  <p>诸部多真言曰。</p>
  <p>南么三曼多勃驮喃(一)喁缢喁伊(上)懵散宁(去)</p>
  <p>诸阿修罗真言曰。</p>
  <p>南么三曼多勃驮喃(一)啰吒(知奸反)啰吒(同上)特懵耽没啰(二合)波啰(二合)</p>
  <p>诸摩睺罗伽真言曰。</p>
  <p>南么三曼多勃驮喃(一)蘖啰蓝蘖罗蓝。</p>
  <p>诸紧那罗真言曰。</p>
  <p>南么三曼多勃驮喃(一)诃(上)散难微诃(上)散难。</p>
  <p>诸人真言曰。</p>
  <p>南么三曼多勃驮喃(一)壹车(去)钵嚂(二)么弩(轻)么曳迷(三)莎诃。</p>
  <p>秘密主是等一切真言我已宣说。是中一切真言之心。汝当谛听。所谓阿字门。念此一切诸真言心最为无上。是一切真言所住。于此真言而得决定。</p>
</body></html>