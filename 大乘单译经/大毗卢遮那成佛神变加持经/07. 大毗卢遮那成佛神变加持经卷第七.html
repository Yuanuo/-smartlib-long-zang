<!DOCTYPE html>
<html>
<head>
  <meta charset="utf-8"/>
  <meta name="author" content="输婆迦罗"/>
  <meta name="author" content="一行/唐"/>
  <meta name="library" content="龙藏"/>
  <meta name="catalog" content="龙藏/大乘单译经"/>
  <title>大毗卢遮那成佛神变加持经卷第七(此是供养仪式)</title>
</head>
<body>
  <h1 class="head">大毗卢遮那成佛神变加持经卷第七(此是供养仪式)</h1>
  <h2>供养念诵三昧耶法门真言行学处品第一</h2>
  <p class="l-js-7c">稽首毗卢遮那佛　　开敷净眼如青莲</p>
  <p class="l-js-7c">我依大日经王说　　供养所资众仪轨</p>
  <p class="l-js-7c">为成次第真言法　　如彼当得速成就</p>
  <p class="l-js-7c">又令本心离垢故　　我今随要略宣说</p>
  <p class="l-js-7c">然初自他利成就　　无上智愿之方便</p>
  <p class="l-js-7c">成彼方便虽无量　　发起悉地由信解</p>
  <p class="l-js-7c">于满悉地诸胜愿　　一切如来胜生子</p>
  <p class="l-js-7c">彼等佛身真言形　　所住种种印威仪</p>
  <p class="l-js-7c">殊胜真言所行道　　及方广乘皆谛信</p>
  <p class="l-js-7c">有情信解上中下　　世尊说彼证修法</p>
  <p class="l-js-7c">哀愍轮回六趣众　　随顺饶益故开演</p>
  <p class="l-js-7c">应当恭敬决定意　　亦起勤诚深信心</p>
  <p class="l-js-7c">若于最胜方广乘　　知妙真言调伏行</p>
  <p class="l-js-7c">随善逝子所修习　　无上持明别律仪</p>
  <p class="l-js-7c">解了具缘众支分　　得受传教印可等</p>
  <p class="l-js-7c">见如是师恭敬礼　　为利他故一心住</p>
  <p class="l-js-7c">瞻仰犹如世导师　　亦如善友及所亲</p>
  <p class="l-js-7c">发起殷勤殊胜意　　供养给侍随所作</p>
  <p class="l-js-7c">善顺师意令欢喜　　慈悲摄受相对时</p>
  <p class="l-js-7c">稽首请胜善逝行　　愿尊如应教授我</p>
  <p class="l-js-7c">彼师自在而建立　　大悲藏等妙圆坛</p>
  <p class="l-js-7c">依法召入漫荼罗　　随器授与三昧耶</p>
  <p class="l-js-7c">道场教本真言印　　亲于尊所口传授</p>
  <p class="l-js-7c">获胜三昧耶及护　　尔乃应当如说行</p>
  <p class="l-js-7c">然此契经之所说　　摄正真言平等行</p>
  <p class="l-js-7c">哀愍劣慧弟子故　　分别渐次之仪式</p>
  <p class="l-js-7c">于造胜利天中天　　从正觉心所生子</p>
  <p class="l-js-7c">下至世天身语印　　入此真言最上乘</p>
  <p class="l-js-7c">导诸密行轨范者　　皆当敬重不轻毁</p>
  <p class="l-js-7c">以能饶益诸世间　　是故勿生舍离心</p>
  <p class="l-js-7c">常应无间而系念　　彼等广大诸功德</p>
  <p class="l-js-7c">随其力分相应事　　悉皆承奉而供养</p>
  <p class="l-js-7c">佛声闻众及缘觉　　说彼教门尽苦道</p>
  <p class="l-js-7c">授学处师同梵行　　一切勿怀毁慢心</p>
  <p class="l-js-7c">善观时宜所当作　　和敬相应而给侍</p>
  <p class="l-js-7c">说彼教门尽苦道　　授学处师同梵行</p>
  <p class="l-js-7c">一切勿怀毁慢心　　善观时宜所当作</p>
  <p class="l-js-7c">和敬相应而给侍　　不造愚童心行法</p>
  <p class="l-js-7c">不于诸尊起嫌恨　　如世导师契经说</p>
  <p class="l-js-7c">能损大利莫过嗔　　一念因缘悉焚灭</p>
  <p class="l-js-7c">俱胝旷劫所修善　　是故殷勤常舍离</p>
  <p class="l-js-7c">此无义利之根本　　净菩提心如意宝</p>
  <p class="l-js-7c">满世出世胜希愿　　除疑究竟获三昧</p>
  <p class="l-js-7c">自利利他因是生　　故应守护倍身命</p>
  <p class="l-js-7c">观具广大功德藏　　若身口意娆众生</p>
  <p class="l-js-7c">下至少分皆远离　　除异方便多所济</p>
  <p class="l-js-7c">内住悲心而现嗔　　于背恩德有情类</p>
  <p class="l-js-7c">常怀忍辱不观过　　又常具足大慈悲</p>
  <p class="l-js-7c">及与喜舍无量心　　随力所能法食施</p>
  <p class="l-js-7c">以慈利行化群生　　或由大利相应心</p>
  <p class="l-js-7c">为俟时故而弃舍　　若无势力广饶益</p>
  <p class="l-js-7c">住法但观菩提心　　佛说此中具万行</p>
  <p class="l-js-7c">满足请白纯净法　　以布施等诸度门</p>
  <p class="l-js-7c">摄受众生于大乘　　令住受持读诵等</p>
  <p class="l-js-7c">及与思惟正修习　　智者制止六情根</p>
  <p class="l-js-7c">常当寂意修等引　　毁坏事业由诸酒</p>
  <p class="l-js-7c">一切不善法之根　　如毒火刀霜雹等</p>
  <p class="l-js-7c">故当远离勿亲近　　又由佛说增我慢</p>
  <p class="l-js-7c">不应坐卧高妙床　　取要言之具慧者</p>
  <p class="l-js-7c">悉舍自损损他事　　我依正三昧耶道</p>
  <p class="l-js-7c">今已次第略宣说　　显明佛说修多罗</p>
  <p class="l-js-7c">令广知解生决定　　依此正住平等戒</p>
  <p class="l-js-7c">复当离于毁犯因　　谓习恶心及懈惰</p>
  <p class="l-js-7c">妄念恐怖谈话等　　妙真言门觉心者</p>
  <p class="l-js-7c">如是正住三昧耶　　当令障盖渐消尽</p>
  <p class="l-js-7c">以诸福德增益故　　欲于此生入悉地</p>
  <p class="l-js-7c">随其所应思念之　　亲于尊所受明法</p>
  <p class="l-js-7c">观察相应作成就　　当自安住真言行</p>
  <p class="l-js-7c">如所说明次第仪　　先礼灌顶传教尊</p>
  <p class="l-js-7c">请白真言所修业　　智者蒙师许可已</p>
  <p class="l-js-7c">依于地分所宜处　　妙山辅峰半岩间</p>
  <p class="l-js-7c">种种龛窟两山中　　于一切时得安隐</p>
  <p class="l-js-7c">芰荷青莲遍严池　　大河泾川洲岸侧</p>
  <p class="l-js-7c">远离人物众愦闹　　筱叶扶疏悦意树</p>
  <p class="l-js-7c">多饶乳木及祥草　　无有蚊虻苦寒热</p>
  <p class="l-js-7c">恶兽毒虫众妨难　　或诸如来圣弟子</p>
  <p class="l-js-7c">尝于往昔所游居　　寺塔练若古仙室</p>
  <p class="l-js-7c">当依自心意乐处　　舍离在家绝諠务</p>
  <p class="l-js-7c">勤转五欲诸盖缠　　一向深乐于法味</p>
  <p class="l-js-7c">长养其心求悉地　　又常具足堪忍慧</p>
  <p class="l-js-7c">能安饥渴诸疲苦　　净命善伴或无伴</p>
  <p class="l-js-7c">当与妙法经卷俱　　若顺诸佛菩萨行</p>
  <p class="l-js-7c">于正真言坚信解　　具净慧力能堪忍</p>
  <p class="l-js-7c">精进不求诸世间　　常乐坚固无怯弱</p>
  <p class="l-js-7c">自他现法作成就　　不随余天无畏依</p>
  <p>具此名为良助伴</p>
  <h2>增益守护清净行品第二</h2>
  <p class="l-js-7c">彼作成就处所已　　每日先住于念慧</p>
  <p class="l-js-7c">依法寝息初起时　　除诸无尽为障者</p>
  <p class="l-js-7c">是夜放逸所生罪　　殷勤还净皆悔除</p>
  <p class="l-js-7c">寂根具悲利益心　　誓度无尽众生界</p>
  <p class="l-js-7c">如法澡浴或不浴　　应令身口意清净</p>
  <p class="l-js-7c">次于斋室空静处　　散妙花等以庄严</p>
  <p class="l-js-7c">随置形像胜妙典　　或心思念十方佛</p>
  <p class="l-js-7c">心目现观谛明了　　当依本尊所在方</p>
  <p class="l-js-7c">至诚恭敬一心住　　五轮投地而作礼</p>
  <p class="l-js-7c">归命十方正等觉　　三世十切具三身</p>
  <p class="l-js-7c">归命一切大乘法　　归命不退菩提众</p>
  <p class="l-js-7c">归命诸明真实言　　归命一切诸密印</p>
  <p class="l-js-7c">以身口意清净业　　殷勤无量恭敬礼</p>
  <p>作礼方便真言曰。</p>
  <p>唵(一)南么萨婆怛他(引)蘖多(二)迦(引)耶嚩(引)吃质(二合)多(三)播娜鑁(无范反)娜难迦噜弭(四)</p>
  <p class="l-js-7c">由此作礼真实言　　即能遍礼十方佛</p>
  <p class="l-js-7c">右膝著地合爪掌　　思惟说悔先罪业</p>
  <p class="l-js-7c">我由无明所积集　　身口意业造众罪</p>
  <p class="l-js-7c">贪欲恚痴覆心故　　于佛正法贤圣僧</p>
  <p class="l-js-7c">父母二师善知识　　以及无量众生所</p>
  <p class="l-js-7c">无始生死流转中　　具造极重无尽罪</p>
  <p class="l-js-7c">亲对十方现在佛　　悉皆忏悔不复作</p>
  <p>出罪方便真言曰。</p>
  <p>唵(一)萨婆播波萨怖(二合)吒(二)娜诃曩伐折罗(引二合)也(三)莎诃(四)</p>
  <p class="l-js-7c">南无十方三世佛　　三种常身正法藏</p>
  <p class="l-js-7c">胜愿菩提大心众　　我今皆悉正归依</p>
  <p>归依方便真言曰。</p>
  <p>唵(一)萨婆勃驮菩提萨怛鑁(引二合)(二)设啰赧(平)檗车弭(三)伐折啰(二合)达么(四)颉唎(二合)(五)</p>
  <p class="l-js-7c">我净此身离诸垢　　及与三世身口意</p>
  <p class="l-js-7c">过于大海刹尘数　　奉献一切诸如来</p>
  <p>施身方便真言曰。</p>
  <p>唵(一)萨婆怛他(引)蘖多(二)布阇钵啰(二合)跋(无竭反)[口*栗]多(二合)曩夜怛忙(去二合)难(三)[嗨-每+(臼/工)][口*履]夜(二合)哆夜弭(四)萨婆怛他(引)檗多室柘(二合)地底瑟咤(敕限反二合)多(引)(五)萨婆怛他(引)蘖多若难谜阿(引)味设睹(六)</p>
  <p class="l-js-7c">净菩提心胜愿宝　　我今起发济群生</p>
  <p class="l-js-7c">生苦等集所缠绕　　及与无知所害身</p>
  <p class="l-js-7c">救摄归依令解脱　　常当利益诸含识</p>
  <p>发菩提心方便真言曰。</p>
  <p>唵(一)菩提质多(二)母多播(引二合)娜夜弭(三)</p>
  <p>是中增加句言。菩提心离一切物。谓蕴界处能执所执舍故。法无有我。自心平等。本来不生如大空自性。如佛世尊及诸菩萨发菩提心。乃至菩提道场。我亦如是发菩提心(此增加句亦同真言。当诵梵本)</p>
  <p class="l-js-7c">十方无量世界中　　诸正遍知大海众</p>
  <p class="l-js-7c">种种善巧方便力　　及诸佛子为群生</p>
  <p class="l-js-7c">诸有所修福业等　　我今一切尽随喜</p>
  <p>随喜方便真言曰。</p>
  <p>唵(一)萨婆怛他(引)蘖多(二)本(去)若(尼也反)若囊(三)努暮捺那布阇迷伽参暮捺啰(二合)(四)萨叵(二合)啰儜三么曳(五)吽(六)</p>
  <p class="l-js-7c">我今劝请诸如来　　菩提大心救世者</p>
  <p class="l-js-7c">唯愿普于十方界　　恒以大云降法雨</p>
  <p>劝请方便真言曰。</p>
  <p>唵(一)萨婆怛他(引)蘖多(引)(二)睇洒儜布阇迷伽娑慕捺啰(二合)(三)萨叵(二合)啰儜三么曳(四)吽(五)</p>
  <p class="l-js-7c">愿令凡夫所住处　　速舍众苦所集身</p>
  <p class="l-js-7c">当得至于无垢处　　安住清净法界身</p>
  <p>奉请法身方便真言曰。</p>
  <p>唵(一)萨婆怛他(引)蘖多(二)捺睇洒夜弭(三)萨婆萨怛嚩(二合)系多(引)[口*栗]他(去二合)耶(四)达么驮到萨[口*体](他以反二合)[口*底][口*栗]婆(上二合)靺睹(五)</p>
  <p class="l-js-7c">所修一切众善业　　利益一切众生故</p>
  <p class="l-js-7c">我今尽皆正回向　　除生死苦至菩提</p>
  <p>回向方便真言曰。</p>
  <p>唵(一)萨婆怛他(引)蘖多(二)[嗨-每+(臼/工)]哩也(二合)怛囊布阇迷伽参慕捺啰(二合)(三)萨叵(二合)啰儜三么曳(四)吽(五)</p>
  <p class="l-js-7c">复造所余诸福事　　读诵经行宴坐等</p>
  <p class="l-js-7c">为令身心遍清净　　哀愍救摄于自他</p>
  <p class="l-js-7c">心性如是离诸垢　　身随所应以安坐</p>
  <p class="l-js-7c">次当结三昧耶印　　所谓净除三业道</p>
  <p class="l-js-5c">应知密印相　　诸正遍知说</p>
  <p class="l-js-5c">当合定慧手　　并建二空轮</p>
  <p class="l-js-5c">遍触诸支分　　诵持真实语</p>
  <p>入佛三昧耶明曰。</p>
  <p>南么萨婆怛他(引)蘖帝[口*骠](一)微湿嚩(二合)目契[口*弊](二)唵阿三迷(三)呾[口*履](二合)三迷(四)三么曳(平五)莎诃(六)</p>
  <p class="l-js-5c">才结此密印　　能净如来地</p>
  <p class="l-js-5c">地波罗蜜满　　成三法道界</p>
  <p class="l-js-5c">所余诸印等　　次第如经说</p>
  <p class="l-js-5c">真言者当知　　所作得成就</p>
  <p class="l-js-5c">次结法界生　　密慧之幖帜</p>
  <p class="l-js-5c">净身口意故　　遍转于其身</p>
  <p class="l-js-5c">般若三昧手　　俱作金刚拳</p>
  <p class="l-js-5c">二空在其掌　　风幢皆正直</p>
  <p class="l-js-5c">如是名法界　　清净之秘印</p>
  <p>法界生真言曰。</p>
  <p>南么三曼多勃驮喃(一)达摩驮睹(二)萨嚩(二合)婆嚩句痕(三)</p>
  <p class="l-js-5c">如法界自性　　而观于自身</p>
  <p class="l-js-5c">或以真实言　　三转而宣说</p>
  <p class="l-js-5c">当见住法体　　无垢如虚空</p>
  <p class="l-js-5c">真言印威力　　加持行人故</p>
  <p class="l-js-5c">为令彼坚固　　观自金刚身</p>
  <p class="l-js-5c">结金刚智印　　止观手相背</p>
  <p class="l-js-5c">地水火风轮　　左右互相持</p>
  <p class="l-js-5c">二空各旋转　　合于慧掌中</p>
  <p class="l-js-5c">是名为法轮　　最胜吉祥印</p>
  <p class="l-js-5c">是人当不久　　同于救世者</p>
  <p class="l-js-5c">真言印威力　　成就者当见</p>
  <p class="l-js-5c">常如宝轮转　　而转大法轮</p>
  <p>金刚萨埵真言曰。</p>
  <p>南么三曼多伐折啰(二合)赧(一)伐折啰(引二合)咀么(二合)句痕(二)</p>
  <p class="l-js-5c">诵此真言已　　当住于等引</p>
  <p class="l-js-5c">谛观我此身　　即是执金刚</p>
  <p class="l-js-5c">无量天魔等　　诸有见之者</p>
  <p class="l-js-5c">如金刚萨埵　　勿生疑惑心</p>
  <p class="l-js-5c">次以真言印　　而擐金刚甲</p>
  <p class="l-js-5c">当观所被服　　遍体生焰光</p>
  <p class="l-js-5c">用是严身故　　诸魔为障者</p>
  <p class="l-js-5c">及余恶心类　　睹之咸四散</p>
  <p class="l-js-5c">是中密印相　　先作三补吒</p>
  <p class="l-js-5c">止观二风轮　　纠持火轮上</p>
  <p class="l-js-5c">二空自相并　　而在于掌中</p>
  <p class="l-js-5c">诵彼真言已　　当观无垢字</p>
  <p>金刚甲胄真言曰。</p>
  <p>南么三曼多伐折啰(二合)赧(一)唵(二)伐折啰(二合)迦嚩遮(三)吽(四)</p>
  <p class="l-js-5c">啰字色鲜白　　空点以严之</p>
  <p class="l-js-5c">如彼髻明珠　　置之于顶上</p>
  <p class="l-js-5c">设于百劫中　　所积众罪垢</p>
  <p class="l-js-5c">由是悉除灭　　福慧皆圆满</p>
  <p>彼真言曰。</p>
  <p>南么三曼多勃驮喃囕。</p>
  <p class="l-js-5c">真言同法界　　无量众罪除</p>
  <p class="l-js-5c">不久当成就　　住于不退地</p>
  <p class="l-js-5c">一切触秽处　　当加此字门</p>
  <p class="l-js-5c">赤色具威光　　焰鬘遍围绕</p>
  <p class="l-js-5c">次为降伏魔　　制诸大障故</p>
  <p class="l-js-5c">当念大护者　　无能堪忍明</p>
  <p>无堪忍大护明曰。</p>
  <p>南么萨婆怛他(引)蘖帝[口*弊]萨婆佩也微蘖帝[口*弊](二)微湿嚩(二合)目契弊萨婆他(引三)唅欠(四)啰吃洒(二合)摩诃(引)沬丽(五)萨婆怛他(引)蘖多奔抳也(二合)[嗨-每+(臼/工)]社帝(六)吽[合*牛](七)呾啰(引二合)吒(轻)呾啰(二合)吒(同上八)阿钵啰(二合)[口*底]诃谛(九)莎诃(十)</p>
  <p class="l-js-5c">由才忆念故　　诸毗那也迦</p>
  <p class="l-js-5c">恶形罗刹等　　彼一切驰散</p>
  <h2>供养仪式品第三</h2>
  <p class="l-js-7c">如是正业净其身　　住定观本真言主</p>
  <p class="l-js-7c">以真言印而召请　　先当示现三昧耶</p>
  <p class="l-js-7c">真言相应除障者　　兼以不动慧刀印</p>
  <p class="l-js-7c">稽首奉献阏伽水　　行者复献真言座</p>
  <p class="l-js-7c">次应供养花香等　　去垢亦以无动尊</p>
  <p class="l-js-7c">辟除作净皆如是　　加持以本真言王</p>
  <p class="l-js-7c">或观诸佛胜生子　　无量无数众围绕</p>
  <p>右摄颂竟下当次第分别说。</p>
  <p class="l-js-5c">现前观啰字　　具点广严饰</p>
  <p class="l-js-5c">谓净光焰鬘　　赫如朝日晖</p>
  <p class="l-js-5c">念声真实义　　能除一切障</p>
  <p class="l-js-5c">解脱三毒垢　　诸法亦复然</p>
  <p class="l-js-5c">先自净心地　　复净道场地</p>
  <p class="l-js-5c">悉除众过患　　其相如虚空</p>
  <p class="l-js-5c">如金刚所持　　此地亦如是</p>
  <p class="l-js-5c">最初于下位　　思惟彼风轮</p>
  <p class="l-js-5c">诃字所安住　　黑光焰流布</p>
  <p>彼真言言。</p>
  <p>南么三曼多勃驮喃唅。</p>
  <p class="l-js-5c">次上安水轮　　其色犹雪乳</p>
  <p class="l-js-5c">嚩字所安住　　颇胝月电光</p>
  <p>彼真言曰。</p>
  <p>南么三曼多勃驮喃鑁。</p>
  <p class="l-js-5c">复于水轮上　　观作金刚轮</p>
  <p class="l-js-5c">想置本初字　　四方遍黄色</p>
  <p>彼真言曰。</p>
  <p>南么三曼多勃驮喃阿。</p>
  <p class="l-js-5c">是轮如金刚　　名大因陀罗</p>
  <p class="l-js-5c">光焰净金色　　普皆遍流出</p>
  <p class="l-js-5c">于彼中思惟　　导师诸佛子</p>
  <p class="l-js-5c">水中观白莲　　妙色金刚茎</p>
  <p class="l-js-5c">八叶具须蕊　　众宝自庄严</p>
  <p class="l-js-5c">常出无量光　　百千众莲绕</p>
  <p class="l-js-5c">其上复观想　　大觉师子座</p>
  <p class="l-js-5c">宝王以校饰　　在大宫殿中</p>
  <p class="l-js-5c">宝柱皆行列　　遍有诸幢盖</p>
  <p class="l-js-5c">珠鬘等交络　　垂悬妙宝衣</p>
  <p class="l-js-5c">周布香花云　　及与众宝云</p>
  <p class="l-js-5c">普雨杂花等　　缤纷以严地</p>
  <p class="l-js-5c">谐韵所爱声　　而奏诸音乐</p>
  <p class="l-js-5c">宫中想净妙　　贤瓶与阏伽</p>
  <p class="l-js-5c">宝树王开敷　　照以摩尼灯</p>
  <p class="l-js-5c">三昧总持地　　自在之婇女</p>
  <p class="l-js-5c">佛波罗蜜等　　菩提妙严花</p>
  <p class="l-js-5c">方便作众伎　　歌咏妙法音</p>
  <p class="l-js-5c">以我功德力　　如来加持力</p>
  <p class="l-js-5c">及以法界力　　普供养而住</p>
  <p>虚空藏转明妃曰。</p>
  <p>南么萨婆怛他(引)蘖帝[口*骠](一)微湿嚩(二合)目契[口*弊](二)萨婆他(三)欠(四)嗢蘖帝萨叵(二合)啰系门(五)伽伽娜剑(六)莎诃(七法应多诵)</p>
  <p class="l-js-5c">由此持一切　　真实无有异</p>
  <p class="l-js-5c">作金刚合掌　　是则加持印</p>
  <p class="l-js-5c">一切法不生　　自性本寂故</p>
  <p class="l-js-5c">想念此真实　　阿字置其中</p>
  <p class="l-js-5c">次当转阿字　　成大日牟尼</p>
  <p class="l-js-5c">无尽刹尘众　　普现圆光内</p>
  <p class="l-js-5c">千界为增数　　流出光焰轮</p>
  <p class="l-js-5c">遍至众生界　　随性令开悟</p>
  <p class="l-js-5c">身语遍一切　　佛心亦复然</p>
  <p class="l-js-5c">阎浮净金色　　为应世间故</p>
  <p class="l-js-5c">加趺坐莲上　　正受离诸毒</p>
  <p class="l-js-5c">身被绡縠衣　　自然发髻冠</p>
  <p class="l-js-5c">若释迦牟尼　　彼中想婆字</p>
  <p class="l-js-5c">复转如是字　　而成能仁尊</p>
  <p class="l-js-5c">勤勇袈裟衣　　四八大人相</p>
  <p>释迦种子心曰。</p>
  <p>南么三曼多勃驮喃婆。</p>
  <p class="l-js-5c">字门转成佛　　亦利诸众生</p>
  <p class="l-js-5c">犹如大日尊　　瑜伽者观察</p>
  <p class="l-js-5c">一身与二身　　乃至无量身</p>
  <p class="l-js-5c">同入于本体　　流出亦如是</p>
  <p class="l-js-5c">于佛右莲上　　当观本所尊</p>
  <p class="l-js-5c">左置执金刚　　勤勇诸眷属</p>
  <p class="l-js-5c">前后花台中　　广大菩萨众</p>
  <p class="l-js-5c">一生补处等　　饶益众生者</p>
  <p class="l-js-5c">右边花座下　　真言者所居</p>
  <p class="l-js-5c">若持妙吉祥　　中置无我字</p>
  <p class="l-js-5c">是字转成身　　如前之所观</p>
  <p>文殊种子心曰。</p>
  <p>南么三曼多勃驮喃瞒。</p>
  <p class="l-js-5c">若观世自在　　或金刚萨埵</p>
  <p class="l-js-5c">慈氏及普贤　　地藏除盖障</p>
  <p class="l-js-5c">佛眼并白处　　多利毗俱知</p>
  <p class="l-js-5c">忙莽商羯罗　　金轮与马头</p>
  <p class="l-js-5c">持明男女使　　忿怒诸奉教</p>
  <p class="l-js-5c">随其所乐欲　　依前法而转</p>
  <p class="l-js-5c">为令心喜故　　奉献外香花</p>
  <p class="l-js-5c">灯明阏伽水　　皆如本教说</p>
  <p class="l-js-5c">不动以去垢　　辟除使光显</p>
  <p class="l-js-5c">本法自相加　　及护持我身</p>
  <p class="l-js-5c">结诸方界等　　或以降三世</p>
  <p class="l-js-5c">召请如本教　　所用印真言</p>
  <p class="l-js-5c">及此普通印　　真言王相应</p>
  <p>圣者不动尊真言曰。</p>
  <p>南么三曼多伐折罗(二合)赧(一)战拏摩诃[口*路]洒儜(上)(二)萨破(二合)吒也(三)吽怛啰(二合)吒(四)悍(引)漫(引当诵三遍)</p>
  <p class="l-js-5c">当以定慧手　　皆作金刚拳</p>
  <p class="l-js-5c">正直舒火风　　虚空持地水</p>
  <p class="l-js-5c">三昧手为鞘　　般若以为刀</p>
  <p class="l-js-5c">慧刀入住出　　皆在三昧鞘</p>
  <p class="l-js-5c">是则无动尊　　密印之威仪</p>
  <p class="l-js-5c">定手住其心　　慧手普旋转</p>
  <p class="l-js-5c">应知所触物　　即名为去垢</p>
  <p class="l-js-5c">以此而左旋　　因是成辟除</p>
  <p class="l-js-5c">若结方隅界　　皆令随右转</p>
  <p class="l-js-5c">所余众事业　　灭恶净诸障</p>
  <p class="l-js-5c">亦当如是作　　随类而相应</p>
  <p class="l-js-5c">次以真言印　　而请召众圣</p>
  <p class="l-js-5c">诸佛菩萨说　　依本誓而来</p>
  <p>召请方便真言曰。</p>
  <p>南么三曼多勃驮喃(一)阿(去急呼)萨婆怛啰(引二合)钵啰(二合)底诃谛(二)怛他(引)檗党矩奢(三)菩提淅[口*履]耶(二合)钵[口*履]布啰迦(四)莎诃(应诵七遍)</p>
  <p class="l-js-5c">以归命合掌　　固结金刚缚</p>
  <p class="l-js-5c">当令智慧手　　直舒彼风轮</p>
  <p class="l-js-5c">俯屈其上节　　故号为钩印</p>
  <p class="l-js-5c">诸佛救世者　　以兹召一切</p>
  <p class="l-js-5c">安住十地等　　大力诸菩萨</p>
  <p class="l-js-5c">及余难调伏　　不善心众生</p>
  <p class="l-js-5c">次奉三昧耶　　具以真言印</p>
  <p class="l-js-5c">印相如前说　　诸三昧耶教</p>
  <p>三昧耶真言曰。</p>
  <p>南么三曼多勃驮喃(一)阿三迷(二)怛[口*履]三迷(三)三么曳(四)莎诃(五应诵三遍)</p>
  <p class="l-js-5c">以如是方便　　正示三昧耶</p>
  <p class="l-js-5c">则能普增益　　一切众生类</p>
  <p class="l-js-5c">当得成悉地　　速满无上愿</p>
  <p class="l-js-5c">令本真言主　　诸明欢喜故</p>
  <p class="l-js-5c">所献阏伽水　　先已具严备</p>
  <p class="l-js-5c">用本真言印　　如法以加持</p>
  <p class="l-js-5c">奉诸善逝者　　用浴无垢身</p>
  <p class="l-js-5c">次当净一切　　佛口所生子</p>
  <p>阏伽真言曰。</p>
  <p>南么三曼多勃驮喃(一)伽伽娜三摩(引)三摩(二)莎诃(当诵二十五遍以不动尊印示之)</p>
  <p class="l-js-5c">次奉所敷座　　具密印真言</p>
  <p class="l-js-5c">结作莲花台　　遍置一切处</p>
  <p class="l-js-5c">觉者所安坐　　证最胜菩提</p>
  <p class="l-js-5c">为得如是处　　故持以上献</p>
  <p>如来座真言曰。</p>
  <p>南么三曼多勃驮喃阿(引声急呼)</p>
  <p class="l-js-5c">其中密印相　　定慧手相合</p>
  <p class="l-js-5c">而普舒散之　　犹如铃铎形</p>
  <p class="l-js-5c">二空与地轮　　聚合以为台</p>
  <p class="l-js-5c">水轮稍相远　　是即莲花印</p>
  <p class="l-js-5c">复次当辟除　　自身所生障</p>
  <p class="l-js-5c">以大慧刀印　　圣不动真言</p>
  <p class="l-js-5c">当见同于彼　　最胜金刚焰</p>
  <p class="l-js-5c">焚烧一切障　　令尽无有余</p>
  <p class="l-js-5c">智者当转作　　金刚萨埵身</p>
  <p class="l-js-5c">真言印相应　　遍布诸支分</p>
  <p>金刚种子心曰。</p>
  <p>南么三曼多勃驮喃鑁。</p>
  <p class="l-js-5c">念此真实义　　诸法离言说</p>
  <p class="l-js-5c">以具印等故　　即同执金刚</p>
  <p class="l-js-5c">当知彼印相　　先以三补吒</p>
  <p class="l-js-5c">火轮为中锋　　端锐自相合</p>
  <p class="l-js-5c">风轮以为钩　　舒屈置其傍</p>
  <p class="l-js-5c">水轮互相交　　而在于掌内</p>
  <p>金刚萨埵真言曰。</p>
  <p>南么三曼多伐折啰(二合)赧(一)战拏摩诃(引)[口*路]洒赧(平)(二)吽。</p>
  <p class="l-js-5c">或用三昧手　　作半金刚印</p>
  <p class="l-js-5c">或以余契经　　所说之轨仪</p>
  <p class="l-js-5c">次当周遍身　　被服金刚铠</p>
  <p class="l-js-5c">身语之密印　　前已依法说</p>
  <p class="l-js-5c">以佉字及点　　而置于顶上</p>
  <p class="l-js-5c">思惟此真言　　诸法如虚空</p>
  <p>彼真言曰。</p>
  <p>南么三曼多勃驮喃欠。</p>
  <p>应先住此字门然后作金刚萨埵身。</p>
  <p class="l-js-5c">次应一心作　　摧伏诸魔印</p>
  <p class="l-js-5c">智者应普转　　真语共相应</p>
  <p class="l-js-5c">能除极猛利　　诸有恶心者</p>
  <p class="l-js-5c">当见遍此地　　金刚炽焰光</p>
  <p>降伏魔真言曰。</p>
  <p>南么三曼多勃驮喃(一)摩诃(引)沫啰嚩[口*底](二)捺奢嚩路嗢婆(二合)吠(平)(三)摩诃(引)昧怛[口*履]也(三合)毗庾(二合)嗢檗(二合)[口*底](四)莎诃(五)</p>
  <p class="l-js-5c">当以智慧手　　而作金刚拳</p>
  <p class="l-js-5c">正直舒风轮　　加于白毫际</p>
  <p class="l-js-5c">如毗俱知形　　是则彼幖帜</p>
  <p class="l-js-5c">此印名大印　　念之除众魔</p>
  <p class="l-js-5c">才结是法故　　无量天魔军</p>
  <p class="l-js-5c">及余为障者　　必定皆退散</p>
  <p class="l-js-5c">次用难堪忍　　密印及真言</p>
  <p class="l-js-5c">而用结周界　　威猛无能睹</p>
  <p>无能堪忍真言曰。</p>
  <p>南么三曼多勃驮喃(一)三莽多弩蘖帝(二)满驮也徒瞒(引)(三)摩诃三摩耶[嗨-每+(臼/工)](去)阇(去)帝(四)娑么(二合)啰奶(五)阿钵啰(二合)[口*底]诃谛(六)驮迦驮迦(七)捺啰捺啰(八)满驮满驮(九)捺奢尔膻(十)萨婆怛他(引)蘖多(引)弩壤帝(十一)钵啰(二合)嚩啰达摩腊驮微若曳(平十二)薄伽嚩[口*底](十三)微矩[口*履]微矩丽(十四)丽鲁补[口*履]微矩丽(十五)莎诃(当诵三遍十六)</p>
  <p>或以第二略说真言曰。</p>
  <p>南么三曼多勃驮喃(一)丽鲁补[口*履]微矩丽(二)莎诃(当诵七遍)</p>
  <p class="l-js-5c">先以三补吒　　风轮在于掌</p>
  <p class="l-js-5c">二空及地轮　　内屈犹如钩</p>
  <p class="l-js-5c">火轮合为峰　　开散其水轮</p>
  <p class="l-js-5c">旋转指十方　　是名结大界</p>
  <p class="l-js-5c">用持十方国　　能令悉坚住</p>
  <p class="l-js-5c">是故三世事　　悉能普护之</p>
  <p class="l-js-5c">或以不动尊　　成辨一切事</p>
  <p class="l-js-5c">护身处令净　　结诸方界等</p>
  <p>不动尊种子心曰。</p>
  <p>南么三曼多伐折啰(二合)赧悍。</p>
  <p class="l-js-5c">次先恭敬礼　　复献于阏伽</p>
  <p class="l-js-5c">如经说香等　　依法修供养</p>
  <p class="l-js-5c">复以圣不动　　加持此众物</p>
  <p class="l-js-5c">结彼慧刀印　　普皆遍洒之</p>
  <p class="l-js-5c">是诸香花等　　所辨供养具</p>
  <p class="l-js-5c">数以密印洒　　复频诵真言</p>
  <p class="l-js-5c">各说本真言　　及自所持明</p>
  <p class="l-js-5c">应如是作已　　称名而奉献</p>
  <p class="l-js-5c">一切先遍置　　清净法界心</p>
  <p class="l-js-5c">所谓囕字门　　如前所开示</p>
  <p>所称名中涂香真言曰。</p>
  <p>南么三曼多勃驮喃(一)微输(上)驮健杜(引)纳婆(二合)嚩(二)莎诃(当诵三遍)</p>
  <p>次说花真言曰。</p>
  <p>南么三曼多勃驮喃(一)摩诃(引)昧呾[口*履]也(三合二)毗廋(二合)嗢蘖帝(三)莎诃(当诵三遍)</p>
  <p>次说焚香真言曰。</p>
  <p>南么三曼多勃驮喃(一)达摩驮埵弩蘖帝(二)莎诃(当诵三遍)</p>
  <p>次说然灯真言曰。</p>
  <p>南么三曼多勃驮喃(一)怛他(引)[(萨-文+(立-一))/木]多(引)唎旨(二合二)萨叵(二合)啰儜嚩婆(去)娑娜(三)伽伽猱陀哩耶(二合)(四)莎诃(当诵三遍)</p>
  <p>次说诸食真言曰。</p>
  <p>南么三曼多勃驮喃(一)阿啰啰迦啰啰(二)沫邻捺泥(三)摩诃(引)沫履(四)莎诃(当诵三遍)</p>
  <p class="l-js-5c">及余供养具　　所应奉献者</p>
  <p class="l-js-5c">依随此法则　　净以无动尊</p>
  <p class="l-js-5c">当合定慧掌　　五轮互相叉</p>
  <p class="l-js-5c">是则持众物　　普通供养印</p>
  <p class="l-js-5c">真言具慧者　　敬养众圣尊</p>
  <p class="l-js-5c">复作心仪式　　清净极严丽</p>
  <p class="l-js-5c">所献皆充满　　平等如法界</p>
  <p class="l-js-5c">此方及余刹　　普入诸趣中</p>
  <p class="l-js-5c">依诸佛菩萨　　福德而生起</p>
  <p class="l-js-5c">幢幡诸璎盖　　广大妙楼阁</p>
  <p class="l-js-5c">及天宝树王　　遍有诸资具</p>
  <p class="l-js-5c">众香花云等　　无际犹虚空</p>
  <p class="l-js-5c">各雨诸供物　　供养成佛事</p>
  <p class="l-js-5c">思惟奉一切　　诸佛及菩萨</p>
  <p class="l-js-5c">以虚空藏明　　普通供养印</p>
  <p class="l-js-5c">三转作加持　　所愿皆成就</p>
  <p>持虚空藏明增加句云。</p>
  <p class="l-js-5c">依我功德力　　及与法界力</p>
  <p class="l-js-5c">一切时易获　　广多复清净</p>
  <p class="l-js-5c">大供庄严云　　依一切如来</p>
  <p class="l-js-5c">及诸菩萨众　　海会而流出</p>
  <p class="l-js-5c">以一切诸佛　　菩萨加持故</p>
  <p class="l-js-5c">如法所修事　　积集诸功德</p>
  <p class="l-js-5c">回向成悉地　　为利诸众生</p>
  <p class="l-js-5c">以如是心说　　愿明行清净</p>
  <p class="l-js-5c">诸障得消除　　功德自圆满</p>
  <p class="l-js-5c">随时修正行　　是则无定期</p>
  <p class="l-js-5c">若诸真言人　　此生求悉地</p>
  <p class="l-js-5c">先依法持诵　　但作心供养</p>
  <p class="l-js-5c">所为既终竟　　次经于一月</p>
  <p class="l-js-5c">具以外仪轨　　而受持真言</p>
  <p class="l-js-5c">又以持金刚　　殊胜之讽咏</p>
  <p class="l-js-5c">供养佛菩萨　　当得速成就</p>
  <p>执金刚阿利沙偈曰。</p>
  <p class="l-js-5c">无等无所动　　平等坚固法</p>
  <p class="l-js-5c">悲愍流转者　　攘夺众苦患</p>
  <p class="l-js-5c">普能授悉地　　一切诸功德</p>
  <p class="l-js-5c">离垢不迁变　　无比胜愿法</p>
  <p class="l-js-5c">等同于虚空　　彼不可为喻</p>
  <p class="l-js-5c">隙尘千万分　　尚不及其一</p>
  <p class="l-js-5c">恒于众生界　　成就果愿中</p>
  <p class="l-js-5c">于悉地无尽　　故离于譬喻</p>
  <p class="l-js-5c">常无垢翳悲　　依于精进生</p>
  <p class="l-js-5c">随愿成悉地　　法尔无能蔽</p>
  <p class="l-js-5c">作众生义利　　所及普周遍</p>
  <p class="l-js-5c">照明恒不断　　哀愍广大身</p>
  <p class="l-js-5c">离障无挂碍　　行于悲行者</p>
  <p class="l-js-5c">周流三世中　　施与成就愿</p>
  <p class="l-js-5c">于无量之量　　令至究竟处</p>
  <p class="l-js-5c">奇哉此妙法　　善逝之所到</p>
  <p class="l-js-5c">唯不越本誓　　授我无上果</p>
  <p class="l-js-5c">若施斯愿者　　恒至殊胜处</p>
  <p class="l-js-5c">广及于世间　　能满胜希愿</p>
  <p class="l-js-5c">不染一切趣　　三界无所依</p>
  <p>右此偈即同真言当诵梵本。</p>
  <p class="l-js-7c">诵持如是偈赞已　　至诚归命世导师</p>
  <p class="l-js-7c">唯愿众圣授与我　　慈济有情之悉地</p>
  <p class="l-js-7c">复次为欲利他故　　观佛化云遍一切</p>
  <p class="l-js-7c">我所修福佛加持　　普贤自体法界力</p>
  <p class="l-js-7c">坐莲华台往十方　　随顺性欲导众生</p>
  <p class="l-js-7c">依诸如来本誓愿　　净除一切内外障</p>
  <p class="l-js-7c">开现出世众资具　　如其信解充满之</p>
  <p class="l-js-7c">以我功德所庄严　　及净法界中出生</p>
  <p class="l-js-7c">如来神力加持故　　成就众生诸义利</p>
  <p class="l-js-7c">备足诸佛之库藏　　出无尽宝不思议</p>
  <p class="l-js-7c">三诵虚空藏转明　　及密印相如前说</p>
  <p class="l-js-7c">此真言乘诸学者　　是故当生谛信心</p>
  <p class="l-js-7c">一切导师所宣说　　不应诽谤生疑悔</p>
  <h2>持诵法则品第四</h2>
  <p class="l-js-7c">如是具法供养已　　起利无尽众生心</p>
  <p class="l-js-7c">稽首诸佛圣天等　　住相应座入三昧</p>
  <p class="l-js-7c">四种静虑之轨仪　　能令内心生喜乐</p>
  <p class="l-js-7c">以真实义加持故　　当得真言成等引</p>
  <p class="l-js-7c">若作真言念诵时　　今当次说彼方便</p>
  <p class="l-js-7c">智者如先所开示　　现前而观本所尊</p>
  <p class="l-js-7c">于其心月圆明中　　悉皆照见真言字</p>
  <p class="l-js-7c">即应次第而受持　　乃至令心净无垢</p>
  <p class="l-js-7c">数及时分相现等　　依随经教已满足</p>
  <p class="l-js-7c">志求有相之义利　　真言悉地随意成</p>
  <p class="l-js-7c">是名世间具相行　　四支禅门复殊异</p>
  <p class="l-js-7c">行者应生决定意　　先当一缘观本尊</p>
  <p class="l-js-7c">持彼真言秘密印　　自作瑜伽本尊像</p>
  <p class="l-js-7c">如其色相威仪等　　我身无二行亦同</p>
  <p class="l-js-7c">由住本地相应身　　虽少福者亦成就</p>
  <p class="l-js-7c">瑜伽胜义品中说　　次应转变明字门</p>
  <p class="l-js-7c">而以观作本尊形　　逮见身秘之幖帜</p>
  <p class="l-js-7c">契经略说有二相　　正遍知观最为先</p>
  <p class="l-js-7c">次及菩萨圣天观　　妙吉祥尊为上首</p>
  <p class="l-js-7c">亦依彼乘位而转　　以相应印及真言</p>
  <p>文殊种子所谓瞒字门。已于前品中说。</p>
  <p class="l-js-7c">本尊三昧相应者　　以心置心为种子</p>
  <p class="l-js-7c">彼应如是自观察　　安住清净菩提心</p>
  <p class="l-js-7c">众所知识之形像　　随顺彼行而勿异</p>
  <p class="l-js-7c">当知圣者妙音尊　　身相犹如郁金色</p>
  <p class="l-js-7c">顶现童真五髻相　　左伐折罗在青莲</p>
  <p class="l-js-7c">以智慧手施无畏　　或作金刚与愿印</p>
  <p>文殊师利真言曰。</p>
  <p>南么三曼多勃驮喃(一)系系俱摩啰迦(二)微目吃[口*底](二合)钵他悉[口*体](二合)多(三)萨么(二合)啰萨么(二合)啰(四)钵啰(二合)[口*底]然(五)莎诃(六)</p>
  <p class="l-js-7c">合定慧手虚心掌　　火轮交结持水轮</p>
  <p class="l-js-7c">二风环屈加大空　　其相如钩成密印</p>
  <p class="l-js-7c">而用遍置自支分　　尔乃修行众事业</p>
  <p class="l-js-7c">当知诸佛菩萨等　　转字瑜伽亦复然</p>
  <p class="l-js-7c">或余经说真言印　　如是用之不违背</p>
  <p class="l-js-7c">或依彼说异仪轨　　或以普通三密门</p>
  <p class="l-js-7c">若能解了旋转者　　诸有所作皆成就</p>
  <p>普通种子心曰。</p>
  <p>南么三曼多勃驮喃迦。</p>
  <p class="l-js-7c">契经所说迦字门　　一切诸法无造作</p>
  <p class="l-js-7c">当以如是理光明　　而观此声真实义</p>
  <p class="l-js-7c">真陀摩尼宝王印　　定慧五轮互相交</p>
  <p class="l-js-7c">金刚合掌之标式　　普通一切菩萨法</p>
  <p>一切诸菩萨真言曰。</p>
  <p>南么三曼多勃驮喃(一)萨婆他(二)微沬[口*底](三)微枳罗儜(上)(四)达摩驮暏[嗨-每+(臼/工)]阇多(五)参参诃(六)莎诃(七)</p>
  <p class="l-js-5c">佉字含众色　　增加大空点</p>
  <p class="l-js-5c">如前所宣说　　置之于顶上</p>
  <p class="l-js-5c">当得等虚空　　说诸法亦然</p>
  <p class="l-js-5c">复于其首内　　想念本初字</p>
  <p class="l-js-5c">纯白点严饰　　最胜百明心</p>
  <p class="l-js-5c">眼界犹明灯　　大空无垢字</p>
  <p class="l-js-5c">住于本尊位　　正觉当现前</p>
  <p class="l-js-5c">乃至谛明了　　应当如是见</p>
  <p class="l-js-5c">又观彼心处　　圆满净月轮</p>
  <p class="l-js-5c">炳现阿字门　　遍作金刚色</p>
  <p class="l-js-5c">说声真实义　　诸法本无生</p>
  <p class="l-js-5c">于中正观察　　皆从此心起</p>
  <p class="l-js-5c">声字如花鬘　　煇焰自围绕</p>
  <p class="l-js-5c">其光普明净　　能破无明窟</p>
  <p class="l-js-5c">迦字以为首　　或复余字门</p>
  <p class="l-js-5c">皆当修是法　　念以声真实</p>
  <p class="l-js-5c">或所持真言　　环列在圆明</p>
  <p class="l-js-5c">单字与句因　　随息而出入</p>
  <p class="l-js-5c">或修意支法　　应理如等引</p>
  <p class="l-js-5c">缘念成悉地　　普利众生心</p>
  <p class="l-js-5c">方乃作持诵　　懈极然后已</p>
  <p class="l-js-5c">或以真言字　　运布心月中</p>
  <p class="l-js-5c">随其深密意　　思念声真实</p>
  <p class="l-js-5c">如是受持者　　复为一方便</p>
  <p class="l-js-5c">诸有修福聚　　成就诸善根</p>
  <p class="l-js-5c">当习意支法　　无有定时分</p>
  <p class="l-js-5c">若乐求现法　　上中下悉地</p>
  <p class="l-js-5c">应以斯方便　　先作心受持</p>
  <p class="l-js-5c">正觉诸世尊　　所说法如是</p>
  <p class="l-js-5c">或奉香花等　　随力修供养</p>
  <p>是中先持诵法略有二种。一者依时故。二者依相故。时。谓所期数满。及定时日月限等。相。谓佛塔图像出生光焰音声等。当知是真言行者。罪障净除之相也。彼如经所说。先作意念诵已。复持满一落叉。从此经第二月。乃修具支方便。然后随其本愿。作成就法。若有障者。先依现相门。以心意持诵。然后于第二月。具支供养。应如是知。</p>
  <p class="l-js-5c">复为乐修习　　如来三密门</p>
  <p class="l-js-5c">经于一月者　　次说彼方便</p>
  <p class="l-js-5c">行者若持诵　　大毗卢遮那</p>
  <p class="l-js-5c">正觉真言印　　当依如是法</p>
  <p>大日如来种子心曰。</p>
  <p>南么三曼多勃驮喃阿。</p>
  <p>阿字门所谓一切法本不生故。已如前说。</p>
  <p class="l-js-5c">是中身密印　　正觉白毫相</p>
  <p class="l-js-5c">慧手金刚拳　　而在于眉间</p>
  <p>如来毫相真言曰。</p>
  <p>南么三曼多勃驮喃(一)阿(去声急呼)痕若(呼急)</p>
  <p class="l-js-5c">如前转阿字　　而成大日尊</p>
  <p class="l-js-5c">法力所持故　　与自身无异</p>
  <p class="l-js-5c">住本尊瑜伽　　加以五支字</p>
  <p class="l-js-5c">下体及脐上　　心顶与眉间</p>
  <p class="l-js-5c">于三摩呬多　　运相而安立</p>
  <p class="l-js-5c">以依是法住　　即同牟尼尊</p>
  <p class="l-js-5c">阿字遍金色　　用作金刚轮</p>
  <p class="l-js-5c">加持于下体　　说名瑜伽座</p>
  <p class="l-js-5c">鑁字素月光　　在于雾聚中</p>
  <p class="l-js-5c">加持自脐上　　是名大悲水</p>
  <p class="l-js-5c">囕字初日晖　　彤赤在三角</p>
  <p class="l-js-5c">加持本心位　　是名智火光</p>
  <p class="l-js-5c">唅字劫灾焰　　黑色在风轮</p>
  <p class="l-js-5c">加持白毫际　　说名自在力</p>
  <p class="l-js-5c">佉字及空点　　相成一切色</p>
  <p class="l-js-5c">加持在顶上　　故名为大空</p>
  <p>此五种真言心第二品中已说(又此五偈传度者颇以经意足之使文句周备也)</p>
  <p class="l-js-5c">五字以严身　　威德具成就</p>
  <p class="l-js-5c">炽然大慧炬　　灭除众罪业</p>
  <p class="l-js-5c">天魔军众等　　及余为障者</p>
  <p class="l-js-5c">当见如是人　　赫奕同金刚</p>
  <p class="l-js-5c">又于首中置　　百光遍照王</p>
  <p class="l-js-5c">安立无垢眼　　犹灯明显照</p>
  <p class="l-js-5c">如前住瑜伽　　加持亦如是</p>
  <p class="l-js-5c">智者观自体　　等同如来身</p>
  <p class="l-js-5c">心月圆明处　　声鬘与相应</p>
  <p class="l-js-5c">字字无间断　　犹如韵铃铎</p>
  <p class="l-js-5c">正等觉真言　　随取而受持</p>
  <p class="l-js-5c">当以此方便　　速得成悉地</p>
  <p class="l-js-5c">复次若观念　　释迦牟尼尊</p>
  <p class="l-js-5c">所用明字门　　我今次宣说</p>
  <p>释迦种子所谓婆字门已于前品中说。</p>
  <p class="l-js-5c">是中声实义　　所谓离诸观</p>
  <p class="l-js-5c">彼佛身密印　　以如来钵等</p>
  <p class="l-js-5c">当用智慧手　　加于三昧掌</p>
  <p class="l-js-5c">正受之仪式　　而在于脐轮</p>
  <p>释迦牟尼佛真言曰。</p>
  <p>南么三曼多勃驮喃(一)萨婆吃丽(二合)奢[嗨-每+(臼/工)]素捺那(二)萨婆达摩嚩始多(引)钵啰(引二合)钵多(二合)(三)伽伽娜三摩(引)三摩(四)莎诃(五)</p>
  <p>如是。或余等正觉密印真言。各依本经所用。亦当如前方便。以字门观转。作本尊身。住瑜伽法运布种子。然后持诵所受真言。若依此如来行者。当于大悲胎藏生漫荼罗王。得阿阇梨灌顶。乃应具足修行。非但得持明灌顶者之所堪也。其四支禅门方便次第。设余经中所说仪轨。有所亏缺。若如此法修之。得离诸过。以本尊欢喜故。增其威势。功德随生。又持诵毕已。辄用本法而护持之。虽余经有不说者。亦当通用此意。令修行人速得成就。</p>
  <p class="l-js-7c">复次本尊之所住　　漫荼罗位之仪式</p>
  <p class="l-js-7c">如彼形色坛亦然　　依此瑜伽疾成就</p>
  <p class="l-js-7c">当知悉地有三种　　寂灾增益降伏心</p>
  <p class="l-js-7c">分别事业凡四分　　随其物类所当用</p>
  <p class="l-js-7c">纯素黄赤深玄色　　圆方三角莲华坛</p>
  <p class="l-js-7c">北面胜方住莲座　　淡泊之心寂灾事</p>
  <p class="l-js-7c">东面初方吉祥座　　悦乐之容增益事</p>
  <p class="l-js-7c">西面后方在贤座　　喜怒与俱摄召事</p>
  <p class="l-js-7c">南面下方蹲踞等　　忿怒之像降伏事</p>
  <p class="l-js-7c">若知秘密之幖帜　　性位形色及威仪</p>
  <p class="l-js-7c">奉花香等随所应　　皆当如是广分别</p>
  <p class="l-js-7c">净障增福圆满等　　舍处远游摧害事</p>
  <p class="l-js-7c">真言之初以唵字　　后加莎诃寂灾用</p>
  <p class="l-js-7c">若真言初以唵字　　后加吽发摄召用</p>
  <p class="l-js-7c">初后纳么增益用　　初后吽发降伏用</p>
  <p class="l-js-7c">吽字发字通三处　　增其名号在中间</p>
  <p class="l-js-7c">如是分别真言相　　智者应当悉知解</p>
  <h2>真言事业品第五</h2>
  <p>尔时真言行者。随其所应。如法持诵已。复当如前事业。而自加持。作金刚萨埵身。思惟佛菩萨众无量功德。于无尽众生界。兴大悲心。随其所有资具。而修供养。供养已。又当一心合掌。以金刚讽诵及余微妙言辞。称叹如来真实功德。</p>
  <p>次持所造众善。回向发愿。作如是言如大觉世尊。所证知解了积集功德。回向无上菩提。我今亦复如是。所有福聚。与法界众生。共之咸使度生死海。成遍知道自利利他法皆满足。依于如来大住而住。非独为己身故求菩提也。乃至往返生死。济诸众生同得一切种智以来。常当修集福德智慧。不造余业。愿我等得到第一安乐。所求悉地。离诸障碍。一切圆满故。复更思惟。令我速当具足若内若外种种清净妙宝。而自庄严。相续无间。普皆流出。以是因缘故。能满一切众生所有希愿。</p>
  <p>右略说如是。若广修行者。当如普贤行愿。及余大乘修多罗所说。以决定意而称述之。或云如诸佛菩萨。自所证知。兴大悲愿我亦如是发愿也。</p>
  <p>次当奉献阏伽。作归命合掌。置之顶上。思惟诸佛菩萨真实功德。至诚作礼而说偈言。</p>
  <p class="l-js-7c">诸有永离一切过　　无量功德庄严身</p>
  <p class="l-js-7c">一向饶益众生者　　我今悉皆归命礼</p>
  <p>次当启白众圣。说是偈言。</p>
  <p class="l-js-5c">现前诸如来　　救世诸菩萨</p>
  <p class="l-js-5c">不断大乘教　　到殊胜位者</p>
  <p class="l-js-5c">唯愿圣天众　　决定证知我</p>
  <p class="l-js-5c">各当随所安　　后复垂哀赴</p>
  <p>次当以三昧耶真言密印。于顶上解之。而生是心。诸有结护加持。皆令解脱。以此方便故。先所奉请诸尊。各还所住。不为无等大誓之所留止也。复用法界本性。加持自体。思惟净菩提心。而住金刚萨埵身。是中明印。第二品中已说。若念诵竟。以此三印持身。所有真言行门终毕。法则皆悉圆满。</p>
  <p>又应如前方便。观法界字。以为顶相。彼服金刚甲胄。由斯秘密庄严故。即得如金刚自性。无能沮坏之者。诸有闻其音声。或见或触。皆必定于阿耨多罗三藐三菩提。一切功德皆悉成就。与大日世尊。等无有异也。</p>
  <p>次复起增上心。修行殊胜事业。于清净处。严以香花。先令自身作观世音菩萨。或住如来自性。依前方便。以真言密印加持。然后以法施心。读诵大乘方广经典。或以心诵。而请诸天神等。令听受之。如所说偈言。</p>
  <p class="l-js-5c">金刚顶经说　　观世莲花眼</p>
  <p class="l-js-5c">即同一切佛　　无尽庄严身</p>
  <p class="l-js-5c">或以世导师　　诸法自在者</p>
  <p class="l-js-5c">随取一名号　　作本性加持</p>
  <p>观自在种子心曰。</p>
  <p>南么三曼多勃驮喃娑(急呼)</p>
  <p class="l-js-5c">字门真实义　　诸法无染著</p>
  <p class="l-js-5c">音声所流出　　当作如是观</p>
  <p class="l-js-5c">此中身密相　　所谓莲花印</p>
  <p class="l-js-5c">如前奉敷座　　我已分别说</p>
  <p>次说观自在真言曰。</p>
  <p>南么三曼多勃驮喃(一)萨婆怛他(引)蘖多嚩路吉多(二)羯噜拏么也(三)啰啰啰吽若(短声四)莎诃(五)</p>
  <p>前以法界心字。置之在顶。又用此真言密印。相加。随力所堪。读诵经法。或造制底漫荼罗等。所为已毕。次从座起。以和敬相。应接诸人事。又为身轮得支持故。次行乞食。或檀越请。或僧中所得。当离鱼肉薰菜。及供养本尊诸佛之余。乃至种种残宿不净。诸酒木果等浆。可以醉人者。皆不应饮啖。</p>
  <p>次奉抟食。用献本尊。又作随意食法。若故有余。更出少分。为济饥乏乞求故。当生是心。我为任持身器。安隐行道。受是段食。如膏车辖。令不败伤。有所至到。不应以滋味故。增减其心。及生悦泽严身之相。然后观法界心字。遍净诸食。以事业金刚。加持自身。是中种子。如鑁字真言所说。</p>
  <p>复诵施十力明八遍。方乃食之。说此明曰。</p>
  <p>南么萨婆勃驮菩提萨埵喃(一)唵么兰捺泥(去)帝孺忙栗宁(二)莎诃(三)</p>
  <p>如是住先成就本尊瑜伽。饭食讫已。所余触食。以成办诸事真言心。供养所应食者。当用不空威怒增加圣不动真言。当诵一遍。受者欢喜。常随行人。而护念之。彼真言曰。</p>
  <p>南么三曼多伐折啰(引二合)赧(一)怛啰(二合)吒(轻)阿谟伽(二)战拏摩诃[口*路]洒儜(上)(三)娑破(二合)吒野吽(四)怛啰(二合)么野怛啰(二合)么野(五)[合*牛]怛啰(二合)吒(轻)悍漫(六)</p>
  <p>彼食竟。休息少时。复当礼拜诸佛。忏悔众罪。为净心故。如是循修常业。乃至依前读诵经典。恒依是住。于后日分亦复如是。初夜后夜思惟大乘。无得间绝。至中夜分。以事业金刚。如前被金刚甲。敬礼一切诸佛大菩萨等。次当运心如法供养。而作是念。我为一切众生。志求大事因缘故。应当爱护是身。少时安寝。非为贪著睡眠之乐。先当正身威仪。重累二足。右胁而卧。若支体疲懈者。随意转侧无咎。为令速寤常当系意在明。又复不应偃卧床上。次于余日亦如是行之。持真言者。以不亏法则。无间勤修故。得真言门修菩萨行之名号也。若于数时相现等持诵法中。作前方便。乃至具修胜业。犹不成就者。应自警悟。倍加精进。勿得生下劣想。而言是法非我所堪。如是展其志力。自利利他。常不空过。以行者勤诚不休息故。众圣玄照其心。则蒙威神建立。得离诸障。是中有二事。不应舍离。谓不舍诸佛菩萨。及饶益无尽众生心。恒于一切智愿。心不倾动。以此因缘。必定得成随类悉地也。</p>
  <p class="l-js-7c">常依内法而澡浴　　不应执著外净法</p>
  <p class="l-js-7c">于触食等怀疑悔　　如是皆所不应为</p>
  <p class="l-js-7c">若为任持是身故　　随时盥沐除诸垢</p>
  <p class="l-js-7c">于河流等如法教　　与真言印共相应</p>
  <p class="l-js-7c">以法界心净诸水　　随用不动降三世</p>
  <p class="l-js-7c">真言密印护方等　　住于本尊自性观</p>
  <p class="l-js-7c">复当三转持净土　　恒以一心正思惟</p>
  <p class="l-js-7c">念圣不动真言等　　智者默然应澡浴</p>
  <p>净法界心。及不动尊种子。刀印。皆如前说降三世种子心曰。</p>
  <p>南么三曼多伐折啰(引二合)赧涸。</p>
  <p class="l-js-5c">此中诃字门　　声理如前说</p>
  <p class="l-js-5c">少分差别者　　所谓净除相</p>
  <p class="l-js-5c">降伏三界尊　　身密之仪式</p>
  <p class="l-js-5c">当用成事业　　五智金刚印</p>
  <p>次说降三世真言曰。</p>
  <p>南么三曼多伐折啰(引二合)赧(一)诃诃诃(二)微萨么(二合)曳(平三)萨婆怛他(引)蘖多微洒也三婆嚩(四)怛囇(二合)路枳也(二合)微若也(五)吽若(急呼六)莎诃(七)</p>
  <p class="l-js-7c">如是澡浴洒净已　　具三昧耶护支分</p>
  <p class="l-js-7c">思惟无尽圣天众　　三奉掬水而献之</p>
  <p class="l-js-7c">为净身心利他故　　敬礼如来胜生子</p>
  <p class="l-js-7c">远离三毒分别等　　寂调诸根诣精室</p>
  <p class="l-js-7c">或依水室异方便　　心住如前所制仪</p>
  <p class="l-js-7c">自身三等为限量　　为求上中下法故</p>
  <p class="l-js-7c">行者如是作持诵　　所有罪流当永息</p>
  <p class="l-js-7c">必定成就摧诸障　　一切智句集其身</p>
  <p class="l-js-7c">彼依世间成就品　　或复余经之所说</p>
  <p class="l-js-7c">供养支分众方便　　如其次第所修行</p>
  <p class="l-js-7c">未离有为诸相故　　是谓世间之悉地</p>
  <p class="l-js-7c">次说无相最殊胜　　具信解者所观察</p>
  <p class="l-js-7c">若真言乘深慧人　　此生志求无上果</p>
  <p class="l-js-7c">随所信解修观照　　如前心供养之仪</p>
  <p class="l-js-7c">及依悉地流出品　　出世间品瑜伽法</p>
  <p class="l-js-7c">彼于真实缘生句　　内心支分离攀缘</p>
  <p class="l-js-7c">依此方便而证修　　常得出世间成就</p>
  <p>如所说优陀那偈言。</p>
  <p class="l-js-5c">甚深无相法　　劣慧所不堪</p>
  <p class="l-js-5c">为应彼等故　　兼存有相说</p>
  <p>右阿阇梨所集。大毗卢遮那成佛神变加持经中。供养仪式具足竟。传度者颇存会意。又欲省文故。删其重复真言。旋转用之。修行者。当综括上下文义耳。</p>
</body></html>