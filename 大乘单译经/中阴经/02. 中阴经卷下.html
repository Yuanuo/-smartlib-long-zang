<!doctype html>
<html id="z3IBU4KVu" data-ver="1250">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">中阴经卷下</h1>
  <h2 id="a2">神足品第六</h2>
  <p id="a3">尔时，<a id="a-4"></a>妙觉如来即以神足，<a id="a-5"></a>化此三千大千刹土，<a id="a-6"></a>上至非想非非想天，<a id="a-7"></a>下至无救地狱皆悉金色，<a id="a-8"></a>皆如妙觉如来而无有异，<a id="a-9"></a>三十二相、<a id="a-A"></a>八十种好、<a id="a-B"></a>圆光七尺，<a id="a-C"></a>皆坐宝莲华高座上。<a id="a-D"></a>坐演出梵音，<a id="a-E"></a>声闻三千大千刹土，<a id="a-F"></a>一一诸佛说八万四千杂行。<a id="a-G"></a>其睹光明者，<a id="a-H"></a>淫怒痴病皆自消灭，<a id="a-I"></a>异口同音而说颂曰：</p>
  <p id="aJ">“经法本无体，<a id="a-K"></a> 灭已今复兴，</p>
  <p id="aL">断除有漏法，<a id="a-M"></a> 独步于三界。</p>
  <p id="aN">生死无数劫，<a id="a-O"></a> 遭遇良福田，</p>
  <p id="aP">金色普遍照，<a id="a-Q"></a> 蒙光得解脱。</p>
  <p id="aR">神力不可尽，<a id="a-S"></a> 观了本无形，</p>
  <p id="aT">大慈大悲心，<a id="a-U"></a> 拔济无明等。</p>
  <p id="aV">五阴苦本源，<a id="a-W"></a> 流浪得济渡，</p>
  <p id="aX">四使生死河，<a id="a-Y"></a> 法船渡彼岸。</p>
  <p id="aZ">善权无碍道，<a id="a-a"></a> 入彼无为境，</p>
  <p id="ab">吾昔发誓愿，<a id="a-c"></a> 要度未度者。</p>
  <p id="ad">修身清净行，<a id="a-e"></a> 口言无虚妄，</p>
  <p id="af">心念济八难，<a id="a-g"></a> 诸恶何由生？<a id="a-h"></a>”</p>
  <p id="ai">尔时，<a id="a-j"></a>有菩萨即从座起，<a id="a-k"></a>偏露右臂，<a id="a-l"></a>右膝著地，<a id="a-m"></a>长跪合掌，<a id="a-n"></a>叉手前白佛言：<a id="a-o"></a>“快哉！<a id="a-p"></a>世尊，<a id="a-q"></a>神足无量不可思议。<a id="a-r"></a>今欲所问，<a id="a-s"></a>若见听者乃敢陈启。<a id="a-t"></a>”</p>
  <p id="au">妙觉如来告彼菩萨：<a id="a-v"></a>“善哉！<a id="a-w"></a>善哉！<a id="a-x"></a>族姓子，<a id="a-y"></a>恣尔所问，<a id="a-z"></a>吾当一一分别说之。<a id="a-10"></a>”</p>
  <p id="a11">时，<a id="a-12"></a>彼菩萨白佛言：<a id="a-13"></a>“世尊，<a id="a-14"></a>如来神足不可究畅，<a id="a-15"></a>令此三千大千世界烔然金色。<a id="a-16"></a>是何三昧有此神变？<a id="a-17"></a>”</p>
  <p id="a18">佛告菩萨：<a id="a-19"></a>“此神变者，<a id="a-1A"></a>是三昧王三昧，<a id="a-1B"></a>唯有诸佛乃能变现，<a id="a-1C"></a>非声闻、<a id="a-1D"></a>辟支佛所能。<a id="a-1E"></a>修行此三昧王三昧，<a id="a-1F"></a>将从八万四千，<a id="a-1G"></a>或有三昧名虚空藏，<a id="a-1H"></a>或有三昧名升法堂，<a id="a-1I"></a>或有三昧名月光清净，<a id="a-1J"></a>或有三昧名破有入无，<a id="a-1K"></a>或有三昧名一意不乱，<a id="a-1L"></a>或有三昧名除去尘雾，<a id="a-1M"></a>或有三昧名拔三毒根本，<a id="a-1N"></a>或有三昧名灭过去当来今现在病，<a id="a-1O"></a>或有三昧名开甘露法门。<a id="a-1P"></a>”</p>
  <p id="a1Q">尔时，<a id="a-1R"></a>世尊欲解斯义，<a id="a-1S"></a>宣说颂曰：</p>
  <p id="a1T">“道力清净行，<a id="a-1U"></a> 身口意不犯，</p>
  <p id="a1V">誓愿阿僧祇，<a id="a-1W"></a> 没溺生死者。</p>
  <p id="a1X">金刚难败坏，<a id="a-1Y"></a> 非二乘所及，</p>
  <p id="a1Z">观身苦根本，<a id="a-1a"></a> 思惟四果证。</p>
  <p id="a1b">积行不退转，<a id="a-1c"></a> 闲静坐道场，</p>
  <p id="a1d">一切入定意，<a id="a-1e"></a> 二三至七劫。</p>
  <p id="a1f">地燋过劫烧，<a id="a-1g"></a> 其心亦不动，</p>
  <p id="a1h">坏破魔部界，<a id="a-1i"></a> 悉成无上道。</p>
  <p id="a1j">三昧定意力，<a id="a-1k"></a> 福报不可量，</p>
  <p id="a1l">令三聚众生，<a id="a-1m"></a> 得成无上道。</p>
  <p id="a1n">观察众生心，<a id="a-1o"></a> 难度易度者，</p>
  <p id="a1p">不令在没溺，<a id="a-1q"></a> 流滞生死海。</p>
  <p id="a1r">我本无此色，<a id="a-1s"></a> 紫磨金光体，</p>
  <p id="a1t">历劫勤苦行，<a id="a-1u"></a> 修定成此形。<a id="a-1v"></a>”</p>
  <p id="a1w">尔时，<a id="a-1x"></a>妙觉如来说此颂时，<a id="a-1y"></a>诸佛世尊同时举手赞妙觉如来，<a id="a-1z"></a>以偈颂曰：</p>
  <p id="a20">“丈夫二足尊，<a id="a-21"></a> 世雄不可量，</p>
  <p id="a22">拔离三界苦，<a id="a-23"></a> 淡然为一色。</p>
  <p id="a24">今闻如来说，<a id="a-25"></a> 定意神足道，</p>
  <p id="a26">其闻法性相，<a id="a-27"></a> 相相不可量。</p>
  <p id="a28">八种清净音，<a id="a-29"></a> 十六特胜法，</p>
  <p id="a2A">三十二行业，<a id="a-2B"></a> 利益一切人。</p>
  <p id="a2C">天人尊无比，<a id="a-2D"></a> 光明照众生，</p>
  <p id="a2E">久在饥渴道，<a id="a-2F"></a> 饮以八解脱。</p>
  <p id="a2G">无欲清净池，<a id="a-2H"></a> 化以七觉华，</p>
  <p id="a2I">不著五阴本。<a id="a-2J"></a> 犹如青莲华，</p>
  <p id="a2K">香熏远普闻；<a id="a-2L"></a> 如来五分身，</p>
  <p id="a2M">无处不流布。<a id="a-2N"></a> 吾昔求佛道，</p>
  <p id="a2O">誓愿同一时，<a id="a-2P"></a> 今日得果证，</p>
  <p id="a2Q">不违昔所愿；<a id="a-2R"></a> 一相无相道，</p>
  <p id="a2S">分别微妙慧，<a id="a-2T"></a> 晓了善权道。<a id="a-2U"></a>”</p>
  <p id="a2V">当时世尊说此颂时，<a id="a-2W"></a>有百亿希望中阴众生，<a id="a-2X"></a>求佛身色紫磨金形：<a id="a-2Y"></a>“如我今日神变无量，<a id="a-2Z"></a>要当来世皆当成佛，<a id="a-2a"></a>悉同一号，<a id="a-2b"></a>号妙觉如来、<a id="a-2c"></a>应供、<a id="a-2d"></a>正遍知、<a id="a-2e"></a>明行足、<a id="a-2f"></a>善逝、<a id="a-2g"></a>世间解、<a id="a-2h"></a>无上士、<a id="a-2i"></a>调御丈夫、<a id="a-2j"></a>天人师、<a id="a-2k"></a>佛世尊。<a id="a-2l"></a>”</p>
  <p data-pb></p>
  <h2 id="a2m">破爱网品第七</h2>
  <p id="a2n">尔时，<a id="a-2o"></a>妙觉如来将欲破爱结使，<a id="a-2p"></a>欲使四众自见证验，<a id="a-2q"></a>即入不动三昧，<a id="a-2r"></a>欲令彼众知欲爱、<a id="a-2s"></a>色爱、<a id="a-2t"></a>无色爱。</p>
  <p id="a2u">尔时，<a id="a-2v"></a>世尊重自思惟：<a id="a-2w"></a>“此欲界众生，<a id="a-2x"></a>亦爱非爱，<a id="a-2y"></a>亦有漏无漏，<a id="a-2z"></a>亦有为无为，<a id="a-30"></a>亦可记不可记。<a id="a-31"></a>色界众生，<a id="a-32"></a>非有非无，<a id="a-33"></a>非想非不想识可见法。<a id="a-34"></a>三界欲最重，<a id="a-35"></a>染著不可离。<a id="a-36"></a>中阴众生等要须圣教。<a id="a-37"></a>五识众生有前有后，<a id="a-38"></a>非想非非想识众生，<a id="a-39"></a>有取涅槃、<a id="a-3A"></a>无取涅槃者。<a id="a-3B"></a>云何中阴众生遇圣得证？<a id="a-3C"></a>彼有一病，<a id="a-3D"></a>计无我命，<a id="a-3E"></a>恒计无常，<a id="a-3F"></a>前生非后生，<a id="a-3G"></a>后生非前生。<a id="a-3H"></a>此圣人语非本发心意，<a id="a-3I"></a>要须圣人如声闻法，<a id="a-3J"></a>五色识者根本未成。<a id="a-3K"></a>见佛识佛一一所著，<a id="a-3L"></a>多受福地，<a id="a-3M"></a>堕者非一。<a id="a-3N"></a>不计吾我身是法非法行。<a id="a-3O"></a>三界为网所覆，<a id="a-3P"></a>欲出难得脱。<a id="a-3Q"></a>犹如掷线丸，<a id="a-3R"></a>绪在犹复还；<a id="a-3S"></a>三界众生等，<a id="a-3T"></a>舍此复还此。<a id="a-3U"></a>”</p>
  <p id="a3V">尔时，<a id="a-3W"></a>世尊即说颂曰：</p>
  <p id="a3X">“三界为火宅，<a id="a-3Y"></a> 火炎极炽盛，</p>
  <p id="a3Z">爱心所染著，<a id="a-3a"></a> 将入三恶道。</p>
  <p id="a3b">前生非后生，<a id="a-3c"></a> 爱有轻重法，</p>
  <p id="a3d">五色识法者，<a id="a-3e"></a> 今世后易度。</p>
  <p id="a3f">生死八难道，<a id="a-3g"></a> 与泥洹对门，</p>
  <p id="a3h">无彼无此法，<a id="a-3i"></a> 最胜无等侣。</p>
  <p id="a3j">神足接众生，<a id="a-3k"></a> 见者无不度，</p>
  <p id="a3l">当来过去人，<a id="a-3m"></a> 乾闼阿须伦，</p>
  <p id="a3n">天龙鬼神等，<a id="a-3o"></a> 无不得济度。</p>
  <p id="a3p">善哉三界尊，<a id="a-3q"></a> 善说微妙法，</p>
  <p id="a3r">令受苦众生，<a id="a-3s"></a> 得至无为岸！</p>
  <p id="a3t">去身口意病，<a id="a-3u"></a> 寂然无移动，</p>
  <p id="a3v">如饥者得食，<a id="a-3w"></a> 如渴者得饮，</p>
  <p id="a3x">止观除爱结，<a id="a-3y"></a> 三脱甘露门。</p>
  <p id="a3z">我发无上道，<a id="a-40"></a> 除爱无渴想，</p>
  <p id="a41">于火炎拔济，<a id="a-42"></a> 得成于世雄。</p>
  <p id="a43">过去无数佛，<a id="a-44"></a> 当来现在等，</p>
  <p id="a45">如我今日化，<a id="a-46"></a> 不计彼我想。</p>
  <p id="a47">正法除邪法，<a id="a-48"></a> 尘垢永已除，</p>
  <p id="a49">无碍总持法，<a id="a-4A"></a> 思惟分别观。</p>
  <p id="a4B">于亿百千劫，<a id="a-4C"></a> 游戏诸三昧，</p>
  <p id="a4D">四空定意法，<a id="a-4E"></a> 往来不疲极。</p>
  <p id="a4F">诸佛所游处，<a id="a-4G"></a> 多益无减损，</p>
  <p id="a4H">举足下足顷，<a id="a-4I"></a> 所度不可量。</p>
  <p id="a4J">当我下足处，<a id="a-4K"></a> 有几众生等，</p>
  <p id="a4L">随类而得度，<a id="a-4M"></a> 遍满三界中。</p>
  <p id="a4N">随心得三道，<a id="a-4O"></a> 如是无穷已，</p>
  <p id="a4P">八解无碍法，<a id="a-4Q"></a> 离舍寿命根，</p>
  <p id="a4R">不计三界想，<a id="a-4S"></a> 害彼五逆结，</p>
  <p id="a4T">汝生知汝生，<a id="a-4U"></a> 汝灭知汝灭，</p>
  <p id="a4V">汝上知汝上，<a id="a-4W"></a> 汝下知汝下，</p>
  <p id="a4X">中间无脱处，<a id="a-4Y"></a> 过者何处去？</p>
  <p id="a4Z">当知佛力大，<a id="a-4a"></a> 遍入总持法，</p>
  <p id="a4b">由本誓愿故，<a id="a-4c"></a> 未度者令度。</p>
  <p id="a4d">四等慈悲舍，<a id="a-4e"></a> 遍满诸十方，</p>
  <p id="a4f">佛指出甘露，<a id="a-4g"></a> 如慈母爱子。</p>
  <p id="a4h">又母非父慈，<a id="a-4i"></a> 又父非母慈，</p>
  <p id="a4j">三界四颠倒，<a id="a-4k"></a> 难化如金刚。</p>
  <p id="a4l">如物初入炉，<a id="a-4m"></a> 尘恶先燋灭，</p>
  <p id="a4n">真者不移动，<a id="a-4o"></a> 如淤生莲华。</p>
  <p id="a4p">佛道实真正，<a id="a-4q"></a> 无畏无所著，</p>
  <p id="a4r">不有想念累，<a id="a-4s"></a> 心亦无往来。<a id="a-4t"></a>”</p>
  <p id="a4u">尔时，<a id="a-4v"></a>座上有一菩萨，<a id="a-4w"></a>名曰炎光，<a id="a-4x"></a>即从座起，<a id="a-4y"></a>偏露右臂，<a id="a-4z"></a>右膝著地，<a id="a-50"></a>长跪合掌，<a id="a-51"></a>叉手前白佛言：<a id="a-52"></a>“如今世尊说真实之法，<a id="a-53"></a>或言有法、<a id="a-54"></a>或言无法，<a id="a-55"></a>或言有为、<a id="a-56"></a>或言无为，<a id="a-57"></a>或言有记、<a id="a-58"></a>或言无记。<a id="a-59"></a>今众生受化者，<a id="a-5A"></a>以何法化而得度脱？<a id="a-5B"></a>”</p>
  <p id="a5C">尔时，<a id="a-5D"></a>世尊以颂报曰：</p>
  <p id="a5E">“诸法正有一，<a id="a-5F"></a> 无二亦无三，</p>
  <p id="a5G">爱识非爱识，<a id="a-5H"></a> 永离于胞胎，</p>
  <p id="a5I">破一缚著爱，<a id="a-5J"></a> 使众生爱尽。</p>
  <p id="a5K">如来神德力，<a id="a-5L"></a> 自识宿命本，</p>
  <p id="a5M">或在王天宫，<a id="a-5N"></a> 转轮王治处，</p>
  <p id="a5O">或在贫贱处，<a id="a-5P"></a> 下至无救狱，</p>
  <p id="a5Q">一一分别了，<a id="a-5R"></a> 众生垢著心。<a id="a-5S"></a>”</p>
  <p id="a5T">尔时，<a id="a-5U"></a>世尊说此颂时，<a id="a-5V"></a>六十八亿那由他中阴众生，<a id="a-5W"></a>即从座起，<a id="a-5X"></a>偏露右臂，<a id="a-5Y"></a>右膝著地，<a id="a-5Z"></a>长跪合掌，<a id="a-5a"></a>叉手前白佛言：<a id="a-5b"></a>“咄嗟！<a id="a-5c"></a>此苦乃是大苦，<a id="a-5d"></a>于众苦中此爱最苦。<a id="a-5e"></a>唯愿世尊听为出家！<a id="a-5f"></a>”</p>
  <p id="a5g">尔时，<a id="a-5h"></a>世尊默然听之。<a id="a-5i"></a>尔时，<a id="a-5j"></a>中阴众生闻佛说法，<a id="a-5k"></a>即得阿罗汉果。</p>
  <p data-pb></p>
  <h2 id="a5l">三世平等品第八</h2>
  <p id="a5m">尔时，<a id="a-5n"></a>座上有菩萨，<a id="a-5o"></a>名不厌患劫，<a id="a-5p"></a>即从座起，<a id="a-5q"></a>偏露右臂，<a id="a-5r"></a>右膝著地，<a id="a-5s"></a>合掌叉手，<a id="a-5t"></a>前白佛言：<a id="a-5u"></a>“善哉！<a id="a-5v"></a>最胜如来神力，<a id="a-5w"></a>极微妙不可思议。<a id="a-5x"></a>如来神德广长舌，<a id="a-5y"></a>不犯众生过。<a id="a-5z"></a>今此三聚众生，<a id="a-60"></a>过去、<a id="a-61"></a>当来、<a id="a-62"></a>今现在，<a id="a-63"></a>为过去耶？<a id="a-64"></a>为未来、<a id="a-65"></a>现在耶？<a id="a-66"></a>”</p>
  <p id="a67">尔时，<a id="a-68"></a>世尊告不厌患劫菩萨曰：<a id="a-69"></a>“善哉！<a id="a-6A"></a>善哉！<a id="a-6B"></a>汝之所问，<a id="a-6C"></a>于三聚众生，<a id="a-6D"></a>多所饶益，<a id="a-6E"></a>多所润及，<a id="a-6F"></a>断无明本，<a id="a-6G"></a>身业得清净，<a id="a-6H"></a>非一佛所说。<a id="a-6I"></a>”</p>
  <p id="a6J">尔时，<a id="a-6K"></a>世尊即说颂曰：</p>
  <p id="a6L">“人本在胎时，<a id="a-6M"></a> 自识本宿命，</p>
  <p id="a6N">舍彼今就此，<a id="a-6O"></a> 三世炳然定。</p>
  <p id="a6P">前识非今识，<a id="a-6Q"></a> 前身非今身，</p>
  <p id="a6R">但为愚惑迷，<a id="a-6S"></a> 不知趣道门。</p>
  <p id="a6T">念此在四使，<a id="a-6U"></a> 发起若干想，</p>
  <p id="a6V">咄嗟老病死，<a id="a-6W"></a> 坠堕在三世。<a id="a-6X"></a>”</p>
  <p id="a6Y">尔时，<a id="a-6Z"></a>世尊欲解斯义，<a id="a-6a"></a>即说颂曰：</p>
  <p id="a6b">“本我无此色，<a id="a-6c"></a> 受想识亦然，</p>
  <p id="a6d">我虚彼亦无，<a id="a-6e"></a> 岂有识想受？</p>
  <p id="a6f">无色名色法，<a id="a-6g"></a> 众生乱想法，</p>
  <p id="a6h">九品有差别，<a id="a-6i"></a> 分别三世道。</p>
  <p id="a6j">上上最妙道，<a id="a-6k"></a> 非去非未来；</p>
  <p id="a6l">上中最微细；<a id="a-6m"></a> 上下无觉观；</p>
  <p id="a6n">中上断三结；<a id="a-6o"></a> 中中灭三垢；</p>
  <p id="a6p">中下豁然悟，<a id="a-6q"></a> 此名为佛子。</p>
  <p id="a6r">下上虽为重，<a id="a-6s"></a> 如彼水上泡，</p>
  <p id="a6t">一生而一灭；<a id="a-6u"></a> 下中众生类，</p>
  <p id="a6v">苦本最为深，<a id="a-6w"></a> 非我谁能知？</p>
  <p id="a6x">下下众生类，<a id="a-6y"></a> 经历于劫数，</p>
  <p id="a6z">吾亦就彼化，<a id="a-70"></a> 不见漏失者。</p>
  <p id="a71">人心有若干，<a id="a-72"></a> 座上心不悟，</p>
  <p id="a73">或愿当来佛，<a id="a-74"></a> 或愿现在者，</p>
  <p id="a75">此等众生类，<a id="a-76"></a> 难可济度者！</p>
  <p id="a77">人本无形生，<a id="a-78"></a> 还入虚空中，</p>
  <p id="a79">生死相牵连，<a id="a-7A"></a> 何者名泥洹？</p>
  <p id="a7B">若言有众生，<a id="a-7C"></a> 身口意行净，</p>
  <p id="a7D">寂然入灭度，<a id="a-7E"></a> 无有老病患，</p>
  <p id="a7F">弘誓发一心，<a id="a-7G"></a> 亦不自为己，</p>
  <p id="a7H">虚空不可获，<a id="a-7I"></a> 何者名虚实？</p>
  <p id="a7J">如来梵天音，<a id="a-7K"></a> 分别实相法，</p>
  <p id="a7L">解了空无慧，<a id="a-7M"></a> 三界独步尊。</p>
  <p id="a7N">有觉空意法，<a id="a-7O"></a> 观身不恋著，</p>
  <p id="a7P">无觉在三禅，<a id="a-7Q"></a> 进取不退道。</p>
  <p id="a7R">自我成佛来，<a id="a-7S"></a> 以此为本业，</p>
  <p id="a7T">成佛亦由此，<a id="a-7U"></a> 泥洹亦复然。</p>
  <p id="a7V">所以积功勤，<a id="a-7W"></a> 未获于实相，</p>
  <p id="a7X">闻四不离四，<a id="a-7Y"></a> 此是诸佛印。<a id="a-7Z"></a>”</p>
  <p id="a7a">尔时，<a id="a-7b"></a>世尊说此颂已，<a id="a-7c"></a>无量无限那由他众生，<a id="a-7d"></a>及中阴五色识，<a id="a-7e"></a>非想非非想众生，<a id="a-7f"></a>欲得去离，<a id="a-7g"></a>不乐三世。</p>
  <p id="a7h">尔时，<a id="a-7i"></a>世尊重说颂曰：</p>
  <p id="a7j">“过去非今有，<a id="a-7k"></a> 现在亦复然，</p>
  <p id="a7l">当来弥勒身，<a id="a-7m"></a> 教化无差别。</p>
  <p id="a7n">我今说少少，<a id="a-7o"></a> 如人爪上尘，</p>
  <p id="a7p">欲说世界尽，<a id="a-7q"></a> 谁能究尽者？</p>
  <p id="a7r">今虽处中阴，<a id="a-7s"></a> 移坐无想天，</p>
  <p id="a7t">地狱对门人，<a id="a-7u"></a> 闻法乃得悟。<a id="a-7v"></a>”</p>
  <p id="a7w">尔时，<a id="a-7x"></a>世尊即以神力接中阴众生，<a id="a-7y"></a>至非想非非想识天。<a id="a-7z"></a>尔时，<a id="a-80"></a>世尊复以神力到彼，<a id="a-81"></a>至非想非非想识界，<a id="a-82"></a>施设庄严七宝高座，<a id="a-83"></a>皆有化佛。<a id="a-84"></a>一一化佛皆有四众，<a id="a-85"></a>一一众者威仪法则悉皆成就。<a id="a-86"></a>此众生中或有诵经说义，<a id="a-87"></a>贤圣默然，<a id="a-88"></a>或有入定出定。<a id="a-89"></a>尔时，<a id="a-8A"></a>妙觉如来复以神足十力，<a id="a-8B"></a>接彼非想非非想识众生，<a id="a-8C"></a>如中阴形无有差别。<a id="a-8D"></a>尔时，<a id="a-8E"></a>世尊如诸佛常法威仪法则，<a id="a-8F"></a>令无量化佛合为一佛，<a id="a-8G"></a>或以一身变为无量，<a id="a-8H"></a>或在树下演说法教，<a id="a-8I"></a>或入初禅定意不乱，<a id="a-8J"></a>或在高岩闲静寂处。<a id="a-8K"></a>或坐处空作十八变，<a id="a-8L"></a>身下出火，<a id="a-8M"></a>身上出水，<a id="a-8N"></a>身上出火，<a id="a-8O"></a>身下出水，<a id="a-8P"></a>履地若空无有挂碍，<a id="a-8Q"></a>或取灭度亦无灭度，<a id="a-8R"></a>或现无常身体膖胀烂臭如白鸽色，<a id="a-8S"></a>或现手足各在异处。</p>
  <p id="a8T">尔时，<a id="a-8U"></a>非想非非想识众生，<a id="a-8V"></a>见此变易心怀恐怖：<a id="a-8W"></a>“我本生心，<a id="a-8X"></a>谓呼定是泥洹，<a id="a-8Y"></a>无病无老无诸痛苦。<a id="a-8Z"></a>今观此法，<a id="a-8a"></a>有生有老有病死痛。<a id="a-8b"></a>今遇如来降神在此，<a id="a-8c"></a>若不顺者，<a id="a-8d"></a>无择地狱即我舍宅。<a id="a-8e"></a>吾本宿世同要之人。<a id="a-8f"></a>”</p>
  <p id="a8g">先生彼识阿难陀迦兰陀，<a id="a-8h"></a>见佛礼拜：<a id="a-8i"></a>“善哉！<a id="a-8j"></a>世尊，<a id="a-8k"></a>尊中无比降神此界，<a id="a-8l"></a>如遇优昙钵华。<a id="a-8m"></a>若佛不降神此者，<a id="a-8n"></a>我等永处边地，<a id="a-8o"></a>杀害无量迦兰陀身。<a id="a-8p"></a>”复自宣白：<a id="a-8q"></a>“今遭大圣如日消雪，<a id="a-8r"></a>若不遭圣，<a id="a-8s"></a>彼当堕坠作飞狸身，<a id="a-8t"></a>飞走尽害无有脱者。<a id="a-8u"></a>以此本誓愿得脱苦际，<a id="a-8v"></a>虚空无量界神德三界尊，<a id="a-8w"></a>辟支、<a id="a-8x"></a>声闻等眼之所能见。<a id="a-8y"></a>”</p>
  <p id="a8z">尔时，<a id="a-90"></a>迦兰陀作是念：<a id="a-91"></a>“我等同生，<a id="a-92"></a>生此识界罪福未分，<a id="a-93"></a>或堕邪见受飞狸身。<a id="a-94"></a>我本造身，<a id="a-95"></a>不独三界，<a id="a-96"></a>中阴五色及无色形。<a id="a-97"></a>”已生此念，<a id="a-98"></a>非想识众皆生苦心：<a id="a-99"></a>“我等诸人虽生此处，<a id="a-9A"></a>非得泥洹，<a id="a-9B"></a>非安隐处。<a id="a-9C"></a>今遇如来说真实法，<a id="a-9D"></a>断拔千万门，<a id="a-9E"></a>不去亦不来。<a id="a-9F"></a>贪欲本生我，<a id="a-9G"></a>我今还灭汝。<a id="a-9H"></a>为过所覆，<a id="a-9I"></a>非今世后世，<a id="a-9J"></a>生有老病苦，<a id="a-9K"></a>如影重有影，<a id="a-9L"></a>如月、<a id="a-9M"></a>树叶影现于水，<a id="a-9N"></a>野干饮之终竟无获。<a id="a-9O"></a>我今三世尊，<a id="a-9P"></a>有实无实法化不变易，<a id="a-9Q"></a>生者非有生。<a id="a-9R"></a>善哉！<a id="a-9S"></a>世微法难度而度。<a id="a-9T"></a>世间愚痴人，<a id="a-9U"></a>计我为身实；<a id="a-9V"></a>当其舍寿时，<a id="a-9W"></a>钩锁骨相连；<a id="a-9X"></a>分别彼身中，<a id="a-9Y"></a>何者命与寿？<a id="a-9Z"></a>生死缠裹苦，<a id="a-9a"></a>舍彼复受此；<a id="a-9b"></a>处胎冷热苦，<a id="a-9c"></a>出有生灭忧；<a id="a-9d"></a>母虽乐育我，<a id="a-9e"></a>不生谁有患？<a id="a-9f"></a>落漠如水泡，<a id="a-9g"></a>识神染其形；<a id="a-9h"></a>轮转五趣中，<a id="a-9i"></a>所往无脱处；<a id="a-9j"></a>生死五道海，<a id="a-9k"></a>无往而不经。<a id="a-9l"></a>心为杀身本，<a id="a-9m"></a>汝灭我何患？<a id="a-9n"></a>虚空无本末，<a id="a-9o"></a>谁知常无常？<a id="a-9p"></a>彼无想之识，<a id="a-9q"></a>见阿兰迦兰陀，<a id="a-9r"></a>一为边地王，<a id="a-9s"></a>一为著翅虫。<a id="a-9t"></a>三界最为苦，<a id="a-9u"></a>本处非泥洹，<a id="a-9v"></a>如游旷野，<a id="a-9w"></a>指东谓为西。<a id="a-9x"></a>今遭大圣，<a id="a-9y"></a>于一切众苦都得解脱。<a id="a-9z"></a>”</p>
  <p id="aA0">尔时，<a id="a-A1"></a>非想非无想识众生，<a id="a-A2"></a>即于佛前寻声，<a id="a-A3"></a>而说颂曰：</p>
  <p id="aA4">“吾本事五火，<a id="a-A5"></a> 烧炙身体烂，</p>
  <p id="aA6">卧在荆棘上，<a id="a-A7"></a> 身被髑髅衣，</p>
  <p id="aA8">翘足向日月，<a id="a-A9"></a> 无神不奉事。</p>
  <p id="aAA">今生非非想，<a id="a-AB"></a> 得见如来身，</p>
  <p id="aAC">自耻本所行，<a id="a-AD"></a> 在此无脱处。</p>
  <p id="aAE">特知正法化，<a id="a-AF"></a> 如来自降神，</p>
  <p id="aAG">得脱无择门，<a id="a-AH"></a> 永在安隐处。</p>
  <p id="aAI">五欲生死垢，<a id="a-AJ"></a> 缠缚四流中，</p>
  <p id="aAK">心惑著三有，<a id="a-AL"></a> 烧以智慧火。</p>
  <p id="aAM">四趣五道人，<a id="a-AN"></a> 不见生本末，</p>
  <p id="aAO">著识吾我者，<a id="a-AP"></a> 如我今无异。<a id="a-AQ"></a>”</p>
  <p id="aAR">尔时，<a id="a-AS"></a>妙觉如来复以颂报曰：</p>
  <p id="aAT">“卿等本谓真，<a id="a-AU"></a> 八万四千劫，</p>
  <p id="aAV">无常生死本，<a id="a-AW"></a> 彼死还生此。</p>
  <p id="aAX">汝等众生类，<a id="a-AY"></a> 未曾老病死，</p>
  <p id="aAZ">守一求泥洹，<a id="a-Aa"></a> 此非真实法。</p>
  <p id="aAb">垢尽识不灭，<a id="a-Ac"></a> 还在三恶中，</p>
  <p id="aAd">非我汝不悟，<a id="a-Ae"></a> 谁能脱此难？</p>
  <p id="aAf">吾从无量劫，<a id="a-Ag"></a> 誓度生老死，</p>
  <p id="aAh">非我前身造，<a id="a-Ai"></a> 亦非后身受，</p>
  <p id="aAj">本得金刚定，<a id="a-Ak"></a> 今乃教化汝。</p>
  <p id="aAl">地不可作空，<a id="a-Am"></a> 空不可作地，</p>
  <p id="aAn">水不可作火，<a id="a-Ao"></a> 火不可作水，</p>
  <p id="aAp">一切愚惑人，<a id="a-Aq"></a> 万物皆我有，</p>
  <p id="aAr">愚痴无明法，<a id="a-As"></a> 谓为正真道。</p>
  <p id="aAt">如彼疲倦人，<a id="a-Au"></a> 懈息须臾间，</p>
  <p id="aAv">虽居八万四，<a id="a-Aw"></a> 视之如一日，</p>
  <p id="aAx">为五苦众生，<a id="a-Ay"></a> 何处不有我？</p>
  <p id="aAz">分别身法相，<a id="a-B0"></a> 分别空无法，</p>
  <p id="aB1">生者不见生，<a id="a-B2"></a> 死亦不见死，</p>
  <p id="aB3">问生根本道，<a id="a-B4"></a> 由行之所造。</p>
  <p id="aB5">三恶之重者，<a id="a-B6"></a> 痴病是其源，</p>
  <p id="aB7">名色六入法，<a id="a-B8"></a> 此是世之常，</p>
  <p id="aB9">触入更色法，<a id="a-BA"></a> 爱入更乐乐，</p>
  <p id="aBB">一切众生惑，<a id="a-BC"></a> 不识十二缘，</p>
  <p id="aBD">如蛾投火光。<a id="a-BE"></a> 妙觉如来说，</p>
  <p id="aBF">由汝垢重故，<a id="a-BG"></a> 则我心垢重。</p>
  <p id="aBH">如我成佛身，<a id="a-BI"></a> 经历不度界，</p>
  <p id="aBJ">破坏心垢重，<a id="a-BK"></a> 识别想非想，</p>
  <p id="aBL">结使之根源。<a id="a-BM"></a> 无常谓为常，</p>
  <p id="aBN">以苦言是乐，<a id="a-BO"></a> 计空以为有，</p>
  <p id="aBP">无我以为我，<a id="a-BQ"></a> 此想非想类。</p>
  <p id="aBR">习颠倒来久。<a id="a-BS"></a> 如蛾贪火光，</p>
  <p id="aBT">不避灭身难；<a id="a-BU"></a> 迷惑堕六趣，</p>
  <p id="aBV">生此非想天。<a id="a-BW"></a> 譬如斫伐树，</p>
  <p id="aBX">根在由复生；<a id="a-BY"></a> 迷惑四颠倒，</p>
  <p id="aBZ">无明之所裹。<a id="a-Ba"></a> 今开甘露门，</p>
  <p id="aBb">圣谛真如有，<a id="a-Bc"></a> 拔苦之根本，</p>
  <p id="aBd">永尽无有余。<a id="a-Be"></a> 四使长流海，</p>
  <p id="aBf">生生生不断；<a id="a-Bg"></a> 我今破三界，</p>
  <p id="aBh">将到至彼岸，<a id="a-Bi"></a> 安隐无畏处。</p>
  <p id="aBj">尔时，<a id="a-Bk"></a>世尊说此颂时，<a id="a-Bl"></a>非想非非想识众生，<a id="a-Bm"></a>皆发无上正真道意，<a id="a-Bn"></a>于无余泥洹而不般泥洹。<a id="a-Bo"></a>或有应生天者，<a id="a-Bp"></a>与说十善法。<a id="a-Bq"></a>应生人中，<a id="a-Br"></a>为说五戒。<a id="a-Bs"></a>或趣三恶道者，<a id="a-Bt"></a>与说刀山、<a id="a-Bu"></a>剑树、<a id="a-Bv"></a>火车、<a id="a-Bw"></a>炉炭。<a id="a-Bx"></a>如此等类，<a id="a-By"></a>三百三十六亿那由他，<a id="a-Bz"></a>厌患劫寿，<a id="a-C0"></a>闻清净法即成道果。</p>
  <p id="aC1">尔时，<a id="a-C2"></a>世尊复以神足、<a id="a-C3"></a>十力、<a id="a-C4"></a>无畏，<a id="a-C5"></a>接彼非想非非想识众生，<a id="a-C6"></a>将至五色识界众生修治道树，<a id="a-C7"></a>庄严刹土放大光明。<a id="a-C8"></a>一一光明皆有化佛，<a id="a-C9"></a>一一化佛皆坐七宝高座，<a id="a-CA"></a>三十二大人之相，<a id="a-CB"></a>说六度无极。<a id="a-CC"></a>彼五色众生见如来变化，<a id="a-CD"></a>心垢缚著坦然除尽，<a id="a-CE"></a>不复愿乐染著生死。</p>
  <p id="aCF">尔时，<a id="a-CG"></a>世尊以清净梵音，<a id="a-CH"></a>而说颂曰：</p>
  <p id="aCI">“苦本生死怨，<a id="a-CJ"></a> 除之以善权，</p>
  <p id="aCK">四等大慈心，<a id="a-CL"></a> 超越无量界。</p>
  <p id="aCM">今此利根人，<a id="a-CN"></a> 一闻不再受，</p>
  <p id="aCO">睹佛色形相，<a id="a-CP"></a> 普入寂灭度。</p>
  <p id="aCQ">乃知贤圣道，<a id="a-CR"></a> 无量难思议，</p>
  <p id="aCS">灭垢不复生，<a id="a-CT"></a> 尽同圣贤道。<a id="a-CU"></a>”</p>
  <p id="aCV">当其世尊说此颂时，<a id="a-CW"></a>无限无量五色识众生，<a id="a-CX"></a>尽同一号，<a id="a-CY"></a>于当来世，<a id="a-CZ"></a>号普广如来、<a id="a-Ca"></a>应供、<a id="a-Cb"></a>正遍知、<a id="a-Cc"></a>明行足、<a id="a-Cd"></a>善逝、<a id="a-Ce"></a>世间解、<a id="a-Cf"></a>无上士、<a id="a-Cg"></a>调御丈夫、<a id="a-Ch"></a>天人师、<a id="a-Ci"></a>佛世尊。</p>
  <p data-pb></p>
  <h2 id="aCj">无生灭品第九</h2>
  <p id="aCk">尔时，<a id="a-Cl"></a>妙觉如来将欲移到诸佛刹土，<a id="a-Cm"></a>告三聚众生，<a id="a-Cn"></a>发心趣向求泥洹道：<a id="a-Co"></a>“今我现在与汝说法。<a id="a-Cp"></a>若有所疑，<a id="a-Cq"></a>即来问我，<a id="a-Cr"></a>泥洹有生有灭不耶？<a id="a-Cs"></a>”</p>
  <p id="aCt">尔时，<a id="a-Cu"></a>三聚众生闻如来语，<a id="a-Cv"></a>前白佛言：<a id="a-Cw"></a>“从欲界上至非想非非想，<a id="a-Cx"></a>发意趣大乘不思议法，<a id="a-Cy"></a>未曾闻有有为、<a id="a-Cz"></a>无为法，<a id="a-D0"></a>何者有余？<a id="a-D1"></a>何者无余？<a id="a-D2"></a>何者是上人法？<a id="a-D3"></a>何者非上人法？<a id="a-D4"></a>”</p>
  <p id="aD5">尔时，<a id="a-D6"></a>世尊与三聚众生，<a id="a-D7"></a>分别句义、<a id="a-D8"></a>字义及无相义：<a id="a-D9"></a>“如来神力有三十二法。<a id="a-DA"></a>何者为三十二？<a id="a-DB"></a>忆本宿命中根本所生，<a id="a-DC"></a>知本所从一一所生。<a id="a-DD"></a>彼死生此，<a id="a-DE"></a>此死生彼，<a id="a-DF"></a>以眼识通，<a id="a-DG"></a>观察如掌中观珠。<a id="a-DH"></a>以耳通，<a id="a-DI"></a>蝇行蚁步及微细声皆悉闻之。<a id="a-DJ"></a>本有三界，<a id="a-DK"></a>今无三界。<a id="a-DL"></a>汝等受道证，<a id="a-DM"></a>发心各各异，<a id="a-DN"></a>中间等变易，<a id="a-DO"></a>何者是三界？<a id="a-DP"></a>何者非三界？<a id="a-DQ"></a>”</p>
  <p id="aDR">尔时，<a id="a-DS"></a>世尊说此语时，<a id="a-DT"></a>三聚众生重生狐疑。<a id="a-DU"></a>尔时，<a id="a-DV"></a>世尊知彼众生心之所念，<a id="a-DW"></a>欲得与说无相法观，<a id="a-DX"></a>以颂说曰：</p>
  <p id="aDY">“何者名为头？<a id="a-DZ"></a> 何者名为足？</p>
  <p id="aDa">何者名为华？<a id="a-Db"></a> 何者名为果？</p>
  <p id="aDc">人命在于头，<a id="a-Dd"></a> 灭如灰土尘，</p>
  <p id="aDe">百草树木根，<a id="a-Df"></a> 拔去不复生。</p>
  <p id="aDg">观此众相法，<a id="a-Dh"></a> 无头亦无足，</p>
  <p id="aDi">有余无余法，<a id="a-Dj"></a> 等此而可知。</p>
  <p id="aDk">若言有泥洹，<a id="a-Dl"></a> 我身命现在；</p>
  <p id="aDm">若言无泥洹，<a id="a-Dn"></a> 何处有三聚？</p>
  <p id="aDo">佛以神力故，<a id="a-Dp"></a> 令汝知有无，</p>
  <p id="aDq">我观三界苦，<a id="a-Dr"></a> 此亦有亦无，</p>
  <p id="aDs">前念非后念，<a id="a-Dt"></a> 前形非后形。</p>
  <p id="aDu">吾从无数劫，<a id="a-Dv"></a> 举足及中间，</p>
  <p id="aDw">其中起大悲，<a id="a-Dx"></a> 非二乘所及。</p>
  <p id="aDy">当我起大悲，<a id="a-Dz"></a> 三塗受苦者，</p>
  <p id="aE0">如慈母乳子，<a id="a-E1"></a> 无不饱满者。</p>
  <p id="aE2">吾本一把施，<a id="a-E3"></a> 今得随所愿，</p>
  <p id="aE4">七宝众琦珍，<a id="a-E5"></a> 随念即时得。</p>
  <p id="aE6">何况四等具，<a id="a-E7"></a> 六度济众生！</p>
  <p id="aE8">此者谁能别？<a id="a-E9"></a> 唯佛佛知之。</p>
  <p id="aEA">今当与汝说，<a id="a-EB"></a> 分别有余无，</p>
  <p id="aEC">欲得观我界，<a id="a-ED"></a> 吾以神足从，</p>
  <p id="aEE">到彼逮作佛，<a id="a-EF"></a> 名曰释迦文。</p>
  <p id="aEG">七十二恒沙，<a id="a-EH"></a> 西南土庄严，</p>
  <p id="aEI">尽以一道化，<a id="a-EJ"></a> 无辟支声闻，</p>
  <p id="aEK">其土甚快乐，<a id="a-EL"></a> 所念即在前！</p>
  <p id="aEM">不似此土界，<a id="a-EN"></a> 为淫怒痴缚；</p>
  <p id="aEO">一音遍四方，<a id="a-EP"></a> 闻者寻得度。</p>
  <p id="aEQ">彼土七宝树，<a id="a-ER"></a> 风吹树叶时，</p>
  <p id="aES">叶叶共相向，<a id="a-ET"></a> 皆说度无极。</p>
  <p id="aEU">我彼刹土中，<a id="a-EV"></a> 住寿阿僧祇；</p>
  <p id="aEW">现取灭度时，<a id="a-EX"></a> 遗法十二劫。</p>
  <p id="aEY">欲知劫长短，<a id="a-EZ"></a> 贤劫为一日，</p>
  <p id="aEa">计此日月数，<a id="a-Eb"></a> 以成十二劫。</p>
  <p id="aEc">汝等三聚人，<a id="a-Ed"></a> 知我功德不？</p>
  <p id="aEe">适彼东方土，<a id="a-Ef"></a> 八十亿由他，</p>
  <p id="aEg">其土名不终，<a id="a-Eh"></a> 佛号名灭界。</p>
  <p id="aEi">我现弟子学，<a id="a-Ej"></a> 剃除被袈裟，</p>
  <p id="aEk">长跪受圣法，<a id="a-El"></a> 彼佛知我心。</p>
  <p id="aEm">彼等众生类，<a id="a-En"></a> 见我著法服，</p>
  <p id="aEo">不乐于世欲，<a id="a-Ep"></a> 同心乐出家，</p>
  <p id="aEq">威仪礼节具，<a id="a-Er"></a> 不失禁戒法。</p>
  <p id="aEs">当我屈伸时，<a id="a-Et"></a> 见者衣毛竖，</p>
  <p id="aEu">此皆本宿命，<a id="a-Ev"></a> 同共誓愿者。</p>
  <p id="aEw">离欲无所著，<a id="a-Ex"></a> 无有生灭相，</p>
  <p id="aEy">尽修于梵行；<a id="a-Ez"></a> 以我佛神力，</p>
  <p id="aF0">于死得脱死。<a id="a-F1"></a> 念此无记等，</p>
  <p id="aF2">不解生以灭，<a id="a-F3"></a> 轮转于五道；</p>
  <p id="aF4">四圣甘露法，<a id="a-F5"></a> 充饱一切人。<a id="a-F6"></a>”</p>
  <p id="aF7">当其世尊说此颂时，<a id="a-F8"></a>见此初学弟子剃除须发受圣教。<a id="a-F9"></a>百七十亿众生，<a id="a-FA"></a>愿乐欲得思惟法观，<a id="a-FB"></a>不乐在家出为沙门。</p>
  <p id="aFC">佛告三聚众生：<a id="a-FD"></a>“我今东北方无限无量恒河沙数，<a id="a-FE"></a>彼有刹土名曰清明，<a id="a-FF"></a>佛名明月。<a id="a-FG"></a>彼土人民无淫怒痴，<a id="a-FH"></a>亦无憍慢、<a id="a-FI"></a>我慢、<a id="a-FJ"></a>不如慢。<a id="a-FK"></a>彼土众生恒乐安静，<a id="a-FL"></a>独坐无为系念在前，<a id="a-FM"></a>初无乱想，<a id="a-FN"></a>雷电霹雳心无倾动。<a id="a-FO"></a>”</p>
  <p id="aFP">尔时，<a id="a-FQ"></a>妙觉如来适彼刹土遇地而坐，<a id="a-FR"></a>彼众生见坐禅者悉共效之。<a id="a-FS"></a>佛以神力以无想法观，<a id="a-FT"></a>回众生心如手转物，<a id="a-FU"></a>令彼众生知有常无常，<a id="a-FV"></a>知生老病死苦，<a id="a-FW"></a>或有众生令知有念，<a id="a-FX"></a>或有众生令知有持，<a id="a-FY"></a>或有众生令知有安，<a id="a-FZ"></a>或有众生令知自守。<a id="a-Fa"></a>佛将欲现四禅功德，<a id="a-Fb"></a>即于三聚众生前，<a id="a-Fc"></a>从初禅出入二禅、<a id="a-Fd"></a>三禅、<a id="a-Fe"></a>四禅，<a id="a-Ff"></a>从四禅起入三禅、<a id="a-Fg"></a>二禅、<a id="a-Fh"></a>初禅，<a id="a-Fi"></a>从初禅至三禅，<a id="a-Fj"></a>从第四至第二禅，<a id="a-Fk"></a>此名师子奋迅三昧。</p>
  <p id="aFl">尔时，<a id="a-Fm"></a>世尊现此神足三昧定意，<a id="a-Fn"></a>度无限无量那由他众生，<a id="a-Fo"></a>皆共同发无上正真道。<a id="a-Fp"></a>有愿乐须陀洹、<a id="a-Fq"></a>斯陀含、<a id="a-Fr"></a>阿那含、<a id="a-Fs"></a>阿罗汉、<a id="a-Ft"></a>法眼净、<a id="a-Fu"></a>得辟支佛道。<a id="a-Fv"></a>当于尔时，<a id="a-Fw"></a>妙觉如来忽然不现。</p>
  <p data-pb></p>
  <h2 id="aFx">空无形教化品第十</h2>
  <p id="aFy">尔时，<a id="a-Fz"></a>妙觉如来舍中阴形，<a id="a-G0"></a>入虚空藏三昧，<a id="a-G1"></a>以佛吼而吼出八种音声。<a id="a-G2"></a>何谓为八？<a id="a-G3"></a>非男声、<a id="a-G4"></a>非女声，<a id="a-G5"></a>非长声、<a id="a-G6"></a>非短声，<a id="a-G7"></a>非豪贵声、<a id="a-G8"></a>非卑贱声，<a id="a-G9"></a>非苦声、<a id="a-GA"></a>非甘露声。</p>
  <p id="aGB">尔时，<a id="a-GC"></a>世尊隐形不现，<a id="a-GD"></a>演出八万四千诸度无极。<a id="a-GE"></a>何谓八万四千度无极？<a id="a-GF"></a>想非想有爱入结使患本。<a id="a-GG"></a>如月云覆，<a id="a-GH"></a>一切众生为欲所牵，<a id="a-GI"></a>有四百病，<a id="a-GJ"></a>一生而一灭。<a id="a-GK"></a>人犯五逆欲离泥犁，<a id="a-GL"></a>去见入地狱衣毛皆竖，<a id="a-GM"></a>南西方，<a id="a-GN"></a>北东亦尔。<a id="a-GO"></a>以闻响众生故演此诸法。<a id="a-GP"></a>当于尔时，<a id="a-GQ"></a>三聚众生闻虚空语声无色无形，<a id="a-GR"></a>于其中间演出诸法：<a id="a-GS"></a>“善哉！<a id="a-GT"></a>诸佛教无色形，<a id="a-GU"></a>难可思议。<a id="a-GV"></a>”</p>
  <p id="aGW">尔时，<a id="a-GX"></a>三聚众生异形同音，<a id="a-GY"></a>以颂仰问虚空曰：</p>
  <p id="aGZ">“如来本在此，<a id="a-Ga"></a> 三十二相具，</p>
  <p id="aGb">慈悲愍一切，<a id="a-Gc"></a> 所润难可量，</p>
  <p id="aGd">为我说微妙，<a id="a-Ge"></a> 八等圣道支，</p>
  <p id="aGf">隐形闻圣音，<a id="a-Gg"></a> 万物皆无常。</p>
  <p id="aGh">如来黄金色，<a id="a-Gi"></a> 本有今不见，</p>
  <p id="aGj">但闻音响声，<a id="a-Gk"></a> 佛无我岂有？</p>
  <p id="aGl">计我生死本，<a id="a-Gm"></a> 流转而不住，</p>
  <p id="aGn">但为色所惑，<a id="a-Go"></a> 福灭而罪生。</p>
  <p id="aGp">如来大圣尊，<a id="a-Gq"></a> 示人行诸法，</p>
  <p id="aGr">忽然离形相，<a id="a-Gs"></a> 音响来教化，</p>
  <p id="aGt">以本宿缘故，<a id="a-Gu"></a> 形逝音接我。</p>
  <p id="aGv">老病生忧悲，<a id="a-Gw"></a> 四蛇唼我身，</p>
  <p id="aGx">地种骨肉是，<a id="a-Gy"></a> 水种润泽是，</p>
  <p id="aGz">火种枯燥是，<a id="a-H0"></a> 风种散法是。</p>
  <p id="aH1">无著三乘法，<a id="a-H2"></a> 离有故在有，</p>
  <p id="aH3">心垢久已离，<a id="a-H4"></a> 四种故存在。</p>
  <p id="aH5">如来大圣尊，<a id="a-H6"></a> 无彼此四大，</p>
  <p id="aH7">正言有四种，<a id="a-H8"></a> 亦复无四种；</p>
  <p id="aH9">正言无四种，<a id="a-HA"></a> 亦复有四种；</p>
  <p id="aHB">此是不定法，<a id="a-HC"></a> 谁能究竟者？<a id="a-HD"></a>”</p>
  <p id="aHE">尔时，<a id="a-HF"></a>如来答彼音声，<a id="a-HG"></a>即说颂曰：</p>
  <p id="aHH">“佛子知空不？<a id="a-HI"></a> 一切法无常，</p>
  <p id="aHJ">人生非本生，<a id="a-HK"></a> 岂有本生缘？</p>
  <p id="aHL">我音及汝音，<a id="a-HM"></a> 可得不可得？</p>
  <p id="aHN">吾从无数劫，<a id="a-HO"></a> 不为一众生，</p>
  <p id="aHP">一念一息顷，<a id="a-HQ"></a> 度少不以愁；</p>
  <p id="aHR">所度阿僧祇，<a id="a-HS"></a> 亦不以喜悦。</p>
  <p id="aHT">我本为一人，<a id="a-HU"></a> 闲静不度人，</p>
  <p id="aHV">后缘而对人，<a id="a-HW"></a> 不失本誓愿。</p>
  <p id="aHX">处此阎浮提，<a id="a-HY"></a> 四姓刹利胜，</p>
  <p id="aHZ">除彼婆罗门，<a id="a-Ha"></a> 余姓最不如。</p>
  <p id="aHb">以本法界观，<a id="a-Hc"></a> 生老病死苦，</p>
  <p id="aHd">我无彼亦空，<a id="a-He"></a> 何者有生死？</p>
  <p id="aHf">生者言有本，<a id="a-Hg"></a> 生者从何至？</p>
  <p id="aHh">设知生死本，<a id="a-Hi"></a> 泥洹在我前。</p>
  <p id="aHj">解知泥洹法，<a id="a-Hk"></a> 无佛亦无我，</p>
  <p id="aHl">法从何处生？<a id="a-Hm"></a> 去至何处灭？</p>
  <p id="aHn">佛以真实法，<a id="a-Ho"></a> 现以有无相，</p>
  <p id="aHp">此生此灭处，<a id="a-Hq"></a> 愚惑得见正。</p>
  <p id="aHr">言有亦非有，<a id="a-Hs"></a> 言无亦非无，</p>
  <p id="aHt">轮转生死海，<a id="a-Hu"></a> 为五欲所缚。</p>
  <p id="aHv">无驱无鞭策，<a id="a-Hw"></a> 自坠生死渊，</p>
  <p id="aHx">尔乃知罪福，<a id="a-Hy"></a> 知悔不悔者。<a id="a-Hz"></a>”</p>
  <p id="aI0">尔时，<a id="a-I1"></a>世尊说此颂时，<a id="a-I2"></a>八十七亿那由他三聚众生，<a id="a-I3"></a>解无形相法，<a id="a-I4"></a>发无上正真道意。</p>
  <p data-pb></p>
  <h2 id="aI5">有色无色品第十一</h2>
  <p id="aI6">尔时，<a id="a-I7"></a>座上有菩萨，<a id="a-I8"></a>闻空中有如来声，<a id="a-I9"></a>仰观空中叹曰：<a id="a-IA"></a>“甚哉！<a id="a-IB"></a>但闻其声不见其形。<a id="a-IC"></a>此色非本色，<a id="a-ID"></a>余阴亦复尔。<a id="a-IE"></a>此欲界众生难可免度，<a id="a-IF"></a>要须智剑剔除令无余。<a id="a-IG"></a>我本修梵行，<a id="a-IH"></a>非身口意造，<a id="a-II"></a>非一非二。<a id="a-IJ"></a>欲我从汝生，<a id="a-IK"></a>由汝堕三塗，<a id="a-IL"></a>一念欲灭众想，<a id="a-IM"></a>亦无去来今。<a id="a-IN"></a>过去诸如来教化群生类，<a id="a-IO"></a>说过去不说今、<a id="a-IP"></a>未来，<a id="a-IQ"></a>说未来不说过去、<a id="a-IR"></a>现在，<a id="a-IS"></a>说现在不说过去、<a id="a-IT"></a>未来，<a id="a-IU"></a>或言有三世，<a id="a-IV"></a>或言无三世。<a id="a-IW"></a>”</p>
  <p id="aIX">尔时，<a id="a-IY"></a>世尊欲重解斯义，<a id="a-IZ"></a>而说颂曰：</p>
  <p id="aIa">“生老病死本，<a id="a-Ib"></a> 诸如来尘垢，</p>
  <p id="aIc">要入中拔济，<a id="a-Id"></a> 何为地狱人？</p>
  <p id="aIe">不似妙觉尊，<a id="a-If"></a> 在中阴教化，</p>
  <p id="aIg">于妙妙中最，<a id="a-Ih"></a> 下劣所不及。</p>
  <p id="aIi">如人持钵乞，<a id="a-Ij"></a> 随彼所施与，</p>
  <p id="aIk">持钵者思惟：<a id="a-Il"></a> 是有是无耶？</p>
  <p id="aIm">未证自谓证，<a id="a-In"></a> 邪见之根本，</p>
  <p id="aIo">正法言非法，<a id="a-Ip"></a> 流转五道渊。</p>
  <p id="aIq">正法分别法，<a id="a-Ir"></a> 不失于法性，</p>
  <p id="aIs">若不失法性，<a id="a-It"></a> 此是诸佛教。</p>
  <p id="aIu">法性无三事，<a id="a-Iv"></a> 亦无去来今，</p>
  <p id="aIw">若言是现在，<a id="a-Ix"></a> 现在何者是？</p>
  <p id="aIy">若言是过去，<a id="a-Iz"></a> 过去何者是？</p>
  <p id="aJ0">若言是未来，<a id="a-J1"></a> 未来何者是？</p>
  <p id="aJ2">人能解此法，<a id="a-J3"></a> 晓了三世尊。</p>
  <p id="aJ4">解本无杂想，<a id="a-J5"></a> 顺一大乘行，</p>
  <p id="aJ6">有缘众生善，<a id="a-J7"></a> 济此无不度。</p>
  <p id="aJ8">犹如负债人，<a id="a-J9"></a> 偿毕欲欢喜，</p>
  <p id="aJA">内外悉通达，<a id="a-JB"></a> 周旋不怯弱。<a id="a-JC"></a>”</p>
  <p id="aJD">尔时，<a id="a-JE"></a>大势至、<a id="a-JF"></a>观世音菩萨，<a id="a-JG"></a>承佛威神音响教化，<a id="a-JH"></a>即以神口而说颂曰：</p>
  <p id="aJI">“生老病死本，<a id="a-JJ"></a> 诸如来尘垢，</p>
  <p id="aJK">要入中拔济，<a id="a-JL"></a> 何处不往反？</p>
  <p id="aJM">我师无量寿，<a id="a-JN"></a> 永劫不灭尽，</p>
  <p id="aJO">本我所誓愿，<a id="a-JP"></a> 何为地狱人？</p>
  <p id="aJQ">不似妙觉尊，<a id="a-JR"></a> 在中阴教化，</p>
  <p id="aJS">于妙妙中最，<a id="a-JT"></a> 下劣所不及。</p>
  <p id="aJU">愿我后成佛，<a id="a-JV"></a> 如妙觉无异！<a id="a-JW"></a>”</p>
  <p id="aJX">尔时，<a id="a-JY"></a>观世音说此颂时，<a id="a-JZ"></a>三亿众生发无上正真道意。</p>
  <p data-pb></p>
  <h2 id="aJa">欢喜品第十二</h2>
  <p id="aJb">尔时，<a id="a-Jc"></a>妙觉如来入寂灭三昧，<a id="a-Jd"></a>将欲游行他方世界顾见所度。<a id="a-Je"></a>不可计众生心怀踊跃，<a id="a-Jf"></a>犹如比丘入四禅法，<a id="a-Jg"></a>心意淡然无饥无渴。<a id="a-Jh"></a>善哉教化，<a id="a-Ji"></a>不失本愿，<a id="a-Jj"></a>心怀自庆而说颂曰：</p>
  <p id="aJk">“如来神足力，<a id="a-Jl"></a> 离苦不善有，</p>
  <p id="aJm">处处分身化，<a id="a-Jn"></a> 要度有缘者。</p>
  <p id="aJo">贤劫千佛等，<a id="a-Jp"></a> 所度无有异，</p>
  <p id="aJq">亦在三聚中，<a id="a-Jr"></a> 正法除非法。</p>
  <p id="aJs">甘露法门开，<a id="a-Jt"></a> 掩闭三恶道，</p>
  <p id="aJu">称扬大智慧，<a id="a-Jv"></a> 拔出愚痴根。</p>
  <p id="aJw">诸法自璎珞，<a id="a-Jx"></a> 内外悉清净，</p>
  <p id="aJy">慈悲四等心，<a id="a-Jz"></a> 无方不遍满，</p>
  <p id="aK0">摄持身口意，<a id="a-K1"></a> 超越生老死。<a id="a-K2"></a>”</p>
  <p id="aK3">尔时，<a id="a-K4"></a>世尊说此颂时，<a id="a-K5"></a>群方三千大千世界满中三聚众生，<a id="a-K6"></a>承虚空中教，<a id="a-K7"></a>皆发无上正真道意，<a id="a-K8"></a>欢喜奉行，<a id="a-K9"></a>作礼而去。</p>
 </body>
</html>