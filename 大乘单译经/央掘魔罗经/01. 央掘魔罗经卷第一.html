<!doctype html>
<html id="z3IBU1DUm" data-ver="1002">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘单译经">
  <meta period="刘宋">
 </head>
 <body>
  <h1 id="a1">央掘魔罗经卷第一</h1>
  <p id="a2">如是我闻。<a id="a-3"></a>一时佛住舍卫国祇树给孤独园。<a id="a-4"></a>尔时世尊。<a id="a-5"></a>与无量菩萨摩诃萨俱。<a id="a-6"></a>及四部众无量诸天龙神夜叉。<a id="a-7"></a>乾闼婆迦楼罗紧那罗摩睺罗伽。<a id="a-8"></a>毗舍遮负多伽那阿磋罗檀那婆王。<a id="a-9"></a>日月天子阿修罗及诸罗刹。<a id="a-A"></a>护世主四天王魔天等俱。<a id="a-B"></a>尔时世尊。<a id="a-C"></a>广说妙法度脱众生。<a id="a-D"></a>名曰执剑大方广经。<a id="a-E"></a>初中后善。<a id="a-F"></a>究竟显示善义善味纯一清净具足清白梵行之相。<a id="a-G"></a>说斯经已。<a id="a-H"></a>舍卫城北去城不远。<a id="a-I"></a>彼处有村村名萨那。<a id="a-J"></a>有一贫穷婆罗门女名跋陀罗。<a id="a-K"></a>女生一子名一切世间现。<a id="a-L"></a>少失其父。<a id="a-M"></a>厥年十二色力人相具足第一。<a id="a-N"></a>聪明辩慧微言善说。<a id="a-O"></a>复有异村名颇罗呵私。<a id="a-P"></a>有一旧住婆罗门师。<a id="a-Q"></a>名摩尼跋陀罗。<a id="a-R"></a>善能通达四毗陀经。<a id="a-S"></a>时世间现从其受学。<a id="a-T"></a>谦顺恭敬尽心供养。<a id="a-U"></a>诸根纯熟所受奉持尔时彼师暂受王请。<a id="a-V"></a>留世间现守舍而去。<a id="a-W"></a>婆罗门妇年少端正。<a id="a-X"></a>见世间现即生染心。<a id="a-Y"></a>忽忘仪轨前执其衣。<a id="a-Z"></a>时世间现白彼妇言。<a id="a-a"></a>仁今便为是我之母。<a id="a-b"></a>如何尊处而行非法。<a id="a-c"></a>内怀愧悚舍衣远避。<a id="a-d"></a>尔时彼妇欲心炽盛泣泪念言。<a id="a-e"></a>彼见断绝不随我意。<a id="a-f"></a>若不见从要断其命。<a id="a-g"></a>不使是人更余婚娶。<a id="a-h"></a>即以指爪自画其体。<a id="a-i"></a>淫乱弥炽自烧成病。<a id="a-j"></a>行女人谄庄严其身。<a id="a-k"></a>以绳自系足不离地。<a id="a-l"></a>时摩尼跋陀事毕还家。<a id="a-m"></a>见妇自悬以刀截绳。<a id="a-n"></a>高声大叫而问之言。<a id="a-o"></a>谁为此事。<a id="a-p"></a>时妇答言。<a id="a-q"></a>是世间现欲行非法。<a id="a-r"></a>强见陵逼作如是事。<a id="a-s"></a>摩尼跋陀先知其人有大德力。<a id="a-t"></a>即思惟言。<a id="a-u"></a>彼初生日。<a id="a-v"></a>一切刹利所有刀剑悉自拔出。<a id="a-w"></a>利剑卷屈坠落于地。<a id="a-x"></a>令诸刹利皆大恐怖。<a id="a-y"></a>其生之日有如此异。<a id="a-z"></a>当知是人有大德力。<a id="a-10"></a>思惟是已。<a id="a-11"></a>语世间现汝是恶人毁辱所尊。<a id="a-12"></a>汝今非复真婆罗门。<a id="a-13"></a>当杀千人可得除罪。<a id="a-14"></a>世间现禀性恭顺。<a id="a-15"></a>尊重师教即白师言。<a id="a-16"></a>呜呼和上。<a id="a-17"></a>杀害千人非我所应。<a id="a-18"></a>师即谓言。<a id="a-19"></a>汝是恶人不乐生天。<a id="a-1A"></a>作婆罗门耶。<a id="a-1B"></a>答言和上。<a id="a-1C"></a>善哉奉命即杀千人。<a id="a-1D"></a>还礼师足。<a id="a-1E"></a>师闻见已生希有心。<a id="a-1F"></a>汝大恶人故不死耶。<a id="a-1G"></a>复作念言。<a id="a-1H"></a>今当令死。<a id="a-1I"></a>而告之言。<a id="a-1J"></a>杀一一人一一取指。<a id="a-1K"></a>杀千人已取指作鬘冠首而还。<a id="a-1L"></a>然后得成婆罗门耳。<a id="a-1M"></a>以是因缘名央掘魔罗。<a id="a-1N"></a>即白师言。<a id="a-1O"></a>善哉和上受教。<a id="a-1P"></a>即杀千人少一。<a id="a-1Q"></a>尔时央掘魔母念子当饥。<a id="a-1R"></a>自持四种美食送往与之。<a id="a-1S"></a>子见母已作是思惟。<a id="a-1T"></a>当令我母得生天上。<a id="a-1U"></a>即便执剑欲前断命。<a id="a-1V"></a>去舍卫国十由旬少一丈。<a id="a-1W"></a>于彼有树名阿输迦。<a id="a-1X"></a>尔时世尊以一切智。<a id="a-1Y"></a>如是知时如雁王来。<a id="a-1Z"></a>央掘魔罗见世尊来。<a id="a-1a"></a>执剑疾往作是念言。<a id="a-1b"></a>我今复当杀是沙门瞿昙。<a id="a-1c"></a>尔时世尊示现避去。<a id="a-1d"></a>时央掘魔罗而说偈言。</p>
  <p id="a1e">住住大沙门　　白净王太子</p>
  <p id="a1f">我是央掘魔　　今当税一指</p>
  <p id="a1g">住住大沙门　　无贪染衣士</p>
  <p id="a1h">我是央掘魔　　今当税一指</p>
  <p id="a1i">住住大沙门　　毁形剃发士</p>
  <p id="a1j">我是央掘魔　　今当税一指</p>
  <p id="a1k">住住大沙门　　知足持钵士</p>
  <p id="a1l">我是央掘魔　　今当税一指</p>
  <p id="a1m">住住大沙门　　无畏师子游</p>
  <p id="a1n">我是央掘魔　　今当税一指</p>
  <p id="a1o">住住大沙门　　雄健猛虎步</p>
  <p id="a1p">我是央掘魔　　今当税一指</p>
  <p id="a1q">住住大沙门　　仪雅鹅王趋</p>
  <p id="a1r">我是央掘魔　　今当税一指</p>
  <p id="a1s">住住大沙门　　安详龙象行</p>
  <p id="a1t">我是央掘魔　　今当税一指</p>
  <p id="a1u">住住大沙门　　明朗口初出</p>
  <p id="a1v">我是央掘魔　　今当税一指</p>
  <p id="a1w">住住大沙门　　明朗盛满月</p>
  <p id="a1x">我是央掘魔　　今当税一指</p>
  <p id="a1y">住住大沙门　　庄严真金山</p>
  <p id="a1z">我是央掘魔　　今当税一指</p>
  <p id="a20">住住大沙门　　千叶莲花眼</p>
  <p id="a21">我是央掘魔　　今当税一指</p>
  <p id="a22">住住大沙门　　素齿白莲华</p>
  <p id="a23">我是央掘魔　　今当税一指</p>
  <p id="a24">住住大沙门　　善说真言舌</p>
  <p id="a25">我是央掘魔　　今当税一指</p>
  <p id="a26">住住大沙门　　眉间白毫相</p>
  <p id="a27">我是央掘魔　　今当税一指</p>
  <p id="a28">住住大沙门　　光泽绀青发</p>
  <p id="a29">我是央掘魔　　今当税一指</p>
  <p id="a2A">住住大沙门　　过膝佣长臂</p>
  <p id="a2B">我是央掘魔　　今当税一指</p>
  <p id="a2C">住住大沙门　　离欲马王藏</p>
  <p id="a2D">我是央掘魔　　今当税一指</p>
  <p id="a2E">住住大沙门　　膝骨密不现</p>
  <p id="a2F">我是央掘魔　　今当税一指</p>
  <p id="a2G">住住大沙门　　手足赤铜甲</p>
  <p id="a2H">我是央掘魔　　今当税一指</p>
  <p id="a2I">住住大沙门　　轻举蹑虚足</p>
  <p id="a2J">我是央掘魔　　今当税一指</p>
  <p id="a2K">住住大沙门　　迦陵频伽声</p>
  <p id="a2L">我是央掘魔　　今当税一指</p>
  <p id="a2M">住住大沙门　　憍吉罗妙音</p>
  <p id="a2N">我是央掘魔　　今当税一指</p>
  <p id="a2O">住住大沙门　　百亿胜光曜</p>
  <p id="a2P">我是央掘魔　　今当税一指</p>
  <p id="a2Q">住住大沙门　　诸根善调伏</p>
  <p id="a2R">我是央掘魔　　今当税一指</p>
  <p id="a2S">住住大沙门　　十力悉具足</p>
  <p id="a2T">我是央掘魔　　今当税一指</p>
  <p id="a2U">住住大沙门　　善持四真谛</p>
  <p id="a2V">我是央掘魔　　今当税一指</p>
  <p id="a2W">住住大沙门　　说八道饶益</p>
  <p id="a2X">我是央掘魔　　今当税一指</p>
  <p id="a2Y">住住大沙门　　三十二相具</p>
  <p id="a2Z">我是央掘魔　　今当税一指</p>
  <p id="a2a">住住大沙门　　八十种妙好</p>
  <p id="a2b">我是央掘魔　　今当税一指</p>
  <p id="a2c">住住大沙门　　永灭诸爱欲</p>
  <p id="a2d">我是央掘魔　　今当税一指</p>
  <p id="a2e">住住大沙门　　莫令我起嗔</p>
  <p id="a2f">我是央掘魔　　今当税一指</p>
  <p id="a2g">住住大沙门　　未曾见奇特</p>
  <p id="a2h">我是央掘魔　　今当税一指</p>
  <p id="a2i">住住大沙门　　修罗因陀罗</p>
  <p id="a2j">及与诸罗刹　　降是三憍慢</p>
  <p id="a2k">汝是何等人　　如是极疾行</p>
  <p id="a2l">及我未下刀　　知时宜速住</p>
  <p id="a2m">住住大沙门　　不闻我名耶</p>
  <p id="a2n">我是央掘魔　　今当速输指</p>
  <p id="a2o">住住大沙门　　其诸众生类</p>
  <p id="a2p">若有闻我名　　一切皆怖死</p>
  <p id="a2q">何况面见我　　而得全身命</p>
  <p id="a2r">住住大沙门　　汝是谁速说</p>
  <p id="a2s">为天为风耶　　于我前疾去</p>
  <p id="a2t">住住大沙门　　我今已疲乏</p>
  <p id="a2u">终不能及汝　　今当税一指</p>
  <p id="a2v">住住大沙门　　汝善持净戒</p>
  <p id="a2w">宜速输一指　　莫度我境界</p>
  <p id="a2x">尔时世尊犹如鹅王。<a id="a-2y"></a>庠行七步师子顾视。<a id="a-2z"></a>为央掘魔罗而说偈言。</p>
  <p id="a30">住住央掘魔　　汝当住净戒</p>
  <p id="a31">我是等正觉　　输汝慧剑税</p>
  <p id="a32">我住无生际　　而汝不觉知</p>
  <p id="a33">汝央掘魔罗　　我是等正觉</p>
  <p id="a34">今当输汝税　　无上善法水</p>
  <p id="a35">汝今当速饮　　永除生死渴</p>
  <p id="a36">住住央掘魔　　汝当住净戒</p>
  <p id="a37">我是等正觉　　输汝慧剑税</p>
  <p id="a38">我住于实际　　而汝不觉知</p>
  <p id="a39">汝央掘魔罗　　我是等正觉</p>
  <p id="a3A">今当输汝税　　无上善法水</p>
  <p id="a3B">汝今当速饮　　永除生死渴</p>
  <p id="a3C">住住央掘魔　　汝当住净戒</p>
  <p id="a3D">我是等正觉　　输汝慧剑税</p>
  <p id="a3E">我住无作际　　而汝不觉知</p>
  <p id="a3F">汝央掘魔罗　　我是等正觉</p>
  <p id="a3G">今当输汝税　　无上善法水</p>
  <p id="a3H">汝今当速饮　　永除生死渴</p>
  <p id="a3I">住住央掘魔　　汝当住净戒</p>
  <p id="a3J">我是等正觉　　输汝慧剑税</p>
  <p id="a3K">我住无为际　　而汝不觉知</p>
  <p id="a3L">汝央掘魔罗　　我是等正觉</p>
  <p id="a3M">今当输汝税　　无上善法水</p>
  <p id="a3N">汝今当速饮　　永除生死渴</p>
  <p id="a3O">住住央掘魔　　汝当住净戒</p>
  <p id="a3P">我是等正觉　　输汝慧剑税</p>
  <p id="a3Q">我住无老际　　而汝不觉知</p>
  <p id="a3R">汝央掘魔罗　　我是等正觉</p>
  <p id="a3S">今当输汝税　　无上善法水</p>
  <p id="a3T">汝今当速饮　　永除生死渴</p>
  <p id="a3U">住住央掘魔　　汝当住净戒</p>
  <p id="a3V">我是等正觉　　输汝慧剑税</p>
  <p id="a3W">我住无病际　　而汝不觉知</p>
  <p id="a3X">汝央掘魔罗　　我是等正觉</p>
  <p id="a3Y">今当输汝税　　无上善法水</p>
  <p id="a3Z">汝今当速饮　　永除生死渴</p>
  <p id="a3a">住住央掘魔　　汝当住净戒</p>
  <p id="a3b">我是等正觉　　输汝慧剑税</p>
  <p id="a3c">我住不死际　　而汝不觉知</p>
  <p id="a3d">汝央掘魔罗　　我是等正觉</p>
  <p id="a3e">今当输汝税　　无上善法水</p>
  <p id="a3f">汝今当速饮　　永除生死渴</p>
  <p id="a3g">住住央掘魔　　汝当住净戒</p>
  <p id="a3h">我是等正觉　　输汝慧剑税</p>
  <p id="a3i">我住无染际　　而汝不觉知</p>
  <p id="a3j">汝央掘魔罗　　我是等正觉</p>
  <p id="a3k">今当输汝税　　无上善法水</p>
  <p id="a3l">汝今当速饮　　永除生死渴</p>
  <p id="a3m">住住央掘魔　　汝当住净戒</p>
  <p id="a3n">我是等正觉　　输汝慧剑税</p>
  <p id="a3o">我住无漏际　　而汝不觉知</p>
  <p id="a3p">汝央掘魔罗　　我是等正觉</p>
  <p id="a3q">今当输汝税　　无上善法水</p>
  <p id="a3r">汝今当速饮　　永除生死渴</p>
  <p id="a3s">住住央掘魔　　汝当住净戒</p>
  <p id="a3t">我是等正觉　　输汝慧剑税</p>
  <p id="a3u">我住无罪际　　而汝不觉知</p>
  <p id="a3v">汝央掘魔罗　　我是等正觉</p>
  <p id="a3w">今当输汝税　　无上善法水</p>
  <p id="a3x">汝今当速饮　　永除生死渴</p>
  <p id="a3y">住住央掘魔　　汝当住净戒</p>
  <p id="a3z">我是等正觉　　输汝慧剑税</p>
  <p id="a40">我住于谛际　　而汝不觉知</p>
  <p id="a41">汝央掘魔罗　　我是等正觉</p>
  <p id="a42">今当输汝税　　无上善法水</p>
  <p id="a43">汝今当速饮　　永除生死渴</p>
  <p id="a44">住住央掘魔　　汝当住净戒</p>
  <p id="a45">我是等正觉　　输汝慧剑税</p>
  <p id="a46">我住于法际　　而汝不觉知</p>
  <p id="a47">汝央掘魔罗　　我是等正觉</p>
  <p id="a48">今当输汝税　　无上善法水</p>
  <p id="a49">汝今当速饮　　永除生死渴</p>
  <p id="a4A">住住央掘魔　　汝当住净戒</p>
  <p id="a4B">我是等正觉　　输汝慧剑税</p>
  <p id="a4C">我住如法际　　而汝不觉知</p>
  <p id="a4D">汝央掘魔罗　　我是等正觉</p>
  <p id="a4E">今当输汝税　　无上善法水</p>
  <p id="a4F">汝今当速饮　　永除生死渴</p>
  <p id="a4G">住住央掘魔　　汝当住净戒</p>
  <p id="a4H">我是等正觉　　输汝慧剑税</p>
  <p id="a4I">我住寂静际　　而汝不觉知</p>
  <p id="a4J">汝央掘魔罗　　我是等正觉</p>
  <p id="a4K">今当输汝税　　无上善法水</p>
  <p id="a4L">汝今当速饮　　永除生死渴</p>
  <p id="a4M">住住央掘魔　　汝当住净戒</p>
  <p id="a4N">我是等正觉　　输汝慧剑税</p>
  <p id="a4O">我住安隐际　　而汝不觉知</p>
  <p id="a4P">汝央掘魔罗　　我是等正觉</p>
  <p id="a4Q">今当输汝税　　无上善法水</p>
  <p id="a4R">汝今当速饮　　永除生死渴</p>
  <p id="a4S">住住央掘魔　　汝当住净戒</p>
  <p id="a4T">我是等正觉　　输汝慧剑税</p>
  <p id="a4U">我住无忧际　　而汝不觉知</p>
  <p id="a4V">汝央掘魔罗　　我是等正觉</p>
  <p id="a4W">今当输汝税　　无上善法水</p>
  <p id="a4X">汝今当速饮　　永除生死渴</p>
  <p id="a4Y">住住央掘魔　　汝当住净戒</p>
  <p id="a4Z">我是等正觉　　输汝慧剑税</p>
  <p id="a4a">我住离忧际　　而汝不觉知</p>
  <p id="a4b">汝央掘魔罗　　我是等正觉</p>
  <p id="a4c">今当输汝税　　无上善法水</p>
  <p id="a4d">汝今当速饮　　永除生死渴</p>
  <p id="a4e">住住央掘魔　　汝当住净戒</p>
  <p id="a4f">我是等正觉　　输汝慧剑税</p>
  <p id="a4g">我住无尘际　　而汝不觉知</p>
  <p id="a4h">汝央掘魔罗　　我是等正觉</p>
  <p id="a4i">今当输汝税　　无上善法水</p>
  <p id="a4j">汝今当速饮　　永除生死渴</p>
  <p id="a4k">住住央掘魔　　汝当住净戒</p>
  <p id="a4l">我是等正觉　　输汝慧剑税</p>
  <p id="a4m">我住离尘际　　而汝不觉知</p>
  <p id="a4n">汝央掘魔罗　　我是等正觉</p>
  <p id="a4o">今当输汝税　　无上善法水</p>
  <p id="a4p">汝今当速饮　　永除生死渴</p>
  <p id="a4q">住住央掘魔　　汝当住净戒</p>
  <p id="a4r">我是等正觉　　输汝慧剑税</p>
  <p id="a4s">我住无羸际　　而汝不觉知</p>
  <p id="a4t">汝央掘魔罗　　我是等正觉</p>
  <p id="a4u">今当输汝税　　无上善法水</p>
  <p id="a4v">汝今当速饮　　永除生死渴</p>
  <p id="a4w">住住央掘魔　　汝当住净戒</p>
  <p id="a4x">我是等正觉　　输汝慧剑税</p>
  <p id="a4y">我住无灾际　　而汝不觉知</p>
  <p id="a4z">汝央掘魔罗　　我是等正觉</p>
  <p id="a50">今当输汝税　　无上善法水</p>
  <p id="a51">汝今当速饮　　永除生死渴</p>
  <p id="a52">住住央掘魔　　汝当住净戒</p>
  <p id="a53">我是等正觉　　输汝慧剑税</p>
  <p id="a54">我住无恼际　　而汝不觉知</p>
  <p id="a55">汝央掘魔罗　　我是等正觉</p>
  <p id="a56">今当输汝税　　无上善法水</p>
  <p id="a57">汝今当速饮　　永除生死渴</p>
  <p id="a58">住住央掘魔　　汝当住净戒</p>
  <p id="a59">我是等正觉　　输汝慧剑税</p>
  <p id="a5A">我住无患际　　而汝不觉知</p>
  <p id="a5B">汝央掘魔罗　　我是等正觉</p>
  <p id="a5C">今当输汝税　　无上善法水</p>
  <p id="a5D">汝今当速饮　　永除生死渴</p>
  <p id="a5E">住住央掘魔　　汝当住净戒</p>
  <p id="a5F">我是等正觉　　输汝慧剑税</p>
  <p id="a5G">我住离患际　　而汝不觉知</p>
  <p id="a5H">汝央掘魔罗　　我是等正觉</p>
  <p id="a5I">今当输汝税　　无上善法水</p>
  <p id="a5J">汝今当速饮　　永除生死渴</p>
  <p id="a5K">住住央掘魔　　汝当住净戒</p>
  <p id="a5L">我是等正觉　　输汝慧剑税</p>
  <p id="a5M">我住无有际　　而汝不觉知</p>
  <p id="a5N">汝央掘魔罗　　我是等正觉</p>
  <p id="a5O">今当输汝税　　无上善法水</p>
  <p id="a5P">汝今当速饮　　永除生死渴</p>
  <p id="a5Q">住住央掘魔　　汝当住净戒</p>
  <p id="a5R">我是等正觉　　输汝慧剑税</p>
  <p id="a5S">我住无量际　　而汝不觉知</p>
  <p id="a5T">汝央掘魔罗　　我是等正觉</p>
  <p id="a5U">今当输汝税　　无上善法水</p>
  <p id="a5V">汝今当速饮　　永除生死渴</p>
  <p id="a5W">住住央掘魔　　汝当住净戒</p>
  <p id="a5X">我是等正觉　　输汝慧剑税</p>
  <p id="a5Y">我住无上际　　而汝不觉知</p>
  <p id="a5Z">汝央掘魔罗　　我是等正觉</p>
  <p id="a5a">今当输汝税　　无上善法水</p>
  <p id="a5b">汝今当速饮　　永除生死渴</p>
  <p id="a5c">住住央掘魔　　汝当住净戒</p>
  <p id="a5d">我是等正觉　　输汝慧剑税</p>
  <p id="a5e">我住最胜际　　而汝不觉知</p>
  <p id="a5f">汝央掘魔罗　　我是等正觉</p>
  <p id="a5g">今当输汝税　　无上善法水</p>
  <p id="a5h">汝今当速饮　　永除生死渴</p>
  <p id="a5i">住住央掘魔　　汝当住净戒</p>
  <p id="a5j">我是等正觉　　输汝慧剑税</p>
  <p id="a5k">我住于恒际　　而汝不觉知</p>
  <p id="a5l">汝央掘魔罗　　我是等正觉</p>
  <p id="a5m">今当输汝税　　无上善法水</p>
  <p id="a5n">汝今当速饮　　永除生死渴</p>
  <p id="a5o">住住央掘魔　　汝当住净戒</p>
  <p id="a5p">我是等正觉　　输汝慧剑税</p>
  <p id="a5q">我住等高际　　而汝不觉知</p>
  <p id="a5r">汝央掘魔罗　　我是等正觉</p>
  <p id="a5s">今当输汝税　　无上善法水</p>
  <p id="a5t">汝今当速饮　　永除生死渴</p>
  <p id="a5u">住住央掘魔　　汝当住净戒</p>
  <p id="a5v">我是等正觉　　输汝慧剑税</p>
  <p id="a5w">我住于上际　　而汝不觉知</p>
  <p id="a5x">汝央掘魔罗　　我是等正觉</p>
  <p id="a5y">今当输汝税　　无上善法水</p>
  <p id="a5z">汝今当速饮　　永除生死渴</p>
  <p id="a60">住住央掘魔　　汝当住净戒</p>
  <p id="a61">我是等正觉　　输汝慧剑税</p>
  <p id="a62">我住不坏际　　而汝不觉知</p>
  <p id="a63">汝央掘魔罗　　我是等正觉</p>
  <p id="a64">今当输汝税　　无上善法水</p>
  <p id="a65">汝今当速饮　　永除生死渴</p>
  <p id="a66">住住央掘魔　　汝当住净戒</p>
  <p id="a67">我是等正觉　　输汝慧剑税</p>
  <p id="a68">我住不崩际　　而汝不觉知</p>
  <p id="a69">汝央掘魔罗　　我是等正觉</p>
  <p id="a6A">今当输汝税　　无上善法水</p>
  <p id="a6B">汝今当速饮　　永除生死渴</p>
  <p id="a6C">住住央掘魔　　汝当住净戒</p>
  <p id="a6D">我是等正觉　　输汝慧剑税</p>
  <p id="a6E">我住无边际　　而汝不觉知</p>
  <p id="a6F">汝央掘魔罗　　我是等正觉</p>
  <p id="a6G">今当输汝税　　无上善法水</p>
  <p id="a6H">汝今当速饮　　永除生死渴</p>
  <p id="a6I">住住央掘魔　　汝当住净戒</p>
  <p id="a6J">我是等正觉　　输汝慧剑税</p>
  <p id="a6K">我住不可见　　而汝不觉知</p>
  <p id="a6L">汝央掘魔罗　　我是等正觉</p>
  <p id="a6M">今当输汝税　　无上善法水</p>
  <p id="a6N">汝今当速饮　　永除生死渴</p>
  <p id="a6O">住住央掘魔　　汝当住净戒</p>
  <p id="a6P">我是等正觉　　输汝慧剑税</p>
  <p id="a6Q">我住深法际　　而汝不觉知</p>
  <p id="a6R">汝央掘魔罗　　我是等正觉</p>
  <p id="a6S">今当输汝税　　无上善法水</p>
  <p id="a6T">汝今当速饮　　永除生死渴</p>
  <p id="a6U">住住央掘魔　　汝当住净戒</p>
  <p id="a6V">我是等正觉　　输汝慧剑税</p>
  <p id="a6W">我住难见际　　而汝不觉知</p>
  <p id="a6X">汝央掘魔罗　　我是等正觉</p>
  <p id="a6Y">今当输汝税　　无上善法水</p>
  <p id="a6Z">汝今当速饮　　永除生死渴</p>
  <p id="a6a">住住央掘魔　　汝当住净戒</p>
  <p id="a6b">我是等正觉　　输汝慧剑税</p>
  <p id="a6c">我住微细法　　而汝不觉知</p>
  <p id="a6d">汝央掘魔罗　　我是等正觉</p>
  <p id="a6e">今当输汝税　　无上善法水</p>
  <p id="a6f">汝今当速饮　　永除生死渴</p>
  <p id="a6g">住住央掘魔　　汝当住净戒</p>
  <p id="a6h">我是等正觉　　输汝慧剑税</p>
  <p id="a6i">我住满法际　　而汝不觉知</p>
  <p id="a6j">汝央掘魔罗　　我是等正觉</p>
  <p id="a6k">今当输汝税　　无上善法水</p>
  <p id="a6l">汝今当速饮　　永除生死渴</p>
  <p id="a6m">住住央掘魔　　汝当住净戒</p>
  <p id="a6n">我是等正觉　　输汝慧剑税</p>
  <p id="a6o">我住极难见　　而汝不觉知</p>
  <p id="a6p">汝央掘魔罗　　我是等正觉</p>
  <p id="a6q">今当输汝税　　无上善法水</p>
  <p id="a6r">汝今当速饮　　永除生死渴</p>
  <p id="a6s">住住央掘魔　　汝当住净戒</p>
  <p id="a6t">我是等正觉　　输汝慧剑税</p>
  <p id="a6u">我住无定法　　而汝不觉知</p>
  <p id="a6v">汝央掘魔罗　　我是等正觉</p>
  <p id="a6w">今当输汝税　　无上善法水</p>
  <p id="a6x">汝今当速饮　　永除生死渴</p>
  <p id="a6y">住住央掘魔　　汝当住净戒</p>
  <p id="a6z">我是等正觉　　输汝慧剑税</p>
  <p id="a70">我住无诤际　　而汝不觉知</p>
  <p id="a71">汝央掘魔罗　　我是等正觉</p>
  <p id="a72">今当输汝税　　无上善法水</p>
  <p id="a73">汝今当速饮　　永除生死渴</p>
  <p id="a74">住住央掘魔　　汝当住净戒</p>
  <p id="a75">我是等正觉　　输汝慧剑税</p>
  <p id="a76">我住无分别　　而汝不觉知</p>
  <p id="a77">汝央掘魔罗　　我是等正觉</p>
  <p id="a78">今当输汝税　　无上善法水</p>
  <p id="a79">汝今当速饮　　永除生死渴</p>
  <p id="a7A">住住央掘魔　　汝当住净戒</p>
  <p id="a7B">我是等正觉　　输汝慧剑税</p>
  <p id="a7C">我住于无际　　而汝不觉知</p>
  <p id="a7D">汝央掘魔罗　　我是等正觉</p>
  <p id="a7E">今当输汝税　　无上善法水</p>
  <p id="a7F">汝今当速饮　　永除生死渴</p>
  <p id="a7G">住住央掘魔　　汝当住净戒</p>
  <p id="a7H">我是等正觉　　输汝慧剑税</p>
  <p id="a7I">我住解脱际　　而汝不觉知</p>
  <p id="a7J">汝央掘魔罗　　我是等正觉</p>
  <p id="a7K">今当输汝税　　无上善法水</p>
  <p id="a7L">汝今当速饮　　永除生死渴</p>
  <p id="a7M">住住央掘魔　　汝当住净戒</p>
  <p id="a7N">我是等正觉　　输汝慧剑税</p>
  <p id="a7O">我住寂静际　　而汝不觉知</p>
  <p id="a7P">汝央掘魔罗　　我是等正觉</p>
  <p id="a7Q">今当输汝税　　无上善法水</p>
  <p id="a7R">汝今当速饮　　永除生死渴</p>
  <p id="a7S">住住央掘魔　　汝当住净戒</p>
  <p id="a7T">我是等正觉　　输汝慧剑税</p>
  <p id="a7U">我住寂止际　　而汝不觉知</p>
  <p id="a7V">汝央掘魔罗　　我是等正觉</p>
  <p id="a7W">今当输汝税　　无上善法水</p>
  <p id="a7X">汝今当速饮　　永除生死渴</p>
  <p id="a7Y">住住央掘魔　　汝当住净戒</p>
  <p id="a7Z">我是等正觉　　输汝慧剑税</p>
  <p id="a7a">我住上止际　　而汝不觉知</p>
  <p id="a7b">汝央掘魔罗　　我是等正觉</p>
  <p id="a7c">今当输汝税　　无上善法水</p>
  <p id="a7d">汝今当速饮　　永除生死渴</p>
  <p id="a7e">住住央掘魔　　汝当住净戒</p>
  <p id="a7f">我是等正觉　　输汝慧剑税</p>
  <p id="a7g">我住无断际　　而汝不觉知</p>
  <p id="a7h">汝央掘魔罗　　我是等正觉</p>
  <p id="a7i">今当输汝税　　无上善法水</p>
  <p id="a7j">汝今当速饮　　永除生死渴</p>
  <p id="a7k">住住央掘魔　　汝当住净戒</p>
  <p id="a7l">我是等正觉　　输汝慧剑税</p>
  <p id="a7m">我住彼岸际　　而汝不觉知</p>
  <p id="a7n">汝央掘魔罗　　我是等正觉</p>
  <p id="a7o">今当输汝税　　无上善法水</p>
  <p id="a7p">汝今当速饮　　永除生死渴</p>
  <p id="a7q">住住央掘魔　　汝当住净戒</p>
  <p id="a7r">我是等正觉　　输汝慧剑税</p>
  <p id="a7s">我住美妙际　　而汝不觉知</p>
  <p id="a7t">汝央掘魔罗　　我是等正觉</p>
  <p id="a7u">今当输汝税　　无上善法水</p>
  <p id="a7v">汝今当速饮　　永除生死渴</p>
  <p id="a7w">住住央掘魔　　汝当住净戒</p>
  <p id="a7x">我是等正觉　　输汝慧剑税</p>
  <p id="a7y">我住离虚伪　　而汝不觉知</p>
  <p id="a7z">汝央掘魔罗　　我是等正觉</p>
  <p id="a80">今当输汝税　　无上善法水</p>
  <p id="a81">汝今当速饮　　永除生死渴</p>
  <p id="a82">住住央掘魔　　汝当住净戒</p>
  <p id="a83">我是等正觉　　输汝慧剑税</p>
  <p id="a84">我住破宅际　　而汝不觉知</p>
  <p id="a85">汝央掘魔罗　　我是等正觉</p>
  <p id="a86">今当输汝税　　无上善法水</p>
  <p id="a87">汝今当速饮　　永除生死渴</p>
  <p id="a88">住住央掘魔　　汝当住净戒</p>
  <p id="a89">我是等正觉　　输汝慧剑税</p>
  <p id="a8A">我住伏慢际　　而汝不觉知</p>
  <p id="a8B">汝央掘魔罗　　我是等正觉</p>
  <p id="a8C">今当输汝税　　无上善法水</p>
  <p id="a8D">汝今当速饮　　永除生死渴</p>
  <p id="a8E">住住央掘魔　　汝当住净戒</p>
  <p id="a8F">我是等正觉　　输汝慧剑税</p>
  <p id="a8G">我住伏幻际　　而汝不觉知</p>
  <p id="a8H">汝央掘魔罗　　我是等正觉</p>
  <p id="a8I">今当输汝税　　无上善法水</p>
  <p id="a8J">汝今当速饮　　永除生死渴</p>
  <p id="a8K">住住央掘魔　　汝当住净戒</p>
  <p id="a8L">我是等正觉　　输汝慧剑税</p>
  <p id="a8M">我住伏痴际　　而汝不觉知</p>
  <p id="a8N">汝央掘魔罗　　我是等正觉</p>
  <p id="a8O">今当输汝税　　无上善法水</p>
  <p id="a8P">汝今当速饮　　永除生死渴</p>
  <p id="a8Q">住住央掘魔　　汝当住净戒</p>
  <p id="a8R">我是等正觉　　输汝慧剑税</p>
  <p id="a8S">我住于舍际　　而汝不觉知</p>
  <p id="a8T">汝央掘魔罗　　我是等正觉</p>
  <p id="a8U">今当输汝税　　无上善法水</p>
  <p id="a8V">汝今当速饮　　永除生死渴</p>
  <p id="a8W">住住央掘魔　　汝当住净戒</p>
  <p id="a8X">我是等正觉　　输汝慧剑税</p>
  <p id="a8Y">我住法界际　　而汝不觉知</p>
  <p id="a8Z">汝央掘魔罗　　我是等正觉</p>
  <p id="a8a">今当输汝税　　无上善法水</p>
  <p id="a8b">汝今当速饮　　永除生死渴</p>
  <p id="a8c">住住央掘魔　　汝当住净戒</p>
  <p id="a8d">我是等正觉　　输汝慧剑税</p>
  <p id="a8e">我住无入际　　而汝不觉知</p>
  <p id="a8f">汝央掘魔罗　　我是等正觉</p>
  <p id="a8g">今当输汝税　　无上善法水</p>
  <p id="a8h">汝今当速饮　　永除生死渴</p>
  <p id="a8i">住住央掘魔　　汝当住净戒</p>
  <p id="a8j">我是等正觉　　输汝慧剑税</p>
  <p id="a8k">我住纯善际　　而汝不觉知</p>
  <p id="a8l">汝央掘魔罗　　我是等正觉</p>
  <p id="a8m">今当输汝税　　无上善法水</p>
  <p id="a8n">汝今当速饮　　永除生死渴</p>
  <p id="a8o">住住央掘魔　　汝当住净戒</p>
  <p id="a8p">我是等正觉　　输汝慧剑税</p>
  <p id="a8q">我住出世际　　而汝不觉知</p>
  <p id="a8r">汝央掘魔罗　　我是等正觉</p>
  <p id="a8s">今当输汝税　　无上善法水</p>
  <p id="a8t">汝今当速饮　　永除生死渴</p>
  <p id="a8u">住住央掘魔　　汝当住净戒</p>
  <p id="a8v">我是等正觉　　输汝慧剑税</p>
  <p id="a8w">我住无动际　　而汝不觉知</p>
  <p id="a8x">汝央掘魔罗　　我是等正觉</p>
  <p id="a8y">今当输汝税　　无上善法水</p>
  <p id="a8z">汝今当速饮　　永除生死渴</p>
  <p id="a90">住住央掘魔　　汝当住净戒</p>
  <p id="a91">我是等正觉　　输汝慧剑税</p>
  <p id="a92">我住殿堂际　　而汝不觉知</p>
  <p id="a93">汝央掘魔罗　　我是等正觉</p>
  <p id="a94">今当输汝税　　无上善法水</p>
  <p id="a95">汝今当速饮　　永除生死渴</p>
  <p id="a96">住住央掘魔　　汝当住净戒</p>
  <p id="a97">我是等正觉　　输汝慧剑税</p>
  <p id="a98">我住不悔际　　而汝不觉知</p>
  <p id="a99">汝央掘魔罗　　我是等正觉</p>
  <p id="a9A">今当输汝税　　无上善法水</p>
  <p id="a9B">汝今当速饮　　永除生死渴</p>
  <p id="a9C">住住央掘魔　　汝当住净戒</p>
  <p id="a9D">我是等正觉　　输汝慧剑税</p>
  <p id="a9E">我住休息际　　而汝不觉知</p>
  <p id="a9F">汝央掘魔罗　　我是等正觉</p>
  <p id="a9G">今当输汝税　　无上善法水</p>
  <p id="a9H">汝今当速饮　　永除生死渴</p>
  <p id="a9I">住住央掘魔　　汝当住净戒</p>
  <p id="a9J">税是等正觉　　输汝慧剑税</p>
  <p id="a9K">我住究竟际　　而汝不觉知</p>
  <p id="a9L">汝央掘魔罗　　我是等正觉</p>
  <p id="a9M">今当输汝税　　无上善法水</p>
  <p id="a9N">汝今当速饮　　永除生死渴</p>
  <p id="a9O">住住央掘魔　　汝当住净戒</p>
  <p id="a9P">我是等正觉　　输汝慧剑税</p>
  <p id="a9Q">我住三毒断　　而汝不觉知</p>
  <p id="a9R">汝央掘魔罗　　我是等正觉</p>
  <p id="a9S">今当输汝税　　无上善法水</p>
  <p id="a9T">汝今当速饮　　永除生死渴</p>
  <p id="a9U">住住央掘魔　　汝当住净戒</p>
  <p id="a9V">我是等正觉　　输汝慧剑税</p>
  <p id="a9W">我住烦恼断　　而汝不觉知</p>
  <p id="a9X">汝央掘魔罗　　我是等正觉</p>
  <p id="a9Y">今当输汝税　　无上善法水</p>
  <p id="a9Z">汝今当速饮　　永除生死渴</p>
  <p id="a9a">住住央掘魔　　汝当住净戒</p>
  <p id="a9b">我是等正觉　　输汝慧剑税</p>
  <p id="a9c">我住有余断　　而汝不觉知</p>
  <p id="a9d">汝央掘魔罗　　我是等正觉</p>
  <p id="a9e">今当输汝税　　无上善法水</p>
  <p id="a9f">汝今当速饮　　永除生死渴</p>
  <p id="a9g">住住央掘魔　　汝当住净戒</p>
  <p id="a9h">我是等正觉　　输汝慧剑税</p>
  <p id="a9i">我住三毒尽　　而汝不觉知</p>
  <p id="a9j">汝央掘魔罗　　我是等正觉</p>
  <p id="a9k">今当输汝税　　无上善法水</p>
  <p id="a9l">汝今当速饮　　永除生死渴</p>
  <p id="a9m">住住央掘魔　　汝当住净戒</p>
  <p id="a9n">我是等正觉　　输汝慧剑税</p>
  <p id="a9o">我住于灭际　　而汝不觉知</p>
  <p id="a9p">汝央掘魔罗　　我是等正觉</p>
  <p id="a9q">今当输汝税　　无上善法水</p>
  <p id="a9r">汝今当速饮　　永除生死渴</p>
  <p id="a9s">住住央掘魔　　汝当住净戒</p>
  <p id="a9t">我是等正觉　　输汝慧剑税</p>
  <p id="a9u">我住于舍际　　而汝不觉知</p>
  <p id="a9v">汝央掘魔罗　　我是等正觉</p>
  <p id="a9w">今当输汝税　　无上善法水</p>
  <p id="a9x">汝今当速饮　　永除生死渴</p>
  <p id="a9y">住住央掘魔　　汝当住净戒</p>
  <p id="a9z">我是等正觉　　输汝慧剑税</p>
  <p id="aA0">我住覆护际　　而汝不觉知</p>
  <p id="aA1">汝央掘魔罗　　我是等正觉</p>
  <p id="aA2">今当输汝税　　无上善法水</p>
  <p id="aA3">汝今当速饮　　永除生死渴</p>
  <p id="aA4">住住央掘魔　　汝当住净戒</p>
  <p id="aA5">我是等正觉　　输汝慧剑税</p>
  <p id="aA6">我住依怙际　　而汝不觉知</p>
  <p id="aA7">汝央掘魔罗　　我是等正觉</p>
  <p id="aA8">今当输汝税　　无上善法水</p>
  <p id="aA9">汝今当速饮　　永除生死渴</p>
  <p id="aAA">住住央掘魔　　汝当住净戒</p>
  <p id="aAB">我是等正觉　　输汝慧剑税</p>
  <p id="aAC">我住趣向际　　而汝不觉知</p>
  <p id="aAD">汝央掘魔罗　　我是等正觉</p>
  <p id="aAE">今当输汝税　　无上善法水</p>
  <p id="aAF">汝今当速饮　　永除生死渴</p>
  <p id="aAG">住住央掘魔　　汝当住净戒</p>
  <p id="aAH">我是等正觉　　输汝慧剑税</p>
  <p id="aAI">我住洲渚际　　而汝不觉知</p>
  <p id="aAJ">汝央掘魔罗　　我是等正觉</p>
  <p id="aAK">今当输汝税　　无上善法水</p>
  <p id="aAL">汝今当速饮　　永除生死渴</p>
  <p id="aAM">住住央掘魔　　汝当住净戒</p>
  <p id="aAN">我是等正觉　　输汝慧剑税</p>
  <p id="aAO">我住容受际　　而汝不觉知</p>
  <p id="aAP">汝央掘魔罗　　我是等正觉</p>
  <p id="aAQ">今当输汝税　　无上善法水</p>
  <p id="aAR">汝今当速饮　　永除生死渴</p>
  <p id="aAS">住住央掘魔　　汝当住净戒</p>
  <p id="aAT">我是等正觉　　输汝慧剑税</p>
  <p id="aAU">我住伏悭嫉　　而汝不觉知</p>
  <p id="aAV">汝央掘魔罗　　我是等正觉</p>
  <p id="aAW">今当输汝税　　无上善法水</p>
  <p id="aAX">汝今当速饮　　永除生死渴</p>
  <p id="aAY">住住央掘魔　　汝当住净戒</p>
  <p id="aAZ">我是等正觉　　输汝慧剑税</p>
  <p id="aAa">我住离渴际　　而汝不觉知</p>
  <p id="aAb">汝央掘魔罗　　我是等正觉</p>
  <p id="aAc">今当输汝税　　无上善法水</p>
  <p id="aAd">汝今当速饮　　永除生死渴</p>
  <p id="aAe">住住央掘魔　　汝当住净戒</p>
  <p id="aAf">我是等正觉　　输汝慧剑税</p>
  <p id="aAg">我住舍一切　　而汝不觉知</p>
  <p id="aAh">汝央掘魔罗　　我是等正觉</p>
  <p id="aAi">今当输汝税　　无上善法水</p>
  <p id="aAj">汝今当速饮　　永除生死渴</p>
  <p id="aAk">住住央掘魔　　汝当住净戒</p>
  <p id="aAl">我是等正觉　　输汝慧剑税</p>
  <p id="aAm">我住离一切　　而汝不觉知</p>
  <p id="aAn">汝央掘魔罗　　我是等正觉</p>
  <p id="aAo">今当输汝税　　无上善法水</p>
  <p id="aAp">汝今当速饮　　永除生死渴</p>
  <p id="aAq">住住央掘魔　　汝当住净戒</p>
  <p id="aAr">我是等正觉　　输汝慧剑税</p>
  <p id="aAs">我住一切止　　而汝不觉知</p>
  <p id="aAt">汝央掘魔罗　　我是等正觉</p>
  <p id="aAu">今当输汝税　　无上善法水</p>
  <p id="aAv">汝今当速饮　　永除生死渴</p>
  <p id="aAw">住住央掘魔　　汝当住净戒</p>
  <p id="aAx">我是等正觉　　输汝慧剑税</p>
  <p id="aAy">我住断道际　　而汝不觉知</p>
  <p id="aAz">汝央掘魔罗　　我是等正觉</p>
  <p id="aB0">今当输汝税　　无上善法水</p>
  <p id="aB1">汝今当速饮　　永除生死渴</p>
  <p id="aB2">住住央掘魔　　汝当住净戒</p>
  <p id="aB3">我是等正觉　　输汝慧剑税</p>
  <p id="aB4">我住空乐际　　而汝不觉知</p>
  <p id="aB5">汝央掘魔罗　　我是等正觉</p>
  <p id="aB6">今当输汝税　　无上善法水</p>
  <p id="aB7">汝今当速饮　　永除生死渴</p>
  <p id="aB8">住住央掘魔　　汝当住净戒</p>
  <p id="aB9">我是等正觉　　输汝慧剑税</p>
  <p id="aBA">我住结断际　　而汝不觉知</p>
  <p id="aBB">汝央掘魔罗　　我是等正觉</p>
  <p id="aBC">今当输汝税　　无上善法水</p>
  <p id="aBD">汝今当速饮　　永除生死渴</p>
  <p id="aBE">住住央掘魔　　汝当住净戒</p>
  <p id="aBF">我是等正觉　　输汝慧剑税</p>
  <p id="aBG">我住爱尽际　　而汝不觉知</p>
  <p id="aBH">汝央掘魔罗　　我是等正觉</p>
  <p id="aBI">今当输汝税　　无上善法水</p>
  <p id="aBJ">汝今当速饮　　永除生死渴</p>
  <p id="aBK">住住央掘魔　　汝当住净戒</p>
  <p id="aBL">我是等正觉　　输汝慧剑税</p>
  <p id="aBM">我住离欲灭　　而汝不觉知</p>
  <p id="aBN">汝央掘魔罗　　我是等正觉</p>
  <p id="aBO">今当输汝税　　无上善法水</p>
  <p id="aBP">汝今当速饮　　永除生死渴</p>
  <p id="aBQ">住住央掘魔　　汝当住净戒</p>
  <p id="aBR">我是等正觉　　输汝慧剑税</p>
  <p id="aBS">我住涅槃际　　而汝不觉知</p>
  <p id="aBT">汝央掘魔罗　　我是等正觉</p>
  <p id="aBU">今当输汝税　　无上善法水</p>
  <p id="aBV">汝今当速饮　　永除生死渴</p>
  <p id="aBW">住住央掘魔　　汝当住净戒</p>
  <p id="aBX">我是等正觉　　输汝慧剑税</p>
  <p id="aBY">汝当舍利刀　　疾来归明智</p>
  <p id="aBZ">莫随恶师慧　　非法谓为法</p>
  <p id="aBa">应尝至药味　　然后深自觉</p>
  <p id="aBb">一切畏杖痛　　莫不爱寿命</p>
  <p id="aBc">取己可为譬　　勿杀勿教杀</p>
  <p id="aBd">如他己不异　　如己他亦然</p>
  <p id="aBe">取己可为譬　　勿杀勿教杀</p>
  <p id="aBf">莫作罗刹形　　人血常涂身</p>
  <p id="aBg">人血涂利剑　　不宜恒在手</p>
  <p id="aBh">速舍首指鬘　　离是二生业</p>
  <p id="aBi">二生非法求　　是则恶罗刹</p>
  <p id="aBj">羔羊于母所　　犹尚知孝养</p>
  <p id="aBk">哀哉汝可愍　　为恶师所误</p>
  <p id="aBl">挥手奋利剑　　而欲害所生</p>
  <p id="aBm">汝今所造业　　恶逆过禽兽</p>
  <p id="aBn">杀害甚罗刹　　凶暴踰修罗</p>
  <p id="aBo">永入弊魔党　　长与人类分</p>
  <p id="aBp">咄哉恶逆者　　母恩世难报</p>
  <p id="aBq">怀任十二月　　将护尽胎养</p>
  <p id="aBr">既生常鞠育　　长夜忍苦秽</p>
  <p id="aBs">今且观汝母　　血泪盈目流</p>
  <p id="aBt">忘身爱念汝　　躬自持食来</p>
  <p id="aBu">风吹发蓬乱　　尘土坌污身</p>
  <p id="aBv">手足悉龟坼　　众苦集朽形</p>
  <p id="aBw">久受饥渴恼　　寒暑亦备经</p>
  <p id="aBx">逼切心狂乱　　愁毒恒怨嗟</p>
  <p id="aBy">尔时彼母见佛世尊与央掘魔罗往反苦论。<a id="a-Bz"></a>子心降伏纵身垂臂。<a id="a-C0"></a>念其子故说偈白佛。</p>
  <p id="aC1">久失宝藏今还得　　尘秽坏眼今明净</p>
  <p id="aC2">哀哉我子心迷乱　　常以人血自涂身</p>
  <p id="aC3">极利刀剑恒在手　　多杀人众成尸聚</p>
  <p id="aC4">当令此子随顺我　　今敬稽首等正觉</p>
  <p id="aC5">多人见骂难听闻　　汝子如是切责我</p>
  <p id="aC6">尔时世尊告央掘魔罗。<a id="a-C7"></a>此树下者是汝之母生育之恩深重难报。<a id="a-C8"></a>云何欲害令其生天。<a id="a-C9"></a>央掘魔罗非法谓法。<a id="a-CA"></a>如春时焰渴鹿迷惑。<a id="a-CB"></a>汝亦如是。<a id="a-CC"></a>随恶师教而生迷惑。<a id="a-CD"></a>若诸众生非法谓法。<a id="a-CE"></a>命终当堕无择地狱。<a id="a-CF"></a>央掘魔罗。<a id="a-CG"></a>汝今疾来归依如来。<a id="a-CH"></a>央掘魔罗。<a id="a-CI"></a>莫怖莫畏。<a id="a-CJ"></a>如来大慈是无畏处等视众生如罗睺罗。<a id="a-CK"></a>救疗众疾无依作依。<a id="a-CL"></a>如来安隐是稣息处。<a id="a-CM"></a>诸无亲者为作亲善。<a id="a-CN"></a>诸贫乞者为作宝藏。<a id="a-CO"></a>失佛道者示无上道。<a id="a-CP"></a>为诸恐怖而作覆护。<a id="a-CQ"></a>为诸漂溺而作舟梁。<a id="a-CR"></a>汝当疾舍利剑出家学道。<a id="a-CS"></a>顶礼母足悔过自洗。<a id="a-CT"></a>至诚启请求听出家。<a id="a-CU"></a>济度汝母离三有苦。<a id="a-CV"></a>今输税汝出家具足。<a id="a-CW"></a>汝今当饮甘露法水。<a id="a-CX"></a>汝久游恶道迷乱疲惓。<a id="a-CY"></a>今当休息。<a id="a-CZ"></a>汝是税主我亦税主。<a id="a-Ca"></a>为守道王于一切众生常受其税令得超渡生死有海。<a id="a-Cb"></a>尔时央掘魔罗即舍利剑。<a id="a-Cc"></a>如一岁婴儿捉火即放振手啼泣。<a id="a-Cd"></a>时央掘魔罗舍鬘振手发声呼叫。<a id="a-Ce"></a>亦复如是。<a id="a-Cf"></a>如人熟眠蛇卒啮脚即时惊起振手远掷。<a id="a-Cg"></a>央掘魔罗。<a id="a-Ch"></a>速舍指鬘亦复如是。<a id="a-Ci"></a>尔时央掘魔罗。<a id="a-Cj"></a>如离非人所持。<a id="a-Ck"></a>自知惭愧血出遍身泪流如雨。<a id="a-Cl"></a>譬如有人为蛇所螫良医为咒令作蛇行。<a id="a-Cm"></a>央掘魔罗宛转腹行三十九旋亦复如是。<a id="a-Cn"></a>然后进前顶礼佛足。<a id="a-Co"></a>而说偈言。</p>
  <p id="aCp">奇哉正觉第一慈　　调御人师为我来</p>
  <p id="aCq">令我得度无知海　　愚痴闇冥涛波惑</p>
  <p id="aCr">奇哉正觉无上悲　　调御人师为我来</p>
  <p id="aCs">度我生死旷野难　　种种烦恼棘刺林</p>
  <p id="aCt">奇哉正觉第一喜　　调御人师为我来</p>
  <p id="aCu">令我得度诸迷惑　　邪见虎狼禽兽难</p>
  <p id="aCv">奇哉正觉第一舍　　调御人师为我来</p>
  <p id="aCw">令我得度无择狱　　永离炽然无量苦</p>
  <p id="aCx">无依怙者为作依　　无亲厚者为作亲</p>
  <p id="aCy">集众恶业趣大苦　　今为我来作归依</p>
  <p id="aCz">尔时世尊告央掘魔罗。<a id="a-D0"></a>汝今可起速往母所。<a id="a-D1"></a>至诚悔过求听出家。<a id="a-D2"></a>尔时央掘魔罗。<a id="a-D3"></a>从佛足起往至母所。<a id="a-D4"></a>围旋多匝五体投地。<a id="a-D5"></a>至诚忏悔悲感大叫。<a id="a-D6"></a>即向其母而说偈言。</p>
  <p id="aD7">呜呼慈母我大过　　集诸恶业成罪积</p>
  <p id="aD8">随恶师教行暴害　　杀人一千唯少一</p>
  <p id="aD9">我于今日归依母　　亦复归依佛世尊</p>
  <p id="aDA">我今稽首礼母足　　唯愿哀愍听出家</p>
  <p id="aDB">尔时彼母。<a id="a-DC"></a>说偈答言。</p>
  <p id="aDD">我今已听汝　　出家为后世</p>
  <p id="aDE">我亦求如来　　出家受具足</p>
  <p id="aDF">奇哉难思议　　如来无有譬</p>
  <p id="aDG">佛今度我子　　普哀诸世间</p>
  <p id="aDH">如来妙色身　　功德无伦匹</p>
  <p id="aDI">我今少称叹　　最胜天中天</p>
  <p id="aDJ">尔时世尊。<a id="a-DK"></a>以偈答言。</p>
  <p id="aDL">善哉善女人　　当得无间乐</p>
  <p id="aDM">今可听汝子　　于我前出家</p>
  <p id="aDN">汝今年衰老　　出家时已过</p>
  <p id="aDO">但当深信乐　　以法自稣息</p>
  <p id="aDP">汝今且小待　　波斯匿王至</p>
  <p id="aDQ">尔时天帝释。<a id="a-DR"></a>将诸天众婇女眷属。<a id="a-DS"></a>放身光明照舍卫国。<a id="a-DT"></a>见央掘魔罗与佛相抗力屈心变摧伏归悔。<a id="a-DU"></a>发大欢喜而说偈言。</p>
  <p id="aDV">奇哉十力雄　　调御无与等</p>
  <p id="aDW">降伏央掘魔　　常血涂身过</p>
  <p id="aDX">檀那因陀罗　　阿修罗罗刹</p>
  <p id="aDY">凶暴夜叉鬼　　及余诸恶人</p>
  <p id="aDZ">那伽紧那罗　　大力迦楼罗</p>
  <p id="aDa">彼闻央掘魔　　恐怖皆闭目</p>
  <p id="aDb">何况人中王　　见而不恐怖</p>
  <p id="aDc">彼初出生时　　龙神咸振惧</p>
  <p id="aDd">一切诸刹利　　铠解刀剑落</p>
  <p id="aDe">何况人中王　　见而不恐惧</p>
  <p id="aDf">如是凶恶业　　如来悉调伏</p>
  <p id="aDg">佛力不思议　　智慧境亦然</p>
  <p id="aDh">奇哉央掘魔　　善住无染戒</p>
  <p id="aDi">梵行甚清净　　犹如真金山</p>
  <p id="aDj">奇哉我今日　　快得善法利</p>
  <p id="aDk">我今当施兴　　央掘魔罗衣</p>
  <p id="aDl">唯愿为我受　　世尊哀愍故</p>
  <p id="aDm">今施央掘魔　　沙门随法服</p>
  <p id="aDn">是大乞士王　　世尊善观察</p>
  <p id="aDo">尔时帝释白央掘魔罗言。<a id="a-Dp"></a>唯愿大士。<a id="a-Dq"></a>受此天衣以为法服。<a id="a-Dr"></a>时央掘魔罗谓帝释言。<a id="a-Ds"></a>汝是何等蚊蚋小虫。<a id="a-Dt"></a>我岂当受不信之施。<a id="a-Du"></a>汝是何等贪欲之驴。<a id="a-Dv"></a>未度生死众苦长流。<a id="a-Dw"></a>自性羸形何能施衣。<a id="a-Dx"></a>当知汝是自性羸形。<a id="a-Dy"></a>何能施人无价之衣。<a id="a-Dz"></a>譬如国王有千力士。<a id="a-E0"></a>未见怨时便已躃地。<a id="a-E1"></a>何能与彼敌国大王千力士战。<a id="a-E2"></a>如是我受无价衣者。<a id="a-E3"></a>何能降伏亿烦恼魔及自性魔。<a id="a-E4"></a>我当断除无量烦恼如佛所叹。<a id="a-E5"></a>十二头陀沙门行法我应当学。<a id="a-E6"></a>汝非天王无异生盲。<a id="a-E7"></a>汝天帝释。<a id="a-E8"></a>不知差别。<a id="a-E9"></a>何等名为凶暴恶业。<a id="a-EA"></a>汝是蚊蚋。<a id="a-EB"></a>安能知我是凶恶人耶。<a id="a-EC"></a>呜呼帝释。<a id="a-ED"></a>汝知央掘魔罗是凶恶人。<a id="a-EE"></a>又能解知佛法正义。<a id="a-EF"></a>何等沙门初始出家习无价衣耶。<a id="a-EG"></a>汝都不知出家净法。<a id="a-EH"></a>呜呼帝释。<a id="a-EI"></a>汝是如来正法外人。<a id="a-EJ"></a>如来长子上座迦葉。<a id="a-EK"></a>有摩尼等八万宝库及余宝藏其数无量。<a id="a-EL"></a>并余种种无价宝衣弃之如唾。<a id="a-EM"></a>出家学道行沙门法。<a id="a-EN"></a>受行十二头陀苦行。<a id="a-EO"></a>何故不习无价之衣为放逸耶。<a id="a-EP"></a>上座迦葉。<a id="a-EQ"></a>弃舍种种甘膳之食。<a id="a-ER"></a>舍肉味食。<a id="a-ES"></a>受持修行不食肉法。<a id="a-ET"></a>家家乞食不恶恶想。<a id="a-EU"></a>始终常一苦乐无变。<a id="a-EV"></a>其所乞处有种种人。<a id="a-EW"></a>或言无者。<a id="a-EX"></a>或骂辱者。<a id="a-EY"></a>答言安乐。<a id="a-EZ"></a>然后舍去心不倾动。<a id="a-Ea"></a>若言有者不生贪喜。<a id="a-Eb"></a>答言安乐。<a id="a-Ec"></a>受之而去心不倾动。<a id="a-Ed"></a>若以大财施众僧者。<a id="a-Ee"></a>于未来世众僧受用。<a id="a-Ef"></a>一一宝藏无有穷尽。<a id="a-Eg"></a>以何等故不奉施僧。<a id="a-Eh"></a>而自分付饿鬼贫穷孤独乞白。<a id="a-Ei"></a>帝释。<a id="a-Ej"></a>沙门法者不多积聚。<a id="a-Ek"></a>乃至盐油亦不受畜。<a id="a-El"></a>是沙门法。<a id="a-Em"></a>奴婢田宅若卖若买诸不净物非沙门法。<a id="a-En"></a>是在家法。<a id="a-Eo"></a>若施若受诸不净物。<a id="a-Ep"></a>悉皆如是。<a id="a-Eq"></a>汝大愚痴聚。<a id="a-Er"></a>如是等辈今当调伏。<a id="a-Es"></a>如治稊稗害善苗者。<a id="a-Et"></a>我之所杀作指鬘者。<a id="a-Eu"></a>彼等悉是坏法众生。<a id="a-Ev"></a>无有一人是比丘比丘尼优婆塞优婆夷者。</p>
  <p id="aEw">尔时帝释谓央掘魔罗。<a id="a-Ex"></a>不害相者是则为法。<a id="a-Ey"></a>如来等视一切众生如罗睺罗。<a id="a-Ez"></a>云何听许调伏恶人。<a id="a-F0"></a>央掘魔罗。<a id="a-F1"></a>言害与不害差别之相。<a id="a-F2"></a>汝云何知。<a id="a-F3"></a>如幻士方便他所不知。<a id="a-F4"></a>如是菩萨如幻境界。<a id="a-F5"></a>汝佛法外人。<a id="a-F6"></a>云何能知害与不害各有二种。<a id="a-F7"></a>有声闻不害。<a id="a-F8"></a>有菩萨不害。<a id="a-F9"></a>汝小蚊蚋。<a id="a-FA"></a>云何能知二种不害。<a id="a-FB"></a>汝之境界及菩萨境界差别之相。<a id="a-FC"></a>犹如蚊翼覆于虚空。<a id="a-FD"></a>譬如沙门非人所持。<a id="a-FE"></a>尔时大众应守护不。<a id="a-FF"></a>帝释答言。<a id="a-FG"></a>应当守护。<a id="a-FH"></a>问言。<a id="a-FI"></a>若因护死谁应得罪。<a id="a-FJ"></a>帝释答言。<a id="a-FK"></a>净除害心无得罪者。<a id="a-FL"></a>央掘魔罗言。<a id="a-FM"></a>如是调伏诸恶象类。<a id="a-FN"></a>若令彼死守护之人无得罪者。<a id="a-FO"></a>当得无量殊胜功德。<a id="a-FP"></a>如是害不害相差别难知。<a id="a-FQ"></a>是名菩萨不害。<a id="a-FR"></a>问言。<a id="a-FS"></a>譬如良医疗治病人以钩钩舌。<a id="a-FT"></a>彼若死者医有罪不。<a id="a-FU"></a>答言无也。<a id="a-FV"></a>彼良医者多所饶益。<a id="a-FW"></a>除有害心。<a id="a-FX"></a>问言。<a id="a-FY"></a>如是调伏诸恶象类。<a id="a-FZ"></a>若令彼死为有罪不。<a id="a-Fa"></a>答言无也。<a id="a-Fb"></a>当得无量殊胜功德。<a id="a-Fc"></a>除有害心。<a id="a-Fd"></a>问言。<a id="a-Fe"></a>譬如弟子从师受学。<a id="a-Ff"></a>因教而死师有罪不。<a id="a-Fg"></a>答言无也。<a id="a-Fh"></a>除有害心。<a id="a-Fi"></a>问言。<a id="a-Fj"></a>如是威德众生明显众生。<a id="a-Fk"></a>恶象类者见之而死。<a id="a-Fl"></a>有遮罪不。<a id="a-Fm"></a>答言无也。<a id="a-Fn"></a>除有害心。<a id="a-Fo"></a>是故帝释。<a id="a-Fp"></a>汝不知善业恶业差别之相。<a id="a-Fq"></a>不知沙门非沙门差别之相。<a id="a-Fr"></a>诸恶象类坏正法者应当调伏。<a id="a-Fs"></a>如上座迦葉等八十大声闻。<a id="a-Ft"></a>乃至亿耳。<a id="a-Fu"></a>一切皆舍诸大宝藏。<a id="a-Fv"></a>出家学道于正法中少欲知足。<a id="a-Fw"></a>比丘何须习无价衣。<a id="a-Fx"></a>是等一切剃发除慢。<a id="a-Fy"></a>孤游持钵乞食活命着坏色衣。<a id="a-Fz"></a>如是比丘云何放逸。<a id="a-G0"></a>常为寒暑饥渴所逼。<a id="a-G1"></a>足蹈尘土恒如野鹿。<a id="a-G2"></a>不越小戒如牦牛爱尾守护不舍如乌伏子。<a id="a-G3"></a>如折牙象无复形好。<a id="a-G4"></a>彼复何须习无价衣。<a id="a-G5"></a>汝正法外人慎勿复语。<a id="a-G6"></a>如彼外道旃陀罗辈毕竟不入二生众中。<a id="a-G7"></a>汝亦如是。<a id="a-G8"></a>是正法外旃陀罗也。<a id="a-G9"></a>汝小蚊蚋默然无声。</p>
 </body>
</html>