<!doctype html>
<html id="z3IBU1JUo" data-ver="1025">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘单译经">
  <meta period="刘宋">
 </head>
 <body>
  <h1 id="a1">央掘魔罗经卷第三</h1>
  <p id="a2">尔时佛告央掘魔罗。<a id="a-3"></a>云何为一学。<a id="a-4"></a>央掘魔罗以偈答言(学梵本云式叉式叉译言随顺无违亦云学即今所谓戒也)</p>
  <p id="a5">一切众生命　　皆由饮食住</p>
  <p id="a6">是则声闻乘　　斯非摩诃衍</p>
  <p id="a7">所谓摩诃衍　　离食常坚固</p>
  <p id="a8">云何名为一　　谓一切众生</p>
  <p id="a9">皆以如来藏　　毕竟恒安住</p>
  <p id="aA">云何名为二　　所谓名与色</p>
  <p id="aB">是则声闻乘　　斯非摩诃衍</p>
  <p id="aC">名及色异种　　声闻缘觉乘</p>
  <p id="aD">解脱唯有名　　不说有妙色</p>
  <p id="aE">一切诸如来　　解脱有妙色</p>
  <p id="aF">犹如于掌中　　观察庵罗果</p>
  <p id="aG">云何名为三　　所谓三种受</p>
  <p id="aH">是则声闻乘　　斯非摩诃衍</p>
  <p id="aI">如来第一常　　闻无常生受</p>
  <p id="aJ">若闻法僧灭　　是二俱受生</p>
  <p id="aK">是名摩诃衍　　所说三受义</p>
  <p id="aL">云何名为四　　所谓四圣谛</p>
  <p id="aM">是则声闻乘　　斯非摩诃衍</p>
  <p id="aN">一切诸如来　　第一毕竟常</p>
  <p id="aO">是则大乘谛　　非苦是真谛</p>
  <p id="aP">一切诸如来　　第一毕竟恒</p>
  <p id="aQ">是则大乘谛　　非集是真谛</p>
  <p id="aR">一切诸如来　　第一不变易</p>
  <p id="aS">是则大乘谛　　非灭是真谛</p>
  <p id="aT">一切诸如来　　第一毕竟静</p>
  <p id="aU">是则大乘谛　　非道是真谛</p>
  <p id="aV">是大乘四谛　　非苦事是谛</p>
  <p id="aW">若苦事是谛　　四趣应有谛</p>
  <p id="aX">谓地狱畜生　　饿鬼阿修罗</p>
  <p id="aY">云何名为五　　所谓彼五根</p>
  <p id="aZ">是则声闻乘　　斯非摩诃衍</p>
  <p id="aa">所谓彼眼根　　于诸如来常</p>
  <p id="ab">决定分别见　　具足无减损</p>
  <p id="ac">所谓彼耳根　　于诸如来常</p>
  <p id="ad">决定分明闻　　具足无减损</p>
  <p id="ae">所谓彼鼻根　　于诸如来常</p>
  <p id="af">决定分明嗅　　具足无减损</p>
  <p id="ag">所谓彼舌根　　于诸如来常</p>
  <p id="ah">决定分明尝　　具足无减损</p>
  <p id="ai">所谓彼身根　　于诸如来常</p>
  <p id="aj">决定分明触　　具足无减损</p>
  <p id="ak">云何名为六　　所谓六入处</p>
  <p id="al">是则声闻乘　　斯非摩诃衍</p>
  <p id="am">所谓眼入处　　于诸如来常</p>
  <p id="an">明见来入门　　具足无减损</p>
  <p id="ao">所谓耳入处　　于诸如来常</p>
  <p id="ap">明闻来入门　　具足无减损</p>
  <p id="aq">所谓鼻入处　　于诸如来常</p>
  <p id="ar">明嗅来入门　　具足无减损</p>
  <p id="as">所谓舌入处　　于诸如来常</p>
  <p id="at">明尝来入门　　具足无减损</p>
  <p id="au">所谓身入处　　于诸如来常</p>
  <p id="av">明触来入门　　具足无减损</p>
  <p id="aw">所谓意入处　　明说如来藏</p>
  <p id="ax">不起违逆心　　净信来入门</p>
  <p id="ay">云何名为七　　所谓七觉分</p>
  <p id="az">是则声闻乘　　斯非摩诃衍</p>
  <p id="a10">大乘七觉分　　犹如优昙钵</p>
  <p id="a11">于如来常住　　七觉妙花开</p>
  <p id="a12">云何名为八　　所谓八圣道</p>
  <p id="a13">是则声闻乘　　斯非摩诃衍</p>
  <p id="a14">大乘八圣道　　闻说如来常</p>
  <p id="a15">经耳因缘力　　终到涅槃城</p>
  <p id="a16">如来常及恒　　第一不变易</p>
  <p id="a17">清净极寂静　　正觉妙法身</p>
  <p id="a18">甚深如来藏　　毕竟无衰老</p>
  <p id="a19">是则摩诃衍　　具足八圣道</p>
  <p id="a1A">云何名为九　　所谓九部经</p>
  <p id="a1B">是则声闻乘　　斯非摩诃衍</p>
  <p id="a1C">摩诃衍一乘　　如来无碍智</p>
  <p id="a1D">云何名为十　　所谓十种力</p>
  <p id="a1E">是则声闻乘　　斯非摩诃衍</p>
  <p id="a1F">大乘无量力　　故佛不思议</p>
  <p id="a1G">方便隐覆说　　无量修多罗</p>
  <p id="a1H">云何为一道　　一乘及一归</p>
  <p id="a1I">一谛与一依　　一界亦一生</p>
  <p id="a1J">一色谓如来　　是故说一乘</p>
  <p id="a1K">唯一究竟乘　　余悉是方便</p>
  <p id="a1L">尔时世尊叹言。<a id="a-1M"></a>善哉善哉。<a id="a-1N"></a>央掘魔罗。<a id="a-1O"></a>汝来比丘。<a id="a-1P"></a>即成沙门威仪具足如旧比丘。<a id="a-1Q"></a>尔时央掘魔罗稽首佛足白佛言。<a id="a-1R"></a>世尊。<a id="a-1S"></a>我今已来寻声即得阿罗汉果。<a id="a-1T"></a>佛又告言。<a id="a-1U"></a>汝来只陀林广度众生也。<a id="a-1V"></a>尔时世尊犹如雁王。<a id="a-1W"></a>与央掘魔罗舍利弗大目连文殊师利等大众翼从。<a id="a-1X"></a>如盛满月众星围绕从无忧树下上升虚空。<a id="a-1Y"></a>去地七多罗树。<a id="a-1Z"></a>至舍卫城四十牛鸣。<a id="a-1a"></a>尔时央掘魔罗母。<a id="a-1b"></a>与诸天龙夜叉乾闼婆紧那罗摩睺罗伽。<a id="a-1c"></a>兴大供养到只陀林。<a id="a-1d"></a>尔时世尊犹如雁王。<a id="a-1e"></a>入只陀林给孤独园升师子座。<a id="a-1f"></a>三千大千世界地平如掌。<a id="a-1g"></a>生柔软草如安乐国。</p>
  <p id="a1h">尔时一切诸方诸大菩萨。<a id="a-1i"></a>悉皆欲来见央掘魔罗。<a id="a-1j"></a>诸佛即遣而告之曰。<a id="a-1k"></a>汝等应去。<a id="a-1l"></a>今释迦牟尼佛兴大法战。<a id="a-1m"></a>降大师子度无量众。<a id="a-1n"></a>今于祇树给孤独园。<a id="a-1o"></a>当为大众说无上法。<a id="a-1p"></a>汝等佛子。<a id="a-1q"></a>应往听受并复瞻睹央掘魔罗。<a id="a-1r"></a>彼诸菩萨从诸方来者。<a id="a-1s"></a>皆雨莲华大如车轮。<a id="a-1t"></a>此诸众生闻莲华香悉离烦恼。<a id="a-1u"></a>尔时天龙夜叉乾闼婆阿修罗紧那罗摩睺罗伽及诸天女。<a id="a-1v"></a>设天供养雨种种宝。<a id="a-1w"></a>一心同声而说偈言。</p>
  <p id="a1x">我今稽首礼　　四八大人相</p>
  <p id="a1y">无量诸功德　　如净莲花敷</p>
  <p id="a1z">眉间白毫相　　明净踰月光</p>
  <p id="a20">我今稽首礼　　牟尼上妙色</p>
  <p id="a21">胜慈安慰德　　如净莲花敷</p>
  <p id="a22">眉间白毫相　　明净踰月光</p>
  <p id="a23">我今稽首礼　　第一常住身</p>
  <p id="a24">最胜牟尼主　　无上天人尊</p>
  <p id="a25">安慰众生上　　如净莲花敷</p>
  <p id="a26">眉间白毫相　　明净踰月光</p>
  <p id="a27">我今稽首礼　　第一恒功德</p>
  <p id="a28">最胜牟尼主　　无上天人尊</p>
  <p id="a29">安慰众生上　　如净莲花敷</p>
  <p id="a2A">眉间白毫相　　明净踰月光</p>
  <p id="a2B">我今稽首礼　　不变易功德</p>
  <p id="a2C">最胜牟尼主　　无上天人尊</p>
  <p id="a2D">安慰众生上　　如净莲花敷</p>
  <p id="a2E">眉间白毫相　　明净踰月光</p>
  <p id="a2F">我今稽首礼　　寂静殊胜德</p>
  <p id="a2G">最胜牟尼主　　无上天人尊</p>
  <p id="a2H">安慰众生上　　如净莲花敷</p>
  <p id="a2I">眉间白毫相　　明净踰月光</p>
  <p id="a2J">南无央掘魔　　忍辱修净戒</p>
  <p id="a2K">及诸无量德　　是故稽首礼</p>
  <p id="a2L">南无央掘魔　　执持一乘道</p>
  <p id="a2M">大乘慈功德　　是故稽首礼</p>
  <p id="a2N">南无央掘魔　　持无量身口</p>
  <p id="a2O">持无量秘密　　是故稽首礼</p>
  <p id="a2P">南无央掘魔　　持无量慧光</p>
  <p id="a2Q">说无量隐覆　　是故稽首礼</p>
  <p id="a2R">南无央掘魔　　执持无量幻</p>
  <p id="a2S">降伏无量魔　　是故稽首礼</p>
  <p id="a2T">南无央掘魔　　持无量涅槃</p>
  <p id="a2U">顺世无量生　　是故稽首礼</p>
  <p id="a2V">尔时央掘魔罗白佛言。<a id="a-2W"></a>世尊。<a id="a-2X"></a>世尊说言我住无生际。<a id="a-2Y"></a>此说有何义。<a id="a-2Z"></a>云何世尊。<a id="a-2a"></a>住无生际住解脱地。<a id="a-2b"></a>而复住此。<a id="a-2c"></a>谁能信者愿说因缘。<a id="a-2d"></a>佛告央掘魔罗。<a id="a-2e"></a>汝今当与文殊师利俱。<a id="a-2f"></a>至北方过一恒河沙刹。<a id="a-2g"></a>有国名无量乐。<a id="a-2h"></a>佛名无量慧功德积聚地自在王如来应供等正觉。<a id="a-2i"></a>在世教化。<a id="a-2j"></a>汝等俱往问彼佛言。<a id="a-2k"></a>释迦牟尼如来。<a id="a-2l"></a>云何住无生际。<a id="a-2m"></a>而复住于娑婆世界。<a id="a-2n"></a>尔时文殊师利央掘魔罗俱白佛言。<a id="a-2o"></a>唯然受教。<a id="a-2p"></a>犹如雁王乘神通力。<a id="a-2q"></a>往诣北方无量乐国。<a id="a-2r"></a>至无量慧功德积聚地自在王如来所。<a id="a-2s"></a>顶礼佛足白言。<a id="a-2t"></a>世尊。<a id="a-2u"></a>我等二人为释迦牟尼世尊所使。<a id="a-2v"></a>从娑婆世界来诣此土。<a id="a-2w"></a>启问世尊。<a id="a-2x"></a>云何释迦牟尼如来。<a id="a-2y"></a>住无生际住解脱地。<a id="a-2z"></a>不般涅槃而住于彼。</p>
  <p id="a30">尔时彼佛告二人言。<a id="a-31"></a>善男子。<a id="a-32"></a>释迦牟尼如来即是我身。<a id="a-33"></a>汝等还去语彼佛言。<a id="a-34"></a>无量慧佛遣我等还云。<a id="a-35"></a>彼如来当为汝说。<a id="a-36"></a>尔时文殊师利等。<a id="a-37"></a>犹如雁王从彼而来。<a id="a-38"></a>顶礼佛足合掌恭敬白言。<a id="a-39"></a>世尊奇哉。<a id="a-3A"></a>如来无量。<a id="a-3B"></a>如来无量身。<a id="a-3C"></a>如来无量德。<a id="a-3D"></a>我等二人今见如来奇特功德。<a id="a-3E"></a>彼无量慧自在王如来作是说言。<a id="a-3F"></a>我即彼佛。<a id="a-3G"></a>当为汝说。<a id="a-3H"></a>唯愿世尊。<a id="a-3I"></a>哀愍敷演。<a id="a-3J"></a>云何住无生际而复住此。<a id="a-3K"></a>佛告文殊师利等言。<a id="a-3L"></a>我云何住无量乐世界。<a id="a-3M"></a>为无量慧功德积聚地自在王佛而复住此。<a id="a-3N"></a>莫作是说。<a id="a-3O"></a>住无生际云何住彼而复住此。<a id="a-3P"></a>如来身无边所为亦无边。<a id="a-3Q"></a>如来不可称所为亦不可称。<a id="a-3R"></a>如来身无量所为亦无量。<a id="a-3S"></a>央掘魔罗。<a id="a-3T"></a>云何而生不生之身。<a id="a-3U"></a>以如是义咨问如来。<a id="a-3V"></a>如来今当为汝解说。<a id="a-3W"></a>尔时央掘魔罗白佛言。<a id="a-3X"></a>善哉世尊。<a id="a-3Y"></a>唯愿为说。<a id="a-3Z"></a>哀愍安乐一切众生。<a id="a-3a"></a>佛告央掘魔罗。<a id="a-3b"></a>我于无量百千亿劫。<a id="a-3c"></a>具足修行十波罗蜜摄取众生。<a id="a-3d"></a>无量众生未发菩提心者开化令发。<a id="a-3e"></a>我于无量阿僧祇劫。<a id="a-3f"></a>具足修行无量波罗蜜诸善根故。<a id="a-3g"></a>生不生身。</p>
  <p id="a3h">尔时央掘魔罗。<a id="a-3i"></a>复白佛言。<a id="a-3j"></a>世尊。<a id="a-3k"></a>云何如来身住实际而复生耶。<a id="a-3l"></a>佛告央掘魔罗。<a id="a-3m"></a>汝与文殊师利俱。<a id="a-3n"></a>至北方过二恒河沙刹。<a id="a-3o"></a>有国名不实电光鬘。<a id="a-3p"></a>佛名毗楼遮那如来应供等正觉。<a id="a-3q"></a>在世教化。<a id="a-3r"></a>汝与文殊师利俱往问言。<a id="a-3s"></a>释迦牟尼佛云何住于实际而住娑婆世界。<a id="a-3t"></a>尔时二人受教即行。<a id="a-3u"></a>犹如雁王陵虚而去。<a id="a-3v"></a>往诣不实电光鬘刹毗楼遮那佛所。<a id="a-3w"></a>稽首礼足。<a id="a-3x"></a>具以上事咨问彼佛。<a id="a-3y"></a>广说如上。<a id="a-3z"></a>文殊师利央掘魔罗复白佛言。<a id="a-40"></a>世尊。<a id="a-41"></a>唯愿为说。<a id="a-42"></a>云何如来住于实际。</p>
  <p id="a43">佛告文殊师利等言。<a id="a-44"></a>我于无量百千亿劫。<a id="a-45"></a>具足修行十波罗蜜摄取众生。<a id="a-46"></a>建立令住未曾有乐。<a id="a-47"></a>我从彼无量百千亿劫阿僧祇波罗蜜。<a id="a-48"></a>生实际身。</p>
  <p id="a49">尔时央掘魔罗复白佛言。<a id="a-4A"></a>世尊。<a id="a-4B"></a>云何如来住无为际。<a id="a-4C"></a>佛告央掘魔罗。<a id="a-4D"></a>汝与文殊师利俱。<a id="a-4E"></a>至北方过三恒河沙刹。<a id="a-4F"></a>有国名意取。<a id="a-4G"></a>佛名无量意如来应供等正觉。<a id="a-4H"></a>在世教化。<a id="a-4I"></a>汝往问言。<a id="a-4J"></a>云何释迦牟尼佛住无为际。<a id="a-4K"></a>如上广说。<a id="a-4L"></a>北方去此过四恒河沙刹。<a id="a-4M"></a>有国名众色庄严。<a id="a-4N"></a>佛名最胜降伏。<a id="a-4O"></a>余如上说。<a id="a-4P"></a>北方去此过五恒河沙刹。<a id="a-4Q"></a>有国名深尘。<a id="a-4R"></a>佛名深上。<a id="a-4S"></a>余如上说。<a id="a-4T"></a>北方去此过六恒河沙刹。<a id="a-4U"></a>有国名风。<a id="a-4V"></a>佛名如风。<a id="a-4W"></a>余如上说。<a id="a-4X"></a>北方去此过七恒河沙刹。<a id="a-4Y"></a>有国名金刚意。<a id="a-4Z"></a>佛名金刚上。<a id="a-4a"></a>余如上说。<a id="a-4b"></a>北方去此过八恒河沙刹。<a id="a-4c"></a>有国名离垢光。<a id="a-4d"></a>佛名离垢上。<a id="a-4e"></a>余如上说。<a id="a-4f"></a>北方去此过九恒河沙刹。<a id="a-4g"></a>有国名月主。<a id="a-4h"></a>佛名月上。<a id="a-4i"></a>余如上说。<a id="a-4j"></a>北方去此过十恒河沙刹。<a id="a-4k"></a>有国名日初出。<a id="a-4l"></a>佛名日初出。<a id="a-4m"></a>余如上说。</p>
  <p id="a4n">东方去此过一恒河沙刹。<a id="a-4o"></a>有国名善味。<a id="a-4p"></a>佛名善味上。<a id="a-4q"></a>余如上说。<a id="a-4r"></a>东方去此过二恒河沙刹。<a id="a-4s"></a>有国名槃头耆婆。<a id="a-4t"></a>佛名槃头耆婆光。<a id="a-4u"></a>余如上说。<a id="a-4v"></a>东方去此过三恒河沙刹。<a id="a-4w"></a>有国名鬘熏。<a id="a-4x"></a>佛名鬘香。<a id="a-4y"></a>余如上说。<a id="a-4z"></a>东方去此过四恒河沙刹。<a id="a-50"></a>有国名多摩罗钵多罗。<a id="a-51"></a>佛名多摩罗钵多罗清凉香。<a id="a-52"></a>余如上说。<a id="a-53"></a>东方去此过五恒河沙刹。<a id="a-54"></a>有国名月主。<a id="a-55"></a>佛名月藏。<a id="a-56"></a>余如上说。<a id="a-57"></a>东方去此过六恒河沙刹。<a id="a-58"></a>有国名沉香主。<a id="a-59"></a>佛名沉香上。<a id="a-5A"></a>余如上说。<a id="a-5B"></a>东方去此过七恒河沙刹。<a id="a-5C"></a>有国名末香熏。<a id="a-5D"></a>佛名末香。<a id="a-5E"></a>余如上说。<a id="a-5F"></a>东方去此过八恒河沙刹。<a id="a-5G"></a>有国名明照。<a id="a-5H"></a>佛名光明。<a id="a-5I"></a>余如上说。<a id="a-5J"></a>东方去此过九恒河沙刹。<a id="a-5K"></a>有国名海主。<a id="a-5L"></a>佛名海德。<a id="a-5M"></a>余如上说。<a id="a-5N"></a>东方去此过十恒河沙刹。<a id="a-5O"></a>有国名龙主。<a id="a-5P"></a>佛名龙藏。<a id="a-5Q"></a>余如上说。</p>
  <p id="a5R">南方去此过一恒河沙刹。<a id="a-5S"></a>有国名朱沙。<a id="a-5T"></a>佛名朱沙光。<a id="a-5U"></a>余如上说。<a id="a-5V"></a>南方去此过二恒河沙刹。<a id="a-5W"></a>有国名大云。<a id="a-5X"></a>佛名大云藏。<a id="a-5Y"></a>余如上说。<a id="a-5Z"></a>南方去此过三恒河沙刹。<a id="a-5a"></a>有国名电鬘。<a id="a-5b"></a>佛名电得。<a id="a-5c"></a>余如上说。<a id="a-5d"></a>南方去此过四恒河沙刹。<a id="a-5e"></a>有国名金刚慧。<a id="a-5f"></a>佛名金刚藏。<a id="a-5g"></a>余如上说。<a id="a-5h"></a>南方去此过五恒河沙刹。<a id="a-5i"></a>有国名轮转。<a id="a-5j"></a>佛名持轮转。<a id="a-5k"></a>余如上说。<a id="a-5l"></a>南方去此过六恒河沙刹。<a id="a-5m"></a>有国名宝地。<a id="a-5n"></a>佛名宝地持。<a id="a-5o"></a>余如上说。<a id="a-5p"></a>南方去此过七恒河沙刹。<a id="a-5q"></a>有国名虚空慧。<a id="a-5r"></a>佛名虚空等。<a id="a-5s"></a>余如上说。<a id="a-5t"></a>南方去此过八恒河沙刹。<a id="a-5u"></a>有国名调伏。<a id="a-5v"></a>佛名调伏上。<a id="a-5w"></a>余如上说。<a id="a-5x"></a>南方去此过九恒河沙刹。<a id="a-5y"></a>有国名胜鬘。<a id="a-5z"></a>佛名胜藏。<a id="a-60"></a>余如上说。<a id="a-61"></a>南方去此过十恒河沙刹。<a id="a-62"></a>有国名师子慧。<a id="a-63"></a>佛名师子藏。<a id="a-64"></a>余如上说。</p>
  <p id="a65">西方去此过一恒河沙刹。<a id="a-66"></a>有国名恬。<a id="a-67"></a>佛名恬味。<a id="a-68"></a>余如上说。<a id="a-69"></a>西方去此过二恒河沙刹。<a id="a-6A"></a>有国名恒鬘。<a id="a-6B"></a>佛名恒德。<a id="a-6C"></a>余如上说。<a id="a-6D"></a>西方去此过三恒河沙刹。<a id="a-6E"></a>有国名普贤。<a id="a-6F"></a>佛名普贤慧。<a id="a-6G"></a>余如上说。<a id="a-6H"></a>西方去此过四恒河沙刹。<a id="a-6I"></a>有国名华鬘。<a id="a-6J"></a>佛名华鬘上。<a id="a-6K"></a>余如上说。<a id="a-6L"></a>西方去此过五恒河沙刹。<a id="a-6M"></a>有国名无边。<a id="a-6N"></a>佛名无边华鬘。<a id="a-6O"></a>余如上说。<a id="a-6P"></a>西方去此过六恒河沙刹。<a id="a-6Q"></a>有国名贤主。<a id="a-6R"></a>佛名贤藏。<a id="a-6S"></a>余如上说。<a id="a-6T"></a>西方去此过七恒河沙刹。<a id="a-6U"></a>有国名眼。<a id="a-6V"></a>佛名眼王。<a id="a-6W"></a>余如上说。<a id="a-6X"></a>西方去此过八恒河沙刹。<a id="a-6Y"></a>有国名幢主。<a id="a-6Z"></a>佛名幢藏。<a id="a-6a"></a>余如上说。<a id="a-6b"></a>西方去此过九恒河沙刹。<a id="a-6c"></a>有国名鼓音。<a id="a-6d"></a>佛名鼓自在。<a id="a-6e"></a>余如上说。<a id="a-6f"></a>西方去此过十恒河沙刹。<a id="a-6g"></a>有国名乐见。<a id="a-6h"></a>佛名乐见上。<a id="a-6i"></a>余如上说。</p>
  <p id="a6j">西北方去此过一恒河沙刹。<a id="a-6k"></a>有国名欢喜进。<a id="a-6l"></a>佛名欢喜进。<a id="a-6m"></a>余如上说。<a id="a-6n"></a>西北方去此过二恒河沙刹。<a id="a-6o"></a>有国名严饰。<a id="a-6p"></a>佛名严饰藏。<a id="a-6q"></a>余如上说。<a id="a-6r"></a>西北方去此过三恒河沙刹。<a id="a-6s"></a>有国名因慧。<a id="a-6t"></a>佛名因慧藏。<a id="a-6u"></a>余如上说。<a id="a-6v"></a>西北方去此过四恒河沙刹。<a id="a-6w"></a>有国名行意乐。<a id="a-6x"></a>佛名行意乐上。<a id="a-6y"></a>余如上说。<a id="a-6z"></a>西北方去此过五恒河沙刹。<a id="a-70"></a>有国名众生聚。<a id="a-71"></a>佛名众生上。<a id="a-72"></a>余如上说。<a id="a-73"></a>西北方去此过六恒河沙刹。<a id="a-74"></a>有国名聪明。<a id="a-75"></a>佛名明上。<a id="a-76"></a>余如上说。<a id="a-77"></a>西北方去此过七恒河沙刹。<a id="a-78"></a>有国名意乐。<a id="a-79"></a>佛名意乐声。<a id="a-7A"></a>余如上说。<a id="a-7B"></a>西北方去此过八恒河沙刹。<a id="a-7C"></a>有国名无量。<a id="a-7D"></a>佛名无量寿。<a id="a-7E"></a>余如上说。<a id="a-7F"></a>西北方去此过九恒河沙刹。<a id="a-7G"></a>有国名住。<a id="a-7H"></a>佛名安住上。<a id="a-7I"></a>余如上说。<a id="a-7J"></a>西北方去此过十恒河沙刹。<a id="a-7K"></a>有国名水。<a id="a-7L"></a>佛名水味上。<a id="a-7M"></a>余如上说。</p>
  <p id="a7N">东北方去此过一恒河沙刹。<a id="a-7O"></a>有国名宝主。<a id="a-7P"></a>佛名宝幢。<a id="a-7Q"></a>余如上说。<a id="a-7R"></a>东北方去此过二恒河沙刹。<a id="a-7S"></a>有国名摩尼陀。<a id="a-7T"></a>佛名摩尼清凉藏。<a id="a-7U"></a>余如上说。<a id="a-7V"></a>东北方去此过三恒河沙刹。<a id="a-7W"></a>有国名宝慧。<a id="a-7X"></a>佛名宝慧上。<a id="a-7Y"></a>余如上说。<a id="a-7Z"></a>东北方去此过四恒河沙刹。<a id="a-7a"></a>有国名金色。<a id="a-7b"></a>佛名金色光音。<a id="a-7c"></a>余如上说。<a id="a-7d"></a>东北方去此过五恒河沙刹。<a id="a-7e"></a>有国名网。<a id="a-7f"></a>佛名网光。<a id="a-7g"></a>余如上说。<a id="a-7h"></a>东北方去此过六恒河沙刹。<a id="a-7i"></a>有国名金主。<a id="a-7j"></a>佛名阎浮檀上。<a id="a-7k"></a>余如上说。<a id="a-7l"></a>东北方去此过七恒河沙刹。<a id="a-7m"></a>有国名网。<a id="a-7n"></a>佛名网光。<a id="a-7o"></a>余如上说。<a id="a-7p"></a>东北方去此过八恒河沙刹。<a id="a-7q"></a>有国名净水。<a id="a-7r"></a>佛名水王。<a id="a-7s"></a>余如上说。<a id="a-7t"></a>东北方去此过九恒河沙刹。<a id="a-7u"></a>有国名玉洲。<a id="a-7v"></a>佛名玉藏。<a id="a-7w"></a>余如上说。<a id="a-7x"></a>东北方去此过十恒河沙刹。<a id="a-7y"></a>有国名宝洲。<a id="a-7z"></a>佛名宝地。<a id="a-80"></a>余如上说。</p>
  <p id="a81">东南方去此过一恒河沙刹。<a id="a-82"></a>有国名金刚积。<a id="a-83"></a>佛名金刚慧。<a id="a-84"></a>余如上说。<a id="a-85"></a>东南方去此过二恒河沙刹。<a id="a-86"></a>有国名一切觉。<a id="a-87"></a>佛名一切觉慧幢。<a id="a-88"></a>余如上说。<a id="a-89"></a>东南方去此过三恒河沙刹。<a id="a-8A"></a>有国名悉檀主。<a id="a-8B"></a>佛名悉檀义胜。<a id="a-8C"></a>余如上说。<a id="a-8D"></a>东南方去此过四恒河沙刹。<a id="a-8E"></a>有国名无垢。<a id="a-8F"></a>佛名无垢琉璃。<a id="a-8G"></a>余如上说。<a id="a-8H"></a>东南方去此过五恒河沙刹。<a id="a-8I"></a>有国名不那味。<a id="a-8J"></a>佛名不那聚。<a id="a-8K"></a>余如上说。<a id="a-8L"></a>东南方去此过六恒河沙刹。<a id="a-8M"></a>有国名香味。<a id="a-8N"></a>佛名香严。<a id="a-8O"></a>余如上说。<a id="a-8P"></a>东南方去此过七恒河沙刹。<a id="a-8Q"></a>有国名香主。<a id="a-8R"></a>佛名香藏。<a id="a-8S"></a>余如上说。<a id="a-8T"></a>东南方去此过八恒河沙刹。<a id="a-8U"></a>有国名直行。<a id="a-8V"></a>佛名直胜。<a id="a-8W"></a>余如上说。<a id="a-8X"></a>东南方去此过九恒河沙刹。<a id="a-8Y"></a>有国名无价。<a id="a-8Z"></a>佛名无价上。<a id="a-8a"></a>余如上说。<a id="a-8b"></a>东南方去此过十恒河沙刹。<a id="a-8c"></a>有国名无边周罗。<a id="a-8d"></a>佛名无边王。<a id="a-8e"></a>余如上说。</p>
  <p id="a8f">西南方去此过一恒河沙刹。<a id="a-8g"></a>有国名无量光。<a id="a-8h"></a>佛名无量寿。<a id="a-8i"></a>余如上说。<a id="a-8j"></a>西南方去此过二恒河沙刹。<a id="a-8k"></a>有国名无量眼。<a id="a-8l"></a>佛名无量自在。<a id="a-8m"></a>余如上说。<a id="a-8n"></a>西南方去此过三恒河沙刹。<a id="a-8o"></a>有国名火炎。<a id="a-8p"></a>佛名火炎光。<a id="a-8q"></a>余如上说。<a id="a-8r"></a>西南方去此过四恒河沙刹。<a id="a-8s"></a>有国名坏闇。<a id="a-8t"></a>佛名坏闇王。<a id="a-8u"></a>余如上说。<a id="a-8v"></a>西南方去此过五恒河沙刹。<a id="a-8w"></a>有国名调伏主。<a id="a-8x"></a>佛名调伏藏。<a id="a-8y"></a>余如上说。<a id="a-8z"></a>西南方去此过六恒河沙刹。<a id="a-90"></a>有国名无生。<a id="a-91"></a>佛名无生自在。<a id="a-92"></a>余如上说。<a id="a-93"></a>西南方去此过七恒河沙刹。<a id="a-94"></a>有国名香主。<a id="a-95"></a>佛名香象游戏。<a id="a-96"></a>余如上说。<a id="a-97"></a>西南方去此过八恒河沙刹。<a id="a-98"></a>有国名香箧。<a id="a-99"></a>佛名香箧王。<a id="a-9A"></a>余如上说。<a id="a-9B"></a>西南方去此过九恒河沙刹。<a id="a-9C"></a>有国名乐赞。<a id="a-9D"></a>佛名龙乐。<a id="a-9E"></a>余如上说。<a id="a-9F"></a>西南方去此过十恒河沙刹。<a id="a-9G"></a>有国名胜鬘。<a id="a-9H"></a>佛名胜调伏上。<a id="a-9I"></a>余如上说。</p>
  <p id="a9J">上方去此过一恒河沙刹。<a id="a-9K"></a>有国名忍见。<a id="a-9L"></a>佛名一切世间乐见高显王神力严净大誓庄严地自在王一切光明积聚门。<a id="a-9M"></a>余如上说。<a id="a-9N"></a>上方去此过二恒河沙刹。<a id="a-9O"></a>有国名分陀利。<a id="a-9P"></a>佛名妙法分陀利。<a id="a-9Q"></a>余如上说。<a id="a-9R"></a>上方去此过三恒河沙刹。<a id="a-9S"></a>有国名水笑华。<a id="a-9T"></a>佛名笑华王。<a id="a-9U"></a>余如上说。<a id="a-9V"></a>上方去此过四恒河沙刹。<a id="a-9W"></a>有国名无忧。<a id="a-9X"></a>佛名离一切忧。<a id="a-9Y"></a>余如上说。<a id="a-9Z"></a>上方去此过五恒河沙刹。<a id="a-9a"></a>有国名青莲华。<a id="a-9b"></a>佛名宝华胜。<a id="a-9c"></a>余如上说。<a id="a-9d"></a>上方去此过六恒河沙刹。<a id="a-9e"></a>有国名波头摩主。<a id="a-9f"></a>佛名波头摩藏。<a id="a-9g"></a>余如上说。<a id="a-9h"></a>上方去此过七恒河沙刹。<a id="a-9i"></a>有国名鸠牟陀。<a id="a-9j"></a>佛名鸠牟陀藏。<a id="a-9k"></a>余如上说。<a id="a-9l"></a>上方去此过八恒河沙刹。<a id="a-9m"></a>有国名竹。<a id="a-9n"></a>佛名竹香。<a id="a-9o"></a>余如上说。<a id="a-9p"></a>上方去此过九恒河沙刹。<a id="a-9q"></a>有国名拘迦尼。<a id="a-9r"></a>佛名一切胜王。<a id="a-9s"></a>余如上说。<a id="a-9t"></a>上方去此过十恒河沙刹。<a id="a-9u"></a>有国名功德河。<a id="a-9v"></a>佛名一切世间河王自在。<a id="a-9w"></a>余如上说。</p>
  <p id="a9x">下方去此过一恒河沙刹。<a id="a-9y"></a>有国名师子积聚。<a id="a-9z"></a>佛名师子游戏。<a id="a-A0"></a>余如上说。<a id="a-A1"></a>下方去此过二恒河沙刹。<a id="a-A2"></a>有国名师子窟。<a id="a-A3"></a>佛名师子吼。<a id="a-A4"></a>余如上说。<a id="a-A5"></a>下方去此过三恒河沙刹。<a id="a-A6"></a>有国名忍作。<a id="a-A7"></a>佛名忍作华。<a id="a-A8"></a>余如上说。<a id="a-A9"></a>下方去此过四恒河沙刹。<a id="a-AA"></a>有国名胜。<a id="a-AB"></a>佛名一切生胜。<a id="a-AC"></a>余如上说。<a id="a-AD"></a>下方去此过五恒河沙刹。<a id="a-AE"></a>有国名无碍积聚。<a id="a-AF"></a>佛号大乘游戏王。<a id="a-AG"></a>余如上说。<a id="a-AH"></a>下方去此过六恒河沙刹。<a id="a-AI"></a>有国名频陀。<a id="a-AJ"></a>佛名频陀山顶。<a id="a-AK"></a>余如上说。<a id="a-AL"></a>下方去此过七恒河沙刹。<a id="a-AM"></a>有国名尊重难见。<a id="a-AN"></a>佛名一切恭敬王。<a id="a-AO"></a>余如上说。<a id="a-AP"></a>下方去此过八恒河沙刹。<a id="a-AQ"></a>有国名持慧。<a id="a-AR"></a>佛名持慧王。<a id="a-AS"></a>余如上说。<a id="a-AT"></a>下方去此过九恒河沙刹。<a id="a-AU"></a>有国名地慧。<a id="a-AV"></a>佛名地慧王。<a id="a-AW"></a>余如上说。<a id="a-AX"></a>下方去此十恒河沙刹。<a id="a-AY"></a>有国名常欢喜王。<a id="a-AZ"></a>佛名断一切疑。<a id="a-Aa"></a>在世教化。<a id="a-Ab"></a>汝等当往问彼佛言。<a id="a-Ac"></a>云何释迦牟尼佛住广说庄严际。<a id="a-Ad"></a>而住娑婆世界不般涅槃。<a id="a-Ae"></a>汝央掘魔罗与文殊师利俱往诣彼问如是义。<a id="a-Af"></a>彼决一切疑如来当为汝说。<a id="a-Ag"></a>以能决断一切疑故名断一切疑佛。</p>
  <p id="aAh">尔时文殊师利与央掘魔罗俱白佛言。<a id="a-Ai"></a>世尊。<a id="a-Aj"></a>善哉善哉。<a id="a-Ak"></a>唯然受教。<a id="a-Al"></a>顶礼佛足。<a id="a-Am"></a>犹如雁王淩虚而去。<a id="a-An"></a>至常欢喜王刹。<a id="a-Ao"></a>礼断一切疑如来足。<a id="a-Ap"></a>却坐一面白彼佛言。<a id="a-Aq"></a>我等从娑婆世界释迦牟尼佛所。<a id="a-Ar"></a>普诣十方各十世界诸如来所。<a id="a-As"></a>问如是义。<a id="a-At"></a>云何释迦牟尼佛。<a id="a-Au"></a>住娑婆世界不般涅槃解脱之际。<a id="a-Av"></a>彼诸如来悉答我言。<a id="a-Aw"></a>释迦牟尼佛即我等身。<a id="a-Ax"></a>彼佛自当决汝所疑。<a id="a-Ay"></a>释迦牟尼佛。<a id="a-Az"></a>复遣我来至世尊所言。<a id="a-B0"></a>断一切疑如来当为汝说。<a id="a-B1"></a>是故我今咨问所疑。<a id="a-B2"></a>云何释迦牟尼佛住娑婆世界而不般涅槃。<a id="a-B3"></a>彼佛答言。<a id="a-B4"></a>汝等还去。<a id="a-B5"></a>彼佛自当决断汝等一切所疑。<a id="a-B6"></a>如是无量释迦牟尼如来所使。<a id="a-B7"></a>尔时二人俱发声言。<a id="a-B8"></a>善哉善哉。<a id="a-B9"></a>唯然受教。<a id="a-BA"></a>礼彼佛足奉辞而还。<a id="a-BB"></a>至释迦牟尼佛所。<a id="a-BC"></a>稽首作礼如是叹言。<a id="a-BD"></a>奇哉世尊。<a id="a-BE"></a>释迦牟尼如来持无量阿僧祇身。<a id="a-BF"></a>悉告我言。<a id="a-BG"></a>汝等还去。<a id="a-BH"></a>释迦牟尼佛当决汝疑。<a id="a-BI"></a>彼佛世尊即是我身。<a id="a-BJ"></a>尔时世尊告文殊等言。<a id="a-BK"></a>彼诸如来告汝等言。<a id="a-BL"></a>我即是彼如来身耶。<a id="a-BM"></a>文殊等言如是。<a id="a-BN"></a>世尊。<a id="a-BO"></a>一切如来皆作是说。<a id="a-BP"></a>尔时世尊告文殊等言。<a id="a-BQ"></a>彼诸如来世界云何。<a id="a-BR"></a>文殊等言。<a id="a-BS"></a>彼诸世界无诸沙砾平如澄水。<a id="a-BT"></a>柔软乐触犹如绵纩。<a id="a-BU"></a>如安乐国无诸五浊。<a id="a-BV"></a>亦无女人声闻缘觉。<a id="a-BW"></a>唯有一乘无有余乘。<a id="a-BX"></a>佛告文殊等言。<a id="a-BY"></a>若善男子善女人。<a id="a-BZ"></a>称彼一切诸佛名号。<a id="a-Ba"></a>若读若书若闻乃至戏笑言说。<a id="a-Bb"></a>或顺他人或欲自显。<a id="a-Bc"></a>若有一切恐怖事至悉皆消灭。<a id="a-Bd"></a>一切诸天龙夜叉乾闼婆阿修罗迦楼罗紧那罗摩睺罗伽等。<a id="a-Be"></a>不能恼乱。<a id="a-Bf"></a>闻则拥护闭四趣门。<a id="a-Bg"></a>我说未发心者得菩提因。<a id="a-Bh"></a>况清净心若读若诵若书若闻。<a id="a-Bi"></a>央掘魔罗。<a id="a-Bj"></a>如来复有奇特大威德力方广惣持大修多罗说。<a id="a-Bk"></a>八十亿佛皆是一佛即是我身。<a id="a-Bl"></a>如是广说。<a id="a-Bm"></a>如是无量佛刹。<a id="a-Bn"></a>如是无量如来如是如来色身无量无边。<a id="a-Bo"></a>如来成就如是无量功德。<a id="a-Bp"></a>云何当有若无常若疾病。<a id="a-Bq"></a>如来常住无边之身。<a id="a-Br"></a>我今当复广说有根本。<a id="a-Bs"></a>有因有缘。<a id="a-Bt"></a>一切佛一切因。<a id="a-Bu"></a>悉皆不乐生此世界。<a id="a-Bv"></a>以此众生不可治故。<a id="a-Bw"></a>以是义故。<a id="a-Bx"></a>我于此世界治不可治众生。<a id="a-By"></a>数数舍身故生不生身(次应实际身无作身)</p>
  <p id="aBz">我于无量阿僧祇劫。<a id="a-C0"></a>为护法故舍恒河沙身。<a id="a-C1"></a>一一身若伤若打若坏故。<a id="a-C2"></a>生此不坏无为之身。<a id="a-C3"></a>我于无量阿僧祇劫众多住处。<a id="a-C4"></a>精进舍身恒河沙数。<a id="a-C5"></a>一一身住无量劫精进苦行故。<a id="a-C6"></a>生不老身。<a id="a-C7"></a>我于无量阿僧祇劫。<a id="a-C8"></a>生疾疫劫为作良药。<a id="a-C9"></a>一一身趣恒河沙劫故生无病身。<a id="a-CA"></a>我于无量阿僧祇。<a id="a-CB"></a>劫恒河沙生。<a id="a-CC"></a>为断无量众生饥饿之病。<a id="a-CD"></a>施大乘味故。<a id="a-CE"></a>生不死身。<a id="a-CF"></a>我于无量阿僧祇劫恒河沙生。<a id="a-CG"></a>除无量众生烦恼垢污。<a id="a-CH"></a>为诸难事示如来藏故。<a id="a-CI"></a>生无染污身。<a id="a-CJ"></a>我于无量阿僧祇劫恒河沙生。<a id="a-CK"></a>为除无量饿鬼饥渴之病。<a id="a-CL"></a>以一乘味令其饱满故。<a id="a-CM"></a>生无漏身。<a id="a-CN"></a>我于无量阿僧祇劫恒河沙生。<a id="a-CO"></a>于一切众生等心爱念。<a id="a-CP"></a>如父如母如子如兄如弟故。<a id="a-CQ"></a>生无罪身。<a id="a-CR"></a>我于无量阿僧祇劫恒河沙生。<a id="a-CS"></a>无量众生诸天及人不实语者。<a id="a-CT"></a>安立大乘谛故生谛常身。<a id="a-CU"></a>我于无量阿僧祇劫恒河沙生。<a id="a-CV"></a>无量众生诸天及人诸非法众。<a id="a-CW"></a>安立出世间法故。<a id="a-CX"></a>生此法身。<a id="a-CY"></a>我于无量阿僧祇劫恒河沙生。<a id="a-CZ"></a>无量众生诸天及人随邪见者。<a id="a-Ca"></a>安立正见故。<a id="a-Cb"></a>生此第一寂静之身。</p>
  <p id="aCc">我于无量阿僧祇劫恒河沙生。<a id="a-Cd"></a>无量众生诸天及人有恐怖者。<a id="a-Ce"></a>安立无畏故。<a id="a-Cf"></a>生安隐身。<a id="a-Cg"></a>我于无量阿僧祇劫恒河沙生。<a id="a-Ch"></a>无量众生诸天及人多忧恼者。<a id="a-Ci"></a>安立无忧恼法故。<a id="a-Cj"></a>生此无忧离忧之身。<a id="a-Ck"></a>我于无量阿僧祇劫恒河沙生。<a id="a-Cl"></a>一切天人乐他淫者。<a id="a-Cm"></a>安立大尸罗威仪故。<a id="a-Cn"></a>生此无尘离尘之身。<a id="a-Co"></a>我于无量阿僧祇劫恒河沙生。<a id="a-Cp"></a>无量众生恶像类者。<a id="a-Cq"></a>摄令清净安立正法故。<a id="a-Cr"></a>生此无羸离羸离法身。<a id="a-Cs"></a>我于无量阿僧祇劫恒河沙生。<a id="a-Ct"></a>无量众生诸天及人诸贫穷者。<a id="a-Cu"></a>施财法二藏安立菩提故。<a id="a-Cv"></a>生无灾法身。<a id="a-Cw"></a>我于无量阿僧祇劫恒河沙生。<a id="a-Cx"></a>无量众生诸天及人随爱欲者。<a id="a-Cy"></a>安立离欲故。<a id="a-Cz"></a>生此无量无恼之身。<a id="a-D0"></a>我于无量阿僧祇劫恒河沙生。<a id="a-D1"></a>拂除无量众生诸天及人一切烦恼。<a id="a-D2"></a>如除蛇毒故。<a id="a-D3"></a>生此无患离患法身。<a id="a-D4"></a>我于无量阿僧祇劫恒河沙生。<a id="a-D5"></a>与无量众生诸天及人。<a id="a-D6"></a>结法亲属世间亲厚无过法亲故。<a id="a-D7"></a>生无作法明显妙身。<a id="a-D8"></a>我于无量阿僧祇劫恒河沙生。<a id="a-D9"></a>为无量众生诸天及人。<a id="a-DA"></a>如法演说清净如来藏法故。<a id="a-DB"></a>生此无所有身。<a id="a-DC"></a>我于无量阿僧祇劫恒河沙生。<a id="a-DD"></a>安立一切诸天世人。<a id="a-DE"></a>令住如来希有秘密故。<a id="a-DF"></a>生希有身。</p>
  <p id="aDG">我于无量阿僧祇劫恒河沙生。<a id="a-DH"></a>以佛成就无量众生诸天及人故。<a id="a-DI"></a>生无量无边尊胜之身。<a id="a-DJ"></a>我于无量阿僧祇劫恒河沙生。<a id="a-DK"></a>为度无量众生。<a id="a-DL"></a>于处处杂姓示现受生故。<a id="a-DM"></a>生此高身。<a id="a-DN"></a>我于无量阿僧祇劫恒河沙生。<a id="a-DO"></a>令无量众生度一切有安立菩提故。<a id="a-DP"></a>生无上身。<a id="a-DQ"></a>我于无量阿僧。<a id="a-DR"></a>祇劫恒河沙生。<a id="a-DS"></a>现随世间支节不具。<a id="a-DT"></a>令无量众生安立菩提故。<a id="a-DU"></a>生无上法身。<a id="a-DV"></a>我于无量阿僧祇劫恒河沙生。<a id="a-DW"></a>不隐恒性如来之藏。<a id="a-DX"></a>为一切众生安慰说故。<a id="a-DY"></a>生此恒身。<a id="a-DZ"></a>我于无量阿僧祇劫恒河沙生。<a id="a-Da"></a>护持净戒。<a id="a-Db"></a>见天女魔女及世间女不起染心故。<a id="a-Dc"></a>生不危脆身。<a id="a-Dd"></a>我于无量阿僧祇劫恒河沙生。<a id="a-De"></a>一切世间尊长女人所不起染心故。<a id="a-Df"></a>生不崩坠身。<a id="a-Dg"></a>我于无量阿僧祇劫恒河沙生。<a id="a-Dh"></a>为无量众生诸天及人。<a id="a-Di"></a>除诸病患故。<a id="a-Dj"></a>生此无边无比之身。<a id="a-Dk"></a>我于无量阿僧祇劫恒河沙生。<a id="a-Dl"></a>令无量众生乃至畜生安立深法故。<a id="a-Dm"></a>生深远身。<a id="a-Dn"></a>我于无量阿僧祇劫恒河沙生。<a id="a-Do"></a>为一切天人说如来藏如虚空鸟迹。<a id="a-Dp"></a>令佛性显现故。<a id="a-Dq"></a>生不可见身。</p>
  <p id="aDr">我于无量阿僧祇劫恒河沙生。<a id="a-Ds"></a>转无量众生诸天及人执无我见。<a id="a-Dt"></a>示以难见如来藏故。<a id="a-Du"></a>生一切众生难见之身。<a id="a-Dv"></a>我于无量阿僧祇劫恒河沙生。<a id="a-Dw"></a>令一切天人不害众生安立正法故。<a id="a-Dx"></a>生微细身。<a id="a-Dy"></a>我于无量阿僧祇劫恒河沙生。<a id="a-Dz"></a>令一切天人生法乐故。<a id="a-E0"></a>生圆满身。<a id="a-E1"></a>我于无量阿僧祇劫恒河沙生。<a id="a-E2"></a>普示天人如来之藏。<a id="a-E3"></a>如今所见文殊师利故。<a id="a-E4"></a>生不难见身。<a id="a-E5"></a>我于无量阿僧祇劫恒河沙生。<a id="a-E6"></a>解一切众生缚安立解脱故。<a id="a-E7"></a>生极难见身。<a id="a-E8"></a>我于无量阿僧祇劫恒河沙生。<a id="a-E9"></a>天人恶趣一切诸有。<a id="a-EA"></a>普于中住。<a id="a-EB"></a>悉令安立真实解脱故。<a id="a-EC"></a>生无分身。<a id="a-ED"></a>我于无量阿僧祇劫恒河沙生。<a id="a-EE"></a>令一切天人净持五戒故。<a id="a-EF"></a>生无筋骨身。<a id="a-EG"></a>我于无量阿僧祇劫恒河沙生。<a id="a-EH"></a>善发大愿度一切众生故。<a id="a-EI"></a>生一切处解脱之身。<a id="a-EJ"></a>我于无量阿僧祇劫恒河沙生。<a id="a-EK"></a>拔一切众生诸恶见箭安立真实法故。<a id="a-EL"></a>生此寂静不变易身。<a id="a-EM"></a>我于无量阿僧祇劫恒河沙生。<a id="a-EN"></a>等视一切众生如罗睺罗。<a id="a-EO"></a>亦令他等故。<a id="a-EP"></a>生寂止身。</p>
  <p id="aEQ">我于无量阿僧祇劫恒河沙生。<a id="a-ER"></a>自修知足令他知足故。<a id="a-ES"></a>生上止身。<a id="a-ET"></a>我于无量阿僧祇劫恒河沙生。<a id="a-EU"></a>为诸声闻说离食知足故。<a id="a-EV"></a>生断一切求波罗蜜身。<a id="a-EW"></a>我于无量阿僧祇劫恒河沙生。<a id="a-EX"></a>舍离一切鱼肉美食。<a id="a-EY"></a>亦教众生令舍离故。<a id="a-EZ"></a>生美妙身。<a id="a-Ea"></a>我于无量阿僧祇劫恒河沙生。<a id="a-Eb"></a>令无量众生诸天及人吐一切烦恼故。<a id="a-Ec"></a>生离虚伪身。<a id="a-Ed"></a>我于无量阿僧祇劫恒河沙生。<a id="a-Ee"></a>无量众生恶像类者。<a id="a-Ef"></a>坏其住处驱出人众。<a id="a-Eg"></a>犹如火雹故。<a id="a-Eh"></a>生破宅身。<a id="a-Ei"></a>我于无量阿僧祇劫恒河沙生。<a id="a-Ej"></a>无量众生迷惑四倒。<a id="a-Ek"></a>饮以法味故。<a id="a-El"></a>生离慢梵身。<a id="a-Em"></a>我于无量阿僧祇劫恒河沙生。<a id="a-En"></a>无量众生如来之藏。<a id="a-Eo"></a>寂静恒道离乱过恶极令正真故。<a id="a-Ep"></a>生寂静舍身。<a id="a-Eq"></a>我于无量阿僧祇劫恒河沙生。<a id="a-Er"></a>无量众生无我佛语者。<a id="a-Es"></a>建立有我如指指月故。<a id="a-Et"></a>生舍离身。<a id="a-Eu"></a>我于无量阿僧祇劫恒河沙生。<a id="a-Ev"></a>无量般涅槃般涅槃。<a id="a-Ew"></a>而不般涅槃般涅槃故。<a id="a-Ex"></a>生如法法身。<a id="a-Ey"></a>我于无量阿僧祇劫恒河沙生。<a id="a-Ez"></a>尽无量众生际。<a id="a-F0"></a>极方便求如来藏垢。<a id="a-F1"></a>不可得故。<a id="a-F2"></a>生此界身。<a id="a-F3"></a>一切众生悉有此界。</p>
  <p id="aF4">我于无量阿僧祇劫恒河沙生。<a id="a-F5"></a>演说大乘无碍智无我我所真实门故。<a id="a-F6"></a>生无入处身。<a id="a-F7"></a>我于无量阿僧祇劫恒河沙生。<a id="a-F8"></a>成就无量众生令畏烦恼故。<a id="a-F9"></a>生善出世间上上之身。<a id="a-FA"></a>我于无量阿僧祇劫恒河沙生。<a id="a-FB"></a>为一切众生而作归趣。<a id="a-FC"></a>无依作依无亲作亲故。<a id="a-FD"></a>生如万流趣大海身。<a id="a-FE"></a>我于无量阿僧祇劫恒河沙生。<a id="a-FF"></a>以无畏心说如来藏经故。<a id="a-FG"></a>生安住身。<a id="a-FH"></a>我于无量阿僧祇劫恒河沙生。<a id="a-FI"></a>舍上宫殿转轮王位无量快乐入山学道故。<a id="a-FJ"></a>生宫殿身安乐不动。<a id="a-FK"></a>我于无量阿僧祇劫恒河沙生。<a id="a-FL"></a>离慢绥众如避栴陀罗。<a id="a-FM"></a>于净戒者乃至不同水器故。<a id="a-FN"></a>生不悔身。<a id="a-FO"></a>我于无量阿僧祇劫恒河沙生。<a id="a-FP"></a>轻无量众生烦恼重担故。<a id="a-FQ"></a>生休息身照然明显。<a id="a-FR"></a>我于无量阿僧祇劫恒河沙生。<a id="a-FS"></a>毁呰在家如处牢狱故。<a id="a-FT"></a>生一切众生所求之身。<a id="a-FU"></a>我于无量阿僧祇劫恒河沙生。<a id="a-FV"></a>令无量众生断贪恚痴故。<a id="a-FW"></a>生无病无畏无我所身。<a id="a-FX"></a>我于无量阿僧祇劫恒河沙生。<a id="a-FY"></a>令无量众生诸天及人毁呰女人娱乐烦恼犹如毒蛇故。<a id="a-FZ"></a>生此灭身。</p>
  <p id="aFa">我于无量阿僧祇劫恒河沙生。<a id="a-Fb"></a>于灯光如来所修菩萨行闻自受记。<a id="a-Fc"></a>随顺于如不谤经故。<a id="a-Fd"></a>生舍宅身。<a id="a-Fe"></a>我于无量阿僧祇劫恒河沙生。<a id="a-Ff"></a>闻如来藏一切众生断诸烦恼便得成佛。<a id="a-Fg"></a>因其信乐覆护众生故。<a id="a-Fh"></a>生覆护身。<a id="a-Fi"></a>我为菩萨时。<a id="a-Fj"></a>无量阿僧祇劫恒河沙生。<a id="a-Fk"></a>作忍辱仙人行四无量故。<a id="a-Fl"></a>生一切众生依怙之身。<a id="a-Fm"></a>我于无量阿僧祇劫恒河沙生。<a id="a-Fn"></a>常为无量诸天世人。<a id="a-Fo"></a>演说大乘一乘无上乘无碍之智极大照明一切众生所趣向乘。<a id="a-Fp"></a>彼闻说已。<a id="a-Fq"></a>以是大乘破阿僧祇恶故。<a id="a-Fr"></a>生趣向身。<a id="a-Fs"></a>我于无量阿僧祇劫恒河沙生。<a id="a-Ft"></a>赞叹界安隐界一切众生第一界无垢如来藏。<a id="a-Fu"></a>无合会故。<a id="a-Fv"></a>生无合会身。<a id="a-Fw"></a>我于无量阿僧祇劫恒河沙生。<a id="a-Fx"></a>令无量众生诸天及人入白净解脱天舍宅故。<a id="a-Fy"></a>生虚旷无限容受胜身。<a id="a-Fz"></a>我于无量阿僧祇劫恒河沙生。<a id="a-G0"></a>无量众生若男若女。<a id="a-G1"></a>作父母兄弟姊妹想故。<a id="a-G2"></a>生一切处无上父身。<a id="a-G3"></a>我于无量阿僧祇劫恒河沙生。<a id="a-G4"></a>于饥馑劫以无量身施彼食故。<a id="a-G5"></a>生一切处离饥渴病身。<a id="a-G6"></a>我于无量阿僧祇劫恒河沙生。<a id="a-G7"></a>为无量众生。<a id="a-G8"></a>毁呰一阐提恶令生怖畏故。<a id="a-G9"></a>生此舍离一切有身。<a id="a-GA"></a>我于无量阿僧祇劫恒河沙生。<a id="a-GB"></a>示现无量方便身法身胜药树身。<a id="a-GC"></a>不增不善因故。<a id="a-GD"></a>生一切无行寂止之身。</p>
  <p id="aGE">我于无量阿僧祇劫恒河沙生。<a id="a-GF"></a>度无量众生令灭烦恼。<a id="a-GG"></a>示其自性。<a id="a-GH"></a>如于掌中视庵罗果故。<a id="a-GI"></a>生断道身。<a id="a-GJ"></a>我于无量阿僧祇劫恒河沙生。<a id="a-GK"></a>为无量众生毁呰一切有如四毒蛇如空瓶故。<a id="a-GL"></a>生离津溜筋脉之身。<a id="a-GM"></a>我于无量阿僧祇劫恒河沙生。<a id="a-GN"></a>为无量众生。<a id="a-GO"></a>灭一切有无量烦恼。<a id="a-GP"></a>离欲灭尽涅槃故。<a id="a-GQ"></a>生涅槃不动快乐之身。<a id="a-GR"></a>央掘魔罗。<a id="a-GS"></a>我于无量阿僧祇劫。<a id="a-GT"></a>一切无际处住而复住此。<a id="a-GU"></a>央掘魔罗。<a id="a-GV"></a>涅槃即是解脱。<a id="a-GW"></a>解脱即是如来。</p>
 </body>
</html>