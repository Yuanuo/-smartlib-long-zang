<!doctype html>
<html id="z3IBU3pVg" data-ver="710">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="东晋">
 </head>
 <body>
  <h1 id="a1">七佛所说神咒经卷第二</h1>
  <p id="a2">我文殊师利。<a id="a-3"></a>今欲说神咒。<a id="a-4"></a>拔济诸众生。<a id="a-5"></a>除其淫欲本。<a id="a-6"></a>有咒名乌稣吒(晋言)除淫欲却我慢。</p>
  <p id="a7">句梨句梨帝那　忧拙忧拙帝那　度呼度呼帝那　究吒究吒帝那　若蜜都若蜜都帝那　究吒呼究吒呼帝那忧守忧守帝那　耶蜜若耶蜜若帝那　度呼吒究吒多莎呵。</p>
  <p id="a8">诵咒三遍结缕作七结系脚。</p>
  <p id="a9">是咒能令诸失心者还得正念。<a id="a-A"></a>灭淫欲火心得清凉。<a id="a-B"></a>除其我慢灭结使火。<a id="a-C"></a>三毒垢障悉得消除。<a id="a-D"></a>若诸女人及善男子。<a id="a-E"></a>精神处在无明重渊下。<a id="a-F"></a>久处于生死不能得出要。<a id="a-G"></a>洄波生死流没溺淫欲海。<a id="a-H"></a>莫能觉之者莫知求出要。<a id="a-I"></a>呜呼甚可伤。<a id="a-J"></a>若善男子善女人。<a id="a-K"></a>心得惺悟还厌淫欲。<a id="a-L"></a>应当与此陀罗尼咒令其读诵。<a id="a-M"></a>淫欲之火渐渐消灭。<a id="a-N"></a>淫欲灭已慢心自灭。<a id="a-O"></a>慢心灭已其心则定。<a id="a-P"></a>其心定已结使都灭。<a id="a-Q"></a>结使灭已心得解脱。<a id="a-R"></a>心解脱已即得道果。<a id="a-S"></a>是则名为大神咒力。<a id="a-T"></a>诚谛不虚神力如是。<a id="a-U"></a>断酒五辛七七四十九日。<a id="a-V"></a>诸不净肉悉不得食。<a id="a-W"></a>若男子行者九九八十一日。<a id="a-X"></a>若女人行者七七四十九日。<a id="a-Y"></a>复昼夜六时勤心读诵。<a id="a-Z"></a>烧黑沉水白旃檀香。<a id="a-a"></a>散华供养十方诸佛。<a id="a-b"></a>六时读诵曾不废忘。<a id="a-c"></a>日数足已结使即灭。<a id="a-d"></a>其心泰然无复淫欲。</p>
  <p id="ae">名支波晝　毗尼波晝　乌苏波晝</p>
  <p id="af">我文殊师利菩萨。<a id="a-g"></a>今欲说大神咒名。<a id="a-h"></a>消诸精魅鬼并及妖邪蛊道。<a id="a-i"></a>有咒名沤帝兜囊(晋言)。<a id="a-j"></a>消众生病净其五藏六府三焦以禅定水洗泽令净(泽丹濯)</p>
  <p id="ak">胡摩若帝昼　胡稣摩帝昼　乌殊卑梨帝昼　具殊蜜帝昼　乌舍弥帝昼　阇毗若帝昼　乌睒弥帝昼　蜜阇都帝昼　具若乌稣多帝昼　唯染蜜阇都乌稣多帝昼　毗梨帝囊帝昼　莎呵。</p>
  <p id="al">诵咒七遍缕作七结系脚(丹作膝)</p>
  <p id="am">此大神咒能令行人。<a id="a-n"></a>心得清净离诸疾病。<a id="a-o"></a>心得解脱慧得解脱。<a id="a-p"></a>消众毒药无众恼患。<a id="a-q"></a>众邪妖魅悉皆消灭。<a id="a-r"></a>如为一人众多亦然应当读诵极令通利。<a id="a-s"></a>在在处处我为阎浮提诸众生故结此神咒。<a id="a-t"></a>治诸蛊魅消众毒药。<a id="a-u"></a>当令流布遍阎浮提。<a id="a-v"></a>末法众生薄福所致。<a id="a-w"></a>莫不为此众邪所恼。<a id="a-x"></a>勤教读诵普使令知。</p>
  <p id="ay">我定自在王菩萨。<a id="a-z"></a>今从妙乐世界来为此娑婆世界五浊众生故。<a id="a-10"></a>为除禅定障。<a id="a-11"></a>拔其无明闇。<a id="a-12"></a>开其慧眼。<a id="a-13"></a>赐其禅定水。<a id="a-14"></a>荡涤心垢障。<a id="a-15"></a>种以菩提芽。<a id="a-16"></a>渐渐郁茂长。<a id="a-17"></a>开阐三乘门。<a id="a-18"></a>示其果实相。<a id="a-19"></a>有咒名求稚兜(晋言名招明却黑闇罪除慧眼垢)</p>
  <p id="a1A">若蜜帝都　乌殊那帝都　具若帝都　故摩楼帝都　乌叶弥帝都　胡稣富多帝都　乌耆弥帝都　胡耆那帝都　乌输求提帝都　莎呵。</p>
  <p id="a1B">诵咒三遍。<a id="a-1C"></a>缕五色结作三结系脚。</p>
  <p id="a1D">此大神咒势分所及遍阎浮提。<a id="a-1E"></a>若诸行人欲修禅定。<a id="a-1F"></a>或为天魔众邪蛊魅之所恼者。<a id="a-1G"></a>以魔恼故众缘事起。<a id="a-1H"></a>外恶知识竞来侵娆。<a id="a-1I"></a>以侵娆故内恶复起。<a id="a-1J"></a>求名利养谄曲嫉妒。<a id="a-1K"></a>憍慢贡高来集其心。<a id="a-1L"></a>行人尔时应当自责。<a id="a-1M"></a>我为不善为魔所缚。<a id="a-1N"></a>惭愧自责低头愧耻。<a id="a-1O"></a>诸佛及众贤圣。<a id="a-1P"></a>我于往劫堕大地狱畜生饿鬼。<a id="a-1Q"></a>洄波六趣数受生死。<a id="a-1R"></a>今得人身钝根少智。<a id="a-1S"></a>欲修禅定而不能得。<a id="a-1T"></a>为诸结使之所覆蔽。<a id="a-1U"></a>我今宁当碎身如尘。<a id="a-1V"></a>终不为此结使所蔽。<a id="a-1W"></a>作是誓已五体投地。<a id="a-1X"></a>归命十方现在诸佛。<a id="a-1Y"></a>多陀阿伽度阿罗诃三藐三佛陀。<a id="a-1Z"></a>赦我愆咎灭除我罪。<a id="a-1a"></a>洗我慧眼令得明净。<a id="a-1b"></a>以慈悲水荡涤心垢。<a id="a-1c"></a>明照我心内外清彻。<a id="a-1d"></a>作是悔已复更投地。<a id="a-1e"></a>如是三返复起叩头。<a id="a-1f"></a>悔已却坐净身口已。<a id="a-1g"></a>诵此神咒二十一遍。<a id="a-1h"></a>尔时当三称我名定自在王菩萨悔过愆咎如是三说一心禅思。<a id="a-1i"></a>于一一时悔过自责。<a id="a-1j"></a>随根利钝亿百垓劫。<a id="a-1k"></a>重恶之业障道黑闇。<a id="a-1l"></a>众邪蛊魅天魔罪垢。<a id="a-1m"></a>悉皆消灭无有遗余。<a id="a-1n"></a>我时当与大菩萨众往是人所。<a id="a-1o"></a>随根利钝示其证相。<a id="a-1p"></a>我定自在王菩萨所说神咒。<a id="a-1q"></a>诚谛不虚神力如是。</p>
  <p id="a1r">我妙眼菩萨。<a id="a-1s"></a>今从日月灯明王佛国来。<a id="a-1t"></a>到此娑婆世界。<a id="a-1u"></a>为大阿罗汉欲得初禅三明六通。<a id="a-1v"></a>今欲说神咒。<a id="a-1w"></a>令其速成办。<a id="a-1x"></a>除其习结垢。<a id="a-1y"></a>并及微薄障。<a id="a-1z"></a>净其天眼通。<a id="a-20"></a>宿命智习气。<a id="a-21"></a>他心智明了。<a id="a-22"></a>未来一切事。<a id="a-23"></a>国土之名号。<a id="a-24"></a>及以弟子众。<a id="a-25"></a>寿命劫多少。<a id="a-26"></a>及诸神通事。<a id="a-27"></a>耳根通彻听。<a id="a-28"></a>百佛世界事。<a id="a-29"></a>身通能飞行。<a id="a-2A"></a>石山无挂碍。<a id="a-2B"></a>以灭受想行。<a id="a-2C"></a>漏尽今说竟。<a id="a-2D"></a>有神咒名沤闇波置卢(晋言)众累都尽具足三明及六神通八解脱。</p>
  <p id="a2E">民若婆呵啼卢　乌稣吒帝卢　耶蜜帝卢乌昼帝卢　波支呵帝卢　波稣呵帝卢究昼帝卢　乌若蜜帝卢　究昼帝卢　莎呵。</p>
  <p id="a2F">诵咒三遍缕三色作六结系项。</p>
  <p id="a2G">此大神咒。<a id="a-2H"></a>能令行人。<a id="a-2I"></a>断除习气。<a id="a-2J"></a>及障道垢。<a id="a-2K"></a>洗濯三明。<a id="a-2L"></a>六通令净。<a id="a-2M"></a>应当讽诵。<a id="a-2N"></a>极令通利。<a id="a-2O"></a>我功德相严菩萨。<a id="a-2P"></a>今从阿弥陀佛国来。<a id="a-2Q"></a>今欲劝助遂成菩萨。<a id="a-2R"></a>教以巧妙方便百福德。<a id="a-2S"></a>令速得初住具诸相好故。<a id="a-2T"></a>以美妙方便教令行之。<a id="a-2U"></a>何等美妙。<a id="a-2V"></a>一者其福弘广普慈众生。<a id="a-2W"></a>二者荫覆一切如母爱子不见其过。<a id="a-2X"></a>三者积德行善不计其劳。<a id="a-2Y"></a>四者精勤修习舍慧精进转以化人。<a id="a-2Z"></a>五者行十善行转教众生。<a id="a-2a"></a>六者持戒净洁犹如明珠。<a id="a-2b"></a>内外明彻无有瑕尘。<a id="a-2c"></a>七者身口意业所出言教以慈悲为本。<a id="a-2d"></a>八者所作事业拯济为先。<a id="a-2e"></a>九者常以微妙方便。<a id="a-2f"></a>为众说法和颜悦色不违其意。<a id="a-2g"></a>十者常游诸国为大国师。<a id="a-2h"></a>荷负众生包含一切心无疲倦。<a id="a-2i"></a>是名菩萨欲登初住始发心时十大妙行。<a id="a-2j"></a>如是十十是名百福成一相好。<a id="a-2k"></a>我今略说。<a id="a-2l"></a>今欲说咒令速成办。<a id="a-2m"></a>有咒名陀摩卢具低(晋言)成就相好庄严功德断除习气灭障道罪。</p>
  <p id="a2n">阿提陀摩卢　具多陀摩卢　支富陀摩卢　波昼陀摩卢　乌奢陀摩卢　阇蜜陀摩卢　乌吒陀摩卢　若弥陀摩卢　乌昼陀摩卢　胡阇弥佉陀摩卢　波守波守帝陀摩卢　沤周沤周帝帝陀摩卢　波瘦波瘦帝陀摩卢　余染比余染比呵陀摩卢　阇毗兜阇毗兜陀摩卢　莎呵。</p>
  <p id="a2o">诵咒五遍缕青缘二色结作三结系腰。</p>
  <p id="a2p">是咒能令行人庄严功德。<a id="a-2q"></a>具诸相好必登初住。<a id="a-2r"></a>勤心读诵极令通利。<a id="a-2s"></a>昼夜讽诵心莫暂舍。<a id="a-2t"></a>转教行人。</p>
  <p id="a2u">我善名称菩萨。<a id="a-2v"></a>今从北方善寂月音王佛国来。<a id="a-2w"></a>此娑婆世界佛法欲灭人多造恶。<a id="a-2x"></a>贪着利养更相是非。<a id="a-2y"></a>无有君臣父子之义。<a id="a-2z"></a>亦无师徒弟子之礼。<a id="a-30"></a>五浊鼎沸三毒炽盛。<a id="a-31"></a>皆是前世不修德行积习众恶。<a id="a-32"></a>今得此身虽受人身。<a id="a-33"></a>心似畜生罗刹鬼心。<a id="a-34"></a>人身畜心示同人类。<a id="a-35"></a>哀哉大苦千载欲末。<a id="a-36"></a>其中或有若一若两。<a id="a-37"></a>行错众生堕在下流。<a id="a-38"></a>为当愍此诸众生耳。<a id="a-39"></a>今欲说咒以救接之。<a id="a-3A"></a>令其本行还得如初。<a id="a-3B"></a>有咒名云若蜜兜(晋言)拔诸行人罪垢根本摩洗拂拭令得鲜白。</p>
  <p id="a3C">乌富波罗帝那　殊求波罗帝那　喻若蜜波罗帝那　乌瘦都　支波都　耶蜜都　具若都　究吒都　究吒都　舒波都　莎呵。</p>
  <p id="a3D">诵咒三遍。<a id="a-3E"></a>缕黄白二色结作三结系项。</p>
  <p id="a3F">此大神咒犹如大盖荫覆一切。<a id="a-3G"></a>亦如大雨润泽一切。<a id="a-3H"></a>亦如桥船运度一切。<a id="a-3I"></a>三界群萌无不蒙赖。<a id="a-3J"></a>道俗殊异禀味是一。<a id="a-3K"></a>苍生万品会归一空。<a id="a-3L"></a>菩萨所以权方适化。<a id="a-3M"></a>为诸群品度脱之耳。<a id="a-3N"></a>今说此咒为行人故。<a id="a-3O"></a>救济拯拔令其速得三乘圣果。<a id="a-3P"></a>敕诸行人勤心读诵。<a id="a-3Q"></a>诚谛不虚必当得道。</p>
  <p id="a3R">宝月光明菩萨。<a id="a-3S"></a>今欲说神咒除诸禅定罪及去诸垢障。<a id="a-3T"></a>五阴四大病一切皆除却。<a id="a-3U"></a>众生无量劫不得修禅定。<a id="a-3V"></a>是故久流转没在生死海。<a id="a-3W"></a>洄波生死流莫能觉之者。<a id="a-3X"></a>我愍此等故今欲说神咒除其三毒垢。<a id="a-3Y"></a>拔其愚痴足。<a id="a-3Z"></a>照以智慧镜。<a id="a-3a"></a>赐其禅定水。<a id="a-3b"></a>生长菩提芽。<a id="a-3c"></a>令到涅槃岸。<a id="a-3d"></a>有咒名乌阇(晋言)除禅定垢却障道罪诸魔邪鬼悉能灭之。</p>
  <p id="a3e">阇摩帝昼　乌帝昼　具若帝昼　奢帝昼　邪蜜帝昼　乌囊帝昼　具阇帝昼　呼帝昼　莎呵。</p>
  <p id="a3f">诵咒三遍缕黄紫二色结作八结系痛处。</p>
  <p id="a3g">是咒能令诸失心者还得正念。<a id="a-3h"></a>亿百垓劫所有重罪悉能摧灭　无有遗余。<a id="a-3i"></a>若有众生欲修禅定。<a id="a-3j"></a>心乱黑闇不见境界。<a id="a-3k"></a>烦恼数起睡眠所覆。<a id="a-3l"></a>是人尔时应作是念。<a id="a-3m"></a>我为宿罪阴盖所覆。<a id="a-3n"></a>应当惭愧忏悔自责。<a id="a-3o"></a>然灯续明。<a id="a-3p"></a>烧香散华供养诸佛。<a id="a-3q"></a>供养佛已别复供养。<a id="a-3r"></a>我宝月光明菩萨。<a id="a-3s"></a>然七枝灯烧沉水香。<a id="a-3t"></a>七日七夜减省睡眠。<a id="a-3u"></a>昼夜六时深自克责说悔先罪。<a id="a-3v"></a>多陀阿伽度阿罗呵三藐三佛陀。<a id="a-3w"></a>知人见人明见弟子所犯罪相。<a id="a-3x"></a>及十方佛诸大菩萨。<a id="a-3y"></a>释梵四天王悉皆证知。<a id="a-3z"></a>明见我所犯罪相。<a id="a-40"></a>我今忏悔亦悉证知。<a id="a-41"></a>愿灭我罪令无遗余。<a id="a-42"></a>于一一时中忏悔已竟。<a id="a-43"></a>诵此神咒七遍乃止。<a id="a-44"></a>诵七遍已默然而坐。<a id="a-45"></a>一心禅思如是罪垢渐渐当除。<a id="a-46"></a>其心转定境界明了。<a id="a-47"></a>其根利者三日四日。<a id="a-48"></a>乃至七日即得见我宝月光明菩萨。<a id="a-49"></a>除障灭罪授果与之。<a id="a-4A"></a>其根钝者二七三七。<a id="a-4B"></a>极钝根者七七四十九日。<a id="a-4C"></a>有得心定有得果者终不虚过。<a id="a-4D"></a>此大神咒其力如是。</p>
  <p id="a4E">我北辰菩萨名曰妙见。<a id="a-4F"></a>今欲说神咒拥护诸国土。<a id="a-4G"></a>所作甚奇特故名曰妙见。<a id="a-4H"></a>处于阎浮提。<a id="a-4I"></a>众星中最胜。<a id="a-4J"></a>神仙中之仙。<a id="a-4K"></a>菩萨之大将。<a id="a-4L"></a>光目诸菩萨。<a id="a-4M"></a>旷济诸群生。<a id="a-4N"></a>有大神咒名故奈波(晋言)拥护国土佐诸国王消灾却敌莫不由之。</p>
  <p id="a4O">具低帝屠稣吒　阿若蜜吒　乌都吒　具阇吒　波赖帝吒　耶弥若吒　乌都吒　拘罗帝吒　阇摩吒　莎呵。</p>
  <p id="a4P">诵咒五遍七色缕结作三结痛处系。</p>
  <p id="a4Q">此大神咒乃是过去四十恒河沙诸佛所说。<a id="a-4R"></a>我于过去从诸佛所。<a id="a-4S"></a>得闻说此大神咒力。<a id="a-4T"></a>从是已来经七百劫住阎浮提为大国师。<a id="a-4U"></a>领四天下众星中王。<a id="a-4V"></a>得最自在四天下中。<a id="a-4W"></a>一切国事我悉当之。<a id="a-4X"></a>若诸人王不以正法。<a id="a-4Y"></a>任用臣下心无惭愧。<a id="a-4Z"></a>暴虚浊乱纵诸群臣。<a id="a-4a"></a>酷虐百姓我能退之。<a id="a-4b"></a>征召贤能代其王位。<a id="a-4c"></a>若能惭愧改恶修善。<a id="a-4d"></a>若能任善退诸恶人。<a id="a-4e"></a>其心弘广普慈一切。<a id="a-4f"></a>容受拯济犹如桥船。<a id="a-4g"></a>包含民物犹如父母。<a id="a-4h"></a>国有贤能当征召之。<a id="a-4i"></a>敬贤尊圣如视父母。<a id="a-4j"></a>王自躬身临朝断事。<a id="a-4k"></a>不枉民物犹如明镜。<a id="a-4l"></a>若其国王能修是德。<a id="a-4m"></a>改往修来悔先作罪。<a id="a-4n"></a>惭愧自责鄙悼愆咎。<a id="a-4o"></a>自悔责已当修三德。<a id="a-4p"></a>一者恭敬三尊。<a id="a-4q"></a>二者怜愍贫穷国有孤老当抚恤之。<a id="a-4r"></a>三者于怨亲中心常平等。<a id="a-4s"></a>断理怨枉不枉民物。<a id="a-4t"></a>若能修行上来诸德。<a id="a-4u"></a>我时当率诸大天王。<a id="a-4v"></a>诸天帝释伺命都尉天曹都尉。<a id="a-4w"></a>除死定生减罪增福益算延寿。<a id="a-4x"></a>白诸天曹差诸善神一千七百。<a id="a-4y"></a>逻卫国界守护国土。<a id="a-4z"></a>除其灾患灭其奸恶。<a id="a-50"></a>风雨顺时谷米丰熟。<a id="a-51"></a>疫气消除无诸强敌。<a id="a-52"></a>人民安乐称王之德。<a id="a-53"></a>是王若能兼行读诵此陀罗尼。<a id="a-54"></a>譬如转轮圣王得如意宝珠。<a id="a-55"></a>是珠神气消伏灾祸。<a id="a-56"></a>我今以此大神咒力。<a id="a-57"></a>上来诸德悉能办之灭消灾恶亦复如是。<a id="a-58"></a>当知是此大神咒力如王明珠亦复如是。</p>
  <p id="a59">我太白仙人。<a id="a-5A"></a>今欲说神咒。<a id="a-5B"></a>我是五通仙人修菩萨行。<a id="a-5C"></a>五星中最胜。<a id="a-5D"></a>我于神仙中。<a id="a-5E"></a>神通光明胜。<a id="a-5F"></a>统领四天下及诸人天事。<a id="a-5G"></a>国土灾害变。<a id="a-5H"></a>寿命延缩短。<a id="a-5I"></a>阴阳及运变。<a id="a-5J"></a>图书谶记等。<a id="a-5K"></a>奸伪质直事。<a id="a-5L"></a>穰灾消奸恶。<a id="a-5M"></a>所应盈缩者。<a id="a-5N"></a>悉是我所知。<a id="a-5O"></a>我愍诸众生。<a id="a-5P"></a>今欲说神咒并护其国土。<a id="a-5Q"></a>有咒名阿那呼吒卢(晋言)欲护国土及阎浮提一方众生故。</p>
  <p id="a5R">波吒呼婆卢　阎摩呼婆卢　焰摩兜呼婆卢　乌阇那呼婆卢　焰弥呼婆卢　乌昼呼婆卢　具阇呵　呼婆卢　胡若兜呼婆卢　莎呵。</p>
  <p id="a5S">诵咒三遍缕二色黄白结作二结系项。</p>
  <p id="a5T">此大神咒。<a id="a-5U"></a>乃是过去三恒河沙诸佛所说。<a id="a-5V"></a>我于过去。<a id="a-5W"></a>从诸佛所。<a id="a-5X"></a>得闻是咒。<a id="a-5Y"></a>从是以来已经百劫。<a id="a-5Z"></a>所修功德于神仙中无能及者。<a id="a-5a"></a>内秘菩萨大乘戒行。<a id="a-5b"></a>外现神仙。<a id="a-5c"></a>清净法身。<a id="a-5d"></a>菩萨六度诸波罗蜜具足修竟。<a id="a-5e"></a>外现方便处神仙中。<a id="a-5f"></a>虽共和光不同其尘。<a id="a-5g"></a>是名菩萨乌和拘舍罗。<a id="a-5h"></a>方便处身。<a id="a-5i"></a>若阎浮提诸国王等。<a id="a-5j"></a>前身薄福处在末法。<a id="a-5k"></a>微末善根得为人王。<a id="a-5l"></a>身无福力心闇少智。<a id="a-5m"></a>复值五滓钝浊众生。<a id="a-5n"></a>譬如痴人破车迟牛。<a id="a-5o"></a>欲过险道甚难可过。<a id="a-5p"></a>我见此已。<a id="a-5q"></a>慈心怜愍。<a id="a-5r"></a>为度没溺勤苦众生。<a id="a-5s"></a>为欲携将令得出难。<a id="a-5t"></a>并济其王迟牛之厄。<a id="a-5u"></a>故我今日说此神咒。<a id="a-5v"></a>若其国王闻此语已。<a id="a-5w"></a>心生惭愧自知薄福。<a id="a-5x"></a>改往修来发弘广心。<a id="a-5y"></a>慈悲临覆愍苦众生。<a id="a-5z"></a>忍恶修善不枉民物。<a id="a-60"></a>建护正法任贤用智。<a id="a-61"></a>征善退恶与民更始。<a id="a-62"></a>其王若能修是诸德。<a id="a-63"></a>复能读诵此陀罗尼。<a id="a-64"></a>昼夜专念心不废忘。<a id="a-65"></a>王心尔时转当聪辩。<a id="a-66"></a>志性和柔不念诸恶。<a id="a-67"></a>诸天善神渐来亲附。<a id="a-68"></a>增其智慧益其神力。<a id="a-69"></a>以天护故转当精进。<a id="a-6A"></a>以精进故我等诸天日月五星二十八宿咸来拥护。<a id="a-6B"></a>求愿与愿。<a id="a-6C"></a>遣诸龙王给其雨泽。<a id="a-6D"></a>谷米丰熟疫气消除。<a id="a-6E"></a>诸灾消灭。<a id="a-6F"></a>善征日生。<a id="a-6G"></a>当知悉是大神咒力。<a id="a-6H"></a>我荧惑仙人。<a id="a-6I"></a>今欲说神咒。<a id="a-6J"></a>拥护诸国土。<a id="a-6K"></a>拔济诸群生。<a id="a-6L"></a>除其我慢心。<a id="a-6M"></a>消灭诸非奸。<a id="a-6N"></a>[示*厭]镇诸毒药。<a id="a-6O"></a>一切诸非法。<a id="a-6P"></a>无不消伏者。<a id="a-6Q"></a>我是五通仙。<a id="a-6R"></a>消伏诸奸鬼。<a id="a-6S"></a>一切国土事。<a id="a-6T"></a>世间之灾祥。<a id="a-6U"></a>兵刀及疫气。<a id="a-6V"></a>饥馑丰俭等。<a id="a-6W"></a>邻国恶心生。<a id="a-6X"></a>大臣欲谋反。<a id="a-6Y"></a>如是诸灾祸我皆悉知之。<a id="a-6Z"></a>天子衰忌事。<a id="a-6a"></a>隐没及覆盖。<a id="a-6b"></a>减算及增寿。<a id="a-6c"></a>悉是我所知。<a id="a-6d"></a>欲得消灾者。<a id="a-6e"></a>我亦能办之。<a id="a-6f"></a>却敌及奸非。<a id="a-6g"></a>我亦能[示*厭]之。<a id="a-6h"></a>除却灾祥变。<a id="a-6i"></a>一切皆由我。<a id="a-6j"></a>我于五星中。<a id="a-6k"></a>聪明利智胜。<a id="a-6l"></a>捷疾机关辩。<a id="a-6m"></a>神通猛利胜。<a id="a-6n"></a>于四天下中。<a id="a-6o"></a>神通捷疾胜。<a id="a-6p"></a>我于四天下。<a id="a-6q"></a>无能及我者。<a id="a-6r"></a>是故我今日欲说大神咒。<a id="a-6s"></a>名具吒呼卢兜(晋言)拥护国土济拔诸王难。<a id="a-6t"></a>消伏诸奸非。<a id="a-6u"></a>疗治众生病。<a id="a-6v"></a>厌祷及毒气。</p>
  <p id="a6w">呼都帝昼卢　阿支不帝昼卢　阎摩帝昼卢　不梨帝囊帝昼卢　乌稣兜帝昼卢　具帝帝昼卢　耶摩蜜阇帝昼卢　乌奢不利帝帝昼卢　究守波帝昼卢　莎呵。</p>
  <p id="a6x">诵咒三遍。<a id="a-6y"></a>缕一色绯结作七结痛处系。</p>
  <p id="a6z">此大神咒能令诸国王并及诸国土。<a id="a-70"></a>悉皆安隐消灾穰祸莫不由是。<a id="a-71"></a>一切行人及疾病者。<a id="a-72"></a>悉应读诵皆令通利。<a id="a-73"></a>若欲修行此陀罗尼者。<a id="a-74"></a>一者断酒二者断肉三者断辛。<a id="a-75"></a>于三七日中香汤澡浴着新净衣。<a id="a-76"></a>若于塔中若空静处安置佛像。<a id="a-77"></a>烧香散花离众愦闹。<a id="a-78"></a>于六时中勤心读诵。<a id="a-79"></a>忏悔十方惭愧自责。<a id="a-7A"></a>净身口已应当读诵。<a id="a-7B"></a>于一一时中三七二十一遍。<a id="a-7C"></a>诵已默然专心念我。<a id="a-7D"></a>荧惑仙人五住菩萨。<a id="a-7E"></a>我今归依。<a id="a-7F"></a>如是三说。<a id="a-7G"></a>如是说已。<a id="a-7H"></a>默然而坐。<a id="a-7I"></a>我于尔时。<a id="a-7J"></a>当往其所。<a id="a-7K"></a>令其所求。<a id="a-7L"></a>皆得成办。<a id="a-7M"></a>亦当授与。<a id="a-7N"></a>如意宝珠。<a id="a-7O"></a>灭结使火国土灾祥。<a id="a-7P"></a>丰俭疫气悉皆穰之。<a id="a-7Q"></a>当知是此大神咒力。</p>
  <p id="a7R">我大梵天王欲说大陀罗尼以护众生。<a id="a-7S"></a>有陀罗尼名呼卢钵都(晋言)治众生病覆育三界济诸贫穷。</p>
  <p id="a7T">阎无呼稣都　伊波都　阎摩呼稣都　阇摩蜜呼稣都　忧波帝那呼稣都　莎呵。</p>
  <p id="a7U">诵咒三遍。<a id="a-7V"></a>缕二色青绿作七结系两乳。</p>
  <p id="a7W">此大神咒乃是过去诸佛所说。<a id="a-7X"></a>我今愍念诸众生故。<a id="a-7Y"></a>为令解脱拔济三界勤苦本故。<a id="a-7Z"></a>为欲弘广佛正法故。<a id="a-7a"></a>普慈众生犹如慈父。<a id="a-7b"></a>此陀罗尼神力。<a id="a-7c"></a>尽一日月所照之处。<a id="a-7d"></a>四天下中无不赖。<a id="a-7e"></a>此陀罗尼力。<a id="a-7f"></a>能使四海涌沸。<a id="a-7g"></a>须弥山崩碎如微尘。<a id="a-7h"></a>及十宝山四大海水江河淮济入一毛孔。<a id="a-7i"></a>四天下中悉能为之。<a id="a-7j"></a>若诸国土疫病劫起。<a id="a-7k"></a>其王尔时应当精进。<a id="a-7l"></a>七日七夜受持八戒。<a id="a-7m"></a>应当净心六时行道。<a id="a-7n"></a>为万民故调伏其心。<a id="a-7o"></a>敕其境内一切人民。<a id="a-7p"></a>以慈悲心劝令行善。<a id="a-7q"></a>其王尔时于宫殿内。<a id="a-7r"></a>然百千灯以救民命。<a id="a-7s"></a>请召十方诸大菩萨梵释四天王。<a id="a-7t"></a>三自归依叩头求哀。<a id="a-7u"></a>十方诸佛大菩萨众释梵四天王诸来大士救我民命。<a id="a-7v"></a>如是三说如是说已。<a id="a-7w"></a>当诵此陀罗尼三七二十一遍。<a id="a-7x"></a>诵此陀罗尼已。<a id="a-7y"></a>王与群臣夫人婇女。<a id="a-7z"></a>默然而坐禅思一心。<a id="a-80"></a>我大梵天王。<a id="a-81"></a>尔时当与梵众释众四天大王诸大龙王八部鬼神。<a id="a-82"></a>饮其毒气悉得消除。<a id="a-83"></a>王于尔时于禅思中。<a id="a-84"></a>得见我身大梵天王释提桓因四天大王。<a id="a-85"></a>以见我故倍复精进。<a id="a-86"></a>以精进故其国土境。<a id="a-87"></a>旧住鬼神恼人民者。<a id="a-88"></a>我又当遣四天大王驱令出界。<a id="a-89"></a>以我大梵天王慈悲力故。<a id="a-8A"></a>其国土境悉得安隐。</p>
  <p id="a8B">我大自在天王。<a id="a-8C"></a>今欲说神咒。<a id="a-8D"></a>有陀罗尼名呵梨楼(晋言)拔众生苦济众厄难。</p>
  <p id="a8E">阿若娑梨楼　毗梨帝那娑梨楼　遮波昼娑梨楼　弥梨帝那娑梨楼　殊呵兜支波昼　莎呵。</p>
  <p id="a8F">诵咒三遍一色线绿结作四结系项。</p>
  <p id="a8G">是咒乃是过去十万亿诸佛所说。<a id="a-8H"></a>此陀罗尼威神力故。<a id="a-8I"></a>四天下中尽一日月所照之处能为光明。<a id="a-8J"></a>贫穷者能施宝藏。<a id="a-8K"></a>盲冥众生施其慧眼。<a id="a-8L"></a>病苦之者与法药疗治。<a id="a-8M"></a>若诸众生欲求三乘圣果者。<a id="a-8N"></a>我能佐助令得成办。<a id="a-8O"></a>若在幽隐受三涂苦。<a id="a-8P"></a>以此陀罗尼力。<a id="a-8Q"></a>三涂命终生忉利天。<a id="a-8R"></a>若诸行人书写读诵此陀罗尼者。<a id="a-8S"></a>得宿命智忆十四生事。<a id="a-8T"></a>来今往古如现目前。<a id="a-8U"></a>欲修禅定者。<a id="a-8V"></a>阴盖所覆者。<a id="a-8W"></a>当诵此陀罗尼。<a id="a-8X"></a>其心则定睡眠遣除。<a id="a-8Y"></a>欲修学问者。<a id="a-8Z"></a>其心散乱不能专一。<a id="a-8a"></a>触事滞碍不得义味。<a id="a-8b"></a>当修行此陀罗尼。<a id="a-8c"></a>欲得闻持者。<a id="a-8d"></a>当修行此陀罗尼。<a id="a-8e"></a>欲得十方诸佛所说诸大菩萨所说诸大天王所说。<a id="a-8f"></a>一闻历耳总持不忘即得义理。<a id="a-8g"></a>百千义理自然现前持而不忘。<a id="a-8h"></a>应当读诵此陀罗尼。<a id="a-8i"></a>昼夜六时恒不废忘。<a id="a-8j"></a>精勤修习助佛道法。<a id="a-8k"></a>是人尔时当于梦中。<a id="a-8l"></a>即得见我大自在天王坐白莲华台往是人所。<a id="a-8m"></a>其人以见我故心大欢喜。<a id="a-8n"></a>我时授与如意宝珠。<a id="a-8o"></a>以珠力故所愿自在。<a id="a-8p"></a>百千诸佛常随护助。<a id="a-8q"></a>此大陀罗尼神力如是。</p>
  <p id="a8r">我化乐天王欲说大陀罗尼。<a id="a-8s"></a>名阿那阇富卢(晋言)法忍柔顺法忍堪任荷负三界。<a id="a-8t"></a>众生譬如大海其量。<a id="a-8u"></a>难知我天王心亦复如是。<a id="a-8v"></a>悉能救接漂流众生出三界海。</p>
  <p id="a8w">那阇富卢　忧多罗富卢　龙若呼富卢　忧禆叉富卢　陀摩阇富卢　毗梨帝那富卢　乌殊知富卢　莎呵。</p>
  <p id="a8x">诵咒三遍。<a id="a-8y"></a>五色缕结作一结系项。</p>
  <p id="a8z">此大神咒。<a id="a-90"></a>乃是过去百千万亿诸佛所说。<a id="a-91"></a>愍念众生故今欲说之。<a id="a-92"></a>此大神咒势分所及。<a id="a-93"></a>三天下中唯郁单越独不得闻。<a id="a-94"></a>力所至处其中众生。<a id="a-95"></a>三种毒箭自然拔出。<a id="a-96"></a>得音响忍法音光明入毛孔中。<a id="a-97"></a>所有郁蒸三垢重罪自然涌出。<a id="a-98"></a>此诸众生命终已后。<a id="a-99"></a>悉得往生忉利天上。<a id="a-9A"></a>若诸行人三垢覆蔽。<a id="a-9B"></a>久处生死缠绵难解。<a id="a-9C"></a>为业垢河之所漂流。<a id="a-9D"></a>我时当乘大乘法舡捞接救拔。<a id="a-9E"></a>以智慧火烧其结使。<a id="a-9F"></a>以禅定水洗濯令净。<a id="a-9G"></a>以沤和拘舍罗拂拭搓摩。<a id="a-9H"></a>教以六度布以四禅令出三界。<a id="a-9I"></a>若诸行人欲得今身欲得音响忍。<a id="a-9J"></a>欲得柔顺忍。<a id="a-9K"></a>欲得无生忍。<a id="a-9L"></a>当修行此陀罗尼。<a id="a-9M"></a>净持戒地减省睡眠。<a id="a-9N"></a>忍辱柔和少诸缘务心意质直。<a id="a-9O"></a>见修功德者赞叹其德。<a id="a-9P"></a>见贫穷者及疾病者。<a id="a-9Q"></a>慈心怜愍如己无异。<a id="a-9R"></a>如是修行调其心已。<a id="a-9S"></a>复欲增上果所愿者。<a id="a-9T"></a>当于三七二十一日。<a id="a-9U"></a>遭中一食白食酥酪得食。<a id="a-9V"></a>若鲜洁处若在塔中。<a id="a-9W"></a>六时行道于一一时中。<a id="a-9X"></a>礼十方佛忏悔宿罪。<a id="a-9Y"></a>烧众名香散花供养。<a id="a-9Z"></a>栴檀熏陆诸杂花香。<a id="a-9a"></a>三称我名化乐天王我是五住菩萨。<a id="a-9b"></a>尔时于一一时中。<a id="a-9c"></a>诵此陀罗尼二十一遍。<a id="a-9d"></a>从初一日乃至七日。<a id="a-9e"></a>极钝根者三七二十一日。<a id="a-9f"></a>我于尔时往是人所。<a id="a-9g"></a>随根利钝授与法忍。<a id="a-9h"></a>应得音响忍者授与音响忍。<a id="a-9i"></a>应得柔顺忍者授与柔顺忍。<a id="a-9j"></a>应得无生法忍者授与无生法忍。<a id="a-9k"></a>悉授与之真实不虚。</p>
  <p id="a9l">兜率陀天王。<a id="a-9m"></a>我欲说大陀罗尼名者蜜稣兜(晋言)救诸病苦赈给贫穷令诸行人。<a id="a-9n"></a>速得三乘圣果如天降雨。<a id="a-9o"></a>令诸农夫多收果实。</p>
  <p id="a9p">支毕度稣兜　民若度稣兜　毕梨帝那度稣兜　阿支都那度稣兜　究吒呼奴度稣兜　若富那度稣兜　乌兜莎呼　兜度稣兜　蜜若无度稣兜　莎呵。</p>
  <p id="a9q">诵咒六遍五色缕结作三结系两手。</p>
  <p id="a9r">此大神咒力。<a id="a-9s"></a>能令此阎浮提所有地。<a id="a-9t"></a>种碎如微尘。<a id="a-9u"></a>弗婆提瞿耶尼悉能为之。<a id="a-9v"></a>海水枯涸须弥山崩令如微尘。<a id="a-9w"></a>复能还复如本无异。<a id="a-9x"></a>令诸行人诸结重罪尘劳垢习。<a id="a-9y"></a>为渴爱河之所漂流。<a id="a-9z"></a>没溺生死无能觉者。<a id="a-A0"></a>我今以此大神咒力。<a id="a-A1"></a>捞接救拔令出三界。<a id="a-A2"></a>以大乘河灭结使火。<a id="a-A3"></a>以禅定膏油润渍令湿。<a id="a-A4"></a>种植无上菩提根芽。<a id="a-A5"></a>令诸众生收诸果实。<a id="a-A6"></a>此陀罗尼力亦复如是。<a id="a-A7"></a>若诸众生现身欲修此陀罗尼。<a id="a-A8"></a>得宿命智齐四百生。<a id="a-A9"></a>未来世事亦四百生悉能知之。<a id="a-AA"></a>现在世事知他人心所缘境界。<a id="a-AB"></a>天文地理图书谶记。<a id="a-AC"></a>知诸众生死此生彼。<a id="a-AD"></a>至四百生悉能知之。<a id="a-AE"></a>应当受持读诵此陀罗尼。<a id="a-AF"></a>应当精进净持戒地。<a id="a-AG"></a>少欲知足修质直心。<a id="a-AH"></a>昼夜六时少其睡眠。<a id="a-AI"></a>精进修之节食少语。<a id="a-AJ"></a>乃至六年毕得克果。<a id="a-AK"></a>先得宿命智。<a id="a-AL"></a>次得无生智。<a id="a-AM"></a>后得他心智。<a id="a-AN"></a>来今往古未然之事靡不通达。<a id="a-AO"></a>得此宿命智已。<a id="a-AP"></a>陀罗尼力故所得智慧。<a id="a-AQ"></a>如五住菩萨等无有异。</p>
  <p id="aAR">我焰摩天王今欲说大神咒。<a id="a-AS"></a>名求低胡稣多(晋言)美妙音声。</p>
  <p id="aAT">波置呼卢多　乌吒句呼卢多　那无呼卢多　不梨帝那呼卢多　乌奢副呼卢多　莎呵。</p>
  <p id="aAU">诵咒三遍。<a id="a-AV"></a>缕五色结作五结系项。</p>
  <p id="aAW">是名毕法性海美妙音声。<a id="a-AX"></a>此大神咒。<a id="a-AY"></a>乃是过去十恒河沙等诸佛所说。<a id="a-AZ"></a>是咒能令小千世界悉皆震动。<a id="a-Aa"></a>其中众生以大神咒威神力故。<a id="a-Ab"></a>三毒病恼缠劳垢习自然涌出。<a id="a-Ac"></a>法音光明从毛孔入。<a id="a-Ad"></a>郁蒸热恼自然清凉。<a id="a-Ae"></a>小千世界其中众生。<a id="a-Af"></a>闻此陀罗尼美妙音声和雅柔软。<a id="a-Ag"></a>有得音响忍者。<a id="a-Ah"></a>有得柔顺忍者。<a id="a-Ai"></a>有得大无生法忍者。<a id="a-Aj"></a>有能堪任久住度众生者。<a id="a-Ak"></a>有得毕法性海四辩无碍者。<a id="a-Al"></a>有得大总持神通自在。<a id="a-Am"></a>常游诸国以美妙音声。<a id="a-An"></a>而为众生演说法要。<a id="a-Ao"></a>悉是大神咒威神力故。<a id="a-Ap"></a>能办此事。</p>
  <p id="aAq">我忉利天王愍念众生故。<a id="a-Ar"></a>欲说大神咒名胡稣兜那(晋言)。<a id="a-As"></a>去除垢秽。<a id="a-At"></a>慈悲拯济。<a id="a-Au"></a>拔众生苦。</p>
  <p id="aAv">支不帝梨那　阿支不帝梨那　弥阇帝梨那　乌稣帝梨那　若副多帝梨那　驱稣帝梨那　莎呵。</p>
  <p id="aAw">诵咒三遍。<a id="a-Ax"></a>白缕结作六结系项。</p>
  <p id="aAy">此大神咒。<a id="a-Az"></a>乃是过去十恒河沙诸佛所说。<a id="a-B0"></a>我忉利天王以此大神咒力。<a id="a-B1"></a>于四天下中得大神力触事无碍。<a id="a-B2"></a>尽一日月所照之处。<a id="a-B3"></a>悉能为之。<a id="a-B4"></a>众生寿命帝王暴虐。<a id="a-B5"></a>兵刀寇贼饥馑疾疫。<a id="a-B6"></a>大臣宰相佞谄不忠。<a id="a-B7"></a>国家衰忌星宿失度。<a id="a-B8"></a>雨泽不时晚雨早霜。<a id="a-B9"></a>比丘懈怠三业不勤。<a id="a-BA"></a>故使世界三灾并起。<a id="a-BB"></a>若其国王放逸着乐。<a id="a-BC"></a>纵诸群臣贪浊自恣。<a id="a-BD"></a>多取民物枉杀无辜。<a id="a-BE"></a>民怨天怒故使国界兵刀竞起。<a id="a-BF"></a>有诤夺之心行此恶行。<a id="a-BG"></a>欲求长生终不可得。<a id="a-BH"></a>若其国王心生惭愧。<a id="a-BI"></a>悔过自责虚负万民。<a id="a-BJ"></a>空顽不及谦下自卑。<a id="a-BK"></a>惠下利民退恶任善。<a id="a-BL"></a>尊圣敬德拯济贫穷。<a id="a-BM"></a>如其国王改往修来。<a id="a-BN"></a>遵修此德可得长生延年益寿。<a id="a-BO"></a>复能读诵此陀罗尼。<a id="a-BP"></a>修行信顺。<a id="a-BQ"></a>上来所说诸恶灾怪。<a id="a-BR"></a>悉得消灭无有遗余。</p>
 </body>
</html>