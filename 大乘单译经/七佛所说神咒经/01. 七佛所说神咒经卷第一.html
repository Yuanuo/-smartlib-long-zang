<!doctype html>
<html id="z3IBU3mVf" data-ver="723">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="东晋">
 </head>
 <body>
  <h1 id="a1">七佛所说神咒经卷第一</h1>
  <p id="a2">第一惟越佛说。<a id="a-3"></a>有一万八千病。<a id="a-4"></a>以一咒悉已治之。<a id="a-5"></a>此陀罗尼名稣卢都呵(晋言梵音决定)</p>
  <p id="a6">支波昼支波昼　呼奴波昼呼奴波昼　浮流波昼浮流波昼　支波昼支波昼　阿若波昼阿若波昼　都呼那波昼　奢摩奴波昼　胡修波昼　蜜耆呼那波昼　伊呼帝那帝那波昼　弥梨耆帝那波昼　沙若帝帝那波昼　蜜若奴帝那波昼　郁遮兜帝那波昼莎呵。</p>
  <p id="a7">诵咒三遍。<a id="a-8"></a>黄色缕结作十四结。<a id="a-9"></a>一遍一结系项。<a id="a-A"></a>此陀罗尼力悉能摧伏。<a id="a-B"></a>移山断流干竭大海。<a id="a-C"></a>摧碎诸山犹如微尘。<a id="a-D"></a>若日月失度能使正行。<a id="a-E"></a>悉能穰灾。<a id="a-F"></a>风雨失时能使时节。<a id="a-G"></a>谷米不登能使丰熟。<a id="a-H"></a>邻国侵境悉能穰却。<a id="a-I"></a>大臣谋反恶心即灭。<a id="a-J"></a>疾病劫起悉能穰之。<a id="a-K"></a>疫鬼入国能驱遣之。<a id="a-L"></a>刀兵劫起能摧灭之。<a id="a-M"></a>此陀罗尼力穰灾消怪无量无边。<a id="a-N"></a>若广说者穷劫不尽。<a id="a-O"></a>此陀罗尼句。<a id="a-P"></a>七十二亿诸佛所说神咒。</p>
  <p id="aQ">第二式佛所说陀罗尼名胡稣多(晋言除一切郁蒸热恼)。<a id="a-R"></a>此陀罗尼句。<a id="a-S"></a>七十二亿诸佛所说神咒。</p>
  <p id="aT">陀摩帝那　遮波兜帝那　奢副奢副帝那　乌稣多乌稣多帝那　浮浮奢浮浮奢帝那　阿输帝阿踰帝帝那　尼梨遮尼梨遮帝那　支波昼支波昼帝那　稣呵兜稣呵兜帝那　耶无奢耶无奢帝那　奢波不帝那　沤奢不帝那　稣奢不帝那　奢破不帝那　莎呵。</p>
  <p id="aU">诵咒三遍。<a id="a-V"></a>缕黄色结作三结系项。</p>
  <p id="aW">此陀罗尼神力。<a id="a-X"></a>能使三千大千世界六种震动。<a id="a-Y"></a>山河石壁颇峨涌没。<a id="a-Z"></a>其中众生悉发无上菩提之心。<a id="a-a"></a>能除七千亿劫生死重罪。<a id="a-b"></a>众生一切病苦消灭无余。<a id="a-c"></a>其中众生书写诵读此陀罗尼一句名者。<a id="a-d"></a>百千万亿恒河沙世。<a id="a-e"></a>重罪业障摧灭无余。</p>
  <p id="af">第三随叶佛所说神咒名蜜耆兜(晋言金鼓)。<a id="a-g"></a>众生所有业障报障垢重烦恼障。<a id="a-h"></a>悉能摧灭无余。</p>
  <p id="ai">浮律帝那　若无兜醯那　安耆兜醯那　若无兜醯那　遮浮浮醯那　若无兜醯那　乌奢浮浮醯那　若无兜醯那　睒波咻咻醯那　究梨吒咻咻醯那　支波都醯那　若无昼那醯那　乌奢咻醯那　遮兜梨那　醯那莎诃。</p>
  <p id="aj">诵咒七遍。<a id="a-k"></a>黄色缕结作四结系项。</p>
  <p id="al">此陀罗尼句。<a id="a-m"></a>恒河沙等诸佛所说。<a id="a-n"></a>其有书写读诵此陀罗尼者。<a id="a-o"></a>此人恒河沙等劫。<a id="a-p"></a>所有重恶极重报障。<a id="a-q"></a>及与五逆一阐提罪悉灭无余。<a id="a-r"></a>及余众生所有重罪。<a id="a-s"></a>障道罪垢及以业垢。<a id="a-t"></a>闻其所说悉灭无余。<a id="a-u"></a>其有书写读诵之者。<a id="a-v"></a>所至到处国邑聚落山林丘墓。<a id="a-w"></a>其中众生得闻此陀罗尼名一经耳者。<a id="a-x"></a>命终已后皆得往生阿閦佛国。<a id="a-y"></a>乃至成佛不堕三涂。<a id="a-z"></a>行此咒法于四月十六日在东向塔内。<a id="a-10"></a>一日绕塔八十匝。<a id="a-11"></a>于塔西壁下东向立。<a id="a-12"></a>诵咒二十四遍。<a id="a-13"></a>乃至七日七夜不得眠睡。<a id="a-14"></a>须胡麻油灯七枚安置四角头。<a id="a-15"></a>净洁洗浴着新净衣。<a id="a-16"></a>不食酒肉五辛。<a id="a-17"></a>一日一夜。<a id="a-18"></a>我于尔时当现在其人前放大光明。<a id="a-19"></a>以金色手摩其顶上即与授决。<a id="a-1A"></a>此人所有业障罪垢悉灭无余。</p>
  <p id="a1B">第四拘留秦佛所说大陀罗尼名金刚幢三昧。<a id="a-1C"></a>并能疗治三界五浊众生。<a id="a-1D"></a>诸恶烦恼疮疣重病。<a id="a-1E"></a>一切业障及以报障。<a id="a-1F"></a>诸垢烦恼障悉能除灭。<a id="a-1G"></a>禅那兜醯吒(晋言收众生苦)令出爱欲淤泥。<a id="a-1H"></a>闻者脱三垢贪欲瞋恚慢。</p>
  <p id="a1I">阿若那醯昼　伊那波梨帝那醯昼　耆菩阿若帝那醯昼　波奢醯昼　遮富磨醯昼　阿若那醯昼　若无不醯昼　乌耆饮磨醯昼　耆浮磨醯昼　遮兜梨那醯昼　浮梨那醯昼　阿呼呼若醯昼　浮梨帝那醯昼　莎呵　禅吒牟梨帝(晋言大丰饱满)耆浮牟尼咻　拘吒牟尼咻　牟梨[少/兔]浮浮咻　娑若兜浮浮咻　支不波浮浮咻　鸯耆奴浮浮咻　不梨帝那浮浮咻　莎呵。</p>
  <p id="a1J">诵咒一遍黄色线结作十三结系项。</p>
  <p id="a1K">上来所说陀罗尼句及我所说。<a id="a-1L"></a>悉是过去九十九亿诸佛所说。<a id="a-1M"></a>其有读诵书写之者。<a id="a-1N"></a>现身当得金刚幢三昧。<a id="a-1O"></a>所有结使摧灭无余。<a id="a-1P"></a>拔众生苦。<a id="a-1Q"></a>如上所说神力自在不可限量。</p>
  <p id="a1R">第五拘那含牟尼佛欲说大陀罗尼名毕者阿[少/兔](晋言声振十方)。<a id="a-1S"></a>莫不归伏。<a id="a-1T"></a>觉悟众生犹如雷震。<a id="a-1U"></a>无明众生令得慧眼。<a id="a-1V"></a>此陀罗尼句。<a id="a-1W"></a>乃是过去七十七亿诸佛所说我今说之。</p>
  <p id="a1X">禅那罗帝那　阿囊耆阿囊　乌奢耆阿囊　陀无耆阿囊　不利帝耆阿囊叉耶囊耆阿囊　钦婆罗帝囊耆阿囊　蜜耆帝囊耆阿囊　阿兰耆帝囊毗阿囊　呼婆帝囊耆兰囊　密耆兜帝囊　若无阿帝囊　乌乌乌乌诃帝囊　支不波破帝囊　莎呵。</p>
  <p id="a1Y">诵咒三遍。<a id="a-1Z"></a>黄色缕结作三结痛处系。</p>
  <p id="a1a">此陀罗尼力。<a id="a-1b"></a>能令三千大千世界六反震动。<a id="a-1c"></a>其中所有一切众生。<a id="a-1d"></a>得闻说此陀罗尼句一经耳者。<a id="a-1e"></a>百千万亿垓劫。<a id="a-1f"></a>所有重罪诽谤五逆悉灭无余。<a id="a-1g"></a>其有众生修行读诵。<a id="a-1h"></a>七日七夜减省睡眠。<a id="a-1i"></a>其人现身得师子王定三昧。<a id="a-1j"></a>百千诸佛现前授记。<a id="a-1k"></a>又其国土邻国强敌。<a id="a-1l"></a>欲来侵陵国王。<a id="a-1m"></a>尔时与诸群臣。<a id="a-1n"></a>净洁洗浴着新净衣。<a id="a-1o"></a>于高楼上随其方面。<a id="a-1p"></a>先礼十方诸佛。<a id="a-1q"></a>然后礼我拘那含牟尼佛。<a id="a-1r"></a>三称我名烧香散花。<a id="a-1s"></a>尔时即说陀罗尼句。<a id="a-1t"></a>以此陀罗尼威神力故。<a id="a-1u"></a>大梵天王帝释四天大王。<a id="a-1v"></a>于虚空中悉雨刀剑。<a id="a-1w"></a>四面大黑风起。<a id="a-1x"></a>令其兵众皆悉不得见日月光。<a id="a-1y"></a>诸夜叉众吸其精气。<a id="a-1z"></a>应无免者自然退散。<a id="a-20"></a>大陀罗尼威神之力能如是。</p>
  <p id="a21">第六迦葉佛欲说大陀罗尼名初摩梨帝(晋言拯济群生)。<a id="a-22"></a>出生死苦。</p>
  <p id="a23">阿若提婆梨帝　遮富摩提婆梨帝　乌奢那提婆梨帝　沙丘罗帝提婆梨帝　呼沙都婆罗帝　提婆梨帝　那呼波罗帝提婆梨帝　那支富罗波罗帝提婆梨帝　那呼多罗帝提婆梨帝　波若婆罗帝提婆梨帝　那波都罗帝提婆梨帝　奢若蜜都那帝提婆梨帝　莎呵。</p>
  <p id="a24">诵咒七遍。<a id="a-25"></a>黄色线结作六结痛处系。</p>
  <p id="a26">此陀罗尼句。<a id="a-27"></a>乃是过去七十七亿诸佛所说。<a id="a-28"></a>此陀罗尼力。<a id="a-29"></a>能令百亿佛世界六种震动。<a id="a-2A"></a>所有山河石壁皆悉摧碎犹如微尘。<a id="a-2B"></a>通为一佛世界。<a id="a-2C"></a>其中所有一切万物皆作金色。<a id="a-2D"></a>浩汗滉漾悉不复现。<a id="a-2E"></a>唯见金色更无余色。<a id="a-2F"></a>此陀罗尼力故。<a id="a-2G"></a>能令百佛世界众生。<a id="a-2H"></a>宿业重罪及三涂苦悉灭无余。<a id="a-2I"></a>其中众生修行读诵此陀罗尼者。<a id="a-2J"></a>未发无上菩提心者。<a id="a-2K"></a>皆使发心至不退转。<a id="a-2L"></a>先已发心者修行此陀罗尼者。<a id="a-2M"></a>超过七住乃至十住。<a id="a-2N"></a>此陀罗尼金刚三昧大空解脱门。<a id="a-2O"></a>菩萨从初发心修行此三昧。<a id="a-2P"></a>直至道场菩提树下入金刚定莫不由是。</p>
  <p id="a2Q">第七释迦牟尼佛欲说大陀罗尼名乌稣耆昼腻多(晋言金光照曜)。<a id="a-2R"></a>消除三界众生幽冥隐滞拔其危难。<a id="a-2S"></a>此陀罗尼句。<a id="a-2T"></a>乃是过去九十九亿诸佛所说我今说之。</p>
  <p id="a2U">耆路不帝那置　毕耆帝那置　乌稣呼帝那置　耆牟多帝那置　若不都帝那置　阿若波兜帝那置　若波都帝那置　耆牟波若帝那置　乌奢副帝那置　蜜耆稣帝那置　耶蜜耆帝那置　破奴弥帝那置　毕利帝吒帝那置　莎诃。</p>
  <p id="a2V">诵此咒十四遍。<a id="a-2W"></a>黄色缕结作十四结痛处系。</p>
  <p id="a2X">此陀罗尼力。<a id="a-2Y"></a>能令三千大千世界六种震动。<a id="a-2Z"></a>其中众生宿命罪垢。<a id="a-2a"></a>缠裹缚束处在幽隐。<a id="a-2b"></a>闻此陀罗尼一音经耳。<a id="a-2c"></a>悉得往生忉利天上。<a id="a-2d"></a>有诸行人受持读诵书写此陀罗尼者。<a id="a-2e"></a>未发心者咸使发心到坚固地。<a id="a-2f"></a>先发心者入法流水中。<a id="a-2g"></a>八住齐阶疾至佛地。<a id="a-2h"></a>以此陀罗尼力故。<a id="a-2i"></a>一踊超过菩提树下。<a id="a-2j"></a>乃至佛地坐于道场。<a id="a-2k"></a>此三昧名金光明王定。<a id="a-2l"></a>觉悟群生踊出三界。<a id="a-2m"></a>拔众厄难超众群圣疾成佛道。<a id="a-2n"></a>若有众生欲修行此陀罗尼者。<a id="a-2o"></a>欲得现身四沙门果。<a id="a-2p"></a>欲除过去亿百千劫。<a id="a-2q"></a>障道五逆犯四重禁。<a id="a-2r"></a>现世除灭令无遗余。<a id="a-2s"></a>应当修行此陀罗尼。<a id="a-2t"></a>三七二十一日护持禁戒犹如明珠。<a id="a-2u"></a>一日一夜六时行道忏悔十方。<a id="a-2v"></a>净洁洗浴着新净衣用七色华三种名香。<a id="a-2w"></a>供养奉散释迦牟尼佛。<a id="a-2x"></a>于舍利塔前五体投地悔过自责。<a id="a-2y"></a>尔时当诵此陀罗尼句八十一遍日日常尔。<a id="a-2z"></a>乃至七日一七日不得。<a id="a-30"></a>复至二七日乃至三七日。<a id="a-31"></a>亿百垓劫所有重罪悉灭无余。<a id="a-32"></a>十方诸佛放大光明来触其身。<a id="a-33"></a>是人尔时心意熙怡。<a id="a-34"></a>犹如比丘得第三禅。<a id="a-35"></a>尔时当有大梵天王释提桓因四天大王。<a id="a-36"></a>即时授与四沙门果。<a id="a-37"></a>大集中云庄严大乘璎珞有四戒定慧无上陀罗尼是故当好持戒。<a id="a-38"></a>戒能生定定能生慧。</p>
  <p id="a39">第一文殊师利菩萨所说陀罗尼名阎浮摩兜(晋言解众生缚)。<a id="a-3A"></a>现在病苦悉得消除。<a id="a-3B"></a>能却障道拔三毒箭。<a id="a-3C"></a>九十八使渐渐消灭。<a id="a-3D"></a>度三有流现身得道。</p>
  <p id="a3E">支富多奈帝　阎浮支奈帝　稣车不支奈帝　祝耆不支奈帝　乌稣多支奈帝　婆遮不支奈帝　阇摩赖长支奈帝　阿恕波赖长支奈帝　如波帝支奈帝　莎呵。</p>
  <p id="a3F">诵咒三遍缕五色结作二结系项。</p>
  <p id="a3G">此陀罗尼四十二亿诸佛所说。<a id="a-3H"></a>若诸行人有能书写读诵此陀罗尼者。<a id="a-3I"></a>现世当为千佛所护。<a id="a-3J"></a>此人命终以后不堕恶道。<a id="a-3K"></a>当生兜率天上面睹弥勒。<a id="a-3L"></a>又有众生能修行此陀罗尼者。<a id="a-3M"></a>断食七日纯服牛乳。<a id="a-3N"></a>中时一食更无杂食。<a id="a-3O"></a>一日一夜六时忏悔。<a id="a-3P"></a>礼十方佛悔所作罪亿千垓劫所有重罪一时都尽。<a id="a-3Q"></a>分部破戒亦悉都尽。<a id="a-3R"></a>五逆殃恶及一阐提。<a id="a-3S"></a>殷重悔过悉亦灭除于六时中一时十遍。<a id="a-3T"></a>空闲静室若在塔中。<a id="a-3U"></a>此人心若淳厚。<a id="a-3V"></a>我于尔时当往其所。<a id="a-3W"></a>此人以见我故心转淳厚。<a id="a-3X"></a>心淳厚故得见千佛。<a id="a-3Y"></a>手摩其头即与授记。<a id="a-3Z"></a>宿罪殃恶永灭无余。</p>
  <p id="a3a">第二我虚空藏菩萨欲说大陀罗尼名阿那耆昼宁(晋言拔众生苦)。<a id="a-3b"></a>三界特达无比。<a id="a-3c"></a>若有众生回波六趣无能救者。<a id="a-3d"></a>我以救之令得脱难。</p>
  <p id="a3e">阿那耆昼稣　不利帝那耆昼稣　若波昼耆昼稣　卑利帝那耆昼稣　破奴波[少/兔]耆昼稣　乌奢帝那耆昼稣　若波昼耆昼稣　阿若浮婆耆昼稣　莎呵。</p>
  <p id="a3f">诵咒五遍。<a id="a-3g"></a>缕五色结作十四结系两手。</p>
  <p id="a3h">此陀罗尼句乃是过去七十二亿诸佛所说。<a id="a-3i"></a>我今已说。<a id="a-3j"></a>欲护正法故度众生故。<a id="a-3k"></a>成诸行人得从万行故。<a id="a-3l"></a>诸声闻人未证果者令得果故。<a id="a-3m"></a>令缘觉人度十二因缘大河拯济群生故。<a id="a-3n"></a>令诸菩萨从初发心乃至十地愿果成故。<a id="a-3o"></a>说此陀罗尼。<a id="a-3p"></a>又此陀罗尼力。<a id="a-3q"></a>能令三千大千世界。<a id="a-3r"></a>其中众生处在幽隐。<a id="a-3s"></a>及三涂苦。<a id="a-3t"></a>闻此陀罗尼一经耳处得宿命智。<a id="a-3u"></a>乃至十四生悉得解脱。<a id="a-3v"></a>若有善男子善女人。<a id="a-3w"></a>欲修行此陀罗尼者。<a id="a-3x"></a>应当三七日净自洗浴着新净衣。<a id="a-3y"></a>若于刹中若清净地。<a id="a-3z"></a>于夜后分明星出时语此大明星。<a id="a-40"></a>为我语虚空藏菩萨。<a id="a-41"></a>如是三说。<a id="a-42"></a>除我根本罪如是三说。<a id="a-43"></a>除我障道罪如是三说。<a id="a-44"></a>与我四沙门果如是三说。<a id="a-45"></a>我于尔时即往其所。<a id="a-46"></a>住其人前授与四沙门果。<a id="a-47"></a>我誓当与如是三说。<a id="a-48"></a>烧沉水香。<a id="a-49"></a>若梦得阿摩勒果。<a id="a-4A"></a>若得呵梨勒果。<a id="a-4B"></a>若得频婆勒果。<a id="a-4C"></a>若得毗醯勒果若杏等。<a id="a-4D"></a>尔时当勤精进。<a id="a-4E"></a>若鸡子等若拳等。<a id="a-4F"></a>尔时即于明星出时诵咒七遍。<a id="a-4G"></a>若心好时复诵七遍。<a id="a-4H"></a>虚空藏菩萨常游诸国。<a id="a-4I"></a>为诸行人得从万行。</p>
  <p id="a4J">第三我观世音菩萨欲说大陀罗尼名阿那耆不智究梨智那(晋言大拯济)。<a id="a-4K"></a>普及十方无边众生。</p>
  <p id="a4L">乌奢帝那　耆那智帝那　不迦兜帝那　那殊不梨帝那　阿摩殊不梨帝那　乌奢那吒帝那　耆浮浮帝那　耆都昼帝那　若波暮那赖帝那　沤究那赖帝那　支波富那赖帝那　阎浮浮赖帝那　莎呵。</p>
  <p id="a4M">诵咒五遍。<a id="a-4N"></a>缕五色结作二十四结系项。</p>
  <p id="a4O">此陀罗尼句。<a id="a-4P"></a>乃是过去九十九亿诸佛所说。<a id="a-4Q"></a>诸佛为诸行人。<a id="a-4R"></a>修行六度者未发心者。<a id="a-4S"></a>若诸声闻人未证果者。<a id="a-4T"></a>若三千大千世界内。<a id="a-4U"></a>诸神仙人未发无上菩提心者。<a id="a-4V"></a>皆使发心。<a id="a-4W"></a>有诸凡夫未得信心。<a id="a-4X"></a>我以种子令生法芽。<a id="a-4Y"></a>以此陀罗尼威神力故。<a id="a-4Z"></a>及我方便力故。<a id="a-4a"></a>令其所修悉得成办。<a id="a-4b"></a>及三千大千世界内。<a id="a-4c"></a>幽隐黑暗滞碍及三涂众生。<a id="a-4d"></a>又闻我此陀罗尼者皆得拔苦。</p>
  <p id="a4e">又诸菩萨未阶初住者。<a id="a-4f"></a>令得初住。<a id="a-4g"></a>次第令得乃至十住。<a id="a-4h"></a>已得阶级十住地者。<a id="a-4i"></a>已得此陀罗尼势力故。<a id="a-4j"></a>于一念顷直至佛地。<a id="a-4k"></a>三十二相八十种好自然成熟。<a id="a-4l"></a>若声闻人闻此陀罗尼一经耳者。<a id="a-4m"></a>读诵书写修行此陀罗尼。<a id="a-4n"></a>以质直心如法而住。<a id="a-4o"></a>四沙门果不求而得。<a id="a-4p"></a>以此陀罗尼力故。<a id="a-4q"></a>三千大千世界。<a id="a-4r"></a>山河石壁四大海水能令涌沸。<a id="a-4s"></a>须弥山及铁围山令如微尘。<a id="a-4t"></a>其中众生悉发无上菩提之心。<a id="a-4u"></a>有诸菩萨声闻修行之者。<a id="a-4v"></a>障道滞碍患苦婴身。<a id="a-4w"></a>我悉救之令得脱难。<a id="a-4x"></a>令其所修悉得成办。<a id="a-4y"></a>若有众生现世求所愿者。<a id="a-4z"></a>修行陀罗尼者。<a id="a-50"></a>于三七二十一日净持戒地。<a id="a-51"></a>一日一夜六时行道。<a id="a-52"></a>烧众名香散五色华。<a id="a-53"></a>忏悔十方自责罪咎。<a id="a-54"></a>从生死际至生死际自责惭愧。<a id="a-55"></a>尔时三称我观世音菩萨。<a id="a-56"></a>烧香散花叩头求哀。<a id="a-57"></a>悔过自责亿百千劫所有重罪。<a id="a-58"></a>于一念顷皆得消灭净身口意。<a id="a-59"></a>尔时当诵此陀罗尼三七二十一遍。<a id="a-5A"></a>日夜六时从初一日乃至七日。<a id="a-5B"></a>乃至三七二十一日。<a id="a-5C"></a>其钝根者未得初果者。<a id="a-5D"></a>我于尔时授与初果第二第三乃至第四果。<a id="a-5E"></a>随其利钝阶差所应若诸菩萨欲趣证地滞碍不进。<a id="a-5F"></a>如法行者即得证地如前法网。<a id="a-5G"></a>我今说此陀罗尼句。<a id="a-5H"></a>三千大千世界内。<a id="a-5I"></a>其中诸佛诸菩萨释梵四天王诸仙人及诸龙王。<a id="a-5J"></a>皆悉证知大誓成就。<a id="a-5K"></a>愿果不虚真实如是。</p>
  <p id="a5L">第四我救脱菩萨欲说大陀罗尼名阿那耆知罗(晋言救诸病苦)。<a id="a-5M"></a>消众毒药拔济众生。<a id="a-5N"></a>出于生死。<a id="a-5O"></a>未度者度未安者安。<a id="a-5P"></a>未得涅槃者令得涅槃。<a id="a-5Q"></a>此陀罗尼句。<a id="a-5R"></a>乃是过去七十七亿诸佛所说我欲说之。</p>
  <p id="a5S">阿摩赖帝　阿那婆赖帝　究支那帝　耆摩那帝　究吒婆赖多帝　阿耆摩梨难帝　婆若不梨那帝　乌奢钩帝　婆吒罗耆帝　乌稣那赖帝　陀摩赖帝　莎呵。</p>
  <p id="a5T">诵咒三遍。<a id="a-5U"></a>五色缕结作六结系两肩。</p>
  <p id="a5V">我今说此陀罗尼句时。<a id="a-5W"></a>三千大千世界其中所有一切众生。<a id="a-5X"></a>所有罪垢殃恶重病。<a id="a-5Y"></a>以我法音声震三千。<a id="a-5Z"></a>散入一切众生毛孔六情诸根。<a id="a-5a"></a>现在病苦郁蒸毒气。<a id="a-5b"></a>及过去业诸结恼热。<a id="a-5c"></a>一切消尽令无遗余。<a id="a-5d"></a>又诸行人厌离三界。<a id="a-5e"></a>欲求出要而不能得。<a id="a-5f"></a>我当为设无量方便。<a id="a-5g"></a>令其所求各得成办。<a id="a-5h"></a>如其国土有诸邻敌欲来侵陵。<a id="a-5i"></a>我当救之令得脱难。<a id="a-5j"></a>尔时国王应当惭愧。<a id="a-5k"></a>悔过自责归谢万民。<a id="a-5l"></a>净洁洗浴着新净衣。<a id="a-5m"></a>若高楼上若宫殿中。<a id="a-5n"></a>烧香散花礼十方佛。<a id="a-5o"></a>尔时当三称我名救脱菩萨。<a id="a-5p"></a>我今归依如是三说。<a id="a-5q"></a>尔时即当诵此陀罗尼三七二十一遍随其方面有贼来处。<a id="a-5r"></a>尔时当有八部鬼神。<a id="a-5s"></a>雨沙砾石放大黑风雷震霹雳。<a id="a-5t"></a>犹如天崩震动天地。<a id="a-5u"></a>尔时怨贼自然退散。<a id="a-5v"></a>我救脱菩萨拔济众生神力如是。</p>
  <p id="a5w">第五我跋陀和菩萨欲说大陀罗尼。<a id="a-5x"></a>此陀罗尼句。<a id="a-5y"></a>乃是过去七十七亿诸佛所说。<a id="a-5z"></a>我今欲说有陀罗尼名阿那耆置卢(晋言度脱众生)。<a id="a-60"></a>老病死苦及三涂苦。<a id="a-61"></a>众生现在病苦悉皆拯济。</p>
  <p id="a62">阿那支波昼　求守罗波昼　支富卢波昼　阿那稣呵兜波昼　乌奢钦波罗迦波昼　耆复那波昼　呵若呼帝奴婆昼　耆摩浮梨帝那波昼　乌稣帝楼波昼　耆波瞢波昼　阿婆罗帝那波昼　呼娑都波昼　耆摩梨帝那波昼　莎呵。</p>
  <p id="a63">诵咒五遍六色缕结作五结痛处系。</p>
  <p id="a64">此咒能令地作水相水作地相。<a id="a-65"></a>风作火相火作风相。<a id="a-66"></a>三千世界作微尘相。<a id="a-67"></a>色作虚空相虚空作色相。<a id="a-68"></a>下至金刚际上至净居天。<a id="a-69"></a>变为非色相。<a id="a-6A"></a>若三千大千世界内。<a id="a-6B"></a>有诸行人四大不调。<a id="a-6C"></a>行道滞碍互不调适。<a id="a-6D"></a>我以金色手摩其顶上。<a id="a-6E"></a>授与汤药令其所患消灭无余。<a id="a-6F"></a>行道得进四大轻便。<a id="a-6G"></a>有诸众生为宿业罪垢缠裹缚束。<a id="a-6H"></a>在三界狱无复出要。<a id="a-6I"></a>我时当以智慧火及禅定水。<a id="a-6J"></a>烧燃洗净令出三界。<a id="a-6K"></a>以萨婆若膏渍润令湿。<a id="a-6L"></a>令生法芽。<a id="a-6M"></a>拔其毒镞。<a id="a-6N"></a>咸使令发无上菩提道心。<a id="a-6O"></a>若诸众生于今现身欲求所愿者。<a id="a-6P"></a>欲求尊贵欲求聪明。<a id="a-6Q"></a>欲求总持欲求智慧。<a id="a-6R"></a>欲求见十方诸佛。<a id="a-6S"></a>面对共语得受记别。<a id="a-6T"></a>欲见我跋陀和菩萨。<a id="a-6U"></a>授与四沙门果。<a id="a-6V"></a>欲得命终生兜率天上见弥勒。<a id="a-6W"></a>欲生他方净佛国土现在佛前。<a id="a-6X"></a>当书写读诵修行此陀罗尼。<a id="a-6Y"></a>当少欲知足净持戒地。<a id="a-6Z"></a>常当惭愧修质直行。<a id="a-6a"></a>于一日一夜六时之中精进不阙。<a id="a-6b"></a>五辛酒肉不得过口。<a id="a-6c"></a>如是精进一百一十四日内外明彻。<a id="a-6d"></a>面对十方诸佛面睹受记。<a id="a-6e"></a>善男子汝过如是若干劫数。<a id="a-6f"></a>当得作佛国土如是。<a id="a-6g"></a>弟子众数寿命如是。<a id="a-6h"></a>若声闻人欲求四果者。<a id="a-6i"></a>亦当如是修行此陀罗尼功用正等无异。<a id="a-6j"></a>随根利钝所证差别。<a id="a-6k"></a>我跋陀和菩萨所说陀罗尼句。<a id="a-6l"></a>神力如是诚谛不虚。</p>
  <p id="a6m">第六我大势至菩萨欲说大陀罗尼名阿那耆置卢(晋言救诸病苦)。<a id="a-6n"></a>断诸疑网拔四倒毒箭令出三界。</p>
  <p id="a6o">耆富咤那帝　阿输波罗帝　耆昼卢波罗帝　阿输多波罗帝　乌那呼波罗帝　若牟耶波罗帝　图故昼波罗帝　若牟耶波罗帝　莎呵。</p>
  <p id="a6p">诵咒三遍缕三色结作三结系项。</p>
  <p id="a6q">此陀罗尼咒。<a id="a-6r"></a>七十七亿诸佛所说。<a id="a-6s"></a>我今说竟。<a id="a-6t"></a>此陀罗尼力能令三千大千世界地皆震裂。<a id="a-6u"></a>其中众生自然踊出。<a id="a-6v"></a>我时即以智慧力。<a id="a-6w"></a>一时接取安置一处。<a id="a-6x"></a>即以禅定清凉法水洗濯尘垢。<a id="a-6y"></a>摩抆拂拭安慰其心。<a id="a-6z"></a>譬如比丘入第三禅。<a id="a-70"></a>然后我当随根利钝。<a id="a-71"></a>应得阿耨多罗三藐三菩提者。<a id="a-72"></a>随其阶次悉皆给与。<a id="a-73"></a>若声闻人应得四沙门果者。<a id="a-74"></a>次第给与令满其愿。<a id="a-75"></a>有诸行人书写读诵此陀罗尼句。<a id="a-76"></a>现在身中四百四病。<a id="a-77"></a>破戒五逆及障道罪。<a id="a-78"></a>宿世微殃悉皆消灭无有遗余。<a id="a-79"></a>我大势至菩萨威神力故。<a id="a-7A"></a>令此行人所修转胜悉得成办。<a id="a-7B"></a>有诸行人在所生处得宿命智。<a id="a-7C"></a>百生千生百千万亿生通达无碍。<a id="a-7D"></a>如观掌中阿摩勒果。<a id="a-7E"></a>欲得闻持旋持总持。<a id="a-7F"></a>欲得四辩说法无碍。<a id="a-7G"></a>欲得佛十力四无所畏。<a id="a-7H"></a>欲得修佛三十二相八十种好速得成办。<a id="a-7I"></a>欲得金刚三昧超过十地入佛正位。<a id="a-7J"></a>应当书写读诵修行此陀罗尼。<a id="a-7K"></a>昼夜六时曾不废忘。<a id="a-7L"></a>净持戒地五辛酒肉悉不食之。<a id="a-7M"></a>少欲知足修质直行。<a id="a-7N"></a>修行此陀罗尼故。<a id="a-7O"></a>无有非人能触恼者。<a id="a-7P"></a>我时当与释梵四天王。<a id="a-7Q"></a>往诣是人所住之处安慰其心。<a id="a-7R"></a>令其所修日日增广。</p>
  <p id="a7S">第七我得大势菩萨欲说大陀罗尼名乌稣波置楼(晋言救诸病苦)。<a id="a-7T"></a>拯济群生出于三界。<a id="a-7U"></a>令诸行人得从万行。</p>
  <p id="a7V">阿那耆置楼　波罗帝那耆置楼　若摩陀罗耆置楼　阿输陀罗尼耆置楼乌稣波置那奢置楼　胡卢波置那耆置楼　遮波副波置楼　若无梨置波置楼　浮浮呼梨置波置楼　若无阿遮不梨帝楼　莎呵。</p>
  <p id="a7W">诵咒五遍缕三色结作三结系咽。</p>
  <p id="a7X">此陀罗尼句。<a id="a-7Y"></a>乃是过去四十亿恒河沙等诸佛所说。<a id="a-7Z"></a>我今已说。<a id="a-7a"></a>此陀罗尼力能令十佛世界六种震动。<a id="a-7b"></a>其中所有一切众生。<a id="a-7c"></a>以此陀罗尼法音光明入其毛孔。<a id="a-7d"></a>尘劳垢习一时消除。<a id="a-7e"></a>以我得大势威神力故。<a id="a-7f"></a>及此陀罗尼威神力故。<a id="a-7g"></a>此诸众生命终已后。<a id="a-7h"></a>悉得往生兜率天上面见弥勒。<a id="a-7i"></a>若诸行人欲求解脱。<a id="a-7j"></a>而为业障之所滞碍。<a id="a-7k"></a>懈怠懒惰三业不勤。<a id="a-7l"></a>我时即以智慧火禅定水。<a id="a-7m"></a>烧燃洗濯业垢障道令其惺悟。<a id="a-7n"></a>皆使令发菩提之心。<a id="a-7o"></a>有诸行人四大不调病苦婴身。<a id="a-7p"></a>有能读诵此陀罗尼者。<a id="a-7q"></a>我时当与八部鬼神四天大王往是人所。<a id="a-7r"></a>即时授与阿伽陀药。<a id="a-7s"></a>如意宝珠令无所乏。<a id="a-7t"></a>是善男子善女人。<a id="a-7u"></a>以我神力及陀罗尼力。<a id="a-7v"></a>转倍精进故即得大果。</p>
  <p id="a7w">第八我坚勇菩萨欲说大陀罗尼名阿那耆置楼(晋言救济众生)。<a id="a-7x"></a>出生死苦拯济三界贫穷众生如宝掌菩萨。<a id="a-7y"></a>亦如国王解髻中明珠施与贫穷。<a id="a-7z"></a>犹如慈父示子宝藏。<a id="a-80"></a>此陀罗尼力亦复如是。</p>
  <p id="a81">若无呼波置楼　乌稣多置楼　若无耆置楼　乌酥呼那耆置楼　若物殊置楼　毗利帝那置楼　乌奢钦置楼　遮不呼酥多置楼若无蜜多置楼　阿支不置楼　毗梨帝那置楼　莎呵。</p>
  <p id="a82">诵咒三遍缕三色结作七结痛处系。</p>
  <p id="a83">此陀罗尼句乃是过去七十七亿诸佛所说我今说之。<a id="a-84"></a>有诸国王其国土境水旱不调谷米不登。<a id="a-85"></a>尔时应当诵此陀罗尼七十七遍。<a id="a-86"></a>三称我名坚勇菩萨。<a id="a-87"></a>我时当敕阿耨大龙娑伽罗龙使诸小龙给足其水令国丰实若其国内疫病流行。<a id="a-88"></a>有诸众生病苦殃身。<a id="a-89"></a>我时当往诣是人所。<a id="a-8A"></a>随其偏发疗治救济。<a id="a-8B"></a>有诸众生乏于财物。<a id="a-8C"></a>我当给施令无所乏。<a id="a-8D"></a>若诸国王欲求所愿。<a id="a-8E"></a>应当修行此陀罗尼。<a id="a-8F"></a>若在塔中若空闲地。<a id="a-8G"></a>净洁洗浴着新净衣。<a id="a-8H"></a>七日七夜受持八戒。<a id="a-8I"></a>六时行道于一一时中。<a id="a-8J"></a>七遍诵此陀罗尼。<a id="a-8K"></a>若其国王心淳厚者。<a id="a-8L"></a>三日三夜即得如愿。<a id="a-8M"></a>极到七日无不克果。<a id="a-8N"></a>烧黑沉水白栴檀香。<a id="a-8O"></a>散五色花燃胡麻油灯。<a id="a-8P"></a>于月八日十四日十五日。<a id="a-8Q"></a>是时三称我名坚勇菩萨。<a id="a-8R"></a>我时当与天龙八部。<a id="a-8S"></a>往是人所与其所愿。<a id="a-8T"></a>是人若于梦中若惺悟心。<a id="a-8U"></a>或得珍宝或见白象或得果实。<a id="a-8V"></a>尔时当知即得所愿(此中本有文殊师利鸟稣吒咒二十九行丹本即无此咒诸本皆于广野鬼咒后有之二本错误重安于此故今此中除之)</p>
  <p id="a8W">(自名支波昼至下虚空藏菩萨陀罗尼后二纸十五行经二本独有丹藏皆无)</p>
  <p id="a8X">名支波昼　毗尼波昼　乌稣波昼。</p>
  <p id="a8Y">此咒有能正东向。<a id="a-8Z"></a>坐诵此普贤菩萨咒。<a id="a-8a"></a>若利根者即见普贤菩萨。<a id="a-8b"></a>若钝根者即得消一切障。</p>
  <p id="a8c">南无阿梨蛇婆路翅堤舍波罗蛇菩提萨埵婆摩诃萨埵婆　多掷他　阇婆毗时　宾头毗时弥楼毗时　萨婆迦摩叉陀　毗时识叉娑婆呵　多掷他　阿摩智婆罗摩智　涅摩智　婆罗智　散波罗卑反智　伊未尼　至未尼　饥利尼　阿卢阿尼　卢呵尼　陀罗尼　叹波尼　阿婆罗尼　散婆罗尼　散婆罗尼　尼婆罗尼　尼婆罗尼　阿婆罗尼　散婆罗尼　利婆尼　阿利波尼　那那叵那叵那叵尼　囊茶　囊那茶茶茶尼　散蜜掷　兜他罗囊　莎呵　南无阿利也　婆路翅提　舍婆罗写菩提萨埵写也摩诃萨埵写。</p>
  <p id="a8d">行此之法。<a id="a-8e"></a>于闲静处若阿练若处。<a id="a-8f"></a>于观世音像前。<a id="a-8g"></a>经行诵之一日一夜。<a id="a-8h"></a>即见观世音。</p>
  <p id="a8i">南无观世音菩萨救护世间者。<a id="a-8j"></a>我某甲今诚归依。<a id="a-8k"></a>欲求所愿悉得当与我。<a id="a-8l"></a>若欲坐禅读诵欲多闻义。<a id="a-8m"></a>欲为人说法教化邪见。<a id="a-8n"></a>欲求衣食供养。<a id="a-8o"></a>一切所愿必得。<a id="a-8p"></a>若能一日一夜不食。<a id="a-8q"></a>净洗浴着净衣。<a id="a-8r"></a>独处经行诵此陀罗尼。<a id="a-8s"></a>所愿必得。<a id="a-8t"></a>即说陀罗尼句。</p>
  <p id="a8u">南无观世音师子无畏音大慈柔软音大梵清净音大光普照音天人丈夫音能施众生乐济度生死岸。</p>
  <p id="a8v">观世音菩萨陀罗尼。</p>
  <p id="a8w">南无观世音菩萨　多掷哆丘梨丘梨头吒头吒　婆度斯摩弥　婆罗呵啰哆　莎呵。</p>
  <p id="a8x">此陀罗尼晨朝三遍诵之一切吉祥。</p>
  <p id="a8y">乐虚空藏陀罗尼。</p>
  <p id="a8z">南无佛兜佛多摩诃目健连莎多掷哆　倚利吉利弥和[臣*知]利　萨婆伽倚弥利萨婆伽弥利莎呵(此咒十二行第二卷第三幅亦有之丹本彼中亦无今以重沓彼中除之)</p>
  <p id="a90">此陀罗尼要月十四十五日明星出时。<a id="a-91"></a>诵之八百遍。<a id="a-92"></a>烧好沉水香香烟不绝。<a id="a-93"></a>要用黄花八百枚令人得福。<a id="a-94"></a>若善男子现身安隐。<a id="a-95"></a>求心中所愿无不获得。<a id="a-96"></a>若是女人化成男子。<a id="a-97"></a>能至心一日一夜六时行道诵持之者。<a id="a-98"></a>却三劫之罪永不入恶趣。<a id="a-99"></a>要用春秋凉时三月八月四月九月。<a id="a-9A"></a>余时不如。</p>
  <p id="a9B">虚空藏菩萨陀罗尼。</p>
  <p id="a9C">多掷哆　阿弥阇　阿弥阇　迦留尼迦　遮罗遮罗　散遮罗　毗遮罗　迦留尼迦　啰茂罗茂罗　毗迦陀疑　摩摩去复奢摩那　迦留尼迦　真多摩尼　富罗移　迦留尼迦　萨堆舍摩多婆陀阿若陀梨破穷留提毗脾迦穷　持栗踊毗脾迦迦穷迦留尼迦　迦留尼迦　富梨陀兜摩阿舍　萨埵波利波遮阿轲迦提　莎呵。</p>
  <p id="a9D">若有众生种种诸病。<a id="a-9E"></a>逼切其身其心散乱。<a id="a-9F"></a>聋盲喑哑诸根不具。<a id="a-9G"></a>支节各异将有死相。<a id="a-9H"></a>如是等事一向称虚空藏菩萨陀罗尼。</p>
  <p id="a9I">我释摩男菩萨。<a id="a-9J"></a>今欲说大神咒拥护诸众生。<a id="a-9K"></a>国土虚弱事刀兵。<a id="a-9L"></a>及寇贼疫病悉皆消灭。<a id="a-9M"></a>所说大神咒功力如是。</p>
  <p id="a9N">昙无呼稣兜流　昙蜜耆兜流　昙蜜毕梨兜流　奢副都兜流　莎呵。</p>
  <p id="a9O">诵咒三遍。<a id="a-9P"></a>缕八色结作四结系两脚。</p>
  <p id="a9Q">此神咒力。<a id="a-9R"></a>能令百阎浮提千阎浮提万阎浮提六返震动。<a id="a-9S"></a>一佛境界悉能为之。<a id="a-9T"></a>其中诸王统理民物。<a id="a-9U"></a>不以节度故。<a id="a-9V"></a>使邻国刀兵竞起。<a id="a-9W"></a>天龙恚怒水旱不调。<a id="a-9X"></a>国王尔时责己修德。<a id="a-9Y"></a>慈惠天下宽纵民物。<a id="a-9Z"></a>征善舍恶宽余众生。<a id="a-9a"></a>忏悔惭愧与民更始。<a id="a-9b"></a>从此日夜万恶都息众善普集。<a id="a-9c"></a>天龙欢喜雨泽以时。<a id="a-9d"></a>五谷熟成疫气消灭。<a id="a-9e"></a>王于尔时日日三时。<a id="a-9f"></a>应当读诵此陀罗尼。<a id="a-9g"></a>所愿成就真实不虚。<a id="a-9h"></a>我释摩男菩萨所说如是。<a id="a-9i"></a>劝嘱诸国王事。<a id="a-9j"></a>阿难比丘所说神咒。</p>
  <p id="a9k">名支富敷胡(晋言生死长眠令得惺悟)乌啄支富敷胡(晋言众生五欲淤泥中卧提拔令出)毕梨帝囊支富敷胡(晋言众生为无明贪欲瞋恚所中我今拔出)</p>
  <p id="a9l">此陀罗尼力。<a id="a-9m"></a>能令众生心得解脱。<a id="a-9n"></a>毕竟一乘不堕小乘。<a id="a-9o"></a>毕竟清净圆满具足。<a id="a-9p"></a>有诸众生迷于大乘。<a id="a-9q"></a>以咒力故还得决定。<a id="a-9r"></a>犹如浊水置诸神珠。<a id="a-9s"></a>以珠力故水则湛清。<a id="a-9t"></a>此陀罗尼势分所及。<a id="a-9u"></a>众生蒙祐悉得解脱。<a id="a-9v"></a>此陀罗尼咒。<a id="a-9w"></a>三千世界须弥山王。<a id="a-9x"></a>皆悉动摇不安其所。<a id="a-9y"></a>帝释天王惊怖出宫。<a id="a-9z"></a>是谁神变乃至如是。<a id="a-A0"></a>诸龙王宫皆悉震动。<a id="a-A1"></a>懎懎不安如动花树。<a id="a-A2"></a>诸龙惊走逃窜孔穴。<a id="a-A3"></a>诸神仙人心迷脑转。<a id="a-A4"></a>山山相博不安其所。<a id="a-A5"></a>四大海水为之踊沸。<a id="a-A6"></a>鱼鳖鼋鼍藏窜孔穴。<a id="a-A7"></a>此大神咒神力如是。<a id="a-A8"></a>其有读诵书写竹帛。<a id="a-A9"></a>此人现得佛光三昧。<a id="a-AA"></a>能除七百七十亿劫生死重罪悉灭无余。<a id="a-AB"></a>阿难比丘说此陀罗尼咒竟真实如是。</p>
  <p id="aAC">普贤菩萨所说大陀罗尼神咒经。</p>
  <p id="aAD">名支波啄(晋言决定)。<a id="a-AE"></a>毗尼波啄(晋言断结)。<a id="a-AF"></a>乌稣波啄(晋言生尽)</p>
  <p id="aAG">此咒能令众生心得解脱。<a id="a-AH"></a>灭三毒病却障道罪。<a id="a-AI"></a>他方怨贼悉皆摧灭。<a id="a-AJ"></a>境内所有怨家盗贼悉能穰之。<a id="a-AK"></a>若行旷野恶兽毒虫。<a id="a-AL"></a>闻此陀罗尼神咒。<a id="a-AM"></a>口则闭塞不能为害。<a id="a-AN"></a>此陀罗尼咒。<a id="a-AO"></a>乃是过去四十亿诸佛所说。<a id="a-AP"></a>我今说之。<a id="a-AQ"></a>其有修行此陀罗尼者。<a id="a-AR"></a>愿果不虚今故略说。</p>
  <p id="aAS">大悲观世音菩萨摩诃萨说大陀罗尼神咒。</p>
  <p id="aAT">南无勒囊利蛇蛇　南无阿利蛇　婆路吉抵舍伏罗蛇　菩提萨埵蛇　摩诃萨埵蛇　摩诃萨埵蛇　伊瞢多崩　婆罗婆叉弥　佛婆禅摩　北至窒士耽萨埵　南无勒囊利蛇蛇　南无阿利蛇　婆路吉抵舍伏罗蛇　菩提萨埵蛇　摩诃萨埵蛇　多掷哆修目[仁-二+企]　毗目[仁-二+企]　伏流修目流毗修目流　输那泞　比轮那泞　摩诃思多婆兜　摩首罗兜　摩富抵婆婆抵多　婆首沙兜　莎呵。</p>
  <p id="aAU">此陀罗尼。<a id="a-AV"></a>若人癞病若白癞。<a id="a-AW"></a>若赤癞若黄癞病。<a id="a-AX"></a>若狂狗啮若身恶疮。<a id="a-AY"></a>若被箭射刀枪伤破。<a id="a-AZ"></a>以此陀罗尼咒咒土三七二十一遍。<a id="a-Aa"></a>以涂疮上即得差愈真实如是。</p>
  <p id="aAb">十五观世音菩萨愿果。</p>
  <p id="aAc">南无勤囊利蛇蛇　南无阿利蛇　婆路吉抵舍伏罗蛇　菩提萨埵蛇　摩诃萨埵蛇　多掷哆　南无摩诃迦留尼迦　南无萨婆萨埵　布多[少/兔]剑卑泞　南无萨婆萨埵囊　弥多罗质多多蛇　南无萨婆脾蛇　散那木叉迦罗蛇　南无萨婆槃怛跢陀迦罗迦罗　南无萨婆婆蛇　睒摩囊迦罗蛇　南无萨婆比蛇　耶木叉迦罗蛇　南无萨婆萨埵　涅槃波罗耶舍迦罗蛇　南无摩诃菩提萨埵摩吉埵囊伊瞢呵利蛇　婆路吉抵舍伏罗蛇希力提蛇　摩拔提霜弥　萨婆羯磨力陀莎陀罗尼　萨婆比蛇蛇　波罗慕羼尼多掷哆秀留秀留秀留　兜流兜流兜流　希利希利弥利弥利思利思利　提利提利阇梨阇梨阇梨阇梨　泞郁勒利目勤利　摩诃迦斯具利　乾陀犁陀罗邲地。<a id="a-Ad"></a>摩登祈福迦罗斯　豆离豆离　豆离　昙弥昙弥昙弥泞　膻坻膻多　摩耶斯目帝　毗目偙折移肥折移肥　湖利　酩躎力弥　希利弥富旦泞　稣慕抵修赖斯阇弥律抵阇弥　律多婆多婆但坭难提难提目[仁-二+企]　旃陀离旋陀罗目[仁-二+企]钵陀哆半陀莽目俭修陀迦絺修利蛇　波罗沙脾修利蛇赖世　弥婆迦婆律　[挺-壬+(一/巾)]婆罗喻哆婆罗懒因罗因坻罗伽罗侈　婆移阿赖振阇弥坻摩诃波腊脾屯豆[卄/脾]莎离　摩豆沙离摩豆沙离　萨婆萨埵　阿[少/兔]剑婆陀蛇　婆陀蛇婆陀蛇　佛驮摩[少/兔]沫罗　[仁-二+頡]昙摩摩　耨沫罗希　僧伽摩耨沫罗希　佛陀蛇佛陀蛇　希厘提蛇　摩耨沫罗希菩提蛇菩提萨埵　萨婆羯摩　莎呵　阿婆罗陀蛇　莎呵　迦留尼迦蛇　莎呵　羯摩哆莎呵　莎陀蛇　莎呵　南无阿利蛇　婆路吉抵舍伏罗蛇　悉缠兜墓陀罗钵陀　莎呵。</p>
  <p id="aAe">行此咒法。<a id="a-Af"></a>于二月十五日。<a id="a-Ag"></a>以牛屎涂地。<a id="a-Ah"></a>以瓦器新好者盛香。<a id="a-Ai"></a>十一瓦器盛乳。<a id="a-Aj"></a>须一灯须烧好香华贯鬘。<a id="a-Ak"></a>三日断食一日三时澡浴。<a id="a-Al"></a>应布草于地。<a id="a-Am"></a>于七日中诵咒八百遍。<a id="a-An"></a>应观世音像前。<a id="a-Ao"></a>应着新净衣。<a id="a-Ap"></a>烧黑坚沉水香。<a id="a-Aq"></a>三时诵此咒必得吉祥。<a id="a-Ar"></a>随心所愿必得不虚。<a id="a-As"></a>若咒水若咒土若结缕。<a id="a-At"></a>若咒芥子烧之若咒草。<a id="a-Au"></a>随意所便用治身病。<a id="a-Av"></a>要于食前咒之众病除愈此咒随心所愿。<a id="a-Aw"></a>应七日七夜中行之。<a id="a-Ax"></a>亦使上来所说能得行之吉是咒是随心自在咒。<a id="a-Ay"></a>是观世音菩萨摩诃萨大悲故。<a id="a-Az"></a>说诸欲所求悉得如愿。<a id="a-B0"></a>是咒能灭一切怖畏。<a id="a-B1"></a>能除一切病痛。<a id="a-B2"></a>能解一切系缚。<a id="a-B3"></a>能除一切怨害。<a id="a-B4"></a>能除一切蛊道毒药。<a id="a-B5"></a>能灭一切热病。<a id="a-B6"></a>能降伏一切魔怨。<a id="a-B7"></a>能除一切颠狂鬼病。<a id="a-B8"></a>若欲远行当诵此咒自结衣角。<a id="a-B9"></a>能除一切众恶。<a id="a-BA"></a>若结染色缕系病人身无不除愈。<a id="a-BB"></a>若以水渍洒若以黑缕结之。<a id="a-BC"></a>能自护身并护他人。<a id="a-BD"></a>能令至堕地狱悉蒙解脱。<a id="a-BE"></a>此观世音菩萨摩诃萨本所誓愿拔度一切广救众生。<a id="a-BF"></a>真实如是诚谛不虚。</p>
  <p id="aBG">佛说旷野鬼神阿吒婆拘咒经。<a id="a-BH"></a>除众生苦患诸疾尔时鬼神即说咒曰。</p>
  <p id="aBI">头留弥头留弥　陀咩多陀咩　头留咩　头留咩　头留咩　吟尼利尼利那罗那罗尼利尼利尼利尼利那罗[少/兔]富尼利豆茶泞摩诃豆茶泞豆茶泞究吒泞摩诃究吒泞摩诃究吒泞　究吒泞多吒泞　摩诃多吒泞多吒泞　吒吒吒吒吒吒摩诃吒吒　阿毗阿毗摩诃阿毗　阿毗利　阿毗利　摩诃阿毗利　阿毗阿婆阿毗阿婆阿毗阿婆　阿毗　阿婆阿徙阿徙　摩诃阿徙阿徙利尼利尼　摩诃利尼利尼首娄首娄　摩诃首娄首娄仇娄　摩诃仇娄仇娄　茂留仇牟优仇牟　娄仇牟仇摩仇摩仇摩　希利希利希利希利　伊持伊持伊持伊持　比持比持比持比持　呵啰呵啰呵啰呵啰　希尼希尼希尼希尼　休尼休尼休尼休尼　诃那诃那诃那诃那　牟尼牟尼牟尼牟尼　摩诃牟尼牟尼婆罗　婆兰尼利师知路迦遮利耶　时那时那时那时那　赖沙婆时那时那时那时那　赖沙婆　那暮蛇　修竭多牟尼那暮蛇　修竭多牟尼迦罗　摩阇竭提多蛇　舍摩陀摩　舍摩陀摩　舍摩陀摩目多咩提　那比时多弥罗　留师多弥牟尼那比阇那弥修竭都多摩牟尼那比阇那弥。</p>
  <p id="aBJ">世尊此陀罗尼句。<a id="a-BK"></a>为四部众令得安隐离诸恼患。<a id="a-BL"></a>众魔恶鬼盗贼水火旋岚恶风罗刹恶鬼。<a id="a-BM"></a>热病冷病风病等分诸病。<a id="a-BN"></a>家业衰耗所向不利恶兽卒暴。<a id="a-BO"></a>急诵此咒一切解脱。<a id="a-BP"></a>今当重说陀罗尼咒。</p>
  <p id="aBQ">阿车阿眵牟尼　摩诃牟尼牟尼　奥尼休休　摩那力迦休休　阎迦那吒阿吒阿迦那吒阿多那　知阿多波吒阿吒那吒那吒流豆流豆休休豆　希尼希尼希尼希尼　乌仇摩乌仇摩乌仇摩乌仇摩　希利希利　尼利尼利　摩诃尼利　莎诃。</p>
  <p id="aBR">今为某甲等在所作护。<a id="a-BS"></a>若有诸鬼食人精气者。<a id="a-BT"></a>若损人资产者耗人财物者。<a id="a-BU"></a>如是一切诸怖畏等。<a id="a-BV"></a>悉为某甲等作无量救护。<a id="a-BW"></a>即说咒曰。</p>
  <p id="aBX">流摩流摩流摩流摩　希利希利希利希利　仇那仇那仇那仇那　仇[少/兔]仇[少/兔]仇[少/兔]仇[少/兔]　仇留仇留仇留仇留　休娄休娄休娄休娄　希利希利　暮休暮休暮休暮休　暮希利暮希利暮希利暮希利　休休休牟休摩休咩泯摩咩思　摩诃提尼罗咩吼莎呵。</p>
  <p id="aBY">如上所说莫令某甲有王贼水火风日月星辰鬼神等畏。<a id="a-BZ"></a>或有余恶知识心怀恶害者。<a id="a-Ba"></a>令其自遇灾祸苦恼。<a id="a-Bb"></a>不越此界不犯此咒。<a id="a-Bc"></a>一切阿修罗夜叉罗刹诸龙等。<a id="a-Bd"></a>恶人非人等不能为害。<a id="a-Be"></a>尔时四众闻说此咒欢喜奉行。</p>
 </body>
</html>