<!doctype html>
<html id="z3IBU1wV6" data-ver="925">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="unknown">
 </head>
 <body>
  <h1 id="a1">大方广如来秘密藏经卷上</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城祇阇崛山，<a id="a-5"></a>与大比丘僧八千人俱。<a id="a-6"></a>菩萨摩诃萨三万二千，<a id="a-7"></a>众所知识，<a id="a-8"></a>得陀罗尼，<a id="a-9"></a>无碍辩才，<a id="a-A"></a>得无生法忍，<a id="a-B"></a>降伏魔怨，<a id="a-C"></a>一切法中快得自在，<a id="a-D"></a>善能种种神通变化，<a id="a-E"></a>善知一切禅定三昧入出自在，<a id="a-F"></a>为诸众生作不请友，<a id="a-G"></a>永离盖缠，<a id="a-H"></a>善能了知诸众生根，<a id="a-I"></a>善知依止于了义法，<a id="a-J"></a>净修六度到于彼岸，<a id="a-K"></a>游戏五通教化众生心无厌倦，<a id="a-L"></a>无量无边百千万亿那由他劫久修诸行，<a id="a-M"></a>已曾供养无量诸佛，<a id="a-N"></a>善为诸佛之所护持，<a id="a-O"></a>护正法城不断佛种，<a id="a-P"></a>常以圣德悦乐一切，<a id="a-Q"></a>转妙法轮，<a id="a-R"></a>善能往来无边佛土，<a id="a-S"></a>奉觐诸佛，<a id="a-T"></a>大师子吼，<a id="a-U"></a>治大法船，<a id="a-V"></a>击大法鼓，<a id="a-W"></a>吹大法蠡，<a id="a-X"></a>善集一切福德庄严，<a id="a-Y"></a>相好严身，<a id="a-Z"></a>念慧坚进，<a id="a-a"></a>善知惭愧，<a id="a-b"></a>法喜自娱，<a id="a-c"></a>具足成就大慈大悲，<a id="a-d"></a>隐蔽日月所有光明，<a id="a-e"></a>利衰毁誉称讥苦乐——是世八法所不能污，<a id="a-f"></a>不高不下，<a id="a-g"></a>善断爱恚，<a id="a-h"></a>常与方便智慧相应，<a id="a-i"></a>随众生根善开化之，<a id="a-j"></a>救无救者，<a id="a-k"></a>有所为作善观察之，<a id="a-l"></a>身口意业无诸过患，<a id="a-m"></a>善能集于定慧庄严，<a id="a-n"></a>其心调柔犹如大龙，<a id="a-o"></a>如大师子降伏外道，<a id="a-p"></a>善能进趣大丈夫行离诸怖畏，<a id="a-q"></a>善能决断诸众生疑，<a id="a-r"></a>善能劝请无量诸佛转于法轮，<a id="a-s"></a>善住大愿，<a id="a-t"></a>永离二见，<a id="a-u"></a>常勤度脱一切众生，<a id="a-v"></a>善知垢净所起因缘，<a id="a-w"></a>善修正念，<a id="a-x"></a>不起声闻、<a id="a-y"></a>缘觉之念，<a id="a-z"></a>不舍一切智宝之心，<a id="a-10"></a>其心清净犹如虚空，<a id="a-11"></a>其身柔软，<a id="a-12"></a>心无染污志意无坏，<a id="a-13"></a>随所至处心无染著，<a id="a-14"></a>妙音和软，<a id="a-15"></a>有所言说显露易解，<a id="a-16"></a>其言清白说无染法句，<a id="a-17"></a>常观他德，<a id="a-18"></a>勇猛无侣，<a id="a-19"></a>志欲道场。<a id="a-1A"></a>其名曰：<a id="a-1B"></a>山刚菩萨、<a id="a-1C"></a>大山菩萨、<a id="a-1D"></a>持山岩菩萨、<a id="a-1E"></a>山积王菩萨、<a id="a-1F"></a>石山王菩萨、<a id="a-1G"></a>大进菩萨、<a id="a-1H"></a>信进菩萨、<a id="a-1I"></a>极进菩萨、<a id="a-1J"></a>喜手菩萨、<a id="a-1K"></a>宝印手菩萨、<a id="a-1L"></a>宝手菩萨、<a id="a-1M"></a>德手菩萨、<a id="a-1N"></a>灯手菩萨、<a id="a-1O"></a>常举手菩萨、<a id="a-1P"></a>常下手菩萨、<a id="a-1Q"></a>常喜根菩萨、<a id="a-1R"></a>常思念菩萨、<a id="a-1S"></a>常勤菩萨、<a id="a-1T"></a>常观菩萨、<a id="a-1U"></a>法勇王菩萨、<a id="a-1V"></a>净宝光明威德王菩萨、<a id="a-1W"></a>摩尼光王菩萨、<a id="a-1X"></a>过诸盖菩萨、<a id="a-1Y"></a>总持自在王菩萨、<a id="a-1Z"></a>发心转法轮菩萨、<a id="a-1a"></a>法勇菩萨、<a id="a-1b"></a>净众生宝勇菩萨、<a id="a-1c"></a>道分味菩萨、<a id="a-1d"></a>捷辩菩萨、<a id="a-1e"></a>无碍辩菩萨、<a id="a-1f"></a>不动足进菩萨、<a id="a-1g"></a>金刚足进菩萨、<a id="a-1h"></a>金刚志菩萨、<a id="a-1i"></a>虚空藏菩萨、<a id="a-1j"></a>相好积严菩萨、<a id="a-1k"></a>坏魔网菩萨、<a id="a-1l"></a>胜志菩萨、<a id="a-1m"></a>导师菩萨、<a id="a-1n"></a>喜见菩萨，<a id="a-1o"></a>贤护等十六大士，<a id="a-1p"></a>弥勒等贤劫菩萨。<a id="a-1q"></a>兜率陀天曼陀罗华香等而为上首，<a id="a-1r"></a>他化自在天王等三万二千，<a id="a-1s"></a>如是天子，<a id="a-1t"></a>及余趣向于大乘者，<a id="a-1u"></a>三千大千世界之中释、<a id="a-1v"></a>梵、<a id="a-1w"></a>护世，<a id="a-1x"></a>欲界、<a id="a-1y"></a>色界、<a id="a-1z"></a>净居诸天，<a id="a-20"></a>一切来集，<a id="a-21"></a>恭敬供养礼拜如来。</p>
  <p id="a22">尔时，<a id="a-23"></a>世尊为于无量百千大众恭敬围绕而演说法。<a id="a-24"></a>是时，<a id="a-25"></a>东方去此佛土七十二亿刹，<a id="a-26"></a>彼有佛土，<a id="a-27"></a>名曰常出大法之音。<a id="a-28"></a>其国有佛，<a id="a-29"></a>号曰宝杖如来、<a id="a-2A"></a>应供、<a id="a-2B"></a>正遍知觉，<a id="a-2C"></a>今者现在。<a id="a-2D"></a>如是常出大法音国，<a id="a-2E"></a>一切江河池泉诸水，<a id="a-2F"></a>一切树林，<a id="a-2G"></a>一切众华，<a id="a-2H"></a>一切诸叶，<a id="a-2I"></a>一切华果，<a id="a-2J"></a>一切台观，<a id="a-2K"></a>常出法宝无上法音。<a id="a-2L"></a>彼土众生，<a id="a-2M"></a>常闻如是胜妙法音。<a id="a-2N"></a>是宝杖佛常出大法音国，<a id="a-2O"></a>有菩萨名无量志庄严王。<a id="a-2P"></a>是菩萨观宝杖佛已，<a id="a-2Q"></a>犹如壮士屈伸臂顷，<a id="a-2R"></a>没是常出大法音国；<a id="a-2S"></a>一念之顷，<a id="a-2T"></a>而来至此娑婆世界。</p>
  <p id="a2U">时，<a id="a-2V"></a>无量志庄严王菩萨，<a id="a-2W"></a>化作八万四千宝台，<a id="a-2X"></a>妙宝所成，<a id="a-2Y"></a>四方四柱，<a id="a-2Z"></a>纵广正等，<a id="a-2a"></a>庄严极妙。<a id="a-2b"></a>一一宝台化作八万四千宝树，<a id="a-2c"></a>华果茂盛。<a id="a-2d"></a>一一树下皆悉化作宝师子座，<a id="a-2e"></a>众宝厕填，<a id="a-2f"></a>皆悉敷置百千妙衣。<a id="a-2g"></a>是诸座上皆见佛坐，<a id="a-2h"></a>形色相貌如释迦牟尼。<a id="a-2i"></a>是无量志庄严王菩萨现是化已，<a id="a-2j"></a>化虚空中化作宝盖，<a id="a-2k"></a>纵广正等百千由旬，<a id="a-2l"></a>垂悬缯彩，<a id="a-2m"></a>铃网庄饰。<a id="a-2n"></a>风吹铃网，<a id="a-2o"></a>出柔和微妙可爱软音，<a id="a-2p"></a>其音遍告三千大千佛之世界。<a id="a-2q"></a>时此三千大千世界，<a id="a-2r"></a>平坦如掌，<a id="a-2s"></a>生宝莲华供养如来。<a id="a-2t"></a>时无量志庄严王菩萨，<a id="a-2u"></a>以八万四千宝台而自围绕，<a id="a-2v"></a>来诣佛所。</p>
  <p id="a2w">是时，<a id="a-2x"></a>大众见是化已，<a id="a-2y"></a>得未曾有，<a id="a-2z"></a>而作是言：<a id="a-30"></a>“如今所见此大士来庄严事相，<a id="a-31"></a>必说大法！<a id="a-32"></a>”及此三千大千世界诸庄严事，<a id="a-33"></a>又上空中垂悬宝盖于如来上，<a id="a-34"></a>一切天宫悉皆隐蔽。</p>
  <p id="a35">是时，<a id="a-36"></a>大德摩诃迦葉，<a id="a-37"></a>承佛神力，<a id="a-38"></a>从座而起，<a id="a-39"></a>整衣服，<a id="a-3A"></a>偏袒右肩，<a id="a-3B"></a>右膝著地，<a id="a-3C"></a>向佛合掌，<a id="a-3D"></a>而说偈言：</p>
  <p id="a3E">“无垢净光从空出，<a id="a-3F"></a> 隐蔽释梵诸光明，</p>
  <p id="a3G">及蔽日月珠火光，<a id="a-3H"></a> 唯愿人尊说此相。</p>
  <p id="a3I">此空中现妙宝盖，<a id="a-3J"></a> 遍覆百千由旬地，</p>
  <p id="a3K">幢幡铃网以庄严，<a id="a-3L"></a> 世尊今将雨法雨。</p>
  <p id="a3M">铃网所出妙声音，<a id="a-3N"></a> 其音遍告此佛界，</p>
  <p id="a3O">有闻音者烦恼息，<a id="a-3P"></a> 为何利益说此事？</p>
  <p id="a3Q">三千世界平等掌，<a id="a-3R"></a> 百千莲华从地出，</p>
  <p id="a3S">华香适意悦身心，<a id="a-3T"></a> 是何威德之所为？</p>
  <p id="a3U">东方遍放金色光，<a id="a-3V"></a> 八万四千妙宝台，</p>
  <p id="a3W">台内宝树师子座，<a id="a-3X"></a> 见如导师释师子。</p>
  <p id="a3Y">导师此是何利事？<a id="a-3Z"></a> 见此事者何增益？</p>
  <p id="a3a">此是何种欲佛知，<a id="a-3b"></a> 现此无量诸神变？<a id="a-3c"></a>”</p>
  <p id="a3d">尔时，<a id="a-3e"></a>佛告摩诃迦葉：<a id="a-3f"></a>“东方去此七十二亿佛土，<a id="a-3g"></a>有国名常出大法音。<a id="a-3h"></a>彼中有佛号曰宝杖，<a id="a-3i"></a>今者现在。<a id="a-3j"></a>彼有菩萨，<a id="a-3k"></a>名无量志庄严王，<a id="a-3l"></a>来至此土，<a id="a-3m"></a>见我礼拜咨受听法。<a id="a-3n"></a>为诸菩萨生大法欲，<a id="a-3o"></a>生大法力，<a id="a-3p"></a>集大法智，<a id="a-3q"></a>欲显常出大法音国所有功德，<a id="a-3r"></a>及宝杖佛所有功德。<a id="a-3s"></a>以此缘故，<a id="a-3t"></a>是无量志庄严王菩萨，<a id="a-3u"></a>而来至此娑婆世界，<a id="a-3v"></a>一日一夜所利众生，<a id="a-3w"></a>多于汝等满此三千大千世界诸大声闻法利众生。<a id="a-3x"></a>假令汝等数如稻麻竹苇甘蔗丛林，<a id="a-3y"></a>寿命一劫所利众生，<a id="a-3z"></a>犹尚不等！<a id="a-40"></a>”</p>
  <p id="a41">大德迦葉白言：<a id="a-42"></a>“世尊，<a id="a-43"></a>阎浮提人，<a id="a-44"></a>若得闻是善丈夫名，<a id="a-45"></a>尚得大利，<a id="a-46"></a>况有信心复闻说法！<a id="a-47"></a>”</p>
  <p id="a48">时，<a id="a-49"></a>无量志庄严王菩萨及诸宝台，<a id="a-4A"></a>住如来前，<a id="a-4B"></a>顶礼佛足。<a id="a-4C"></a>当礼佛时，<a id="a-4D"></a>令是三千大千世界六种震动，<a id="a-4E"></a>百千伎乐不鼓自鸣。<a id="a-4F"></a>一切大众礼如来足。</p>
  <p id="a4G">尔时，<a id="a-4H"></a>无量志庄严王菩萨绕佛三匝，<a id="a-4I"></a>及与八万四千宝台亦绕三匝。<a id="a-4J"></a>绕三匝已，<a id="a-4K"></a>向佛合掌，<a id="a-4L"></a>以偈赞佛：</p>
  <p id="a4M">“善能柔软微妙语，<a id="a-4N"></a> 无错无杂净无垢，</p>
  <p id="a4O">善名威德慧中胜，<a id="a-4P"></a> 我今稽首最胜仙。</p>
  <p id="a4Q">多百千亿功德满，<a id="a-4R"></a> 施安隐乐灭百苦，</p>
  <p id="a4S">仁大悲喜等三界，<a id="a-4T"></a> 而演说法除尘垢。</p>
  <p id="a4U">十方诸佛叹仁德，<a id="a-4V"></a> 善逝恶时得菩提，</p>
  <p id="a4W">度恶众生无疲倦，<a id="a-4X"></a> 度一众生尚为难。</p>
  <p id="a4Y">一切诸佛悉平等，<a id="a-4Z"></a> 智慧通等号人尊，</p>
  <p id="a4a">成佛无等白净法，<a id="a-4b"></a> 示现卑劣调众生。</p>
  <p id="a4c">尊若悉示佛境界，<a id="a-4d"></a> 一切众生心迷乱，</p>
  <p id="a4e">大悲为利是等故，<a id="a-4f"></a> 修彼所行演说法。</p>
  <p id="a4g">人尊智胜众所乐，<a id="a-4h"></a> 常先和颜柔软语，</p>
  <p id="a4i">算数人天德无等，<a id="a-4j"></a> 是故欢喜顶礼尊。</p>
  <p id="a4k">一切智等诸众生，<a id="a-4l"></a> 尽诸法降降外道，</p>
  <p id="a4m">一切智见伏魔怨，<a id="a-4n"></a> 稽首百力降诸力。</p>
  <p id="a4o">常乐真实诚谛语，<a id="a-4p"></a> 善知如说如所行，</p>
  <p id="a4q">苦乐不动如山王，<a id="a-4r"></a> 我今稽首施世乐。<a id="a-4s"></a>”</p>
  <p id="a4t">尔时，<a id="a-4u"></a>无量志庄严王菩萨，<a id="a-4v"></a>偈赞佛已，<a id="a-4w"></a>而白佛言：<a id="a-4x"></a>“世尊，<a id="a-4y"></a>宝杖如来问讯世尊：<a id="a-4z"></a>少病少恼，<a id="a-50"></a>起居轻利，<a id="a-51"></a>安乐行不？<a id="a-52"></a>世尊，<a id="a-53"></a>我今欲少请问如来、<a id="a-54"></a>应供、<a id="a-55"></a>正遍觉。<a id="a-56"></a>若佛听者，<a id="a-57"></a>乃敢咨启。<a id="a-58"></a>”</p>
  <p id="a59">佛告无量志庄严王菩萨：<a id="a-5A"></a>“善男子，<a id="a-5B"></a>如来常听，<a id="a-5C"></a>随所有疑，<a id="a-5D"></a>恣汝所问。<a id="a-5E"></a>吾当随汝所问演说，<a id="a-5F"></a>悦可汝心。<a id="a-5G"></a>”</p>
  <p id="a5H">“如是，<a id="a-5I"></a>世尊，<a id="a-5J"></a>愿乐欲闻。<a id="a-5K"></a>”时，<a id="a-5L"></a>无量志庄严王菩萨白言：<a id="a-5M"></a>“世尊，<a id="a-5N"></a>我从先佛如来、<a id="a-5O"></a>应供、<a id="a-5P"></a>正遍觉闻，<a id="a-5Q"></a>有法名如来秘密藏。<a id="a-5R"></a>若有菩萨住是秘藏，<a id="a-5S"></a>得无尽法，<a id="a-5T"></a>得无尽辩，<a id="a-5U"></a>见佛无尽，<a id="a-5V"></a>善能获得无尽神通，<a id="a-5W"></a>为诸众生作实依止。<a id="a-5X"></a>善哉！<a id="a-5Y"></a>世尊，<a id="a-5Z"></a>愿为演说如来秘密藏法。<a id="a-5a"></a>”</p>
  <p id="a5b">尔时，<a id="a-5c"></a>佛告无量志庄严王菩萨：<a id="a-5d"></a>“善哉！<a id="a-5e"></a>善哉！<a id="a-5f"></a>善男子，<a id="a-5g"></a>乃能问佛如是之法。<a id="a-5h"></a>善男子，<a id="a-5i"></a>汝已曾于恒河沙佛所，<a id="a-5j"></a>植诸善根，<a id="a-5k"></a>咨受请问。<a id="a-5l"></a>善男子，<a id="a-5m"></a>汝今谛听！<a id="a-5n"></a>善思念之，<a id="a-5o"></a>吾当少说如来密藏法。<a id="a-5p"></a>”</p>
  <p id="a5q">无量志庄严王菩萨，<a id="a-5r"></a>即白佛言：<a id="a-5s"></a>“如是，<a id="a-5t"></a>世尊，<a id="a-5u"></a>受教而听。<a id="a-5v"></a>”</p>
  <p id="a5w">佛言：<a id="a-5x"></a>“善男子，<a id="a-5y"></a>如来密藏法，<a id="a-5z"></a>谓一切智心。<a id="a-60"></a>发是心已，<a id="a-61"></a>坚固守护不退不舍，<a id="a-62"></a>无有娆乱善好忆念，<a id="a-63"></a>炽然劝导显示教诲，<a id="a-64"></a>善根先首喜乐守护，<a id="a-65"></a>常恒坚造应作之业：<a id="a-66"></a>为是布施，<a id="a-67"></a>为是持戒，<a id="a-68"></a>为是忍辱，<a id="a-69"></a>为是精进，<a id="a-6A"></a>为是禅定，<a id="a-6B"></a>为是方便。<a id="a-6C"></a>是心为柱，<a id="a-6D"></a>不怯不弱，<a id="a-6E"></a>不羸不坏，<a id="a-6F"></a>无有懒惰，<a id="a-6G"></a>不背不舍，<a id="a-6H"></a>顺向是心而觉了之。<a id="a-6I"></a>善业为首，<a id="a-6J"></a>质直无曲，<a id="a-6K"></a>正住端直，<a id="a-6L"></a>无幻无伪，<a id="a-6M"></a>作已无疑，<a id="a-6N"></a>未作者作，<a id="a-6O"></a>如所应作勤修行之，<a id="a-6P"></a>舍不正行，<a id="a-6Q"></a>勤修正行。<a id="a-6R"></a>善男子，<a id="a-6S"></a>是名如来秘密藏法所入法门，<a id="a-6T"></a>所谓坚固一切智心，<a id="a-6U"></a>好坚守护，<a id="a-6V"></a>不弃舍之。<a id="a-6W"></a>善男子，<a id="a-6X"></a>何等一切智心坚固？<a id="a-6Y"></a>善男子，<a id="a-6Z"></a>一切智心坚固有四。<a id="a-6a"></a>何等四？<a id="a-6b"></a>不念余乘，<a id="a-6c"></a>不礼余天，<a id="a-6d"></a>不发余心，<a id="a-6e"></a>志意无转。<a id="a-6f"></a>是为四。<a id="a-6g"></a>”而说颂曰：</p>
  <p id="a6h">“不生念余乘，<a id="a-6i"></a> 礼佛不礼天，</p>
  <p id="a6j">不生余欲心，<a id="a-6k"></a> 不礼外凡夫。</p>
  <p id="a6l">修行是法时，<a id="a-6m"></a> 一切智心坚，</p>
  <p id="a6n">非魔及外道，<a id="a-6o"></a> 得便如毛发。</p>
  <p id="a6p">“善男子，<a id="a-6q"></a>复有四法，<a id="a-6r"></a>护一切智心。<a id="a-6s"></a>何等四？<a id="a-6t"></a>不为色醉，<a id="a-6u"></a>及财封醉，<a id="a-6v"></a>非眷属醉，<a id="a-6w"></a>及自在醉。<a id="a-6x"></a>是为四。<a id="a-6y"></a>”而说颂曰：</p>
  <p id="a6z">“非色财封醉，<a id="a-70"></a> 眷属及自在，</p>
  <p id="a71">色财封自在，<a id="a-72"></a> 眷属不放逸。</p>
  <p id="a73">观诸有为法，<a id="a-74"></a> 皆悉是无常，</p>
  <p id="a75">不放逸离慢，<a id="a-76"></a> 守护菩提心。</p>
  <p id="a77">斯行法功德，<a id="a-78"></a> 趣菩提不退！</p>
  <p id="a79">“善男子，<a id="a-7A"></a>复有四法，<a id="a-7B"></a>不退菩提心。<a id="a-7C"></a>何等四？<a id="a-7D"></a>集诸波罗蜜，<a id="a-7E"></a>亲近实菩萨，<a id="a-7F"></a>修集大悲心，<a id="a-7G"></a>以四摄法摄诸众生。<a id="a-7H"></a>是为四。<a id="a-7I"></a>”而说颂曰：</p>
  <p id="a7J">“常修六度无满足，<a id="a-7K"></a> 生闻闻已心柔软，</p>
  <p id="a7L">生于大欲离恶友，<a id="a-7M"></a> 亲近善友随所欲。</p>
  <p id="a7N">常修胜道近向者，<a id="a-7O"></a> 常修悲心住四摄，</p>
  <p id="a7P">常好坚住菩提心，<a id="a-7Q"></a> 佛功德聚不难得。</p>
  <p id="a7R">“善男子，<a id="a-7S"></a>菩萨具足四法，<a id="a-7T"></a>不舍一切智心。<a id="a-7U"></a>何等四？<a id="a-7V"></a>信佛功德，<a id="a-7W"></a>修集佛智，<a id="a-7X"></a>见佛神通，<a id="a-7Y"></a>不断佛种。<a id="a-7Z"></a>是名为四。<a id="a-7a"></a>”而说颂曰：</p>
  <p id="a7b">“信解佛德已，<a id="a-7c"></a> 勤修集佛智，</p>
  <p id="a7d">见佛神通已，<a id="a-7e"></a> 勤守护佛种。</p>
  <p id="a7f">修行如是法，<a id="a-7g"></a> 不舍菩提心，</p>
  <p id="a7h">随所见诸佛，<a id="a-7i"></a> 倍生精进力。</p>
  <p id="a7j">“善男子，<a id="a-7k"></a>菩萨具足四法，<a id="a-7l"></a>终不娆乱菩提之心。<a id="a-7m"></a>何等四？<a id="a-7n"></a>给侍诸佛面前，<a id="a-7o"></a>从于如来闻法，<a id="a-7p"></a>常叹佛德，<a id="a-7q"></a>依止寂静缘念于佛。<a id="a-7r"></a>是名为四。<a id="a-7s"></a>”而说颂曰：</p>
  <p id="a7t">“给侍于如来，<a id="a-7u"></a> 好尊重恭敬，</p>
  <p id="a7v">若有所闻法，<a id="a-7w"></a> 闻已如说行。</p>
  <p id="a7x">常赞叹如来，<a id="a-7y"></a> 信敬爱乐之，</p>
  <p id="a7z">面闻胜法已，<a id="a-80"></a> 智者依于义。</p>
  <p id="a81">常赞叹功德，<a id="a-82"></a> 调御世所有，</p>
  <p id="a83">彼常勤依止，<a id="a-84"></a> 正念于诸佛。</p>
  <p id="a85">数数赞佛德，<a id="a-86"></a> 常勤观己行，</p>
  <p id="a87">常乐独静处，<a id="a-88"></a> 思念于如来。</p>
  <p id="a89">善摄如是法，<a id="a-8A"></a> 修行心不乱，</p>
  <p id="a8B">斯人有三昧，<a id="a-8C"></a> 不忘菩提心。</p>
  <p id="a8D">“善男子，<a id="a-8E"></a>菩萨具足四法，<a id="a-8F"></a>忆菩提心。<a id="a-8G"></a>何等四？<a id="a-8H"></a>我要当为一切众生良福田，<a id="a-8I"></a>我当说道，<a id="a-8J"></a>我当随趣如来所趣，<a id="a-8K"></a>我当实知诸众生行。<a id="a-8L"></a>是为四。<a id="a-8M"></a>”而说偈曰：</p>
  <p id="a8N">“我当为世胜福田，<a id="a-8O"></a> 趣邪道者示正路，</p>
  <p id="a8P">善逝所趣我当趣，<a id="a-8Q"></a> 我当常知众生行。</p>
  <p id="a8R">菩萨大士念此德，<a id="a-8S"></a> 常念菩提胜道心，</p>
  <p id="a8T">彼当速疾成法王，<a id="a-8U"></a> 得神通智世无等。</p>
  <p id="a8V">“善男子，<a id="a-8W"></a>菩萨具足四法，<a id="a-8X"></a>念一切智心。<a id="a-8Y"></a>何等四？<a id="a-8Z"></a>专志念意是诸法本，<a id="a-8a"></a>当念法本，<a id="a-8b"></a>发一切智心是世宝塔，<a id="a-8c"></a>当念宝塔。<a id="a-8d"></a>是名为四。<a id="a-8e"></a>”而说颂曰：</p>
  <p id="a8f">“当专志念意，<a id="a-8g"></a> 极好专念意，</p>
  <p id="a8h">此是诸法本，<a id="a-8i"></a> 一切世间塔。</p>
  <p id="a8j">常念菩提心，<a id="a-8k"></a> 住意好善住，</p>
  <p id="a8l">此是十力本，<a id="a-8m"></a> 当为天世塔。</p>
  <p id="a8n">“善男子，<a id="a-8o"></a>菩萨具足四法，<a id="a-8p"></a>然一切智心。<a id="a-8q"></a>何等四？<a id="a-8r"></a>势力通集不失本行，<a id="a-8s"></a>满五根力，<a id="a-8t"></a>身心精进而无有我，<a id="a-8u"></a>勤行精进为利益他。<a id="a-8v"></a>是名为四。<a id="a-8w"></a>”而说颂曰：</p>
  <p id="a8x">“所演说四法，<a id="a-8y"></a> 炽然菩提心，</p>
  <p id="a8z">若炽然智慧，<a id="a-90"></a> 得止息烦恼。</p>
  <p id="a91">势力及通达，<a id="a-92"></a> 如是勤精进，</p>
  <p id="a93">安住服是已，<a id="a-94"></a> 庄严无懈怠。</p>
  <p id="a95">斯不失本誓，<a id="a-96"></a> 善安住根力，</p>
  <p id="a97">身心无疲倦，<a id="a-98"></a> 勤进求实身。</p>
  <p id="a99">住如是炽然，<a id="a-9A"></a> 增长菩提心，</p>
  <p id="a9B">彼智慧如是，<a id="a-9C"></a> 犹日月增长。</p>
  <p id="a9D">“善男子，<a id="a-9E"></a>菩萨有四法，<a id="a-9F"></a>劝菩提心。<a id="a-9G"></a>何等四？<a id="a-9H"></a>在大众中称扬赞叹菩提之心，<a id="a-9I"></a>令其开解菩提之心，<a id="a-9J"></a>善受教诲随顺师长发清净心，<a id="a-9K"></a>一切烦恼不得自在。<a id="a-9L"></a>是名为四。<a id="a-9M"></a>”而说颂曰：</p>
  <p id="a9N">“劝导唱道心，<a id="a-9O"></a> 先住此为本，</p>
  <p id="a9P">当有一切智，<a id="a-9Q"></a> 是名知因者。</p>
  <p id="a9R">是一切智心，<a id="a-9S"></a> 清净常照明，</p>
  <p id="a9T">常住于是中，<a id="a-9U"></a> 世间所顶礼。</p>
  <p id="a9V">常出柔软语，<a id="a-9W"></a> 速疾受教诲，</p>
  <p id="a9X">咨问诸师长，<a id="a-9Y"></a> 一切智胜心。</p>
  <p id="a9Z">本性常清净，<a id="a-9a"></a> 守护菩提心，</p>
  <p id="a9b">白净离烦恼，<a id="a-9c"></a> 最胜不相违。</p>
  <p id="a9d">“善男子，<a id="a-9e"></a>菩萨有四法，<a id="a-9f"></a>显示菩提心。<a id="a-9g"></a>何等四？<a id="a-9h"></a>此是我住处，<a id="a-9i"></a>住是处已开示显说，<a id="a-9j"></a>知于是心有无量德，<a id="a-9k"></a>亦为他说如是之事。<a id="a-9l"></a>是名为四。<a id="a-9m"></a>”而说颂曰：</p>
  <p id="a9n">“善住于所住，<a id="a-9o"></a> 菩萨住是已，</p>
  <p id="a9p">称扬如是法，<a id="a-9q"></a> 菩提之妙心。</p>
  <p id="a9r">道心德无量，<a id="a-9s"></a> 发及称扬等，</p>
  <p id="a9t">称扬已便行，<a id="a-9u"></a> 称扬者所得。</p>
  <p id="a9v">“善男子，<a id="a-9w"></a>菩萨有四法，<a id="a-9x"></a>教修菩提心。<a id="a-9y"></a>何等四？<a id="a-9z"></a>谓不粗穬，<a id="a-A0"></a>言说柔软，<a id="a-A1"></a>无有粗涩，<a id="a-A2"></a>颜色和悦。<a id="a-A3"></a>是为四。<a id="a-A4"></a>”而说偈言：</p>
  <p id="aA5">“柔软解说义，<a id="a-A6"></a> 常无有粗穬，</p>
  <p id="aA7">和颜住是法，<a id="a-A8"></a> 彼教菩提心。</p>
  <p id="aA9">“善男子，<a id="a-AA"></a>菩萨有四法，<a id="a-AB"></a>菩提之心善根为首。<a id="a-AC"></a>何等四？<a id="a-AD"></a>成满相好开门大施，<a id="a-AE"></a>修净佛土行种种施，<a id="a-AF"></a>净于智慧常伏憍慢，<a id="a-AG"></a>满足智慧修集多闻。<a id="a-AH"></a>是名为四。<a id="a-AI"></a>”而说颂曰：</p>
  <p id="aAJ">“常开门大施，<a id="a-AK"></a> 彼到相好岸，</p>
  <p id="aAL">善好种种施，<a id="a-AM"></a> 斯当有净土。</p>
  <p id="aAN">常无有憍慢，<a id="a-AO"></a> 恒求集佛智，</p>
  <p id="aAP">集闻无满足，<a id="a-AQ"></a> 斯有利智慧。</p>
  <p id="aAR">如是胜妙相，<a id="a-AS"></a> 方便起道根，</p>
  <p id="aAT">是巧心所转，<a id="a-AU"></a> 集先诸功德。</p>
  <p id="aAV">“善男子，<a id="a-AW"></a>菩萨有四法常喜乐。<a id="a-AX"></a>何等四？<a id="a-AY"></a>喜乐见佛，<a id="a-AZ"></a>见余菩萨胜精进者生于喜乐，<a id="a-Aa"></a>作如是言：<a id="a-Ab"></a>‘我当何时满足受记，<a id="a-Ac"></a>受于无上菩提道记？<a id="a-Ad"></a>我当何时诸众生前作诸佛事，<a id="a-Ae"></a>于佛智慧生喜乐心？<a id="a-Af"></a>’是名为四。<a id="a-Ag"></a>”而说颂曰：</p>
  <p id="aAh">“我当何时现见佛？<a id="a-Ai"></a> 彼生喜乐欲见佛，</p>
  <p id="aAj">见余菩萨胜进者，<a id="a-Ak"></a> 生喜欲修是精进。</p>
  <p id="aAl">我当何时满德聚，<a id="a-Am"></a> 得授胜记证菩提，</p>
  <p id="aAn">胜智某方作法王？<a id="a-Ao"></a> 菩萨常生是喜欲。</p>
  <p id="aAp">我何时世作佛事，<a id="a-Aq"></a> 得神通智到彼岸，</p>
  <p id="aAr">名闻普遍十方供？<a id="a-As"></a> 菩萨常生此喜欲。</p>
  <p id="aAt">“善男子，<a id="a-Au"></a>菩萨有四法不喜。<a id="a-Av"></a>何等四？<a id="a-Aw"></a>不喜称誉不实功德得诸利养，<a id="a-Ax"></a>不喜得诸释、<a id="a-Ay"></a>梵、<a id="a-Az"></a>护世、<a id="a-B0"></a>人天富乐，<a id="a-B1"></a>不喜一切声闻、<a id="a-B2"></a>缘觉，<a id="a-B3"></a>不喜一切外道所得胜供养事。<a id="a-B4"></a>是为四法不喜。<a id="a-B5"></a>”而说颂曰：</p>
  <p id="aB6">“不喜名称大利养，<a id="a-B7"></a> 于身命财亦如是，</p>
  <p id="aB8">不喜释梵及护世，<a id="a-B9"></a> 是诸邪有悉无常。</p>
  <p id="aBA">不喜声闻及缘觉，<a id="a-BB"></a> 唯除起何胜乘心，</p>
  <p id="aBC">不喜世禅及外道，<a id="a-BD"></a> 不喜身见及边见。</p>
  <p id="aBE">“善男子，<a id="a-BF"></a>菩萨有四法，<a id="a-BG"></a>护一切智心。<a id="a-BH"></a>何等四？<a id="a-BI"></a>如说如住，<a id="a-BJ"></a>如作而说，<a id="a-BK"></a>于诸众生其心平等，<a id="a-BL"></a>生极欲心谓于善法。<a id="a-BM"></a>是名为四。<a id="a-BN"></a>”而说颂曰：</p>
  <p id="aBO">“如说如住如作说，<a id="a-BP"></a> 等心众生极欲道，</p>
  <p id="aBQ">善住于是四胜法，<a id="a-BR"></a> 常护道心不忘失。</p>
  <p id="aBS">“善男子，<a id="a-BT"></a>菩萨有四法，<a id="a-BU"></a>是所应作。<a id="a-BV"></a>何等四？<a id="a-BW"></a>修集多闻，<a id="a-BX"></a>思念多闻，<a id="a-BY"></a>说于所闻，<a id="a-BZ"></a>不退寂静。<a id="a-Ba"></a>是名为四。<a id="a-Bb"></a>”而说颂曰：</p>
  <p id="aBc">“斯常勤集于未闻，<a id="a-Bd"></a> 是常修念思多闻，</p>
  <p id="aBe">是常勤说于多闻，<a id="a-Bf"></a> 是常勤修为得禅。</p>
  <p id="aBg">“善男子，<a id="a-Bh"></a>菩萨有二法，<a id="a-Bi"></a>定一切智心而行布施。<a id="a-Bj"></a>何等二？<a id="a-Bk"></a>专意念定，<a id="a-Bl"></a>舍不望果报。<a id="a-Bm"></a>是为二。<a id="a-Bn"></a>”而说颂曰：</p>
  <p id="aBo">“以欢喜心而施与，<a id="a-Bp"></a> 施已生喜不望报，</p>
  <p id="aBq">一切悉舍向菩提，<a id="a-Br"></a> 定心施已证菩提。</p>
  <p id="aBs">“善男子，<a id="a-Bt"></a>菩萨有二法，<a id="a-Bu"></a>一切智为首，<a id="a-Bv"></a>修持净戒。<a id="a-Bw"></a>何等二？<a id="a-Bx"></a>于诸众生无侵害心，<a id="a-By"></a>毁戒者所生大悲心。<a id="a-Bz"></a>是为二。<a id="a-C0"></a>”而说颂曰：</p>
  <p id="aC1">“不生毁害心，<a id="a-C2"></a> 等施上中下，</p>
  <p id="aC3">倍增生悲心，<a id="a-C4"></a> 于恶逆众生。</p>
  <p id="aC5">“善男子，<a id="a-C6"></a>菩萨有二法，<a id="a-C7"></a>一切智为首，<a id="a-C8"></a>修行忍辱。<a id="a-C9"></a>何等二？<a id="a-CA"></a>自舍己乐，<a id="a-CB"></a>施与他乐。<a id="a-CC"></a>是为二。<a id="a-CD"></a>”而说颂曰：</p>
  <p id="aCE">“不求于自乐，<a id="a-CF"></a> 常为利乐他，</p>
  <p id="aCG">斯有如是忍，<a id="a-CH"></a> 佛菩提为道。</p>
  <p id="aCI">“善男子，<a id="a-CJ"></a>菩萨有二法，<a id="a-CK"></a>一切智为首，<a id="a-CL"></a>修行精进。<a id="a-CM"></a>何等二？<a id="a-CN"></a>菩提心为首，<a id="a-CO"></a>不舍诸众生。<a id="a-CP"></a>是为二。<a id="a-CQ"></a>”而说颂曰：</p>
  <p id="aCR">“行一切白净，<a id="a-CS"></a> 上道心为首，</p>
  <p id="aCT">不见我众生，<a id="a-CU"></a> 精进无毁减。</p>
  <p id="aCV">“善男子，<a id="a-CW"></a>菩萨成就二法，<a id="a-CX"></a>一切智为首，<a id="a-CY"></a>修行禅定。<a id="a-CZ"></a>何等二？<a id="a-Ca"></a>方便入禅，<a id="a-Cb"></a>本愿力出。<a id="a-Cc"></a>是为二。<a id="a-Cd"></a>”而说颂曰：</p>
  <p id="aCe">“勇健者常起，<a id="a-Cf"></a> 智者行禅定，</p>
  <p id="aCg">降伏诸结使，<a id="a-Ch"></a> 恒常欲得禅。</p>
  <p id="aCi">本愿力持出，<a id="a-Cj"></a> 当为世导师，</p>
  <p id="aCk">斯有如是德，<a id="a-Cl"></a> 获得于禅定。</p>
  <p id="aCm">“善男子，<a id="a-Cn"></a>菩萨成就二法，<a id="a-Co"></a>一切智为首，<a id="a-Cp"></a>有于智慧。<a id="a-Cq"></a>何等二？<a id="a-Cr"></a>自离诸见，<a id="a-Cs"></a>为断一切众生见故修行智慧。<a id="a-Ct"></a>是为二。<a id="a-Cu"></a>”而说颂曰：</p>
  <p id="aCv">“彼离于诸见，<a id="a-Cw"></a> 修利为众生，</p>
  <p id="aCx">有胜智现前，<a id="a-Cy"></a> 智安隐行道。</p>
  <p id="aCz">“善男子，<a id="a-D0"></a>菩萨成就四法，<a id="a-D1"></a>有于方便。<a id="a-D2"></a>何等四？<a id="a-D3"></a>慈愍众生而为作救，<a id="a-D4"></a>大悲真实无有疲倦，<a id="a-D5"></a>喜乐于法生欢喜故，<a id="a-D6"></a>舍离烦恼无有怯弱。<a id="a-D7"></a>是名为四。<a id="a-D8"></a>”而说颂曰：</p>
  <p id="aD9">“修慈无嗔恚，<a id="a-DA"></a> 起悲无疲倦，</p>
  <p id="aDB">以法生欢喜，<a id="a-DC"></a> 舍烦恼无难。</p>
  <p id="aDD">“善男子，<a id="a-DE"></a>菩萨有四法无厌。<a id="a-DF"></a>何等四？<a id="a-DG"></a>多闻无厌，<a id="a-DH"></a>集德无满，<a id="a-DI"></a>阿练儿处无满，<a id="a-DJ"></a>回向无满足。<a id="a-DK"></a>是名为四。<a id="a-DL"></a>”而说颂曰：</p>
  <p id="aDM">“求闻无满集福尔，<a id="a-DN"></a> 阿练儿处无满足，</p>
  <p id="aDO">福德回向无满足，<a id="a-DP"></a> 菩萨如是四无厌。</p>
  <p id="aDQ">“善男子，<a id="a-DR"></a>菩萨有四法无足。<a id="a-DS"></a>何等四？<a id="a-DT"></a>是菩萨念过去佛作如是念：<a id="a-DU"></a>‘是诸佛等皆悉修集最胜菩提，<a id="a-DV"></a>我今云何而不修集？<a id="a-DW"></a>’；<a id="a-DX"></a>念未来佛，<a id="a-DY"></a>‘我亦入在是等数中’；<a id="a-DZ"></a>念现在佛，<a id="a-Da"></a>念是佛时而作是念：<a id="a-Db"></a>‘此诸佛等现悉了知一切诸法。<a id="a-Dc"></a>’是诸念中无有怯弱。<a id="a-Dd"></a>是名为四。<a id="a-De"></a>”而说颂曰：</p>
  <p id="aDf">“忆念过去佛，<a id="a-Dg"></a> 无怯心增长，</p>
  <p id="aDh">彼佛得胜道，<a id="a-Di"></a> 我云何不得？</p>
  <p id="aDj">念未来善逝，<a id="a-Dk"></a> 我在是数中，</p>
  <p id="aDl">无怯倍精进，<a id="a-Dm"></a> 我定在是数。</p>
  <p id="aDn">念现在导师，<a id="a-Do"></a> 本行菩萨时，</p>
  <p id="aDp">我当除诸结，<a id="a-Dq"></a> 证寂灭菩提。</p>
  <p id="aDr">解了一切法，<a id="a-Ds"></a> 所住如所欲，</p>
  <p id="aDt">终不生怯心，<a id="a-Du"></a> 倍生好胜进。</p>
  <p id="aDv">“善男子，<a id="a-Dw"></a>菩萨有四法，<a id="a-Dx"></a>不退大乘。<a id="a-Dy"></a>何等四？<a id="a-Dz"></a>其心如地，<a id="a-E0"></a>其心如水，<a id="a-E1"></a>其心如火，<a id="a-E2"></a>其心如风。<a id="a-E3"></a>是名为四。<a id="a-E4"></a>”而说颂曰：</p>
  <p id="aE5">“其心如地水，<a id="a-E6"></a> 心亦如风火，</p>
  <p id="aE7">作不作同等，<a id="a-E8"></a> 不得道不退。</p>
  <p id="aE9">“善男子，<a id="a-EA"></a>菩萨有四法，<a id="a-EB"></a>解知无我。<a id="a-EC"></a>何等四？<a id="a-ED"></a>而是菩萨作如是念：<a id="a-EE"></a>‘诸众生界，<a id="a-EF"></a>我当悉知是等心行。<a id="a-EG"></a>诸众生界，<a id="a-EH"></a>我当悉知是等诸根而为说法。<a id="a-EI"></a>诸众生界，<a id="a-EJ"></a>我当除断一切烦恼而为说法。<a id="a-EK"></a>无量佛智我等觉了，<a id="a-EL"></a>实非我身能觉此法，<a id="a-EM"></a>亦非我心。<a id="a-EN"></a>我诸善根能觉此法。<a id="a-EO"></a>’无有我者名为菩萨。<a id="a-EP"></a>是名为四。<a id="a-EQ"></a>”而说颂曰：</p>
  <p id="aER">“众生界诸心，<a id="a-ES"></a> 所行叵思议，</p>
  <p id="aET">烦恼妄分别，<a id="a-EU"></a> 妄想生是非。</p>
  <p id="aEV">佛智亦如是，<a id="a-EW"></a> 无量叵思议，</p>
  <p id="aEX">非我之所能，<a id="a-EY"></a> 解了于佛智。</p>
  <p id="aEZ">诸结使相违，<a id="a-Ea"></a> 无色不可见，</p>
  <p id="aEb">我应悉除断，<a id="a-Ec"></a> 显示解脱道。</p>
  <p id="aEd">“善男子，<a id="a-Ee"></a>菩萨有四法，<a id="a-Ef"></a>无有怯弱。<a id="a-Eg"></a>何等四？<a id="a-Eh"></a>愿诸善根，<a id="a-Ei"></a>修方便慧，<a id="a-Ej"></a>修信进念力，<a id="a-Ek"></a>信无上道。<a id="a-El"></a>是名为四。<a id="a-Em"></a>”而说颂曰：</p>
  <p id="aEn">“善喜悦充润，<a id="a-Eo"></a> 慧方便众香，</p>
  <p id="aEp">信精进念力，<a id="a-Eq"></a> 斯有解脱道。</p>
  <p id="aEr">如是四慧法，<a id="a-Es"></a> 持法无有厌，</p>
  <p id="aEt">为厌倦者依，<a id="a-Eu"></a> 亦为世作救。</p>
 </body>
</html>