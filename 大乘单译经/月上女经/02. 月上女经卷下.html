<!doctype html>
<html id="z3IBU1oV3" data-ver="553">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">月上女经卷下</h1>
  <p id="a2">尔时长老舍利弗复问月上作如是言。<a id="a-3"></a>汝于今者在菩萨地有是忍相。<a id="a-4"></a>汝当不久得成阿耨多罗三藐三菩提。<a id="a-5"></a>尔时月上作如是言。<a id="a-6"></a>尊舍利弗。<a id="a-7"></a>夫菩提者无有言说。<a id="a-8"></a>但以假名文字说耳。<a id="a-9"></a>所言成者亦假名说。<a id="a-A"></a>若久若近俱是名字。<a id="a-B"></a>尊者。<a id="a-C"></a>云何作如是言。<a id="a-D"></a>汝当不久得成阿耨多罗三藐三菩提也。<a id="a-E"></a>尊舍利弗。<a id="a-F"></a>夫阿耨多罗三藐三菩提者。<a id="a-G"></a>彼无生处亦不可说。<a id="a-H"></a>无有体性其间亦复无可成者。<a id="a-I"></a>何以故。<a id="a-J"></a>菩提之体无有二相。<a id="a-K"></a>是故菩提无二离一。</p>
  <p id="aL">尔时舍利弗告月上女作如是言。<a id="a-M"></a>汝今但当先向佛所。<a id="a-N"></a>我等须臾为听法故。<a id="a-O"></a>不久当还向于彼处而来听法。</p>
  <p id="aP">尔时月上复白长老舍利弗言。<a id="a-Q"></a>尊舍利弗。<a id="a-R"></a>如来不为听法者说。<a id="a-S"></a>亦复不为乐法者说。<a id="a-T"></a>舍利弗言。<a id="a-U"></a>如来若尔为谁说法。<a id="a-V"></a>彼女答言。<a id="a-W"></a>尊舍利弗。<a id="a-X"></a>若有所闻不生着想无欣乐相。<a id="a-Y"></a>如来乃为如是说法。</p>
  <p id="aZ">尔时舍利弗复语月上作如是言。<a id="a-a"></a>若有众生诣佛听法。<a id="a-b"></a>为闻法故。<a id="a-c"></a>如来尔时岂不为彼而说法也。</p>
  <p id="ad">尔时月上复答彼言。<a id="a-e"></a>若有众生作如是想。<a id="a-f"></a>此是如来为我说法。<a id="a-g"></a>如是众生住于我想。<a id="a-h"></a>若有真洞入法性者则无是念。<a id="a-i"></a>终不云佛为我等故说如是法。<a id="a-j"></a>尔时尊者摩诃迦葉告于长老舍利弗言。<a id="a-k"></a>尊舍利弗。<a id="a-l"></a>此女今既诣向佛边。<a id="a-m"></a>今日必当有大法义。<a id="a-n"></a>我等亦可回还而去。<a id="a-o"></a>今日宁可不食为善。<a id="a-p"></a>莫使我等身在于外而不得闻如是法义。<a id="a-q"></a>是故彼等诸声闻众遂即回还。<a id="a-r"></a>随逐月上向于佛所。</p>
  <p id="as">尔时月上。<a id="a-t"></a>渐行至彼大林之内草茅精舍。<a id="a-u"></a>诣于佛所顶礼佛足右绕三匝。<a id="a-v"></a>所持香华末香涂香。<a id="a-w"></a>衣服资财宝幢幡盖。<a id="a-x"></a>所奉佛者以散佛上。<a id="a-y"></a>散已复散。<a id="a-z"></a>彼时大众所持香华华鬘涂香及以末香。<a id="a-10"></a>亦散佛上。<a id="a-11"></a>散已复散。<a id="a-12"></a>所散诸华于佛顶上成一华盖。<a id="a-13"></a>纵广遍覆满十由旬。</p>
  <p id="a14">尔时童子文殊师利告月上女作如是言。<a id="a-15"></a>汝于往昔从何舍身而来生此。<a id="a-16"></a>当舍此身复生何处。<a id="a-17"></a>其女答言。<a id="a-18"></a>文殊师利于意云何。<a id="a-19"></a>我今所执如来形像坐莲华者。<a id="a-1A"></a>从何舍身而来生此。<a id="a-1B"></a>今舍此身当生何处。<a id="a-1C"></a>文殊师利复言月上。<a id="a-1D"></a>此是化耳。<a id="a-1E"></a>夫言化者无处舍身后亦无生。<a id="a-1F"></a>其女报言。<a id="a-1G"></a>如是如是。<a id="a-1H"></a>文殊师利。<a id="a-1I"></a>一切诸法本体是化。<a id="a-1J"></a>我于彼法不见舍时不见生时。</p>
  <p id="a1K">尔时不空见菩萨告月上女作如是言。<a id="a-1L"></a>如是月上。<a id="a-1M"></a>既不可以女身成佛。<a id="a-1N"></a>汝今何故不转女身。<a id="a-1O"></a>其女答言。<a id="a-1P"></a>善男子。<a id="a-1Q"></a>夫空体者无回无转。<a id="a-1R"></a>一切诸法亦复如是。<a id="a-1S"></a>云何令我而转女身。<a id="a-1T"></a>尔时持地菩萨复告月上作如是言。<a id="a-1U"></a>汝颇曾见如来已不。<a id="a-1V"></a>其女答言。<a id="a-1W"></a>善男子。<a id="a-1X"></a>我见如来如我手中所执化佛。<a id="a-1Y"></a>如是如来等无有异。<a id="a-1Z"></a>尔时辩聚菩萨复告月上作如是言。<a id="a-1a"></a>汝今能辩法义已不。<a id="a-1b"></a>时女答言。<a id="a-1c"></a>善男子。<a id="a-1d"></a>法界之体不可言说。<a id="a-1e"></a>亦不可以文字算数之所摄受。</p>
  <p id="a1f">尔时无碍辩菩萨复告月上作如是言。<a id="a-1g"></a>汝于过去诸如来所。<a id="a-1h"></a>闻何等法。<a id="a-1i"></a>其女答言。<a id="a-1j"></a>善男子。<a id="a-1k"></a>今可仰观如上虚空。<a id="a-1l"></a>如来说法与此虚空等无有异。<a id="a-1m"></a>其所听者亦复如是。<a id="a-1n"></a>善男子。<a id="a-1o"></a>而彼法相等如虚空无异无别。</p>
  <p id="a1p">尔时虚空藏菩萨告彼女言。<a id="a-1q"></a>汝于往昔所施诸佛。<a id="a-1r"></a>云何奉施云何回向。<a id="a-1s"></a>其女报言。<a id="a-1t"></a>善男子。<a id="a-1u"></a>如我于此所化佛像施彼佛僧。<a id="a-1v"></a>所获功德其事云何。<a id="a-1w"></a>时虚空藏菩萨报月上言。<a id="a-1x"></a>此佛是化。<a id="a-1y"></a>若于彼施无功德相。<a id="a-1z"></a>其女答言。<a id="a-20"></a>善男子。<a id="a-21"></a>我亦如是往于昔日诸如来前。<a id="a-22"></a>所行布施及以回向。<a id="a-23"></a>亦作是相亦作如是回向。<a id="a-24"></a>尔时不损他心菩萨。<a id="a-25"></a>复作是言。<a id="a-26"></a>汝今云何能于一切诸众生等。<a id="a-27"></a>得以慈心而普遍也其女答言。<a id="a-28"></a>善男子。<a id="a-29"></a>如彼众生等无有异。<a id="a-2A"></a>菩萨复言。<a id="a-2B"></a>彼诸众生其事云何。<a id="a-2C"></a>女复答言。<a id="a-2D"></a>众生之事。<a id="a-2E"></a>非是过去亦非未来亦非现在。<a id="a-2F"></a>而彼慈心亦复如是。<a id="a-2G"></a>非是过去非是未来非是现在之所摄也。<a id="a-2H"></a>亦复不可以言说也。<a id="a-2I"></a>善男子。<a id="a-2J"></a>而彼慈心其事如是。</p>
  <p id="a2K">尔时喜王菩萨复问彼女作如是言。<a id="a-2L"></a>汝于今者得法眼不。<a id="a-2M"></a>其女答言。<a id="a-2N"></a>善男子。<a id="a-2O"></a>我今肉眼犹尚不得况得法眼。</p>
  <p id="a2P">尔时坚意菩萨复告彼女作如是言。<a id="a-2Q"></a>汝行菩提经今几时。<a id="a-2R"></a>其女答言。<a id="a-2S"></a>善男子。<a id="a-2T"></a>如彼阳焰经今几时。<a id="a-2U"></a>我发菩提亦复如是。</p>
  <p id="a2V">尔时弥勒菩萨告彼女言。<a id="a-2W"></a>汝于何时当得成就阿耨多罗三藐三菩提。<a id="a-2X"></a>其女答言。<a id="a-2Y"></a>亦如弥勒菩萨。<a id="a-2Z"></a>何时得超凡夫行地。</p>
  <p id="a2a">尔时长老舍利弗复白佛言。<a id="a-2b"></a>世尊。<a id="a-2c"></a>希有此女如是辩才。<a id="a-2d"></a>云何乃能与如是等铠甲大龙共相问答。<a id="a-2e"></a>卓立不坐复不屈身礼诸菩萨。</p>
  <p id="a2f">尔时月上白舍利弗作如是言。<a id="a-2g"></a>尊舍利弗。<a id="a-2h"></a>譬如小火体能烧故。<a id="a-2i"></a>所有诸物悉皆能烧。<a id="a-2j"></a>如是如是。<a id="a-2k"></a>尊舍利弗。<a id="a-2l"></a>诸菩萨等与于诸佛亦无有异。<a id="a-2m"></a>于诸行中欲烧一切诸烦恼时。<a id="a-2n"></a>所有烦恼或自或他莫不能烧。</p>
  <p id="a2o">尔时舍利弗复问女言汝当成就阿耨多罗三藐三菩提时。<a id="a-2p"></a>而彼佛刹当如之何。<a id="a-2q"></a>其女答言。<a id="a-2r"></a>尊舍利弗。<a id="a-2s"></a>我于当来佛刹之中。<a id="a-2t"></a>无有如是小行小智名字狭劣。<a id="a-2u"></a>犹如今日舍利弗者。<a id="a-2v"></a>我必当取如是佛刹。</p>
  <p id="a2w">尔时舍利弗复言月上。<a id="a-2x"></a>汝既说言一切法界与如来体等无有异。<a id="a-2y"></a>今者所见云何胜负。<a id="a-2z"></a>月上女言。<a id="a-30"></a>尊舍利弗。<a id="a-31"></a>譬如大海与于牛迹。<a id="a-32"></a>然彼二水等无有异。<a id="a-33"></a>而彼牛迹不受无量无边众生如大海者。<a id="a-34"></a>如是如是。<a id="a-35"></a>尊舍利弗。<a id="a-36"></a>诸佛声闻虽同法界。<a id="a-37"></a>而诸声闻不能为于无量无边诸众生辈。<a id="a-38"></a>作大利益如诸佛者。<a id="a-39"></a>又舍利弗。<a id="a-3A"></a>譬如芥子内有虚空。<a id="a-3B"></a>十方世界亦有虚空。<a id="a-3C"></a>彼二虚空虽无有异。<a id="a-3D"></a>然芥子空不能容受聚落城邑。<a id="a-3E"></a>不能建立须弥巨海。<a id="a-3F"></a>似如十方世界空者。<a id="a-3G"></a>如是如是。<a id="a-3H"></a>尊舍利弗。<a id="a-3I"></a>虽于一空无想无愿。<a id="a-3J"></a>而有诸佛与声闻同。<a id="a-3K"></a>然彼声闻不能与彼无量无边诸众生辈作大利益。<a id="a-3L"></a>如似诸佛多陀阿伽度阿罗诃三藐三佛陀者。</p>
  <p id="a3M">尔时长老舍利弗言。<a id="a-3N"></a>如是月上。<a id="a-3O"></a>佛与声闻所得解脱岂不等也。<a id="a-3P"></a>月上答言。<a id="a-3Q"></a>尊舍利弗。<a id="a-3R"></a>勿作是说乃言诸佛与彼声闻解脱同等。</p>
  <p id="a3S">时舍利弗复问女言。<a id="a-3T"></a>如是之事其相云何。<a id="a-3U"></a>女复答言。<a id="a-3V"></a>尊舍利弗。<a id="a-3W"></a>我于今者欲有所问。<a id="a-3X"></a>如尊者意为我说之。<a id="a-3Y"></a>尊者证得心解脱时。<a id="a-3Z"></a>颇能令此三千大千如是世界平如掌不。<a id="a-3a"></a>颇有树木及以诸山悉各倾低向汝已不。<a id="a-3b"></a>颇或能有除灭一切诸恶已不。<a id="a-3c"></a>颇有悉除一切众生烦恼已不。<a id="a-3d"></a>颇有能得一切诸天顶礼已不。<a id="a-3e"></a>颇有魔众聚集遍满三十由旬而来已不。<a id="a-3f"></a>颇有一念起智慧心得解脱已不。<a id="a-3g"></a>颇复能降一切诸魔眷属已不。</p>
  <p id="a3h">时舍利弗。<a id="a-3i"></a>答月上女作如是言。<a id="a-3j"></a>我于如是一切诸事悉无有一。<a id="a-3k"></a>其女复言。<a id="a-3l"></a>尊舍利弗。<a id="a-3m"></a>菩萨在于菩提道场。<a id="a-3n"></a>能有如是胜妙诸事。<a id="a-3o"></a>复有无量无边胜事。<a id="a-3p"></a>尊舍利弗。<a id="a-3q"></a>声闻解脱诸佛解脱。<a id="a-3r"></a>乃有如是胜负优劣差别之事。<a id="a-3s"></a>尊者云何作如是念。<a id="a-3t"></a>谓佛如来与于声闻解脱等也。</p>
  <p id="a3u">尔时世尊。<a id="a-3v"></a>赞月上女作如是言。<a id="a-3w"></a>善哉善哉月上。<a id="a-3x"></a>汝今乃能如是无碍辩说。<a id="a-3y"></a>尔时所化如来形像在月上女右手之中。<a id="a-3z"></a>即从华起。<a id="a-40"></a>至世尊所围绕世尊。<a id="a-41"></a>满三匝已从脐而入。<a id="a-42"></a>佛神力故大地震动。</p>
  <p id="a43">尔时世尊一一毛孔出一莲华。<a id="a-44"></a>色如真金。<a id="a-45"></a>白银为叶。<a id="a-46"></a>功德藏宝以为莲台。<a id="a-47"></a>彼诸华内自然各各复出一佛结跏趺坐。<a id="a-48"></a>彼诸如来所化形像众相庄严。<a id="a-49"></a>遍至十方诸佛刹土。<a id="a-4A"></a>自然显现为彼说法。<a id="a-4B"></a>彼诸佛刹所说法句。<a id="a-4C"></a>以佛神力声还闻此如来刹土。</p>
  <p id="a4D">尔时月上。<a id="a-4E"></a>见如是等妙胜神通。<a id="a-4F"></a>欢喜踊跃遍满其体不能自胜。<a id="a-4G"></a>其女右手所执莲华。<a id="a-4H"></a>遂捉投掷如来身上。<a id="a-4I"></a>其华到已在于佛顶成一花帐。<a id="a-4J"></a>其帐方整下有四柱。<a id="a-4K"></a>纵广正等如依绳墨。<a id="a-4L"></a>帐中自然化出一座。<a id="a-4M"></a>众宝庄严无量天衣以覆座上。<a id="a-4N"></a>其座尔时忽复有一化佛形像如释迦者。<a id="a-4O"></a>坐彼座上结加趺坐分明显著。<a id="a-4P"></a>而月上女。<a id="a-4Q"></a>掷彼华时作是愿言。<a id="a-4R"></a>世尊。<a id="a-4S"></a>愿我藉此善根因缘力故。<a id="a-4T"></a>于未来世若诸众生住我相者。<a id="a-4U"></a>为说其法令除我相。</p>
  <p id="a4V">尔时彼女以佛神力。<a id="a-4W"></a>忽然复有第二莲华现其右手。<a id="a-4X"></a>彼女于是复以其华掷向如来。<a id="a-4Y"></a>其华至已在如来上为第二帐。<a id="a-4Z"></a>众宝庄严如上所说。<a id="a-4a"></a>于时彼女复言。<a id="a-4b"></a>世尊。<a id="a-4c"></a>愿我藉此善根因缘。<a id="a-4d"></a>于未来世若有众生住我见者。<a id="a-4e"></a>为说其法得除我见。</p>
  <p id="a4f">尔时彼女以佛神力。<a id="a-4g"></a>忽然复有第三莲华现其右手。<a id="a-4h"></a>其女尔时复以此华掷向如来。<a id="a-4i"></a>于即化成第三华帐。<a id="a-4j"></a>众宝庄严如上所说。<a id="a-4k"></a>是时彼女复言。<a id="a-4l"></a>世尊。<a id="a-4m"></a>愿我藉此善根因缘。<a id="a-4n"></a>于未来世若有众生住于一切分别相者。<a id="a-4o"></a>我为说法除其分别。<a id="a-4p"></a>及除贪欲嗔恚痴等。</p>
  <p id="a4q">尔时彼女忽然复有第四莲华现其右手。<a id="a-4r"></a>其女亦复以彼莲华投掷如来至于佛顶。<a id="a-4s"></a>寻复化成第四华帐。<a id="a-4t"></a>其所庄严如上所说。<a id="a-4u"></a>复言。<a id="a-4v"></a>世尊。<a id="a-4w"></a>愿我藉此善根因缘。<a id="a-4x"></a>于未来世若有众生住四颠倒。<a id="a-4y"></a>我为说法令除四倒。</p>
  <p id="a4z">尔时彼女复以如来神通力故。<a id="a-50"></a>忽然复有第五莲华现其右手。<a id="a-51"></a>其女尔时复以其华向如来掷。<a id="a-52"></a>其华至已在于佛顶。<a id="a-53"></a>亦即成其第五华帐。<a id="a-54"></a>其帐庄严亦如上说。<a id="a-55"></a>其女于时复言。<a id="a-56"></a>世尊。<a id="a-57"></a>愿我藉此善根因缘。<a id="a-58"></a>于当来世若有众生五盖覆者。<a id="a-59"></a>为说其法令除五盖。</p>
  <p id="a5A">尔时彼女以佛神力。<a id="a-5B"></a>忽然复有第六莲华现其右手。<a id="a-5C"></a>其女亦复持彼莲华掷向如来。<a id="a-5D"></a>其华至已在于佛顶。<a id="a-5E"></a>亦复化成第六华帐。<a id="a-5F"></a>其所庄严如上所说。<a id="a-5G"></a>是时彼女复言。<a id="a-5H"></a>世尊。<a id="a-5I"></a>愿我藉此善根因缘。<a id="a-5J"></a>未来世中若有众生着六入者。<a id="a-5K"></a>我为说法令离彼着。</p>
  <p id="a5L">尔时彼女以佛神力。<a id="a-5M"></a>于其右手忽然复有第七莲华自然显现。<a id="a-5N"></a>其女尔时复以彼华掷向如来。<a id="a-5O"></a>至佛顶已即复变成第七华帐。<a id="a-5P"></a>形状大小如上所说。<a id="a-5Q"></a>其女尔时复言。<a id="a-5R"></a>世尊。<a id="a-5S"></a>愿我藉此善根因缘。<a id="a-5T"></a>于当来世若有众生住着七识。<a id="a-5U"></a>我为说法令其除断。</p>
  <p id="a5V">尔时彼女以佛神力。<a id="a-5W"></a>忽然复有第八莲华现其右手。<a id="a-5X"></a>其女复持向佛而掷。<a id="a-5Y"></a>其华至已次第成其第八华帐。<a id="a-5Z"></a>形状纵广亦如上说。<a id="a-5a"></a>其女于是复言。<a id="a-5b"></a>世尊。<a id="a-5c"></a>愿我来世藉此善因。<a id="a-5d"></a>若有众生着八颠倒。<a id="a-5e"></a>为说其法令悉除灭。</p>
  <p id="a5f">尔时彼女以佛神力。<a id="a-5g"></a>忽然复有第九莲华现其右手。<a id="a-5h"></a>其女复将遥掷佛顶。<a id="a-5i"></a>其华至已次第复成第九华帐。<a id="a-5j"></a>其帐纵广如上所说。<a id="a-5k"></a>其女于是复言。<a id="a-5l"></a>世尊。<a id="a-5m"></a>愿我藉此善根因缘。<a id="a-5n"></a>于当来世若有众生住九使者。<a id="a-5o"></a>我为说法令除九使。</p>
  <p id="a5p">尔时彼女以佛神力。<a id="a-5q"></a>忽然复有第十莲华现其右手。<a id="a-5r"></a>其女于是复以彼华掷如来顶。<a id="a-5s"></a>其华至已次第复成第十华帐。<a id="a-5t"></a>庄严纵广如上所说。<a id="a-5u"></a>其女尔时复言。<a id="a-5v"></a>世尊。<a id="a-5w"></a>愿我藉此善根因缘。<a id="a-5x"></a>于当来世具足十力。<a id="a-5y"></a>如今世尊放大光明照十方刹等无有异。</p>
  <p id="a5z">尔时彼等所化华帐高至梵宫。<a id="a-60"></a>是以地居乃至大梵诸天子等。<a id="a-61"></a>因彼华帐复与无量千万天众同来集会。</p>
  <p id="a62">尔时世尊便有微笑。<a id="a-63"></a>然诸佛等有如是法。<a id="a-64"></a>微笑之时从其口出种种色光。<a id="a-65"></a>其光所谓青黄赤白颇梨等色。<a id="a-66"></a>及以金银如是等色。<a id="a-67"></a>而彼光照至于无量无边佛土。<a id="a-68"></a>普至梵天覆翳日月。<a id="a-69"></a>光明威力胜盛无比。<a id="a-6A"></a>晃耀显赫还入佛顶。<a id="a-6B"></a>尔时众中长老阿难。<a id="a-6C"></a>从坐而起整理衣服偏袒右臂右膝着地合十指掌。<a id="a-6D"></a>以偈问佛微笑放光因缘之事。</p>
  <p id="a6E">一切诸智非无眼　　于一切法无有疑</p>
  <p id="a6F">普照世间光平等　　及以微笑有何缘</p>
  <p id="a6G">往昔劫数尊行施　　清净戒行如宝珠</p>
  <p id="a6H">住忍不动如须弥　　尊今光笑有何缘</p>
  <p id="a6I">常修精进及禅定　　得免诸有生死等</p>
  <p id="a6J">意行深远犹如海　　微笑放光有何缘</p>
  <p id="a6K">常行慈悲无休息　　及以喜舍亦复尔</p>
  <p id="a6L">迷失路者能济拔　　尊笑放光有何缘</p>
  <p id="a6M">尊一毛孔出光明　　遍至十方无量刹</p>
  <p id="a6N">忽然覆蔽日月光　　夺彼威力作他眼</p>
  <p id="a6O">所出音声妙清净　　具六十种世独尊</p>
  <p id="a6P">所有闻者无厌足　　复能除灭诸烦恼</p>
  <p id="a6Q">于十方刹无量众　　一切心有所行者</p>
  <p id="a6R">世尊知已决疑网　　尊笑放光有何缘</p>
  <p id="a6S">谁今决定发道意　　谁今乘佛广大乘</p>
  <p id="a6T">谁今如是满心愿　　世尊微笑而放光</p>
  <p id="a6U">谁今降伏四种魔　　谓烦恼魔及死魔</p>
  <p id="a6V">阴魔及以天魔等　　微笑放光有何缘</p>
  <p id="a6W">世尊今谁证大利　　谁作法丰人师子</p>
  <p id="a6X">名闻谁至十方刹　　如是微笑及放光</p>
  <p id="a6Y">一切智者灭不善　　诸慈行中最胜慈</p>
  <p id="a6Z">于诸分别皆已断　　微笑放光有何缘</p>
  <p id="a6a">何谁今得广大利　　谁复今得满愿心</p>
  <p id="a6b">和合十力今是谁　　如是放光及微笑</p>
  <p id="a6c">千万诸天在虚空　　夜叉金翅摩呼罗</p>
  <p id="a6d">及诸天女合掌礼　　瞻仰世尊欢喜心</p>
  <p id="a6e">聚集无量诸菩萨　　十方刹土悉瞻仰</p>
  <p id="a6f">深智如海欲听法　　净意光笑有何缘</p>
  <p id="a6g">尔时世尊即以偈句。<a id="a-6h"></a>报阿难言。</p>
  <p id="a6i">阿难汝观此童女　　合十指掌在我前</p>
  <p id="a6j">彼见诸佛妙神通　　即发无上菩提意</p>
  <p id="a6k">过去曾见三百佛　　生生世世所见者</p>
  <p id="a6l">恒生恭敬而尊重　　常愿云何证菩提</p>
  <p id="a6m">愿不生于恶道里　　唯愿生天及人中</p>
  <p id="a6n">生处不忘菩提心　　命终已后知宿命</p>
  <p id="a6o">昔见如来名迦葉　　在于楼上坠下身</p>
  <p id="a6p">供养彼尊迦葉故　　现得无生及顺忍</p>
  <p id="a6q">复有佛号钩娄村　　奉施一具妙衣服</p>
  <p id="a6r">是故现得金色体　　清净显赫如月天</p>
  <p id="a6s">有佛迦尼迦牟尼　　香华涂末供养彼</p>
  <p id="a6t">以是口出妙香气　　犹如栴檀优钵罗</p>
  <p id="a6u">佛名尸弃两足尊　　瞻仰彼尊满七日</p>
  <p id="a6v">是故两目青莲色　　诸类看者不知厌</p>
  <p id="a6w">厌离诸欲五百世　　常行清净诸梵行</p>
  <p id="a6x">若人起欲来观者　　乃得清净无欲心</p>
  <p id="a6y">是故三十三天生　　从彼来生离车种</p>
  <p id="a6z">一切生处知宿缘　　巧说诸偈微妙句</p>
  <p id="a70">教化父母及诸亲　　利益无量众生等</p>
  <p id="a71">为欲教化发菩提　　故生豪贵大离车</p>
  <p id="a72">童女男夫妇人等　　教化令入佛乘中</p>
  <p id="a73">二万三千诸人类　　成熟无量菩提道</p>
  <p id="a74">其女转此女人身　　不久出家在我法</p>
  <p id="a75">广行清净大梵行　　此处命终还生天</p>
  <p id="a76">从天命终复生此　　于后恶世护我法</p>
  <p id="a77">与此众类作利益　　舍命还生兜率陀</p>
  <p id="a78">当来弥勒下生时　　儴佉轮王家作子</p>
  <p id="a79">其于彼众多才艺　　可喜端正备诸德</p>
  <p id="a7A">供养彼尊三月日　　及诸左右众围绕</p>
  <p id="a7B">于彼佛边得出家　　六千三百众随逐</p>
  <p id="a7C">受持彼佛正法已　　然后往生安乐土</p>
  <p id="a7D">既得往见阿弥陀　　礼拜尊重而供养</p>
  <p id="a7E">当于贤劫诸佛刹　　十方所有诸世界</p>
  <p id="a7F">及以恒河沙如来　　悉为彼众作利益</p>
  <p id="a7G">精进智慧禅定力　　供养如是诸世尊</p>
  <p id="a7H">劫数诸佛供养已　　教化无量千万众</p>
  <p id="a7I">于后八万俱致劫　　当得作佛名月上</p>
  <p id="a7J">彼尊名号月上者　　眉间白毫出妙光</p>
  <p id="a7K">其光金色甚耀丽　　显赫遍照彼佛刹</p>
  <p id="a7L">日月火光及摩尼　　星宿诸光悉不现</p>
  <p id="a7M">昼夜岁月及四时　　皆由彼光更无别</p>
  <p id="a7N">彼刹当无辟支佛　　声闻罗汉亦无名</p>
  <p id="a7O">清净勇猛菩萨众　　彼尊唯当有如是</p>
  <p id="a7P">彼众身并黄金色　　百种诸相具庄严</p>
  <p id="a7Q">悉名为人妙可喜　　彼刹无欲胎生者</p>
  <p id="a7R">莲华台中自化生　　生已即有大威德</p>
  <p id="a7S">于算数中不可量　　无量神通至诸刹</p>
  <p id="a7T">无生忍法无障碍　　彼刹无魔及外道</p>
  <p id="a7U">亦无破戒恶朋友　　受净报如兜率陀</p>
  <p id="a7V">若有彼刹所生者　　诸受果报悉平等</p>
  <p id="a7W">金银真珠微妙网　　广大遍覆彼世间</p>
  <p id="a7X">彼大世尊寿命长　　住世七十三千劫</p>
  <p id="a7Y">寿尽涅槃灭度后　　正法住世满一劫</p>
  <p id="a7Z">彼尊在世及灭度　　法教一住无有殊</p>
  <p id="a7a">我若一劫赞叹彼　　世尊刹土诸功德</p>
  <p id="a7b">今日所说诸譬喻　　如海取于一渧水</p>
  <p id="a7c">尔时月上。<a id="a-7d"></a>从佛对闻与已授记。<a id="a-7e"></a>闻已欢喜踊跃无量飞腾虚空。<a id="a-7f"></a>去地高至七多罗树。<a id="a-7g"></a>既住于彼七多罗已。<a id="a-7h"></a>其女于即转彼女身变为男子。<a id="a-7i"></a>即时大地皆悉震动。<a id="a-7j"></a>出大音声雨天华雨。<a id="a-7k"></a>出大光明遍照世界。<a id="a-7l"></a>尔时月上菩萨。<a id="a-7m"></a>即住彼空以偈叹佛。<a id="a-7n"></a>作如是言。</p>
  <p id="a7o">假动须弥空倒地　　修罗住处皆悉灭</p>
  <p id="a7p">大海枯涸月天坠　　如来终不出妄言</p>
  <p id="a7q">假使十方众同心　　或火成水水成火</p>
  <p id="a7r">无量功德最大尊　　利益众生无异说</p>
  <p id="a7s">大地虚空成混沌　　百刹同入芥子中</p>
  <p id="a7t">罗网可用缚猛风　　如来终不有妄语</p>
  <p id="a7u">世尊如是真实言　　故我决住菩提道</p>
  <p id="a7v">今既大地遍震动　　我证菩提定无疑</p>
  <p id="a7w">我今既得菩提记　　即转法轮无有别</p>
  <p id="a7x">犹如世尊所说法　　我百数劫已得闻</p>
  <p id="a7y">利益天人八部辈　　及诸比丘四众等</p>
  <p id="a7z">又为无量诸菩萨　　汝等于佛莫生疑</p>
  <p id="a80">当来悉成无分别　　是故决发菩提心</p>
  <p id="a81">诸法皆悉如幻化　　诸佛所说如梦想</p>
  <p id="a82">是处无人无养育　　众生命及富伽罗</p>
  <p id="a83">如是诸法本性者　　喻如虚空无有异</p>
  <p id="a84">我先所有女人身　　彼身空体亦无实</p>
  <p id="a85">既无实体是为空　　空体无物无可取</p>
  <p id="a86">彼身颠倒分别生　　分别犹如鸟飞空</p>
  <p id="a87">意欲成就佛菩提　　复欲降伏四魔众</p>
  <p id="a88">复欲三千大千界　　转于微妙大法轮</p>
  <p id="a89">汝等猛发菩提意　　尊重供养婆伽婆</p>
  <p id="a8A">不久当成功德尊　　同于真体无有别</p>
  <p id="a8B">善利丈夫尊沙门　　二足中尊我顶礼</p>
  <p id="a8C">能施爱物常得爱　　能施法财得自在</p>
  <p id="a8D">佛是乐本能与乐　　能伏怨仇及诸魔</p>
  <p id="a8E">我叹应叹最胜尊　　又叹自在无羡者</p>
  <p id="a8F">我意所观诸方处　　愿见诸佛不思议</p>
  <p id="a8G">放光如今释师子　　我亦当知十方佛</p>
  <p id="a8H">皆悉同体觉一法　　于真如法悉无二</p>
  <p id="a8I">无量众生同实际　　有此忍者当作佛</p>
  <p id="a8J">尔时月上菩萨说此偈已。<a id="a-8K"></a>从空而下头面作礼。<a id="a-8L"></a>彼作礼时头未离地。<a id="a-8M"></a>而有无量百千数佛现其目前。<a id="a-8N"></a>彼等诸佛同音授彼月上之记。<a id="a-8O"></a>当成阿耨多罗三藐三菩提。<a id="a-8P"></a>月上菩萨眼自对见彼百千佛授其记已。<a id="a-8Q"></a>欢喜踊跃遍满其体不能自胜。<a id="a-8R"></a>即从如来求请出家白言。<a id="a-8S"></a>善哉。<a id="a-8T"></a>唯愿世尊。<a id="a-8U"></a>自说法中与我出家。<a id="a-8V"></a>佛即告彼月上菩萨。<a id="a-8W"></a>若必然者当问父母听汝已不。</p>
  <p id="a8X">尔时童子所生父母。<a id="a-8Y"></a>对见如是变化神通。<a id="a-8Z"></a>复从佛闻为彼授记而佛白言。<a id="a-8a"></a>如是世尊。<a id="a-8b"></a>我等已许。<a id="a-8c"></a>唯愿世尊。<a id="a-8d"></a>放彼出家。<a id="a-8e"></a>又愿我等于未来世会如此法。<a id="a-8f"></a>尔时世尊。<a id="a-8g"></a>即放童子而出家也。<a id="a-8h"></a>时彼童子当出家时。<a id="a-8i"></a>即有一万二千人俱发阿耨多罗三藐三菩提。<a id="a-8j"></a>佛说如此法本之时。<a id="a-8k"></a>复有七十那由他诸天人等远尘离垢。<a id="a-8l"></a>于诸法中获得净眼。<a id="a-8m"></a>复有五百诸比丘等。<a id="a-8n"></a>于无为法获得漏尽心得解脱。<a id="a-8o"></a>复有二百比丘尼等与其同类二万人俱。<a id="a-8p"></a>其中或有未曾发于阿耨多罗三藐三菩提者。<a id="a-8q"></a>亦得发于菩提之心。<a id="a-8r"></a>佛说此经已。<a id="a-8s"></a>月上菩萨长老阿难诸菩萨众。<a id="a-8t"></a>及彼大会天人阿修罗乾闼婆等八部之类。<a id="a-8u"></a>欢喜奉行。</p>
 </body>
</html>