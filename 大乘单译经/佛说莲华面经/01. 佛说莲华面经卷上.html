<!doctype html>
<html id="z3IBU4QVx" data-ver="613">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">佛说莲华面经卷上</h1>
  <p id="a2">如是我闻。<a id="a-3"></a>一时佛住毗舍离猕猴池岸上大重阁中。<a id="a-4"></a>如来不久当舍寿命。<a id="a-5"></a>尔时佛告阿难。<a id="a-6"></a>我今共汝往波波城。<a id="a-7"></a>彼有长者名毗沙门德。<a id="a-8"></a>吾欲化之。<a id="a-9"></a>阿难言。<a id="a-A"></a>唯然受如来教。<a id="a-B"></a>即随佛行。<a id="a-C"></a>未入彼城有跋提河。<a id="a-D"></a>佛告阿难。<a id="a-E"></a>我今疲极可入河浴。<a id="a-F"></a>尔时世尊脱郁多罗僧。<a id="a-G"></a>置河岸上入河澡洗。<a id="a-H"></a>佛告阿难。<a id="a-I"></a>汝可至心观如来身三十二相。<a id="a-J"></a>以自庄严如是之身。<a id="a-K"></a>却后三月当入涅槃。<a id="a-L"></a>复告阿难。<a id="a-M"></a>汝当更观如来之身。<a id="a-N"></a>如优昙花久远乃现。<a id="a-O"></a>时时一出难出难见。<a id="a-P"></a>如是佛身过于彼花百千万倍。<a id="a-Q"></a>难出难见。<a id="a-R"></a>如是之身却后三月更不复现。<a id="a-S"></a>复告阿难。<a id="a-T"></a>汝当更观如来之身。<a id="a-U"></a>如花鬘师取贯花线。<a id="a-V"></a>种种色花及种种香。<a id="a-W"></a>结作花鬘。<a id="a-X"></a>彼鬘成已睹者欢喜。<a id="a-Y"></a>如来身者三十二相八十种好以自庄严。<a id="a-Z"></a>阎浮提金光色明炎圆光一寻。<a id="a-a"></a>如是身者却后三月当般涅槃。<a id="a-b"></a>复告阿难。<a id="a-c"></a>汝当更观如来之身。<a id="a-d"></a>如三十三天所住之地百宝庄严。<a id="a-e"></a>复有种种音乐快乐。<a id="a-f"></a>彼诸天等。<a id="a-g"></a>于彼宝地及天音乐不能暂舍。<a id="a-h"></a>亦不能记彼地宝色。<a id="a-i"></a>如是佛身三十二相不可遍观。<a id="a-j"></a>何以故。<a id="a-k"></a>观一一相心不能舍。<a id="a-l"></a>如是身者却后三月当般涅槃。<a id="a-m"></a>复告阿难。<a id="a-n"></a>汝当更观如来之身。<a id="a-o"></a>譬如日月有大威德神通光明。<a id="a-p"></a>在佛身边悉蔽不现。<a id="a-q"></a>是故佛身过彼日月最尊最胜。<a id="a-r"></a>如是之身却后三月当般涅槃。<a id="a-s"></a>复告阿难。<a id="a-t"></a>譬如师子诸兽中王。<a id="a-u"></a>如天帝释大伊罗钵象诸象中王。<a id="a-v"></a>佛身亦尔。<a id="a-w"></a>具大势力独步无畏。<a id="a-x"></a>如是之身却后三月当般涅槃。<a id="a-y"></a>复告阿难。<a id="a-z"></a>汝当更观如来之身。<a id="a-10"></a>如须弥山王四宝所成。<a id="a-11"></a>处于大海安住不动。<a id="a-12"></a>其体坚实无有瑕隙。<a id="a-13"></a>如来之身过那罗延力。<a id="a-14"></a>百千万倍不可为比。<a id="a-15"></a>如是之身却后三月当般涅槃。<a id="a-16"></a>复告阿难。<a id="a-17"></a>如来之身于无足二足多足众生。<a id="a-18"></a>有色无色有想无想。<a id="a-19"></a>非有想非无想众生之中。<a id="a-1A"></a>如来色身最尊最胜。<a id="a-1B"></a>如是之身却后三月当般涅槃。<a id="a-1C"></a>复告阿难。<a id="a-1D"></a>如小千世界。<a id="a-1E"></a>千日千月千须弥山。<a id="a-1F"></a>千弗于逮千瞿耶尼千郁怛罗越千阎浮提。<a id="a-1G"></a>千四天王千三十三天千帝释天王。<a id="a-1H"></a>千炎摩天千炎摩天王。<a id="a-1I"></a>千兜率陀天千兜率陀天王。<a id="a-1J"></a>千化乐天千化乐天王。<a id="a-1K"></a>千他化自在天千他化自在天王。<a id="a-1L"></a>千梵身天千 大梵 天王。<a id="a-1M"></a>如是小千世界满中诸天。<a id="a-1N"></a>欲见如来面貌周尽不能得见。<a id="a-1O"></a>何以故。<a id="a-1P"></a>如来面光如百千电炎。<a id="a-1Q"></a>出过世间所有光明。<a id="a-1R"></a>百千万倍。<a id="a-1S"></a>是故帝释大梵天等。<a id="a-1T"></a>常赞叹佛光明殊胜。<a id="a-1U"></a>如是之身却后三月当般涅槃。<a id="a-1V"></a>复告阿难。<a id="a-1W"></a>莫作是念。<a id="a-1X"></a>如来不尽贪嗔痴故自赞己身。<a id="a-1Y"></a>如来身者。<a id="a-1Z"></a>贪嗔痴使及彼习气永尽无余。<a id="a-1a"></a>如是阿难。<a id="a-1b"></a>如来应供正遍知有大威德。<a id="a-1c"></a>汝常供侍如来生身。<a id="a-1d"></a>以是因缘所得功德。<a id="a-1e"></a>不可量不可数不可思议。<a id="a-1f"></a>无量无边阿僧祇。<a id="a-1g"></a>阿难。<a id="a-1h"></a>汝今欲闻如来灭后未来众生供养如来碎身舍利因缘事不。<a id="a-1i"></a>尔时阿难。<a id="a-1j"></a>偏袒右肩右膝着地。<a id="a-1k"></a>合掌白佛言。<a id="a-1l"></a>世尊。<a id="a-1m"></a>今正是时。<a id="a-1n"></a>大德婆伽婆。<a id="a-1o"></a>今正是时。<a id="a-1p"></a>唯愿如来。<a id="a-1q"></a>为我宣说佛涅槃后诸众生等供养如来碎身舍利因缘等事。<a id="a-1r"></a>我闻是法。<a id="a-1s"></a>至心受持广为他说。<a id="a-1t"></a>佛告阿难。<a id="a-1u"></a>汝善谛听。<a id="a-1v"></a>我今当说。<a id="a-1w"></a>阿难。<a id="a-1x"></a>如来入涅槃时入金刚三昧。<a id="a-1y"></a>碎此肉身犹如芥子。<a id="a-1z"></a>如是一分舍利向诸天所。<a id="a-20"></a>尔时帝释天王及诸天众。<a id="a-21"></a>见佛舍利知佛涅槃。<a id="a-22"></a>即雨天曼陀罗花摩诃曼陀罗花。<a id="a-23"></a>曼殊沙花摩诃曼殊沙花。<a id="a-24"></a>供养舍利。<a id="a-25"></a>如见佛身礼拜右绕。<a id="a-26"></a>有种阿耨多罗三藐三菩提善根。<a id="a-27"></a>有种声闻善根。<a id="a-28"></a>有种辟支佛善根。<a id="a-29"></a>有一分舍利向龙世界中。<a id="a-2A"></a>尔时娑伽罗龙王无量龙等。<a id="a-2B"></a>见佛舍利大设供养。<a id="a-2C"></a>以因陀罗宝摩诃因陀罗宝。<a id="a-2D"></a>火珠宝清水宝。<a id="a-2E"></a>如是无量种种诸宝。<a id="a-2F"></a>持用供养碎身舍利。<a id="a-2G"></a>礼拜右绕作供养已。<a id="a-2H"></a>是时龙等各自发愿。<a id="a-2I"></a>有发阿耨多罗三藐三菩提愿者。<a id="a-2J"></a>有发声闻菩提愿者。<a id="a-2K"></a>有发辟支佛菩提愿者。<a id="a-2L"></a>有一分舍利向夜叉世界。<a id="a-2M"></a>尔时毗沙门王及余无量大夜叉将。<a id="a-2N"></a>见碎身舍利。<a id="a-2O"></a>以种种花末香烧香灯明音乐。<a id="a-2P"></a>如是无量供养舍利。<a id="a-2Q"></a>礼拜合掌右绕恭敬。<a id="a-2R"></a>有发无上大菩提愿者。<a id="a-2S"></a>有发声闻愿。<a id="a-2T"></a>有发辟支佛愿。<a id="a-2U"></a>彼余舍利在阎浮提。<a id="a-2V"></a>当来有王名阿输迦。<a id="a-2W"></a>统一阎浮提。<a id="a-2X"></a>此王为供养舍利故。<a id="a-2Y"></a>造作八万四千塔。<a id="a-2Z"></a>置此舍利而供养之。<a id="a-2a"></a>此阎浮提复有六万诸王。<a id="a-2b"></a>亦当供养碎身舍利。<a id="a-2c"></a>以诸花鬘种种香等灯明音乐。<a id="a-2d"></a>供养礼拜右绕恭敬。<a id="a-2e"></a>有种无上大菩提善根。<a id="a-2f"></a>有种声闻善根。<a id="a-2g"></a>有种辟支佛善根。<a id="a-2h"></a>有即舍家出家。<a id="a-2i"></a>于佛法中信心清净。<a id="a-2j"></a>剃除须发而披法服。<a id="a-2k"></a>精勤修道皆悉漏尽而般涅槃。<a id="a-2l"></a>如是阿难。<a id="a-2m"></a>如来应供正遍知有大威德。<a id="a-2n"></a>以彼法身依生身故。<a id="a-2o"></a>供养生身舍利因缘所得功德。<a id="a-2p"></a>无量无边阿僧祇。<a id="a-2q"></a>不可数不可说。<a id="a-2r"></a>尔时如来作如是念。<a id="a-2s"></a>我此三阿僧祇劫勤苦所成佛法。<a id="a-2t"></a>欲令久住于世间故。<a id="a-2u"></a>当往诸天诸阿修罗诸龙迦楼罗摩睺罗伽等所住之处。<a id="a-2v"></a>付嘱佛法。<a id="a-2w"></a>尔时如来即于阎浮提没。<a id="a-2x"></a>三十三天中出。<a id="a-2y"></a>尔时帝释天王见世尊已。<a id="a-2z"></a>即敷高座奉迎如来白佛言。<a id="a-30"></a>世尊。<a id="a-31"></a>愿受此座。<a id="a-32"></a>尔时世尊即坐其座。<a id="a-33"></a>帝释天王与百千万众。<a id="a-34"></a>顶礼佛足住在一面。<a id="a-35"></a>佛告帝释言。<a id="a-36"></a>汝今当知吾亦不久当般涅槃。<a id="a-37"></a>以此佛法嘱累于汝。<a id="a-38"></a>汝当护持。<a id="a-39"></a>如是至三。<a id="a-3A"></a>帝释天王悲泣雨面收泪而言。<a id="a-3B"></a>世尊涅槃一何疾哉。<a id="a-3C"></a>如来涅槃何其太速。<a id="a-3D"></a>世间法眼于兹永灭。<a id="a-3E"></a>如佛所教是我力分。<a id="a-3F"></a>即当护持恭敬供养。<a id="a-3G"></a>如来昔于兜率陀天降神母胎。<a id="a-3H"></a>我于尔时与忉利众常作守护。<a id="a-3I"></a>及佛生时亦与诸天共来守护。<a id="a-3J"></a>如来坐于菩提树下破八千万亿魔军。<a id="a-3K"></a>得阿耨多罗三藐三菩提时。<a id="a-3L"></a>我与诸天亦常守护。<a id="a-3M"></a>佛于波罗奈鹿野苑中。<a id="a-3N"></a>三转十二行法轮时。<a id="a-3O"></a>我与天众亦常守护。<a id="a-3P"></a>我今无力能使如来不入涅槃。<a id="a-3Q"></a>无力能护。<a id="a-3R"></a>尔时世尊种种说法。<a id="a-3S"></a>劝喻安慰示教利喜帝释诸天。<a id="a-3T"></a>令护佛法。<a id="a-3U"></a>从天上没即于娑伽罗龙王宫出。<a id="a-3V"></a>尔时龙王见如来至。<a id="a-3W"></a>即时敷座。<a id="a-3X"></a>佛坐其座告龙王曰。<a id="a-3Y"></a>汝今当知如来不久入于涅槃。<a id="a-3Z"></a>我以佛法嘱累于汝。<a id="a-3a"></a>汝当守护无令断绝。<a id="a-3b"></a>龙王当知。<a id="a-3c"></a>此龙世界有诸恶龙。<a id="a-3d"></a>多生嗔恚不知罪福。<a id="a-3e"></a>为恶卒暴破坏我法。<a id="a-3f"></a>是故我今以此佛法嘱累于汝。<a id="a-3g"></a>尔时龙王悲泣雨面收泪而言。<a id="a-3h"></a>世尊。<a id="a-3i"></a>我诸龙等盲无慧眼。<a id="a-3j"></a>是故今者生畜生中。<a id="a-3k"></a>若佛灭后龙世界空。<a id="a-3l"></a>我等舍命。<a id="a-3m"></a>不知未来当生何处。<a id="a-3n"></a>诸佛如来是众生宝。<a id="a-3o"></a>云何今者欲般涅槃世间眼灭。<a id="a-3p"></a>尔时世尊示教利喜娑伽罗王令护佛法。<a id="a-3q"></a>在龙宫没于德叉迦龙王宫出。<a id="a-3r"></a>尔时龙王为佛敷座。<a id="a-3s"></a>佛坐其座。<a id="a-3t"></a>龙王复与百万亿龙。<a id="a-3u"></a>顶礼佛足却住一面。<a id="a-3v"></a>佛告龙王。<a id="a-3w"></a>汝等当知如来不久入无漏界而般涅槃。<a id="a-3x"></a>今以佛法嘱累于汝。<a id="a-3y"></a>至心守护。<a id="a-3z"></a>尔时龙王悲泣雨面。<a id="a-40"></a>以手收泪而白佛言。<a id="a-41"></a>如来灭度世间眼灭。<a id="a-42"></a>诸佛如来是众生宝。<a id="a-43"></a>若佛灭度我今不知当生何处。<a id="a-44"></a>佛为龙王种种说法示教利喜。<a id="a-45"></a>即从彼没于黑色龙王宫中出。<a id="a-46"></a>尔时龙王为佛敷座。<a id="a-47"></a>佛坐其座。<a id="a-48"></a>黑色龙王与百万亿龙众。<a id="a-49"></a>顶礼佛足却住一面。<a id="a-4A"></a>佛告龙王。<a id="a-4B"></a>汝等当知如来不久入般涅槃。<a id="a-4C"></a>我以佛法嘱。<a id="a-4D"></a>累于汝。<a id="a-4E"></a>汝当至心而守护之。<a id="a-4F"></a>尔时龙王悲泣雨面扪泪而言。<a id="a-4G"></a>如来灭度世间眼灭。<a id="a-4H"></a>诸佛如来是众生宝。<a id="a-4I"></a>若佛灭度我今不知当生何处。<a id="a-4J"></a>佛为说法示教利喜。<a id="a-4K"></a>即从彼没于夜叉世界出。<a id="a-4L"></a>尔时毗沙门王。<a id="a-4M"></a>为佛敷座。<a id="a-4N"></a>佛坐其座。<a id="a-4O"></a>毗沙门王与百万亿夜叉之众。<a id="a-4P"></a>顶礼佛足却坐一面。<a id="a-4Q"></a>尔时毗留勒叉天王。<a id="a-4R"></a>与百万亿鸠槃荼众。<a id="a-4S"></a>顶礼佛足却坐一面。<a id="a-4T"></a>尔时毗留博叉天王。<a id="a-4U"></a>与百万亿诸龙之众。<a id="a-4V"></a>顶礼佛足却坐一面。<a id="a-4W"></a>尔时提头赖吒天王。<a id="a-4X"></a>与百万亿乾闼婆众。<a id="a-4Y"></a>顶礼佛足却坐一面。<a id="a-4Z"></a>尔时大夜叉将。<a id="a-4a"></a>般脂迦槃折逻旃荼娑多耆利兮摩跋多摩尼跋陀富那跋陀。<a id="a-4b"></a>如是一切诸夜叉将。<a id="a-4c"></a>顶礼佛足却坐一面。<a id="a-4d"></a>尔时佛告四天大王。<a id="a-4e"></a>及夜叉将。<a id="a-4f"></a>乾闼婆将。<a id="a-4g"></a>鸠槃荼将诸龙将言。<a id="a-4h"></a>汝等当知如来不久入般涅槃。<a id="a-4i"></a>我以佛法嘱累于汝。<a id="a-4j"></a>当好守护。<a id="a-4k"></a>第二第三亦如是说。<a id="a-4l"></a>汝等当知夜叉国中诸恶夜叉。<a id="a-4m"></a>鸠槃荼国恶鸠槃荼。<a id="a-4n"></a>乾闼婆国恶乾闼婆。<a id="a-4o"></a>诸龙国土有诸恶龙。<a id="a-4p"></a>如是众生多起嗔恚。<a id="a-4q"></a>不知罪福为恶卒暴。<a id="a-4r"></a>破我三阿僧祇劫勤苦所修无上佛法。<a id="a-4s"></a>是故我今嘱累汝等。<a id="a-4t"></a>时四天王及夜叉将乃至龙将。<a id="a-4u"></a>悲泣雨面扪泪而白佛言。<a id="a-4v"></a>世尊涅槃何其太速。<a id="a-4w"></a>如来灭度一何疾哉。<a id="a-4x"></a>为死摩竭之所吞噬。<a id="a-4y"></a>尔时世尊种种说法示教利喜。<a id="a-4z"></a>即从彼没阎浮提出。<a id="a-50"></a>尔时世尊作如是念。<a id="a-51"></a>我所作事今已作竟。<a id="a-52"></a>诸恶众生今已调伏。<a id="a-53"></a>可入安隐寂灭涅槃。<a id="a-54"></a>佛告阿难。<a id="a-55"></a>生死可厌吾今不久欲入涅槃。<a id="a-56"></a>尔时阿难生大苦恼。<a id="a-57"></a>悲泣雨面如箭入心。<a id="a-58"></a>闷绝倒躄宛转于地。<a id="a-59"></a>而作是言。<a id="a-5A"></a>世尊涅槃何其太速。<a id="a-5B"></a>如来灭度一何疾哉。<a id="a-5C"></a>世间眼灭。<a id="a-5D"></a>我复更当与谁持钵。<a id="a-5E"></a>更复持扇在谁边立。<a id="a-5F"></a>不复更闻甘露之法。<a id="a-5G"></a>谁复与我说甘露味。<a id="a-5H"></a>我今更复随谁后行。<a id="a-5I"></a>不复更见殊胜日月圆满之面。<a id="a-5J"></a>尊者舍利弗等大智慧人已入涅槃。<a id="a-5K"></a>而佛如来今复灭度。<a id="a-5L"></a>世间闇冥失智慧眼。<a id="a-5M"></a>智须弥王今欲崩散。<a id="a-5N"></a>佛树欲倒。<a id="a-5O"></a>法桥欲绝。<a id="a-5P"></a>法舡欲沈。<a id="a-5Q"></a>法炬欲灭。<a id="a-5R"></a>正法日月将坠于地。<a id="a-5S"></a>解脱之门今欲闭塞。<a id="a-5T"></a>三恶道门今将欲开。<a id="a-5U"></a>三阿僧祇劫所集法聚将没不久。<a id="a-5V"></a>尔时佛告长老阿难。<a id="a-5W"></a>汝莫忧愁。<a id="a-5X"></a>莫复啼哭。<a id="a-5Y"></a>莫大叫唤捶胸哽咽闷绝躄地。<a id="a-5Z"></a>何以故。<a id="a-5a"></a>世间生者是有为法。<a id="a-5b"></a>会归无常。<a id="a-5c"></a>欲令此法不失不坏而常住者。<a id="a-5d"></a>无有是处。<a id="a-5e"></a>尔时世尊种种说法。<a id="a-5f"></a>安慰劝喻示教利喜。<a id="a-5g"></a>嘱法藏已默然而住。<a id="a-5h"></a>尔时世尊复作是念。<a id="a-5i"></a>阿难比丘为忧愁刺深入其心。<a id="a-5j"></a>我今当拔彼忧愁刺。<a id="a-5k"></a>告阿难言。<a id="a-5l"></a>汝今欲见未来事不。<a id="a-5m"></a>我见来世如观现在。<a id="a-5n"></a>当为汝说。<a id="a-5o"></a>尔时阿难偏袒右肩右膝着地。<a id="a-5p"></a>合掌向佛顶礼佛足而白佛言。<a id="a-5q"></a>大德世尊。<a id="a-5r"></a>当为我说。<a id="a-5s"></a>今正是时。<a id="a-5t"></a>我闻法已当奉受持广宣流布。<a id="a-5u"></a>佛告阿难。<a id="a-5v"></a>谛听至心。<a id="a-5w"></a>我今当说。<a id="a-5x"></a>阿难。<a id="a-5y"></a>未来之时有诸破戒比丘。<a id="a-5z"></a>身着袈裟游行城邑。<a id="a-60"></a>往来聚落住亲里家。<a id="a-61"></a>彼非比丘又非白衣。<a id="a-62"></a>畜养妇妾产育男女。<a id="a-63"></a>复有比丘住淫女家。<a id="a-64"></a>复有比丘淫比丘尼。<a id="a-65"></a>复有比丘贮畜金银。<a id="a-66"></a>造作生业以自活命。<a id="a-67"></a>复有比丘通致使驿以自活命。<a id="a-68"></a>复有比丘专行医药以自活命。<a id="a-69"></a>复有比丘围棋六博以自活命。<a id="a-6A"></a>复有比丘为他卜筮以自活命。<a id="a-6B"></a>复有比丘为他咒彼死尸令起。<a id="a-6C"></a>遣杀怨家以自活命。<a id="a-6D"></a>复有比丘为他诵咒驱遣鬼神。<a id="a-6E"></a>多取财物以自活命。<a id="a-6F"></a>复有比丘专行杀生以自活命。<a id="a-6G"></a>复有比丘住僧伽蓝。<a id="a-6H"></a>私自费用佛法僧物以自活命。<a id="a-6I"></a>复有比丘内实犯戒外示护持。<a id="a-6J"></a>受人信施。<a id="a-6K"></a>复有比丘虽不破戒。<a id="a-6L"></a>而怀悭惜衣服饮食。<a id="a-6M"></a>及以鄙吝众僧之物不与客僧。<a id="a-6N"></a>复有比丘虽不破戒。<a id="a-6O"></a>吝惜众僧房舍床座不与客僧。<a id="a-6P"></a>复有比丘虽不破戒。<a id="a-6Q"></a>为诸檀越供养礼拜多得财利。<a id="a-6R"></a>其心不欲令余比丘受人信施。<a id="a-6S"></a>唯欲自受。<a id="a-6T"></a>复有比丘实非罗汉。<a id="a-6U"></a>而常诈称得罗汉果。<a id="a-6V"></a>欲令人知我是罗汉。<a id="a-6W"></a>复有比丘多受檀越四事供养。<a id="a-6X"></a>内无实德唯增贪心。<a id="a-6Y"></a>但为活命不为修道。<a id="a-6Z"></a>复有比丘兴利商贾以自养活。<a id="a-6a"></a>复有比丘专行偷盗以自养活。<a id="a-6b"></a>复有比丘畜养象马駊驴牛羊。<a id="a-6c"></a>乃至卖买以自养活。<a id="a-6d"></a>复有比丘贩卖奴婢以自养活。<a id="a-6e"></a>复有比丘屠杀牛羊以自养活。<a id="a-6f"></a>复有比丘受募入阵。<a id="a-6g"></a>征战讨伐多杀众人以求勋赏。<a id="a-6h"></a>复有比丘穿踰墙壁。<a id="a-6i"></a>盗他财物以自活命。<a id="a-6j"></a>复有比丘专行劫夺。<a id="a-6k"></a>攻破城邑及与聚落以自活命。<a id="a-6l"></a>复有比丘毁坏佛塔。<a id="a-6m"></a>取其宝物以自活命。<a id="a-6n"></a>如是无量地狱因缘。<a id="a-6o"></a>舍命之后皆堕地狱。<a id="a-6p"></a>阿难。<a id="a-6q"></a>譬如师子命绝身死。<a id="a-6r"></a>若空若地若水若陆。<a id="a-6s"></a>所有众生不敢食彼师子身肉。<a id="a-6t"></a>唯师子身自生诸虫。<a id="a-6u"></a>还自啖食师子之肉。<a id="a-6v"></a>阿难。<a id="a-6w"></a>我之佛法非余能坏。<a id="a-6x"></a>是我法中诸恶比丘犹如毒刺。<a id="a-6y"></a>破我三阿僧祇劫积行勤苦所集佛法。<a id="a-6z"></a>阿难。<a id="a-70"></a>譬如有人入于大海。<a id="a-71"></a>至宝渚中多取宝物置于船上。<a id="a-72"></a>欲渡大海于中沉没。<a id="a-73"></a>佛之正法如彼宝船。<a id="a-74"></a>当来破戒诸恶比丘多乐造作种种恶业。<a id="a-75"></a>灭我佛法沉没不现。<a id="a-76"></a>阿难。<a id="a-77"></a>如来涅槃不久之间正法当乱。<a id="a-78"></a>正法乱已。<a id="a-79"></a>复有种种诸恶比丘出现于世。<a id="a-7A"></a>不信如来得证无漏寂灭涅槃。<a id="a-7B"></a>况复信有世间余人。<a id="a-7C"></a>得阿罗汉入涅槃者。<a id="a-7D"></a>阿难。<a id="a-7E"></a>如来所有正法名味句义所谓修多罗祇夜。<a id="a-7F"></a>鞞迦曷罗。<a id="a-7G"></a>迦陀。<a id="a-7H"></a>忧陀那。<a id="a-7I"></a>尼陀那。<a id="a-7J"></a>阿波陀那。<a id="a-7K"></a>伊帝鼻利多伽。<a id="a-7L"></a>阇多迦。<a id="a-7M"></a>裴富略。<a id="a-7N"></a>阿浮陀达摩。<a id="a-7O"></a>优波提舍。<a id="a-7P"></a>十二部经为恶比丘之所毁灭。<a id="a-7Q"></a>彼诸人等。<a id="a-7R"></a>乐作文章绮饰言辞。<a id="a-7S"></a>多有如是诸恶比丘。<a id="a-7T"></a>破我佛法。<a id="a-7U"></a>尔时阿难白佛言。<a id="a-7V"></a>世尊。<a id="a-7W"></a>当来之世。<a id="a-7X"></a>如是破戒诸恶比丘而出生耶。<a id="a-7Y"></a>佛言。<a id="a-7Z"></a>如是如是。<a id="a-7a"></a>阿难。<a id="a-7b"></a>未来之世当有如是诸恶比丘出现于世。<a id="a-7c"></a>虽披法服剃除须发破我佛法。<a id="a-7d"></a>尔时阿难作如是念。<a id="a-7e"></a>以佛力故。<a id="a-7f"></a>可令我见未来之世如是事不。<a id="a-7g"></a>尔时如来以神通力。<a id="a-7h"></a>即令阿难悉见未来诸恶比丘。<a id="a-7i"></a>以儿坐膝置妇其傍。<a id="a-7j"></a>复见种种诸非法事。<a id="a-7k"></a>尔时阿难见此事已。<a id="a-7l"></a>心大怖畏身毛皆竖。<a id="a-7m"></a>即白佛言。<a id="a-7n"></a>世尊。<a id="a-7o"></a>如来速入涅槃。<a id="a-7p"></a>今正是时。<a id="a-7q"></a>何用见此未来之世如是恶事。<a id="a-7r"></a>佛告阿难。<a id="a-7s"></a>汝意云何。<a id="a-7t"></a>如来向说诸恶比丘恶业报果。<a id="a-7u"></a>岂是余人所能知不。<a id="a-7v"></a>阿难白佛言。<a id="a-7w"></a>世尊。<a id="a-7x"></a>唯有如来。<a id="a-7y"></a>乃能知此未来之世诸恶业报。<a id="a-7z"></a>佛言。<a id="a-80"></a>善哉善哉。<a id="a-81"></a>阿难。<a id="a-82"></a>实如汝说。<a id="a-83"></a>唯有如来乃能知之。<a id="a-84"></a>阿难。<a id="a-85"></a>汝今颇见佛未涅槃诸恶比丘围绕如来为说法不。<a id="a-86"></a>阿难白言。<a id="a-87"></a>无如是事。<a id="a-88"></a>佛言。<a id="a-89"></a>阿难。<a id="a-8A"></a>善哉善哉。<a id="a-8B"></a>如汝所说。<a id="a-8C"></a>如来现在实无如是诸恶比丘围绕如来佛为说法。<a id="a-8D"></a>佛言。<a id="a-8E"></a>阿难。<a id="a-8F"></a>未来之世。<a id="a-8G"></a>多有在家白衣得生天上。<a id="a-8H"></a>多有出家之人堕于地狱饿鬼畜生。<a id="a-8I"></a>复告阿难。<a id="a-8J"></a>善恶之业终不败亡。<a id="a-8K"></a>我于过去曾作商主。<a id="a-8L"></a>入于大海活多人故手杀一人。<a id="a-8M"></a>以是业缘乃至成佛。<a id="a-8N"></a>犹尚身受金锵之报。<a id="a-8O"></a>尔时帝释天王与三十三天众。<a id="a-8P"></a>疾至佛所。<a id="a-8Q"></a>顶礼佛足却住一面。<a id="a-8R"></a>炎摩天王与百万亿炎摩天众。<a id="a-8S"></a>疾至佛所。<a id="a-8T"></a>顶礼佛足却坐一面。<a id="a-8U"></a>删兜率陀天王与百万亿删兜率陀天众。<a id="a-8V"></a>疾至佛所顶礼佛足却坐一面。<a id="a-8W"></a>化乐天王与百万亿化乐天众。<a id="a-8X"></a>疾至佛所。<a id="a-8Y"></a>顶礼佛足却坐一面。<a id="a-8Z"></a>他化自在天王与百万亿他化自在天众。<a id="a-8a"></a>疾至佛所。<a id="a-8b"></a>顶礼佛足却坐一面。<a id="a-8c"></a>尔时毗摩质多罗阿修罗王与百万亿阿修罗众。<a id="a-8d"></a>疾至佛所。<a id="a-8e"></a>顶礼佛足却坐一面。<a id="a-8f"></a>尔时娑伽罗龙王与百万亿龙众。<a id="a-8g"></a>疾至佛所顶礼佛足却坐一面。<a id="a-8h"></a>皆于一念一刹那一无虚律多顷。<a id="a-8i"></a>诸天阿修罗迦楼罗乾闼婆紧陀罗摩睺罗伽等。<a id="a-8j"></a>于虚空中遍满十二由旬。<a id="a-8k"></a>皆为最后见如来故。</p>
  <p id="a8l">尔时佛告阿难。<a id="a-8m"></a>此道场菩提树最胜殊妙。<a id="a-8n"></a>过去诸佛皆于此处。<a id="a-8o"></a>证阿耨多罗三藐三菩提。<a id="a-8p"></a>未来诸佛亦于此处。<a id="a-8q"></a>得阿耨多罗三藐三菩提。<a id="a-8r"></a>现在我身又于此处。<a id="a-8s"></a>破十八亿魔军得阿耨多罗三藐三菩提。<a id="a-8t"></a>如是阿难。<a id="a-8u"></a>我今不久当般涅槃。<a id="a-8v"></a>复次阿难。<a id="a-8w"></a>蓝比尼园最胜最妙。<a id="a-8x"></a>是佛如来最后生处。<a id="a-8y"></a>复次阿难。<a id="a-8z"></a>摩耶夫人是大福德。<a id="a-90"></a>乃能生出人中之宝。<a id="a-91"></a>复次阿难净饭国王是大福德。<a id="a-92"></a>乃作一切诸众生中最胜宝父。<a id="a-93"></a>复次阿难。<a id="a-94"></a>毗舍离城比嗜离国最胜最妙。<a id="a-95"></a>王舍大城摩伽陀国最胜最妙。<a id="a-96"></a>七庵婆罗树处亦妙。<a id="a-97"></a>瞿耽摩若尼俱陀树处亦胜亦妙。<a id="a-98"></a>裴啰多豆啰多豆啰尼憩处亦胜亦妙。<a id="a-99"></a>力士生地。<a id="a-9A"></a>乃是过去转轮圣王解宝天冠。<a id="a-9B"></a>在此安置辟支佛塔。<a id="a-9C"></a>是我焚身最胜妙地。<a id="a-9D"></a>复次阿难。<a id="a-9E"></a>此阎浮提最胜好处。<a id="a-9F"></a>众生于中乐贪寿命。<a id="a-9G"></a>是故我今于此涅槃。<a id="a-9H"></a>我于三阿僧祇劫所集之法不久当灭。<a id="a-9I"></a>尔时世尊慰喻阿难。<a id="a-9J"></a>令心欢喜除其愁刺。<a id="a-9K"></a>付嘱法已。<a id="a-9L"></a>告阿难言。<a id="a-9M"></a>吾今与汝可往诸国。<a id="a-9N"></a>阿难唯然受如来教。<a id="a-9O"></a>尔时世尊至波波城。<a id="a-9P"></a>所应度者皆悉度讫。<a id="a-9Q"></a>复往诸国教化无量百亿那由他众生。<a id="a-9R"></a>皆成就已。<a id="a-9S"></a>尔时阿难随从佛行。<a id="a-9T"></a>如是次第至摩伽陀国道场菩提之树。<a id="a-9U"></a>世尊绕树作六匝已。<a id="a-9V"></a>即于树下结加趺坐。<a id="a-9W"></a>佛告阿难。<a id="a-9X"></a>如来不久后十五日当般涅槃。<a id="a-9Y"></a>尔时诸天阿修罗迦楼罗乾闼婆紧那罗摩睺罗伽等。<a id="a-9Z"></a>作如是念。<a id="a-9a"></a>如来不久于十五日当般涅槃。<a id="a-9b"></a>我等皆当最后礼拜。<a id="a-9c"></a>佛告阿难。<a id="a-9d"></a>莫作是念。<a id="a-9e"></a>谓佛世尊有贪嗔痴赞叹于此阎浮提处。<a id="a-9f"></a>而如来者离贪嗔痴。<a id="a-9g"></a>此三界处是众生生处。<a id="a-9h"></a>于三界中而此欲界。<a id="a-9i"></a>是诸众生习三恶业。<a id="a-9j"></a>又造人身及与天业。<a id="a-9k"></a>色界无色界业。<a id="a-9l"></a>乃至非想非非想业。<a id="a-9m"></a>说此语已。<a id="a-9n"></a>佛起于座。<a id="a-9o"></a>即时此地六种震动。<a id="a-9p"></a>无量百千万亿那由他诸天。<a id="a-9q"></a>于虚空中忧愁啼哭作如是言。<a id="a-9r"></a>如是众生中。<a id="a-9s"></a>宝不久当灭。</p>
 </body>
</html>