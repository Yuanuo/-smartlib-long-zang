<!doctype html>
<html id="z3IBU5qWS" data-ver="1226">
 <head>
  <meta charset="utf-8">
  <meta author="金刚智">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">金刚顶瑜伽中略出念诵经卷第二</h1>
  <p id="a2">尔时世尊复入观自在摩诃菩提萨埵三摩耶。<a id="a-3"></a>出生法加持金刚三摩地已。<a id="a-4"></a>从自身心。<a id="a-5"></a>出一切如来法三摩耶。<a id="a-6"></a>名一切如来心。<a id="a-7"></a>而说密语曰。</p>
  <p id="a8">跋折罗　达摩。</p>
  <p id="a9">才出此密语时。<a id="a-A"></a>于一切如来身中。<a id="a-B"></a>即彼薄伽梵执金刚。<a id="a-C"></a>由自性清净一切法平等性智善决了故。<a id="a-D"></a>金刚萨埵三摩地极坚牢故。<a id="a-E"></a>以为法光明。<a id="a-F"></a>由彼法光明。<a id="a-G"></a>出现一切世界周遍照曜。<a id="a-H"></a>便成法界。<a id="a-I"></a>时彼一切法界遍满虚空界。<a id="a-J"></a>同一密合。<a id="a-K"></a>入于毗卢遮那佛心中。<a id="a-L"></a>周遍虚空界量。<a id="a-M"></a>成大莲花身住于世尊手中。<a id="a-N"></a>尔时世尊从彼金刚莲华身中。<a id="a-O"></a>出现一切世界微尘等如来身。<a id="a-P"></a>既出现已一切如来三摩地智神通等。<a id="a-Q"></a>一切如来神通游戏。<a id="a-R"></a>于一切世界作已。<a id="a-S"></a>观自在故。<a id="a-T"></a>及金刚萨埵三摩地坚牢故。<a id="a-U"></a>同一密合。<a id="a-V"></a>以为观自在摩诃菩提萨埵身。<a id="a-W"></a>成就已。<a id="a-X"></a>住于毗卢遮那佛心中。<a id="a-Y"></a>而高声唱是言奇哉曰。</p>
  <p id="aZ">我是第一义　　本来自清净</p>
  <p id="aa">筏喻于诸法　　能得胜清净</p>
  <p id="ab">时彼观自在摩诃菩提萨埵身。<a id="a-c"></a>从佛心下已。<a id="a-d"></a>依于一切如来前月轮中而住复请教示。</p>
  <p id="ae">尔时世尊。<a id="a-f"></a>入一切如来三摩地智三摩耶。<a id="a-g"></a>所生金刚三摩地已。<a id="a-h"></a>能清净三摩耶。<a id="a-i"></a>尽遍众生界自身清净。<a id="a-j"></a>为一切安乐悦意受用故。<a id="a-k"></a>乃至获得一切如来法智神通果故。<a id="a-l"></a>即将彼金刚大莲华。<a id="a-m"></a>如上授与观自在菩萨摩诃萨。<a id="a-n"></a>为转正法轮故。<a id="a-o"></a>为一切如来法身。<a id="a-p"></a>灌顶已而于双手授之。<a id="a-q"></a>尔时一切如来。<a id="a-r"></a>复以金刚眼名号而为灌顶。<a id="a-s"></a>于时金刚眼菩萨摩诃萨。<a id="a-t"></a>彼莲花叶以开敷故。<a id="a-u"></a>贪爱自性离清净无染污。<a id="a-v"></a>作是观察已而高声唱如是言曰。</p>
  <p id="aw">此是诸佛慧　　能觉了贪爱</p>
  <p id="ax">我及所授者　　于法而住法</p>
  <p id="ay">此是莲华部金刚眼大菩萨三摩耶一切如来观察智第一。</p>
  <p id="az">尔时世尊。<a id="a-10"></a>复入文殊师利摩诃菩提萨埵三摩耶。<a id="a-11"></a>所生法加持金刚三摩地已。<a id="a-12"></a>从自心出此一切如来大智慧三摩耶。<a id="a-13"></a>名一切如来心。<a id="a-14"></a>即说密语。</p>
  <p id="a15">跋折啰底　瑟那(三合)</p>
  <p id="a16">才出此语时。<a id="a-17"></a>于一切如来心。<a id="a-18"></a>即彼薄伽梵执金刚。<a id="a-19"></a>以为智剑而出已。<a id="a-1A"></a>同一密合。<a id="a-1B"></a>入于毗卢遮那佛心中。<a id="a-1C"></a>便为剑鞘。<a id="a-1D"></a>既成就已。<a id="a-1E"></a>住于毗卢遮那佛手中。<a id="a-1F"></a>于时从彼如来剑鞘身中。<a id="a-1G"></a>出现一切世界等如来身。<a id="a-1H"></a>一切如来智慧等。<a id="a-1I"></a>及一切如来神变游戏已。<a id="a-1J"></a>由极妙吉祥故。<a id="a-1K"></a>及金刚萨埵三摩地极坚牢故。<a id="a-1L"></a>同一密合。<a id="a-1M"></a>以为文殊师利摩诃菩提萨埵身。<a id="a-1N"></a>既成就已。<a id="a-1O"></a>往于世尊毗卢遮那佛心。<a id="a-1P"></a>而高声作是言奇哉曰。</p>
  <p id="a1Q">我是诸佛语　　号为文殊声</p>
  <p id="a1R">若以无形色　　音声可得知</p>
  <p id="a1S">尔时文殊师利摩诃菩提萨埵。<a id="a-1T"></a>从世尊心下已。<a id="a-1U"></a>依一切如来右边月轮中住复请教示。</p>
  <p id="a1V">尔时毗卢遮那佛。<a id="a-1W"></a>入一切如来智慧三摩耶金刚三摩地已现一切如来断除烦恼三摩耶。<a id="a-1X"></a>为尽遍众生界。<a id="a-1Y"></a>断除一切苦故。<a id="a-1Z"></a>及一切安乐悦意受用故。<a id="a-1a"></a>乃至成就一切如来随顺音声。<a id="a-1b"></a>圆满慧最上悉地故。<a id="a-1c"></a>彼金刚觉。<a id="a-1d"></a>于文殊师利摩诃菩提萨埵。<a id="a-1e"></a>如上于双手授之。<a id="a-1f"></a>于时一切如来。<a id="a-1g"></a>以金刚觉而为名号。<a id="a-1h"></a>复以金刚名授其灌顶。<a id="a-1i"></a>尔时金刚觉菩萨摩诃萨。<a id="a-1j"></a>以其金刚剑。<a id="a-1k"></a>挥斫已。<a id="a-1l"></a>而高声唱是言曰。</p>
  <p id="a1m">此是诸如来　　般若波罗蜜</p>
  <p id="a1n">能破诸怨敌　　灭罪中为最</p>
  <p id="a1o">此是金刚觉摩诃菩提萨埵三摩地一切如来智慧第二。</p>
  <p id="a1p">尔时世尊。<a id="a-1q"></a>复入才发心。<a id="a-1r"></a>能转一切如来法轮摩诃菩提萨埵三摩耶。<a id="a-1s"></a>所生法加持金刚三摩地已。<a id="a-1t"></a>即从自心。<a id="a-1u"></a>出此一切如来法轮三摩耶。<a id="a-1v"></a>名一切如来心。<a id="a-1w"></a>即说密语。</p>
  <p id="a1x">跋折啰　曳都。</p>
  <p id="a1y">才出此语时。<a id="a-1z"></a>从一切如来心。<a id="a-20"></a>即彼薄伽梵执金刚。<a id="a-21"></a>以为金刚界大坛场出已。<a id="a-22"></a>同一密合。<a id="a-23"></a>入于毗卢遮那佛心中。<a id="a-24"></a>以为金刚轮身。<a id="a-25"></a>即于如来手中住。<a id="a-26"></a>于时从彼金刚轮身。<a id="a-27"></a>出现一切世界微尘等如来身。<a id="a-28"></a>出已由才发心能转法轮故。<a id="a-29"></a>及金刚萨埵三摩地极坚牢故。<a id="a-2A"></a>以为才发心转法轮身。<a id="a-2B"></a>成就已住于毗卢遮那佛心。<a id="a-2C"></a>而高声唱是言奇哉曰。</p>
  <p id="a2D">于执金刚中　　金刚轮为上</p>
  <p id="a2E">彼以才发心　　而能转法轮</p>
  <p id="a2F">尔时才发心转法轮。<a id="a-2G"></a>摩诃菩提萨埵身。<a id="a-2H"></a>从佛心下已依于一切如来左月轮中而住复请教示。</p>
  <p id="a2I">尔时世尊。<a id="a-2J"></a>复入一切如来金刚眼轮三摩地已。<a id="a-2K"></a>一切如来大坛场三摩耶。<a id="a-2L"></a>为尽遍众生界。<a id="a-2M"></a>入不退转轮。<a id="a-2N"></a>一切安乐悦意受用故。<a id="a-2O"></a>乃至成就一切如来转正法轮最上悉地故。<a id="a-2P"></a>即彼金刚轮。<a id="a-2Q"></a>而为彼才发心转法轮摩诃菩提萨埵。<a id="a-2R"></a>如上于双手而授之。<a id="a-2S"></a>尔时一切如来以金刚道场名而为之号。<a id="a-2T"></a>尔时金刚道场菩萨。<a id="a-2U"></a>以其金刚轮。<a id="a-2V"></a>为一切如来不退转故安立已。<a id="a-2W"></a>复高声唱是言曰。</p>
  <p id="a2X">此是诸如来　　能净治一切</p>
  <p id="a2Y">是名不退转　　菩提之道场</p>
  <p id="a2Z">此是金刚道场摩诃菩提萨埵才发心能转一切如来法轮智第三。</p>
  <p id="a2a">尔时世尊复入无言摩诃菩提萨埵三摩耶。<a id="a-2b"></a>所生法加持金刚三摩地已。<a id="a-2c"></a>即从自心出一切如来念诵三摩耶。<a id="a-2d"></a>名一切如来心即说密语。</p>
  <p id="a2e">跋折啰　婆沙。</p>
  <p id="a2f">才出此语时。<a id="a-2g"></a>从一切如来心。<a id="a-2h"></a>彼即以为一切如来法文字出已。<a id="a-2i"></a>同一密合。<a id="a-2j"></a>入于世尊毗卢遮那佛心。<a id="a-2k"></a>便为金刚念诵身而住于世尊掌中。<a id="a-2l"></a>尔时即从金刚念诵身。<a id="a-2m"></a>出现一切世界微尘等如来身。<a id="a-2n"></a>既出已而作一切如来法界性等一切神变游戏已。<a id="a-2o"></a>而自语言极坚牢故。<a id="a-2p"></a>同一密合。<a id="a-2q"></a>以为语言金刚菩提萨埵身已。<a id="a-2r"></a>住于毗卢遮那佛心。<a id="a-2s"></a>而高声作是言奇哉曰。</p>
  <p id="a2t">自然之秘密　　我为密语言</p>
  <p id="a2u">若说于正法　　远离语戏论</p>
  <p id="a2v">尔时无言摩诃菩提萨埵身。<a id="a-2w"></a>从佛心而下。<a id="a-2x"></a>依于诸如来背后月轮中而住复请教示。<a id="a-2y"></a>于时世尊。<a id="a-2z"></a>复入一切如来秘密语言三摩耶三摩地。<a id="a-30"></a>为一切如来语言智三摩耶。<a id="a-31"></a>尽遍众生界。<a id="a-32"></a>语言悉地成就故。<a id="a-33"></a>一切安乐悦意受用故。<a id="a-34"></a>乃至获得一切如来语言秘密性胜上悉地故。<a id="a-35"></a>即彼金刚念诵。<a id="a-36"></a>为彼无言摩诃菩提萨埵。<a id="a-37"></a>如上授与双手。<a id="a-38"></a>尔时一切如来以金刚语言名而为之号。<a id="a-39"></a>于时金刚语言菩提摩诃萨埵。<a id="a-3A"></a>以其金刚念诵而与一切如来谈论已。<a id="a-3B"></a>而高声唱是言曰。</p>
  <p id="a3C">此是诸如来　　金刚之念诵</p>
  <p id="a3D">于诸如来秘　　能为速成就</p>
  <p id="a3E">此是莲花部金刚语言摩诃菩提萨埵三摩地一切如来离语言戏论智第四。</p>
  <p id="a3F">已上四菩萨是莲花部一切如来大智三摩耶萨埵。</p>
  <p id="a3G">尔时世尊。<a id="a-3H"></a>复入一切如来毗首羯磨摩诃菩提萨埵三摩耶。<a id="a-3I"></a>所生羯磨加持金刚三摩地已。<a id="a-3J"></a>即从自身心。<a id="a-3K"></a>出现一切如来羯磨三摩耶。<a id="a-3L"></a>名一切如来心即说密语。</p>
  <p id="a3M">跋折罗　羯磨。</p>
  <p id="a3N">才出此语时。<a id="a-3O"></a>从一切如来心。<a id="a-3P"></a>即彼薄伽梵执金刚。<a id="a-3Q"></a>以为一切羯磨平等性智善晓了故。<a id="a-3R"></a>金刚萨埵三摩地极坚牢故。<a id="a-3S"></a>即彼薄伽梵执金刚一切如来羯磨光明而出现已。<a id="a-3T"></a>由彼一切如来羯磨光明照曜故。<a id="a-3U"></a>诸世界得成一切羯磨界。<a id="a-3V"></a>同一密合。<a id="a-3W"></a>便入毗卢遮那佛心。<a id="a-3X"></a>遍满尽虚空界量。<a id="a-3Y"></a>由一切如来金刚羯磨界故。<a id="a-3Z"></a>以为羯磨金刚身。<a id="a-3a"></a>而住于世尊掌中。<a id="a-3b"></a>尔时从彼羯磨金刚身。<a id="a-3c"></a>出现一切世界微尘等如来身。<a id="a-3d"></a>既现已。<a id="a-3e"></a>于一切世界一切如来羯磨等。<a id="a-3f"></a>一切如来神变游戏作已。<a id="a-3g"></a>一切如来无边羯磨故。<a id="a-3h"></a>复以金刚萨埵三摩地极坚牢故。<a id="a-3i"></a>以为一切如来毗首羯磨摩诃菩提萨埵身。<a id="a-3j"></a>即住于世尊毗卢遮那佛心。<a id="a-3k"></a>而高声唱是言奇哉曰。</p>
  <p id="a3l">诸佛羯磨不唐捐　　羯磨金刚而能转</p>
  <p id="a3m">唯我住兹能广为　　以无功用作佛事</p>
  <p id="a3n">于时大毗首羯磨摩诃菩提萨埵身。<a id="a-3o"></a>从佛心下已。<a id="a-3p"></a>依于如来前月轮中住复请教示。<a id="a-3q"></a>尔时世尊入一切如来不空金刚三摩地已。<a id="a-3r"></a>为一切如来转供养等无量不空一切羯磨仪式广大三摩耶。<a id="a-3s"></a>为尽遍众生界。<a id="a-3t"></a>一切羯磨悉地。<a id="a-3u"></a>及一切安乐悦意受用故。<a id="a-3v"></a>乃至获得一切如来金刚羯磨性智神通最上悉地故。<a id="a-3w"></a>是彼羯磨金刚。<a id="a-3x"></a>为一切如来金刚羯磨摩诃菩提萨埵。<a id="a-3y"></a>为一切如来羯磨转轮故。<a id="a-3z"></a>复以一切如来金刚羯磨故。<a id="a-40"></a>为其灌顶而于双手授之。<a id="a-41"></a>尔时一切如来以为金刚毗首名而为之号。<a id="a-42"></a>复以金刚名而灌其顶。<a id="a-43"></a>于时金刚毗首菩萨摩诃萨。<a id="a-44"></a>即以彼羯磨金刚置于心上。<a id="a-45"></a>为令作用一切如来羯磨事已。<a id="a-46"></a>而高声唱是言曰。</p>
  <p id="a47">此是诸如来　　最上毗首磨</p>
  <p id="a48">我及所授者　　羯磨能羯磨</p>
  <p id="a49">羯磨部中金刚毗首羯磨大菩萨三摩地一切如来所作事业智第一。</p>
  <p id="a4A">尔时世尊。<a id="a-4B"></a>复入难胜斗战勇健精进摩诃菩提萨埵三摩耶。<a id="a-4C"></a>所生羯磨加持金刚三摩地已。<a id="a-4D"></a>入一切如来拥护三摩耶。<a id="a-4E"></a>名一切如来心。<a id="a-4F"></a>从自身心而出。<a id="a-4G"></a>即说密语曰。</p>
  <p id="a4H">拔折罗　阿啰(二合)乞沙(二合)</p>
  <p id="a4I">才说此语时。<a id="a-4J"></a>于一切如来心。<a id="a-4K"></a>即彼薄伽梵执金刚。<a id="a-4L"></a>以为坚牢甲胄。<a id="a-4M"></a>而出已。<a id="a-4N"></a>同一密合便入世尊毗卢遮那佛心中。<a id="a-4O"></a>复为大金刚甲胄身。<a id="a-4P"></a>而住于如来手中。<a id="a-4Q"></a>尔时从金刚甲胄身中。<a id="a-4R"></a>出现一切世界微尘等如来身。<a id="a-4S"></a>出已。<a id="a-4T"></a>一切如来拥护仪式广大羯磨等。<a id="a-4U"></a>一切如来神变游戏作已。<a id="a-4V"></a>由难胜斗战精进故。<a id="a-4W"></a>及以金刚三摩地极坚牢故。<a id="a-4X"></a>同一密合。<a id="a-4Y"></a>以为难胜精进摩诃菩提萨埵身。<a id="a-4Z"></a>成就已。<a id="a-4a"></a>住于毗卢遮那世尊心中。<a id="a-4b"></a>而高声唱是言奇哉曰。</p>
  <p id="a4c">精进所成甲坚牢　　坚牢于余坚牢者</p>
  <p id="a4d">以坚牢故非色身　　能为最上金刚身</p>
  <p id="a4e">尔时彼难胜精进摩诃菩提萨埵身。<a id="a-4f"></a>从佛心中下已。<a id="a-4g"></a>依于诸如来右边月轮中而住复请教示。<a id="a-4h"></a>尔时如来。<a id="a-4i"></a>入一切如来坚固金刚三摩地已。<a id="a-4j"></a>入一切如来精进波罗密三摩耶。<a id="a-4k"></a>为尽遍众生界救护。<a id="a-4l"></a>一切安乐悦意受用故。<a id="a-4m"></a>乃至获得一切如来金刚身。<a id="a-4n"></a>最上悉地果故。<a id="a-4o"></a>彼金刚甲胄。<a id="a-4p"></a>为彼难胜精进摩诃菩提萨埵。<a id="a-4q"></a>如上于双手而授之。<a id="a-4r"></a>尔时一切如来。<a id="a-4s"></a>以金刚友名而为之号。<a id="a-4t"></a>复以金刚名号授其灌顶。<a id="a-4u"></a>尔时金刚友菩萨摩诃萨。<a id="a-4v"></a>以其金刚甲胄。<a id="a-4w"></a>而被一切如来已。<a id="a-4x"></a>而高声唱是言曰。</p>
  <p id="a4y">此是诸如来　　最上慈甲胄</p>
  <p id="a4z">坚固精进护　　名为大亲友</p>
  <p id="a50">金刚友大菩萨三摩地一切如来慈护甲胄智第二。</p>
  <p id="a51">尔时世尊。<a id="a-52"></a>复入摧一切魔摩诃菩提萨埵三摩耶。<a id="a-53"></a>所生金刚三摩地已。<a id="a-54"></a>入一切如来方便三摩耶。<a id="a-55"></a>名一切如来心。<a id="a-56"></a>从自身心而出。<a id="a-57"></a>即说密语曰。</p>
  <p id="a58">跋折罗　药叉。</p>
  <p id="a59">才出此语时。<a id="a-5A"></a>从一切如来心。<a id="a-5B"></a>即彼薄伽梵。<a id="a-5C"></a>以为大牙器。<a id="a-5D"></a>而出已。<a id="a-5E"></a>同一密合。<a id="a-5F"></a>入世尊毗卢遮那佛心。<a id="a-5G"></a>便成金刚牙身已。<a id="a-5H"></a>而住于如来掌中。<a id="a-5I"></a>于时从彼金刚牙身中。<a id="a-5J"></a>出现一切世界微尘等如来身已。<a id="a-5K"></a>一切如来调伏暴恶。<a id="a-5L"></a>一切如来神变游戏。<a id="a-5M"></a>由极摧一切魔故。<a id="a-5N"></a>及金刚萨埵三摩地极坚牢故。<a id="a-5O"></a>以为摧灭一切魔菩萨身已。<a id="a-5P"></a>便住于毗卢遮那佛心。<a id="a-5Q"></a>而高声唱是言奇哉曰。</p>
  <p id="a5R">我是诸佛大方便　　有大威德应调伏</p>
  <p id="a5S">若为寂静利众生　　摧灭魔故作暴恶</p>
  <p id="a5T">时彼摧灭魔大菩提萨埵身。<a id="a-5U"></a>从佛心下。<a id="a-5V"></a>依于诸如来左月轮中而住已。<a id="a-5W"></a>复请教示。<a id="a-5X"></a>尔时世尊。<a id="a-5Y"></a>入一切如来暴恶金刚三摩地已。<a id="a-5Z"></a>一切如来意调伏。<a id="a-5a"></a>粗恶三摩耶。<a id="a-5b"></a>为尽遍众生界无怖畏。<a id="a-5c"></a>一切安乐悦意受用故。<a id="a-5d"></a>乃至获得一切如来大方便智。<a id="a-5e"></a>神通最上悉地果故。<a id="a-5f"></a>以彼金刚牙器仗。<a id="a-5g"></a>为摧灭一切魔摩诃菩提萨埵。<a id="a-5h"></a>如上双手而授之。<a id="a-5i"></a>于时一切如来。<a id="a-5j"></a>以金刚暴恶名而为之号。<a id="a-5k"></a>是时金刚暴恶摩诃菩提萨埵。<a id="a-5l"></a>将彼金刚牙器仗。<a id="a-5m"></a>置于已口中。<a id="a-5n"></a>恐怖一切如来已。<a id="a-5o"></a>而高声唱是言曰。</p>
  <p id="a5p">此是诸佛现　　最上降伏者</p>
  <p id="a5q">金刚牙器仗　　哀愍方便设</p>
  <p id="a5r">此是金刚暴恶大菩萨三摩地一切如来大方便智第三。</p>
  <p id="a5s">尔时世尊。<a id="a-5t"></a>复入一切如来拳摩诃菩提萨埵三摩耶。<a id="a-5u"></a>所生羯磨加持金刚三摩地。<a id="a-5v"></a>入一切如来身口意金刚缚三摩耶。<a id="a-5w"></a>名一切如来心。<a id="a-5x"></a>从自心出已。<a id="a-5y"></a>即说密语曰。</p>
  <p id="a5z">跋折罗　散地(重音呼)</p>
  <p id="a60">才出此语时。<a id="a-61"></a>从一切如来心。<a id="a-62"></a>即彼执金刚。<a id="a-63"></a>以为一切如来印缚。<a id="a-64"></a>出已同一密合入于毗卢遮那佛心。<a id="a-65"></a>而为金刚缚身已。<a id="a-66"></a>而住于世尊掌中。<a id="a-67"></a>于时从彼金刚缚身中。<a id="a-68"></a>出现一切世界微尘等如来身。<a id="a-69"></a>出已。<a id="a-6A"></a>为于一切世界。<a id="a-6B"></a>一切如来印缚智等。<a id="a-6C"></a>作一切神变已。<a id="a-6D"></a>由一切拳牢缚故。<a id="a-6E"></a>及金刚萨埵三摩地极坚牢故。<a id="a-6F"></a>同一密合。<a id="a-6G"></a>以为一切如来拳摩诃菩提萨埵身。<a id="a-6H"></a>成已。<a id="a-6I"></a>住于世尊毗卢遮那佛心。<a id="a-6J"></a>而高声唱是言奇哉曰。</p>
  <p id="a6K">我是三摩耶　　坚牢缚身者</p>
  <p id="a6L">诸愿求成就　　虽解脱示缚</p>
  <p id="a6M">于时彼一切如来拳摩诃菩提萨埵身。<a id="a-6N"></a>从佛心下已。<a id="a-6O"></a>依诸如来背后月轮中住。<a id="a-6P"></a>复请教示。</p>
  <p id="a6Q">尔时世尊。<a id="a-6R"></a>入一切如来三摩地已。<a id="a-6S"></a>一切如来印缚三摩耶。<a id="a-6T"></a>尽遍众生界。<a id="a-6U"></a>一切如来大神力现验作事故。<a id="a-6V"></a>一切悉地诸安乐悦意受用故。<a id="a-6W"></a>乃至一切如来一切智智印。<a id="a-6X"></a>为生最上悉地果故。<a id="a-6Y"></a>彼金刚缚。<a id="a-6Z"></a>为一切如来金刚拳摩诃菩提萨埵。<a id="a-6a"></a>如上双手授之。<a id="a-6b"></a>于时一切如来。<a id="a-6c"></a>以金刚拳名而为之号。<a id="a-6d"></a>复以金刚名授其灌顶。<a id="a-6e"></a>尔时金刚拳菩萨摩诃萨。<a id="a-6f"></a>以其金刚缚。<a id="a-6g"></a>而缚之一切如来已。<a id="a-6h"></a>高声唱是言曰。</p>
  <p id="a6i">此是诸如来　　坚牢金刚缚</p>
  <p id="a6j">若为一切印　　速疾成就故</p>
  <p id="a6k">三摩耶极难　　羯磨能超度</p>
  <p id="a6l">金刚拳大菩萨三摩地缚一切如来身口意智第四。</p>
  <p id="a6m">于羯磨部中。<a id="a-6n"></a>四菩萨三摩地。<a id="a-6o"></a>都名一切如来羯磨智。<a id="a-6p"></a>尔时阿閦如来。<a id="a-6q"></a>为毗卢遮那世尊。<a id="a-6r"></a>入一切如来智印故。<a id="a-6s"></a>金刚波罗蜜三摩耶。<a id="a-6t"></a>金刚加持金刚三摩地。<a id="a-6u"></a>已即从自心。<a id="a-6v"></a>出现一切如来金刚三摩耶。<a id="a-6w"></a>名一切如来印。<a id="a-6x"></a>即说密语曰。</p>
  <p id="a6y">萨埵　跋折丽。</p>
  <p id="a6z">才出此语时。<a id="a-70"></a>于一切如来心。<a id="a-71"></a>出现金刚光明。<a id="a-72"></a>于彼金刚光明诸门。<a id="a-73"></a>即彼执金刚。<a id="a-74"></a>一切世界微尘等。<a id="a-75"></a>以为如来身印。<a id="a-76"></a>一切智同一密合。<a id="a-77"></a>周遍一切世界量。<a id="a-78"></a>以为大金刚身已。<a id="a-79"></a>于世尊毗卢遮那前。<a id="a-7A"></a>依于月轮住。<a id="a-7B"></a>而高声唱是言奇哉曰。</p>
  <p id="a7C">诸佛与萨埵　　金刚极坚牢</p>
  <p id="a7D">若以坚牢故　　非身金刚身</p>
  <p id="a7E">如来部中金刚波罗蜜一切如来金刚三摩耶智第一。</p>
  <p id="a7F">尔时宝生如来。<a id="a-7G"></a>以为世尊毗卢遮那如来。<a id="a-7H"></a>入一切如来智印故。<a id="a-7I"></a>宝波罗蜜三摩耶。<a id="a-7J"></a>所生宝金刚加持三摩地。<a id="a-7K"></a>已即从心。<a id="a-7L"></a>出现此金刚宝三摩耶身印。<a id="a-7M"></a>即说密语曰。</p>
  <p id="a7N">阿罗(二合)怛那(二合)跋折丽。</p>
  <p id="a7O">才说此语时。<a id="a-7P"></a>从一切如来心中。<a id="a-7Q"></a>出现宝光明。<a id="a-7R"></a>于彼宝光明。<a id="a-7S"></a>即彼执金刚。<a id="a-7T"></a>一切世界微尘等。<a id="a-7U"></a>以为如来身印。<a id="a-7V"></a>一切如来诸智。<a id="a-7W"></a>同一密合。<a id="a-7X"></a>周遍一切世界量。<a id="a-7Y"></a>而为大金刚宝身。<a id="a-7Z"></a>依毗卢遮那右边月轮中住。<a id="a-7a"></a>而高声唱是言奇哉曰。</p>
  <p id="a7b">诸佛金刚契　　我是宝金刚</p>
  <p id="a7c">坚牢灌顶门　　说如来身印</p>
  <p id="a7d">如来部中宝波罗蜜一切如来金刚宝灌顶三摩耶智第二。</p>
  <p id="a7e">尔时观自在王如来。<a id="a-7f"></a>以为世尊毗卢遮那佛。<a id="a-7g"></a>契一切如来智故。<a id="a-7h"></a>入法波罗蜜三摩耶。<a id="a-7i"></a>所生金刚加持三摩地已。<a id="a-7j"></a>即从自身。<a id="a-7k"></a>出现此法三摩耶身契。<a id="a-7l"></a>即说密语曰。</p>
  <p id="a7m">达摩　跋　折啰。</p>
  <p id="a7n">才出此语时。<a id="a-7o"></a>从一切如来心。<a id="a-7p"></a>出现莲花光明。<a id="a-7q"></a>于彼莲花光明。<a id="a-7r"></a>即彼薄伽梵执金刚。<a id="a-7s"></a>以为一切世界微尘数如来身。<a id="a-7t"></a>一切如来智契已。<a id="a-7u"></a>同一密合。<a id="a-7v"></a>一切世界周遍量以为金刚莲花身已。<a id="a-7w"></a>依于毗卢遮那佛背后月轮中住。<a id="a-7x"></a>而高声唱是言奇哉曰。</p>
  <p id="a7y">一切佛谓我　　清净法金刚</p>
  <p id="a7z">若以性清净　　虽染而清净</p>
  <p id="a80">如来部中法波罗蜜三摩耶所生加持金刚三摩耶智第三。</p>
  <p id="a81">尔时不空成就如来。<a id="a-82"></a>为世尊毗卢遮那一切如来遍智契故。<a id="a-83"></a>入一切波罗蜜三摩耶。<a id="a-84"></a>所生金刚加持三摩地已。<a id="a-85"></a>此一切三摩耶自已契。<a id="a-86"></a>从自心而出。<a id="a-87"></a>即说密语曰。</p>
  <p id="a88">羯磨　跋　折哩。</p>
  <p id="a89">才出此语时。<a id="a-8A"></a>从一切如来心。<a id="a-8B"></a>出现一切羯磨光明。<a id="a-8C"></a>于其一切如来光明。<a id="a-8D"></a>即彼薄伽梵执金刚。<a id="a-8E"></a>以为一切世界微尘等如来身遍契一切如来智已。<a id="a-8F"></a>复同一密合。<a id="a-8G"></a>遍满一切世界量。<a id="a-8H"></a>面向四方。<a id="a-8I"></a>以为羯磨金刚身已。<a id="a-8J"></a>依于世尊毗卢遮那左边月轮中住。<a id="a-8K"></a>而高声唱是言奇哉曰。</p>
  <p id="a8L">一切如来智　　我多种羯磨</p>
  <p id="a8M">金刚若唯一　　尽遍佛世界</p>
  <p id="a8N">能事业羯磨</p>
  <p id="a8O">一切如来三摩耶羯磨波罗蜜一切如来作佛事业智第四。</p>
  <p id="a8P">都名一切如来摩诃波罗蜜。<a id="a-8Q"></a>尔时毗卢遮那世尊。<a id="a-8R"></a>复入一切如来爱乐供养三摩耶。<a id="a-8S"></a>所生金刚三摩地已。<a id="a-8T"></a>此一切如来眷属。<a id="a-8U"></a>摩诃持明天女。<a id="a-8V"></a>从自心而现。<a id="a-8W"></a>即说密语曰。</p>
  <p id="a8X">跋折啰　逻细绁(二合)</p>
  <p id="a8Y">才出此语时。<a id="a-8Z"></a>从一切如来心。<a id="a-8a"></a>出现金刚印。<a id="a-8b"></a>于其金刚印峰。<a id="a-8c"></a>即彼薄伽梵执金刚。<a id="a-8d"></a>以为一切如来微尘等如来身已。<a id="a-8e"></a>同一密合。<a id="a-8f"></a>为金刚喜摩诃持明天女。<a id="a-8g"></a>遍身似金刚萨埵女。<a id="a-8h"></a>殊妙色相形貌威仪。<a id="a-8i"></a>一切严具而为庄饰。<a id="a-8j"></a>一切如来部所摄。<a id="a-8k"></a>是为金刚萨埵女。<a id="a-8l"></a>既成就已。<a id="a-8m"></a>即依于阿閦鞞世尊左边月轮中住。<a id="a-8n"></a>而高声唱是言奇哉曰。</p>
  <p id="a8o">我无比供养　　余无有能者</p>
  <p id="a8p">若以爱供养　　能成诸供养</p>
  <p id="a8q">一切如来喜爱密供养菩萨三摩地一切如来安乐悦意智第一。</p>
  <p id="a8r">尔时世尊。<a id="a-8s"></a>复入一切如来宝鬘灌顶三摩耶。<a id="a-8t"></a>出生金刚三摩地已。<a id="a-8u"></a>此一切如来部。<a id="a-8v"></a>摩诃持明天女。<a id="a-8w"></a>从自心而出。<a id="a-8x"></a>即说密语曰。</p>
  <p id="a8y">跋折啰　么隶。</p>
  <p id="a8z">才出此语时。<a id="a-90"></a>从一切如来心。<a id="a-91"></a>出现摩诃宝契。<a id="a-92"></a>从彼宝契。<a id="a-93"></a>即彼薄伽梵执金刚。<a id="a-94"></a>以为一切世界微尘等如来身已。<a id="a-95"></a>同一密合。<a id="a-96"></a>复为金刚鬘摩诃天女已。<a id="a-97"></a>依于世尊宝生左边月轮中住。<a id="a-98"></a>而高声唱是言奇哉曰。</p>
  <p id="a99">我是无宝　　名宝供养　　若于三界</p>
  <p id="a9A">为胜谛王　　即以供养　　而为教令</p>
  <p id="a9B">一切如来宝鬘灌顶供养一切如来觉分智第二。</p>
  <p id="a9C">尔时世尊。<a id="a-9D"></a>复入一切如来歌咏三摩耶。<a id="a-9E"></a>所生金刚三摩地已。<a id="a-9F"></a>从自心。<a id="a-9G"></a>出现一切如来部摩诃天女。<a id="a-9H"></a>即说密语曰。</p>
  <p id="a9I">跋折罗　倪(俄以切)坻。</p>
  <p id="a9J">才出此语时。<a id="a-9K"></a>从一切如来心。<a id="a-9L"></a>出现一切如来法契。<a id="a-9M"></a>从其法契。<a id="a-9N"></a>即彼薄伽梵执金刚。<a id="a-9O"></a>以为一切世界微尘等如来身。<a id="a-9P"></a>同一密合。<a id="a-9Q"></a>复为金刚歌咏摩诃天女。<a id="a-9R"></a>依于观自在王佛左边圆满月轮中。<a id="a-9S"></a>而住高声唱是言奇哉曰。</p>
  <p id="a9T">我是诸供养　　以为歌咏者</p>
  <p id="a9U">虽能令欢喜　　假设如空响</p>
  <p id="a9V">一切如来歌咏供养菩萨三摩地一切如来偈颂三摩耶智第三。</p>
  <p id="a9W">尔时世尊毗卢遮那。<a id="a-9X"></a>复入一切如来作舞供养三摩耶。<a id="a-9Y"></a>所生一切如来部大天女。<a id="a-9Z"></a>从自心而出。<a id="a-9a"></a>即现说密语。</p>
  <p id="a9b">跋折啰　涅哩帝曳(二合)</p>
  <p id="a9c">才出此语时。<a id="a-9d"></a>从一切如来心。<a id="a-9e"></a>为一切如来作务种种广大仪式供养。<a id="a-9f"></a>出已。<a id="a-9g"></a>从彼一切如来舞供养广大仪式。<a id="a-9h"></a>即彼薄伽梵执金刚。<a id="a-9i"></a>以为一切世界微尘等如来身已。<a id="a-9j"></a>依于世尊不空成就如来左边满月轮中而住。<a id="a-9k"></a>高声唱是言奇哉曰。</p>
  <p id="a9l">广大一供一切供　　能作利益遍世间</p>
  <p id="a9m">若以金刚舞仪式　　而能成就佛供养</p>
  <p id="a9n">一切如来舞供养一切如来无上供养羯磨智第四。</p>
  <p id="a9o">已上四部。<a id="a-9p"></a>是一切诸如来密法供养。</p>
  <p id="a9q">尔时阿閦鞞世尊。<a id="a-9r"></a>复为供养毗卢遮那如来。<a id="a-9s"></a>随外供养故。<a id="a-9t"></a>入一切如来能为滋茂三摩耶。<a id="a-9u"></a>所生金刚。<a id="a-9v"></a>名一切如来主香婇女。<a id="a-9w"></a>从自心出。<a id="a-9x"></a>即说密语曰。</p>
  <p id="a9y">跋折罗　度鼙。</p>
  <p id="a9z">才出此语时。<a id="a-A0"></a>复从一切如来心。<a id="a-A1"></a>即彼薄伽梵执金刚。<a id="a-A2"></a>以为无量种种庄严供养云集。<a id="a-A3"></a>以此无量众香云气严云。<a id="a-A4"></a>遍满一切金刚界已。<a id="a-A5"></a>又从彼众香供养严云海中。<a id="a-A6"></a>出现一切世界微尘数如来身已。<a id="a-A7"></a>同一密合。<a id="a-A8"></a>以为金刚香天身。<a id="a-A9"></a>依于世尊阿閦佛金刚摩尼峰楼阁左角边月轮中住。<a id="a-AA"></a>而高声唱是言奇哉曰。</p>
  <p id="aAB">我为天供养　　能令善滋茂</p>
  <p id="aAC">若入诸众生　　速得证菩提</p>
  <p id="aAD">一切如来香供养能令滋茂菩萨三摩地所生金刚摄智第一。</p>
  <p id="aAE">尔时宝生如来世尊。<a id="a-AF"></a>复为供养毗卢遮那世尊。<a id="a-AG"></a>随外供养故。<a id="a-AH"></a>入宝庄严具供养三摩耶。<a id="a-AI"></a>所生金刚三摩地已。<a id="a-AJ"></a>从自心。<a id="a-AK"></a>出现一切如来承旨天女。<a id="a-AL"></a>即说密语。</p>
  <p id="aAM">跋折罗　补瑟鞞(二合)</p>
  <p id="aAN">才出此语时。<a id="a-AO"></a>从一切如来心。<a id="a-AP"></a>即彼薄伽梵执金刚。<a id="a-AQ"></a>以为一切花供养庄严。<a id="a-AR"></a>出现。<a id="a-AS"></a>遍满虚空已。<a id="a-AT"></a>复从一切诸花供养庄严中。<a id="a-AU"></a>出现一切世界微尘等如来身。<a id="a-AV"></a>同一密合。<a id="a-AW"></a>以为金刚承旨天女之身。<a id="a-AX"></a>依于毗卢遮那世尊金刚摩尼峰楼阁左角边月轮中住。<a id="a-AY"></a>而高声唱是言奇哉曰。</p>
  <p id="aAZ">我是花供养　　能为诸严具</p>
  <p id="aAa">供养宝性已　　速获于菩提</p>
  <p id="aAb">一切如来金刚花供养菩萨三摩地一切如来宝庄严具供养三摩耶智第二。</p>
  <p id="aAc">尔时观自在。<a id="a-Ad"></a>王如来世尊为供养毗卢遮那如来。<a id="a-Ae"></a>随外供养故。<a id="a-Af"></a>入一切如来光明供养三摩耶。<a id="a-Ag"></a>所生金刚三摩地已。<a id="a-Ah"></a>此一切如来女使。<a id="a-Ai"></a>从自心而出。<a id="a-Aj"></a>即说密语。</p>
  <p id="aAk">跋折啰(二合)虏计。</p>
  <p id="aAl">才出此语时。<a id="a-Am"></a>从一切如来心。<a id="a-An"></a>即彼薄伽梵执金刚。<a id="a-Ao"></a>以为一切世界光明供养庄严。<a id="a-Ap"></a>遍满法界。<a id="a-Aq"></a>出现已。<a id="a-Ar"></a>从彼一切光明供养庄严中。<a id="a-As"></a>复出现一切世界微尘等如来身。<a id="a-At"></a>同一密合。<a id="a-Au"></a>以为金刚光明天身已。<a id="a-Av"></a>于世尊金刚摩尼峰楼阁左角边月轮中而住。<a id="a-Aw"></a>高声唱是言奇哉曰。</p>
  <p id="aAx">我是大供养　　以为清净灯</p>
  <p id="aAy">若具法光明　　速得诸佛眼</p>
  <p id="aAz">一切如来灯光明供养庄严菩萨三摩地一名如来光明遍法界智第三。</p>
  <p id="aB0">尔时不空成就如来世尊。<a id="a-B1"></a>为供养毗卢遮那世尊。<a id="a-B2"></a>随外供养故。<a id="a-B3"></a>入一切如来涂香供养三摩耶。<a id="a-B4"></a>所生金刚三摩地已。<a id="a-B5"></a>从自心。<a id="a-B6"></a>出一切如来婢使。<a id="a-B7"></a>即说密语曰。</p>
  <p id="aB8">跋折啰　蹇提。</p>
  <p id="aB9">才出此语时。<a id="a-BA"></a>从一切如来心。<a id="a-BB"></a>即彼薄伽梵执金刚。<a id="a-BC"></a>以为一切如来涂香供养庄严。<a id="a-BD"></a>出现。<a id="a-BE"></a>从彼一切涂香供养庄严中。<a id="a-BF"></a>复出现一切世界微尘等如来身。<a id="a-BG"></a>同一密合。<a id="a-BH"></a>以为金刚涂香天身。<a id="a-BI"></a>依于世尊金刚摩尼峰楼阁左角边月轮中住。<a id="a-BJ"></a>而高声唱是言奇哉曰。</p>
  <p id="aBK">我涂香供养　　是殊妙悦意</p>
  <p id="aBL">若以如来香　　遍授一切身</p>
  <p id="aBM">一切如来涂香供养三摩耶菩萨三摩地是一切如来戒三摩地慧解脱解脱知见香等智第四。</p>
  <p id="aBN">都名奉受一切如来教者天女。</p>
  <p id="aBO">尔时世尊毗卢遮那如来。<a id="a-BP"></a>复入一切如来三摩耶钩三摩耶。<a id="a-BQ"></a>所生萨埵金刚三摩地已。<a id="a-BR"></a>从自心。<a id="a-BS"></a>出现此一切如来一切群众印主。<a id="a-BT"></a>即说密语。</p>
  <p id="aBU">跋折罗　俱奢若(短声)</p>
  <p id="aBV">才出此语时。<a id="a-BW"></a>复从一切如来心。<a id="a-BX"></a>即彼薄伽梵执金刚。<a id="a-BY"></a>以为一切如来一切群印。<a id="a-BZ"></a>出现。<a id="a-Ba"></a>从彼诸如来一切世界微尘等。<a id="a-Bb"></a>出现如来身已。<a id="a-Bc"></a>同一密合。<a id="a-Bd"></a>复为金刚钩摩诃菩提萨埵身已。<a id="a-Be"></a>依于世尊金刚摩尼峰楼阁金刚中间月轮中而住。<a id="a-Bf"></a>钩一切如来。<a id="a-Bg"></a>三摩耶已。<a id="a-Bh"></a>而高声唱是言奇哉曰。</p>
  <p id="aBi">我是诸如来　　坚固三摩耶</p>
  <p id="aBj">若我钩召已　　祗奉一切坛</p>
  <p id="aBk">一切如来钩菩萨三摩地一切如来三摩耶钩召智第一。</p>
  <p id="aBl">尔时世尊。<a id="a-Bm"></a>复入一切如来三摩耶引入。<a id="a-Bn"></a>摩诃菩提萨埵三摩耶。<a id="a-Bo"></a>所生三摩地已。<a id="a-Bp"></a>从自心。<a id="a-Bq"></a>出现导引一切如来入印使者。<a id="a-Br"></a>即说密语。</p>
  <p id="aBs">跋折罗　波舍(短呼)</p>
  <p id="aBt">才出此语时。<a id="a-Bu"></a>从一切如来心。<a id="a-Bv"></a>即彼薄伽梵执金刚。<a id="a-Bw"></a>以为一切如来引入群印已。<a id="a-Bx"></a>即从一切如来引入群印。<a id="a-By"></a>出现一切世界微尘等如来身已。<a id="a-Bz"></a>同一密合。<a id="a-C0"></a>复为金刚罥索摩诃菩提萨埵身。<a id="a-C1"></a>依于世尊金刚摩尼峰楼阁宝门间月轮中而住。<a id="a-C2"></a>引入一切如来已。<a id="a-C3"></a>而高声唱是言奇哉曰。</p>
  <p id="aC4">我是诸如来　　金刚固罥索</p>
  <p id="aC5">设入诸微尘　　复令彼引入</p>
  <p id="aC6">一切如来金刚罥索大菩萨三摩地引入一切如来智第二。</p>
  <p id="aC7">尔时世尊。<a id="a-C8"></a>复入一切如来三摩耶。<a id="a-C9"></a>钩锁摩诃菩提萨埵三摩耶。<a id="a-CA"></a>所生萨埵金刚三摩地已。<a id="a-CB"></a>即从自心。<a id="a-CC"></a>出现一切如来缚诸如来心使者。<a id="a-CD"></a>即说密语。</p>
  <p id="aCE">跋折罗　娑怖(二合)吒。</p>
  <p id="aCF">才出此语时。<a id="a-CG"></a>从一切如来心。<a id="a-CH"></a>即彼薄伽梵执金刚。<a id="a-CI"></a>以为一切如来三摩耶缚众印。<a id="a-CJ"></a>而出已。<a id="a-CK"></a>复从彼一切如来三摩耶缚众印中。<a id="a-CL"></a>出现一切世界微尘等如来身。<a id="a-CM"></a>同一密合。<a id="a-CN"></a>以为金刚钩锁摩诃菩提萨埵身已。<a id="a-CO"></a>依于如来金刚摩尼宝峰楼阁法门间月轮中住。<a id="a-CP"></a>而高声唱是言奇哉曰。</p>
  <p id="aCQ">我是诸如来　　金刚坚钩锁</p>
  <p id="aCR">虽一切缚解　　为生故受缚</p>
  <p id="aCS">一切如来三摩耶钩锁摩诃菩提萨埵三摩地一切如来三摩耶缚智第三。</p>
  <p id="aCT">尔时世尊。<a id="a-CU"></a>复入一切如来摄入。<a id="a-CV"></a>摩诃菩提萨埵三摩耶。<a id="a-CW"></a>所生萨埵金刚三摩地已。<a id="a-CX"></a>即从自心。<a id="a-CY"></a>出现此一切如来诸印童仆。<a id="a-CZ"></a>即说密语。</p>
  <p id="aCa">跋折罗吠舍(短呼之)</p>
  <p id="aCb">才出此语时。<a id="a-Cc"></a>从一切如来心。<a id="a-Cd"></a>即彼薄伽梵执金刚。<a id="a-Ce"></a>以为一切如来诸咒群众。<a id="a-Cf"></a>出现。<a id="a-Cg"></a>即于彼一切如来诸咒群众中。<a id="a-Ch"></a>出现一切世界微尘等如来身同一密合。<a id="a-Ci"></a>以为金刚摄入身。<a id="a-Cj"></a>依于世尊金刚摩尼宝峰楼阁羯磨门间月轮中住。<a id="a-Ck"></a>而高声唱是言奇哉曰。</p>
  <p id="aCl">我是诸如来　　金刚摄牢固</p>
  <p id="aCm">能为一切主　　亦复作童仆</p>
  <p id="aCn">一切如来摄入摩诃菩提萨埵三摩耶所生金刚三摩地名一切如来金刚摄入智第四。</p>
  <p id="aCo">已上都名一切如来受教者。<a id="a-Cp"></a>如上次第。<a id="a-Cq"></a>尽诸部眷属。<a id="a-Cr"></a>坛场主。<a id="a-Cs"></a>及金刚萨埵为首。<a id="a-Ct"></a>一切菩萨等。<a id="a-Cu"></a>各各思惟本三摩地。<a id="a-Cv"></a>自己形状服饰。<a id="a-Cw"></a>所执记印。<a id="a-Cx"></a>然后思惟自己所持明主菩萨色相。<a id="a-Cy"></a>又想诸佛世尊。<a id="a-Cz"></a>满虚空界。<a id="a-D0"></a>油麻等量。<a id="a-D1"></a>若自己身结加趺坐。<a id="a-D2"></a>置右手于左手上。<a id="a-D3"></a>舌拄上齶。<a id="a-D4"></a>住意于鼻端微细金刚大柱。<a id="a-D5"></a>以念绳系意。<a id="a-D6"></a>令作堪任。<a id="a-D7"></a>如调炼净腊。<a id="a-D8"></a>其心随调。<a id="a-D9"></a>种种任用。<a id="a-DA"></a>又若水精石云母等。<a id="a-DB"></a>本性明彻随其色影。<a id="a-DC"></a>而为变现。<a id="a-DD"></a>是心亦尔。<a id="a-DE"></a>本性清净。<a id="a-DF"></a>但由妄业耽着世间技艺工巧。<a id="a-DG"></a>随彼转变。<a id="a-DH"></a>一切妄想之所庄饰。<a id="a-DI"></a>宁可翻妄归真。<a id="a-DJ"></a>修习实相。<a id="a-DK"></a>一切智智无上功德分别道用。<a id="a-DL"></a>如是以决定慧味。<a id="a-DM"></a>善巧意乐。<a id="a-DN"></a>勇猛威德。<a id="a-DO"></a>观察自心。<a id="a-DP"></a>散乱烦恼所薰。<a id="a-DQ"></a>蕴入界等摄所摄远离。<a id="a-DR"></a>法无我相应。<a id="a-DS"></a>初始生。<a id="a-DT"></a>犹如阳焰幻化乾闼婆城。<a id="a-DU"></a>如空中响。<a id="a-DV"></a>如旋火轮梦妄。<a id="a-DW"></a>远离过于一百六十世间心。<a id="a-DX"></a>作是思惟已。<a id="a-DY"></a>于己身心自知可验。<a id="a-DZ"></a>彼是知道者见道者真实所说。<a id="a-Da"></a>愚夫系着相者。<a id="a-Db"></a>终不了知。<a id="a-Dc"></a>次须入观止出入息。<a id="a-Dd"></a>初依瑜伽安那般那。<a id="a-De"></a>系念修习。<a id="a-Df"></a>不动身躯。<a id="a-Dg"></a>亦不动支分。<a id="a-Dh"></a>名阿娑颇那伽法。<a id="a-Di"></a>久修行者。<a id="a-Dj"></a>如是思惟时。<a id="a-Dk"></a>入想己身住在虚空。<a id="a-Dl"></a>一切诸佛遍满法界。<a id="a-Dm"></a>以弹指印令从坐起。<a id="a-Dn"></a>持诵者应思惟谛听诸佛告言。<a id="a-Do"></a>善男子无上正等菩提。<a id="a-Dp"></a>速宜现证。<a id="a-Dq"></a>汝若一切如来真实。<a id="a-Dr"></a>未能了知。<a id="a-Ds"></a>云何堪忍能修一切苦行。<a id="a-Dt"></a>尔时听闻一切佛语已。<a id="a-Du"></a>即依仪式。<a id="a-Dv"></a>从定而出。<a id="a-Dw"></a>即结从坐起印。<a id="a-Dx"></a>其印法金刚拳双结已。<a id="a-Dy"></a>檀慧度互相钩进力度仰相拄。<a id="a-Dz"></a>即说密语。</p>
  <p id="aE0">唵　跋折罗　底瑟咤。</p>
  <p id="aE1">以此印。<a id="a-E2"></a>起已。<a id="a-E3"></a>应观十方佛海一一佛前。<a id="a-E4"></a>己身住在足下。<a id="a-E5"></a>顶礼于一切如来。<a id="a-E6"></a>礼讫以此密语应当表白曰。</p>
  <p id="aE7">唵　萨婆怛他揭多迦耶缚(旡我反)袪(二合)质多钵啰(二合)那莫　跋折啰　婆那吽(二合)迦阿嚧迷。</p>
  <p id="aE8">梵存初字。<a id="a-E9"></a>论曰以一切如来身口意。<a id="a-EA"></a>如是我金刚敬礼。<a id="a-EB"></a>次第敬礼一切如来已作如。<a id="a-EC"></a>是言愿世尊示诲。<a id="a-ED"></a>于我云何是真实法云何安住奉行。<a id="a-EE"></a>复应思惟一切如来。<a id="a-EF"></a>各面告如是言。<a id="a-EG"></a>善男子应以三摩地本性成就。<a id="a-EH"></a>随意念诵。<a id="a-EI"></a>当观察自心。<a id="a-EJ"></a>即说密语。</p>
  <p id="aEK">唵　质多钵喇底(丁里切)迷昙羯卢弭。</p>
  <p id="aEL">诵此密语时。<a id="a-EM"></a>观于自心状如月轮已。<a id="a-EN"></a>复白一切如来。<a id="a-EO"></a>世尊愿教示于我。<a id="a-EP"></a>欲见月轮相。<a id="a-EQ"></a>一切如来复告言。<a id="a-ER"></a>善男子此心本性清净。<a id="a-ES"></a>随彼所用。<a id="a-ET"></a>随意堪任。<a id="a-EU"></a>譬如素衣易受染色。<a id="a-EV"></a>本性清净心。<a id="a-EW"></a>增长智故。<a id="a-EX"></a>以本性成就密语。<a id="a-EY"></a>应发菩提心。<a id="a-EZ"></a>即说密语。</p>
  <p id="aEa">唵　菩提　质儋　郁波陀耶弭。</p>
  <p id="aEb">诵此语时。<a id="a-Ec"></a>应结金刚缚契。<a id="a-Ed"></a>以此密语。<a id="a-Ee"></a>即想彼月轮极清净坚牢。<a id="a-Ef"></a>大福德所成。<a id="a-Eg"></a>于佛性菩提。<a id="a-Eh"></a>从所生形状。<a id="a-Ei"></a>如月轮澄静。<a id="a-Ej"></a>清净无诸垢秽。<a id="a-Ek"></a>诸佛及佛子。<a id="a-El"></a>称名菩提心。<a id="a-Em"></a>既见智所成月。<a id="a-En"></a>即以心启告。<a id="a-Eo"></a>显发于诸如来。<a id="a-Ep"></a>世尊我见彼月轮。<a id="a-Eq"></a>极清净尔时一切如来告言。<a id="a-Er"></a>汝当亲近。<a id="a-Es"></a>一切如来普贤之心。<a id="a-Et"></a>汝应善修习此一切如来普贤之心。<a id="a-Eu"></a>坚牢故。<a id="a-Ev"></a>于自心月轮中。<a id="a-Ew"></a>想金刚杵形像。<a id="a-Ex"></a>钝真金色。<a id="a-Ey"></a>具放光焰。<a id="a-Ez"></a>即是无垢清净佛智。<a id="a-F0"></a>又想其杵具五叉股。<a id="a-F1"></a>持诵师承一切佛旨。<a id="a-F2"></a>以其五叉股契。<a id="a-F3"></a>想置其杵中。<a id="a-F4"></a>而诵密语。</p>
  <p id="aF5">底瑟咤　跋折罗。</p>
  <p id="aF6">次说结契法。<a id="a-F7"></a>先金刚缚已。<a id="a-F8"></a>竖忍愿度相着。<a id="a-F9"></a>以进力度。<a id="a-FA"></a>于忍愿傍如曲叉。<a id="a-FB"></a>竖相去两大麦许。<a id="a-FC"></a>又以定智度及檀慧度。<a id="a-FD"></a>两两相合。<a id="a-FE"></a>竖如叉股。<a id="a-FF"></a>是名五金刚契次修瑜伽者。<a id="a-FG"></a>复以金刚羯磨契印。<a id="a-FH"></a>心想广展此金刚印。<a id="a-FI"></a>即说密语。</p>
  <p id="aFJ">娑婆罗　跋折罗。</p>
  <p id="aFK">说结羯磨印法。<a id="a-FL"></a>以智定度。<a id="a-FM"></a>各捻檀慧度头。<a id="a-FN"></a>申余三度。<a id="a-FO"></a>如三股跋折啰。<a id="a-FP"></a>左仰右覆。<a id="a-FQ"></a>右在上已。<a id="a-FR"></a>当其心上。<a id="a-FS"></a>摩转如轮。<a id="a-FT"></a>其次想自心是菩提心。<a id="a-FU"></a>身为金刚所成。<a id="a-FV"></a>以意念诵前密语。<a id="a-FW"></a>即自随意境界。<a id="a-FX"></a>而尽展金刚身。<a id="a-FY"></a>满一切虚空世界。<a id="a-FZ"></a>其次以此密语。<a id="a-Fa"></a>收摄其金刚。<a id="a-Fb"></a>即说密语。</p>
  <p id="aFc">唵　僧喝啰　跋折啰。</p>
  <p id="aFd">其次彼金刚。<a id="a-Fe"></a>以此密语而坚牢之。<a id="a-Ff"></a>复说密语。</p>
  <p id="aFg">唵　涅哩茶　底瑟咤　跋折啰。</p>
  <p id="aFh">以此咒。<a id="a-Fi"></a>坚牢已。<a id="a-Fj"></a>持身如故。<a id="a-Fk"></a>其次思惟于一切虚空界。<a id="a-Fl"></a>所有一切如来。<a id="a-Fm"></a>身口意金刚界。<a id="a-Fn"></a>彼皆以诸佛神力加持。<a id="a-Fo"></a>入于自身金刚中。<a id="a-Fp"></a>作此念时。<a id="a-Fq"></a>而诵密语。</p>
  <p id="aFr">唵　跋折啰哆么(二合)俱含三摩愈含摩诃三摩愈含　萨婆怛他羯多　阿毗三菩提　跋折啰哆么(二合)</p>
  <p id="aFs">俱含。</p>
  <p id="aFt">梵存初字。<a id="a-Fu"></a>论曰我是金刚身。<a id="a-Fv"></a>三摩耶身。<a id="a-Fw"></a>摩诃三摩耶身。<a id="a-Fx"></a>一切如来现证菩提。<a id="a-Fy"></a>为金刚身。<a id="a-Fz"></a>其次以专定心。<a id="a-G0"></a>想己身随一切相好。<a id="a-G1"></a>庄严披服交络缯彩。<a id="a-G2"></a>以一切佛冠。<a id="a-G3"></a>而受灌顶。<a id="a-G4"></a>以摩诃菩提萨埵身。<a id="a-G5"></a>而想自身。<a id="a-G6"></a>其次为欲超过诸天。<a id="a-G7"></a>色相坚牢故。<a id="a-G8"></a>自己所念诵天三摩地。<a id="a-G9"></a>加持灌顶。<a id="a-GA"></a>以此仪式应善思惟。<a id="a-GB"></a>次结印法。<a id="a-GC"></a>金刚缚牢缚已。<a id="a-GD"></a>直舒忍愿度是也。<a id="a-GE"></a>为瑜伽加持故。<a id="a-GF"></a>应置其印于心。<a id="a-GG"></a>次于额喉顶上。<a id="a-GH"></a>而说密语。</p>
  <p id="aGI">唵　跋折啰　萨埵　阿地瑟咤　萨缚么含(二合)</p>
  <p id="aGJ">以此瑜伽。<a id="a-GK"></a>加持自身。<a id="a-GL"></a>为金刚。<a id="a-GM"></a>凡加持契。<a id="a-GN"></a>各随本部。<a id="a-GO"></a>置其处已。<a id="a-GP"></a>于顶上解散之。<a id="a-GQ"></a>又说自所念诵。<a id="a-GR"></a>天灌顶者。<a id="a-GS"></a>谓从心所起金刚宝印。<a id="a-GT"></a>置于额上而灌顶结灌顶印法。<a id="a-GU"></a>谓结金刚缚已竖智定度。<a id="a-GV"></a>进力二度头相拄。<a id="a-GW"></a>屈其中分如摩尼宝状。<a id="a-GX"></a>是名授灌顶印。<a id="a-GY"></a>而说密语。</p>
  <p id="aGZ">唵　跋折罗　阿罗(二合)怛那(二合)阿毗诜遮摩含(二合)</p>
  <p id="aGa">其次思惟自所念诵咒。<a id="a-Gb"></a>天令入自身。<a id="a-Gc"></a>而诵此四字密语。</p>
  <p id="aGd">壤而(迦反上短呼)吽(重引)鑁(无凡反)护(引)</p>
  <p id="aGe">以此瑜伽加持。<a id="a-Gf"></a>一切咒印速得成就。</p>
  <p id="aGg">次执金刚菩萨所说。<a id="a-Gh"></a>其灌顶印。<a id="a-Gi"></a>分擘已各存本势。<a id="a-Gj"></a>于额前。<a id="a-Gk"></a>以进力度互三绕之。<a id="a-Gl"></a>如系鬘法。<a id="a-Gm"></a>顶后亦尔。<a id="a-Gn"></a>结已。<a id="a-Go"></a>从顶上两边。<a id="a-Gp"></a>至肚。<a id="a-Gq"></a>起于檀慧度。<a id="a-Gr"></a>次第散解之。<a id="a-Gs"></a>诵此密语。</p>
  <p id="aGt">唵　跋折　啰阿啰(二合)怛那么隶　阿毗诜者萨婆慕那罗(二合)冥涅哩　迟呬(平)句嚧末罗迦婆制那鑁(亡凡反)</p>
  <p id="aGu">余灌顶契。<a id="a-Gv"></a>同用此法散之。<a id="a-Gw"></a>次结金刚缚拍手印。<a id="a-Gx"></a>而令欢喜。<a id="a-Gy"></a>即说密语。</p>
  <p id="aGz">唵　跋折啰　都屣扈。</p>
  <p id="aH0">以此语法。<a id="a-H1"></a>解结契令得欢喜。<a id="a-H2"></a>当为金刚体性。<a id="a-H3"></a>或为金刚萨埵。<a id="a-H4"></a>此瑜伽方便。<a id="a-H5"></a>于十六摩诃萨。<a id="a-H6"></a>及弥勒等。<a id="a-H7"></a>诸余十地得自在者。<a id="a-H8"></a>彼大菩萨。<a id="a-H9"></a>各各自己三摩耶印等。<a id="a-HA"></a>三摩地之所加持灌顶。<a id="a-HB"></a>而以如上法。<a id="a-HC"></a>应当思惟修习次第。<a id="a-HD"></a>若复念诵如来部咒。<a id="a-HE"></a>或诵转轮者。<a id="a-HF"></a>即以如后所说法。<a id="a-HG"></a>应加持灌顶。<a id="a-HH"></a>其中修一切部瑜伽加持者。<a id="a-HI"></a>谓萨埵金刚印结已。<a id="a-HJ"></a>置于心上结印法。<a id="a-HK"></a>结金刚缚已。<a id="a-HL"></a>竖忍愿度如针是也。<a id="a-HM"></a>而说咒曰。</p>
  <p id="aHN">唵　跋折啰　萨埵　阿地瑟咤　娑婆摩吽。</p>
  <p id="aHO">是名金刚部加持语契。<a id="a-HP"></a>复次若宝部结金刚宝契。<a id="a-HQ"></a>结契法。<a id="a-HR"></a>结金刚缚已。<a id="a-HS"></a>以智定度面相捻。<a id="a-HT"></a>稍令曲屈。<a id="a-HU"></a>以忍愿度中分面相捻。<a id="a-HV"></a>偃曲如宝是也。<a id="a-HW"></a>置于额上即诵密语。</p>
  <p id="aHX">唵　跋折啰　阿啰(二合)怛娜　阿地瑟咤娑婆么含怛啰。</p>
  <p id="aHY">此名宝部金刚宝加持语契。<a id="a-HZ"></a>次结莲华部三摩耶印。<a id="a-Ha"></a>其结印法。<a id="a-Hb"></a>结金刚缚已。<a id="a-Hc"></a>竖忍愿度。<a id="a-Hd"></a>稍曲相拄。<a id="a-He"></a>如莲花叶。<a id="a-Hf"></a>置于玉枕下而加持之。<a id="a-Hg"></a>即说咒曰。</p>
  <p id="aHh">唵　跋折啰　波头摩(二合)阿地瑟咤娑婆么含　颉唎。</p>
  <p id="aHi">是名莲花部加持语契。</p>
  <p id="aHj">次结羯磨部三摩耶印。<a id="a-Hk"></a>其结印法。<a id="a-Hl"></a>结金刚缚印以忍愿度。<a id="a-Hm"></a>屈入掌中。<a id="a-Hn"></a>以檀慧智定等度。<a id="a-Ho"></a>竖如针。<a id="a-Hp"></a>置于顶上而加持之。<a id="a-Hq"></a>即说密语。</p>
  <p id="aHr">唵　跋折啰　羯磨　阿地瑟咤　萨[口*網](亡可反)摩含(二合)婀。</p>
  <p id="aHs">是名羯磨部加持语印　复次说一切部次第灌顶法。<a id="a-Ht"></a>金刚部如上说。<a id="a-Hu"></a>结金刚萨埵缚已。<a id="a-Hv"></a>置于顶前以自灌顶。<a id="a-Hw"></a>而诵此密语。</p>
  <p id="aHx">唵　跋折啰阿毗诜者　摩含(二合)吽。</p>
  <p id="aHy">宝部结如上说宝三摩耶印。<a id="a-Hz"></a>置于顶右以自灌顶。<a id="a-I0"></a>而诵此密语。</p>
  <p id="aI1">唵　跋折啰　阿罗怛那　阿毗　诜者　摩含　怛啰。</p>
  <p id="aI2">莲花部结如上。<a id="a-I3"></a>说莲花三摩耶印。<a id="a-I4"></a>置于顶后以自灌顶。<a id="a-I5"></a>而诵此密语。</p>
  <p id="aI6">唵　跋折啰　钵头摩　阿毗诜者　摩含颉唎。</p>
  <p id="aI7">羯磨部结如上说羯磨三。<a id="a-I8"></a>摩耶契置于顶右以自灌顶。<a id="a-I9"></a>而诵此密语。</p>
  <p id="aIA">唵　跋折啰　羯磨　阿毗诜者　摩含娜。</p>
  <p id="aIB">既如上灌顶已。<a id="a-IC"></a>准前诵上四字密语。<a id="a-ID"></a>令入己身。<a id="a-IE"></a>复次如上说四印。<a id="a-IF"></a>于自头上。<a id="a-IG"></a>系灌顶鬘。<a id="a-IH"></a>次第应住于瑜伽。<a id="a-II"></a>各依本部契。<a id="a-IJ"></a>如上分止观羽。<a id="a-IK"></a>存本契势。<a id="a-IL"></a>于己顶上。<a id="a-IM"></a>系灌顶鬘额上顶后如前三绕他皆仿此。</p>
  <p id="aIN">金刚部结萨埵金刚已。<a id="a-IO"></a>分为二。<a id="a-IP"></a>应以金刚纯宝所成鬘。<a id="a-IQ"></a>系自头上。<a id="a-IR"></a>而诵此密语。</p>
  <p id="aIS">唵　跋折罗摩罗　阿毗诜者　摩含鑁(平)</p>
  <p id="aIT">宝部结宝金刚契已。<a id="a-IU"></a>分为二。<a id="a-IV"></a>应以诸宝所成鬘。<a id="a-IW"></a>系自头上诵此密语。</p>
  <p id="aIX">唵　跋折啰　阿啰怛那。<a id="a-IY"></a>摩隶　阿毗诜者摩含鑁(平)</p>
  <p id="aIZ">莲花部结法金刚契。<a id="a-Ia"></a>分为二。<a id="a-Ib"></a>应以一切法所成鬘。<a id="a-Ic"></a>系自头上。<a id="a-Id"></a>而诵此密语。</p>
  <p id="aIe">唵　跋折罗　达摩　摩隶阿毗诜者摩含鑁(平)</p>
  <p id="aIf">羯磨部结羯磨金刚契已。<a id="a-Ig"></a>分为二。<a id="a-Ih"></a>应以一切羯磨所成鬘。<a id="a-Ii"></a>系自头上。<a id="a-Ij"></a>而诵此密语。</p>
  <p id="aIk">唵　跋折啰　羯磨　磨隶阿毗诜者　摩含鑁(平)</p>
  <p id="aIl">次如上所说。<a id="a-Im"></a>灌顶鬘中间。<a id="a-In"></a>于顶上。<a id="a-Io"></a>应置一切如来金刚界自在契。<a id="a-Ip"></a>其契法。<a id="a-Iq"></a>结金刚缚契已。<a id="a-Ir"></a>申忍愿度。<a id="a-Is"></a>少屈相拄。<a id="a-It"></a>以进力度。<a id="a-Iu"></a>置忍愿度初分外傍已而说此密语。</p>
  <p id="aIv">唵　萨婆怛他揭多　鼻三菩提　跋折啰阿毗诜遮摩　含鑁(平)</p>
  <p id="aIw">次想自身。<a id="a-Ix"></a>以为一切如来宝冠庄饰已。<a id="a-Iy"></a>如上诵四字密语。</p>
  <p id="aIz">壤吽　鑁护(引)</p>
  <p id="aJ0">诵此语令一切如来入于己身。<a id="a-J1"></a>次结金刚缚契。<a id="a-J2"></a>如上以手合拍。<a id="a-J3"></a>令欢喜。<a id="a-J4"></a>诵此密语。</p>
  <p id="aJ5">唵　萨婆　怛他　揭多　鼻三菩提　跋折罗都使野护。</p>
  <p id="aJ6">如是以一切如来身口意金刚差别契。<a id="a-J7"></a>修饰自身已。<a id="a-J8"></a>复想一想随形相如。<a id="a-J9"></a>庄严自身。<a id="a-JA"></a>而诵一切如来大乘阿毗三摩耶百字密语。<a id="a-JB"></a>而令坚固。<a id="a-JC"></a>即说百字密语。</p>
  <p id="aJD">唵　跋折啰　萨埵三摩耶　么奴波逻耶。<a id="a-JE"></a>(金刚萨埵三摩耶愿守护我)跋折啰萨埵哆吠奴乌(二合)播底瑟吒(以为金刚萨埵)涅哩茶乌(二合)铭婆嚩(为坚牢我)素睹沙揄(二合)铭婆嚩(于我所欢喜)阿努啰(上)讫睹(二合)婆铭缚素补使榆(二合)铭婆嚩　萨婆悉地　含铭般啰野绰(授与我一切悉地)萨婆羯磨素遮铭(及诸事业)质多失唎耶(令我安隐)句嚧吽呵呵呵呵护(引)薄伽梵(世尊)萨婆怛他揭多(一切如来)跋折啰么迷闷遮(愿金刚莫舍离我)跋折哩婆嚩(令我为金刚三摩耶萨埵)摩诃三摩耶萨埵阿(去引)</p>
  <p id="aJF">如是坚牢已。<a id="a-JG"></a>一切如来身口意金刚加持。<a id="a-JH"></a>以观自身成等正觉。</p>
  <p id="aJI">次复于一切如来前。<a id="a-JJ"></a>而献自身。<a id="a-JK"></a>诵此密语。</p>
  <p id="aJL">唵　夜他萨婆怛他揭多怛他含(如诸一切如来我今亦复如是)</p>
  <p id="aJM">复次以正定心。<a id="a-JN"></a>从上所说。<a id="a-JO"></a>观察自我身心。<a id="a-JP"></a>一切真实大菩提心。<a id="a-JQ"></a>是色类种种功德庄严所生。<a id="a-JR"></a>善巧方便之所建立。<a id="a-JS"></a>意乐救拔。<a id="a-JT"></a>尽遍世界而为严饰。<a id="a-JU"></a>永尽远离一切分别。<a id="a-JV"></a>如上观已。<a id="a-JW"></a>即诵此密语。</p>
  <p id="aJX">唵　怛他揭都含(我是如来)</p>
  <p id="aJY">复次我今。<a id="a-JZ"></a>已入普贤摩诃菩提萨埵行位。<a id="a-Ja"></a>证得无住涅槃。<a id="a-Jb"></a>成就希有。<a id="a-Jc"></a>自身胜解不可说示。<a id="a-Jd"></a>于一切如来。<a id="a-Je"></a>我今敬礼白言。<a id="a-Jf"></a>世尊愿加持我。<a id="a-Jg"></a>现证等觉。<a id="a-Jh"></a>愿为坚牢。<a id="a-Ji"></a>作此祈请。<a id="a-Jj"></a>已则想一切如来。<a id="a-Jk"></a>入于己心萨埵金刚中而诵此密语。</p>
  <p id="aJl">唵　萨婆怛他揭多阿毗三菩提涅哩茶(坚牢也)跋折啰　底瑟咤(一切如来正等菩提金刚坚牢安隐)</p>
 </body>
</html>