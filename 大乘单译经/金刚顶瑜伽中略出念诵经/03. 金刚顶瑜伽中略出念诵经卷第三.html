<!doctype html>
<html id="z3IBU5rWT" data-ver="1229">
 <head>
  <meta charset="utf-8">
  <meta author="金刚智">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">金刚顶瑜伽中略出念诵经卷第三</h1>
  <p id="a2">复次如是思惟。<a id="a-3"></a>我成等正觉。<a id="a-4"></a>未久一切如来普贤心。<a id="a-5"></a>一切如来虚空所生大摩尼宝而灌顶之。<a id="a-6"></a>得一切如来观自在法智波罗蜜。<a id="a-7"></a>一切如来毗首羯磨性。<a id="a-8"></a>不空无障碍教令。<a id="a-9"></a>所依希求皆悉成就圆满。<a id="a-A"></a>我今应当于一切法界。<a id="a-B"></a>周流尽虚空界一切世界。<a id="a-C"></a>遍云海中。<a id="a-D"></a>一切如来平等性智诸神通。<a id="a-E"></a>为现证故。<a id="a-F"></a>于一一世间安立之处。<a id="a-G"></a>为一切众生故。<a id="a-H"></a>应发一切如来大菩提心。<a id="a-I"></a>成就普贤。<a id="a-J"></a>种种奉事一切如来种族。<a id="a-K"></a>诣大菩提道场。<a id="a-L"></a>应当示现降伏一切魔军。<a id="a-M"></a>证一切如来平等性智。<a id="a-N"></a>摩诃菩提。<a id="a-O"></a>应转法轮。<a id="a-P"></a>降伏一切外道。<a id="a-Q"></a>乃至尽遍救护一切众生。<a id="a-R"></a>应授彼等种种安乐悦意。<a id="a-S"></a>应当成就一切如来神通种智最上悉地。<a id="a-T"></a>及余引喻一切众生。<a id="a-U"></a>示现童子。<a id="a-V"></a>戏住王宫。<a id="a-W"></a>踰城出家。<a id="a-X"></a>现修苦行。<a id="a-Y"></a>外道来诣我所。<a id="a-Z"></a>复应思惟一切如来神变。<a id="a-a"></a>复当示现。<a id="a-b"></a>我亦未得一向离於戏论。<a id="a-c"></a>我当决定以一切如来三摩地所生。<a id="a-d"></a>能现一切清净一切世间戏论。<a id="a-e"></a>为一切世界清净故。<a id="a-f"></a>应以此法。<a id="a-g"></a>观察一切如来部漫茶罗。<a id="a-h"></a>所应作漫茶罗。<a id="a-i"></a>于中如法式。<a id="a-j"></a>坐修习加持自身。<a id="a-k"></a>以为结摩诃菩提萨埵摩诃契(谓金刚萨埵契是也)具此契法加持已。<a id="a-l"></a>而起。<a id="a-m"></a>以止羽为金刚拳。<a id="a-n"></a>观羽执跋折罗示。<a id="a-o"></a>威猛相。<a id="a-p"></a>普遍观察处置。<a id="a-q"></a>称我跋折罗萨埵而按行之。</p>
  <p id="ar">其作坛处。<a id="a-s"></a>或别作净室。<a id="a-t"></a>或旧净室。<a id="a-u"></a>择地等法。<a id="a-v"></a>不异苏悉地说。<a id="a-w"></a>及治地用瞿摩。<a id="a-x"></a>涂净准常。<a id="a-y"></a>次以搓紧合杂绳。<a id="a-z"></a>具足端严。<a id="a-10"></a>称其肘量。<a id="a-11"></a>智者随其力能。<a id="a-12"></a>以绳絣其坛。<a id="a-13"></a>坛形四方。<a id="a-14"></a>四门。<a id="a-15"></a>以四吉祥庄饰。<a id="a-16"></a>具以四道绳。<a id="a-17"></a>缯彩幡盖。<a id="a-18"></a>悬以庄严于诸角。<a id="a-19"></a>分门阙出眺间。<a id="a-1A"></a>以金刚宝间错。<a id="a-1B"></a>而絣外坛场。<a id="a-1C"></a>若为阎浮提自在王。<a id="a-1D"></a>或为转轮王。<a id="a-1E"></a>应画坛场。<a id="a-1F"></a>周围过一由旬。<a id="a-1G"></a>大威德阿阇黎渐小亦应作乃至四肘量。<a id="a-1H"></a>智者观察应堪孚化者。<a id="a-1I"></a>随意度量。<a id="a-1J"></a>结其坛场。<a id="a-1K"></a>亦无过失。<a id="a-1L"></a>为欲利益应所化者。<a id="a-1M"></a>金刚萨埵置立坛场。<a id="a-1N"></a>号为金刚界等。<a id="a-1O"></a>如经所说。<a id="a-1P"></a>设于掌中。<a id="a-1Q"></a>随意作彼等一切坛场。<a id="a-1R"></a>能作利益。<a id="a-1S"></a>何况地上。<a id="a-1T"></a>其为四肘坛法。<a id="a-1U"></a>四边椽各阔十二指。<a id="a-1V"></a>于其中。<a id="a-1W"></a>应布彩色。<a id="a-1X"></a>画贤劫等菩萨。<a id="a-1Y"></a>谓名慈氏阿时多等。<a id="a-1Z"></a>及守门供养者。<a id="a-1a"></a>或阔十指半。<a id="a-1b"></a>一麦又加半。<a id="a-1c"></a>其诸门量。<a id="a-1d"></a>取四肘中九分之一。<a id="a-1e"></a>入门稍阔。<a id="a-1f"></a>若画坛师。<a id="a-1g"></a>依如此法。<a id="a-1h"></a>画者。<a id="a-1i"></a>令诸摩诃萨埵皆为欢喜。<a id="a-1j"></a>其门外。<a id="a-1k"></a>须据门阔狭。<a id="a-1l"></a>取半引外。<a id="a-1m"></a>据取一倍。<a id="a-1n"></a>各各横屈。<a id="a-1o"></a>准上齐量。<a id="a-1p"></a>各各竖画。<a id="a-1q"></a>两边相望。<a id="a-1r"></a>横画为合。<a id="a-1s"></a>取其外围一面三分之一。<a id="a-1t"></a>从心环绕为轮。<a id="a-1u"></a>又取其中三分之一。<a id="a-1v"></a>从心如上。<a id="a-1w"></a>环绕为轮。<a id="a-1x"></a>其坛中央门子轮。<a id="a-1y"></a>纵横下八线道。<a id="a-1z"></a>跋折罗如殿柱。<a id="a-20"></a>想以成八拄。<a id="a-21"></a>庄严其大圆轮。<a id="a-22"></a>亦跋折罗像。<a id="a-23"></a>皆五色作。<a id="a-24"></a>或一百八。<a id="a-25"></a>或三十七。<a id="a-26"></a>锋相拄接。<a id="a-27"></a>从入门至东北角。<a id="a-28"></a>竖吉祥门拄。<a id="a-29"></a>如是外坛。<a id="a-2A"></a>智者以此法画已。<a id="a-2B"></a>于彼似月轮。<a id="a-2C"></a>入其中宫。<a id="a-2D"></a>布置金刚线道。<a id="a-2E"></a>以八柱而为严饰。<a id="a-2F"></a>竖于金刚柱上。<a id="a-2G"></a>各以五月轮。<a id="a-2H"></a>于内坛中央。<a id="a-2I"></a>各置佛像。<a id="a-2J"></a>于佛四面及诸坛中心。<a id="a-2K"></a>各次第画于四三摩耶尊胜者。<a id="a-2L"></a>复以金刚势。<a id="a-2M"></a>擘过入于四坛。<a id="a-2N"></a>金刚势者。<a id="a-2O"></a>以意擎举所画及于金刚线。<a id="a-2P"></a>若入若出。<a id="a-2Q"></a>画坛人。<a id="a-2R"></a>不得骑蓦金刚线道。<a id="a-2S"></a>应诵密语举之。<a id="a-2T"></a>从下过。<a id="a-2U"></a>不失于三摩耶。<a id="a-2V"></a>即说此密语。</p>
  <p id="a2W">唵　跋折罗(引)鞞伽(此二字本无)羯啰(二合)摩吽。</p>
  <p id="a2X">阿閦等四佛。<a id="a-2Y"></a>皆应布置。<a id="a-2Z"></a>初从金刚方。<a id="a-2a"></a>画阿閦鞞坛。<a id="a-2b"></a>具以执金刚等四三摩耶尊胜者。<a id="a-2c"></a>想四方佛面。<a id="a-2d"></a>向毗卢遮那座。<a id="a-2e"></a>先画执金刚。<a id="a-2f"></a>在阿閦前。<a id="a-2g"></a>次画右。<a id="a-2h"></a>次左次后。<a id="a-2i"></a>诸部准此。<a id="a-2j"></a>次至宝方。<a id="a-2k"></a>宝生坛。<a id="a-2l"></a>圆满金刚藏等。<a id="a-2m"></a>次花方阿弥陀坛。<a id="a-2n"></a>清净金刚眼等。<a id="a-2o"></a>业方不空悉地坛。<a id="a-2p"></a>金刚毗首等。<a id="a-2q"></a>于鑁部中。<a id="a-2r"></a>各依本方。<a id="a-2s"></a>置四波罗蜜。<a id="a-2t"></a>轮内四隅。<a id="a-2u"></a>置四内供养。<a id="a-2v"></a>初从火天方。<a id="a-2w"></a>顺旋而作。<a id="a-2x"></a>终自在方。<a id="a-2y"></a>外坛四角线道之中。<a id="a-2z"></a>置外供养。<a id="a-30"></a>作法同前。<a id="a-31"></a>又四角外。<a id="a-32"></a>作半跋折啰。<a id="a-33"></a>于四门间。<a id="a-34"></a>画四摄守门者。<a id="a-35"></a>于外坛场中。<a id="a-36"></a>应置摩诃萨埵具足一切相能为一切利益。<a id="a-37"></a>具知法式。<a id="a-38"></a>金刚阿阇梨以无迷乱心。<a id="a-39"></a>应画诸尊首者。<a id="a-3A"></a>若无力能可画者。<a id="a-3B"></a>即以种种彩色。<a id="a-3C"></a>各各画其部印。<a id="a-3D"></a>胜具功德者尊首。<a id="a-3E"></a>皆悉置之。<a id="a-3F"></a>以一切宝。<a id="a-3G"></a>末为粉。<a id="a-3H"></a>或以种种驮睹粉(朱沙石绿空青等是也)或复以殊妙五色染米粉等者。<a id="a-3I"></a>应从内先下色。<a id="a-3J"></a>初下白色。<a id="a-3K"></a>次赤色次黄绿。<a id="a-3L"></a>皆在内院。<a id="a-3M"></a>其外院以黑为之。<a id="a-3N"></a>于五色中。<a id="a-3O"></a>各想字加之。<a id="a-3P"></a>白色中想着鑁字。<a id="a-3Q"></a>赤色中想置琰字。<a id="a-3R"></a>于黄色中。<a id="a-3S"></a>想阿蓝字。<a id="a-3T"></a>于绿色中想览字。<a id="a-3U"></a>于黑色中想颔字。<a id="a-3V"></a>如是五字。<a id="a-3W"></a>各置于色中已。<a id="a-3X"></a>于彼思惟五种如来智(一谓法界性智也)以大悲意。<a id="a-3Y"></a>为一切世间烦恼泥沈。<a id="a-3Z"></a>溺五欲乐。<a id="a-3a"></a>令彼退转故。<a id="a-3b"></a>以瑜伽思惟。<a id="a-3c"></a>于如来五种智。<a id="a-3d"></a>我当令安立。<a id="a-3e"></a>结此印已。<a id="a-3f"></a>于五种色中。<a id="a-3g"></a>各各以印触之。<a id="a-3h"></a>其结法以二金刚拳。<a id="a-3i"></a>进力二度仰侧。<a id="a-3j"></a>如针相拄是也。<a id="a-3k"></a>即说密语。</p>
  <p id="a3l">唵　跋折啰　质多罗(二合)三摩耶。</p>
  <p id="a3m">诵此密语时。<a id="a-3n"></a>以明目视之。<a id="a-3o"></a>欲令其色显现。<a id="a-3p"></a>焰炽者。<a id="a-3q"></a>应诚实誓言加持。<a id="a-3r"></a>是诸众生多爱染色。<a id="a-3s"></a>诸佛复为利益众生故。<a id="a-3t"></a>随彼染爱。<a id="a-3u"></a>以诚言愿。<a id="a-3v"></a>此色等皆发焰炽。<a id="a-3w"></a>此结坛法。<a id="a-3x"></a>以粉作之。<a id="a-3y"></a>最为第一。<a id="a-3z"></a>欲取久固。<a id="a-40"></a>画作亦得。<a id="a-41"></a>次说画印法。<a id="a-42"></a>于鑁轮坛中。<a id="a-43"></a>画莲花台。<a id="a-44"></a>座上置窣堵波。<a id="a-45"></a>此名金刚界自在印。<a id="a-46"></a>帝释方。<a id="a-47"></a>轮坛莲花座上。<a id="a-48"></a>画横金刚杵形。<a id="a-49"></a>于横杵上。<a id="a-4A"></a>有竖跋折啰。<a id="a-4B"></a>此名金刚心印。<a id="a-4C"></a>琰罗方轮坛花座上。<a id="a-4D"></a>置宝珠。<a id="a-4E"></a>此名己身灌顶印。<a id="a-4F"></a>龙方轮坛中。<a id="a-4G"></a>画横跋折啰。<a id="a-4H"></a>上画莲花。<a id="a-4I"></a>此花法器仗印。<a id="a-4J"></a>夜叉方轮坛花座上。<a id="a-4K"></a>画羯磨跋折啰(形如十字皆有锋刃)此名一切金刚印。<a id="a-4L"></a>凡所画印。<a id="a-4M"></a>具有圆光。<a id="a-4N"></a>置于莲花上。<a id="a-4O"></a>又于金刚部本位。<a id="a-4P"></a>画金刚萨埵印。<a id="a-4Q"></a>画二跋折啰。<a id="a-4R"></a>竖而相并。<a id="a-4S"></a>上下一股互相钩交。<a id="a-4T"></a>次又画二跋折啰。<a id="a-4U"></a>其形如箭。<a id="a-4V"></a>次画称善哉。<a id="a-4W"></a>作拳如弹指像。<a id="a-4X"></a>次画掌中宝珠而具光明焰。<a id="a-4Y"></a>次画金刚日轮印。<a id="a-4Z"></a>如上光明焰。<a id="a-4a"></a>次画宝幢。<a id="a-4b"></a>其上画火焰光。<a id="a-4c"></a>次横画双跋折啰中间画露齿像。<a id="a-4d"></a>次画跋折啰。<a id="a-4e"></a>腰有莲花及画金刚刀剑。<a id="a-4f"></a>具炽焰光。<a id="a-4g"></a>次画金刚轮辐金刚。<a id="a-4h"></a>次画其舌。<a id="a-4i"></a>具赫奕光明。<a id="a-4j"></a>次画羯磨金刚。<a id="a-4k"></a>周遍皆有头面。<a id="a-4l"></a>横画跋折啰。<a id="a-4m"></a>其上有半跋折啰。<a id="a-4n"></a>次甲胄像。<a id="a-4o"></a>领袖有半杵形次画横杵。<a id="a-4p"></a>上有二牙。<a id="a-4q"></a>次画横杵。<a id="a-4r"></a>上有二金刚拳。<a id="a-4s"></a>次画萨埵金刚等记验印。<a id="a-4t"></a>应画金刚喜戏等。<a id="a-4u"></a>复于其外。<a id="a-4v"></a>随依仪式。<a id="a-4w"></a>画各自印记。<a id="a-4x"></a>又于其门间。<a id="a-4y"></a>画诸守门者印记。<a id="a-4z"></a>如上所画印像等。<a id="a-50"></a>皆下有莲花。<a id="a-51"></a>上有光焰。<a id="a-52"></a>次画弥勒等自印记。<a id="a-53"></a>所应画者。<a id="a-54"></a>皆随意画。<a id="a-55"></a>又想千菩萨。<a id="a-56"></a>各在诸方悉具严饰。<a id="a-57"></a>以自语言印而安立之。<a id="a-58"></a>然后住于坛门前。<a id="a-59"></a>善遍观察已。<a id="a-5A"></a>于其坛空处界外。<a id="a-5B"></a>应用殊妙涂香涂之。<a id="a-5C"></a>于外坛之外。<a id="a-5D"></a>周围各阔一肘。<a id="a-5E"></a>或以二肘。<a id="a-5F"></a>以众妙涂香。<a id="a-5G"></a>细密涂之。<a id="a-5H"></a>其次为一切见验故。<a id="a-5I"></a>应各置自语言印。<a id="a-5J"></a>其坛师有大威德者。<a id="a-5K"></a>欲令自弟子。<a id="a-5L"></a>究竟安住于如来位者。<a id="a-5M"></a>应当决定。<a id="a-5N"></a>抄画金刚界摩诃萨埵等咒各置本位上。<a id="a-5O"></a>此等是自语言印。<a id="a-5P"></a>皆从金刚界门生。<a id="a-5Q"></a>随其自羯磨相应。<a id="a-5R"></a>具有大威力。<a id="a-5S"></a>次第而说此密语曰。</p>
  <p id="a5T">第一跋折罗驮都　第二阿閦鞞　第三阿啰(二合)怛娜(二合)三婆颇　四嚧计摄伐啰阿罗(二合)穰　五阿目伽悉地　六跋折啰萨埵　七跋折啰阿啰(二合)穰　八跋折啰阿啰(二合)伽　九跋折啰娑度　十跋折啰阿罗(二合)怛那　十一跋折啰底穰(而佉反)　十二跋折啰计睹　十三跋折啰贺娑　十四跋折啰达摩　十五跋折啰帝乞瑟那　十六跋折啰系睹　十七跋折啰婆沙　十八跋折啰羯磨　十九跋折啰阿罗乞沙　二十跋折啰药叉　二十一跋折啰散地　二十二萨埵跋折[口*(隸-木+士)]　二十三阿啰怛那跋折[口*(隸-木+士)]　二十四达磨跋折[口*(隸-木+士)]　二十五羯磨跋折[口*(隸-木+士)]　二十六跋折啰逻斯　二十七跋折啰摩囇　二十八跋折啰拟提　二十九跋折啰涅哩底　三十跋折啰杜鞞　三十一跋折罗补瑟篦　三十二跋折啰嚧计　三十三跋折罗建提　三十四跋折罗俱舍穰(而佉反)　三十五跋折啰跛赊吽　三十六跋折啰萨普吒鑁(平)　三十七跋折啰尾赊护。</p>
  <p id="a5U">于弥勒等一切菩萨。<a id="a-5V"></a>唯纯抄一阿字。<a id="a-5W"></a>其色如雪或如月晕陀花色。<a id="a-5X"></a>或于彼等位。<a id="a-5Y"></a>但抄金刚萨埵字。<a id="a-5Z"></a>或抄彼等名字。<a id="a-5a"></a>十六大菩萨。<a id="a-5b"></a>第一画弥勒。<a id="a-5c"></a>其次不空见。<a id="a-5d"></a>次画能舍一切恶趣。<a id="a-5e"></a>复画乐摧一切黑闇忧恼。<a id="a-5f"></a>次画香象。<a id="a-5g"></a>复画勇猛。<a id="a-5h"></a>次画虚空藏。<a id="a-5i"></a>次画智幢。<a id="a-5j"></a>次无量光。<a id="a-5k"></a>次月光次贤护。<a id="a-5l"></a>次光网次金刚藏。<a id="a-5m"></a>次无尽意次辩积。<a id="a-5n"></a>次普贤次大光明。<a id="a-5o"></a>及画所有不退转者。<a id="a-5p"></a>诸有趣有者。<a id="a-5q"></a>乃至诸轮转有路。<a id="a-5r"></a>摩诃萨大威德者。<a id="a-5s"></a>其金刚阿阇梨。<a id="a-5t"></a>应思惟是等及余置外坛中。<a id="a-5u"></a>毗卢遮那等诸天。<a id="a-5v"></a>止住欲界者。<a id="a-5w"></a>意乐调伏烦恼者。<a id="a-5x"></a>及舍利弗等。<a id="a-5y"></a>无量诸比丘来诣者。<a id="a-5z"></a>皆思惟之。<a id="a-60"></a>又想大自在天。<a id="a-61"></a>共其妻眷属侍从众等。<a id="a-62"></a>又想虚空天。<a id="a-63"></a>欢喜自在天。<a id="a-64"></a>及商主天有四妹者。<a id="a-65"></a>摩诃迦罗难提系摄嚩罗。<a id="a-66"></a>都没嚧罗陀天。<a id="a-67"></a>及想诸曜等差别名字。<a id="a-68"></a>又种种密语神王世间迦楼罗等。<a id="a-69"></a>那罗陀天。<a id="a-6A"></a>梵天为首。<a id="a-6B"></a>天帝王天。<a id="a-6C"></a>及一切魔军并其侍从。<a id="a-6D"></a>于其坛外。<a id="a-6E"></a>各想其印。<a id="a-6F"></a>或画其形。<a id="a-6G"></a>或但书名。<a id="a-6H"></a>次明仪式。<a id="a-6I"></a>金刚阿阇梨如上所说。<a id="a-6J"></a>随位布置已。<a id="a-6K"></a>复依法住瑜伽。<a id="a-6L"></a>号为跋折啰吽迦罗。<a id="a-6M"></a>即说此吽三摩地法。<a id="a-6N"></a>复想自身。<a id="a-6O"></a>微有竖牙。<a id="a-6P"></a>以嗔怒面而笑。<a id="a-6Q"></a>又想以左脚押大自在天。<a id="a-6R"></a>以右脚押大自在妻乳房。<a id="a-6S"></a>次结摩诃三摩耶契。<a id="a-6T"></a>而执花鬘。<a id="a-6U"></a>为阿阇梨自在者。<a id="a-6V"></a>哀愍利益诸众生故。<a id="a-6W"></a>应入坛场。<a id="a-6X"></a>即诵本密语。<a id="a-6Y"></a>如法奉献诸佛花鬘。<a id="a-6Z"></a>或以身或以心。<a id="a-6a"></a>一回右旋其坛。<a id="a-6b"></a>却至本处。<a id="a-6c"></a>以金刚仪式。<a id="a-6d"></a>复取其鬘。<a id="a-6e"></a>置自身顶上。<a id="a-6f"></a>诵本密语而髻之。<a id="a-6g"></a>复以住瑜伽。<a id="a-6h"></a>速疾而右旋。<a id="a-6i"></a>住夜叉方门。<a id="a-6j"></a>胜伏三界世间形相。<a id="a-6k"></a>以意而开四金刚门。<a id="a-6l"></a>即说结开门契。<a id="a-6m"></a>结二金刚拳并之。<a id="a-6n"></a>以进力度。<a id="a-6o"></a>仰相拄。<a id="a-6p"></a>檀慧度互相钩。<a id="a-6q"></a>以嗔怒意。<a id="a-6r"></a>竖进力度。<a id="a-6s"></a>拨开。<a id="a-6t"></a>此是最上开门契。<a id="a-6u"></a>复为利益诸众生故。<a id="a-6v"></a>应用此密语开门。<a id="a-6w"></a>密语曰。</p>
  <p id="a6x">唵　跋折啰　糯嚧特伽(二合)吒耶　三摩耶钵罗(二合)吠舍耶吽。</p>
  <p id="a6y">复以瑜伽住于诸门。<a id="a-6z"></a>从于夜叉方门。<a id="a-70"></a>开已。<a id="a-71"></a>次如法。<a id="a-72"></a>开琰罗方门。<a id="a-73"></a>其次转住。<a id="a-74"></a>开于帝释方门。<a id="a-75"></a>次如法开龙方门。<a id="a-76"></a>诸开门仿此。<a id="a-77"></a>当冲门而开。<a id="a-78"></a>其次用殊妙金瓶。<a id="a-79"></a>或以银瓶盛一切宝及妙香药。<a id="a-7A"></a>和水盛之。<a id="a-7B"></a>以妙枝条。<a id="a-7C"></a>插于瓶中。<a id="a-7D"></a>于其口上。<a id="a-7E"></a>以种种果子。<a id="a-7F"></a>及诸名花。<a id="a-7G"></a>以为严饰。<a id="a-7H"></a>复以涂香而涂之。<a id="a-7I"></a>以杂色缯彩。<a id="a-7J"></a>系其瓶项。<a id="a-7K"></a>作种种庄严已。<a id="a-7L"></a>应专一心以密语护之。<a id="a-7M"></a>于其本位各置一瓶。<a id="a-7N"></a>如其不办遍。<a id="a-7O"></a>于其四角及于入门。<a id="a-7P"></a>各置一瓶。<a id="a-7Q"></a>布列香花杂果。<a id="a-7R"></a>种种供养。<a id="a-7S"></a>以次如上法。<a id="a-7T"></a>求请教令。<a id="a-7U"></a>加持自己等。<a id="a-7V"></a>既作已即结请会契。<a id="a-7W"></a>而称自名。<a id="a-7X"></a>启请一切如来及菩萨众会。<a id="a-7Y"></a>愿垂降赴。<a id="a-7Z"></a>三唱此伽他曰。</p>
  <p id="a7a">愿来一切诸有中　　唯一坚实秘密者</p>
  <p id="a7b">用能折伏暴恶魔　　现证无边离自性</p>
  <p id="a7c">我今钩召依教请　　愿周云海来集会</p>
  <p id="a7d">次结云集契法。<a id="a-7e"></a>结萨埵金刚坚牢契已。<a id="a-7f"></a>屈进力度。<a id="a-7g"></a>于忍愿度傍。<a id="a-7h"></a>稍屈相离如钩形。<a id="a-7i"></a>彼金刚契分已。<a id="a-7j"></a>即交臂以手。<a id="a-7k"></a>左内右外抱胸。<a id="a-7l"></a>便以两手。<a id="a-7m"></a>数弹指出。<a id="a-7n"></a>声召请一切如来。<a id="a-7o"></a>令使云集。<a id="a-7p"></a>即诵此密语。</p>
  <p id="a7q">唵　跋折啰　三摩阇　穰(而佉反上)</p>
  <p id="a7r">从穰字生大身菩萨。<a id="a-7s"></a>名金刚云集。<a id="a-7t"></a>于虚空中。<a id="a-7u"></a>思惟以左右手。<a id="a-7v"></a>执金刚杵及揵捶。<a id="a-7w"></a>击之出声遍满虚空。<a id="a-7x"></a>尔时才出此方便。<a id="a-7y"></a>即从诸方一切世界。<a id="a-7z"></a>微尘数诸如来及与诸菩萨众会以金刚弹指方便。<a id="a-80"></a>发悟一切世界周流云海。<a id="a-81"></a>皆来集会。<a id="a-82"></a>于修行菩萨行持诵门师前而住。<a id="a-83"></a>以金刚钩钩招集。<a id="a-84"></a>以金刚罥索。<a id="a-85"></a>引入。<a id="a-86"></a>以金刚锁锁住。<a id="a-87"></a>以金刚磬。<a id="a-88"></a>令生欢喜。<a id="a-89"></a>次如上所说。<a id="a-8A"></a>诸座上各思惟。<a id="a-8B"></a>安隐而坐。<a id="a-8C"></a>次诵如上所说一百字密语。<a id="a-8D"></a>及以遏伽水而奉献之。<a id="a-8E"></a>次修习金刚萨埵大契。<a id="a-8F"></a>速疾诵最上一百八名一遍。</p>
  <p id="a8G">我今敬礼一切如来普贤　金刚上首金刚萨埵　执金刚　摩诃金刚萨埵。</p>
  <p id="a8H">我今敬礼如来不空王　妙觉最上金刚王。</p>
  <p id="a8I">金刚钩金刚请引。</p>
  <p id="a8J">我今敬礼能调伏者　魔罗诸欲　金刚爱染　摩诃安乐　金刚弓　金刚箭　摩诃金刚。</p>
  <p id="a8K">我今敬礼金刚善哉　金刚欢喜　摩诃悦意欢喜王　妙萨埵上首　金刚首　金刚喜跃。</p>
  <p id="a8L">我今敬礼金刚宝　妙金刚　义金刚　金刚虚空　摩诃摩尼　虚空藏　金刚富饶金刚藏　我今敬礼金刚威德　金刚日最胜光摩诃光焰金刚辉　摩诃威德　金刚光。</p>
  <p id="a8M">我今敬礼金刚幢　善利众生金刚光善欢喜宝幢大金刚金刚宝仗。</p>
  <p id="a8N">我今敬礼金刚笑　金刚微笑摩诃笑　摩诃希有乐生欢喜金刚爱金刚欢喜。</p>
  <p id="a8O">我今敬礼金刚法　善利萨埵　金刚莲花善清净观世自在金刚妙眼金刚眼。</p>
  <p id="a8P">我今敬礼金刚利摩诃衍那摩诃器仗文殊师利金刚藏金刚甚深金刚觉。</p>
  <p id="a8Q">我今敬礼金刚轮摩诃理趣金刚因大坚实妙转轮金刚起金刚道场。</p>
  <p id="a8R">我今敬礼金刚语言　金刚念诵能授悉地无言说金刚上悉地金刚言说。</p>
  <p id="a8S">我今敬礼金刚毗首　金刚羯磨金刚妙教善遍一切处金刚大宽广金刚不空。</p>
  <p id="a8T">我今敬礼金刚守护　摩诃无畏金刚甲胄大坚固难可敌对上首精进金刚精进。</p>
  <p id="a8U">我今敬礼金刚药叉　摩诃方便金刚牙甚可怖畏金刚上摧伏魔金刚暴恶。</p>
  <p id="a8V">我今敬礼金刚密令　善现验金刚嚩善能解放金刚拳上胜三摩耶金刚拳。</p>
  <p id="a8W">尔时以云集故。<a id="a-8X"></a>一切如来皆欢喜。<a id="a-8Y"></a>便得坚固。<a id="a-8Z"></a>又金刚萨埵自为亲友。<a id="a-8a"></a>能成一切事。<a id="a-8b"></a>次以大羯磨胜上等契思惟于瓶中出现莲花。<a id="a-8c"></a>具妙色香。<a id="a-8d"></a>随清净位处以修瑜伽次第而令坐之。<a id="a-8e"></a>结金刚缚契已。<a id="a-8f"></a>以定心分擘为二。<a id="a-8g"></a>次后结诸印并准此。<a id="a-8h"></a>以止羽金刚指。<a id="a-8i"></a>以观羽手。<a id="a-8j"></a>应执之。<a id="a-8k"></a>此名菩提最上契。<a id="a-8l"></a>能授与佛菩提。<a id="a-8m"></a>结此大印已。<a id="a-8n"></a>应当想毗卢遮那尊首。<a id="a-8o"></a>坐于坛中央。<a id="a-8p"></a>结加趺坐。<a id="a-8q"></a>有大威德。<a id="a-8r"></a>色如白鹅。<a id="a-8s"></a>形如净月。<a id="a-8t"></a>一切相好皆悉圆满。<a id="a-8u"></a>头具宝冠。<a id="a-8v"></a>垂发以缯彩轻妙天衣。<a id="a-8w"></a>绕腰披绁而为上服。<a id="a-8x"></a>一切明咒以为其体。<a id="a-8y"></a>能作无量神变。<a id="a-8z"></a>常以三昧金刚轮。<a id="a-90"></a>遍满生死界。<a id="a-91"></a>备大轮印已。<a id="a-92"></a>而安置讫印记。<a id="a-93"></a>如是思惟。<a id="a-94"></a>世尊即能成就一切羯磨。<a id="a-95"></a>即说密语。</p>
  <p id="a96">唵　跋折啰　驮都鑁。</p>
  <p id="a97">次复想。<a id="a-98"></a>诸善逝以白黄色莲花。<a id="a-99"></a>阿閦鞞宝生观自在及不空大牟尼。<a id="a-9A"></a>种种殊妙不空色。<a id="a-9B"></a>作是思惟。<a id="a-9C"></a>获无量果。<a id="a-9D"></a>应次第如法。<a id="a-9E"></a>安立本契。<a id="a-9F"></a>阿閦鞞名触地契。<a id="a-9G"></a>即说密语。</p>
  <p id="a9H">唵　阿閦鞞吽。</p>
  <p id="a9I">宝生名授所愿契。<a id="a-9J"></a>密语。</p>
  <p id="a9K">唵　阿啰(二合)怛那(二合)三婆嚩　怛啰(二合)</p>
  <p id="a9L">无量寿名胜上三摩地契。<a id="a-9M"></a>诵此密语。</p>
  <p id="a9N">唵　嚧计　摄缚(二合)啰啰阇颉哩(重呼)</p>
  <p id="a9O">不空名施无畏契密语。</p>
  <p id="a9P">唵　阿慕伽悉悌恶(重呼)</p>
  <p id="a9Q">复次结金刚萨埵等契明仪式者。<a id="a-9R"></a>一一次第想已而安立之。<a id="a-9S"></a>以威德意气。<a id="a-9T"></a>用二摇举之。<a id="a-9U"></a>谓结二金刚拳。<a id="a-9V"></a>止羽当心。<a id="a-9W"></a>观羽如弄跋折罗势。<a id="a-9X"></a>诵此密语。</p>
  <p id="a9Y">唵　跋折罗　萨埵阿(引)</p>
  <p id="a9Z">用二。<a id="a-9a"></a>执竖钩交肘已。<a id="a-9b"></a>诵此密语。</p>
  <p id="a9c">唵　跋折罗　穰。</p>
  <p id="a9d">用二。<a id="a-9e"></a>状如放箭。<a id="a-9f"></a>诵此密语。</p>
  <p id="a9g">唵　跋折罗　阿罗伽护(引)</p>
  <p id="a9h">又用二。<a id="a-9i"></a>金刚于心上。<a id="a-9j"></a>为善哉契。<a id="a-9k"></a>弹指。<a id="a-9l"></a>诵此密语。</p>
  <p id="a9m">唵　跋折罗　娑度索。</p>
  <p id="a9n">又用二。<a id="a-9o"></a>置额上为灌顶。<a id="a-9p"></a>诵此密语。</p>
  <p id="a9q">唵　跋折罗(二合)阿罗(二合)怛娜(二合)唵。</p>
  <p id="a9r">复用二金刚。<a id="a-9s"></a>置于心上。<a id="a-9t"></a>如转日轮诵。<a id="a-9u"></a>此密语。</p>
  <p id="a9v">唵　跋折罗　底穰闇(引)</p>
  <p id="a9w">又用二。<a id="a-9x"></a>竖右肘于左拳上为幢。<a id="a-9y"></a>诵此密语。</p>
  <p id="a9z">唵　跋折罗　计都　多蓝(二合)</p>
  <p id="aA0">即彼二拳指契。<a id="a-A1"></a>置于口。<a id="a-A2"></a>向上双散之。<a id="a-A3"></a>诵此密语。</p>
  <p id="aA4">唵　跋折罗　何娑呵(上)</p>
  <p id="aA5">想止羽如拘勿头。<a id="a-A6"></a>以观羽擘开之。<a id="a-A7"></a>诵此密语。</p>
  <p id="aA8">唵　跋折罗达摩颉唎(二合)</p>
  <p id="aA9">又用左。<a id="a-AA"></a>置于心上。<a id="a-AB"></a>如烦恼障。<a id="a-AC"></a>以右为剑。<a id="a-AD"></a>想以杀之。<a id="a-AE"></a>诵此密语。</p>
  <p id="aAF">唵　跋折罗帝乞瑟那淡(引)</p>
  <p id="aAG">又用二。<a id="a-AH"></a>伸臂当前。<a id="a-AI"></a>转之如轮。<a id="a-AJ"></a>诵此密语。</p>
  <p id="aAK">唵　跋折罗　曳都摩含(二合)</p>
  <p id="aAL">又用二。<a id="a-AM"></a>从口而起诵此密语。</p>
  <p id="aAN">唵　跋折罗　婆沙　阿蓝。</p>
  <p id="aAO">又用金刚舞。<a id="a-AP"></a>两手相绕。<a id="a-AQ"></a>触两乳两颊。<a id="a-AR"></a>置于顶上。<a id="a-AS"></a>诵此密语。</p>
  <p id="aAT">唵　跋折罗　羯磨剑。</p>
  <p id="aAU">又用以。<a id="a-AV"></a>胸前绕腰。<a id="a-AW"></a>如被甲像诵此密语。</p>
  <p id="aAX">唵　跋折罗　阿啰乞沙(二合)唅(去)</p>
  <p id="aAY">又用二。<a id="a-AZ"></a>展檀慧进力等度。<a id="a-Aa"></a>置口两傍如牙。<a id="a-Ab"></a>诵此密语。</p>
  <p id="aAc">唵　跋折罗　药吃沙(二合)吽(引)</p>
  <p id="aAd">又用二拳。<a id="a-Ae"></a>合相捺。<a id="a-Af"></a>诵此密语。</p>
  <p id="aAg">唵　跋折罗　慕瑟　置鑁。</p>
  <p id="aAh">又用二。<a id="a-Ai"></a>小低头。<a id="a-Aj"></a>金刚意气。<a id="a-Ak"></a>以意申敬。<a id="a-Al"></a>诵此密语。</p>
  <p id="aAm">唵　跋折罗　逻细护(引)</p>
  <p id="aAn">又用二以系鬘仪式。<a id="a-Ao"></a>而系之头上。<a id="a-Ap"></a>诵此密语。</p>
  <p id="aAq">唵　跋折罗　么隶　怛罗(二合)吒(轻)</p>
  <p id="aAr">又用二置于心上。<a id="a-As"></a>以口似变出。<a id="a-At"></a>诵引下申臂。<a id="a-Au"></a>诵此密语。</p>
  <p id="aAv">唵　跋折罗　拟(研以反)提拟提。</p>
  <p id="aAw">又用二以作舞仪已。<a id="a-Ax"></a>置于顶上。<a id="a-Ay"></a>诵此密语。</p>
  <p id="aAz">唵　跋折罗　涅哩帝曳(二合)讫哩(二合)吒(轻)</p>
  <p id="aB0">又用二。<a id="a-B1"></a>覆手开掌。<a id="a-B2"></a>向下按之。<a id="a-B3"></a>诵此密语。</p>
  <p id="aB4">唵　跋折罗　杜鞞婀(引)</p>
  <p id="aB5">又用二开掌。<a id="a-B6"></a>仰而向上举之。<a id="a-B7"></a>诵此密语。</p>
  <p id="aB8">唵　跋折罗　补瑟鞞　唵(短)</p>
  <p id="aB9">又用二相向。<a id="a-BA"></a>急捺持之。<a id="a-BB"></a>为灯。<a id="a-BC"></a>诵此密语。</p>
  <p id="aBD">唵　跋折罗　嚧计祢(重)</p>
  <p id="aBE">又用二置于心上。<a id="a-BF"></a>摩其胸前。<a id="a-BG"></a>向外抽散为涂香。<a id="a-BH"></a>印诵此密语。</p>
  <p id="aBI">唵　跋折罗　健提俄(重)</p>
  <p id="aBJ">又用二相背。<a id="a-BK"></a>檀慧度相钩。<a id="a-BL"></a>竖进度如针。<a id="a-BM"></a>曲力度为钩。<a id="a-BN"></a>诵此密语。</p>
  <p id="aBO">唵　跋折罗(二合)俱奢穰(而佉反)</p>
  <p id="aBP">又用二如上相背。<a id="a-BQ"></a>相钩交进力度。<a id="a-BR"></a>相拄为罥索。<a id="a-BS"></a>诵此密语。</p>
  <p id="aBT">唵　跋折罗　皤舍吽吽(重引)</p>
  <p id="aBU">又用二进力度。<a id="a-BV"></a>相钩为连锁。<a id="a-BW"></a>诵此密语。</p>
  <p id="aBX">唵　跋折罗　窣普吒　鑁。</p>
  <p id="aBY">又用二相背。<a id="a-BZ"></a>檀慧度相钩。<a id="a-Ba"></a>进力度初分。<a id="a-Bb"></a>相交为磬。<a id="a-Bc"></a>诵此密语。</p>
  <p id="aBd">唵　跋折罗　吠舍护(引)</p>
  <p id="aBe">次作阿閦鞞四部契。<a id="a-Bf"></a>又作四波罗蜜等契。<a id="a-Bg"></a>次第用之。<a id="a-Bh"></a>又于坛外。<a id="a-Bi"></a>用仰止羽拳契。<a id="a-Bj"></a>应所置摩诃萨埵诸萨埵等。<a id="a-Bk"></a>触地运想。<a id="a-Bl"></a>而安置之。<a id="a-Bm"></a>次说成就一切契法。<a id="a-Bn"></a>于自心中。<a id="a-Bo"></a>想四面有。<a id="a-Bp"></a>金刚杵。<a id="a-Bq"></a>然后依仪式。<a id="a-Br"></a>结诸羯磨契。<a id="a-Bs"></a>次称赞如上契之功德。<a id="a-Bt"></a>由结大智拳契故。<a id="a-Bu"></a>能入佛智由结阿閦佛触地契故。<a id="a-Bv"></a>得心不动。</p>
  <p id="aBw">由结宝生契故。<a id="a-Bx"></a>能摄受利益。</p>
  <p id="aBy">由结三摩地契。<a id="a-Bz"></a>能持佛三摩地。</p>
  <p id="aC0">由结离怖胜上契。<a id="a-C1"></a>能速施众生无畏复次由结金刚拳契意气故。<a id="a-C2"></a>易得为金刚萨埵。</p>
  <p id="aC3">由结金刚钩故。<a id="a-C4"></a>能速钩引一切如来。</p>
  <p id="aC5">由结金刚爱欲契故。<a id="a-C6"></a>设是金刚妻。<a id="a-C7"></a>自身亦能染着。</p>
  <p id="aC8">由结金刚欢喜契故。<a id="a-C9"></a>一切最胜皆称叹善哉。</p>
  <p id="aCA">由结大金刚宝契故。<a id="a-CB"></a>诸天人师为其灌顶。</p>
  <p id="aCC">由结金刚日契故。<a id="a-CD"></a>得同金刚日。</p>
  <p id="aCE">由结金刚幢契故。<a id="a-CF"></a>能注杂宝雨。</p>
  <p id="aCG">由结金刚微笑契。<a id="a-CH"></a>故速得与诸佛同笑。</p>
  <p id="aCI">由结金刚花契故。<a id="a-CJ"></a>能见金刚法。</p>
  <p id="aCK">由结金刚藏剑契故。<a id="a-CL"></a>彼能断一切苦。</p>
  <p id="aCM">由结金刚轮契故。<a id="a-CN"></a>能转一切如来所说法轮。</p>
  <p id="aCO">由结金刚语言契故。<a id="a-CP"></a>能得念诵成就。</p>
  <p id="aCQ">由结金刚羯磨契故。<a id="a-CR"></a>一切如来能随顺事业。</p>
  <p id="aCS">由结金刚甲契故。<a id="a-CT"></a>得为金刚坚固性。</p>
  <p id="aCU">由结金刚牙契故。<a id="a-CV"></a>设是金刚尚能摧碎。</p>
  <p id="aCW">由结金刚拳契故。<a id="a-CX"></a>能得一切诸契。<a id="a-CY"></a>获得悉地。</p>
  <p id="aCZ">由结金刚喜戏可喜契故。<a id="a-Ca"></a>常受诸欢喜。</p>
  <p id="aCb">由结金刚鬘契故。<a id="a-Cc"></a>得美妙容色。</p>
  <p id="aCd">由结金刚歌咏契故。<a id="a-Ce"></a>得清净妙音。</p>
  <p id="aCf">由结金刚舞契供养契故。<a id="a-Cg"></a>得一切随伏。</p>
  <p id="aCh">由结金刚香契故。<a id="a-Ci"></a>得悦意处。</p>
  <p id="aCj">由结金刚花契故。<a id="a-Ck"></a>得诸庄严。</p>
  <p id="aCl">由结金刚灯供养契故。<a id="a-Cm"></a>获大威光。</p>
  <p id="aCn">由结金刚涂香契故。<a id="a-Co"></a>获得妙香。</p>
  <p id="aCp">由结金刚钩契故。<a id="a-Cq"></a>能为钩召。</p>
  <p id="aCr">由结金刚罥索契故。<a id="a-Cs"></a>而能引入。</p>
  <p id="aCt">由结金刚钩锁契故。<a id="a-Cu"></a>能系留止之。</p>
  <p id="aCv">由结金刚磬契故。<a id="a-Cw"></a>能生欢喜。</p>
  <p id="aCx">复次说一切如来金刚三摩耶结契智。<a id="a-Cy"></a>欲结三摩耶等契时。<a id="a-Cz"></a>先须想于己心中。<a id="a-D0"></a>一切如来三摩地所生。<a id="a-D1"></a>大殊胜五股金刚杵己。<a id="a-D2"></a>身合二羽。<a id="a-D3"></a>初分相交。<a id="a-D4"></a>观羽押止羽。<a id="a-D5"></a>此名金刚合掌。<a id="a-D6"></a>极诸度本。<a id="a-D7"></a>互相握合。<a id="a-D8"></a>此名金刚缚契。<a id="a-D9"></a>凡诸三摩耶契。<a id="a-DA"></a>皆从此无上金刚缚所生。<a id="a-DB"></a>我今当次第。<a id="a-DC"></a>说诸三摩耶契法。<a id="a-DD"></a>作金刚缚契已。<a id="a-DE"></a>申忍愿度。<a id="a-DF"></a>窟其初分。<a id="a-DG"></a>相拄为刀。<a id="a-DH"></a>曲进力度于刀傍。<a id="a-DI"></a>此是毗卢遮那金刚界自在契密语曰。</p>
  <p id="aDJ">唵　跋折罗　哆尾(亡礼反二合)摄嚩(二合)颉哩跋尔哩(二合)儞吽(引)</p>
  <p id="aDK">次如本缚契已。<a id="a-DL"></a>合申忍愿二度。<a id="a-DM"></a>竖为茎。<a id="a-DN"></a>此名阿閦鞞佛三摩耶契密语曰。</p>
  <p id="aDO">唵　跋折罗　跋折哩祢吽(引)</p>
  <p id="aDP">如本愿缚契已。<a id="a-DQ"></a>屈忍愿度。<a id="a-DR"></a>初分相拄。<a id="a-DS"></a>智定度面。<a id="a-DT"></a>相拄为宝。<a id="a-DU"></a>此名宝生佛三摩耶契密语曰。</p>
  <p id="aDV">唵　阿罗(二合)怛那(二合)跋折哩祢(二合)吽。</p>
  <p id="aDW">如本缚契已。<a id="a-DX"></a>曲忍愿度。<a id="a-DY"></a>相拄为花。<a id="a-DZ"></a>此名阿弥陀佛三摩耶契密语曰。</p>
  <p id="aDa">唵　跋折罗　达谜祢吽。</p>
  <p id="aDb">如本缚契已。<a id="a-Dc"></a>屈忍愿度。<a id="a-Dd"></a>入掌。<a id="a-De"></a>申檀慧智定度如针。<a id="a-Df"></a>此名不空成就佛三摩耶契密语曰。</p>
  <p id="aDg">唵　跋折罗　羯磨跋折哩祢(二合)吽。</p>
  <p id="aDh">次说金刚萨埵等契。<a id="a-Di"></a>结金刚缚契已。<a id="a-Dj"></a>想二掌为月轮。<a id="a-Dk"></a>合申忍愿二度。<a id="a-Dl"></a>竖檀慧智定度而不。<a id="a-Dm"></a>合为五股金刚形。<a id="a-Dn"></a>是名萨埵金刚契密语曰。</p>
  <p id="aDo">唵　三摩耶萨埵。</p>
  <p id="aDp">如本缚契已。<a id="a-Dq"></a>曲进力度为钩。<a id="a-Dr"></a>头指去二三分许。<a id="a-Ds"></a>此名不空王摩诃萨埵三摩耶契密语曰。</p>
  <p id="aDt">唵　阿娜耶　萨埵。</p>
  <p id="aDu">如本缚契已。<a id="a-Dv"></a>曲进力度中分。<a id="a-Dw"></a>横相交。<a id="a-Dx"></a>是名摩罗摩诃菩提萨埵三摩耶契密语曰。</p>
  <p id="aDy">唵　阿胡苏(上)佉。</p>
  <p id="aDz">如本缚契已。<a id="a-E0"></a>以智定度。<a id="a-E1"></a>捻进力度。<a id="a-E2"></a>各弹指为善哉。<a id="a-E3"></a>是名金刚踊跃萨埵三摩耶契密语曰。</p>
  <p id="aE4">唵　娑度　娑度。</p>
  <p id="aE5">如本缚。<a id="a-E6"></a>竖智定度。<a id="a-E7"></a>偃屈进力度。<a id="a-E8"></a>面相拄。<a id="a-E9"></a>此名金刚藏菩萨三摩耶契密语曰。</p>
  <p id="aEA">唵　苏摩诃。<a id="a-EB"></a>怛嚩。</p>
  <p id="aEC">如本缚。<a id="a-ED"></a>展檀戒忍慧方便愿等。<a id="a-EE"></a>开掌。<a id="a-EF"></a>此名金刚光菩萨三摩耶契密语曰。</p>
  <p id="aEG">唵　嚧布呜(二合)儞瑜多。</p>
  <p id="aEH">如本缚。<a id="a-EI"></a>以檀戒慧方便等度。<a id="a-EJ"></a>竖合。<a id="a-EK"></a>此名金刚表刹(亦名金刚扶)菩萨三摩耶契密语曰。</p>
  <p id="aEL">唵　遏唎他　钵腊底。</p>
  <p id="aEM">即以上契。<a id="a-EN"></a>置两颊笑处。<a id="a-EO"></a>翻手解举散之。<a id="a-EP"></a>此名金刚可爱菩萨三摩耶契密语曰。</p>
  <p id="aEQ">唵　呵呵呵呵　吽呵(上)</p>
  <p id="aER">如本缚。<a id="a-ES"></a>竖智定度。<a id="a-ET"></a>屈力进度。<a id="a-EU"></a>头相拄。<a id="a-EV"></a>此名金刚眼菩萨三摩耶契密语曰。</p>
  <p id="aEW">唵　萨婆迦(引)哩。</p>
  <p id="aEX">如本缚。<a id="a-EY"></a>申忍愿度。<a id="a-EZ"></a>屈其初分。<a id="a-Ea"></a>相拄如刀相。<a id="a-Eb"></a>此名金刚剑菩萨三摩耶契密语曰。</p>
  <p id="aEc">唵　努佉掣娜。</p>
  <p id="aEd">如本缚。<a id="a-Ee"></a>戒方便度合竖檀慧度相交。<a id="a-Ef"></a>此名金刚轮菩萨三摩耶契密语曰。</p>
  <p id="aEg">唵　[口*勃]驮蒲地。</p>
  <p id="aEh">如本缚。<a id="a-Ei"></a>开展智定度。<a id="a-Ej"></a>从口向外申拓。<a id="a-Ek"></a>此名金刚语言菩萨三摩耶契密语曰。</p>
  <p id="aEl">唵　钵啰(上声)　底摄勃驮。</p>
  <p id="aEm">如本缚。<a id="a-En"></a>以智定度。<a id="a-Eo"></a>押檀慧度。<a id="a-Ep"></a>为羯磨跋折罗。<a id="a-Eq"></a>此名毗首羯磨菩萨三摩耶契密语曰。</p>
  <p id="aEr">唵　苏(上)婆施哆嚩。</p>
  <p id="aEs">如本缚。<a id="a-Et"></a>竖进力度置于心上。<a id="a-Eu"></a>此名勇猛菩萨三摩耶契密语曰。</p>
  <p id="aEv">唵　祢(宁一反)婆耶　哆缚。</p>
  <p id="aEw">如本缚。<a id="a-Ex"></a>曲进力度。<a id="a-Ey"></a>开檀慧度为牙。<a id="a-Ez"></a>此名金刚夜叉三摩耶契密语曰。</p>
  <p id="aF0">唵　舍咄噜婆乞沙。</p>
  <p id="aF1">如本缚。<a id="a-F2"></a>以智定度。<a id="a-F3"></a>捻檀慧度本间。<a id="a-F4"></a>屈进力度于智定度背上。<a id="a-F5"></a>此名金刚拳菩萨三摩耶契密语曰。</p>
  <p id="aF6">唵　萨婆悉地。</p>
  <p id="aF7">如本缚。<a id="a-F8"></a>置当心已。<a id="a-F9"></a>竖智定度。<a id="a-FA"></a>此名金刚爱(即嬉戏妓也)密供养天三摩耶契密语曰。</p>
  <p id="aFB">唵　摩诃啰底(丁里反)</p>
  <p id="aFC">如本缚。<a id="a-FD"></a>长申二臂为鬘。<a id="a-FE"></a>此名金刚鬘天三摩耶契密语曰。</p>
  <p id="aFF">唵　噜　跛戍鞞。</p>
  <p id="aFG">作金刚合掌契。<a id="a-FH"></a>从口引出。<a id="a-FI"></a>向下申臂。<a id="a-FJ"></a>此名金刚歌咏天三摩耶契密语曰。</p>
  <p id="aFK">唵　舜(入)噜(二合)怛啰(二合上)扫溪。</p>
  <p id="aFL">即开前契。<a id="a-FM"></a>相绕如舞势已。<a id="a-FN"></a>合掌置于顶上。<a id="a-FO"></a>此名金刚舞供养天三摩耶契密语曰。</p>
  <p id="aFP">唵　萨婆布逝。</p>
  <p id="aFQ">如本缚。<a id="a-FR"></a>覆二羽掌。<a id="a-FS"></a>下按之。<a id="a-FT"></a>此名烧香供养天三摩耶契密语曰。</p>
  <p id="aFU">唵　钵啰曷逻儞宁(上)</p>
  <p id="aFV">如本缚。<a id="a-FW"></a>仰二羽掌。<a id="a-FX"></a>上举之。<a id="a-FY"></a>此名花供养天三摩耶契密语曰。</p>
  <p id="aFZ">唵　发逻伽(上)冥。</p>
  <p id="aFa">如本缚契。<a id="a-Fb"></a>竖智定度。<a id="a-Fc"></a>此名灯供养天三摩耶契密语曰。</p>
  <p id="aFd">唵　苏帝穰(而伽反)釳(鱼乙反)哩。</p>
  <p id="aFe">如本缚。<a id="a-Ff"></a>开掌摩其胸前已。<a id="a-Fg"></a>各分向外。<a id="a-Fh"></a>此名涂香供养天三摩耶契密语曰。</p>
  <p id="aFi">唵　苏伽驮　霓(鱼夷反)</p>
  <p id="aFj">如本缚。<a id="a-Fk"></a>曲进力度作钩。<a id="a-Fl"></a>此名金刚钩菩萨三摩耶契密语曰。</p>
  <p id="aFm">唵　阿耶(去)系(形以反)穰(而佉反)</p>
  <p id="aFn">如本缚。<a id="a-Fo"></a>横定度已。<a id="a-Fp"></a>以智度押之。<a id="a-Fq"></a>头入掌内。<a id="a-Fr"></a>此名金刚罥索菩萨三摩耶契密语曰。</p>
  <p id="aFs">唵　阿系(形以反)吽。</p>
  <p id="aFt">如本缚。<a id="a-Fu"></a>以檀定度及慧智度。<a id="a-Fv"></a>相钩穿之。<a id="a-Fw"></a>此名金刚连锁菩萨三摩耶契密语曰。</p>
  <p id="aFx">唵　系窣普吒彭(蒲碱反)</p>
  <p id="aFy">如本缚。<a id="a-Fz"></a>以智定度。<a id="a-G0"></a>并入掌内。<a id="a-G1"></a>此名金刚召入菩萨三摩耶契密语曰。</p>
  <p id="aG2">唵　健吒婀婀。</p>
  <p id="aG3">次说如上诸三摩耶契功德。</p>
  <p id="aG4">由佛随念契故。<a id="a-G5"></a>能速证菩提。</p>
  <p id="aG6">由萨埵金刚契故。<a id="a-G7"></a>能为一切契尊主。</p>
  <p id="aG8">由宝金刚契故。<a id="a-G9"></a>得一切宝主。</p>
  <p id="aGA">由法金刚契故。<a id="a-GB"></a>得佛法藏。</p>
  <p id="aGC">由羯磨金刚契故。<a id="a-GD"></a>能作一切事业。</p>
  <p id="aGE">由萨埵契故。<a id="a-GF"></a>得成金刚萨埵身。</p>
  <p id="aGG">由金刚钩契故。<a id="a-GH"></a>能召诸执金刚。</p>
  <p id="aGI">由金刚爱染契故。<a id="a-GJ"></a>能乐一切佛法。</p>
  <p id="aGK">由金刚善哉契故。<a id="a-GL"></a>能令诸佛欢喜。</p>
  <p id="aGM">由宝契故。<a id="a-GN"></a>得佛灌顶位。</p>
  <p id="aGO">由金刚威光契故。<a id="a-GP"></a>得金刚威光。</p>
  <p id="aGQ">由金刚幢契故。<a id="a-GR"></a>能施满一切愿者。</p>
  <p id="aGS">由金刚笑契故。<a id="a-GT"></a>能共一切佛笑。</p>
  <p id="aGU">由金刚法契故。<a id="a-GV"></a>能持金刚法。</p>
  <p id="aGW">由金刚利剑契故。<a id="a-GX"></a>得佛最上慧。</p>
  <p id="aGY">由金刚轮契故。<a id="a-GZ"></a>能转妙法轮。</p>
  <p id="aGa">由金刚语言契故。<a id="a-Gb"></a>得佛语言悉地。</p>
  <p id="aGc">由金刚羯磨契故。<a id="a-Gd"></a>速得最上成就。</p>
  <p id="aGe">由金刚铠契故。<a id="a-Gf"></a>得为金刚身。</p>
  <p id="aGg">由金刚夜叉契故。<a id="a-Gh"></a>得同金刚夜叉。</p>
  <p id="aGi">由金刚拳契故。<a id="a-Gj"></a>得成就一切契。</p>
  <p id="aGk">由金刚嬉戏妓契故。<a id="a-Gl"></a>获得大喜乐。</p>
  <p id="aGm">由金刚鬘契故。<a id="a-Gn"></a>得受佛灌顶。</p>
  <p id="aGo">由金刚歌咏契故。<a id="a-Gp"></a>得佛赞咏法。</p>
  <p id="aGq">由金刚舞契故。<a id="a-Gr"></a>得佛摄护赐以供养　由金。</p>
  <p id="aGs">刚烧香契故。<a id="a-Gt"></a>能荣洁一切界也。</p>
  <p id="aGu">由金刚花契故。<a id="a-Gv"></a>得令世间随顺。</p>
  <p id="aGw">由金刚光明契故。<a id="a-Gx"></a>得佛五眼。</p>
  <p id="aGy">由金刚涂香契故。<a id="a-Gz"></a>能除一切苦厄。</p>
  <p id="aH0">由金刚都印主契故。<a id="a-H1"></a>能摄召一切。</p>
  <p id="aH2">由金刚罥索契故。<a id="a-H3"></a>能引入一切。</p>
  <p id="aH4">由金刚锁契故。<a id="a-H5"></a>能制缚一切。</p>
  <p id="aH6">由金刚召入契故。<a id="a-H7"></a>能成就摄入一切。</p>
  <p id="aH8">次以十六大供养契。<a id="a-H9"></a>应供养一切如来。<a id="a-HA"></a>结金刚缚已。<a id="a-HB"></a>随次第。<a id="a-HC"></a>依本处作之。<a id="a-HD"></a>以金刚缚。<a id="a-HE"></a>从心契之。<a id="a-HF"></a>次左胁右胁背后。<a id="a-HG"></a>次额口两耳顶后右肩及腰。<a id="a-HH"></a>既周匝已。<a id="a-HI"></a>还置心上。<a id="a-HJ"></a>今次第说十六大供养契密语。<a id="a-HK"></a>其心上密语曰。</p>
  <p id="aHL">唵　萨婆怛他揭多(一切如来)萨婆答莽(己身)祢(年一反)耶怛那(奉献也)布穰(而佉反供养)萨颇罗拏(普皆)羯磨。</p>
  <p id="aHM">跋穰(而佉反)哩婀。</p>
  <p id="aHN">论曰于一切如来。<a id="a-HO"></a>我尽以身奉献。<a id="a-HP"></a>普皆供养。<a id="a-HQ"></a>作诸事业。<a id="a-HR"></a>置左胁契密语曰。</p>
  <p id="aHS">唵　萨婆怛他揭多　萨婆答莽　祢耶怛那布穰窣发罗拏　羯磨釳(鱼乙切)哩穰(而迦反上)</p>
  <p id="aHT">论曰于一切如来。<a id="a-HU"></a>我尽以身奉献。<a id="a-HV"></a>普皆供养胜上羯磨右胁契密语曰。</p>
  <p id="aHW">唵　萨婆怛他揭多　萨婆答莽　祢耶怛那　阿努罗伽(上)那(爱业也)布穰窣发啰拏羯磨婆宁吽护(引)</p>
  <p id="aHX">论曰于一切如来。<a id="a-HY"></a>尽以身奉献。<a id="a-HZ"></a>普皆供养羯磨弓箭。<a id="a-Ha"></a>腰后契密语曰。</p>
  <p id="aHb">唵　萨婆怛他揭多　萨婆答莽　祢耶怛那　娑度迦啰(善哉也)布穰窣发罗拏羯磨睹所置(上欢喜也)娑(重)</p>
  <p id="aHc">论曰于一切如来。<a id="a-Hd"></a>尽以身奉献。<a id="a-He"></a>以善哉声。<a id="a-Hf"></a>普皆供养欢喜事业　额上契密语曰。</p>
  <p id="aHg">唵　娜么(与南无同)萨婆怛他揭多迦耶毗晒罽(平)　曷罗怛宁　瓢　跋折啰末祢　唵。</p>
  <p id="aHh">论曰一切如来身所灌顶诸宝。<a id="a-Hi"></a>我今敬礼金刚摩尼。<a id="a-Hj"></a>于心上旋转。<a id="a-Hk"></a>如日轮相。<a id="a-Hl"></a>密语曰。</p>
  <p id="aHm">唵　娜么萨婆怛他揭多素唎曳瓢(毗也反)跋折啰帝尔宁(威光也)入嚩啰(炽焰也)奚(形伊反)</p>
  <p id="aHn">论曰一切如来金刚日等。<a id="a-Ho"></a>我今敬礼炽焰威光。<a id="a-Hp"></a>置契顶上。<a id="a-Hq"></a>长舒二臂。<a id="a-Hr"></a>密语曰。</p>
  <p id="aHs">唵　娜么萨婆怛他揭多阿(去)赊(式佉切)播哩布罗拏震哆莫儞突嚩穰(而佉反)釳哩瓢跋折罗突嚩穰(而佉反)姞[口*犁]怛嚂。</p>
  <p id="aHt">论曰我今敬礼一切如来。<a id="a-Hu"></a>如意宝珠。<a id="a-Hv"></a>所求满足。<a id="a-Hw"></a>金刚胜上幢。<a id="a-Hx"></a>于口上笑处。<a id="a-Hy"></a>解散金刚缚时。<a id="a-Hz"></a>密语曰(如解契法)</p>
  <p id="aI0">唵　纳莫萨婆怛他揭多　摩诃奔(入)唎(二合)底(丁里反)钵罗慕地夜(二合)</p>
  <p id="aI1">迦[口*犁]瓢跋折罗荷斯诃。</p>
  <p id="aI2">论曰敬礼一切如来作欢喜者金刚笑。<a id="a-I3"></a>口上密语曰。</p>
  <p id="aI4">唵　萨婆怛他揭多跋折罗达磨陀(金刚法性也)三摩地毗萨兜茗(赞叹)摩诃达磨系唎。</p>
  <p id="aI5">论曰以一切如来金刚法性三摩地。<a id="a-I6"></a>赞叹摩诃法音。<a id="a-I7"></a>左耳上密语曰。</p>
  <p id="aI8">唵　萨婆怛他揭多钵罗穰(而佉反智慧也)波罗蜜多阿鞞祢(泥一反)呵唎窣睹努冥(赞叹)摩诃具沙努倪(我伊反)淡。</p>
  <p id="aI9">论曰以一切如来般若波罗蜜多所出语言。<a id="a-IA"></a>随大音声赞叹。<a id="a-IB"></a>右耳上密语曰。</p>
  <p id="aIC">唵　萨婆怛他揭多者羯罗(引)叉罗钵[口*犁]伐多儞萨婆苏(上)怛啰按(左杵)多娜曳萨兜努茗萨婆漫茶唎(一切道场)吽。</p>
  <p id="aID">论曰以一切如来文字转轮为首。<a id="a-IE"></a>诸契经理趣。<a id="a-IF"></a>赞叹一切道场。<a id="a-IG"></a>顶后密语曰。</p>
  <p id="aIH">唵　萨婆怛他揭多　散陀婆沙(密语)勃陀僧　只底毗(歌颂也)　伽延窣睹努茗　跋折啰　婆唎遮(语言也)</p>
  <p id="aII">论曰以一切如来。<a id="a-IJ"></a>密语我今歌咏。<a id="a-IK"></a>赞叹金刚语言。<a id="a-IL"></a>顶上密语曰。</p>
  <p id="aIM">唵　萨婆怛他揭多。<a id="a-IN"></a>杜婆(香也)暝伽(云也)三慕达罗(海也)窣发罗拏(普皆)布穰(而佉反供养)羯冥(事业)伽罗　伽罗。</p>
  <p id="aIO">论曰以一切如来香云海。<a id="a-IP"></a>普皆供养事业。<a id="a-IQ"></a>右肩密语曰。</p>
  <p id="aIR">唵　萨婆怛他揭多　补涩波(花也)钵罗婆罗窣发罗拏布穰羯冥枳[口*犁]枳[口*犁]。</p>
  <p id="aIS">论曰以一切如来种种妙花云。<a id="a-IT"></a>普皆供养。<a id="a-IU"></a>作事业故。<a id="a-IV"></a>右膝密语曰。</p>
  <p id="aIW">唵　萨婆怛他揭多噜迦。<a id="a-IX"></a>入嚩攞　窣发啰拏布穰羯磨婆罗婆罗。</p>
  <p id="aIY">论曰以一切如来光明炽焰。<a id="a-IZ"></a>普皆供养。<a id="a-Ia"></a>作羯磨故。<a id="a-Ib"></a>如上作已复置心上密语曰。</p>
  <p id="aIc">唵　萨婆怛他揭多　健驮(涂香也)三慕达罗窣发啰拏　布穰羯冥句嚧句嚧。</p>
  <p id="aId">论曰以一切如来涂香云海。<a id="a-Ie"></a>普皆供养。<a id="a-If"></a>作事业故。</p>
  <p id="aIg">如是十六大供养契。<a id="a-Ih"></a>所应作已。<a id="a-Ii"></a>即结如上花契大印观察十方而作是言。<a id="a-Ij"></a>我今劝请一切诸佛。<a id="a-Ik"></a>未转法轮者愿转法轮。<a id="a-Il"></a>欲入涅槃者愿常住。<a id="a-Im"></a>在世不般涅槃复作是念。<a id="a-In"></a>我今奉献此赡部洲及十方世界中。<a id="a-Io"></a>人天意生。<a id="a-Ip"></a>乃至水陆所有诸花。<a id="a-Iq"></a>皆持奉献十方一切摩诃菩提萨埵。<a id="a-Ir"></a>及一切部中所住眷属。<a id="a-Is"></a>一切契明诸天等。<a id="a-It"></a>我为供养一切如来。<a id="a-Iu"></a>作事业故。<a id="a-Iv"></a>诵密语曰。</p>
  <p id="aIw">唵　萨婆但他揭多　补瑟波(花)布穰暝伽三慕达罗　窣发罗拏三末曳(平声此呼供养初名)吽(鼻声引)</p>
  <p id="aIx">论曰以一切如来花云海。<a id="a-Iy"></a>普皆供养。</p>
  <p id="aIz">又结烧香契。<a id="a-J0"></a>作是思惟。<a id="a-J1"></a>以人天所有本体香。<a id="a-J2"></a>和合香。<a id="a-J3"></a>变易香(所谓以瞻卜等诸花或薰或浸变成此香)如是等差别诸香。<a id="a-J4"></a>为供养一切如来羯磨故。<a id="a-J5"></a>我今奉献。<a id="a-J6"></a>密语曰。</p>
  <p id="aJ7">唵　萨婆怛他揭多　杜婆(烧香也)　布穰暝伽。<a id="a-J8"></a>三慕达罗窣发罗拏三末曳(平)吽。</p>
  <p id="aJ9">论曰以一切如来烧香云海。<a id="a-JA"></a>普皆供养。</p>
  <p id="aJB">又结涂香契已。<a id="a-JC"></a>应作是念。<a id="a-JD"></a>以人天所有本体香。<a id="a-JE"></a>和合香。<a id="a-JF"></a>变易等差别诸香。<a id="a-JG"></a>为供养一切如来羯磨故。<a id="a-JH"></a>我今奉献密语曰。</p>
  <p id="aJI">唵　萨婆怛他揭多　健陀布穰暝伽三慕达啰窣发啰拏。<a id="a-JJ"></a>三末曳(平)吽。</p>
  <p id="aJK">论曰以一切如来涂香云海。<a id="a-JL"></a>普皆供养。</p>
  <p id="aJM">又结灯契已。<a id="a-JN"></a>作是思惟。<a id="a-JO"></a>以人天所有本体。<a id="a-JP"></a>自生差别光明(谓宝珠等)悦乐意者。<a id="a-JQ"></a>为供养一切如来。<a id="a-JR"></a>作事业故。<a id="a-JS"></a>我今奉献密语曰。</p>
  <p id="aJT">唵　萨婆怛他揭多　儞婆(灯)布穰暝伽三慕达罗　窣发罗拏　三末曳吽。</p>
  <p id="aJU">论曰以一切如来灯云海。<a id="a-JV"></a>普皆供养。</p>
  <p id="aJW">结金刚宝契已。<a id="a-JX"></a>应作是念。<a id="a-JY"></a>于此世界及余世界中。<a id="a-JZ"></a>所有宝山诸宝种类。<a id="a-Ja"></a>及地中海中者。<a id="a-Jb"></a>彼皆为供养一切如来羯磨故。<a id="a-Jc"></a>我今奉献。<a id="a-Jd"></a>密语曰。</p>
  <p id="aJe">唵　萨婆怛他揭多部荡(庭悉反)伽遏啰哆那棱(去)伽那　布穰暝伽　三慕达啰窣发啰拏三末曳吽。</p>
  <p id="aJf">论曰以一切如来觉分宝庄严具云海。<a id="a-Jg"></a>普皆供养。</p>
  <p id="aJh">结嬉戏契已。<a id="a-Ji"></a>作是思惟。<a id="a-Jj"></a>以人天所有。<a id="a-Jk"></a>种种戏弄玩笑妓乐之具。<a id="a-Jl"></a>皆为供养一切如来事业故。<a id="a-Jm"></a>我今奉献。<a id="a-Jn"></a>密语曰。</p>
  <p id="aJo">唵　萨婆怛他揭多　诃写(息也反上)逻写(同上戏笑)讫哩陀　曷啰底扫佉(企伽反)阿努怛罗　布穰暝伽三慕达啰　窣发啰拏三末曳吽。</p>
 </body>
</html>