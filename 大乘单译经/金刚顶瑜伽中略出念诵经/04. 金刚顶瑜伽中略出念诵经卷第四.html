<!doctype html>
<html id="z3IBU5tWU" data-ver="1178">
 <head>
  <meta charset="utf-8">
  <meta author="金刚智">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">金刚顶瑜伽中略出念诵经卷第四</h1>
  <p id="a2">论曰以一切如来所戏笑游玩最上喜乐云海。<a id="a-3"></a>周遍供养。</p>
  <p id="a4">结萨埵金刚契已。<a id="a-5"></a>作是思惟。<a id="a-6"></a>如诸劫树(西方国王长者以种种花香璎珞装挂树上布施一切此名劫树)能与种种衣服严身资具。<a id="a-7"></a>彼等皆为供养一切如来作事业故。<a id="a-8"></a>我今奉献。<a id="a-9"></a>密语曰。</p>
  <p id="aA">唵　萨婆怛他揭多　阿努怛啰(无上)婆曰噜(二合)跛摩三摩地婆钵那跛那部折那网(无可反)萨那布穰暝伽三慕达罗窣发啰拏三末曳吽。</p>
  <p id="aB">论曰以一切如来无上金刚喻三摩地修习。<a id="a-C"></a>上妙饮食衣服云海。<a id="a-D"></a>普皆供养。</p>
  <p id="aE">结羯磨金刚契已。<a id="a-F"></a>作是思惟。<a id="a-G"></a>虚空藏中一切如来。<a id="a-H"></a>为承事故。<a id="a-I"></a>即想一一佛前。<a id="a-J"></a>皆有己身。<a id="a-K"></a>亲近侍奉。<a id="a-L"></a>诵密语曰。</p>
  <p id="aM">唵　萨婆怛他揭多迦(去)耶祢(泥底反)耶怛那布穰暝伽　三慕达啰窣发啰拏三末曳吽。</p>
  <p id="aN">论曰以自身。<a id="a-O"></a>奉献一切如来云海。<a id="a-P"></a>普皆供养结达摩金刚契已。<a id="a-Q"></a>作是思惟。<a id="a-R"></a>我今此身。<a id="a-S"></a>与一切菩萨身等同无异。<a id="a-T"></a>复应观察。<a id="a-U"></a>诸法实性平等无异。<a id="a-V"></a>作是观已。<a id="a-W"></a>诵密语曰。</p>
  <p id="aX">唵　萨婆怛他揭多质多祢耶怛那布穰暝伽　三慕达啰窣发啰拏　三末曳吽。</p>
  <p id="aY">论曰以一切如来心奉献云海。<a id="a-Z"></a>普皆供养。</p>
  <p id="aa">结宝幢契已。<a id="a-b"></a>复应观察。<a id="a-c"></a>尽生死中一切众生。<a id="a-d"></a>苦恼所缠。<a id="a-e"></a>深生哀愍。<a id="a-f"></a>我今为救护故。<a id="a-g"></a>发阿耨多罗三藐三菩提心。<a id="a-h"></a>是故若未度者。<a id="a-i"></a>我当令度。<a id="a-j"></a>未安慰者。<a id="a-k"></a>当令安慰。<a id="a-l"></a>未涅槃者。<a id="a-m"></a>令得涅槃。<a id="a-n"></a>及雨种种宝。<a id="a-o"></a>随彼所求皆令满足。<a id="a-p"></a>作是思惟已。<a id="a-q"></a>诵此密语。</p>
  <p id="ar">唵　萨婆怛他揭多摩诃跋折噜嗢婆摩但那波罗蜜多布穰暝伽　三慕达啰窣发啰拏　三末曳吽。</p>
  <p id="as">论曰以一切如来大金刚所生檀波罗蜜云海。<a id="a-t"></a>普皆供养。<a id="a-u"></a>结香身契已。<a id="a-v"></a>作是思惟。<a id="a-w"></a>愿一切众生身口意业一切不善。<a id="a-x"></a>愿皆远离。<a id="a-y"></a>一切善法。<a id="a-z"></a>愿皆成就。<a id="a-10"></a>作是念已。<a id="a-11"></a>诵此密语。</p>
  <p id="a12">唵　萨婆怛他揭多　阿耨多啰摩诃部驮(田夜反)贺啰俱舍啰波罗蜜多　布穰暝伽　三慕达啰　窣发啰拏。</p>
  <p id="a13">三末曳吽。</p>
  <p id="a14">论曰以一切如来无上菩提所生善戒波罗蜜多云海。<a id="a-15"></a>普皆供养。<a id="a-16"></a>结触地契已。<a id="a-17"></a>复作是念。<a id="a-18"></a>愿一切众生成就慈心无相恼害。<a id="a-19"></a>离诸怖畏。<a id="a-1A"></a>彼此相视心生欢喜。<a id="a-1B"></a>以诸相好庄严其身。<a id="a-1C"></a>成就一切甚深法藏。<a id="a-1D"></a>作是思惟已。<a id="a-1E"></a>诵此密语。</p>
  <p id="a1F">唵　萨婆怛他揭多阿耨多罗摩诃达磨网(无可反)报陀　乞叉地波罗蜜多　布穰暝伽三慕达啰　窣发啰拏　三末曳吽。</p>
  <p id="a1G">论曰以一切如来无上法大觉悟忍辱波罗蜜多云海。<a id="a-1H"></a>普皆供养。<a id="a-1I"></a>结金刚斗胜精进契已。<a id="a-1J"></a>作是思惟。<a id="a-1K"></a>愿一切众生修菩萨行。<a id="a-1L"></a>被精进坚固甲胄。<a id="a-1M"></a>作是念已诵此密语。</p>
  <p id="a1N">唵　萨婆怛他揭多僧(去)娑啰诃钵哩哆(当迦反去)伽摩诃毗离耶波罗蜜多布穰暝伽三慕达啰窣发啰拏三末曳吽。</p>
  <p id="a1O">论曰以一切如来不舍生死大精进波罗蜜多云海。<a id="a-1P"></a>普皆供养。<a id="a-1Q"></a>结三摩地胜上契。<a id="a-1R"></a>作是思惟。<a id="a-1S"></a>愿一切众生尽能调伏烦恼随烦恼怨仇。<a id="a-1T"></a>获得一切深禅定相。<a id="a-1U"></a>作是念已。<a id="a-1V"></a>诵此密语。</p>
  <p id="a1W">唵　萨婆怛他揭多阿耨多啰摩诃扫溪(企伽反)毗贺啰驮(田夜反)那婆啰蜜多　布穰暝伽三慕达啰窣发啰拏三末曳吽。</p>
  <p id="a1X">论曰以一切如来无上大安乐住禅定波罗蜜多云海。<a id="a-1Y"></a>普皆供养。<a id="a-1Z"></a>结一切如来能授与一切众生愿者宝生契已。<a id="a-1a"></a>作是思惟。<a id="a-1b"></a>愿一切众生成就五种明处智。<a id="a-1c"></a>一切世间出世间智慧。<a id="a-1d"></a>普皆成就。<a id="a-1e"></a>得真实见。<a id="a-1f"></a>获得尽除烦恼所知障智。<a id="a-1g"></a>以辩才无畏等一切佛法。<a id="a-1h"></a>严饰其心。<a id="a-1i"></a>作是念已。<a id="a-1j"></a>诵此密语。</p>
  <p id="a1k">唵　萨婆怛他揭多　阿耨多罗。<a id="a-1l"></a>戛(更辖反)囇(力揩反)沙(烦恼也)宁耶(所知也)嚩啰拏(障)婆萨那(习气也)弭奈耶那(能调伏也)摩诃钵[口*栗](二合)穰(大慧也)波罗蜜多布穰暝伽　三慕达啰　窣发啰拏　三末曳吽。</p>
  <p id="a1m">论曰以一切如来无上调伏净烦恼习气大慧波罗蜜多云海。<a id="a-1n"></a>普皆供养。<a id="a-1o"></a>结胜上三摩地契已。<a id="a-1p"></a>应当思惟。<a id="a-1q"></a>诸法真实性相。<a id="a-1r"></a>皆空无相无作。<a id="a-1s"></a>一切诸法悉皆如是。<a id="a-1t"></a>作是观已。<a id="a-1u"></a>诵此密语。</p>
  <p id="a1v">唵　萨婆怛他揭多　悟呬耶(密)摩诃钵哩钵底(修行)布穰暝伽　三慕达啰　窣发啰拏三末曳吽。</p>
  <p id="a1w">论曰以一切秘密修行云海。<a id="a-1x"></a>普皆供养复应思惟。<a id="a-1y"></a>我今所出语言音声。<a id="a-1z"></a>令一切众生悉皆得闻。<a id="a-20"></a>作是念已。<a id="a-21"></a>诵此密语。</p>
  <p id="a22">唵　萨婆怛他揭多婆袪(语言也)祢耶但那　布穰暝伽　三慕达啰　窣发啰拏三末曳吽。</p>
  <p id="a23">然后以金刚言词。<a id="a-24"></a>应作歌咏颂曰。</p>
  <p id="a25">金刚萨埵摄受故　　得为无上金刚宝</p>
  <p id="a26">金刚言词歌咏故　　愿成金刚胜事业</p>
  <p id="a27">复以金刚语言。<a id="a-28"></a>应以清美音赞之颂曰。</p>
  <p id="a29">于诸世界种类中　　能作尘数诸佛事</p>
  <p id="a2A">如来示现大神变　　随应显现种种身</p>
  <p id="a2B">无比不动常坚法　　悲体能除世间苦</p>
  <p id="a2C">能授悉地诸功德　　无比等力胜上法</p>
  <p id="a2D">无有譬喻等虚空　　少分功德尚无际</p>
  <p id="a2E">遍众生界胜悉地　　无比无量尽能成</p>
  <p id="a2F">常法清净由悲起　　愿力成就住世间</p>
  <p id="a2G">能为利乐无边际　　大悲为体常遍照</p>
  <p id="a2H">悲行不动不取灭　　游化三界授悉地</p>
  <p id="a2I">诸不可量尽通达　　虽已善逝现希奇</p>
  <p id="a2J">常住三世力无碍　　最上依怙无能超</p>
  <p id="a2K">能授一切三摩耶　　愿我速成胜悉地</p>
  <p id="a2L">如是赞已。<a id="a-2M"></a>若更有余胜妙赞颂。<a id="a-2N"></a>随意赞之。<a id="a-2O"></a>其赞咏法。<a id="a-2P"></a>晨朝当以洒腊音韵。<a id="a-2Q"></a>午时以中音。<a id="a-2R"></a>昏黄以破音。<a id="a-2S"></a>中夜以第五音韵赞之。<a id="a-2T"></a>如不解者。<a id="a-2U"></a>随以清好音声赞叹。<a id="a-2V"></a>常应每日四时念诵。<a id="a-2W"></a>谓晨朝日午黄昏夜半也。<a id="a-2X"></a>应持四种数珠。<a id="a-2Y"></a>作四种念诵。<a id="a-2Z"></a>作四种者。<a id="a-2a"></a>所谓音声念诵二金刚念诵(合口动舌默诵是也)三三摩地念诵。<a id="a-2b"></a>心念是也。<a id="a-2c"></a>四真实念诵如字义修行是也由此四种念诵力故。<a id="a-2d"></a>能灭一切罪障苦厄。<a id="a-2e"></a>成就一切功德。<a id="a-2f"></a>四种数珠者。<a id="a-2g"></a>如来部用菩提子。<a id="a-2h"></a>金刚部用金刚子。<a id="a-2i"></a>宝部用宝珠。<a id="a-2j"></a>莲花部用莲子。<a id="a-2k"></a>羯磨部用杂宝间错为之。<a id="a-2l"></a>行者若能随顺瑜伽。<a id="a-2m"></a>修行三摩地念诵者。<a id="a-2n"></a>则无有时分限数。<a id="a-2o"></a>于一切时。<a id="a-2p"></a>无间作之。</p>
  <p id="a2q">次明供养饮食法。<a id="a-2r"></a>应以香洁种种饮食供养。<a id="a-2s"></a>若不能办。<a id="a-2t"></a>随力作已。<a id="a-2u"></a>复当心念。<a id="a-2v"></a>世间所有一一上妙饮食。<a id="a-2w"></a>种种珍果。<a id="a-2x"></a>蒲桃石榴诸非时浆。<a id="a-2y"></a>而作供养。<a id="a-2z"></a>若己身不获修供养者。<a id="a-30"></a>即令明解此法弟子。<a id="a-31"></a>如上作之。<a id="a-32"></a>又以涂香烧香种种妙花灯鬘末利等(末利者以诸食饮果子等和水置瓶盆中是以施鬼神也)而作供养。<a id="a-33"></a>复以幢幡缯盖上妙天衣。<a id="a-34"></a>及余殊胜诸供养具。<a id="a-35"></a>各以本密语加之。<a id="a-36"></a>或加本部尊密语已(五部佛语是也)随其力能而供养之。<a id="a-37"></a>行者欲求如来功德者。<a id="a-38"></a>于坛场中。<a id="a-39"></a>至心如上作供养时。<a id="a-3A"></a>当得亲见金刚萨埵。<a id="a-3B"></a>若不见者。<a id="a-3C"></a>更当至诚祈请。<a id="a-3D"></a>随行者为业力所感。<a id="a-3E"></a>或见诸佛或萨埵等已。<a id="a-3F"></a>即以其鬘而奉献之。<a id="a-3G"></a>尔时行者应自庆幸。<a id="a-3H"></a>以所献鬘置己顶上。<a id="a-3I"></a>加本部密语已。<a id="a-3J"></a>系其头上。<a id="a-3K"></a>当知是人。<a id="a-3L"></a>便能获得殊胜福报。<a id="a-3M"></a>行者修供养讫。<a id="a-3N"></a>即从坛出。<a id="a-3O"></a>取豆果饼饭胡麻屑诸花等。<a id="a-3P"></a>和水安瓶盆中。<a id="a-3Q"></a>以欢喜心四方散之。<a id="a-3R"></a>施诸天鬼神眷属等。<a id="a-3S"></a>各以本密语施之。<a id="a-3T"></a>自在天密语曰。</p>
  <p id="a3U">唵遏哩赊(始俄反)儞曳(平)萨婆诃。</p>
  <p id="a3V">天帝释密语曰。</p>
  <p id="a3W">唵遏移达啰耶萨婆诃。</p>
  <p id="a3X">火神密语曰。</p>
  <p id="a3Y">唵遏姑娜曳(平)萨婆诃。</p>
  <p id="a3Z">琰魔王密语曰。</p>
  <p id="a3a">唵琰摩曳(平)萨婆诃。</p>
  <p id="a3b">逻刹娑密语曰。</p>
  <p id="a3c">唵逻差(上)娑地婆哆曳(平)萨婆诃。</p>
  <p id="a3d">诸龙及水神密语曰。</p>
  <p id="a3e">唵婆啰那(平)萨婆诃。</p>
  <p id="a3f">诸风神密语曰。</p>
  <p id="a3g">唵缚夜微(亡子反)萨婆诃。</p>
  <p id="a3h">诸夜叉密语曰。</p>
  <p id="a3i">唵药乞叉苾陀(田迦反上)达犁萨婆诃。</p>
  <p id="a3j">又于此方施诸类鬼神密语曰。</p>
  <p id="a3k">密止密止毗舍遮南　萨婆诃　蛩蛩(愚勇反)部驮南　萨婆诃。</p>
  <p id="a3l">如上作法施已。<a id="a-3m"></a>当净洗手漱口。<a id="a-3n"></a>还入坛中。<a id="a-3o"></a>礼一切佛及诸菩萨。<a id="a-3p"></a>如常念诵。</p>
  <p id="a3q">次明与金刚弟子。<a id="a-3r"></a>入坛场灌顶法。</p>
  <p id="a3s">其阿阇梨先已从师。<a id="a-3t"></a>如法具足受灌顶法。<a id="a-3u"></a>明解三摩耶轨则(其阿阇梨法度如则也)有是得者。<a id="a-3v"></a>应如是请。<a id="a-3w"></a>当具修威仪。<a id="a-3x"></a>于其师所。<a id="a-3y"></a>生如来想。<a id="a-3z"></a>合掌恭敬头面顶礼。<a id="a-40"></a>手按师足。<a id="a-41"></a>作是白言。<a id="a-42"></a>尊者即是如来。<a id="a-43"></a>即是执金刚。<a id="a-44"></a>我今归依尊者。<a id="a-45"></a>求学正等菩提。<a id="a-46"></a>为金刚性净故。<a id="a-47"></a>求学净戒律仪。<a id="a-48"></a>惟愿尊者哀愍摄受。<a id="a-49"></a>如诸最胜子。<a id="a-4A"></a>见有菩提种子众生。<a id="a-4B"></a>皆不舍置。<a id="a-4C"></a>我今已发菩提心。<a id="a-4D"></a>为欲建立不退转位故。<a id="a-4E"></a>求入曼茶罗。<a id="a-4F"></a>惟愿尊者慈悲教示令我尽见。<a id="a-4G"></a>受一切诸佛所共灌顶。<a id="a-4H"></a>被金刚宝莲花羯磨。<a id="a-4I"></a>及大部所有。<a id="a-4J"></a>诸胜妙事。<a id="a-4K"></a>愿皆摄取。<a id="a-4L"></a>悉授与我。<a id="a-4M"></a>令我身心清净。<a id="a-4N"></a>智慧明了。<a id="a-4O"></a>于大小乘有所深义。<a id="a-4P"></a>自然开解。<a id="a-4Q"></a>于诸梵天帝释毗纽路陀等天。<a id="a-4R"></a>及彼部属鬼神茶吉尼等。<a id="a-4S"></a>我今为欲利益成熟一切众生施安乐故。<a id="a-4T"></a>愿我尽能摧伏彼等势力。<a id="a-4U"></a>愿我及一切众生。<a id="a-4V"></a>得离生死至涅槃处。<a id="a-4W"></a>如诸圣者相好具足入如来位者。<a id="a-4X"></a>云何当得。<a id="a-4Y"></a>愿阿阇梨哀愍示诲。<a id="a-4Z"></a>其阿阇梨知弟子堪与胜法。<a id="a-4a"></a>应当告言。<a id="a-4b"></a>如汝所请。<a id="a-4c"></a>我今依佛所教。<a id="a-4d"></a>能授与汝。<a id="a-4e"></a>应当一心谛听。<a id="a-4f"></a>心莫散乱。<a id="a-4g"></a>若散乱者。<a id="a-4h"></a>一切如来及金刚萨埵。<a id="a-4i"></a>所不加持。</p>
  <p id="a4j">次教发露忏悔。<a id="a-4k"></a>令自称己名。<a id="a-4l"></a>我某甲从无始劫来。<a id="a-4m"></a>以身语意。<a id="a-4n"></a>广作众罪。<a id="a-4o"></a>无量无边。<a id="a-4p"></a>我今于诸佛前。<a id="a-4q"></a>悉皆至心发露忏悔。<a id="a-4r"></a>不敢覆藏。<a id="a-4s"></a>我今忏悔。<a id="a-4t"></a>誓不更作愿罪消灭(具如广文)彼一切如来及诸佛子。<a id="a-4u"></a>甚深难入二种资粮无量功德。<a id="a-4v"></a>利乐一切世间者。<a id="a-4w"></a>我皆随喜。<a id="a-4x"></a>次令归依三宝。</p>
  <p id="a4y">诸部莲座天人师　　得大解脱超三界</p>
  <p id="a4z">功德圆满大悲者　　我皆至心尽归依</p>
  <p id="a50">最胜慧者所住处　　劣乘怖之比稠林</p>
  <p id="a51">能速灭除生死有　　我今归依最胜法</p>
  <p id="a52">能除贪恚痴蛇毒　　以慧得出生死宅</p>
  <p id="a53">起大悲心觉悟者　　敬礼归命众中尊</p>
  <p id="a54">次教发菩提心。<a id="a-55"></a>汝一心听。<a id="a-56"></a>菩提心者。<a id="a-57"></a>从大悲起。<a id="a-58"></a>为成佛正因智慧根本。<a id="a-59"></a>能破无明业报。<a id="a-5A"></a>能摧破魔怨。<a id="a-5B"></a>汝既能发大菩提心。<a id="a-5C"></a>应以心口相应发大誓愿。<a id="a-5D"></a>随我语说。<a id="a-5E"></a>我某甲为救度一切众生故。<a id="a-5F"></a>发无上菩提心。<a id="a-5G"></a>于三十七品助道法门。<a id="a-5H"></a>乃至六波罗蜜。<a id="a-5I"></a>誓愿具足无间修行。<a id="a-5J"></a>我所积集善根。<a id="a-5K"></a>悉皆回施一切众生。<a id="a-5L"></a>愿我及一切众生。<a id="a-5M"></a>皆得证悟甚深法门。<a id="a-5N"></a>心净广大。<a id="a-5O"></a>犹如虚空。<a id="a-5P"></a>以无功用。<a id="a-5Q"></a>自在能办无量佛事。<a id="a-5R"></a>以平等大悲。<a id="a-5S"></a>种种方便。<a id="a-5T"></a>调伏利乐一切众生。<a id="a-5U"></a>皆令得入无余涅槃。<a id="a-5V"></a>于佛十力无畏不共法等。<a id="a-5W"></a>愿我与一切众生。<a id="a-5X"></a>悉皆同得。<a id="a-5Y"></a>如是教已。<a id="a-5Z"></a>令诸弟子各随尊卑。<a id="a-5a"></a>依次而坐。<a id="a-5b"></a>以清净恭敬不乱散心。<a id="a-5c"></a>合掌而住。<a id="a-5d"></a>其师或以密语。<a id="a-5e"></a>加其线索。<a id="a-5f"></a>系其左臂。<a id="a-5g"></a>或以涂香。<a id="a-5h"></a>或以心念。<a id="a-5i"></a>以此密语而护持之。<a id="a-5j"></a>密语曰。</p>
  <p id="a5k">唵　摩诃跋折啰迦(上)嚩遮(日也)跋折哩句嚧(金刚作也)跋折啰跋折啰含(重引)</p>
  <p id="a5l">次以此密语。<a id="a-5m"></a>加涂香已。<a id="a-5n"></a>涂诸弟子掌中密语曰。</p>
  <p id="a5o">唵　跋折啰　健提(涂香也)虐(鱼伽反上)</p>
  <p id="a5p">涂香之时告弟子言。<a id="a-5q"></a>愿汝等具得一切如来戒定慧解脱解脱知见之香。</p>
  <p id="a5r">次以密语。<a id="a-5s"></a>加香白花。<a id="a-5t"></a>持以授。<a id="a-5u"></a>密语曰。</p>
  <p id="a5v">唵　跋折啰　补涩篦(花也)唵。</p>
  <p id="a5w">如是告言。<a id="a-5x"></a>愿汝得一切如来三十二大丈夫相。</p>
  <p id="a5y">次持香炉。<a id="a-5z"></a>以此密语加之。<a id="a-60"></a>熏弟子双手。<a id="a-61"></a>密语曰。</p>
  <p id="a62">唵　跋折啰　杜鞞(烧香)　婀。</p>
  <p id="a63">如是告言。<a id="a-64"></a>愿汝获得一切如来大悲滋润妙色。<a id="a-65"></a>次以此密语。<a id="a-66"></a>加灯已。<a id="a-67"></a>令弟子视之。<a id="a-68"></a>密语曰。</p>
  <p id="a69">唵　跋折啰噜伽儞(光明也)</p>
  <p id="a6A">如是告言。<a id="a-6B"></a>愿汝等获得一切如来智慧光明。</p>
  <p id="a6C">次以如上笑仪式密语。<a id="a-6D"></a>加乌昙阿说他等树枝。<a id="a-6E"></a>以为齿木。<a id="a-6F"></a>复以摧破一切众生烦恼随烦恼。<a id="a-6G"></a>诸佛甚深智慧金刚剑密语。<a id="a-6H"></a>加其齿木。<a id="a-6I"></a>复令弟子。<a id="a-6J"></a>以掌中所受得花。<a id="a-6K"></a>令供养一切如来部中尊上首者。<a id="a-6L"></a>次授齿木。<a id="a-6M"></a>师自私记。<a id="a-6N"></a>勿令差错。<a id="a-6O"></a>令面向东嚼之。<a id="a-6P"></a>净洗漱已。<a id="a-6Q"></a>所嚼齿木。<a id="a-6R"></a>当面掷之。<a id="a-6S"></a>师应观其齿木头所向处。<a id="a-6T"></a>以所嚼处为头。<a id="a-6U"></a>随所向方。<a id="a-6V"></a>多是其部。<a id="a-6W"></a>若向四隅。<a id="a-6X"></a>多是毗卢遮那部。<a id="a-6Y"></a>若有立者。<a id="a-6Z"></a>当知是最吉祥相。<a id="a-6a"></a>师既观已。<a id="a-6b"></a>施诸弟子。<a id="a-6c"></a>各随所安。<a id="a-6d"></a>应告之言。<a id="a-6e"></a>汝各端心而念。<a id="a-6f"></a>礼诸佛已。<a id="a-6g"></a>系心睡眠。<a id="a-6h"></a>求境界相。<a id="a-6i"></a>汝所见者。<a id="a-6j"></a>晨来具说。<a id="a-6k"></a>作是教已。<a id="a-6l"></a>令随意去。<a id="a-6m"></a>彼所见梦。<a id="a-6n"></a>晨于师所。<a id="a-6o"></a>如实说之。<a id="a-6p"></a>若境界颠倒。<a id="a-6q"></a>多妄想者。<a id="a-6r"></a>是不清净相。<a id="a-6s"></a>应取牛五种味。<a id="a-6t"></a>所谓乳酪酥粪尿等。<a id="a-6u"></a>相和净滤漉已。<a id="a-6v"></a>加金刚密语二十一遍。<a id="a-6w"></a>与之令服。<a id="a-6x"></a>若身心净者。<a id="a-6y"></a>取白檀水。<a id="a-6z"></a>同用金刚密语二十一遍令服。<a id="a-70"></a>密语曰。</p>
  <p id="a71">唵　跋折啰　邬陀迦　咤。</p>
  <p id="a72">如法服已。<a id="a-73"></a>至其夜分。<a id="a-74"></a>引至坛室门外。<a id="a-75"></a>教令发露忏悔一切罪障。<a id="a-76"></a>随喜回向一切功德。<a id="a-77"></a>教作如上四种礼拜法已。</p>
  <p id="a78">取赤色衣。<a id="a-79"></a>与被。<a id="a-7A"></a>如着袈裟法。<a id="a-7B"></a>若出家人。<a id="a-7C"></a>合著乾陀色衣。<a id="a-7D"></a>以赤色帛。<a id="a-7E"></a>掩抹其眼。<a id="a-7F"></a>教与结金刚萨埵契。<a id="a-7G"></a>口授此心密语三遍。<a id="a-7H"></a>密语曰。</p>
  <p id="a7I">三摩耶　萨怛鑁。</p>
  <p id="a7J">即教竖忍愿二度为针。<a id="a-7K"></a>以诸白花鬘或种种香花鬘。<a id="a-7L"></a>挂其针上。<a id="a-7M"></a>次当引入坛场门中。<a id="a-7N"></a>三遍授此密语。</p>
  <p id="a7O">三摩耶　吽。</p>
  <p id="a7P">应告之言。<a id="a-7Q"></a>汝今已入一切如来眷属部中。<a id="a-7R"></a>我今令汝生金刚智。<a id="a-7S"></a>汝等应知。<a id="a-7T"></a>由此智故。<a id="a-7U"></a>当得一切如来悉地事业。<a id="a-7V"></a>然汝亦不应与未入此等坛场人。<a id="a-7W"></a>说此法事。<a id="a-7X"></a>汝傥说者。<a id="a-7Y"></a>非但违失汝三摩耶。<a id="a-7Z"></a>自招殃咎耳。<a id="a-7a"></a>师应竖结萨埵金刚契。<a id="a-7b"></a>置弟子顶上告言。<a id="a-7c"></a>此是三摩耶金刚契。<a id="a-7d"></a>汝若辄向未入坛人说者。<a id="a-7e"></a>令汝头破裂。<a id="a-7f"></a>汝于我所。<a id="a-7g"></a>莫生疑慢。<a id="a-7h"></a>应当深生敬信。<a id="a-7i"></a>汝于我身。<a id="a-7j"></a>当如执金刚菩萨。<a id="a-7k"></a>我所教诲当尽奉行。<a id="a-7l"></a>若不尔者。<a id="a-7m"></a>自招其祸。<a id="a-7n"></a>或令中夭死堕地狱。<a id="a-7o"></a>汝应慎之。<a id="a-7p"></a>作是教已。<a id="a-7q"></a>汝今求请一切如来覆护。<a id="a-7r"></a>令金刚萨埵入其身心。<a id="a-7s"></a>其师又结金刚萨埵契。<a id="a-7t"></a>告言。<a id="a-7u"></a>此是三摩耶金刚。<a id="a-7v"></a>名为金刚萨埵。<a id="a-7w"></a>愿入汝身。<a id="a-7x"></a>以为无上金刚智。<a id="a-7y"></a>诵此密语。</p>
  <p id="a7z">跋折啰　薜舍　跋折啰　薜舍婀。</p>
  <p id="a80">次结嗔金刚拳。<a id="a-81"></a>以忍愿二度相钩。<a id="a-82"></a>诵上大乘三摩耶百字密语。<a id="a-83"></a>以金刚语言。<a id="a-84"></a>唱已掣开上契。<a id="a-85"></a>由此密语功能力故。<a id="a-86"></a>令弟子入金刚智。<a id="a-87"></a>证殊胜慧。<a id="a-88"></a>由此智故。<a id="a-89"></a>悉能获得觉了一切众生若干种心。<a id="a-8A"></a>能知世间三世事业。<a id="a-8B"></a>能坚固菩提心。<a id="a-8C"></a>能灭一切苦恼。<a id="a-8D"></a>离一切怖畏。<a id="a-8E"></a>一切众恶不能为害。<a id="a-8F"></a>一切如来同共加持。<a id="a-8G"></a>一切悉地皆得现前。<a id="a-8H"></a>诸未曾有安乐胜事。<a id="a-8I"></a>不求自得。<a id="a-8J"></a>汝当深自庆幸。<a id="a-8K"></a>我今为汝略说功德胜事。<a id="a-8L"></a>于一切地位三摩地。<a id="a-8M"></a>陀罗尼神通三昧。<a id="a-8N"></a>诸波罗蜜力无畏等。<a id="a-8O"></a>由此法故。<a id="a-8P"></a>悉皆当得。<a id="a-8Q"></a>所有未曾见闻。<a id="a-8R"></a>百千契经甚深义理。<a id="a-8S"></a>自然能解。<a id="a-8T"></a>汝今不久。<a id="a-8U"></a>自当证得诸佛真实智慧。<a id="a-8V"></a>何况下劣诸余悉地。<a id="a-8W"></a>说是语已。<a id="a-8X"></a>问言。<a id="a-8Y"></a>汝见何等境界。<a id="a-8Z"></a>若彼见白相者。<a id="a-8a"></a>应教最上悉地智。<a id="a-8b"></a>见黄相者。<a id="a-8c"></a>教义理所生悉地智。<a id="a-8d"></a>见赤相者。<a id="a-8e"></a>教奉事供养悉地智。<a id="a-8f"></a>见黑相者。<a id="a-8g"></a>教阿鞞遮卢伽悉地智。<a id="a-8h"></a>见杂色者。<a id="a-8i"></a>教一切羯磨悉地智。<a id="a-8j"></a>若不见好色相者。<a id="a-8k"></a>即是罪障。<a id="a-8l"></a>应以钩罪障契。<a id="a-8m"></a>钩彼诸罪复以摧破诸罪契。<a id="a-8n"></a>而摧破之。<a id="a-8o"></a>钩罪契。<a id="a-8p"></a>经云。<a id="a-8q"></a>结金刚缚已。<a id="a-8r"></a>申忍愿为针。<a id="a-8s"></a>曲力进度于忍愿背作跋折啰股形。<a id="a-8t"></a>勿相柱着。<a id="a-8u"></a>又于进力度端。<a id="a-8v"></a>各想有穰(而伽反)宇。<a id="a-8w"></a>以钩曳彼身中所有罪障。<a id="a-8x"></a>诵此密语。</p>
  <p id="a8y">唵　萨婆婆波迦(去)利洒儜　毗输驮那　三摩耶　跋折啰　吽穰　(而伽反上)</p>
  <p id="a8z">诵此密语时。<a id="a-90"></a>想彼罪形。<a id="a-91"></a>如鬼形状。<a id="a-92"></a>黑色发竖即以二羽。<a id="a-93"></a>诸度各各相钩。<a id="a-94"></a>头入掌内。<a id="a-95"></a>想以进力二度。<a id="a-96"></a>钩夹彼罪。<a id="a-97"></a>令入掌中。<a id="a-98"></a>余度面各相捻。<a id="a-99"></a>即申忍愿二度为针。<a id="a-9A"></a>于愿度端。<a id="a-9B"></a>想怛啰字。<a id="a-9C"></a>忍度端。<a id="a-9D"></a>想卓(知可反)字。<a id="a-9E"></a>又于字上。<a id="a-9F"></a>想生火焰。<a id="a-9G"></a>夹取彼罪。<a id="a-9H"></a>诵此密语。</p>
  <p id="a9I">唵　跋折啰　跛宁(执也)蜜萨普吒耶(摧破)萨婆婀播耶(一切恶趣也)漫陀那宁(系缚也)钵啰(二合)慕乞沙耶(解脱)萨婆播波(一切罪障也)揭底弊(毗耶反趣中)萨婆萨埵缚(无可反)南(一切众生)萨婆怛他揭多跋折啰三摩曳(平)吽怛啰(二合)吒。</p>
  <p id="a9J">诵此密语已。<a id="a-9K"></a>用力捻之。<a id="a-9L"></a>如弹指法。<a id="a-9M"></a>右上左下。</p>
  <p id="a9N">论曰一切如来三摩耶。<a id="a-9O"></a>能解脱诸恶趣中一切众生。<a id="a-9P"></a>执金刚应摧破一切恶趣系缚。</p>
  <p id="a9Q">如是次第。<a id="a-9R"></a>摧破彼诸罪已。<a id="a-9S"></a>复想以诸佛光明。<a id="a-9T"></a>净彼身心。<a id="a-9U"></a>四方阿閦鞞等。<a id="a-9V"></a>上方毗卢遮那。<a id="a-9W"></a>皆放清净光明。<a id="a-9X"></a>下方想金刚雄(上)字。<a id="a-9Y"></a>放嗔怒光明而摧灭之。<a id="a-9Z"></a>如是作法时。<a id="a-9a"></a>能令彼等。<a id="a-9b"></a>必定得见善境界相。<a id="a-9c"></a>当知彼等罪障皆得消灭。<a id="a-9d"></a>若彼罪障极重。<a id="a-9e"></a>不见好相。<a id="a-9f"></a>师应为说真实伽他。<a id="a-9g"></a>令其觉悟颂曰。</p>
  <p id="a9h">普贤法身遍一切　　能为世间自在主</p>
  <p id="a9i">无始无终无生灭　　性相常住等虚空</p>
  <p id="a9j">一切众生所有心　　坚固菩提名萨埵</p>
  <p id="a9k">心住不动三摩地　　精勤决定名金刚</p>
  <p id="a9l">我今说此诚实言　　惟愿世尊扶本愿</p>
  <p id="a9m">利众生事诸悉地　　慈悲哀愍为加持</p>
  <p id="a9n">说此偈已。<a id="a-9o"></a>复结金刚入契。<a id="a-9p"></a>诵婀字密语一百八遍契。<a id="a-9q"></a>经云。<a id="a-9r"></a>结金刚缚。<a id="a-9s"></a>以智定度。<a id="a-9t"></a>捻檀慧度本间。<a id="a-9u"></a>以进力度。<a id="a-9v"></a>少曲相拄是也如是作法已。<a id="a-9w"></a>又应问之。<a id="a-9x"></a>如无好相者。<a id="a-9y"></a>但可引入受三摩耶。<a id="a-9z"></a>不应与其灌顶　次当授此密语三遍。</p>
  <p id="aA0">唵　钵啰　底车(授也)跋折啰护(引)</p>
  <p id="aA1">诵此。<a id="a-A2"></a>教掷所挂鬘于坛中。<a id="a-A3"></a>随彼因业。<a id="a-A4"></a>鬘所著处。<a id="a-A5"></a>即令念诵其部密语当知速得成就。</p>
  <p id="aA6">次又授此密语三遍。<a id="a-A7"></a>令弟子所结三摩耶契。<a id="a-A8"></a>于其心上解之。<a id="a-A9"></a>密语曰。</p>
  <p id="aAA">唵　底瑟咤(愿住也)跋折啰涅哩掉(茶路反坚固)暝婆摩(为我常也)舍(式饿反)湿伐睹暝婆摩(为我恒常也)缬哩驮耶冥(为我心也)遏地底瑟咤(愿为加持也)萨婆悉地(一切成就也)者钵哩野车(及愿授与也)户含(二合)呵呵呵呵护(引)</p>
  <p id="aAB">论曰愿金刚常住坚固。<a id="a-AC"></a>加持我心。<a id="a-AD"></a>愿授与我一切悉地即取彼所掷花鬘。<a id="a-AE"></a>加此密语。</p>
  <p id="aAF">唵　钵啰底釳哩恨拏(摄授)怛嚩(无可反)缢摩含(二合)萨埵摩诃婆啰。</p>
  <p id="aAG">论曰愿大力菩萨。<a id="a-AH"></a>摄授汝。<a id="a-AI"></a>诵此密语时。<a id="a-AJ"></a>即以其鬘系彼头上。<a id="a-AK"></a>由系鬘故。<a id="a-AL"></a>得摩诃萨埵摄授速疾成就诸胜悉地。</p>
  <p id="aAM">次诵此密语。<a id="a-AN"></a>解所掩眼物。<a id="a-AO"></a>密语曰。</p>
  <p id="aAP">唵　跋折啰萨埵　萨嚩(无可切)焰帝提(为汝亲开目)斫具数(平眼也)伽咤那(开也)怛钵啰(专也)嗢伽咤野(令开)萨婆婀具毹(一切眼即)跋折啰斫具毹(金刚眼也)阿耨怛啰(无上也)系跋折啰吠舍(呼彼令观坛场也)</p>
  <p id="aAQ">论曰金刚萨埵亲自专为汝。<a id="a-AR"></a>开五眼及无上金刚眼。</p>
  <p id="aAS">次呼弟子。<a id="a-AT"></a>遍示坛中诸部事相。<a id="a-AU"></a>由此法故。<a id="a-AV"></a>为一切如来之所护念。<a id="a-AW"></a>金刚萨埵常住其心。<a id="a-AX"></a>随彼所求。<a id="a-AY"></a>乃至执金刚身。<a id="a-AZ"></a>无不获得。<a id="a-Aa"></a>渐当得入一切如来体性法中。</p>
  <p id="aAb">次弟子灌顶。<a id="a-Ac"></a>其灌顶坛。<a id="a-Ad"></a>应在大坛天方门外。<a id="a-Ae"></a>下至二肘。<a id="a-Af"></a>画粉作。<a id="a-Ag"></a>四方正等。<a id="a-Ah"></a>面开一门。<a id="a-Ai"></a>于四隅内。<a id="a-Aj"></a>画执跋折啰像。<a id="a-Ak"></a>自在天方。<a id="a-Al"></a>名住无戏论。<a id="a-Am"></a>火天方角。<a id="a-An"></a>名虚空无垢。<a id="a-Ao"></a>罗刹方。<a id="a-Ap"></a>名清净眼。<a id="a-Aq"></a>风天方。<a id="a-Ar"></a>名持种种绮丽衣。<a id="a-As"></a>中央画大莲花。<a id="a-At"></a>其花八叶。<a id="a-Au"></a>台蕊具足。<a id="a-Av"></a>花外周围。<a id="a-Aw"></a>画月轮相。<a id="a-Ax"></a>光芒外出。<a id="a-Ay"></a>正方四叶。<a id="a-Az"></a>画四菩萨。<a id="a-B0"></a>各乘昔愿殊胜力者。<a id="a-B1"></a>帝释方叶。<a id="a-B2"></a>名陀罗尼自在王。<a id="a-B3"></a>琰罗方。<a id="a-B4"></a>名发正念。<a id="a-B5"></a>龙方。<a id="a-B6"></a>名乐利众生。<a id="a-B7"></a>夜叉方。<a id="a-B8"></a>名大悲者。<a id="a-B9"></a>四隅叶上。<a id="a-BA"></a>画四使者。<a id="a-BB"></a>自在天方。<a id="a-BC"></a>名修转胜行。<a id="a-BD"></a>火天方。<a id="a-BE"></a>名能满愿者。<a id="a-BF"></a>罗刹方。<a id="a-BG"></a>名无染着。<a id="a-BH"></a>风天方。<a id="a-BI"></a>名胜解脱。<a id="a-BJ"></a>于花台上。<a id="a-BK"></a>想有婀字(义如前列)于婀字上。<a id="a-BL"></a>想一圆点(真如圆寂法身涅槃义也)余供养旛花庄严。<a id="a-BM"></a>一如大坛法式。<a id="a-BN"></a>应作是念。<a id="a-BO"></a>我今为某甲善男子灌顶。<a id="a-BP"></a>惟愿诸佛菩萨降临道场。<a id="a-BQ"></a>受我供养。<a id="a-BR"></a>谛想所请佛菩萨众。<a id="a-BS"></a>皆来集会。<a id="a-BT"></a>移大坛中宝瓶。<a id="a-BU"></a>随本方角置之。<a id="a-BV"></a>又于坛周围界外。<a id="a-BW"></a>想四轮使四净人。<a id="a-BX"></a>持上宝瓶。<a id="a-BY"></a>住月轮中。<a id="a-BZ"></a>帝释方人。<a id="a-Ba"></a>想如普贤。<a id="a-Bb"></a>琰罗方人。<a id="a-Bc"></a>想如弥勒。<a id="a-Bd"></a>龙方人。<a id="a-Be"></a>想如灭诸障碍。<a id="a-Bf"></a>夜叉方人。<a id="a-Bg"></a>想如离诸恶趣。<a id="a-Bh"></a>即引所灌顶者。<a id="a-Bi"></a>入帝释方门。<a id="a-Bj"></a>坐莲台上。<a id="a-Bk"></a>以种种杂花涂香烧香油灯旛盖清妙音乐。<a id="a-Bl"></a>而以供养。<a id="a-Bm"></a>如不办者。<a id="a-Bn"></a>随力作之。<a id="a-Bo"></a>所以尔者。<a id="a-Bp"></a>是人坐佛位处故。<a id="a-Bq"></a>复以种种歌咏赞叹。<a id="a-Br"></a>令其殷重生欢喜心。<a id="a-Bs"></a>说此颂曰。</p>
  <p id="aBt">诸佛睹史下生时　　释梵龙神随侍卫</p>
  <p id="aBu">种种胜妙吉祥事　　愿汝今时尽能获</p>
  <p id="aBv">迦毗罗卫诞释宫　　龙王澍沐甘露水</p>
  <p id="aBw">诸天供养吉祥事　　愿汝灌顶亦如是</p>
  <p id="aBx">金刚座上为群生　　后夜降魔成正觉</p>
  <p id="aBy">现诸希有吉祥事　　愿汝此座悉能成</p>
  <p id="aBz">波罗奈苑所庄严　　为五仙人开妙法</p>
  <p id="aC0">成就无量吉祥事　　愿汝今时咸证获</p>
  <p id="aC1">若更有余赞叹。<a id="a-C2"></a>随意作之。<a id="a-C3"></a>劝发胜心。<a id="a-C4"></a>令生利喜。</p>
  <p id="aC5">次应与其灌顶。<a id="a-C6"></a>先想弟子顶有婀字。<a id="a-C7"></a>上有圆点。<a id="a-C8"></a>义同前释。<a id="a-C9"></a>字放光焰炽然赫奕。<a id="a-CA"></a>又想弟子心中。<a id="a-CB"></a>有月轮相。<a id="a-CC"></a>内有八叶莲花。<a id="a-CD"></a>台上亦有婀字。<a id="a-CE"></a>若得金刚部。<a id="a-CF"></a>于婀字内想有跋折啰。<a id="a-CG"></a>得宝部者。<a id="a-CH"></a>有宝珠。<a id="a-CI"></a>莲花部。<a id="a-CJ"></a>有莲花。<a id="a-CK"></a>羯磨部。<a id="a-CL"></a>有羯磨跋折啰。<a id="a-CM"></a>毗卢遮那部。<a id="a-CN"></a>想窣睹波。<a id="a-CO"></a>师应想己身如毗卢遮那像。<a id="a-CP"></a>执弟子所得部瓶(如来部瓶。<a id="a-CQ"></a>若是画像坛。<a id="a-CR"></a>即随有空处。<a id="a-CS"></a>置之。<a id="a-CT"></a>若手印坛。<a id="a-CU"></a>即于坛上。<a id="a-CV"></a>置之)各想其部物体在瓶水内。<a id="a-CW"></a>如跋折啰宝珠等。<a id="a-CX"></a>各令结其所得部契。<a id="a-CY"></a>置其顶上。<a id="a-CZ"></a>诵其部密语七遍。<a id="a-Ca"></a>而用灌之。<a id="a-Cb"></a>金刚部密语曰。</p>
  <p id="aCc">唵　跋折啰　萨埵阿毗诜者(灌顶也)吽。</p>
  <p id="aCd">宝部密语曰。</p>
  <p id="aCe">唵　跋折啰啰　怛那阿毗诜者　怛啰。</p>
  <p id="aCf">花部密语曰。</p>
  <p id="aCg">唵　跋折啰　达磨阿毗诜者　缬利。</p>
  <p id="aCh">业部密语曰。</p>
  <p id="aCi">唵　跋折啰　羯磨阿毗诜者　婀。</p>
  <p id="aCj">于彼额上。<a id="a-Ck"></a>想有攞字。<a id="a-Cl"></a>色相如金。<a id="a-Cm"></a>想两目上各有啰(上)字。<a id="a-Cn"></a>其色如火。<a id="a-Co"></a>上生光焰。<a id="a-Cp"></a>其二足间。<a id="a-Cq"></a>想种种色为法轮相。<a id="a-Cr"></a>八福庄严。<a id="a-Cs"></a>次诵萨埵金刚心密语。<a id="a-Ct"></a>加涂香已。<a id="a-Cu"></a>涂彼胸前。<a id="a-Cv"></a>所以作法加持者。<a id="a-Cw"></a>为令弟子。<a id="a-Cx"></a>成金刚萨埵故。</p>
  <p id="aCy">次以如上所说。<a id="a-Cz"></a>头上作五处置契法已。<a id="a-D0"></a>复结毗卢遮那契。<a id="a-D1"></a>诵本密语。<a id="a-D2"></a>置于彼心上。<a id="a-D3"></a>次喉次顶上已。<a id="a-D4"></a>即应谛想一切如来秘密胜上头加彼头上。<a id="a-D5"></a>即结如所说四种鬘。<a id="a-D6"></a>各随其部法。<a id="a-D7"></a>以系其额。<a id="a-D8"></a>若作阿阇梨灌顶法者。<a id="a-D9"></a>应次第如上法。<a id="a-DA"></a>遍用五瓶。<a id="a-DB"></a>以四种鬘。<a id="a-DC"></a>鳞次以系其额。<a id="a-DD"></a>如是作已。<a id="a-DE"></a>引出坛外。<a id="a-DF"></a>换去湿服。<a id="a-DG"></a>别着净衣。<a id="a-DH"></a>若是刹利居士。<a id="a-DI"></a>着本上衣。<a id="a-DJ"></a>即于坛内。<a id="a-DK"></a>置下小床。<a id="a-DL"></a>以儭其湿。<a id="a-DM"></a>引入坐已师以观羽。<a id="a-DN"></a>执五股拔折啰。<a id="a-DO"></a>授其双手。<a id="a-DP"></a>应以种种方便言词。<a id="a-DQ"></a>开诱安慰。<a id="a-DR"></a>为说颂曰。</p>
  <p id="aDS">诸佛金刚灌顶仪　　汝已如法灌顶竟</p>
  <p id="aDT">为成如来体性故　　汝应受此金刚杵</p>
  <p id="aDU">说此偈已诵密语曰。</p>
  <p id="aDV">唵　跋折啰　祢钵提(尊主)微(亡桂反体性也)怛鑁阿鞞诜者弭(我今灌顶)底瑟咤(住)跋折啰三摩曳萨怛鑁(汝为三摩耶也)</p>
  <p id="aDW">论曰汝已灌顶。<a id="a-DX"></a>获得金刚尊主竟。<a id="a-DY"></a>此跋折啰。<a id="a-DZ"></a>常住汝所。<a id="a-Da"></a>为三摩耶。</p>
  <p id="aDb">复收取金刚杵。<a id="a-Dc"></a>若是宝部者。<a id="a-Dd"></a>又于跋折啰上。<a id="a-De"></a>想有宝珠。<a id="a-Df"></a>余部仿此。<a id="a-Dg"></a>诵前偈时。<a id="a-Dh"></a>应改初句金刚字。<a id="a-Di"></a>为宝珠字。<a id="a-Dj"></a>诸部准此改之。</p>
  <p id="aDk">次于弟子本名上。<a id="a-Dl"></a>加金刚字。<a id="a-Dm"></a>作名呼之。<a id="a-Dn"></a>应诵此密语。</p>
  <p id="aDo">唵　跋折啰　萨怛鑁磨含(二合汝也)阿毗诜者冥(我灌顶也)跋折啰　娜莽(以名号也)毗晒迦多(灌顶)系(呼声)跋折啰　那莽(某甲)</p>
  <p id="aDp">论曰我与汝灌顶讫。<a id="a-Dq"></a>以金刚名号。<a id="a-Dr"></a>与汝作字。<a id="a-Ds"></a>汝名金刚某甲。<a id="a-Dt"></a>若是余部。<a id="a-Du"></a>式加宝珠莲花等。<a id="a-Dv"></a>作字呼之。<a id="a-Dw"></a>其人若受阿阇梨法者。<a id="a-Dx"></a>但以本所得部。<a id="a-Dy"></a>为名。<a id="a-Dz"></a>若须改旧名者。<a id="a-E0"></a>随意所乐。<a id="a-E1"></a>任择诸波罗蜜胜名作之。</p>
  <p id="aE2">又以香花种种供具。<a id="a-E3"></a>供养所灌顶者。<a id="a-E4"></a>师应执小金杵子。<a id="a-E5"></a>如治眼法。<a id="a-E6"></a>拭其两目。<a id="a-E7"></a>而告之言。<a id="a-E8"></a>善男子世间医王。<a id="a-E9"></a>能治眼翳。<a id="a-EA"></a>诸佛如来。<a id="a-EB"></a>今日为汝开无明翳。<a id="a-EC"></a>亦复如是。<a id="a-ED"></a>为令汝等。<a id="a-EE"></a>生智慧眼见法实相故。</p>
  <p id="aEF">次复执镜。<a id="a-EG"></a>令其观照。<a id="a-EH"></a>为说诸法性相。<a id="a-EI"></a>说此偈言。</p>
  <p id="aEJ">一切诸法性　　垢净不可得</p>
  <p id="aEK">非实亦非虚　　皆从因缘现</p>
  <p id="aEL">应当知诸法　　自性无所依</p>
  <p id="aEM">汝今真佛子　　应广利众生</p>
  <p id="aEN">次复收取金刚杵。<a id="a-EO"></a>师于弟子。<a id="a-EP"></a>当生恭敬。<a id="a-EQ"></a>此人能绍诸佛种故。<a id="a-ER"></a>师应授以商佉。<a id="a-ES"></a>作是告言。<a id="a-ET"></a>自今已后。<a id="a-EU"></a>诸佛法轮。<a id="a-EV"></a>汝应转之。<a id="a-EW"></a>当吹无上法螺。<a id="a-EX"></a>令大法声遍一切处。<a id="a-EY"></a>不应于此法中而生疑怖。<a id="a-EZ"></a>于诸密语究竟清净修行理趣。<a id="a-Ea"></a>汝应广为众生方便开示。<a id="a-Eb"></a>善男子谛听。<a id="a-Ec"></a>若能如是作者。<a id="a-Ed"></a>一切如来皆知此人能报佛恩。<a id="a-Ee"></a>是故于一切时处。<a id="a-Ef"></a>一切持金刚者之所卫护。<a id="a-Eg"></a>令汝安乐。</p>
  <p id="aEh">次应引起。<a id="a-Ei"></a>至大坛前。<a id="a-Ej"></a>为说三摩耶。<a id="a-Ek"></a>令其坚固。<a id="a-El"></a>告言善男子汝应坚守正法。<a id="a-Em"></a>设遭逼迫恼害乃至断命。<a id="a-En"></a>不应舍离修菩提心。<a id="a-Eo"></a>于求法人不应悭吝。<a id="a-Ep"></a>于诸众生有少不利益事。<a id="a-Eq"></a>亦不应作。<a id="a-Er"></a>此是最上句义。<a id="a-Es"></a>圣所行处。<a id="a-Et"></a>我今具足为汝说竟。<a id="a-Eu"></a>汝当随顺如说修行。<a id="a-Ev"></a>弟子应自庆幸合掌顶受。</p>
  <p id="aEw">又执五股金刚杵。<a id="a-Ex"></a>而授与之告言。<a id="a-Ey"></a>此是诸佛体性。<a id="a-Ez"></a>金刚萨埵手所执者。<a id="a-F0"></a>汝应坚护禁戒。<a id="a-F1"></a>常畜持之。<a id="a-F2"></a>弟子受已。<a id="a-F3"></a>授此决定要誓密语。<a id="a-F4"></a>令其诵之密语曰。</p>
  <p id="aF5">唵　萨婆怛他揭多悉地　跋折啰三摩耶底瑟咤(愿住)翳沙(今也)怛嚩(亡可反)含(尤甘反于我)驮啰野冥(我今持也)跋折啰　萨埵系(形以反)系系系吽。</p>
  <p id="aF6">论曰一切如来金刚萨埵成就三摩耶。<a id="a-F7"></a>愿住我所。<a id="a-F8"></a>我常守护。<a id="a-F9"></a>如是作法已。<a id="a-FA"></a>所有一切漫茶啰。<a id="a-FB"></a>秘密三摩耶智。<a id="a-FC"></a>师应教授。<a id="a-FD"></a>若弟子于三摩耶契。<a id="a-FE"></a>有退失者。<a id="a-FF"></a>师应遮制莫令毁坏。<a id="a-FG"></a>弟子于师。<a id="a-FH"></a>应恭敬尊重。<a id="a-FI"></a>莫见师短。<a id="a-FJ"></a>于同学所。<a id="a-FK"></a>莫相嫌恨。<a id="a-FL"></a>应告之言。<a id="a-FM"></a>汝于一切众生。<a id="a-FN"></a>常生慈愍。<a id="a-FO"></a>哀矜示诲莫生厌离。<a id="a-FP"></a>为说偈言。</p>
  <p id="aFQ">三界极重罪　　不过于厌离</p>
  <p id="aFR">汝于贪欲处　　应生厌离心</p>
  <p id="aFS">欲令弟子坚持欢喜故。<a id="a-FT"></a>为说偈言。</p>
  <p id="aFU">此等三摩耶　　诸佛为汝说</p>
  <p id="aFV">守持善爱护　　当如保身命</p>
  <p id="aFW">弟子受师教已。<a id="a-FX"></a>顶礼师足白言。<a id="a-FY"></a>如师教诲。<a id="a-FZ"></a>我誓修行。</p>
  <p id="aFa">复应为诸已灌顶弟子。<a id="a-Fb"></a>令其圆满寂静法故。<a id="a-Fc"></a>为除其灾障故。<a id="a-Fd"></a>应与作护摩法。<a id="a-Fe"></a>于灌顶坛火天方。<a id="a-Ff"></a>不应绝远。<a id="a-Fg"></a>作四肘坛。<a id="a-Fh"></a>高一磔手。<a id="a-Fi"></a>中凿君茶。<a id="a-Fj"></a>径圆一肘。<a id="a-Fk"></a>深十二指。<a id="a-Fl"></a>好净泥拭。<a id="a-Fm"></a>两重作椽。<a id="a-Fn"></a>内椽高阔各一指。<a id="a-Fo"></a>外椽高阔各有四指。<a id="a-Fp"></a>底须平正。<a id="a-Fq"></a>即于其底。<a id="a-Fr"></a>泥作轮像。<a id="a-Fs"></a>式跋折啰像。<a id="a-Ft"></a>柄向南出。<a id="a-Fu"></a>如世丁字。<a id="a-Fv"></a>柄长四指。<a id="a-Fw"></a>阔亦四指。<a id="a-Fx"></a>横头长八指。<a id="a-Fy"></a>高阔各四指。<a id="a-Fz"></a>次外作土台。<a id="a-G0"></a>形如莲叶。<a id="a-G1"></a>次外敷师坐位。<a id="a-G2"></a>君茶周围布吉祥草。<a id="a-G3"></a>为圣众坐位。<a id="a-G4"></a>洒净香水。<a id="a-G5"></a>敷草洒水。<a id="a-G6"></a>皆顺转作。<a id="a-G7"></a>应以酥酪乳蜜乳糜饼果五谷者谓稻谷菉豆油麻小麦等是。<a id="a-G8"></a>取吉祥树为柴。<a id="a-G9"></a>如无此树。<a id="a-GA"></a>取有白汁树代之。<a id="a-GB"></a>谓谷桑等是。<a id="a-GC"></a>齐整短截。<a id="a-GD"></a>别取小枝如拇指大。<a id="a-GE"></a>长十二指。<a id="a-GF"></a>一百八枚。<a id="a-GG"></a>酥谷及柴。<a id="a-GH"></a>并置台右。<a id="a-GI"></a>若不能凿作君茶即以赤色画其形状。<a id="a-GJ"></a>中安火炉。<a id="a-GK"></a>余如上若。<a id="a-GL"></a>师北面坐。<a id="a-GM"></a>引诸弟子。<a id="a-GN"></a>左次列跪。<a id="a-GO"></a>取先净火。<a id="a-GP"></a>或新钻者。<a id="a-GQ"></a>以香水二具。<a id="a-GR"></a>置其台上。<a id="a-GS"></a>一供养佛菩萨。<a id="a-GT"></a>一供火天洒水作净。<a id="a-GU"></a>置君茶内。<a id="a-GV"></a>已诵此密语。</p>
  <p id="aGW">南莫三漫多　跋折啰南怛[口*賴]旃茶摩诃路洒那萨发啰耶　吽唅(引)摩含(二合)</p>
  <p id="aGX">诵此密语三遍。<a id="a-GY"></a>净水洒火。<a id="a-GZ"></a>并洒茅草诸供具等。</p>
  <p id="aGa">次即然火。<a id="a-Gb"></a>勿以口吹。<a id="a-Gc"></a>当以物扇。<a id="a-Gd"></a>取白檀香泥。<a id="a-Ge"></a>遍涂君茶。<a id="a-Gf"></a>以白香花。<a id="a-Gg"></a>散台四面。<a id="a-Gh"></a>于火焰中。<a id="a-Gi"></a>想有啰(上)字。<a id="a-Gj"></a>变为火天。<a id="a-Gk"></a>白色发黄。<a id="a-Gl"></a>三目四臂。<a id="a-Gm"></a>右边二手。<a id="a-Gn"></a>一执君持。<a id="a-Go"></a>一手执杖。<a id="a-Gp"></a>左边二手。<a id="a-Gq"></a>一作无畏相(直前舒掌竖掌向外)一捻数珠。<a id="a-Gr"></a>想火天身遍生火焰。<a id="a-Gs"></a>次执香炉。<a id="a-Gt"></a>请佛菩萨。<a id="a-Gu"></a>所请法式。<a id="a-Gv"></a>如大坛中说。<a id="a-Gw"></a>谛想诸佛菩萨。<a id="a-Gx"></a>皆来赴会。<a id="a-Gy"></a>坐吉祥草。<a id="a-Gz"></a>其师观羽作无畏相。<a id="a-H0"></a>止羽握腕。<a id="a-H1"></a>如臂钏像。<a id="a-H2"></a>即召火天。<a id="a-H3"></a>诵此密语。</p>
  <p id="aH4">唵　婀揭娜多曳(平)儞卑(必迦反)儞跛耶　儞嚩(无可反)湿尾穰(而佉反上)系哩　使萨哆三摩釳哩呬(上)怛嚩(无可反)婀虎低摩贺嚂婀萨民　散儞系睹婆嚩　唵　阿揭娜曳贺卑(卑迦反)劫弊(毗迦反)婆呵那耶儞卑(必也反)儞跛耶　萨婆诃。</p>
  <p id="aH5">诵此密语时。<a id="a-H6"></a>想有火天。<a id="a-H7"></a>来依如上所想身中。<a id="a-H8"></a>即以香水。<a id="a-H9"></a>弹手洒火。<a id="a-HA"></a>次执祭杓。<a id="a-HB"></a>酌上酥油乳蜜等物。<a id="a-HC"></a>各三杓。<a id="a-HD"></a>以沃火中。<a id="a-HE"></a>以祭火天。<a id="a-HF"></a>或和杂一处。<a id="a-HG"></a>共酌三杓。<a id="a-HH"></a>亦得。<a id="a-HI"></a>祭时每杓诵此密语一遍。<a id="a-HJ"></a>密语曰。</p>
  <p id="aHK">纳莫三漫多勃陀南　唵婀伽娜曳(平)萨婆呵。</p>
  <p id="aHL">师以止羽执金刚杵。<a id="a-HM"></a>以檀度。<a id="a-HN"></a>钩弟子观羽智度。<a id="a-HO"></a>别以小杓。<a id="a-HP"></a>如前沃火。<a id="a-HQ"></a>人各各二十一杓。<a id="a-HR"></a>一一心念诸佛菩萨及火天。<a id="a-HS"></a>于五部中心密语。<a id="a-HT"></a>随喜诵之。<a id="a-HU"></a>一杓一遍。<a id="a-HV"></a>以用供养若须除灾者。<a id="a-HW"></a>诵此密语。</p>
  <p id="aHX">纳莫三漫多　勃驮南　婀摩诃扇地(平)伽多摩诃扇陀迦罗钵唎舍忙达摩涅哩若(人者反)多萨破婆窣睹婆达摩三漫多　钵啰多萨婆诃。</p>
  <p id="aHY">一一弟子准此作之。<a id="a-HZ"></a>若阿阇梨法。<a id="a-Ha"></a>加诵之至一百八遍。<a id="a-Hb"></a>又以酥油乳蜜等。<a id="a-Hc"></a>相拌和已。<a id="a-Hd"></a>小杓酌之。<a id="a-He"></a>数至一百八遍。<a id="a-Hf"></a>沃火供养。<a id="a-Hg"></a>每杓诵上大乘三摩耶百字密语一遍。<a id="a-Hh"></a>若意欲别须供养诸菩萨等。<a id="a-Hi"></a>即各随诵本心密语。<a id="a-Hj"></a>或三七。<a id="a-Hk"></a>七七。<a id="a-Hl"></a>随意沃之。<a id="a-Hm"></a>以上一百八枚小柴。<a id="a-Hn"></a>一一两头。<a id="a-Ho"></a>刺酥蜜中。<a id="a-Hp"></a>时时投火。<a id="a-Hq"></a>所作法已。<a id="a-Hr"></a>次应供养给施如上所说座后外八方诸天神眷属等。<a id="a-Hs"></a>准前诵密语法。<a id="a-Ht"></a>酌沃火中。<a id="a-Hu"></a>如是作已。<a id="a-Hv"></a>师出洗手。<a id="a-Hw"></a>还归本座。<a id="a-Hx"></a>如前酌三杓。<a id="a-Hy"></a>供养火天讫。<a id="a-Hz"></a>告弟子言。<a id="a-I0"></a>汝已具足得灌顶法。<a id="a-I1"></a>假使以诸世间种种供养。<a id="a-I2"></a>不如己身奉施诸佛菩萨。<a id="a-I3"></a>汝应各发如是心。<a id="a-I4"></a>令诸弟子各自发愿已。<a id="a-I5"></a>师应手执香炉。<a id="a-I6"></a>遍供养佛菩萨及火天已。<a id="a-I7"></a>即诵密语。<a id="a-I8"></a>请归本处。<a id="a-I9"></a>即从座起。<a id="a-IA"></a>就大坛位。<a id="a-IB"></a>告弟子言。<a id="a-IC"></a>诸佛为利益一切众生故。<a id="a-ID"></a>说此殊胜福田妙法。<a id="a-IE"></a>汝应随力。<a id="a-IF"></a>各办香花。<a id="a-IG"></a>供养大众。<a id="a-IH"></a>能令汝得无量果报。<a id="a-II"></a>复为供养一切如来及金刚部众。<a id="a-IJ"></a>应以羯磨契。<a id="a-IK"></a>及三摩耶契如上供养。<a id="a-IL"></a>复以金刚赞叹密语。<a id="a-IM"></a>作四种密供养法已。<a id="a-IN"></a>诵此伽他曰。</p>
  <p id="aIO">金刚萨埵摄授故　　得成无上金刚宝</p>
  <p id="aIP">今以金刚法歌咏　　愿为我作金刚事</p>
  <p id="aIQ">复以金刚舞合掌。<a id="a-IR"></a>及金刚戏笑等。<a id="a-IS"></a>作密供养法。</p>
  <p id="aIT">次应手执香花。<a id="a-IU"></a>供养外坛圣众已。<a id="a-IV"></a>告诸弟子言。<a id="a-IW"></a>汝等各随力能。<a id="a-IX"></a>供养诸佛。<a id="a-IY"></a>彼等修供养毕。<a id="a-IZ"></a>为欲护诸弟子身故。<a id="a-Ia"></a>应于诸佛菩萨所。<a id="a-Ib"></a>请所献花香果饼等少分。<a id="a-Ic"></a>各各分赐诸弟子。<a id="a-Id"></a>复令重作要誓。<a id="a-Ie"></a>如上所说。<a id="a-If"></a>不得辄说此法。<a id="a-Ig"></a>作教诫已。<a id="a-Ih"></a>令弟子各还本位。<a id="a-Ii"></a>师即随力。<a id="a-Ij"></a>如常念诵礼赞已。<a id="a-Ik"></a>即请坛中佛菩萨。<a id="a-Il"></a>及眷属等。<a id="a-Im"></a>归本土。<a id="a-In"></a>即竖结萨埵金刚契。<a id="a-Io"></a>诵此密语。</p>
  <p id="aIp">唵　讫哩睹嚩(已作胜上也)萨婆萨埵(一切众生也)遏他(利益)悉提(成就)捺多(授与也)曳(入)他努(随愿)伽[木*奢]达凡(三合归还)勃陀蜜洒盐(佛国土)布那啰虐(鱼伽反上)么娜耶微(无桂反复垂降赴也)唵跋折啰　萨埵牟。</p>
  <p id="aIq">论曰已作胜上利益成就。<a id="a-Ir"></a>授与一切众生竟。<a id="a-Is"></a>愿一切诸佛菩萨。<a id="a-It"></a>归还本国。<a id="a-Iu"></a>若重请召。<a id="a-Iv"></a>惟愿降赴。</p>
  <p id="aIw">此契及密语。<a id="a-Ix"></a>一切坛中。<a id="a-Iy"></a>请佛菩萨诸部眷属还本处者。<a id="a-Iz"></a>皆悉同用。</p>
 </body>
</html>