<!doctype html>
<html id="z3IBTzOU7" data-ver="1323">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">佛说华手经卷第三</h1>
  <h2 id="a2">无忧品第十二</h2>
  <p id="a3">尔时佛告弥勒菩萨言。<a id="a-4"></a>阿逸多。<a id="a-5"></a>何等名为真菩萨心。<a id="a-6"></a>菩萨心者。<a id="a-7"></a>不可思量不可宣示。<a id="a-8"></a>我今欲说譬喻证明此心。<a id="a-9"></a>阿逸多。<a id="a-A"></a>乃往过去无量无边阿僧祇劫。<a id="a-B"></a>尔时有佛。<a id="a-C"></a>号曰安王如来应供正遍知明行足善逝世间解无上士调御丈夫天人师佛世尊。<a id="a-D"></a>是安王佛寿八万四千岁。<a id="a-E"></a>有三大会。<a id="a-F"></a>初会说法七十亿人得阿罗汉。<a id="a-G"></a>第二大会九十亿人得阿罗汉。<a id="a-H"></a>第三大会满百亿人得阿罗汉。<a id="a-I"></a>诸漏已尽所作已办。<a id="a-J"></a>弃舍重担逮得己利。<a id="a-K"></a>尽诸有结正智解脱。<a id="a-L"></a>时有灌顶大王名师子德王。<a id="a-M"></a>大夫人有二太子。<a id="a-N"></a>一名无忧。<a id="a-O"></a>二名离忧。<a id="a-P"></a>一时俱生。<a id="a-Q"></a>是二王子共戏殿上。<a id="a-R"></a>见安王佛大众围绕入喜见城。<a id="a-S"></a>即时无忧谓离忧曰。<a id="a-T"></a>见安王佛从彼来耶。<a id="a-U"></a>离忧言见。<a id="a-V"></a>时无忧言。<a id="a-W"></a>我等可作如安王佛。<a id="a-X"></a>即为离忧而说偈言。</p>
  <p id="aY">离忧汝且观　　是安王世尊</p>
  <p id="aZ">大众所敬绕　　安祥从彼来</p>
  <p id="aa">我生如是心　　欲求无上道</p>
  <p id="ab">度生老病死　　一切苦众生</p>
  <p id="ac">贪嫉恚慢故　　而作众罪业</p>
  <p id="ad">作众罪业已　　轮转诸恶趣</p>
  <p id="ae">我当求佛道　　度此等众生</p>
  <p id="af">离忧汝亦当　　发此无上心</p>
  <p id="ag">诸佛甚难值　　如优昙钵华</p>
  <p id="ah">尔时离忧。<a id="a-i"></a>以偈答言。</p>
  <p id="aj">言说无所成　　世多说不行</p>
  <p id="ak">我不以言说　　但心行菩提</p>
  <p id="al">世多言作佛　　不能如说行</p>
  <p id="am">是人皆虚言　　终无实果报</p>
  <p id="an">若但以言说　　而能得佛道</p>
  <p id="ao">一切言说者　　皆应得作佛</p>
  <p id="ap">尔时无忧。<a id="a-q"></a>重说偈言。</p>
  <p id="ar">若如汝发心　　是则为悭贪</p>
  <p id="as">畏诸乞求故　　发心而无言</p>
  <p id="at">大人请众生　　等施财法分</p>
  <p id="au">一切无所吝　　但欲成菩提</p>
  <p id="av">若如是发心　　名为懈怠者</p>
  <p id="aw">恐不如说行　　是则为可耻</p>
  <p id="ax">汝疑无上道　　无量难独成</p>
  <p id="ay">预生如是心　　故不敢发言</p>
  <p id="az"></p>
  <p id="a10">我得见世尊　　而从非道行</p>
  <p id="a11">今当修正道　　诸佛之所赞</p>
  <p id="a12">尔时无忧。<a id="a-13"></a>又说偈言。</p>
  <p id="a14">若人惜身命　　犹汝来求道</p>
  <p id="a15">是人为自利　　不能益众生</p>
  <p id="a16">我不惜身命　　愿受诸勤苦</p>
  <p id="a17">为利益众生　　度众苦恼者</p>
  <p id="a18">见佛即是道　　不应更余求</p>
  <p id="a19">凡夫行正道　　实堕邪径中</p>
  <p id="a1A">众生在邪道　　见是正是邪</p>
  <p id="a1B">贪著即魔缚　　则远离世道</p>
  <p id="a1C">我愿常值佛　　常愿得出家</p>
  <p id="a1D">常净修梵行　　世世度众生</p>
  <p id="a1E">常安住善法　　常持佛法藏</p>
  <p id="a1F">以是所持法　　大利益众生</p>
  <p id="a1G">常发行精进　　闻法即解义</p>
  <p id="a1H">常住于禅定　　功德故高尊</p>
  <p id="a1I">阿逸多。<a id="a-1J"></a>是二王子说此偈已。<a id="a-1K"></a>于安王佛所出家修道。<a id="a-1L"></a>各相谓言。<a id="a-1M"></a>我先作佛。<a id="a-1N"></a>时无忧比丘谓离忧曰。<a id="a-1O"></a>汝以何行欲先作佛。<a id="a-1P"></a>离忧答言。<a id="a-1Q"></a>我发心为一一众生。<a id="a-1R"></a>于万亿劫受地狱苦而心无悔。<a id="a-1S"></a>至得阿耨多罗三藐三菩提。<a id="a-1T"></a>我以如是坚固庄严。<a id="a-1U"></a>又以堪忍柔和之心。<a id="a-1V"></a>假使有人从东方来。<a id="a-1W"></a>持诸粪火屎尿毒瓶。<a id="a-1X"></a>击我头上。<a id="a-1Y"></a>我于尔时。<a id="a-1Z"></a>不生瞋恨不恶眼视亦不呵骂。<a id="a-1a"></a>但作是念。<a id="a-1b"></a>我今行忍为求佛法生佛智慧。<a id="a-1c"></a>欲令此人得灭度故。<a id="a-1d"></a>若我瞋恨与彼何异。<a id="a-1e"></a>我是行人彼非行者。<a id="a-1f"></a>我不应起非行者业。<a id="a-1g"></a>行者之业我所应起。<a id="a-1h"></a>所谓自断瞋恨。<a id="a-1i"></a>亦断无量众生瞋恨而为说法。<a id="a-1j"></a>我为阿耨多罗三藐三菩提故如是庄严。<a id="a-1k"></a>尔时无忧问离忧曰。<a id="a-1l"></a>汝见是心以如是心发庄严耶。<a id="a-1m"></a>离忧答言。<a id="a-1n"></a>若无是心则无庄严。<a id="a-1o"></a>若无庄严云何当有菩萨修道。<a id="a-1p"></a>是故当知。<a id="a-1q"></a>有是心故。<a id="a-1r"></a>菩萨修道出于世间。<a id="a-1s"></a>无忧比丘语离忧言。<a id="a-1t"></a>莫作此说。<a id="a-1u"></a>有是心故故有庄严。<a id="a-1v"></a>所以者何。<a id="a-1w"></a>心空如幻念念生灭。<a id="a-1x"></a>若空如幻念念生灭。<a id="a-1y"></a>是法无相亦无无相。<a id="a-1z"></a>离忧。<a id="a-20"></a>若有若无皆名为见。<a id="a-21"></a>若有是见皆是邪见。<a id="a-22"></a>若是邪见即是邪道。<a id="a-23"></a>不名菩提。<a id="a-24"></a>是人远离菩提之道。<a id="a-25"></a>无所希望。<a id="a-26"></a>是故当知。<a id="a-27"></a>有无等法皆是戏论。<a id="a-28"></a>戏论法者。<a id="a-29"></a>菩萨不应亲近修习。<a id="a-2A"></a>何法菩萨所应习近。<a id="a-2B"></a>无法菩萨所应习近。<a id="a-2C"></a>所以者何。<a id="a-2D"></a>若法可习是则非法。<a id="a-2E"></a>是故菩萨于一切法不应乐著。<a id="a-2F"></a>所以者何。<a id="a-2G"></a>是阿耨多罗三藐三菩提。<a id="a-2H"></a>非著法故。<a id="a-2I"></a>若菩萨如是得解亦是非法。<a id="a-2J"></a>所以者何。<a id="a-2K"></a>非得解相是名菩提。<a id="a-2L"></a>菩萨有如是知如是观者。<a id="a-2M"></a>亦堕非法。<a id="a-2N"></a>所以者何。<a id="a-2O"></a>无解脱相是名菩提。<a id="a-2P"></a>若菩萨如是修习。<a id="a-2Q"></a>我于是法当如是证。<a id="a-2R"></a>即堕非法。<a id="a-2S"></a>所以者何。<a id="a-2T"></a>无性无说是名菩提。<a id="a-2U"></a>尔时离忧。<a id="a-2V"></a>谓无忧言。<a id="a-2W"></a>若菩提有汝当言有。<a id="a-2X"></a>无应言无。<a id="a-2Y"></a>汝何以故。<a id="a-2Z"></a>于阿耨多罗三藐三菩提中。<a id="a-2a"></a>都无所说。<a id="a-2b"></a>无忧答言。<a id="a-2c"></a>汝善知识。<a id="a-2d"></a>菩提名为非戏论法。<a id="a-2e"></a>汝莫戏论若有若无。<a id="a-2f"></a>所以者何。<a id="a-2g"></a>诸有戏论皆非菩提。<a id="a-2h"></a>若无戏论即是菩提。<a id="a-2i"></a>时离忧言。<a id="a-2j"></a>善知识。<a id="a-2k"></a>我于汝说不解义趣。<a id="a-2l"></a>谓诸戏论皆非菩提。<a id="a-2m"></a>无戏论法是即菩提。<a id="a-2n"></a>无忧答言。<a id="a-2o"></a>汝善知识。<a id="a-2p"></a>可共诣佛请决所疑。<a id="a-2q"></a>时二比丘俱诣佛所。<a id="a-2r"></a>顶礼佛足于一面坐。<a id="a-2s"></a>离忧比丘以先所论具向佛说。<a id="a-2t"></a>时安王佛可无忧言。<a id="a-2u"></a>善哉善哉。<a id="a-2v"></a>既印可已。<a id="a-2w"></a>告离忧曰。<a id="a-2x"></a>如无忧言。<a id="a-2y"></a>谓有戏论皆非菩提。<a id="a-2z"></a>无戏论法是则菩提。<a id="a-30"></a>所以者何。<a id="a-31"></a>离诸戏论是名菩提。<a id="a-32"></a>云何为离。<a id="a-33"></a>一切戏论皆悉寂灭。<a id="a-34"></a>何名戏论。<a id="a-35"></a>色阴戏论。<a id="a-36"></a>受想行阴识阴戏论。<a id="a-37"></a>戒品定品慧品戏论。<a id="a-38"></a>少欲知足苦行头陀易满易养空闲静处。<a id="a-39"></a>皆是戏论。<a id="a-3A"></a>是诸戏论从何处起。<a id="a-3B"></a>皆从忆想分别故起。<a id="a-3C"></a>何谓分别。<a id="a-3D"></a>谓分别色受想行识。<a id="a-3E"></a>分别戒品定品慧品少欲知足诸善法等。<a id="a-3F"></a>若分别色即是非色。<a id="a-3G"></a>是分别中。<a id="a-3H"></a>则无戒品定品慧品少欲知足行头陀等。<a id="a-3I"></a>是分别中亦无色空。<a id="a-3J"></a>又若分别受想行识即是非识。<a id="a-3K"></a>是分别中。<a id="a-3L"></a>则无戒品定品慧品少欲知足行头陀等。<a id="a-3M"></a>是分别中亦无识空。<a id="a-3N"></a>能如此知是慧亦空。<a id="a-3O"></a>如是空中。<a id="a-3P"></a>无有诸相若一若异。<a id="a-3Q"></a>是名菩提。<a id="a-3R"></a>尔时离忧。<a id="a-3S"></a>闻说是法逮无生忍。<a id="a-3T"></a>又亦得知是菩提心。<a id="a-3U"></a>以是心故名为菩萨。<a id="a-3V"></a>时二菩萨。<a id="a-3W"></a>观如是法信解随顺。<a id="a-3X"></a>八万岁中常勤精进。<a id="a-3Y"></a>经行不息未曾睡卧。<a id="a-3Z"></a>八万岁中不生贪欲恚痴之心。<a id="a-3a"></a>是二菩萨于此命终。<a id="a-3b"></a>即生下方第千世界妙肩佛所俱共出家。<a id="a-3c"></a>自识宿命精进如前。<a id="a-3d"></a>如是展转从一佛所至一佛所。<a id="a-3e"></a>得值六百八千万亿诸佛世尊。<a id="a-3f"></a>于诸佛法。<a id="a-3g"></a>常得出家精进如前。<a id="a-3h"></a>然后无忧先得作佛号上众严。<a id="a-3i"></a>离忧菩萨于余佛国。<a id="a-3j"></a>后得作佛号曰上众。<a id="a-3k"></a>佛告弥勒。<a id="a-3l"></a>是二佛法广宣流布。<a id="a-3m"></a>寿命无量阿僧祇劫。<a id="a-3n"></a>阿逸多。<a id="a-3o"></a>是名菩萨摩诃萨心。<a id="a-3p"></a>无来无去无所贪著无生无灭无住无动。<a id="a-3q"></a>若有众生起是心者。<a id="a-3r"></a>则为希有。<a id="a-3s"></a>尔时世尊。<a id="a-3t"></a>欲明此义。<a id="a-3u"></a>而说偈言。</p>
  <p id="a3v">佛灯出于世　　万亿劫难值</p>
  <p id="a3w">如优昙钵华　　时时乃一现</p>
  <p id="a3x">深发菩提心　　正行佛道者</p>
  <p id="a3y">如是大菩萨　　世间亦难遇</p>
  <p id="a3z">是故若有人　　能发此大心</p>
  <p id="a40">斯人当作佛　　处众师子吼</p>
  <p id="a41">自在师子吼　　能转净法轮</p>
  <p id="a42">佛神通无碍　　皆在初心中</p>
  <p id="a43">佛相三十二　　十八不共法</p>
  <p id="a44">是法及诸相　　皆在初心中</p>
  <p id="a45">诸佛不虚行　　象王回观法</p>
  <p id="a46">及无见顶相　　皆在初心中</p>
  <p id="a47">布施持戒忍　　精进禅智慧</p>
  <p id="a48">此诸波罗蜜　　皆在初心中</p>
  <p id="a49">如是等功德　　及余诸佛法</p>
  <p id="a4A">当知是一切　　皆在初心中</p>
  <p id="a4B">声闻戒定慧　　及众神通力</p>
  <p id="a4C">如是诸善法　　亦在初心中</p>
  <p id="a4D">若我本不发　　无上菩提心</p>
  <p id="a4E">今则不能得　　一切佛智慧</p>
  <p id="a4F">尚不能自得　　况令众生闻</p>
  <p id="a4G">声闻弟子众　　亦不出世间</p>
  <p id="a4H">若深行因缘　　证辟支佛道</p>
  <p id="a4I">为世作福田　　入无余泥洹</p>
  <p id="a4J">是等诸功德　　亦在初心中</p>
  <p id="a4K">世间出世间　　一切诸乐具</p>
  <p id="a4L">当知此等事　　皆由菩提心</p>
  <p id="a4M">汝等观是心　　所得之报果</p>
  <p id="a4N">无量无数劫　　不能尽其边</p>
  <p id="a4O">汝等观是心　　念念常生灭</p>
  <p id="a4P">如幻无所有　　而得大果报</p>
  <p id="a4Q">是心属因缘　　无一决定相</p>
  <p id="a4R">如是不定心　　能得大果报</p>
  <p id="a4S">是心不在缘　　亦不离众缘</p>
  <p id="a4T">非有亦非无　　而起大果报</p>
  <p id="a4U">智者知是心　　能生佛智慧</p>
  <p id="a4V">谁当不贵重　　唯除贪著者</p>
  <p id="a4W">若人依止色　　依受想行识</p>
  <p id="a4X">于法作二相　　以虚诳自缚</p>
  <p id="a4Y">如人在虚空　　自谓我有缚</p>
  <p id="a4Z">是人自系故　　常缚果报中</p>
  <p id="a4a">是故知心性　　虚诳无所有</p>
  <p id="a4b">不应生疑见　　是心非定相</p>
  <p id="a4c">是心及众缘　　皆空无自性</p>
  <p id="a4d">若人如是知　　终不退菩提</p>
  <p id="a4e">若法性自空　　是法即无生</p>
  <p id="a4f">一切无生法　　是名真智种</p>
  <p id="a4g">若人如是知　　我授菩提记</p>
  <p id="a4h">不以阴离阴　　而可得受记</p>
  <p id="a4i">若知法无相　　亦不取此慧</p>
  <p id="a4j">如是正智者　　是名真发心</p>
  <p id="a4k">得是坚固心　　斯人则能忍</p>
  <p id="a4l">恶口诸毁辱　　刀杖等众苦</p>
  <p id="a4m">若人得是忍　　则无贪恚心</p>
  <p id="a4n">自得利不高　　亦不嫉他人</p>
  <p id="a4o">能通达是忍　　灭有无二边</p>
  <p id="a4p">斯人于世间　　能行不坏智</p>
  <p id="a4q">是故当修此　　空无性法忍</p>
  <p id="a4r">我本亦修习　　故得成菩提</p>
  <p data-pb></p>
  <h2 id="a4s">中说品第十三</h2>
  <p id="a4t">尔时东方。<a id="a-4u"></a>过六万八千阿僧祇界。<a id="a-4v"></a>有世界名上意。<a id="a-4w"></a>是中有佛号曰空性。<a id="a-4x"></a>今现在。<a id="a-4y"></a>是空性佛与月菩萨摩诃萨。<a id="a-4z"></a>授阿耨多罗三藐三菩提记。<a id="a-50"></a>时月菩萨见大光明闻大音声。<a id="a-51"></a>问彼佛言。<a id="a-52"></a>是为何佛光明音声。<a id="a-53"></a>彼佛答言。<a id="a-54"></a>西方去此。<a id="a-55"></a>过六万八千阿僧祇界。<a id="a-56"></a>有世界名娑婆。<a id="a-57"></a>佛号释迦文。<a id="a-58"></a>今现在说菩萨藏经。<a id="a-59"></a>是为彼佛光明音声。<a id="a-5A"></a>时月菩萨白空性佛言。<a id="a-5B"></a>世尊。<a id="a-5C"></a>我欲诣彼娑婆世界见释迦文佛礼事供养。<a id="a-5D"></a>及见彼土具足庄严大菩萨众。<a id="a-5E"></a>彼佛答言。<a id="a-5F"></a>欲往随意。<a id="a-5G"></a>时月菩萨即从座起。<a id="a-5H"></a>顶礼佛足绕已欲去。<a id="a-5I"></a>时空性佛。<a id="a-5J"></a>持白莲华与月菩萨。<a id="a-5K"></a>作如是言。<a id="a-5L"></a>汝持此华与释迦文。<a id="a-5M"></a>并称我言问讯彼佛。<a id="a-5N"></a>少恼少病起居轻利气力强耶。<a id="a-5O"></a>时月菩萨如大力士屈伸臂顷。<a id="a-5P"></a>于彼佛土忽然不现。<a id="a-5Q"></a>到此世界至王舍城。<a id="a-5R"></a>行诣竹园。<a id="a-5S"></a>顶礼佛足于一面立。<a id="a-5T"></a>而白佛言。<a id="a-5U"></a>空性如来问讯世尊。<a id="a-5V"></a>少恼少病起居轻利游步安耶。<a id="a-5W"></a>以此莲华持与世尊。<a id="a-5X"></a>时佛受华问月菩萨言。<a id="a-5Y"></a>善男子。<a id="a-5Z"></a>彼空性佛少病少恼气力安不。<a id="a-5a"></a>时月菩萨白世尊曰。<a id="a-5b"></a>空性如来于彼世界安隐无恙。</p>
  <p id="a5c">东方去此过于四万阿僧祇界。<a id="a-5d"></a>有世界名妙陀罗尼。<a id="a-5e"></a>是中有佛号名闻力王。<a id="a-5f"></a>今现在为智流布菩萨摩诃萨。<a id="a-5g"></a>授阿耨多罗三藐三菩提记。<a id="a-5h"></a>时此菩萨见大光明闻大音声。<a id="a-5i"></a>问名闻力王佛言。<a id="a-5j"></a>世尊。<a id="a-5k"></a>今此光明及大音声。<a id="a-5l"></a>是谁所为。<a id="a-5m"></a>彼佛答言。<a id="a-5n"></a>西方去此。<a id="a-5o"></a>过于四万阿僧祇界。<a id="a-5p"></a>有世界名娑婆。<a id="a-5q"></a>佛号释迦文。<a id="a-5r"></a>今现在为诸菩萨说断众生疑令众欢喜菩萨藏经。<a id="a-5s"></a>是为彼佛光明音声。<a id="a-5t"></a>时智流布菩萨。<a id="a-5u"></a>白彼佛言。<a id="a-5v"></a>世尊。<a id="a-5w"></a>我欲往诣彼娑婆世界见释迦文佛礼事供养。<a id="a-5x"></a>及见彼土具足庄严大菩萨众。<a id="a-5y"></a>彼佛答言。<a id="a-5z"></a>欲往随意。<a id="a-60"></a>时智流布既蒙听许。<a id="a-61"></a>顶礼佛足绕已欲去。<a id="a-62"></a>时名闻力王佛。<a id="a-63"></a>即以一裹赤末栴檀。<a id="a-64"></a>而与之曰。<a id="a-65"></a>汝持此香与释迦文。<a id="a-66"></a>并以我言问讯彼佛。<a id="a-67"></a>少恼少病起居轻利气力安耶。<a id="a-68"></a>时彼菩萨如大力士屈伸臂顷。<a id="a-69"></a>于彼佛土忽然不现。<a id="a-6A"></a>到此世界至王舍城。<a id="a-6B"></a>行诣竹园顶礼佛足于一面立。<a id="a-6C"></a>而白佛言。<a id="a-6D"></a>名闻力王佛问讯世尊。<a id="a-6E"></a>少病少恼起居轻利游步安耶。<a id="a-6F"></a>以此末香持与世尊。<a id="a-6G"></a>佛受香已而问之曰。<a id="a-6H"></a>名闻力王佛少病少恼气力安不。<a id="a-6I"></a>彼菩萨言。<a id="a-6J"></a>名闻世尊于彼世界安隐无恙。</p>
  <p id="a6K">东方去此。<a id="a-6L"></a>过三万九千阿僧祇界。<a id="a-6M"></a>有世界名月出光。<a id="a-6N"></a>是中有佛号曰放光。<a id="a-6O"></a>今现在为明轮菩萨摩诃萨。<a id="a-6P"></a>授阿耨多罗三藐三菩提记。<a id="a-6Q"></a>时明轮菩萨。<a id="a-6R"></a>见大光明闻謦欬声。<a id="a-6S"></a>问放光佛言。<a id="a-6T"></a>世尊。<a id="a-6U"></a>是为何佛光明音声。<a id="a-6V"></a>彼佛答言。<a id="a-6W"></a>西方去此。<a id="a-6X"></a>三万九千阿僧祇界。<a id="a-6Y"></a>有世界名娑婆。<a id="a-6Z"></a>是中有佛号释迦文。<a id="a-6a"></a>今现在为诸菩萨。<a id="a-6b"></a>说断众生疑令众欢喜菩萨藏经。<a id="a-6c"></a>是为彼佛光明音声。<a id="a-6d"></a>时明轮菩萨。<a id="a-6e"></a>白放光佛言。<a id="a-6f"></a>世尊我欲诣彼娑婆世界见释迦文佛礼事供养。<a id="a-6g"></a>及见彼土具足庄严大菩萨众。<a id="a-6h"></a>彼佛答言。<a id="a-6i"></a>欲往随意。<a id="a-6j"></a>时明轮菩萨既蒙听许。<a id="a-6k"></a>顶礼佛足绕已欲去。<a id="a-6l"></a>彼佛即以一大莲华与明轮曰。<a id="a-6m"></a>汝持此华与释迦文。<a id="a-6n"></a>并称我言问讯彼佛。<a id="a-6o"></a>少病少恼起居轻利游步强耶。<a id="a-6p"></a>时彼菩萨如大力士屈伸臂顷。<a id="a-6q"></a>于彼佛土忽然不现。<a id="a-6r"></a>到此世界至王舍城。<a id="a-6s"></a>行诣竹园顶礼佛足于一面立。<a id="a-6t"></a>而白佛言。<a id="a-6u"></a>放光如来问讯世尊。<a id="a-6v"></a>少病少恼气力安不。<a id="a-6w"></a>以此莲华持与世尊。<a id="a-6x"></a>佛受华已。<a id="a-6y"></a>而问之曰。<a id="a-6z"></a>放光如来游步康耶。<a id="a-70"></a>明轮答言。<a id="a-71"></a>放光世尊于彼世界安隐无恙。</p>
  <p id="a72">东方去此。<a id="a-73"></a>度三万八千阿僧祇界。<a id="a-74"></a>有世界名袈裟相。<a id="a-75"></a>是中有佛号曰离垢。<a id="a-76"></a>今现在为无边宝严菩萨摩诃萨。<a id="a-77"></a>授阿耨多罗三藐三菩提记。<a id="a-78"></a>时无边宝严菩萨。<a id="a-79"></a>见大光明闻謦欬声。<a id="a-7A"></a>问离垢佛言。<a id="a-7B"></a>是为何佛光明音声。<a id="a-7C"></a>彼佛答言。<a id="a-7D"></a>西方去此。<a id="a-7E"></a>过三万八千阿僧祇界。<a id="a-7F"></a>有世界名娑婆。<a id="a-7G"></a>是中有佛号释迦文。<a id="a-7H"></a>今现在为诸菩萨。<a id="a-7I"></a>说断众生疑令众欢喜菩萨藏经。<a id="a-7J"></a>是为彼佛光明音声。<a id="a-7K"></a>时无边宝严菩萨。<a id="a-7L"></a>白彼佛言。<a id="a-7M"></a>世尊。<a id="a-7N"></a>我欲往诣娑婆世界见释迦文佛礼事供养。<a id="a-7O"></a>及欲见彼具足庄严大菩萨众。<a id="a-7P"></a>离垢佛言。<a id="a-7Q"></a>欲往随意。<a id="a-7R"></a>即时彼佛以一袈裟而与之言。<a id="a-7S"></a>汝持此衣与释迦文。<a id="a-7T"></a>并称我言问讯彼佛。<a id="a-7U"></a>少病少恼起居轻利游步安耶。<a id="a-7V"></a>时彼菩萨如大力士屈伸臂顷。<a id="a-7W"></a>于彼佛土忽然不现到此世界至王舍城。<a id="a-7X"></a>行诣竹园顶礼佛足于一面立。<a id="a-7Y"></a>而白佛言。<a id="a-7Z"></a>离垢如来问讯世尊。<a id="a-7a"></a>少病少恼气力安不。<a id="a-7b"></a>持此袈裟以与世尊。<a id="a-7c"></a>佛受衣已而问之曰。<a id="a-7d"></a>离垢如来于彼世界游步安耶。<a id="a-7e"></a>彼菩萨言。<a id="a-7f"></a>离垢世尊于彼世界安隐无恙。</p>
  <p id="a7g">东方去此。<a id="a-7h"></a>过三万七千阿僧祇界。<a id="a-7i"></a>有世界名莲华。<a id="a-7j"></a>是中有佛号杂华生德。<a id="a-7k"></a>今现在为无量精进菩萨摩诃萨。<a id="a-7l"></a>授阿耨多罗三藐三菩提记。<a id="a-7m"></a>时无量精进菩萨。<a id="a-7n"></a>见大光明闻謦欬声。<a id="a-7o"></a>问杂华生德佛言。<a id="a-7p"></a>是为何佛光明音声。<a id="a-7q"></a>彼佛答言。<a id="a-7r"></a>西方去此。<a id="a-7s"></a>过三万七千阿僧祇界。<a id="a-7t"></a>有世界名娑婆。<a id="a-7u"></a>是中有佛号释迦文。<a id="a-7v"></a>今现在为诸菩萨。<a id="a-7w"></a>说断众生疑令众欢喜菩萨藏经。<a id="a-7x"></a>是为彼佛光明音声。<a id="a-7y"></a>时无量精进菩萨白杂华生德佛言。<a id="a-7z"></a>我欲往诣娑婆世界见释迦文佛礼事供养。<a id="a-80"></a>及见彼土具足庄严大菩萨众。<a id="a-81"></a>彼佛答言。<a id="a-82"></a>欲往随意。<a id="a-83"></a>彼佛即以一大莲华而与之曰。<a id="a-84"></a>汝持此华与释迦文。<a id="a-85"></a>并称我言问讯彼佛。<a id="a-86"></a>少病少恼起居轻利游步强耶。<a id="a-87"></a>时彼菩萨如大力士屈伸臂顷。<a id="a-88"></a>于彼佛土忽然不现。<a id="a-89"></a>到此世界至王舍城。<a id="a-8A"></a>诣竹园中顶礼佛足于一面立。<a id="a-8B"></a>而白佛言。<a id="a-8C"></a>杂华生德佛。<a id="a-8D"></a>问讯世尊。<a id="a-8E"></a>少病少恼气力安不。<a id="a-8F"></a>以此莲华持与世尊。<a id="a-8G"></a>佛受华已而问之曰。<a id="a-8H"></a>杂华生德如来。<a id="a-8I"></a>在彼世界游步康耶。<a id="a-8J"></a>彼菩萨言。<a id="a-8K"></a>杂华世尊于彼世界安隐无恙。</p>
  <p id="a8L">东方去此过三万七千阿僧祇界。<a id="a-8M"></a>有世界名一盖。<a id="a-8N"></a>是中有佛号离怖畏。<a id="a-8O"></a>今现在为网明菩萨摩诃萨。<a id="a-8P"></a>授阿耨多罗三藐三菩提记。<a id="a-8Q"></a>时网明菩萨见大光明闻謦欬声。<a id="a-8R"></a>问彼佛言。<a id="a-8S"></a>是为何佛光明音声。<a id="a-8T"></a>彼佛答言。<a id="a-8U"></a>西方去此过三万七千阿僧祇界。<a id="a-8V"></a>有世界名娑婆。<a id="a-8W"></a>是中有佛号释迦文。<a id="a-8X"></a>今现在为诸菩萨。<a id="a-8Y"></a>说断众生疑令众欢喜菩萨藏经。<a id="a-8Z"></a>是为彼佛光明音声。<a id="a-8a"></a>时网明菩萨白离怖畏佛言。<a id="a-8b"></a>我欲往诣娑婆世界见释迦文佛礼事供养。<a id="a-8c"></a>及见彼土具足庄严大菩萨众。<a id="a-8d"></a>彼佛答言。<a id="a-8e"></a>欲往随意。<a id="a-8f"></a>时彼如来。<a id="a-8g"></a>即以百茎五色众华与网明曰。<a id="a-8h"></a>汝持此华与释迦文。<a id="a-8i"></a>并称我言问讯彼佛。<a id="a-8j"></a>少病少恼起居轻利游步安耶。<a id="a-8k"></a>时彼菩萨如大力士屈伸臂顷。<a id="a-8l"></a>于彼佛土忽然不现。<a id="a-8m"></a>到此世界至王舍城。<a id="a-8n"></a>行诣竹园顶礼佛足却住一面。<a id="a-8o"></a>而白佛言。<a id="a-8p"></a>离怖畏佛问讯世尊。<a id="a-8q"></a>少病少恼气力安不。<a id="a-8r"></a>以此众华持与世尊。<a id="a-8s"></a>佛受华已问网明言。<a id="a-8t"></a>离怖畏如来在彼世界游步康耶。<a id="a-8u"></a>网明答言。<a id="a-8v"></a>离怖畏世尊于彼世界安隐无恙。</p>
  <p id="a8w">东方去此过三万六千阿僧祇界。<a id="a-8x"></a>有世界名上清净。<a id="a-8y"></a>是中有佛号曰智聚。<a id="a-8z"></a>今现在为智力菩萨摩诃萨。<a id="a-90"></a>授阿耨多罗三藐三菩提记。<a id="a-91"></a>时智力菩萨见大光明闻大音声。<a id="a-92"></a>问智聚佛言。<a id="a-93"></a>世尊。<a id="a-94"></a>是为何佛光明音声。<a id="a-95"></a>彼佛答言。<a id="a-96"></a>西方去此度三万六千阿僧祇界。<a id="a-97"></a>有世界名娑婆。<a id="a-98"></a>是中有佛号释迦文。<a id="a-99"></a>今现在为诸菩萨。<a id="a-9A"></a>说断众生疑令众欢喜菩萨藏经。<a id="a-9B"></a>是为彼佛光明音声。<a id="a-9C"></a>时智力菩萨白智聚佛言。<a id="a-9D"></a>我欲往诣娑婆世界见释迦文佛礼事供养。<a id="a-9E"></a>及见彼土具足庄严大菩萨众。<a id="a-9F"></a>智聚佛言。<a id="a-9G"></a>欲往随意。<a id="a-9H"></a>时智聚佛持众莲华。<a id="a-9I"></a>而与之曰。<a id="a-9J"></a>汝以此华与释迦文。<a id="a-9K"></a>并称我言问讯彼佛。<a id="a-9L"></a>少病少恼气力轻强。<a id="a-9M"></a>时智力菩萨顶礼佛足绕已而去。<a id="a-9N"></a>余如上说。</p>
  <p id="a9O">东方去此过三万五千阿僧祇界。<a id="a-9P"></a>彼有世界名曰香聚。<a id="a-9Q"></a>是中有佛号栴檀香。<a id="a-9R"></a>今现在为离垢菩萨摩诃萨。<a id="a-9S"></a>授阿耨多罗三藐三菩提记。<a id="a-9T"></a>时离垢菩萨见大光明闻謦欬声。<a id="a-9U"></a>问栴檀香佛言。<a id="a-9V"></a>世尊。<a id="a-9W"></a>是为何佛光明音声。<a id="a-9X"></a>彼佛答言。<a id="a-9Y"></a>西方去此过三万五千阿僧祇界。<a id="a-9Z"></a>有世界名曰娑婆。<a id="a-9a"></a>是中有佛号释迦文。<a id="a-9b"></a>今现在说菩萨藏经。<a id="a-9c"></a>时离垢菩萨白栴檀香佛言。<a id="a-9d"></a>世尊。<a id="a-9e"></a>我欲往诣娑婆世界见释迦文佛礼事供养。<a id="a-9f"></a>及见彼土具足庄严大菩萨众。<a id="a-9g"></a>彼佛答言。<a id="a-9h"></a>欲往随意。<a id="a-9i"></a>彼佛即以末栴檀裹而与之曰。<a id="a-9j"></a>汝持此香与释迦文。<a id="a-9k"></a>时彼菩萨顶礼佛足绕已而去。<a id="a-9l"></a>余如上说。</p>
  <p id="a9m">东方去此过三万五千阿僧祇界。<a id="a-9n"></a>有世界名阿竭流香。<a id="a-9o"></a>是中有佛号大声眼。<a id="a-9p"></a>今现在为利世菩萨摩诃萨。<a id="a-9q"></a>授阿耨多罗三藐三菩提记。<a id="a-9r"></a>时利世菩萨见大光明闻大音声。<a id="a-9s"></a>问大声眼佛言。<a id="a-9t"></a>世尊。<a id="a-9u"></a>是为何佛光明音声。<a id="a-9v"></a>彼佛答言。<a id="a-9w"></a>西方过此三万五千阿僧祇界。<a id="a-9x"></a>彼有世界名曰娑婆。<a id="a-9y"></a>是中有佛名释迦文。<a id="a-9z"></a>今现在为菩萨说断众生疑令众欢喜菩萨藏经。<a id="a-A0"></a>是为彼佛光明音声。<a id="a-A1"></a>时利世菩萨白大声眼佛言。<a id="a-A2"></a>世尊。<a id="a-A3"></a>我欲往诣娑婆世界见释迦文佛礼事供养。<a id="a-A4"></a>及见彼土具足庄严大菩萨众。<a id="a-A5"></a>彼佛答言。<a id="a-A6"></a>欲往随意。<a id="a-A7"></a>彼佛以一高大莲华而与之曰。<a id="a-A8"></a>汝持此华与释迦文。<a id="a-A9"></a>并称我言问讯彼佛。<a id="a-AA"></a>少病少恼气力强耶。<a id="a-AB"></a>时利世菩萨顶礼佛足绕已而去。<a id="a-AC"></a>余如上说。</p>
  <p id="aAD">东方去此度三万四千阿僧祇界。<a id="a-AE"></a>彼有世界名无边聚。<a id="a-AF"></a>是中有佛号曰宝积。<a id="a-AG"></a>今现在为重智菩萨摩诃萨。<a id="a-AH"></a>授阿耨多罗三藐三菩提记。<a id="a-AI"></a>时重智菩萨见大光明闻大音声。<a id="a-AJ"></a>问宝积佛言。<a id="a-AK"></a>世尊。<a id="a-AL"></a>是为何佛光明音声。<a id="a-AM"></a>彼佛答言。<a id="a-AN"></a>西方过此三万四千阿僧祇界。<a id="a-AO"></a>彼有世界名曰娑婆。<a id="a-AP"></a>是中有佛号释迦文。<a id="a-AQ"></a>今现在为菩萨说断众生疑令众欢喜菩萨藏经。<a id="a-AR"></a>是为彼佛光明音声。<a id="a-AS"></a>时重智菩萨白宝积佛言。<a id="a-AT"></a>世尊。<a id="a-AU"></a>我欲诣娑婆世界见释迦文佛礼事供养。<a id="a-AV"></a>及见彼土大菩萨众。<a id="a-AW"></a>彼佛答言。<a id="a-AX"></a>欲往随意。<a id="a-AY"></a>时宝积佛。<a id="a-AZ"></a>即以一茎五色莲华。<a id="a-Aa"></a>而与之曰。<a id="a-Ab"></a>汝持此华与释迦文并称我言问讯彼佛。<a id="a-Ac"></a>少病少恼起居轻利游步强耶。<a id="a-Ad"></a>时彼菩萨顶礼佛足绕已而去。<a id="a-Ae"></a>余如上说。</p>
  <p id="aAf">东方去此过于三万阿僧祇界。<a id="a-Ag"></a>彼有世界名曰众香。<a id="a-Ah"></a>是中有佛号曰香象。<a id="a-Ai"></a>今现在为宝象菩萨摩诃萨。<a id="a-Aj"></a>授阿耨多罗三藐三菩提记。<a id="a-Ak"></a>时宝象菩萨见大光明闻大音声。<a id="a-Al"></a>问香象佛言。<a id="a-Am"></a>此为何佛光明音声。<a id="a-An"></a>彼佛答言。<a id="a-Ao"></a>西方去此过于三万阿僧祇界。<a id="a-Ap"></a>有世界名娑婆。<a id="a-Aq"></a>佛号释迦文。<a id="a-Ar"></a>今现在。<a id="a-As"></a>是为彼佛光明音声。<a id="a-At"></a>余如上说。</p>
  <p data-pb></p>
  <h2 id="aAu">总相品第十四</h2>
  <p id="aAv">东方去此过于三万阿僧祇界。<a id="a-Aw"></a>彼有世界名曰广妙。<a id="a-Ax"></a>是中有佛号曰上众。<a id="a-Ay"></a>今现在为智众菩萨摩诃萨。<a id="a-Az"></a>授无上道记。<a id="a-B0"></a>余如上说。</p>
  <p id="aB1">东方去此过三万二千阿僧祇界。<a id="a-B2"></a>有世界名杂相。<a id="a-B3"></a>是中有佛号弥楼肩。<a id="a-B4"></a>今现在为自在力菩萨摩诃萨。<a id="a-B5"></a>授无上道记。<a id="a-B6"></a>余如上说。</p>
  <p id="aB7">东方去此过三万二千阿僧祇界。<a id="a-B8"></a>有世界名华盖。<a id="a-B9"></a>是中有佛号曰一盖。<a id="a-BA"></a>今现在为一宝藏菩萨摩诃萨。<a id="a-BB"></a>授无上道记。<a id="a-BC"></a>余如上说。</p>
  <p id="aBD">东方去此度三万二千阿僧祇界。<a id="a-BE"></a>有世界名普明。<a id="a-BF"></a>是中有佛号无碍眼。<a id="a-BG"></a>今现在为智自在菩萨摩诃萨。<a id="a-BH"></a>授无上道记。<a id="a-BI"></a>余如上说。</p>
  <p id="aBJ">东方去此过三万一千阿僧祇界。<a id="a-BK"></a>有世界名善。<a id="a-BL"></a>是中有佛号栴檀窟。<a id="a-BM"></a>今现在为重智菩萨摩诃萨。<a id="a-BN"></a>授无上道记。<a id="a-BO"></a>余如上说。</p>
  <p id="aBP">东方去此过三万一千阿僧祇界。<a id="a-BQ"></a>有世界名善意。<a id="a-BR"></a>是中有佛号曰妙肩。<a id="a-BS"></a>今现在为益意菩萨摩诃萨。<a id="a-BT"></a>授无上道记。<a id="a-BU"></a>余如上说。</p>
  <p id="aBV">东方去此度三万一千阿僧祇界。<a id="a-BW"></a>有世界名宝德。<a id="a-BX"></a>是中有佛号曰网明。<a id="a-BY"></a>今现在为智德菩萨摩诃萨。<a id="a-BZ"></a>授无上道记。<a id="a-Ba"></a>余如上说。</p>
  <p id="aBb">东方去此过三万一千阿僧祇界。<a id="a-Bc"></a>有世界名德乐。<a id="a-Bd"></a>是中有佛号宝华德。<a id="a-Be"></a>今现在为高华德菩萨摩诃萨。<a id="a-Bf"></a>授无上道记。<a id="a-Bg"></a>余如上说。</p>
  <p id="aBh">东方去此过三万一千阿僧祇界。<a id="a-Bi"></a>有世界名赞叹。<a id="a-Bj"></a>是中有佛号智华宝明德。<a id="a-Bk"></a>今现在为上严菩萨摩诃萨。<a id="a-Bl"></a>授无上道记。<a id="a-Bm"></a>余如上说。</p>
  <p id="aBn">东方去此过三万一千阿僧祇界。<a id="a-Bo"></a>有世界名众善。<a id="a-Bp"></a>是中有佛号善出光。<a id="a-Bq"></a>今现在为宝光菩萨摩诃萨。<a id="a-Br"></a>授无上道记。<a id="a-Bs"></a>余如上说。</p>
  <p id="aBt">东方去此过于三万阿僧祇界。<a id="a-Bu"></a>有世界名安隐。<a id="a-Bv"></a>是中有佛号灭诸怖畏。<a id="a-Bw"></a>今现在为无怖畏菩萨摩诃萨。<a id="a-Bx"></a>授无上道记。<a id="a-By"></a>余如上说。</p>
  <p id="aBz">东方去此过于三万阿僧祇界。<a id="a-C0"></a>有世界名弥楼相。<a id="a-C1"></a>是中有佛号弥楼肩。<a id="a-C2"></a>今现在为妙肩菩萨摩诃萨。<a id="a-C3"></a>授无上道记。<a id="a-C4"></a>余如上说。</p>
  <p id="aC5">东方去此度二万九千阿僧祇界。<a id="a-C6"></a>有世界名度一切忧恼。<a id="a-C7"></a>是中有佛号曰安王。<a id="a-C8"></a>今现在为梵音声菩萨摩诃萨。<a id="a-C9"></a>授无上道记。<a id="a-CA"></a>余如上说。</p>
  <p id="aCB">东方去此过二万九千阿僧祇界。<a id="a-CC"></a>有世界名法。<a id="a-CD"></a>是中有佛号曰法积。<a id="a-CE"></a>今现在为智积菩萨摩诃萨。<a id="a-CF"></a>授无上道记。<a id="a-CG"></a>余如上说。</p>
  <p id="aCH">东方去此度二万八千阿僧祇界。<a id="a-CI"></a>有世界名安立。<a id="a-CJ"></a>是中有佛号增十光。<a id="a-CK"></a>今现在为增百光菩萨摩诃萨。<a id="a-CL"></a>授无上道记。<a id="a-CM"></a>余如上说。</p>
  <p id="aCN">东方去此过二万八千阿僧祇界。<a id="a-CO"></a>有世界名千明。<a id="a-CP"></a>是中有佛号增千光。<a id="a-CQ"></a>今现在为普明菩萨摩诃萨。<a id="a-CR"></a>授无上道记。<a id="a-CS"></a>余如上说。</p>
  <p id="aCT">东方去此度二万八千阿僧祇界。<a id="a-CU"></a>有世界名多伽楼香。<a id="a-CV"></a>是中有佛号曰智光。<a id="a-CW"></a>今现在为妙眼菩萨摩诃萨。<a id="a-CX"></a>授无上道记。<a id="a-CY"></a>余如上说。</p>
  <p id="aCZ">东方去此过二万七千阿僧祇界。<a id="a-Ca"></a>有世界名妙香。<a id="a-Cb"></a>是中有佛号宝出光。<a id="a-Cc"></a>今现在为无边明菩萨摩诃萨。<a id="a-Cd"></a>授无上道记。<a id="a-Ce"></a>余如上说。</p>
  <p id="aCf">东方去此过二万七千阿僧祇界。<a id="a-Cg"></a>有世界名明严德。<a id="a-Ch"></a>是中有佛号无边光。<a id="a-Ci"></a>今现在为药王菩萨摩诃萨。<a id="a-Cj"></a>授无上道记。<a id="a-Ck"></a>余如上说。</p>
  <p id="aCl">东方去此过二万六千阿僧祇界。<a id="a-Cm"></a>有世界名上善德。<a id="a-Cn"></a>是中有佛号无碍音。<a id="a-Co"></a>今现在为梵音声菩萨摩诃萨。<a id="a-Cp"></a>授无上道记。<a id="a-Cq"></a>余如上说。</p>
  <p id="aCr">东方去此过二万五千阿僧祇界。<a id="a-Cs"></a>有世界名法。<a id="a-Ct"></a>是中有佛号曰网光。<a id="a-Cu"></a>今现在为自在菩萨摩诃萨。<a id="a-Cv"></a>授无上道记。<a id="a-Cw"></a>余如上说。</p>
  <p id="aCx">东方去此过二万五千阿僧祇界。<a id="a-Cy"></a>有世界名众华。<a id="a-Cz"></a>是中有佛号曰宝意。<a id="a-D0"></a>今现在为智香菩萨摩诃萨。<a id="a-D1"></a>授无上道记。<a id="a-D2"></a>余如上说。</p>
  <p id="aD3">东方去此过二万四千阿僧祇界。<a id="a-D4"></a>有世界名上清净。<a id="a-D5"></a>是中有佛号无边陈。<a id="a-D6"></a>今现在为宝陈菩萨摩诃萨。<a id="a-D7"></a>授无上道记。<a id="a-D8"></a>余如上说。</p>
  <p id="aD9">东方去此过二万四千阿僧祇界。<a id="a-DA"></a>有世界名优钵罗。<a id="a-DB"></a>是中有佛号无边自在。<a id="a-DC"></a>今现在为昙无竭菩萨摩诃萨。<a id="a-DD"></a>授无上道记。<a id="a-DE"></a>余如上说。</p>
  <p id="aDF">东方去此过二万三千阿僧祇界。<a id="a-DG"></a>有世界名觉意处。<a id="a-DH"></a>是中有佛号优钵罗德。<a id="a-DI"></a>今现在为华德菩萨摩诃萨。<a id="a-DJ"></a>授无上道记。<a id="a-DK"></a>余如上说。</p>
  <p id="aDL">东方去此过二万三千阿僧祇界。<a id="a-DM"></a>有世界名莲华处。<a id="a-DN"></a>是中有佛号曰智住。<a id="a-DO"></a>今现在为宝满菩萨摩诃萨。<a id="a-DP"></a>授无上道记。<a id="a-DQ"></a>余如上说。</p>
  <p id="aDR">东方去此过二万二千阿僧祇界。<a id="a-DS"></a>有世界名智力。<a id="a-DT"></a>是中有佛号释迦文。<a id="a-DU"></a>今现在为宝牟尼菩萨摩诃萨。<a id="a-DV"></a>授无上道记。<a id="a-DW"></a>余如上说。</p>
  <p id="aDX">东方去此过二万二千阿僧祇界。<a id="a-DY"></a>有世界名方流布。<a id="a-DZ"></a>是中有佛号智流布。<a id="a-Da"></a>今现在为无边精进菩萨摩诃萨。<a id="a-Db"></a>授无上道记。<a id="a-Dc"></a>余如上说。</p>
  <p id="aDd">东方去此过二万一千阿僧祇界。<a id="a-De"></a>有世界名无边。<a id="a-Df"></a>是中有佛号娑罗王。<a id="a-Dg"></a>今现在为宝娑罗菩萨摩诃萨。<a id="a-Dh"></a>授无上道记。<a id="a-Di"></a>余如上说。</p>
  <p id="aDj">东方去此过二万阿僧祇界。<a id="a-Dk"></a>有世界名月。<a id="a-Dl"></a>是中有佛号宝娑罗。<a id="a-Dm"></a>今现在为普守菩萨摩诃萨。<a id="a-Dn"></a>授无上道记。<a id="a-Do"></a>余如上说。</p>
  <p id="aDp">东方去此过二万阿僧祇界。<a id="a-Dq"></a>有世界名娑呵。<a id="a-Dr"></a>是中有佛号曰调御。<a id="a-Ds"></a>今现在为调御菩萨摩诃萨。<a id="a-Dt"></a>授无上道记。<a id="a-Du"></a>余如上说。</p>
  <p id="aDv">东方去此过于二万阿僧祇界。<a id="a-Dw"></a>有世界名一盖。<a id="a-Dx"></a>是中有佛号宝行列。<a id="a-Dy"></a>今现在为列宿菩萨摩诃萨。<a id="a-Dz"></a>授无上道记。<a id="a-E0"></a>余如上说。</p>
  <p id="aE1">东方去此过于二万阿僧祇界。<a id="a-E2"></a>有世界名离一切忧恼。<a id="a-E3"></a>是中有佛号不虚称。<a id="a-E4"></a>今现在为不虚名菩萨摩诃萨。<a id="a-E5"></a>授无上道记。<a id="a-E6"></a>余如上说。</p>
  <p id="aE7">东方去此过一万九千阿僧祇界。<a id="a-E8"></a>有世界名离忧。<a id="a-E9"></a>是中有佛号曰德生。<a id="a-EA"></a>今现在为无边威德菩萨摩诃萨。<a id="a-EB"></a>授无上道记。<a id="a-EC"></a>余如上说。</p>
  <p id="aED">东方去此过一万八千阿僧祇界。<a id="a-EE"></a>有世界名寂灭。<a id="a-EF"></a>是中有佛号流布王。<a id="a-EG"></a>今现在为勇德菩萨摩诃萨。<a id="a-EH"></a>授无上道记。<a id="a-EI"></a>余如上说。</p>
  <p id="aEJ">东方去此过一万七千阿僧祇界。<a id="a-EK"></a>有世界名不虚见。<a id="a-EL"></a>是中有佛号不虚力。<a id="a-EM"></a>今现在为不虚严菩萨摩诃萨。<a id="a-EN"></a>授无上道记。<a id="a-EO"></a>余如上说。</p>
  <p id="aEP">东方去此过万六千阿僧祇界。<a id="a-EQ"></a>有世界名妙香。<a id="a-ER"></a>是中有佛号曰香明。<a id="a-ES"></a>今现在为宝明菩萨摩诃萨。<a id="a-ET"></a>授无上道记。<a id="a-EU"></a>余如上说。</p>
  <p id="aEV">东方去此过万五千阿僧祇界。<a id="a-EW"></a>有世界名梵音声。<a id="a-EX"></a>是中有佛号无碍音。<a id="a-EY"></a>今现在为无差别严菩萨摩诃萨。<a id="a-EZ"></a>授无上道记。<a id="a-Ea"></a>余如上说。</p>
  <p id="aEb">东方去此过万五千阿僧祇界。<a id="a-Ec"></a>有世界名月光。<a id="a-Ed"></a>是中有佛号名闻力。<a id="a-Ee"></a>今现在为大智菩萨摩诃萨。<a id="a-Ef"></a>授无上道记。<a id="a-Eg"></a>余如上说。</p>
  <p id="aEh">东方去此过一万五千阿僧祇界。<a id="a-Ei"></a>有世界名普明。<a id="a-Ej"></a>是中有佛号须弥顶高王。<a id="a-Ek"></a>今现在为智力菩萨摩诃萨。<a id="a-El"></a>授无上道记。<a id="a-Em"></a>余如上说。</p>
  <p id="aEn">东方去此过一万五千阿僧祇界。<a id="a-Eo"></a>有世界名宝严。<a id="a-Ep"></a>是中有佛号宝生德。<a id="a-Eq"></a>今现在为大导师菩萨摩诃萨。<a id="a-Er"></a>授无上道记。<a id="a-Es"></a>余如上说。</p>
  <p id="aEt">东方去此过万四千阿僧祇界。<a id="a-Eu"></a>有世界名法。<a id="a-Ev"></a>是中有佛号曰华上。<a id="a-Ew"></a>今现在为得力菩萨摩诃萨。<a id="a-Ex"></a>授无上道记。<a id="a-Ey"></a>余如上说。</p>
  <p id="aEz">东方去此过万四千阿僧祇界。<a id="a-F0"></a>有世界名华住。<a id="a-F1"></a>是中有佛号曰宝高。<a id="a-F2"></a>今现在为名德菩萨摩诃萨。<a id="a-F3"></a>授无上道记。<a id="a-F4"></a>余如上说。</p>
  <p id="aF5">东方去此过万四千阿僧祇界。<a id="a-F6"></a>有世界名妙陀罗尼王。<a id="a-F7"></a>是中有佛号曰香明。<a id="a-F8"></a>今现在为陀罗尼自在王菩萨摩诃萨。<a id="a-F9"></a>授无上道记。<a id="a-FA"></a>余如上说。</p>
  <p id="aFB">东方去此过万三千阿僧祇界。<a id="a-FC"></a>有世界名金明。<a id="a-FD"></a>是中有佛号方流布严。<a id="a-FE"></a>今现在为智流布严菩萨摩诃萨。<a id="a-FF"></a>授无上道记。<a id="a-FG"></a>余如上说。</p>
  <p id="aFH">东方去此过万三千阿僧祇界。<a id="a-FI"></a>有世界名高智。<a id="a-FJ"></a>是中有佛号普守增上云音王。<a id="a-FK"></a>今现在为宿王菩萨摩诃萨。<a id="a-FL"></a>授无上道记。<a id="a-FM"></a>余如上说。</p>
  <p id="aFN">东方去此过万二千阿僧祇界。<a id="a-FO"></a>有世界名常明。<a id="a-FP"></a>是中有佛号无边明。<a id="a-FQ"></a>今现在为大明菩萨摩诃萨。<a id="a-FR"></a>授无上道记。<a id="a-FS"></a>余如上说。</p>
  <p id="aFT">东方去此过万二千阿僧祇界。<a id="a-FU"></a>有世界名锭光。<a id="a-FV"></a>是中有佛号无边慧成。<a id="a-FW"></a>今现在为德王明菩萨摩诃萨。<a id="a-FX"></a>授无上道记。<a id="a-FY"></a>余如上说。</p>
  <p id="aFZ">东方去此过万一千阿僧祇界。<a id="a-Fa"></a>有世界名然灯。<a id="a-Fb"></a>是中有佛号无边功德智明。<a id="a-Fc"></a>今现在为功德王明菩萨摩诃萨。<a id="a-Fd"></a>授无上道记。<a id="a-Fe"></a>彼世界有无量宝池。<a id="a-Ff"></a>池中皆有青黄赤白种种杂色千叶莲华。<a id="a-Fg"></a>皆悉广大从水而出。<a id="a-Fh"></a>上高八万四千由旬。<a id="a-Fi"></a>一一华叶出千光明遍照十方。<a id="a-Fj"></a>诸巷陌中皆悉平正。<a id="a-Fk"></a>宝绳连绵以界道侧。<a id="a-Fl"></a>此诸巷中皆有宝树。<a id="a-Fm"></a>其树皆高七千由旬。<a id="a-Fn"></a>枝叶广大能覆八万四千由旬。<a id="a-Fo"></a>一一树上皆有八十亿摩尼珠。<a id="a-Fp"></a>以为果实。<a id="a-Fq"></a>如是诸树无量无数。<a id="a-Fr"></a>莲华光明常照世界。<a id="a-Fs"></a>释迦文佛净光所蔽。<a id="a-Ft"></a>悉不复现。<a id="a-Fu"></a>时功德王明菩萨见此大光。<a id="a-Fv"></a>问无边功德智明佛言。<a id="a-Fw"></a>世尊。<a id="a-Fx"></a>是何光明映照此界。<a id="a-Fy"></a>彼佛答言。<a id="a-Fz"></a>西方去此过万一千阿僧祇界。<a id="a-G0"></a>有一世界名曰娑婆。<a id="a-G1"></a>是中有佛号释迦文。<a id="a-G2"></a>今现在为诸菩萨。<a id="a-G3"></a>说断众生疑令众欢喜菩萨藏经。<a id="a-G4"></a>是其光明。<a id="a-G5"></a>时功德王明菩萨白无边功德智明佛言。<a id="a-G6"></a>我欲往诣娑婆世界见释迦文佛礼事供养。<a id="a-G7"></a>彼佛报言。<a id="a-G8"></a>欲往随意。<a id="a-G9"></a>是时即以一大莲华。<a id="a-GA"></a>而与之曰。<a id="a-GB"></a>汝持此华与释迦文。<a id="a-GC"></a>并称我言问讯彼佛。<a id="a-GD"></a>少恼少病起居轻利游步康耶。<a id="a-GE"></a>时彼菩萨如大力士屈伸臂顷。<a id="a-GF"></a>于彼佛土忽然不现。<a id="a-GG"></a>到此世界至王舍城。<a id="a-GH"></a>行诣竹园顶礼佛足却住一面。<a id="a-GI"></a>白佛言。<a id="a-GJ"></a>世尊。<a id="a-GK"></a>无边功德智明如来。<a id="a-GL"></a>问讯世尊。<a id="a-GM"></a>少病少恼气力安不。<a id="a-GN"></a>持此莲华以与世尊。<a id="a-GO"></a>佛受华已而问之曰。<a id="a-GP"></a>无边功德智明如来。<a id="a-GQ"></a>于彼世界少恼少病游步康耶。<a id="a-GR"></a>彼菩萨言。<a id="a-GS"></a>无边功德智明世尊。<a id="a-GT"></a>在彼世界安隐无恙。<a id="a-GU"></a>从然灯刹至此中间。<a id="a-GV"></a>有世界名杂相。<a id="a-GW"></a>是中有佛号曰上众。<a id="a-GX"></a>今现在为那罗延菩萨摩诃萨。<a id="a-GY"></a>授无上道记。<a id="a-GZ"></a>余如上说。</p>
  <p id="aGa">从杂相刹至此中间。<a id="a-Gb"></a>有世界名方流布。<a id="a-Gc"></a>是中有佛号佛华生德。<a id="a-Gd"></a>今现在为不虚力菩萨摩诃萨。<a id="a-Ge"></a>授无上道记。<a id="a-Gf"></a>余如上说。</p>
  <p id="aGg">从方流布刹至此中间。<a id="a-Gh"></a>有世界名金刚住。<a id="a-Gi"></a>是中有佛号佛华出王。<a id="a-Gj"></a>今现在为宝火菩萨摩诃萨。<a id="a-Gk"></a>授无上道记。<a id="a-Gl"></a>余如上说。</p>
  <p id="aGm">从金刚住刹至此中间。<a id="a-Gn"></a>有世界名栴檀窟。<a id="a-Go"></a>是中有佛号曰宝像。<a id="a-Gp"></a>今现在为观世音菩萨摩诃萨。<a id="a-Gq"></a>授无上道记。<a id="a-Gr"></a>余如上说。</p>
  <p id="aGs">从栴檀窟刹至此中间。<a id="a-Gt"></a>有世界名药。<a id="a-Gu"></a>是中有佛号不虚称。<a id="a-Gv"></a>今现在为不虚严菩萨摩诃萨。<a id="a-Gw"></a>授无上道记。<a id="a-Gx"></a>余如上说。</p>
  <p id="aGy">从药刹至此中间。<a id="a-Gz"></a>有世界名药生。<a id="a-H0"></a>是中有佛号无边功德精进严。<a id="a-H1"></a>今现在为持戒菩萨摩诃萨。<a id="a-H2"></a>授无上道记。<a id="a-H3"></a>余如上说。</p>
  <p id="aH4">从药生刹至此中间。<a id="a-H5"></a>有世界名普庄严。<a id="a-H6"></a>是中有佛。<a id="a-H7"></a>号发意即严一切众生心。<a id="a-H8"></a>今现在为佛华手菩萨摩诃萨。<a id="a-H9"></a>授无上道记。<a id="a-HA"></a>余如上说。</p>
  <p id="aHB">从普庄严刹至此中间。<a id="a-HC"></a>有世界名一盖。<a id="a-HD"></a>是中有佛号盖行列。<a id="a-HE"></a>今现在为宝行列菩萨摩诃萨。<a id="a-HF"></a>授无上道记。<a id="a-HG"></a>余如上说。</p>
  <p id="aHH">从一盖刹至此中间。<a id="a-HI"></a>有世界名上华光。<a id="a-HJ"></a>是中有佛号明德王。<a id="a-HK"></a>今现在为安立菩萨摩诃萨。<a id="a-HL"></a>授无上道记。<a id="a-HM"></a>余如上说。</p>
  <p id="aHN">从上华光刹至此中间。<a id="a-HO"></a>有世界名妙庄严。<a id="a-HP"></a>是中有佛号德王明。<a id="a-HQ"></a>今现在为住诸功德菩萨摩诃萨。<a id="a-HR"></a>授无上道记。<a id="a-HS"></a>余如上说。</p>
  <p id="aHT">从妙庄严刹至此中间。<a id="a-HU"></a>有世界名无边德严。<a id="a-HV"></a>是中有佛号度功德边。<a id="a-HW"></a>今现在为无边功德称菩萨摩诃萨。<a id="a-HX"></a>授无上道记。<a id="a-HY"></a>余如上说。</p>
  <p id="aHZ">从无边德严刹至此中间。<a id="a-Ha"></a>有世界名十方流布。<a id="a-Hb"></a>是中有佛号曰然灯。<a id="a-Hc"></a>今现在为转诸行严菩萨摩诃萨。<a id="a-Hd"></a>授无上道记。<a id="a-He"></a>余如上说。</p>
  <p id="aHf">从十方流布刹至此中间。<a id="a-Hg"></a>有世界名灯行列。<a id="a-Hh"></a>是中有佛号曰然灯。<a id="a-Hi"></a>今现在为宝积菩萨摩诃萨。<a id="a-Hj"></a>授无上道记。<a id="a-Hk"></a>余如上说。</p>
  <p id="aHl">从灯行列刹至此中间。<a id="a-Hm"></a>有世界名珊瑚牙。<a id="a-Hn"></a>是中有佛号曰作明。<a id="a-Ho"></a>今现在为德积菩萨摩诃萨。<a id="a-Hp"></a>授无上道记。<a id="a-Hq"></a>余如上说。</p>
  <p id="aHr">从珊瑚牙刹至此中间。<a id="a-Hs"></a>有世界名众善。<a id="a-Ht"></a>是中有佛号曰无畏。<a id="a-Hu"></a>今现在为宝乐菩萨摩诃萨。<a id="a-Hv"></a>授无上道记。<a id="a-Hw"></a>余如上说。</p>
  <p id="aHx">从众善刹至此中间。<a id="a-Hy"></a>有世界名众善。<a id="a-Hz"></a>是中有佛号曰德味。<a id="a-I0"></a>今现在为得无畏菩萨摩诃萨。<a id="a-I1"></a>授无上道记。<a id="a-I2"></a>余如上说。</p>
  <p id="aI3">从众善刹至此中间。<a id="a-I4"></a>有世界名上善。<a id="a-I5"></a>是中有佛号曰无畏。<a id="a-I6"></a>今现在为离怖畏菩萨摩诃萨。<a id="a-I7"></a>授无上道记。<a id="a-I8"></a>余如上说。</p>
  <p id="aI9">从上善刹至此中间。<a id="a-IA"></a>有世界名莲华。<a id="a-IB"></a>是中有佛号曰华德。<a id="a-IC"></a>今现在为智手菩萨摩诃萨。<a id="a-ID"></a>授无上道记。<a id="a-IE"></a>余如上说。</p>
  <p id="aIF">从莲华刹至此中间。<a id="a-IG"></a>有世界名优钵罗。<a id="a-IH"></a>是中有佛号智华德。<a id="a-II"></a>今现在为无行行菩萨摩诃萨。<a id="a-IJ"></a>授无上道记。<a id="a-IK"></a>余如上说。</p>
  <p id="aIL">从优钵罗刹至此中间。<a id="a-IM"></a>有世界名宝生。<a id="a-IN"></a>是中有佛号曰宝积。<a id="a-IO"></a>今现在为法积菩萨摩诃萨。<a id="a-IP"></a>授无上道记。<a id="a-IQ"></a>余如上说。</p>
  <p id="aIR">从宝生刹至此中间。<a id="a-IS"></a>有世界名妙月。<a id="a-IT"></a>是中有佛号无边愿。<a id="a-IU"></a>今现在为演华菩萨摩诃萨。<a id="a-IV"></a>授无上道记。<a id="a-IW"></a>余如上说。</p>
  <p id="aIX">从妙月刹至此中间。<a id="a-IY"></a>有世界名安住。<a id="a-IZ"></a>是中有佛号无边功德王安立。<a id="a-Ia"></a>今现在为昙无竭菩萨摩诃萨。<a id="a-Ib"></a>授无上道记。<a id="a-Ic"></a>余如上说。</p>
  <p id="aId">从安住刹至此中间。<a id="a-Ie"></a>有世界名住林。<a id="a-If"></a>是中有佛号曰宝肩。<a id="a-Ig"></a>今现在为药王菩萨摩诃萨。<a id="a-Ih"></a>授无上道记。<a id="a-Ii"></a>余如上说。</p>
  <p id="aIj">从住林刹至此中间。<a id="a-Ik"></a>有世界名众香。<a id="a-Il"></a>是中有佛号娑罗王。<a id="a-Im"></a>今现在为益意菩萨摩诃萨。<a id="a-In"></a>授无上道记。<a id="a-Io"></a>余如上说。</p>
  <p id="aIp">从众香刹至此中间。<a id="a-Iq"></a>有世界名华德。<a id="a-Ir"></a>是中有佛号曰宝明。<a id="a-Is"></a>今现在为日德菩萨摩诃萨。<a id="a-It"></a>授无上道记。<a id="a-Iu"></a>余如上说。</p>
  <p id="aIv">从华德刹至此中间。<a id="a-Iw"></a>有世界名一聚。<a id="a-Ix"></a>是中有佛号曰宝聚。<a id="a-Iy"></a>今现在为火德菩萨摩诃萨。<a id="a-Iz"></a>授无上道记。<a id="a-J0"></a>余如上说。</p>
  <p id="aJ1">从一聚刹至此中间。<a id="a-J2"></a>有世界名过诸忧恼。<a id="a-J3"></a>是中有佛号曰上众。<a id="a-J4"></a>今现在为上严菩萨摩诃萨。<a id="a-J5"></a>授无上道记。<a id="a-J6"></a>余如上说。</p>
  <p id="aJ7">从过诸忧恼刹至此中间。<a id="a-J8"></a>有世界名离忧。<a id="a-J9"></a>是中有佛号无边德严。<a id="a-JA"></a>今现在为善思严菩萨摩诃萨。<a id="a-JB"></a>授无上道记。<a id="a-JC"></a>余如上说。</p>
  <p id="aJD">从离忧刹至此中间。<a id="a-JE"></a>有世界名诸功德处。<a id="a-JF"></a>是中有佛号观世音。<a id="a-JG"></a>今现在为普守菩萨摩诃萨。<a id="a-JH"></a>授无上道记。<a id="a-JI"></a>余如上说。</p>
  <p id="aJJ">从诸功德处刹至此中间。<a id="a-JK"></a>有世界名宝明。<a id="a-JL"></a>是中有佛号须弥明。<a id="a-JM"></a>今现在为安住菩萨摩诃萨。<a id="a-JN"></a>授无上道记。<a id="a-JO"></a>余如上说。</p>
  <p id="aJP">从宝明刹至此中间。<a id="a-JQ"></a>有世界名一切功德庄严。<a id="a-JR"></a>是中有佛号无边自在力。<a id="a-JS"></a>今现在为药善菩萨摩诃萨。<a id="a-JT"></a>授无上道记。<a id="a-JU"></a>余如上说。</p>
  <p id="aJV">从一切功德庄严刹至此中间。<a id="a-JW"></a>有世界名觉意庄严。<a id="a-JX"></a>是中有佛号极高行。<a id="a-JY"></a>今现在为善思益意菩萨摩诃萨。<a id="a-JZ"></a>授无上道记。<a id="a-Ja"></a>余如上说。</p>
  <p id="aJb">从觉意庄严刹至此中间。<a id="a-Jc"></a>有世界名无尘垢。<a id="a-Jd"></a>是中有佛号宝华德。<a id="a-Je"></a>今现在为益意得菩萨摩诃萨。<a id="a-Jf"></a>授无上道记。<a id="a-Jg"></a>余如上说。</p>
  <p id="aJh">从无尘垢刹至此中间。<a id="a-Ji"></a>有世界名云阴。<a id="a-Jj"></a>是中有佛号无量神通自在。<a id="a-Jk"></a>今现在为得念菩萨摩诃萨。<a id="a-Jl"></a>授无上道记。<a id="a-Jm"></a>余如上说。</p>
  <p id="aJn">从云阴刹至此中间。<a id="a-Jo"></a>有世界名华网覆。<a id="a-Jp"></a>是中有佛号随众愿严。<a id="a-Jq"></a>今现在为益意菩萨摩诃萨。<a id="a-Jr"></a>授无上道记。<a id="a-Js"></a>余如上说。</p>
  <p id="aJt">从华网覆刹至此中间。<a id="a-Ju"></a>有世界名列宿。<a id="a-Jv"></a>是中有佛号高宝盖。<a id="a-Jw"></a>今现在为无忧菩萨摩诃萨。<a id="a-Jx"></a>授无上道记。<a id="a-Jy"></a>余如上说。</p>
  <p id="aJz">从列宿刹至此中间。<a id="a-K0"></a>有世界名宝华。<a id="a-K1"></a>是中有佛号曰上众。<a id="a-K2"></a>今现在为自在菩萨摩诃萨。<a id="a-K3"></a>授无上道记。<a id="a-K4"></a>余如上说。</p>
  <p id="aK5">从宝华刹至此中间。<a id="a-K6"></a>有世界名普香。<a id="a-K7"></a>是中有佛号无量华。<a id="a-K8"></a>今现在为香象菩萨摩诃萨。<a id="a-K9"></a>授无上道记。<a id="a-KA"></a>余如上说。</p>
  <p id="aKB">从普香刹至此中间。<a id="a-KC"></a>有世界名华。<a id="a-KD"></a>是中有佛号宝华自在。<a id="a-KE"></a>今现在为离忧菩萨摩诃萨。<a id="a-KF"></a>授无上道记。<a id="a-KG"></a>余如上说。</p>
  <p id="aKH">从华刹至此中间。<a id="a-KI"></a>有世界名杂宝相。<a id="a-KJ"></a>是中有佛号月出德。<a id="a-KK"></a>今现在为转诸难菩萨摩诃萨。<a id="a-KL"></a>授无上道记。<a id="a-KM"></a>余如上说。</p>
  <p id="aKN">从杂宝相刹至此中间。<a id="a-KO"></a>有世界名众归。<a id="a-KP"></a>是中有佛号发心即转法轮。<a id="a-KQ"></a>今现在为转不退法轮菩萨摩诃萨。<a id="a-KR"></a>授无上道记。<a id="a-KS"></a>余如上说。</p>
  <p id="aKT">从众归刹至此中间。<a id="a-KU"></a>有世界名多安。<a id="a-KV"></a>是中有佛号十方流布。<a id="a-KW"></a>今现在与智流布菩萨摩诃萨。<a id="a-KX"></a>授无上道记。<a id="a-KY"></a>余如上说。</p>
  <p id="aKZ">从多安刹至此中间。<a id="a-Ka"></a>有世界名金刚。<a id="a-Kb"></a>是中有佛号拘陵王。<a id="a-Kc"></a>今现在为利益行菩萨摩诃萨。<a id="a-Kd"></a>授无上道记。<a id="a-Ke"></a>余如上说。</p>
  <p id="aKf">从金刚刹至此中间。<a id="a-Kg"></a>有世界名乐。<a id="a-Kh"></a>是中有佛号曰日灯。<a id="a-Ki"></a>今现在为月菩萨摩诃萨。<a id="a-Kj"></a>授无上道记。<a id="a-Kk"></a>余如上说。</p>
  <p id="aKl">从乐刹至此中间。<a id="a-Km"></a>有世界名安隐。<a id="a-Kn"></a>是中有佛号曰上宝。<a id="a-Ko"></a>今现在为火得菩萨摩诃萨。<a id="a-Kp"></a>授无上道记。<a id="a-Kq"></a>余如上说。</p>
  <p id="aKr">从安隐刹至此中间。<a id="a-Ks"></a>有世界名娑婆。<a id="a-Kt"></a>是中有佛号智生德。<a id="a-Ku"></a>今现在为智德菩萨摩诃萨。<a id="a-Kv"></a>授无上道记。<a id="a-Kw"></a>余如上说。</p>
  <p id="aKx">从娑婆刹至此中间。<a id="a-Ky"></a>有世界名纯乐。<a id="a-Kz"></a>是中有佛号安立功德王。<a id="a-L0"></a>今现在为离怖菩萨摩诃萨。<a id="a-L1"></a>授无上道记。<a id="a-L2"></a>余如上说。</p>
  <p id="aL3">从纯乐刹至此中间。<a id="a-L4"></a>有世界名列宿开。<a id="a-L5"></a>是中有佛号无碍眼。<a id="a-L6"></a>今现在为妙眼菩萨摩诃萨。<a id="a-L7"></a>授无上道记。<a id="a-L8"></a>余如上说。</p>
  <p id="aL9">从列宿开刹至此中间。<a id="a-LA"></a>有世界名妙金刚。<a id="a-LB"></a>是中有佛号曰无畏。<a id="a-LC"></a>今现在为巨山菩萨摩诃萨。<a id="a-LD"></a>授无上道记。<a id="a-LE"></a>余如上说。</p>
  <p id="aLF">从妙金刚刹至此中间。<a id="a-LG"></a>有世界名月出。<a id="a-LH"></a>是中有佛号曰智聚。<a id="a-LI"></a>今现在为坚力菩萨摩诃萨。<a id="a-LJ"></a>授无上道记。<a id="a-LK"></a>余如上说。</p>
 </body>
</html>