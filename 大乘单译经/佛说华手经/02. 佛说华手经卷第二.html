<!doctype html>
<html id="z3IBTzMU6" data-ver="1217">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">佛说华手经卷第二</h1>
  <h2 id="a2">念处品第六</h2>
  <p id="a3">佛告跋陀婆罗。<a id="a-4"></a>于尔时世诸善人等应作是念。<a id="a-5"></a>我等当自依四念处。<a id="a-6"></a>四念处者。<a id="a-7"></a>于圣法中一切诸法皆名念处。<a id="a-8"></a>所以者何。<a id="a-9"></a>一切诸法常住自性。<a id="a-A"></a>无能坏故。<a id="a-B"></a>是念处门。<a id="a-C"></a>法所住门入法初门。<a id="a-D"></a>八圣道门三解脱门。<a id="a-E"></a>解脱门者。<a id="a-F"></a>以不二法舍离二边得圣解脱。<a id="a-G"></a>不二法者是无所有。<a id="a-H"></a>若无所有即是无尽。<a id="a-I"></a>是名正见。<a id="a-J"></a>远离二边。<a id="a-K"></a>边即自空无有真实。<a id="a-L"></a>跋陀婆罗。<a id="a-M"></a>当知如来不以见边而得离边。<a id="a-N"></a>本无有边故曰离边。<a id="a-O"></a>诸佛世尊离一切法。<a id="a-P"></a>智者不如凡夫所受。<a id="a-Q"></a>跋陀婆罗。<a id="a-R"></a>求法真相实不可得。<a id="a-S"></a>故名为离。<a id="a-T"></a>是法虚妄无得无失。<a id="a-U"></a>跋陀婆罗。<a id="a-V"></a>以是义故。<a id="a-W"></a>昔曾有天来问我言。<a id="a-X"></a>沙门喜耶。<a id="a-Y"></a>即答之言。<a id="a-Z"></a>我得何法而有喜耶。<a id="a-a"></a>又问。<a id="a-b"></a>忧耶。<a id="a-c"></a>我又答言。<a id="a-d"></a>为失何法而有忧耶。<a id="a-e"></a>又问。<a id="a-f"></a>不喜亦不忧耶。<a id="a-g"></a>答言如是。<a id="a-h"></a>天言善哉善哉。<a id="a-i"></a>不喜不忧。<a id="a-j"></a>又问天曰。<a id="a-k"></a>得吾何意。<a id="a-l"></a>天曰。<a id="a-m"></a>我谓沙门安处寂灭。<a id="a-n"></a>跋陀婆罗。<a id="a-o"></a>汝观是天速得我法。<a id="a-p"></a>彼时天者。<a id="a-q"></a>今在此会知一切法本性寂灭。<a id="a-r"></a>当知是天昔曾供养五百佛故。<a id="a-s"></a>于我法中速得通达。<a id="a-t"></a>是故佛说。<a id="a-u"></a>不种善根善根未熟。<a id="a-v"></a>于声闻法尚不能解。<a id="a-w"></a>况于我法能通达耶。<a id="a-x"></a>跋陀婆罗。<a id="a-y"></a>若闻是法能速解者。<a id="a-z"></a>功德极少犹于千佛植诸善本。<a id="a-10"></a>所以者何。<a id="a-11"></a>善根广大。<a id="a-12"></a>则能通达甚深智慧。<a id="a-13"></a>跋陀婆罗菩萨。<a id="a-14"></a>宝积菩萨。<a id="a-15"></a>导师菩萨。<a id="a-16"></a>星得菩萨。<a id="a-17"></a>那罗达菩萨。<a id="a-18"></a>帝天菩萨。<a id="a-19"></a>水天菩萨。<a id="a-1A"></a>善力菩萨。<a id="a-1B"></a>大意菩萨。<a id="a-1C"></a>益意菩萨。<a id="a-1D"></a>增意菩萨。<a id="a-1E"></a>不虚见菩萨。<a id="a-1F"></a>善住意菩萨。<a id="a-1G"></a>过力菩萨。<a id="a-1H"></a>常精进菩萨。<a id="a-1I"></a>不休息菩萨。<a id="a-1J"></a>日藏菩萨等。<a id="a-1K"></a>五百菩萨各以众华共散佛上。<a id="a-1L"></a>而作是言。<a id="a-1M"></a>世尊。<a id="a-1N"></a>若有众生。<a id="a-1O"></a>求如是经及得闻者。<a id="a-1P"></a>皆令必定佛菩提道。<a id="a-1Q"></a>又以是缘。<a id="a-1R"></a>当令十方现在诸佛。<a id="a-1S"></a>得请久住及说法者。<a id="a-1T"></a>令众具足助菩提法。<a id="a-1U"></a>尔时佛问跋陀婆罗。<a id="a-1V"></a>众生于汝有何等利。<a id="a-1W"></a>而能为之发是大愿。<a id="a-1X"></a>及为请佛久住说法。<a id="a-1Y"></a>令众具足助菩提道。<a id="a-1Z"></a>跋陀婆罗白世尊曰。<a id="a-1a"></a>不以众生损益我故。<a id="a-1b"></a>而发庄严。<a id="a-1c"></a>不作是念。<a id="a-1d"></a>此诸众生利益我故。<a id="a-1e"></a>令住佛法。<a id="a-1f"></a>于我有损不住佛法。<a id="a-1g"></a>诸菩萨等不以如是分别庄严。<a id="a-1h"></a>譬如世尊。<a id="a-1i"></a>波梨质多拘毗罗树华叶盛时。<a id="a-1j"></a>忉利诸天见其敷荣。<a id="a-1k"></a>心大欢喜于此树下五乐自娱。<a id="a-1l"></a>世尊。<a id="a-1m"></a>忉利诸天于此树王有何损益。<a id="a-1n"></a>而令诸天心生爱乐。<a id="a-1o"></a>常诣其下五欲自娱。<a id="a-1p"></a>见之便得无比喜乐。<a id="a-1q"></a>诸菩萨等亦复如是。<a id="a-1r"></a>不以众生有利有损而发庄严。<a id="a-1s"></a>但作是念。<a id="a-1t"></a>何时当得具佛智慧。<a id="a-1u"></a>为十方界无量众生之所归趣。<a id="a-1v"></a>如彼天树其华敷开诸天所乐。<a id="a-1w"></a>当令众生以佛五根法喜自娱。<a id="a-1x"></a>如彼树王诸天于下五乐自娱。<a id="a-1y"></a>复次世尊。<a id="a-1z"></a>离众生故而发庄严。<a id="a-20"></a>非得众生。<a id="a-21"></a>以离我故而发庄严。<a id="a-22"></a>非得我也。<a id="a-23"></a>以离法故而发庄严。<a id="a-24"></a>非得诸法。<a id="a-25"></a>以离阴故而发庄严。<a id="a-26"></a>非得诸阴。<a id="a-27"></a>以离界故而发庄严。<a id="a-28"></a>非得诸界。<a id="a-29"></a>以离入故而发庄严。<a id="a-2A"></a>非得诸入。<a id="a-2B"></a>世尊。<a id="a-2C"></a>是庄严中无有诸果。<a id="a-2D"></a>庄严离故。<a id="a-2E"></a>以得果空。<a id="a-2F"></a>当于诸法无取无舍而发庄严。<a id="a-2G"></a>世尊。<a id="a-2H"></a>如是庄严相不可得。<a id="a-2I"></a>是庄严处庄严所为皆不可得。<a id="a-2J"></a>世尊。<a id="a-2K"></a>若有所得则为得我。<a id="a-2L"></a>是故菩萨不贪不受若我无我。<a id="a-2M"></a>若受无我则为是我。<a id="a-2N"></a>不名无我无所受者。<a id="a-2O"></a>世尊。<a id="a-2P"></a>以如此义。<a id="a-2Q"></a>是大庄严现于世间。<a id="a-2R"></a>是庄严中无此彼相。<a id="a-2S"></a>佛告跋陀婆罗。<a id="a-2T"></a>如是庄严见有何利。<a id="a-2U"></a>答言世尊。<a id="a-2V"></a>我发庄严。<a id="a-2W"></a>不见凡夫及学人法。<a id="a-2X"></a>于我为远佛法为近。<a id="a-2Y"></a>我亦不见是诸佛法如是佛法。<a id="a-2Z"></a>世尊。<a id="a-2a"></a>我发庄严。<a id="a-2b"></a>于中不见有利有损。<a id="a-2c"></a>如是庄严以此相故现于世间。<a id="a-2d"></a>时诸菩萨所散众华现神通力。<a id="a-2e"></a>遍到十方供养诸佛。<a id="a-2f"></a>教化众生令住佛法。</p>
  <p data-pb></p>
  <h2 id="a2g">发心即转法轮品第七</h2>
  <p id="a2h">时东方去此世界。<a id="a-2i"></a>过无量无边阿僧祇国。<a id="a-2j"></a>有世界名相德聚。<a id="a-2k"></a>佛号无相音。<a id="a-2l"></a>现在说法。<a id="a-2m"></a>为发心即转法轮菩萨。<a id="a-2n"></a>授无上道记。<a id="a-2o"></a>作如是言。<a id="a-2p"></a>今此菩萨次于我后。<a id="a-2q"></a>当得阿耨多罗三藐三菩提。<a id="a-2r"></a>时此菩萨见大光明闻大音声。<a id="a-2s"></a>白彼佛言。<a id="a-2t"></a>世尊。<a id="a-2u"></a>是为何佛光明音声。<a id="a-2v"></a>彼佛答言。<a id="a-2w"></a>西方去此过于无量阿僧祇国。<a id="a-2x"></a>有世界名娑婆。<a id="a-2y"></a>佛号释迦牟尼。<a id="a-2z"></a>今现在。<a id="a-30"></a>是为彼佛光明音声。<a id="a-31"></a>今彼如来为菩萨。<a id="a-32"></a>说断众生疑令众欢喜菩萨藏经。<a id="a-33"></a>彼诸菩萨成就无量具足庄严。<a id="a-34"></a>时发心即转法轮菩萨白彼佛言。<a id="a-35"></a>世尊。<a id="a-36"></a>我欲诣彼娑婆世界供养礼觐释迦文佛及诸菩萨摩诃萨众。<a id="a-37"></a>所以者何。<a id="a-38"></a>是诸大士尚难得见。<a id="a-39"></a>何况亲近。<a id="a-3A"></a>彼佛报言。<a id="a-3B"></a>汝自知时。<a id="a-3C"></a>时彼菩萨既蒙听许。<a id="a-3D"></a>即从座起。<a id="a-3E"></a>顶礼佛足右绕已去。<a id="a-3F"></a>时无相音佛与一莲华。<a id="a-3G"></a>而告之言。<a id="a-3H"></a>汝持此华与释迦文佛。<a id="a-3I"></a>此莲华中。<a id="a-3J"></a>见无相音佛本为菩萨所修功德。<a id="a-3K"></a>如是等华遍彼世界。<a id="a-3L"></a>令诸众生皆得受用。<a id="a-3M"></a>时彼菩萨从佛受华来诣此土。<a id="a-3N"></a>时此世界所有卉木。<a id="a-3O"></a>华叶果实乃至毫末。<a id="a-3P"></a>皆于发心即转法轮菩萨手中悉现。<a id="a-3Q"></a>及诸众生所有音声。<a id="a-3R"></a>皆出法音无常苦空无我之音。<a id="a-3S"></a>根力觉道禅定解脱诸三昧音。<a id="a-3T"></a>时舍利弗。<a id="a-3U"></a>白佛言。<a id="a-3V"></a>世尊。<a id="a-3W"></a>今见如来大神通力。<a id="a-3X"></a>佛告舍利弗。<a id="a-3Y"></a>非我所为。<a id="a-3Z"></a>从此东方过于无量阿僧祇国。<a id="a-3a"></a>有世界名相德聚。<a id="a-3b"></a>佛号无相音。<a id="a-3c"></a>现在说法。<a id="a-3d"></a>有菩萨名发心即转法轮。<a id="a-3e"></a>从彼发来至此世界。<a id="a-3f"></a>是彼菩萨本愿果报神通之力。<a id="a-3g"></a>舍利弗白佛言。<a id="a-3h"></a>世尊。<a id="a-3i"></a>发心即转法轮菩萨。<a id="a-3j"></a>于过去世种何善根。<a id="a-3k"></a>能有如是果报神力。<a id="a-3l"></a>佛告舍利弗。<a id="a-3m"></a>善哉善哉。<a id="a-3n"></a>汝以佛力能问如来。<a id="a-3o"></a>发心即转法轮菩萨。<a id="a-3p"></a>从过去佛种诸善根汝今一心听。<a id="a-3q"></a>是菩萨于过去世所植德本。<a id="a-3r"></a>若十方佛坐于道场初得佛。<a id="a-3s"></a>时此菩萨或为梵王转轮圣王五通仙人。<a id="a-3t"></a>来诣道场供养诸佛。<a id="a-3u"></a>请转法轮其数多少。<a id="a-3v"></a>舍利弗。<a id="a-3w"></a>如我初得无上道时。<a id="a-3x"></a>有梵天王来请我言。<a id="a-3y"></a>唯愿世尊。<a id="a-3z"></a>转于法轮有诸众生于过去世深行善法。<a id="a-40"></a>利根智慧能知佛意。<a id="a-41"></a>若不闻法则为永失。<a id="a-42"></a>舍利弗。<a id="a-43"></a>是发心即转法轮菩萨。<a id="a-44"></a>劝请诸佛转于法轮。<a id="a-45"></a>此诸功德更无所为。<a id="a-46"></a>但为请佛转于法轮。<a id="a-47"></a>舍利弗。<a id="a-48"></a>我今当说譬喻以明此义。<a id="a-49"></a>智者有以譬喻得解。<a id="a-4A"></a>假使三千大千世界。<a id="a-4B"></a>百亿日月百亿四大海。<a id="a-4C"></a>百亿四天下。<a id="a-4D"></a>百亿那由他眷属四天下诸小国界。<a id="a-4E"></a>百亿须弥山王。<a id="a-4F"></a>百亿铁围山。<a id="a-4G"></a>皆为一器状若海坑。<a id="a-4H"></a>满中芥子若麻若米。<a id="a-4I"></a>有大力士尽能把持洒散四方。<a id="a-4J"></a>大风普吹令一芥子堕一世界。<a id="a-4K"></a>汝意云何。<a id="a-4L"></a>是诸芥子所堕世界宁为多不。<a id="a-4M"></a>答言世尊。<a id="a-4N"></a>甚多无量不可称数。<a id="a-4O"></a>舍利弗。<a id="a-4P"></a>我今为汝明了此义。<a id="a-4Q"></a>尔许芥子所堕世界。<a id="a-4R"></a>合为一器。<a id="a-4S"></a>纵广正等高亦如之。<a id="a-4T"></a>其壁坚固。<a id="a-4U"></a>如是大器满中细沙。<a id="a-4V"></a>如以升斛堆量米面。<a id="a-4W"></a>如是沙数宁为多不。<a id="a-4X"></a>甚多世尊。<a id="a-4Y"></a>不可称数。<a id="a-4Z"></a>佛告舍利弗。<a id="a-4a"></a>是诸沙数尚可数知。<a id="a-4b"></a>而此菩萨所可劝请道场诸佛。<a id="a-4c"></a>转于法轮度脱众生。<a id="a-4d"></a>是不可数。<a id="a-4e"></a>此诸善根犹不回向阿耨多罗三藐三菩提。<a id="a-4f"></a>又以七宝珠轮上佛请转法轮。<a id="a-4g"></a>其数倍多。<a id="a-4h"></a>又以众宝华轮上佛请转法轮。<a id="a-4i"></a>数复倍多。<a id="a-4j"></a>又以香轮上佛请转法轮。<a id="a-4k"></a>数亦转多。<a id="a-4l"></a>况以金银彩画木轮。<a id="a-4m"></a>供养诸佛请转法轮。<a id="a-4n"></a>而是善根亦不回向佛菩提道。<a id="a-4o"></a>但为请佛转于法轮。<a id="a-4p"></a>又舍利弗。<a id="a-4q"></a>是后有佛名过智力。<a id="a-4r"></a>时有转轮圣王。<a id="a-4s"></a>号名闻力。<a id="a-4t"></a>大千世界威势自在。<a id="a-4u"></a>后宫园馆五欲自娱。<a id="a-4v"></a>诸婇女等歌咏称赞随五欲事。<a id="a-4w"></a>而自然出无常苦空不净之音。<a id="a-4x"></a>王即怖畏生厌离心。<a id="a-4y"></a>时便往诣过智力佛。<a id="a-4z"></a>过智力佛令自忆本所种善根。<a id="a-50"></a>王闻佛言。<a id="a-51"></a>便作是念。<a id="a-52"></a>诸佛如来至未曾有智慧无碍。<a id="a-53"></a>令我得知若干佛所种诸善根。<a id="a-54"></a>我以自恣五欲覆心。<a id="a-55"></a>统理国事众务所缠。<a id="a-56"></a>尚不自知于一佛所种诸善根。<a id="a-57"></a>我昔虽从尔所诸佛植众德本。<a id="a-58"></a>而不回向佛无上道。<a id="a-59"></a>令此善根在不定中。<a id="a-5A"></a>我今当以所集善根。<a id="a-5B"></a>为无上道利益众生。<a id="a-5C"></a>在所生处游诸佛国。<a id="a-5D"></a>其中所有众生语言。<a id="a-5E"></a>皆是无常苦空无我之音。<a id="a-5F"></a>及诸世界卉木丛林华叶果实。<a id="a-5G"></a>皆出无常苦空无我之音。<a id="a-5H"></a>我此善根与众生共。<a id="a-5I"></a>当得如今过智力佛所得智慧。<a id="a-5J"></a>作是念已。<a id="a-5K"></a>即从座起于佛前立。<a id="a-5L"></a>发如是言。<a id="a-5M"></a>世尊。<a id="a-5N"></a>今我所有一切国土奉佛及僧。<a id="a-5O"></a>唯愿受用。<a id="a-5P"></a>既奉施已出家为道。<a id="a-5Q"></a>四兵闻已亦随出家。<a id="a-5R"></a>四十那由他诸婇女等皆随出家。<a id="a-5S"></a>及八十亿那由他人亦随出家</p>
  <p data-pb></p>
  <h2 id="a5T">现变品第八</h2>
  <p id="a5U">时发心即转法轮菩萨。<a id="a-5V"></a>至王舍城诣竹园中。<a id="a-5W"></a>顶礼佛足却住一面。<a id="a-5X"></a>而白佛言。<a id="a-5Y"></a>无相音佛问讯世尊。<a id="a-5Z"></a>少恼少病起居轻利气力康耶。<a id="a-5a"></a>以大莲华奉上世尊。<a id="a-5b"></a>佛即受华而告之曰。<a id="a-5c"></a>无相音佛安隐无恙善教化耶。<a id="a-5d"></a>答言世尊。<a id="a-5e"></a>无相音佛气力康强众生易度。<a id="a-5f"></a>所以者何。<a id="a-5g"></a>彼世界中大众集会。<a id="a-5h"></a>有四净法。<a id="a-5i"></a>何谓为四。<a id="a-5j"></a>善根清净为菩提故。<a id="a-5k"></a>无量戒净正发愿故。<a id="a-5l"></a>无量见净不得法故。<a id="a-5m"></a>所观清净不取相故。<a id="a-5n"></a>世尊。<a id="a-5o"></a>彼众无有毁禁破戒坏威仪者。<a id="a-5p"></a>亦无有是三毁之名。<a id="a-5q"></a>彼世界众。<a id="a-5r"></a>观此世界所有众生如狱拷掠。<a id="a-5s"></a>我今请还。<a id="a-5t"></a>唯愿如来至彼世界。<a id="a-5u"></a>时佛告言。<a id="a-5v"></a>止善男子。<a id="a-5w"></a>至彼世界欲何所为。<a id="a-5x"></a>我今于此亦化众生。<a id="a-5y"></a>发心即转法轮菩萨殷勤三请。<a id="a-5z"></a>唯愿如来至彼世界。<a id="a-60"></a>若不临顾。<a id="a-61"></a>我当自以果报神力接此世界。<a id="a-62"></a>如一念顷置于彼土空虚分中。<a id="a-63"></a>时佛默然。<a id="a-64"></a>听此菩萨现大神通自在之力。<a id="a-65"></a>欲令众生具足善根亦为示现度知见力。<a id="a-66"></a>时此菩萨。<a id="a-67"></a>即以右手断取三千大千世界。<a id="a-68"></a>犹如陶师以杖转轮。<a id="a-69"></a>持之而去。<a id="a-6A"></a>时舍利弗觉此三千大千世界皆大震动。<a id="a-6B"></a>白世尊曰。<a id="a-6C"></a>持此世界并我等去。<a id="a-6D"></a>持此世界并我等去。<a id="a-6E"></a>尔时世尊。<a id="a-6F"></a>以随智音柔软和雅悦可众心。<a id="a-6G"></a>具足深远不高不下。<a id="a-6H"></a>简要不乱能示义趣。<a id="a-6I"></a>答舍利弗。<a id="a-6J"></a>非我所为。<a id="a-6K"></a>其音普闻大千世界。<a id="a-6L"></a>时有众生贪著我心依止有见。<a id="a-6M"></a>皆大惊怖得厌离心。<a id="a-6N"></a>余诸四众。<a id="a-6O"></a>但见如来菩萨围绕而为说法。<a id="a-6P"></a>如转轮王安处正座。<a id="a-6Q"></a>如大梵王在众梵中。<a id="a-6R"></a>时发心即转法轮菩萨。<a id="a-6S"></a>皆持十方无量世界令集一处以示众生。<a id="a-6T"></a>尔时世尊以神通力。<a id="a-6U"></a>令大风起吹诸世界。<a id="a-6V"></a>互相触搏坏裂破碎。<a id="a-6W"></a>皆悉散灭。<a id="a-6X"></a>佛现神力。<a id="a-6Y"></a>诸大梵王及诸梵众。<a id="a-6Z"></a>于见闻法计常不坏。<a id="a-6a"></a>所谓梵王诸梵宫殿。<a id="a-6b"></a>今皆自见宫殿散坏。<a id="a-6c"></a>甚大惊怖生厌离心。<a id="a-6d"></a>各作是念。<a id="a-6e"></a>此诸宫殿先自成立。<a id="a-6f"></a>而今悉皆相搏毁坏如水波荡鼓浪成沫。<a id="a-6g"></a>若水竭尽日爆风飘皆悉磨灭。<a id="a-6h"></a>则是我等无常相也。<a id="a-6i"></a>俱怀战悚合掌礼佛。<a id="a-6j"></a>尔时世尊告舍利弗。<a id="a-6k"></a>我从昔来常为汝说。<a id="a-6l"></a>世间虚妄无有真实。<a id="a-6m"></a>譬如有人与空共诤。<a id="a-6n"></a>世间如是。<a id="a-6o"></a>但从忆想分别故有。<a id="a-6p"></a>无牢无固犹如聚沫。<a id="a-6q"></a>世间如幻能诳众生。<a id="a-6r"></a>世间如焰无实体相。<a id="a-6s"></a>不除渴爱。<a id="a-6t"></a>世间如影不可得取。<a id="a-6u"></a>世间如响虚诳起业。<a id="a-6v"></a>世间如实性无颠倒。<a id="a-6w"></a>舍利弗。<a id="a-6x"></a>我坐道场如实通达。<a id="a-6y"></a>如世间相空无所有无所依止。<a id="a-6z"></a>以无障碍得世间相。<a id="a-70"></a>舍利弗。<a id="a-71"></a>我本未知世间味世间患世间出。<a id="a-72"></a>不自唱言我得佛道。<a id="a-73"></a>我既如实知世间相及世间集。<a id="a-74"></a>知世间灭世间灭道。<a id="a-75"></a>便自唱言我得佛道。<a id="a-76"></a>舍利弗。<a id="a-77"></a>何谓世间其世间者。<a id="a-78"></a>所谓五阴。<a id="a-79"></a>何谓为五。<a id="a-7A"></a>色阴受阴想行识阴。<a id="a-7B"></a>舍利弗。<a id="a-7C"></a>何谓色阴。<a id="a-7D"></a>或有众生作如是念。<a id="a-7E"></a>若过去者不名为色。<a id="a-7F"></a>未来现在不名为色。<a id="a-7G"></a>是故佛说诸所有色。<a id="a-7H"></a>若于过去未来现在。<a id="a-7I"></a>若内若外若粗若细。<a id="a-7J"></a>若好若丑若近若远。<a id="a-7K"></a>皆名色阴。<a id="a-7L"></a>而是色阴实无有相。<a id="a-7M"></a>譬如空阴风阴火阴水阴地阴。<a id="a-7N"></a>但有是名。<a id="a-7O"></a>色阴受阴想行识阴亦复如是。<a id="a-7P"></a>以此因缘说有诸阴。<a id="a-7Q"></a>舍利弗。<a id="a-7R"></a>凡夫痴冥贪著于身不知色相。<a id="a-7S"></a>谓色是我是我所有。<a id="a-7T"></a>取相分别而生著心。<a id="a-7U"></a>受想行识亦复如是。<a id="a-7V"></a>舍利弗。<a id="a-7W"></a>我坐道场。<a id="a-7X"></a>于此事中。<a id="a-7Y"></a>不谓是有不谓是无而生法眼。<a id="a-7Z"></a>凡夫于此无所有法。<a id="a-7a"></a>生渴爱心。<a id="a-7b"></a>是事散坏便生忧恼。<a id="a-7c"></a>是人深著失所著故。<a id="a-7d"></a>转增痴惑重起黑业。<a id="a-7e"></a>若以瓦石杖楚刀槊种种兵器。<a id="a-7f"></a>共相加害。<a id="a-7g"></a>以痴惑故起是罪业。<a id="a-7h"></a>如来通达诸法平等。<a id="a-7i"></a>诸见平等故说正见。<a id="a-7j"></a>谓正见者。<a id="a-7k"></a>平等正直无有高下。<a id="a-7l"></a>正行道者。<a id="a-7m"></a>正修习者。<a id="a-7n"></a>正解脱者。<a id="a-7o"></a>得是见故名为正见。<a id="a-7p"></a>舍利弗。<a id="a-7q"></a>佛说正见。<a id="a-7r"></a>不可以言为汝等说。<a id="a-7s"></a>但可随顺如说修行。<a id="a-7t"></a>舍利弗。<a id="a-7u"></a>汝等皆当如法修习。<a id="a-7v"></a>当得无量无边智慧。<a id="a-7w"></a>是则名为八万四千诸法藏中一法藏门。<a id="a-7x"></a>谓诸起作非起作相。<a id="a-7y"></a>如来说此法藏门时。<a id="a-7z"></a>七万七千那由他数诸梵天王。<a id="a-80"></a>于诸法中远尘离垢得法眼净。<a id="a-81"></a>欲界诸天八万四千那由他众。<a id="a-82"></a>于诸法中远尘离垢得法眼净。<a id="a-83"></a>及无量人亦于诸法远尘离垢得法眼净。<a id="a-84"></a>百亿阎浮提中百千万亿诸菩萨众。<a id="a-85"></a>皆于此会得无生忍。<a id="a-86"></a>及余无量无边众生。<a id="a-87"></a>皆发阿耨多罗三藐三菩提心。<a id="a-88"></a>尔时世尊还摄神力。<a id="a-89"></a>诸四部众梵世梵住梵众诸天。<a id="a-8A"></a>及欲界中天龙夜叉乾闼婆阿修罗迦楼罗紧那罗摩睺罗伽人非人等。<a id="a-8B"></a>皆自见身还此世界。</p>
  <p data-pb></p>
  <h2 id="a8C">如来力品第九</h2>
  <p id="a8D">尔时大目揵连从座而起。<a id="a-8E"></a>偏袒右肩合掌向佛。<a id="a-8F"></a>白世尊曰。<a id="a-8G"></a>未曾有也。<a id="a-8H"></a>是发心即转法轮菩萨。<a id="a-8I"></a>有大神力接此忍界及以如来。<a id="a-8J"></a>置于他方世界中间。<a id="a-8K"></a>世尊。<a id="a-8L"></a>持我至彼及还来此。<a id="a-8M"></a>我于尔时神尚不在。<a id="a-8N"></a>何况有通。<a id="a-8O"></a>我复生念。<a id="a-8P"></a>今此菩萨具大神通接我往还。<a id="a-8Q"></a>都不觉知迟速远近。<a id="a-8R"></a>我又生念。<a id="a-8S"></a>今此菩萨未成佛道。<a id="a-8T"></a>有是神力。<a id="a-8U"></a>何况成佛。<a id="a-8V"></a>佛告目连。<a id="a-8W"></a>汝或谓是发心即转法轮菩萨能接如来有往还耶。<a id="a-8X"></a>勿造斯念。<a id="a-8Y"></a>所以者何。<a id="a-8Z"></a>我不见有沙门、<a id="a-8a"></a>婆罗门、<a id="a-8b"></a>阿罗汉、<a id="a-8c"></a>辟支佛及余众生。<a id="a-8d"></a>天龙夜叉、<a id="a-8e"></a>乾闼婆、<a id="a-8f"></a>阿修罗、<a id="a-8g"></a>迦楼罗、<a id="a-8h"></a>紧那罗、<a id="a-8i"></a>摩睺罗伽、<a id="a-8j"></a>人、<a id="a-8k"></a>非人等能动如来衣一角者。<a id="a-8l"></a>何况接举至余世界及还置此。<a id="a-8m"></a>无有是处。<a id="a-8n"></a>目连。<a id="a-8o"></a>置是世间一切天人。<a id="a-8p"></a>若此三千大千世界所有众生。<a id="a-8q"></a>有色无色有想无想非有想非无想。<a id="a-8r"></a>若可见若不可见。<a id="a-8s"></a>假令一时皆得人身。<a id="a-8t"></a>以信出家得阿罗汉。<a id="a-8u"></a>具六神通皆如目连。<a id="a-8v"></a>于意云何。<a id="a-8w"></a>是等所有神通智力。<a id="a-8x"></a>宁为大不。<a id="a-8y"></a>甚大世尊。<a id="a-8z"></a>佛告目连。<a id="a-90"></a>是诸罗汉手接三千大千世界。<a id="a-91"></a>游于十方恒沙世界。<a id="a-92"></a>假令如来以一芥子置于空中。<a id="a-93"></a>是大神通众阿罗汉。<a id="a-94"></a>尚不能动如毫末许。<a id="a-95"></a>目连。<a id="a-96"></a>且复置此大神通众。<a id="a-97"></a>假令一人有大神力。<a id="a-98"></a>佛听此人。<a id="a-99"></a>能以一吹吹大千界皆使散坏。<a id="a-9A"></a>令诸微尘散遍无量恒沙世界。<a id="a-9B"></a>又以一吹令诸微尘还成三千大千世界。<a id="a-9C"></a>目连。<a id="a-9D"></a>于意云何。<a id="a-9E"></a>是人具足大神力不。<a id="a-9F"></a>甚大世尊。<a id="a-9G"></a>目连。<a id="a-9H"></a>假使有人皆得如是大神通力。<a id="a-9I"></a>满此三千大千世界。<a id="a-9J"></a>犹如甘蔗稻麻丛林。<a id="a-9K"></a>皆同一心尽现神力。<a id="a-9L"></a>尚不能动如来衣角。<a id="a-9M"></a>况举如来置于余界而复还耶。<a id="a-9N"></a>目连。<a id="a-9O"></a>我处此座。<a id="a-9P"></a>能动东方无量无边不可思议阿僧祇界。<a id="a-9Q"></a>其中众生都不自觉有往来相。<a id="a-9R"></a>是诸众生不能觉知世间成败及以散灭。<a id="a-9S"></a>目连。<a id="a-9T"></a>当知如来所现神力。<a id="a-9U"></a>随众所应而为说法。<a id="a-9V"></a>或有众生应见佛身而得度者。<a id="a-9W"></a>或有众生应见天身而得度者。<a id="a-9X"></a>或有众生应见龙身而得度者。<a id="a-9Y"></a>或有众生应见夜叉乾闼婆阿修罗迦楼罗紧那罗摩睺罗伽身而得度者。<a id="a-9Z"></a>或有应见男身女身而得度者。<a id="a-9a"></a>或有应见大身小身而得度者。<a id="a-9b"></a>目连。<a id="a-9c"></a>如来所有力无所畏自在神通。<a id="a-9d"></a>当知皆悉摄在此经。<a id="a-9e"></a>南西北方四维上下皆亦如是。<a id="a-9f"></a>目连。<a id="a-9g"></a>汝若得见如来所行及大神力。<a id="a-9h"></a>汝则不能有所问答。<a id="a-9i"></a>目连。<a id="a-9j"></a>我教阿难陀罗尼门。<a id="a-9k"></a>为今受持十二部经。<a id="a-9l"></a>修多罗。<a id="a-9m"></a>祇夜。<a id="a-9n"></a>阇伽罗那。<a id="a-9o"></a>伽陀。<a id="a-9p"></a>优陀那。<a id="a-9q"></a>尼陀那。<a id="a-9r"></a>阿波陀那。<a id="a-9s"></a>伊帝目多伽。<a id="a-9t"></a>阇陀伽。<a id="a-9u"></a>广经。<a id="a-9v"></a>未曾有经。<a id="a-9w"></a>优婆提舍。<a id="a-9x"></a>令不忘失。<a id="a-9y"></a>而今阿难尚不能知如来神力。<a id="a-9z"></a>所以者何。<a id="a-A0"></a>佛以一言一字一句。<a id="a-A1"></a>一切声闻及辟支佛。<a id="a-A2"></a>若于一劫百千万劫。<a id="a-A3"></a>乃至无量阿僧祇劫。<a id="a-A4"></a>犹尚不能尽读诵持思量演说。<a id="a-A5"></a>况能悉知如来所为大神通力。<a id="a-A6"></a>无有是处。<a id="a-A7"></a>目连。<a id="a-A8"></a>如来所为种种因缘。<a id="a-A9"></a>种种威仪种种道门。<a id="a-AA"></a>教化众生及演说法。<a id="a-AB"></a>但著衣时。<a id="a-AC"></a>一切声闻及辟支佛。<a id="a-AD"></a>尚不能知其中所益几所众生云何说法。<a id="a-AE"></a>况能尽知如来所行如来神通如来智慧。<a id="a-AF"></a>无有是处。<a id="a-AG"></a>尔时世尊从发心即转法轮菩萨取莲华已。<a id="a-AH"></a>告跋陀婆罗菩萨。<a id="a-AI"></a>宝积菩萨。<a id="a-AJ"></a>导师菩萨。<a id="a-AK"></a>星得菩萨。<a id="a-AL"></a>那罗达菩萨。<a id="a-AM"></a>帝得菩萨。<a id="a-AN"></a>水天菩萨。<a id="a-AO"></a>善力菩萨。<a id="a-AP"></a>如是等能于后世护法藏者。<a id="a-AQ"></a>诸善男子。<a id="a-AR"></a>汝等能护如来法藏。<a id="a-AS"></a>善能信解如来所行。<a id="a-AT"></a>而演说耶。<a id="a-AU"></a>唯然世尊。<a id="a-AV"></a>我等皆能。<a id="a-AW"></a>佛言。<a id="a-AX"></a>汝等从今若有所说。<a id="a-AY"></a>先观如来所行意趣所入法门。<a id="a-AZ"></a>然后乃说。<a id="a-Aa"></a>若有人言。<a id="a-Ab"></a>何者名为具足佛智。<a id="a-Ac"></a>汝等当于如是经中。<a id="a-Ad"></a>观如来行然后乃答。<a id="a-Ae"></a>汝等若闻诸所说门。<a id="a-Af"></a>皆应观察如来意行。<a id="a-Ag"></a>为是事故说如是法。<a id="a-Ah"></a>汝等若见众生所行。<a id="a-Ai"></a>亦当应观如来法藏。<a id="a-Aj"></a>谓诸众生有如是行。<a id="a-Ak"></a>佛以是行如是转除。<a id="a-Al"></a>众生行者。<a id="a-Am"></a>谓有九万九千诸根。<a id="a-An"></a>如来悉知贪欲多者有如是根。<a id="a-Ao"></a>瞋恚多者有如是根。<a id="a-Ap"></a>愚痴多者有如是根。<a id="a-Aq"></a>似多欲者有如是根。<a id="a-Ar"></a>似多恚者有如是根。<a id="a-As"></a>似多痴者有如是根。<a id="a-At"></a>似多贪恚者有如是根。<a id="a-Au"></a>似多贪痴者有如是根。<a id="a-Av"></a>似多恚痴者有如是根。<a id="a-Aw"></a>似贪瞋痴有如是根。<a id="a-Ax"></a>如是诸根能净于道能起诸事。<a id="a-Ay"></a>如是诸根从本缘生。<a id="a-Az"></a>如是诸根从习行得。<a id="a-B0"></a>有作业根是起黑业。<a id="a-B1"></a>是起白业。<a id="a-B2"></a>是起黑业白业。<a id="a-B3"></a>是根顺道。<a id="a-B4"></a>是根顺定。<a id="a-B5"></a>是根顺慧。<a id="a-B6"></a>是根顺尽智。<a id="a-B7"></a>顺无生智是根随顺。<a id="a-B8"></a>尽无生智是根顺谛。<a id="a-B9"></a>诸善男子。<a id="a-BA"></a>是中有二万诸根。<a id="a-BB"></a>和合先世因缘力故能起诸业。<a id="a-BC"></a>若黑若白。<a id="a-BD"></a>以是业缘得种种色。<a id="a-BE"></a>若黑若白不黑不白。<a id="a-BF"></a>若上若杂。<a id="a-BG"></a>如是诸色有二万根。<a id="a-BH"></a>能生诸身。<a id="a-BI"></a>若长若短若粗若细若中庸等。<a id="a-BJ"></a>有二十万根能表内相。<a id="a-BK"></a>若于眼耳鼻舌身中。<a id="a-BL"></a>知是人贪心是人瞋心是人痴心是人离贪是人离瞋是人离痴。<a id="a-BM"></a>有三万根差别业报。<a id="a-BN"></a>谓人死时情识迷闷。<a id="a-BO"></a>形色变异手足[疒@卷]缩。<a id="a-BP"></a>诸根错乱支节相离。<a id="a-BQ"></a>临抒气时。<a id="a-BR"></a>知是诸根应入地狱。<a id="a-BS"></a>知是诸根应堕畜生。<a id="a-BT"></a>知是诸根应生饿鬼。<a id="a-BU"></a>是根应生天上人中。<a id="a-BV"></a>是根应生他方佛土得见诸佛。<a id="a-BW"></a>是根应断生死相续不受后身。<a id="a-BX"></a>有七万根。<a id="a-BY"></a>以信解力能摄善本。<a id="a-BZ"></a>二万诸根摄不善法。<a id="a-Ba"></a>死时可知。<a id="a-Bb"></a>诸善男子。<a id="a-Bc"></a>是名佛力。<a id="a-Bd"></a>如来所行如来法藏。<a id="a-Be"></a>如来住此能演诸法不增不减。</p>
  <h2 id="aBf">功德品第十</h2>
  <p id="aBg">尔时会中有一菩萨名曰坚意。<a id="a-Bh"></a>从座而起恭敬合掌。<a id="a-Bi"></a>白佛言。<a id="a-Bj"></a>世尊。<a id="a-Bk"></a>我于此门得法光明。<a id="a-Bl"></a>是故我当修是法门令得具足。<a id="a-Bm"></a>所以者何。<a id="a-Bn"></a>我今当发如是庄严。<a id="a-Bo"></a>推求习行具足是法终不懈息。<a id="a-Bp"></a>于未来世还复得闻如来法藏。<a id="a-Bq"></a>佛告坚意。<a id="a-Br"></a>善哉善哉。<a id="a-Bs"></a>汝能勤求诸佛如来无量无边阿僧祇劫所集大法。<a id="a-Bt"></a>坚意。<a id="a-Bu"></a>若此三千大千世界所有众生。<a id="a-Bv"></a>若色无色有想无想非有想非无想。<a id="a-Bw"></a>假令一时皆得人身。<a id="a-Bx"></a>若善男子及善女人。<a id="a-By"></a>给此众生一切乐具。<a id="a-Bz"></a>随其所须色香味触即皆能与。<a id="a-C0"></a>持此众生悉置掌中。<a id="a-C1"></a>若至一劫若减一劫。<a id="a-C2"></a>又以一手除其臭秽远弃他处。<a id="a-C3"></a>坚意。<a id="a-C4"></a>于意云何。<a id="a-C5"></a>是人所为宁为大不。<a id="a-C6"></a>甚大世尊。<a id="a-C7"></a>坚意。<a id="a-C8"></a>若复有人发阿耨多罗三藐三菩提心。<a id="a-C9"></a>若佛现在若灭度后。<a id="a-CA"></a>能求如是助菩提法菩萨藏经。<a id="a-CB"></a>作如是念。<a id="a-CC"></a>我修集此大乘法藏。<a id="a-CD"></a>为众生说断贪恚痴。<a id="a-CE"></a>离生老死忧悲苦恼。<a id="a-CF"></a>如是求时。<a id="a-CG"></a>若得是经一四句偈。<a id="a-CH"></a>能为众生读诵解说。<a id="a-CI"></a>比前福德。<a id="a-CJ"></a>百分千分百千万分尚不及一。<a id="a-CK"></a>乃至譬喻所不能及。<a id="a-CL"></a>如是菩萨以求此等深法因缘。<a id="a-CM"></a>能大利益一切众生。<a id="a-CN"></a>坚意。<a id="a-CO"></a>是事谁能信者。<a id="a-CP"></a>唯有诸佛究竟通了。<a id="a-CQ"></a>若圣弟子及余深心求佛道者。<a id="a-CR"></a>乃能信受。<a id="a-CS"></a>所以者何。<a id="a-CT"></a>诸菩萨等。<a id="a-CU"></a>初发阿耨多罗三藐三菩提时。<a id="a-CV"></a>自愿当为无救众生而作救护。<a id="a-CW"></a>无洲者作洲。<a id="a-CX"></a>无导者作导。<a id="a-CY"></a>我当修习是大乘法佛之智慧。<a id="a-CZ"></a>当令无量无数众生住无漏法。<a id="a-Ca"></a>坚意。<a id="a-Cb"></a>假使令此人从旦至食。<a id="a-Cc"></a>以诸珍宝积若须弥。<a id="a-Cd"></a>与一一人。<a id="a-Ce"></a>中时晡时初中后夜。<a id="a-Cf"></a>尽其形寿。<a id="a-Cg"></a>昼夜六时以大宝聚施与众生。<a id="a-Ch"></a>坚意。<a id="a-Ci"></a>于意云何。<a id="a-Cj"></a>是众生心得满足不。<a id="a-Ck"></a>不也世尊。<a id="a-Cl"></a>或因是故堕三恶道。<a id="a-Cm"></a>菩萨念言。<a id="a-Cn"></a>我当勤求无上妙法。<a id="a-Co"></a>与诸众生令观三千大千世界珍宝之聚。<a id="a-Cp"></a>犹如洟唾生怖畏心。<a id="a-Cq"></a>大智菩萨观此宝聚。<a id="a-Cr"></a>皆是三毒烦恼众生。<a id="a-Cs"></a>生死往来地狱畜生饿鬼人中苦恼之本。<a id="a-Ct"></a>求时苦本。<a id="a-Cu"></a>守护苦本。<a id="a-Cv"></a>怨憎诤讼起诸罪业众苦之本。<a id="a-Cw"></a>菩萨如是。<a id="a-Cx"></a>于大宝聚生厌离心。<a id="a-Cy"></a>又作是念。<a id="a-Cz"></a>此非宝聚但是恶道苦恼之聚。<a id="a-D0"></a>或有众生贪著是故堕三恶道。<a id="a-D1"></a>坚意。<a id="a-D2"></a>置是三千大千世界所有众生。<a id="a-D3"></a>十方无量如恒河沙世界众生。<a id="a-D4"></a>若色无色有想无想非有想非无想。<a id="a-D5"></a>假令一时皆得人身。<a id="a-D6"></a>若有一人。<a id="a-D7"></a>发心欲与一切乐具。<a id="a-D8"></a>随其所须色声香味等。<a id="a-D9"></a>即皆能与。<a id="a-DA"></a>若置头上若肩荷负。<a id="a-DB"></a>若至一劫若减一劫。<a id="a-DC"></a>随意坐卧。<a id="a-DD"></a>亦以一手除其臭秽远弃他处。<a id="a-DE"></a>坚意。<a id="a-DF"></a>于汝意云何。<a id="a-DG"></a>是人所为宁为多不。<a id="a-DH"></a>甚多世尊。<a id="a-DI"></a>坚意。<a id="a-DJ"></a>我今告汝诚言。<a id="a-DK"></a>若善男子若善女人。<a id="a-DL"></a>发阿耨多罗三藐三菩提心。<a id="a-DM"></a>求如是等助菩提法菩萨藏经。<a id="a-DN"></a>发足一步福不可量。<a id="a-DO"></a>至得阿耨多罗三藐三菩提。<a id="a-DP"></a>犹不能尽。<a id="a-DQ"></a>比前福德百分千分百千万分尚不及一。<a id="a-DR"></a>乃至譬喻所不能及。<a id="a-DS"></a>所以者何。<a id="a-DT"></a>前乐具者。<a id="a-DU"></a>是诸结使有漏因缘。<a id="a-DV"></a>不能离苦毕竟安隐。<a id="a-DW"></a>诸菩萨等求法因缘。<a id="a-DX"></a>增长戒品定品慧品。<a id="a-DY"></a>亦能具足一切佛法。<a id="a-DZ"></a>能得无量不可思议方便之力。<a id="a-Da"></a>成就众生净佛世界。<a id="a-Db"></a>是故坚意。<a id="a-Dc"></a>佛说菩萨求法因缘。<a id="a-Dd"></a>得阿耨多罗三藐三菩提。<a id="a-De"></a>复次坚意。<a id="a-Df"></a>若四天下满中如来。<a id="a-Dg"></a>犹如甘蔗稻麻丛林。<a id="a-Dh"></a>若有一人尽其形寿。<a id="a-Di"></a>供养衣服卧具汤药种种所须。<a id="a-Dj"></a>是诸如来般涅槃后。<a id="a-Dk"></a>起七宝塔方一由旬。<a id="a-Dl"></a>表刹庄严华香幡盖然灯供养。<a id="a-Dm"></a>若至百劫若过百劫。<a id="a-Dn"></a>坚意。<a id="a-Do"></a>于意云何。<a id="a-Dp"></a>是人得福宁为多不。<a id="a-Dq"></a>甚多世尊。<a id="a-Dr"></a>无量无边。<a id="a-Ds"></a>坚意。<a id="a-Dt"></a>我今告汝诚言。<a id="a-Du"></a>是人供养尔所如来。<a id="a-Dv"></a>起尔所塔。<a id="a-Dw"></a>于尔所劫种种供养。<a id="a-Dx"></a>若善男子及善女人。<a id="a-Dy"></a>发阿耨多罗三藐三菩提心。<a id="a-Dz"></a>求如是等助菩提法菩萨藏经受持读诵。<a id="a-E0"></a>比前福德百分千分百千万分尚不及一。<a id="a-E1"></a>乃至譬喻所不能及。<a id="a-E2"></a>所以者何。<a id="a-E3"></a>于诸施中法施第一。<a id="a-E4"></a>于诸求中求法第一。<a id="a-E5"></a>是故坚意。<a id="a-E6"></a>汝等于后五百岁中。<a id="a-E7"></a>受持读诵如是诸经。<a id="a-E8"></a>所得福德无量无边。<a id="a-E9"></a>至得阿耨多罗三藐三菩提。<a id="a-EA"></a>犹不能尽。<a id="a-EB"></a>坚意。<a id="a-EC"></a>我今欲说譬喻粗明此义。<a id="a-ED"></a>汝当信受。<a id="a-EE"></a>譬如三千大千世界以为一器。<a id="a-EF"></a>满中芥子如量麻米。<a id="a-EG"></a>汝意云何。<a id="a-EH"></a>是中芥子为有几数。<a id="a-EI"></a>甚多世尊。<a id="a-EJ"></a>不可数也。<a id="a-EK"></a>坚意。<a id="a-EL"></a>假使复数如此芥子等大千世界。<a id="a-EM"></a>合为一器满中细沙。<a id="a-EN"></a>为有几数。<a id="a-EO"></a>甚多世尊。<a id="a-EP"></a>无量无边。<a id="a-EQ"></a>坚意。<a id="a-ER"></a>有大力人。<a id="a-ES"></a>持此细沙洒散四方。<a id="a-ET"></a>时大风起吹此诸沙。<a id="a-EU"></a>一一各堕一世界中。<a id="a-EV"></a>汝意云何。<a id="a-EW"></a>是诸世界为有几数。<a id="a-EX"></a>甚多世尊。<a id="a-EY"></a>无量无边不可称数。<a id="a-EZ"></a>坚意。<a id="a-Ea"></a>我今明了告汝。<a id="a-Eb"></a>如来具足无量神通持戒禅定智慧之力。<a id="a-Ec"></a>能以一步越尔所界。<a id="a-Ed"></a>而处本座威仪不动。<a id="a-Ee"></a>于神通力犹不尽现。<a id="a-Ef"></a>坚意。<a id="a-Eg"></a>如来以此一步为一劫。<a id="a-Eh"></a>尔所劫为一日。<a id="a-Ei"></a>尔所日为一月。<a id="a-Ej"></a>尔所月为一岁。<a id="a-Ek"></a>如是千岁东行不息。<a id="a-El"></a>南西北方四维上下。<a id="a-Em"></a>亦复如是。<a id="a-En"></a>若善男子及善女人。<a id="a-Eo"></a>欲闻是经受持读诵。<a id="a-Ep"></a>发足一步所得福德。<a id="a-Eq"></a>假使有形。<a id="a-Er"></a>如来所经尔所世界不能容受。<a id="a-Es"></a>如来但知是人福德无量无边不可思议。<a id="a-Et"></a>坚意。<a id="a-Eu"></a>此福不可文字算数之所能知。<a id="a-Ev"></a>是福摄在无量数中。</p>
  <h2 id="aEw">发心品第十一</h2>
  <p id="aEx">尔时东方过阿僧祇国。<a id="a-Ey"></a>有世界名大名闻。<a id="a-Ez"></a>佛号须弥肩。<a id="a-F0"></a>今现在为光明威德聚菩萨。<a id="a-F1"></a>授阿耨多罗三藐三菩提记。<a id="a-F2"></a>作如是言。<a id="a-F3"></a>光明威德聚菩萨。<a id="a-F4"></a>次于我后当得作佛。<a id="a-F5"></a>尔时彼佛大众围绕而为说法。<a id="a-F6"></a>是光明威德聚菩萨。<a id="a-F7"></a>在彼会见大光明。<a id="a-F8"></a>闻謦欬声见地大动。<a id="a-F9"></a>问彼佛言。<a id="a-FA"></a>世尊。<a id="a-FB"></a>是为何佛光明音声。<a id="a-FC"></a>彼佛答言。<a id="a-FD"></a>西方去此过阿僧祇国。<a id="a-FE"></a>有世界名娑婆。<a id="a-FF"></a>佛号释迦牟尼。<a id="a-FG"></a>今现在说菩萨藏经。<a id="a-FH"></a>彼会菩萨具大庄严。<a id="a-FI"></a>今于十方恒沙世界。<a id="a-FJ"></a>少有如是诸菩萨众。<a id="a-FK"></a>若闻是等菩萨名者。<a id="a-FL"></a>尚得大利。<a id="a-FM"></a>何况目见亲近供养。<a id="a-FN"></a>即时光明威德聚菩萨。<a id="a-FO"></a>白须弥肩佛言。<a id="a-FP"></a>世尊。<a id="a-FQ"></a>我欲诣彼娑婆世界见释迦文佛礼事供养。<a id="a-FR"></a>亦欲见彼具足庄严大菩萨众。<a id="a-FS"></a>彼佛答言。<a id="a-FT"></a>欲往随意。<a id="a-FU"></a>时彼佛与光明威德聚菩萨七枝莲华。<a id="a-FV"></a>而告之曰。<a id="a-FW"></a>汝持此华与释迦文佛。<a id="a-FX"></a>并以我言问讯彼佛。<a id="a-FY"></a>少病少恼起居轻利气力强耶。<a id="a-FZ"></a>时彼菩萨即持此华。<a id="a-Fa"></a>顶礼佛足绕已而去。<a id="a-Fb"></a>如大力士屈伸臂顷。<a id="a-Fc"></a>从彼佛土忽然不现。<a id="a-Fd"></a>到此世界至王舍城。<a id="a-Fe"></a>行诣竹园顶礼佛足。<a id="a-Ff"></a>于一面立。<a id="a-Fg"></a>而白佛言。<a id="a-Fh"></a>须弥肩佛问讯世尊。<a id="a-Fi"></a>少病少恼起居轻利气力康耶。<a id="a-Fj"></a>以此莲华供养世尊。<a id="a-Fk"></a>时佛受华而问之曰。<a id="a-Fl"></a>须弥肩佛少病少恼气力安耶。<a id="a-Fm"></a>答言世尊。<a id="a-Fn"></a>须弥肩佛。<a id="a-Fo"></a>于彼世界安隐无恙。<a id="a-Fp"></a>佛以此华与弥勒言。<a id="a-Fq"></a>阿逸多。<a id="a-Fr"></a>汝持此华种助佛道善根因缘。<a id="a-Fs"></a>时弥勒菩萨从佛受华。<a id="a-Ft"></a>与跋陀婆罗菩萨。<a id="a-Fu"></a>宝积菩萨。<a id="a-Fv"></a>导师菩萨。<a id="a-Fw"></a>星得菩萨。<a id="a-Fx"></a>那罗达菩萨。<a id="a-Fy"></a>帝得菩萨。<a id="a-Fz"></a>水天菩萨。<a id="a-G0"></a>善力菩萨。<a id="a-G1"></a>日藏菩萨。<a id="a-G2"></a>持世菩萨。<a id="a-G3"></a>持地菩萨。<a id="a-G4"></a>住意菩萨。<a id="a-G5"></a>无边意菩萨。<a id="a-G6"></a>越三界行菩萨。<a id="a-G7"></a>无边行菩萨。<a id="a-G8"></a>无量力菩萨。<a id="a-G9"></a>普现缘菩萨。<a id="a-GA"></a>坚意菩萨。<a id="a-GB"></a>无边力菩萨。<a id="a-GC"></a>不虚力菩萨。<a id="a-GD"></a>师子力菩萨。<a id="a-GE"></a>疾辩菩萨。<a id="a-GF"></a>利辩菩萨。<a id="a-GG"></a>深辩菩萨。<a id="a-GH"></a>无边辩菩萨。<a id="a-GI"></a>无量辩菩萨。<a id="a-GJ"></a>文殊师利法王子。<a id="a-GK"></a>华德藏法王子。<a id="a-GL"></a>无边手菩萨。<a id="a-GM"></a>无著手菩萨。<a id="a-GN"></a>宝手菩萨。<a id="a-GO"></a>宝臂菩萨。<a id="a-GP"></a>不虚得菩萨。<a id="a-GQ"></a>不动行菩萨。<a id="a-GR"></a>无忧菩萨。<a id="a-GS"></a>离忧菩萨。<a id="a-GT"></a>发无分别行菩萨。<a id="a-GU"></a>离诸难菩萨。<a id="a-GV"></a>离男相菩萨。<a id="a-GW"></a>离女相菩萨。<a id="a-GX"></a>离众生相菩萨。<a id="a-GY"></a>网明菩萨。<a id="a-GZ"></a>不入胎菩萨。<a id="a-Ga"></a>佛华手菩萨。<a id="a-Gb"></a>华手菩萨。<a id="a-Gc"></a>香象菩萨。<a id="a-Gd"></a>成利菩萨。<a id="a-Ge"></a>上德菩萨。<a id="a-Gf"></a>宝德菩萨。<a id="a-Gg"></a>珠璎菩萨。<a id="a-Gh"></a>珠髻菩萨。<a id="a-Gi"></a>华耳菩萨。<a id="a-Gj"></a>云音菩萨。<a id="a-Gk"></a>毕竟思菩萨。<a id="a-Gl"></a>无边舍菩萨。<a id="a-Gm"></a>善思行菩萨。<a id="a-Gn"></a>不虚愿菩萨。<a id="a-Go"></a>过愿菩萨。<a id="a-Gp"></a>转愿菩萨。<a id="a-Gq"></a>深行愿菩萨。<a id="a-Gr"></a>愿离难菩萨。<a id="a-Gs"></a>演华菩萨。<a id="a-Gt"></a>宝华菩萨。<a id="a-Gu"></a>不虚称菩萨。<a id="a-Gv"></a>不虚赞菩萨。<a id="a-Gw"></a>普愿菩萨。<a id="a-Gx"></a>诸道不乱菩萨。<a id="a-Gy"></a>常喜严菩萨。<a id="a-Gz"></a>常悲严菩萨。<a id="a-H0"></a>化无知愿菩萨。<a id="a-H1"></a>具戒愿菩萨。<a id="a-H2"></a>执炬菩萨。<a id="a-H3"></a>乐众菩萨。<a id="a-H4"></a>善众菩萨。<a id="a-H5"></a>乐行菩萨。<a id="a-H6"></a>爱天菩萨。<a id="a-H7"></a>乐佛菩萨。<a id="a-H8"></a>愿不离佛菩萨。<a id="a-H9"></a>愿转法轮菩萨。<a id="a-HA"></a>愿转无碍法轮菩萨。<a id="a-HB"></a>愿舍一切菩萨。<a id="a-HC"></a>愿无悭菩萨。<a id="a-HD"></a>愿无差别菩萨。<a id="a-HE"></a>愿绍佛种菩萨。<a id="a-HF"></a>愿不乱菩萨。<a id="a-HG"></a>月菩萨。<a id="a-HH"></a>法菩萨。<a id="a-HI"></a>德海菩萨。<a id="a-HJ"></a>善戒菩萨。<a id="a-HK"></a>导师菩萨。<a id="a-HL"></a>大导师菩萨。<a id="a-HM"></a>上众菩萨。<a id="a-HN"></a>增上菩萨。<a id="a-HO"></a>宝严菩萨。<a id="a-HP"></a>普利菩萨。<a id="a-HQ"></a>普德菩萨。<a id="a-HR"></a>袈裟相菩萨。<a id="a-HS"></a>无染菩萨。<a id="a-HT"></a>灭相菩萨。<a id="a-HU"></a>寂灭菩萨。<a id="a-HV"></a>善意菩萨。<a id="a-HW"></a>喜见菩萨。<a id="a-HX"></a>乐胜菩萨。<a id="a-HY"></a>上严菩萨。<a id="a-HZ"></a>常胜菩萨。<a id="a-Ha"></a>胜众菩萨。<a id="a-Hb"></a>胜数菩萨。<a id="a-Hc"></a>坏魔菩萨。<a id="a-Hd"></a>坏怨菩萨。<a id="a-He"></a>胜怨菩萨。<a id="a-Hf"></a>普名闻菩萨。<a id="a-Hg"></a>日宝菩萨。<a id="a-Hh"></a>转法菩萨。<a id="a-Hi"></a>增法菩萨。<a id="a-Hj"></a>善知识菩萨。<a id="a-Hk"></a>天善友菩萨。<a id="a-Hl"></a>增友菩萨。<a id="a-Hm"></a>一盖菩萨。<a id="a-Hn"></a>宝盖菩萨。<a id="a-Ho"></a>善宿菩萨。<a id="a-Hp"></a>星宿菩萨。<a id="a-Hq"></a>法天菩萨。<a id="a-Hr"></a>净门菩萨。<a id="a-Hs"></a>净勇菩萨。<a id="a-Ht"></a>勇行菩萨。<a id="a-Hu"></a>无边行菩萨。<a id="a-Hv"></a>不虚行菩萨。<a id="a-Hw"></a>香德菩萨。<a id="a-Hx"></a>智德菩萨。<a id="a-Hy"></a>无边眼菩萨。<a id="a-Hz"></a>帝得菩萨。<a id="a-I0"></a>梵上菩萨。<a id="a-I1"></a>持法菩萨。<a id="a-I2"></a>法德菩萨。<a id="a-I3"></a>自在力菩萨。<a id="a-I4"></a>无迹行菩萨。<a id="a-I5"></a>善行菩萨。<a id="a-I6"></a>等行菩萨。<a id="a-I7"></a>与如是等七万七千诸菩萨等。<a id="a-I8"></a>作如是言。<a id="a-I9"></a>诸善知识。<a id="a-IA"></a>我从佛所受得此华。<a id="a-IB"></a>今以相与。<a id="a-IC"></a>汝等取华为助佛道。<a id="a-ID"></a>皆当一心俱发大愿。<a id="a-IE"></a>时七万七千菩萨取此莲华。<a id="a-IF"></a>一时俱发方便大愿。<a id="a-IG"></a>还以上佛。<a id="a-IH"></a>佛愍受已。<a id="a-II"></a>告弥勒曰。<a id="a-IJ"></a>我今安隐能使汝等种大善根。<a id="a-IK"></a>阿逸多。<a id="a-IL"></a>诸佛难值。<a id="a-IM"></a>诸菩萨等亦复难遇。<a id="a-IN"></a>所以者何。<a id="a-IO"></a>我所得法。<a id="a-IP"></a>一切皆从菩萨行生。<a id="a-IQ"></a>于汝意云何。<a id="a-IR"></a>若如来本不发阿耨多罗三藐三菩提心者。<a id="a-IS"></a>当有十力出世间不。<a id="a-IT"></a>不也世尊。<a id="a-IU"></a>阿逸多。<a id="a-IV"></a>于汝意云何。<a id="a-IW"></a>若如来不发阿耨多罗三藐三菩提心。<a id="a-IX"></a>当有四无所畏出世间不。<a id="a-IY"></a>不也世尊。<a id="a-IZ"></a>阿逸多。<a id="a-Ia"></a>若如来本不发阿耨多罗三藐三菩提心。<a id="a-Ib"></a>当有大慈大悲大喜大舍。<a id="a-Ic"></a>出世间不。<a id="a-Id"></a>不也世尊。<a id="a-Ie"></a>若如来本不发阿耨多罗三藐三菩提心。<a id="a-If"></a>当有十八不共法出世间不。<a id="a-Ig"></a>不也世尊。<a id="a-Ih"></a>若如来本不发阿耨多罗三藐三菩提心。<a id="a-Ii"></a>当有不虚行法出世间不。<a id="a-Ij"></a>不也世尊。<a id="a-Ik"></a>若如来本不发阿耨多罗三藐三菩提心。<a id="a-Il"></a>当有象王观法出世间不。<a id="a-Im"></a>不也世尊。<a id="a-In"></a>若如来本不发阿耨多罗三藐三菩提心。<a id="a-Io"></a>当有师子奋迅三昧出世间不。<a id="a-Ip"></a>不也世尊。<a id="a-Iq"></a>若如来本不发阿耨多罗三藐三菩提心。<a id="a-Ir"></a>当有无见顶相出世间不。<a id="a-Is"></a>不也世尊。<a id="a-It"></a>若如来本不发阿耨多罗三藐三菩提心。<a id="a-Iu"></a>当有三转十二行法轮出世间不。<a id="a-Iv"></a>不也世尊。<a id="a-Iw"></a>若如来本不发阿耨多罗三藐三菩提心。<a id="a-Ix"></a>当有三十二大人相出世间不。<a id="a-Iy"></a>不也世尊。<a id="a-Iz"></a>若如来本不发阿耨多罗三藐三菩提心。<a id="a-J0"></a>当有百千无量法具出世间不。<a id="a-J1"></a>不也世尊。<a id="a-J2"></a>若如来本不发阿耨多罗三藐三菩提心。<a id="a-J3"></a>当有声闻大众出世间不。<a id="a-J4"></a>不也世尊。<a id="a-J5"></a>是故阿逸多。<a id="a-J6"></a>当知诸佛一切功德。<a id="a-J7"></a>皆在初发调伏心中。<a id="a-J8"></a>是故菩萨世间难遇。<a id="a-J9"></a>佛亦难值。<a id="a-JA"></a>阿逸多。<a id="a-JB"></a>譬如无牛则无醍醐。<a id="a-JC"></a>如是若无菩萨发心则无佛种。<a id="a-JD"></a>若有牛则有醍醐。<a id="a-JE"></a>如是若有菩萨发心则佛种不断。<a id="a-JF"></a>阿逸多。<a id="a-JG"></a>譬如有种则有华实。<a id="a-JH"></a>如是若有菩萨发心则佛种不断。<a id="a-JI"></a>是故当知发心为难。<a id="a-JJ"></a>发心难故佛亦难得。<a id="a-JK"></a>阿逸多。<a id="a-JL"></a>譬如海宝无价者少余宝甚多。<a id="a-JM"></a>如是众生少有能发菩萨心者。<a id="a-JN"></a>多起声闻辟支佛意。<a id="a-JO"></a>是故当知。<a id="a-JP"></a>菩萨心者第一难得。<a id="a-JQ"></a>如优昙华时时一现。<a id="a-JR"></a>是珍宝心以无价故。<a id="a-JS"></a>是心如须弥极高大故。<a id="a-JT"></a>是心如空不可坏故。<a id="a-JU"></a>是心如海深难测故。<a id="a-JV"></a>是心无比。<a id="a-JW"></a>胜满三千大千世界摩尼珠故。<a id="a-JX"></a>阿逸多。<a id="a-JY"></a>假使是心有形色者。<a id="a-JZ"></a>世间天人阿修罗等皆应敬礼。<a id="a-Ja"></a>是故汝等。<a id="a-Jb"></a>为发此心。<a id="a-Jc"></a>当勤精进深生欲乐。</p>
 </body>
</html>