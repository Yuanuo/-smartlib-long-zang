<!doctype html>
<html id="z3IBTxjTb" data-ver="997">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大法炬陀罗尼经卷第十五</h1>
  <h2 id="a2">天伏阿修罗品第三十三</h2>
  <p id="a3">尔时世尊告天帝释言。<a id="a-4"></a>憍尸迦。<a id="a-5"></a>汝今善能以四种法。<a id="a-6"></a>开示摄受诸所须者。<a id="a-7"></a>宽大开觉皆能令彼自厌生处。<a id="a-8"></a>不令退转菩提之心。<a id="a-9"></a>时天帝释白佛言。<a id="a-A"></a>世尊。<a id="a-B"></a>我今能令诸阿修罗陀那婆等厌离生处。<a id="a-C"></a>世尊。<a id="a-D"></a>然我无智不能知彼退不退也。</p>
  <p id="aE">尔时天帝释有一主兵天子。<a id="a-F"></a>名曰善面。<a id="a-G"></a>天帝告言。<a id="a-H"></a>善面。<a id="a-I"></a>汝今疾至我常所乘亿顷大象王所。<a id="a-J"></a>当以左手拊其胁上。<a id="a-K"></a>明告之言。<a id="a-L"></a>亿顷。<a id="a-M"></a>今者天王令我敕汝。<a id="a-N"></a>当现自身庄严之事。<a id="a-O"></a>时善面天承天王敕。<a id="a-P"></a>即向亿顷大象王所。<a id="a-Q"></a>如天王敕。<a id="a-R"></a>即以左手拊其胁上。<a id="a-S"></a>而告之曰。<a id="a-T"></a>亿顷。<a id="a-U"></a>今者天王令我敕汝。<a id="a-V"></a>宜自现身大庄严事。<a id="a-W"></a>尔时亿顷大力象王。<a id="a-X"></a>见善面天传王敕已。<a id="a-Y"></a>于是便念大身力通。<a id="a-Z"></a>念身通已先以四足满四大海。<a id="a-a"></a>四大海水一时涌波。<a id="a-b"></a>与须弥山高下齐等。<a id="a-c"></a>复于四方遍四大海化作四头。<a id="a-d"></a>一一头上各有一鼻。<a id="a-e"></a>四海所有四修罗宫。<a id="a-f"></a>及四燋热所摄境界。<a id="a-g"></a>尔时象王。<a id="a-h"></a>即以四鼻周围绕取擎置头上。<a id="a-i"></a>其余一切阿修罗等。<a id="a-j"></a>住在忉利天王宫者。<a id="a-k"></a>亦皆以鼻周围卷取置之头上。<a id="a-l"></a>置头上已。<a id="a-m"></a>象身即时出大声言。<a id="a-n"></a>汝等被缚。<a id="a-o"></a>汝等被缚。<a id="a-p"></a>如是至三。<a id="a-q"></a>尔时象王顶持前事随意而行地不陷没。<a id="a-r"></a>诸阿修罗各作是念。<a id="a-s"></a>呜呼呜呼。<a id="a-t"></a>我等一切悉当丧没。<a id="a-u"></a>诸是眷属宫殿城隍悉为他有。<a id="a-v"></a>时彼修罗复见燋热悉入象口。<a id="a-w"></a>既见如是可畏众生。<a id="a-x"></a>则于自身生失没想。<a id="a-y"></a>遂大迷乱莫知本心。<a id="a-z"></a>失本心故是诸修罗过去所有诸谄诳事皆现在前。<a id="a-10"></a>见此事已复生厌想。<a id="a-11"></a>我身须臾当自磨灭。<a id="a-12"></a>愿我更莫见如是类可畏众生。</p>
  <p id="a13">尔时十四童子菩萨白父王言。<a id="a-14"></a>大王。<a id="a-15"></a>我等今者。<a id="a-16"></a>欲作何方而得脱斯大象之难。<a id="a-17"></a>尔时善臂阿修罗王及陀那婆。<a id="a-18"></a>一切皆悉生大恐怖。<a id="a-19"></a>迭相咎责悔先所作。<a id="a-1A"></a>时诸童子各作是念。<a id="a-1B"></a>此诸修罗及陀那婆。<a id="a-1C"></a>今既到斯大困厄处。<a id="a-1D"></a>我等试观彼能断是谄幻恶不。<a id="a-1E"></a>如是念已遂白父言。<a id="a-1F"></a>大王。<a id="a-1G"></a>当知我今所见大恐怖事。<a id="a-1H"></a>将不同彼诸幻梦耶。<a id="a-1I"></a>时彼阿修罗王。<a id="a-1J"></a>于少时间便自觉悟。<a id="a-1K"></a>童子复言。<a id="a-1L"></a>大王。<a id="a-1M"></a>是何事也。<a id="a-1N"></a>时善臂王告童子言。<a id="a-1O"></a>我等惟合见如斯事。<a id="a-1P"></a>何以故。<a id="a-1Q"></a>诸阿修罗陀那婆等。<a id="a-1R"></a>素无善根专行恶业。<a id="a-1S"></a>常于众生起毒害心。<a id="a-1T"></a>不于一人生慈善念。<a id="a-1U"></a>惟思杀害恼他众生。<a id="a-1V"></a>增长一切不善之行。<a id="a-1W"></a>恒住如是嗔恨心中。<a id="a-1X"></a>但行如是战斗诸事。<a id="a-1Y"></a>破戒因缘今受是报童子复言。<a id="a-1Z"></a>大王。<a id="a-1a"></a>我等今日以何因缘。<a id="a-1b"></a>令象欢喜脱诸修罗陀那婆等困厄事也。<a id="a-1c"></a>善臂王言。<a id="a-1d"></a>童子。<a id="a-1e"></a>除此神已更有何神大于是者。<a id="a-1f"></a>童子白言。<a id="a-1g"></a>更有大神。<a id="a-1h"></a>所谓如来王等。<a id="a-1i"></a>今者皆应起立。<a id="a-1j"></a>尔时大众皆从座起立象背上。<a id="a-1k"></a>复令一心合十指掌作如是言。<a id="a-1l"></a>南无善神。<a id="a-1m"></a>南无胜神。<a id="a-1n"></a>南无大神。<a id="a-1o"></a>我等今者咸共归依。<a id="a-1p"></a>胜一切神。<a id="a-1q"></a>是无上神我从今日。<a id="a-1r"></a>终不复作如是谄诳。<a id="a-1s"></a>愿不更见如是大厄。<a id="a-1t"></a>尔时彼诸童子菩萨复作是念。<a id="a-1u"></a>我今当令诸阿修罗恭敬合掌自悟谄幻。<a id="a-1v"></a>既自觉知即除谄幻。<a id="a-1w"></a>如是念已。<a id="a-1x"></a>复告彼诸阿修罗言。<a id="a-1y"></a>汝今可来归佛法僧。<a id="a-1z"></a>诸童子等自相谓言。<a id="a-20"></a>我已令彼于佛世尊深信不退当得解脱如是大难。<a id="a-21"></a>尔时天帝释知诸阿修罗陀那婆等悉调伏已。<a id="a-22"></a>告一天曰。<a id="a-23"></a>汝今宜往彼象王所。<a id="a-24"></a>密宣此咒。</p>
  <p id="a25">诃诃滞　迦耶婆诃滞　难陀陀　浮底　曷萨多曷多　阿揭车答梵　娑婆祢　鞞舍南。</p>
  <p id="a26">尔时象王闻是咒已。<a id="a-27"></a>即便收摄如是变化诸庄严事。<a id="a-28"></a>还至本处以鼻卷取诸阿修罗陀那婆等。<a id="a-29"></a>悉持往诣天帝释前。</p>
  <p id="a2A">尔时世尊告天帝释言。<a id="a-2B"></a>憍尸迦。<a id="a-2C"></a>此大象王与阿修罗作何事也。<a id="a-2D"></a>天帝白言。<a id="a-2E"></a>世尊。<a id="a-2F"></a>我等诸天虽有如是化神通力。<a id="a-2G"></a>而我更无殊异神通调彼诸根。<a id="a-2H"></a>佛言。<a id="a-2I"></a>憍尸迦。<a id="a-2J"></a>汝今信佛如来不耶。<a id="a-2K"></a>天帝释言。<a id="a-2L"></a>我等今日深信如来归依如来。<a id="a-2M"></a>世尊。<a id="a-2N"></a>然今此等诸阿修罗及陀那婆。<a id="a-2O"></a>亦须教示此是如来大智境界非我所知。<a id="a-2P"></a>佛告天帝释言。<a id="a-2Q"></a>憍尸迦。<a id="a-2R"></a>汝于今者当应教示诸阿修罗。<a id="a-2S"></a>何以故。<a id="a-2T"></a>诸阿修罗陀那婆等。<a id="a-2U"></a>皆受天报。<a id="a-2V"></a>彼受报时多有乱心。<a id="a-2W"></a>是故应须开示彼等二种悔法。</p>
  <p data-pb></p>
  <h2 id="a2X">阿修罗本业品第三十四</h2>
  <p id="a2Y">尔时天帝释复白佛言。<a id="a-2Z"></a>世尊。<a id="a-2a"></a>以何因缘。<a id="a-2b"></a>诸阿修罗乃生如是燋热口中。<a id="a-2c"></a>宁当无有诸功德法。<a id="a-2d"></a>出彼燋热至四大王宫殿住处。<a id="a-2e"></a>而彼独有往昔恶愿无一善法。<a id="a-2f"></a>其后寿终生于恶道。<a id="a-2g"></a>世尊。<a id="a-2h"></a>我等于中如是思惟。<a id="a-2i"></a>彼既专造诸不善业。<a id="a-2j"></a>生于恶道得如是身。<a id="a-2k"></a>云何而得有大神通。<a id="a-2l"></a>世尊。<a id="a-2m"></a>以是因缘我于是中心生惊疑。<a id="a-2n"></a>是故我今问佛世尊。<a id="a-2o"></a>如斯义处当云何识。<a id="a-2p"></a>佛言。<a id="a-2q"></a>憍尸迦。<a id="a-2r"></a>以是因缘我今为汝作诸譬喻。<a id="a-2s"></a>以譬喻故令汝得解。<a id="a-2t"></a>憍尸迦。<a id="a-2u"></a>夫着生处者即是凡夫。<a id="a-2v"></a>贪染住处言此是畜生。<a id="a-2w"></a>由造此业彼等分别诸有生处。<a id="a-2x"></a>今舍此处当生彼处。<a id="a-2y"></a>有人命终受后身时。<a id="a-2z"></a>或胜或劣。<a id="a-30"></a>然作业时即起大愿。<a id="a-31"></a>令我彼身长时受报。<a id="a-32"></a>勿使彼身寿命短促。<a id="a-33"></a>彼等或生畜生道中。<a id="a-34"></a>所有受身因种种业得种种名。<a id="a-35"></a>而彼生身及与名字。<a id="a-36"></a>乃至过去种种诸业。<a id="a-37"></a>凡所成就皆现在前。<a id="a-38"></a>彼畜生身还得如是畜生名字称实自名。<a id="a-39"></a>所谓我是鸟也。<a id="a-3A"></a>我是奢拘尼也。<a id="a-3B"></a>我是龙也。<a id="a-3C"></a>我是乾闼婆也。<a id="a-3D"></a>我是阿修罗也。<a id="a-3E"></a>我是陀那婆也。<a id="a-3F"></a>我是金翅鸟也。<a id="a-3G"></a>我是象也。<a id="a-3H"></a>我是马也。<a id="a-3I"></a>我是驼也。<a id="a-3J"></a>我是驴也。<a id="a-3K"></a>我是牛也。<a id="a-3L"></a>我是水牛也。<a id="a-3M"></a>我是狗也。<a id="a-3N"></a>如是乃至一切畜生。<a id="a-3O"></a>凡所受身一切皆是依身立名。<a id="a-3P"></a>憍尸迦。<a id="a-3Q"></a>我于彼时作如是言。<a id="a-3R"></a>汝等诸天所得名字亦因业缘。<a id="a-3S"></a>憍尸迦诸阿修罗所受生处。<a id="a-3T"></a>皆由往业今得是身。<a id="a-3U"></a>汝应谛听。<a id="a-3V"></a>昔在人中违背正法。<a id="a-3W"></a>由违背故今生此处。<a id="a-3X"></a>或复当生。<a id="a-3Y"></a>或时生已。<a id="a-3Z"></a>憍尸迦。<a id="a-3a"></a>如是等业应当谛听。<a id="a-3b"></a>闻已奉行为人解说。<a id="a-3c"></a>何以故。<a id="a-3d"></a>不欲令彼更造是业复生此故。<a id="a-3e"></a>惟欲令其断恶业故。</p>
  <p id="a3f">佛复告彼天帝释言。<a id="a-3g"></a>憍尸迦。<a id="a-3h"></a>汝今应知。<a id="a-3i"></a>若诸比丘比丘尼优婆塞优婆夷。<a id="a-3j"></a>依佛如来正教修行。<a id="a-3k"></a>于佛灭后作富伽罗相行异种法。<a id="a-3l"></a>彼若住于富伽罗相行异法时。<a id="a-3m"></a>或念奢摩他事。<a id="a-3n"></a>不能依于如来正教。<a id="a-3o"></a>自心分别富伽罗相。<a id="a-3p"></a>妄念现前若百若千若过是数遂乐住此富伽罗相中。<a id="a-3q"></a>而即用为奢摩他事。<a id="a-3r"></a>为世间说法。<a id="a-3s"></a>又亦不依如来所说毗婆舍那事。<a id="a-3t"></a>不能分别富伽罗相。<a id="a-3u"></a>亦不衣止毗婆舍那。<a id="a-3v"></a>然彼众生但为一切衣服卧具饮食汤药。<a id="a-3w"></a>往来游止聚落城邑。<a id="a-3x"></a>或有具足五神通者。<a id="a-3y"></a>或四或三乃至不得一二通者。<a id="a-3z"></a>皆毁正行行如是法。<a id="a-40"></a>彼既如是违背圣教。<a id="a-41"></a>破毁禁戒。<a id="a-42"></a>佛诸弟子能说空者。<a id="a-43"></a>终无复有以谄诳心荷负一切佛菩提事。<a id="a-44"></a>若有不依如来所说无相法者。<a id="a-45"></a>则亦不能通达如是无相之法。<a id="a-46"></a>彼既不达如是法相。<a id="a-47"></a>便应入于大邪见路。<a id="a-48"></a>当知彼人着于此处。<a id="a-49"></a>如是住着。<a id="a-4A"></a>终无有能教化之者。<a id="a-4B"></a>亦无可以遮障之事。<a id="a-4C"></a>彼等住此执于谄幻。<a id="a-4D"></a>若谄诳行。<a id="a-4E"></a>即还得是不现形报。<a id="a-4F"></a>如是等人永于一切佛菩提中。<a id="a-4G"></a>不能显现如来所说四双八辈丈夫大人堕僧宝者。<a id="a-4H"></a>彼人于中永无其分。<a id="a-4I"></a>何以故。<a id="a-4J"></a>以彼丧失如是法行。<a id="a-4K"></a>犹亦受他承事供养。<a id="a-4L"></a>若人于是诸世尊所。<a id="a-4M"></a>读诵受持乃至一四句偈解其义理。<a id="a-4N"></a>彼等如是不可承事。<a id="a-4O"></a>乃至尽寿共一处坐。<a id="a-4P"></a>命终之后生是恶处。<a id="a-4Q"></a>以彼恒常修习谄幻。<a id="a-4R"></a>发愿彼处。<a id="a-4S"></a>故彼等于彼修习不舍。<a id="a-4T"></a>而彼人以谄诳心故。<a id="a-4U"></a>生人间时。<a id="a-4V"></a>于如来所说不能通达　亦不具足。<a id="a-4W"></a>惟行恶行。<a id="a-4X"></a>乃至尽寿生如是处。<a id="a-4Y"></a>以其往昔作如是业。<a id="a-4Z"></a>尽寿生彼大地狱中。<a id="a-4a"></a>憍尸迦。<a id="a-4b"></a>是为诸阿修罗受身因缘。<a id="a-4c"></a>汝应忆持。</p>
  <p data-pb></p>
  <h2 id="a4d">杂类本业品第三十五</h2>
  <p id="a4e">尔时佛复告天帝释言。<a id="a-4f"></a>憍尸迦。<a id="a-4g"></a>诸余所有畜生之类。<a id="a-4h"></a>业行果报者。<a id="a-4i"></a>如彼受身。<a id="a-4j"></a>既受身已复舍心藏。<a id="a-4k"></a>随受何身。<a id="a-4l"></a>造业愿求复受彼身。<a id="a-4m"></a>从何所来得受此身。<a id="a-4n"></a>彼心所作行差别事。<a id="a-4o"></a>我今当说汝应谛思。<a id="a-4p"></a>时天帝释即白佛言。<a id="a-4q"></a>世尊。<a id="a-4r"></a>今正是时惟愿具说。<a id="a-4s"></a>四众闻已依教奉行。<a id="a-4t"></a>佛言。<a id="a-4u"></a>憍尸迦。<a id="a-4v"></a>若欲远离诸如是等畜生身者。<a id="a-4w"></a>于此法中应当依行。<a id="a-4x"></a>若有能于如来所说少分开解。<a id="a-4y"></a>即得断除畜生身中诸苦恼事。</p>
  <p id="a4z">尔时佛复告天帝释言。<a id="a-50"></a>憍尸迦。<a id="a-51"></a>云何夜叉。<a id="a-52"></a>言夜叉者。<a id="a-53"></a>随所受身得夜叉名。<a id="a-54"></a>云何知也。<a id="a-55"></a>彼于往昔在余世界造作恶业。<a id="a-56"></a>受得如是不安乐身。<a id="a-57"></a>故名夜叉。<a id="a-58"></a>彼时少分造作恶行生如是心。<a id="a-59"></a>若彼诸师教诫之时。<a id="a-5A"></a>作如是言。<a id="a-5B"></a>善哉尊者。<a id="a-5C"></a>如是之事我自能为。<a id="a-5D"></a>尊者何须数教导我。<a id="a-5E"></a>彼人佷戾忘失本心。<a id="a-5F"></a>彼时既发是恶心故。<a id="a-5G"></a>得夜叉身不受余报。<a id="a-5H"></a>虽似人身不与人同。<a id="a-5I"></a>以能具足夜叉因缘。<a id="a-5J"></a>受是恶身不住一处。<a id="a-5K"></a>憍尸迦。<a id="a-5L"></a>是为夜叉受身因缘。<a id="a-5M"></a>汝当忆持。</p>
  <p id="a5N">尔时天帝释复白放光佛言。<a id="a-5O"></a>世尊。<a id="a-5P"></a>我今更问罗刹因缘。<a id="a-5Q"></a>云何得受是罗刹身。<a id="a-5R"></a>复以何义名罗刹也。<a id="a-5S"></a>惟愿为我分别解说。<a id="a-5T"></a>佛告天帝释言。<a id="a-5U"></a>憍尸迦。<a id="a-5V"></a>若出家人若在家人。<a id="a-5W"></a>闻佛世尊所说经教。<a id="a-5X"></a>不能随闻如法修行。<a id="a-5Y"></a>惟谄诳心为人说法。<a id="a-5Z"></a>作如是言。<a id="a-5a"></a>汝今应当护持此法。<a id="a-5b"></a>而自不能顺教修行。<a id="a-5c"></a>但为名闻利养徒众故发是言。<a id="a-5d"></a>然无实行。<a id="a-5e"></a>复发是言。<a id="a-5f"></a>汝护此法此法可护。<a id="a-5g"></a>虽作是说本心惟求多人识知。<a id="a-5h"></a>多获财利游行聚落往返城邑。<a id="a-5i"></a>见他比丘先处城邑或见后来。<a id="a-5j"></a>告求衣服饮食医药。<a id="a-5k"></a>惧其胜己侵夺名利。<a id="a-5l"></a>睹是事故心生热恼欲求伤害。<a id="a-5m"></a>或时斗诤于彼比丘乃檀越所并生恶心。<a id="a-5n"></a>以恶心故。<a id="a-5o"></a>命终便堕罗刹鬼中。<a id="a-5p"></a>憍尸迦。<a id="a-5q"></a>是为罗刹受身因缘。<a id="a-5r"></a>汝当忆持。<a id="a-5s"></a>憍尸迦。<a id="a-5t"></a>是故若彼出家在家乐法之人。<a id="a-5u"></a>闻是法已为他正说。<a id="a-5v"></a>何以故。<a id="a-5w"></a>于恶世中说如是法。<a id="a-5x"></a>复能行者斯人难得。<a id="a-5y"></a>憍尸迦。<a id="a-5z"></a>于十方世界中。<a id="a-60"></a>如来应供正遍觉出现甚难。<a id="a-61"></a>帝释复言。<a id="a-62"></a>世尊。<a id="a-63"></a>如来应供正遍觉若不出世。<a id="a-64"></a>谁当说是受身法耶。<a id="a-65"></a>佛言。<a id="a-66"></a>憍尸迦。<a id="a-67"></a>汝今不应问如是义。<a id="a-68"></a>何以故。<a id="a-69"></a>如是之义。<a id="a-6A"></a>诸世间中恒常充满。<a id="a-6B"></a>然于彼时无是问者。<a id="a-6C"></a>何以故。<a id="a-6D"></a>当知尔时多大恐怖。<a id="a-6E"></a>诸佛世尊不出世故。<a id="a-6F"></a>帝释复言。<a id="a-6G"></a>世尊。<a id="a-6H"></a>若诸辟支佛。<a id="a-6I"></a>出于世间作何利益。<a id="a-6J"></a>佛言。<a id="a-6K"></a>憍尸迦。<a id="a-6L"></a>若其诸佛无所说时。<a id="a-6M"></a>彼辟支佛出世间耳。<a id="a-6N"></a>憍尸迦。<a id="a-6O"></a>如转轮王知命将终。<a id="a-6P"></a>集诸大臣遍观众子。<a id="a-6Q"></a>无有堪绍圣王位者。<a id="a-6R"></a>彼时众内若有具足圣王相者。<a id="a-6S"></a>不应待问即自陈说。<a id="a-6T"></a>何以故。<a id="a-6U"></a>恐彼时众于此大事有疑惑故。<a id="a-6V"></a>如是憍尸迦。<a id="a-6W"></a>如来应供正遍觉亦复如是。<a id="a-6X"></a>见此世界无复威光。<a id="a-6Y"></a>欲知法故。<a id="a-6Z"></a>为彼辟支建立功行。</p>
  <p id="a6a">尔时天帝释复白放光佛言。<a id="a-6b"></a>世尊。<a id="a-6c"></a>诸阿修罗及陀那婆等。<a id="a-6d"></a>所有名字其义云何。<a id="a-6e"></a>佛告憍尸迦。<a id="a-6f"></a>汝等诸天亦得名为阿修罗也。<a id="a-6g"></a>天名修罗。<a id="a-6h"></a>言修罗者即阿修罗。<a id="a-6i"></a>云何修罗即阿修罗。<a id="a-6j"></a>憍尸迦。<a id="a-6k"></a>诸阿修罗见诸天等于胜宫殿受五欲乐。<a id="a-6l"></a>见此事时常作是念愿令我等得作修罗。<a id="a-6m"></a>作是念已即自思惟。<a id="a-6n"></a>更于何处别有修罗。<a id="a-6o"></a>如我所见我真修罗我是修罗。<a id="a-6p"></a>为是事故复立别名名阿修罗。<a id="a-6q"></a>天帝释言。<a id="a-6r"></a>世尊。<a id="a-6s"></a>阿修罗等实有是事。<a id="a-6t"></a>尔时天帝释复白佛言。<a id="a-6u"></a>世尊。<a id="a-6v"></a>陀那婆。<a id="a-6w"></a>陀那婆者义何谓也。<a id="a-6x"></a>佛言。<a id="a-6y"></a>憍尸迦。<a id="a-6z"></a>是陀那婆立名因缘及受身法。<a id="a-70"></a>今当解释。<a id="a-71"></a>若人于佛教法少有违背。<a id="a-72"></a>是故建立如是名字。<a id="a-73"></a>帝释复言。<a id="a-74"></a>世尊。<a id="a-75"></a>所言违背其义云何。<a id="a-76"></a>佛言。<a id="a-77"></a>憍尸迦。<a id="a-78"></a>有人往昔曾为沙门行不净行。<a id="a-79"></a>受纳施主衣服卧具饮食汤药。<a id="a-7A"></a>于行施时复教施主多作障碍。<a id="a-7B"></a>或有欲施大众之时诽毁施事。<a id="a-7C"></a>以不随喜布施事故成不善根。<a id="a-7D"></a>是人寿终必定生彼陀那婆中。<a id="a-7E"></a>毁施行故名陀那婆。<a id="a-7F"></a>憍尸迦。<a id="a-7G"></a>是为陀那婆受身因缘。<a id="a-7H"></a>汝当忆持。</p>
  <p id="a7I">尔时天帝释复白放光佛言。<a id="a-7J"></a>世尊。<a id="a-7K"></a>所有诸龙及毗舍阇。<a id="a-7L"></a>并余畜生凡受身者。<a id="a-7M"></a>所谓飞鸟若乌若鼠郎。<a id="a-7N"></a>若马若牛若驴。<a id="a-7O"></a>若师子若虎若象若豹若兔。<a id="a-7P"></a>乃至微细受身众生。<a id="a-7Q"></a>有何业行得此等形。<a id="a-7R"></a>此告憍尸迦。<a id="a-7S"></a>是诸畜生造作恶业。<a id="a-7T"></a>获如是身多受苦恼。<a id="a-7U"></a>憍尸迦。<a id="a-7V"></a>此三生处更不须思。<a id="a-7W"></a>亦不假见。<a id="a-7X"></a>复何用问。<a id="a-7Y"></a>憍尸迦。<a id="a-7Z"></a>若有众生或人非人。<a id="a-7a"></a>不信佛法谤毁僧众。<a id="a-7b"></a>设有信心不能清净。<a id="a-7c"></a>以无净心还生浊处。<a id="a-7d"></a>何以故。<a id="a-7e"></a>如彼野干不作师子及师子事。<a id="a-7f"></a>惟除方便慰喻断诤。<a id="a-7g"></a>分别二名得名师子。<a id="a-7h"></a>如是憍尸迦。<a id="a-7i"></a>若有众生不知分别如是诸法。<a id="a-7j"></a>既不生信亦不思求。<a id="a-7k"></a>如是痴人必堕恶趣。</p>
  <p data-pb></p>
  <h2 id="a7l">说无相品第三十六</h2>
  <p id="a7m">尔时放光如来复告天帝释言。<a id="a-7n"></a>憍尸迦。<a id="a-7o"></a>若人分别如是法句。<a id="a-7p"></a>于真如中终不可得。<a id="a-7q"></a>何以故。<a id="a-7r"></a>彼真如中人不可得。<a id="a-7s"></a>天不可得。<a id="a-7t"></a>阿修罗不可得。<a id="a-7u"></a>陀那婆不可得。<a id="a-7v"></a>诸神罗刹亦不可得。<a id="a-7w"></a>乃至一切诸趣皆不可得。<a id="a-7x"></a>如是一切既不可得。<a id="a-7y"></a>宁当得有是谁所说。<a id="a-7z"></a>云何而说何故有说也。<a id="a-80"></a>何以故。<a id="a-81"></a>憍尸迦。<a id="a-82"></a>于中乃至不见。<a id="a-83"></a>不见者。<a id="a-84"></a>及余一切生句处所。<a id="a-85"></a>惟除彼诸如来方便念时于此陀罗尼法门修多罗中方便说耳。<a id="a-86"></a>若有说者。<a id="a-87"></a>应当先作如是思惟。<a id="a-88"></a>彼终不离此十二句。<a id="a-89"></a>云何十二。<a id="a-8A"></a>谓阿字门及迦字门。<a id="a-8B"></a>是中当须识知己行。<a id="a-8C"></a>帝释言。<a id="a-8D"></a>世尊。<a id="a-8E"></a>我今云何能知己行。<a id="a-8F"></a>佛言。<a id="a-8G"></a>憍尸迦。<a id="a-8H"></a>彼迦字者。<a id="a-8I"></a>当用长声结大法藏所有音句。<a id="a-8J"></a>此为亿数诸菩萨等。<a id="a-8K"></a>于结集中谁有谁无谁成谁坏。<a id="a-8L"></a>其阿字门者。<a id="a-8M"></a>遍入一切文句音中平等开发。<a id="a-8N"></a>所谓不见能见。<a id="a-8O"></a>见已则能显示光明。<a id="a-8P"></a>是中光明。<a id="a-8Q"></a>当知即是此陀罗尼修多罗法门中出。<a id="a-8R"></a>帝释复问。<a id="a-8S"></a>是中何者名之为然。<a id="a-8T"></a>佛言。<a id="a-8U"></a>憍尸迦。<a id="a-8V"></a>是中阿字名之为然。<a id="a-8W"></a>迦字出光那字能见。<a id="a-8X"></a>帝释复问。<a id="a-8Y"></a>云何能见。<a id="a-8Z"></a>佛言。<a id="a-8a"></a>憍尸迦。<a id="a-8b"></a>应以他境界智愿乐故见。<a id="a-8c"></a>若能如是起求乐者。<a id="a-8d"></a>自然入是三句方便得不断绝。<a id="a-8e"></a>如前譬喻及方便说。<a id="a-8f"></a>应当如是信行如来清净不清净根本处所。<a id="a-8g"></a>此根本处。<a id="a-8h"></a>无根无句无有枝叶。<a id="a-8i"></a>故能示现如是言说。<a id="a-8j"></a>云何无根无句能示现说。<a id="a-8k"></a>云何无根无有枝叶。<a id="a-8l"></a>以无处可求根句枝叶故。<a id="a-8m"></a>应如是说。<a id="a-8n"></a>复次憍尸迦。<a id="a-8o"></a>譬如众鸟无神通力。<a id="a-8p"></a>然能飞腾于虚空中。<a id="a-8q"></a>彼鸟在空以自业习。<a id="a-8r"></a>乘风力故便能游行。<a id="a-8s"></a>而亦能知所行游处分齐多少。<a id="a-8t"></a>如是憍尸迦。<a id="a-8u"></a>此三法句。<a id="a-8v"></a>汝等亦当知其限齐。<a id="a-8w"></a>何等句长。<a id="a-8x"></a>何等句短。<a id="a-8y"></a>何等句中。<a id="a-8z"></a>何等须持。<a id="a-90"></a>云何得知此等和合。<a id="a-91"></a>是和合句其量宽狭。<a id="a-92"></a>若是方便但如化者。<a id="a-93"></a>其间云何得有言说。<a id="a-94"></a>复何因缘而不可说。<a id="a-95"></a>若欲破此三种句门。<a id="a-96"></a>彼若问时云何解释。</p>
  <p id="a97">时天帝释复白放光佛言。<a id="a-98"></a>世尊。<a id="a-99"></a>此陀罗尼修多罗法门三种句义。<a id="a-9A"></a>我今云何能以智慧分别解释。<a id="a-9B"></a>惟愿如来方便开示。<a id="a-9C"></a>得令我等分别知也。<a id="a-9D"></a>佛言。<a id="a-9E"></a>憍尸迦。<a id="a-9F"></a>吾已为汝分别解说此三句门。<a id="a-9G"></a>直是汝等闻已不持。<a id="a-9H"></a>还即忘失。<a id="a-9I"></a>而复郑重咨问于我。<a id="a-9J"></a>帝释白言。<a id="a-9K"></a>世尊。<a id="a-9L"></a>如来诚已为我宣说此三句义。<a id="a-9M"></a>然是三种有十二句以为眷属。<a id="a-9N"></a>得是根本方便业藏。<a id="a-9O"></a>而我今者不善受持寻致忘失。<a id="a-9P"></a>世尊。<a id="a-9Q"></a>我等咸以不奉圣教。<a id="a-9R"></a>是故莫知如来所说。<a id="a-9S"></a>若使如来更为我说十二句者。<a id="a-9T"></a>我当依教一心奉持。<a id="a-9U"></a>佛言。<a id="a-9V"></a>憍尸迦。<a id="a-9W"></a>汝知如来方便分别解脱句门义不。<a id="a-9X"></a>而汝方便设如是问。<a id="a-9Y"></a>我亦为汝悉分别已。</p>
  <p data-pb></p>
  <h2 id="a9Z">劝修行品第三十七</h2>
  <p id="a9a">时帝释复白佛言。<a id="a-9b"></a>世尊。<a id="a-9c"></a>如佛所说我如是解。<a id="a-9d"></a>实即不离三种言教业藏行法。<a id="a-9e"></a>如来所说阿字等门。<a id="a-9f"></a>我已少分能得解了。<a id="a-9g"></a>而更于中思惟决疑。<a id="a-9h"></a>不及世尊一切明了。<a id="a-9i"></a>佛言。<a id="a-9j"></a>憍尸迦。<a id="a-9k"></a>如来世尊智慧明了。<a id="a-9l"></a>无有断绝亦无疑碍。<a id="a-9m"></a>如来智辩非汝所知。<a id="a-9n"></a>如来所行。<a id="a-9o"></a>若经无量时节劫数。<a id="a-9p"></a>乃得明了。<a id="a-9q"></a>如我先已为汝等说。<a id="a-9r"></a>汝当精进修行此业。<a id="a-9s"></a>六日六夜心念阿字。<a id="a-9t"></a>又于六月当念迦字。<a id="a-9u"></a>复于六年念彼那字。<a id="a-9v"></a>复次憍尸迦。<a id="a-9w"></a>彼菩萨摩诃萨若于六日六月六年。<a id="a-9x"></a>专心念是阿迦那等三字法门。<a id="a-9y"></a>所获功德超胜于彼。<a id="a-9z"></a>亿数劫中行一切施。<a id="a-A0"></a>何以故。<a id="a-A1"></a>憍尸迦。<a id="a-A2"></a>假使菩萨亿数劫中所行布施讵能有几。<a id="a-A3"></a>假复亿劫恭敬供养诸佛如来一切所须。<a id="a-A4"></a>福亦无几。<a id="a-A5"></a>设使亿劫多修业行心不散乱。<a id="a-A6"></a>所得果报斯亦可言。<a id="a-A7"></a>憍尸迦。<a id="a-A8"></a>其有行此三教业藏阿迦那字。<a id="a-A9"></a>经于六日或复六月乃至六年。<a id="a-AA"></a>所有功德无问多少。<a id="a-AB"></a>一切当得成就佛慧。<a id="a-AC"></a>憍尸迦。<a id="a-AD"></a>我今所说三教业藏。<a id="a-AE"></a>若有行者。<a id="a-AF"></a>若受持者。<a id="a-AG"></a>若知见者。<a id="a-AH"></a>悉皆得入如来智地。<a id="a-AI"></a>诸如来智皆从是出。<a id="a-AJ"></a>诸佛如来莫不欢喜。<a id="a-AK"></a>以能随顺诸佛所行故。<a id="a-AL"></a>复次憍尸迦。<a id="a-AM"></a>且置斯事。<a id="a-AN"></a>若人六日六月六年。<a id="a-AO"></a>持此三法。<a id="a-AP"></a>又复于前岁数。<a id="a-AQ"></a>修行此法心无异念。<a id="a-AR"></a>不作余业不论余事。<a id="a-AS"></a>专修此业受持不舍。<a id="a-AT"></a>思惟义理能自了知。<a id="a-AU"></a>假使亿劫供养承事诸佛世尊。<a id="a-AV"></a>所获果报终不及彼。<a id="a-AW"></a>复次憍尸迦。<a id="a-AX"></a>若菩萨摩诃萨发大精进过彼时数。<a id="a-AY"></a>念是三门摄受诸法。<a id="a-AZ"></a>所获果报无量无边非复前比。<a id="a-Aa"></a>若人于此不能修行不发心念。<a id="a-Ab"></a>当知是等甚大愚痴无有智慧。<a id="a-Ac"></a>复次憍尸迦。<a id="a-Ad"></a>如是等义云何知耶。<a id="a-Ae"></a>譬如电光出时无所从来亦无住处。<a id="a-Af"></a>然为眼见。<a id="a-Ag"></a>又如放火风力等持众缘和合火光乃盛。<a id="a-Ah"></a>而彼火界终不离风。<a id="a-Ai"></a>如是憍尸迦。<a id="a-Aj"></a>若欲成就深利智慧。<a id="a-Ak"></a>要必当应精勤观察三教藏法。<a id="a-Al"></a>深智乃成。<a id="a-Am"></a>如是深智不离三法。<a id="a-An"></a>复次憍尸迦。<a id="a-Ao"></a>如人用功积集草木。<a id="a-Ap"></a>安置小火或吹或扇。<a id="a-Aq"></a>须臾之间成大火聚普遍世界。<a id="a-Ar"></a>诸火及风因缘和合出此火光。<a id="a-As"></a>用是心力精勤观察三教藏法出大智光。<a id="a-At"></a>遍照一切亦复如是。<a id="a-Au"></a>尔时天帝释复白放光佛言。<a id="a-Av"></a>世尊。<a id="a-Aw"></a>如来所说此三句义。<a id="a-Ax"></a>当于六日六月六年。<a id="a-Ay"></a>至心念是阿迦那字。<a id="a-Az"></a>世尊。<a id="a-B0"></a>于六日中当云何念。<a id="a-B1"></a>如是念已见何相貌。<a id="a-B2"></a>佛言。<a id="a-B3"></a>憍尸迦。<a id="a-B4"></a>何名阿字。<a id="a-B5"></a>言阿字者。<a id="a-B6"></a>谓一切言教于此出生所有句偈。<a id="a-B7"></a>或时忘失音义阙少。<a id="a-B8"></a>若心念时。<a id="a-B9"></a>若于板上书写。<a id="a-BA"></a>入此阿字门时。<a id="a-BB"></a>句偈诸法先所忘失皆自忆知。<a id="a-BC"></a>所不知者悉简上现。<a id="a-BD"></a>如是书字皆因手力心不散乱。<a id="a-BE"></a>不住于空而得成字。<a id="a-BF"></a>犹彼大炬。<a id="a-BG"></a>是诸字中阿字最初最上最胜。<a id="a-BH"></a>云何最初。<a id="a-BI"></a>最初称之故名最初。<a id="a-BJ"></a>憍尸迦。<a id="a-BK"></a>诸余众生无智慧者。<a id="a-BL"></a>当须咨问久行菩萨。<a id="a-BM"></a>如是一切句义言论。<a id="a-BN"></a>阿字发起是初宫殿。<a id="a-BO"></a>憍尸迦。<a id="a-BP"></a>汝等善持此阿字门。</p>
  <h2 id="aBQ">三字门品第三十八</h2>
  <p id="aBR">阿难。<a id="a-BS"></a>尔时彼佛众中复有一菩萨摩诃萨。<a id="a-BT"></a>号上名意。<a id="a-BU"></a>从座而起。<a id="a-BV"></a>偏袒右髆右膝着地合掌恭敬。<a id="a-BW"></a>白放光佛言。<a id="a-BX"></a>世尊。<a id="a-BY"></a>如来已说是三字门阿迦那等。<a id="a-BZ"></a>言阿字者是人言教。<a id="a-Ba"></a>言迦字者即天言教。<a id="a-Bb"></a>言那字者即非人非天言教。<a id="a-Bc"></a>如是三法如来虽作种种譬喻方便显示。<a id="a-Bd"></a>欲令我等少分开解。<a id="a-Be"></a>然此三字法门义趣深远。<a id="a-Bf"></a>我实愚闇未能明了。<a id="a-Bg"></a>惟愿世尊具分别说。<a id="a-Bh"></a>如天言教异人言教。<a id="a-Bi"></a>非天非人异二亦尔。<a id="a-Bj"></a>以是三义和合。<a id="a-Bk"></a>于彼阿迦那字。<a id="a-Bl"></a>当令我等善分别知。<a id="a-Bm"></a>此为人言。<a id="a-Bn"></a>此为天言。<a id="a-Bo"></a>此为非人非天言也。</p>
  <p id="aBp">阿难。<a id="a-Bq"></a>尔时放光如来告彼上名意菩萨摩诃萨言。<a id="a-Br"></a>摩那婆。<a id="a-Bs"></a>彼诸菩萨摩诃萨等。<a id="a-Bt"></a>终亦不可以世间智能知如是法门义处。<a id="a-Bu"></a>摩那婆。<a id="a-Bv"></a>若有菩萨摩诃萨但为怜愍诸众生故。<a id="a-Bw"></a>求胜一切世间智慧。<a id="a-Bx"></a>如是咨问佛世尊时。<a id="a-By"></a>然后乃知三藏义处。<a id="a-Bz"></a>摩那婆。<a id="a-C0"></a>汝今能知如是大众住何处也。<a id="a-C1"></a>上名意言。<a id="a-C2"></a>世尊。<a id="a-C3"></a>我知此众今皆住于须弥山顶。<a id="a-C4"></a>佛更问言。<a id="a-C5"></a>是须弥山复依何处。<a id="a-C6"></a>上名意言。<a id="a-C7"></a>依于大地。<a id="a-C8"></a>复问。<a id="a-C9"></a>彼地依何而住。<a id="a-CA"></a>上名意言。<a id="a-CB"></a>地依水住。<a id="a-CC"></a>复问。<a id="a-CD"></a>此水依何而住。<a id="a-CE"></a>上名意言。<a id="a-CF"></a>水依风住。<a id="a-CG"></a>复问。<a id="a-CH"></a>此风依何而住。<a id="a-CI"></a>上名意言。<a id="a-CJ"></a>此风与火共相依住。<a id="a-CK"></a>世尊。<a id="a-CL"></a>如是诸界各相依住。<a id="a-CM"></a>此火与风以多力故住虚空中。<a id="a-CN"></a>住虚空故还归虚空。<a id="a-CO"></a>如是诸界住虚空故。<a id="a-CP"></a>得与诸法共相依持。<a id="a-CQ"></a>摩那婆。<a id="a-CR"></a>是中所有人间言教及天言教。<a id="a-CS"></a>乃至非人非天言教等。<a id="a-CT"></a>一切皆能出生此三种行。<a id="a-CU"></a>又亦不离彼方便中。<a id="a-CV"></a>汝应谛知彼法义处。<a id="a-CW"></a>摩那婆。<a id="a-CX"></a>汝向问我天言教者。<a id="a-CY"></a>今此帝释住在我前。<a id="a-CZ"></a>汝能问者便自知之。<a id="a-Ca"></a>摩那婆。<a id="a-Cb"></a>如来若说一切语言及决定义。<a id="a-Cc"></a>谁能知也。<a id="a-Cd"></a>摩那婆。<a id="a-Ce"></a>如来智。<a id="a-Cf"></a>异菩萨智。<a id="a-Cg"></a>异声闻缘觉智。<a id="a-Ch"></a>业亦异。<a id="a-Ci"></a>摩那婆。<a id="a-Cj"></a>彼天言教。<a id="a-Ck"></a>若以人知故难可知。<a id="a-Cl"></a>摩那婆。<a id="a-Cm"></a>汝今知是天言行不。<a id="a-Cn"></a>上名意言。<a id="a-Co"></a>世尊。<a id="a-Cp"></a>我知天言行处。<a id="a-Cq"></a>所谓神通即天耳智等。<a id="a-Cr"></a>世尊。<a id="a-Cs"></a>如是法门我等及此亿数菩萨摩诃萨等先已通达。<a id="a-Ct"></a>今者惟畏将来世事故请问耳。<a id="a-Cu"></a>世尊。<a id="a-Cv"></a>如来现在大众云集。<a id="a-Cw"></a>有诸众生亲闻如是三种法门尚不能受。<a id="a-Cx"></a>何况如来灭后而能知者。<a id="a-Cy"></a>世尊。<a id="a-Cz"></a>于彼末世所有众生。<a id="a-D0"></a>皆处盲冥大黑闇中无归依处。<a id="a-D1"></a>当复问谁。<a id="a-D2"></a>唯除信解如来教者。<a id="a-D3"></a>能于彼时依如来此修多罗诸法门中得修行也。<a id="a-D4"></a>世尊。<a id="a-D5"></a>以是因缘。<a id="a-D6"></a>我今请问如来世尊。<a id="a-D7"></a>此修多罗决定义处。<a id="a-D8"></a>今者如来应照我心。<a id="a-D9"></a>我于此法无有疑网。<a id="a-DA"></a>不起诽谤乐问世尊。<a id="a-DB"></a>心无厌倦智慧辩才亦无厌足。<a id="a-DC"></a>世尊。<a id="a-DD"></a>我等如是问如来时。<a id="a-DE"></a>有诸菩萨摩诃萨等。<a id="a-DF"></a>所应作者皆即能作。<a id="a-DG"></a>所应辩者皆悉能辩所谓得彼无碍智通。<a id="a-DH"></a>获智辩已。<a id="a-DI"></a>于他一切音声语言皆悉明了。<a id="a-DJ"></a>不令彼等或于禅定思惟法门所见境界得已还失。<a id="a-DK"></a>以是义故我问世尊。<a id="a-DL"></a>颇有方便能得如是不失神通。<a id="a-DM"></a>复知一切语言音不佛言摩那婆。<a id="a-DN"></a>有七方便能成就神通。<a id="a-DO"></a>亦知一切语言音声。<a id="a-DP"></a>上名意言。<a id="a-DQ"></a>世尊。<a id="a-DR"></a>我今乐闻是七方便不失神通。<a id="a-DS"></a>惟愿解释。<a id="a-DT"></a>佛告上名意言。<a id="a-DU"></a>摩那婆。<a id="a-DV"></a>于意云何。<a id="a-DW"></a>如持咒人具彼十业。<a id="a-DX"></a>以咒力故能行虚空蹈须弥顶。<a id="a-DY"></a>摩那婆。<a id="a-DZ"></a>彼实愚人宁有神通。<a id="a-Da"></a>但以咒术能升山顶令身不现。<a id="a-Db"></a>亦以是咒知诸声论。<a id="a-Dc"></a>尽解一切众鸟语言。<a id="a-Dd"></a>亦通一切虫兽鸣叫。<a id="a-De"></a>如是等事皆由成就彼咒术故。</p>
  <p id="aDf">复次摩那婆。<a id="a-Dg"></a>更有一咒名曰隐藏。<a id="a-Dh"></a>若有受持满七日已。<a id="a-Di"></a>乃至他人内心智业皆悉能知。<a id="a-Dj"></a>摩那婆。<a id="a-Dk"></a>此等但是为世间故。<a id="a-Dl"></a>方便示现而言知彼言说音声。<a id="a-Dm"></a>云何能成一切通也。<a id="a-Dn"></a>摩那婆。<a id="a-Do"></a>世间咒术于佛法中不得为善。<a id="a-Dp"></a>如来正教无如是等。<a id="a-Dq"></a>无智愚人持咒之处。<a id="a-Dr"></a>既不显明亦不开许。<a id="a-Ds"></a>如来有时亦生随喜。<a id="a-Dt"></a>虽或随喜亦不应行。<a id="a-Du"></a>摩那婆。<a id="a-Dv"></a>如来世尊既不许此何事须行。<a id="a-Dw"></a>上名意言。<a id="a-Dx"></a>世尊。<a id="a-Dy"></a>世间之人尚不应行。<a id="a-Dz"></a>何况世尊诸弟子等。<a id="a-E0"></a>佛言。<a id="a-E1"></a>摩那婆。<a id="a-E2"></a>以是因缘如来应供正遍觉。<a id="a-E3"></a>说如是等惟是损害非利他也。</p>
  <p id="aE4">复次摩那婆。<a id="a-E5"></a>诸佛世尊无上菩提境界悬远。<a id="a-E6"></a>要假长时久涉勤苦。<a id="a-E7"></a>方乃自证。<a id="a-E8"></a>非但语言而能得至。<a id="a-E9"></a>若但口言而欲入者。<a id="a-EA"></a>终不得入。<a id="a-EB"></a>何以故。<a id="a-EC"></a>摩那婆。<a id="a-ED"></a>是诸众生无有能行大慈悲行如如来故。<a id="a-EE"></a>摩那婆。<a id="a-EF"></a>诸佛如来住于大慈而常念言。<a id="a-EG"></a>我要当令是诸众生受毕竟乐常生欢喜。<a id="a-EH"></a>摩那婆。<a id="a-EI"></a>是中或有诸众生等。<a id="a-EJ"></a>思惟分别如来大智。<a id="a-EK"></a>既思惟已至如来所。<a id="a-EL"></a>如法咨问求所应作。<a id="a-EM"></a>求所应喜求所应乐。<a id="a-EN"></a>如是等义我云何成。<a id="a-EO"></a>如是问时。<a id="a-EP"></a>是中众生或有信乐声闻乘者。<a id="a-EQ"></a>或有信乐辟支佛乘者。<a id="a-ER"></a>或有信乐菩萨乘者。<a id="a-ES"></a>故作斯问。<a id="a-ET"></a>然终当证阿耨多罗三藐三菩提。<a id="a-EU"></a>摩那婆。<a id="a-EV"></a>诸佛世尊久已成就圆满大智。<a id="a-EW"></a>能知东方所有无量无边诸世界中五道众生四生所摄。<a id="a-EX"></a>如来悉以无边智慧。<a id="a-EY"></a>观彼众生所有无漏之法。<a id="a-EZ"></a>已生未生欲生方便。<a id="a-Ea"></a>及以生法皆悉知之。<a id="a-Eb"></a>又复观彼对治药法。<a id="a-Ec"></a>已生未生欲生方便。<a id="a-Ed"></a>及用药法皆亦知之。<a id="a-Ee"></a>又复观彼所治有漏烦恼。<a id="a-Ef"></a>已灭未灭欲灭方便及以灭法。<a id="a-Eg"></a>皆亦知之。<a id="a-Eh"></a>摩那婆。<a id="a-Ei"></a>如来具有如是智慧。<a id="a-Ej"></a>能知东方所有众生无漏漏处。<a id="a-Ek"></a>其事既尔。<a id="a-El"></a>自余南西北方四维上下。<a id="a-Em"></a>十方一切无量无边。<a id="a-En"></a>诸世界中一切众生。<a id="a-Eo"></a>具足如是诸烦恼病。<a id="a-Ep"></a>以何方便须何药治。<a id="a-Eq"></a>悉用佛眼具足观知。<a id="a-Er"></a>摩那婆。<a id="a-Es"></a>于意云何。<a id="a-Et"></a>诸佛世尊具足如是大慈悲已。<a id="a-Eu"></a>得于众生怀嫉妒意舍怜愍不。<a id="a-Ev"></a>不也世尊。<a id="a-Ew"></a>摩那婆。<a id="a-Ex"></a>莫作斯见。<a id="a-Ey"></a>何以故。<a id="a-Ez"></a>如来智聚异彼二乘智聚异故。<a id="a-F0"></a>摩那婆。<a id="a-F1"></a>一切凡夫亦有智慧。<a id="a-F2"></a>有诸众生。<a id="a-F3"></a>惟求成就如是凡智。<a id="a-F4"></a>摩那婆。<a id="a-F5"></a>世间亦依外道说智。<a id="a-F6"></a>于彼智中莫念如来。<a id="a-F7"></a>汝等勿于执着智中分别如来。<a id="a-F8"></a>如来自有大智慧也。<a id="a-F9"></a>摩那婆。<a id="a-FA"></a>诸佛世尊不说颠倒。<a id="a-FB"></a>而亦不说富伽罗相。<a id="a-FC"></a>除为世间建立是法。<a id="a-FD"></a>何以故。<a id="a-FE"></a>有诸众生行如是处。<a id="a-FF"></a>随顺世间故行其中。<a id="a-FG"></a>诸菩萨等于彼端坐如实思惟。<a id="a-FH"></a>诸佛如来有斯大智。<a id="a-FI"></a>然此大智受者甚难摩那婆。<a id="a-FJ"></a>若诸菩萨为欲满彼六波罗蜜行者。<a id="a-FK"></a>常应端坐一心正念。<a id="a-FL"></a>如是法门受持修学。<a id="a-FM"></a>摩那婆。<a id="a-FN"></a>是中更有何等众生。<a id="a-FO"></a>如来世尊应为说法。<a id="a-FP"></a>今是会中无有众生堪能负荷如来说者。<a id="a-FQ"></a>惟诸菩萨于修行中精勤求学。<a id="a-FR"></a>具足众事堪受无疑。<a id="a-FS"></a>亦能说于声闻地中一切诸禅解脱三昧。<a id="a-FT"></a>随彼所欲皆即得成。<a id="a-FU"></a>复次摩那婆。<a id="a-FV"></a>譬如世间善巧戏人。<a id="a-FW"></a>于诸博弈樗蒱投壶种种杂戏莫不明晓。<a id="a-FX"></a>是人后时入诸戏会。<a id="a-FY"></a>谋取他人钱财珍宝。<a id="a-FZ"></a>与彼戏时欲行诡诈。<a id="a-Fa"></a>先示其负多输财宝。<a id="a-Fb"></a>或至千万。<a id="a-Fc"></a>或尽家财及余资业。<a id="a-Fd"></a>悉入他手要令前敌意满心奢。<a id="a-Fe"></a>是人然后渐以取胜。<a id="a-Ff"></a>所谓分形布势转变任情。<a id="a-Fg"></a>出没浮沉皆令不觉。<a id="a-Fh"></a>长辔远御倾彼家财。<a id="a-Fi"></a>是人如是终致全胜。<a id="a-Fj"></a>摩那婆。<a id="a-Fk"></a>于意云何。<a id="a-Fl"></a>当彼戏时岂以咒术而取胜耶。<a id="a-Fm"></a>对曰不也。<a id="a-Fn"></a>岂伎艺耶。<a id="a-Fo"></a>对曰不也。<a id="a-Fp"></a>岂以神药耶。<a id="a-Fq"></a>对曰不也。<a id="a-Fr"></a>岂以方论耶。<a id="a-Fs"></a>对曰不也。<a id="a-Ft"></a>岂以经籍耶。<a id="a-Fu"></a>对曰不也。<a id="a-Fv"></a>世尊。<a id="a-Fw"></a>佛言。<a id="a-Fx"></a>如是摩那婆。<a id="a-Fy"></a>然而是人终制胜者。<a id="a-Fz"></a>是人直以心精伎熟手有巧便。<a id="a-G0"></a>久服其事是以全胜。<a id="a-G1"></a>如是摩那婆菩萨专求。<a id="a-G2"></a>其事亦尔。<a id="a-G3"></a>当如彼人专精久习自然得成。<a id="a-G4"></a>后证法时岂有障碍。</p>
 </body>
</html>