<!doctype html>
<html id="z3IBTxUTS" data-ver="841">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大法炬陀罗尼经卷第六</h1>
  <h2 id="a2">三法藏品第十二</h2>
  <p id="a3">尔时放光如来复告毗舍佉言。<a id="a-4"></a>毗舍佉。<a id="a-5"></a>如我所说三种业藏。<a id="a-6"></a>若善思义。<a id="a-7"></a>则能得入一切法门。<a id="a-8"></a>毗舍佉。<a id="a-9"></a>若人愿乐成就此法。<a id="a-A"></a>当勤精进。<a id="a-B"></a>何以故。<a id="a-C"></a>懈怠之人终不能到。<a id="a-D"></a>所以者何。<a id="a-E"></a>是人不能具足爱乐如是正法。<a id="a-F"></a>是故应当依善知识深心勤学。<a id="a-G"></a>毗舍佉。<a id="a-H"></a>譬如妙宝。<a id="a-I"></a>或颇梨珠或琉璃珠。<a id="a-J"></a>并余净宝置池水边。<a id="a-K"></a>能令其水同于宝色。<a id="a-L"></a>何以故。<a id="a-M"></a>以此宝珠清净力故。<a id="a-N"></a>遥相映发能令彼水随逐宝色。<a id="a-O"></a>如是如是。<a id="a-P"></a>毗舍佉。<a id="a-Q"></a>一切众生近善知识其事亦尔。<a id="a-R"></a>又彼水中随投余物亦作宝色。<a id="a-S"></a>此宝威光能变余色。<a id="a-T"></a>异此宝外不能变也。<a id="a-U"></a>毗舍佉。<a id="a-V"></a>今此三种方便业藏亦复如是。<a id="a-W"></a>若人自学若教他学。<a id="a-X"></a>一切人天无能坏者。<a id="a-Y"></a>毗舍佉。<a id="a-Z"></a>此三种藏乃是诸佛如来言教。<a id="a-a"></a>一切所有吐发语言音声词辩论难解义。<a id="a-b"></a>及诸譬喻皆悉从此三教藏生。<a id="a-c"></a>毗舍佉。<a id="a-d"></a>若人受持三藏义者。<a id="a-e"></a>终不为彼外道邪论之所破坏。<a id="a-f"></a>假使满阎浮提无量众人。<a id="a-g"></a>一切皆是聪明外道诸大论师。<a id="a-h"></a>一切悉来种种问难。<a id="a-i"></a>终不能屈。<a id="a-j"></a>毗舍佉。<a id="a-k"></a>置阎浮提满中论师。<a id="a-l"></a>假使此四天下满中众生。<a id="a-m"></a>乃至皆能论议问难。<a id="a-n"></a>亦不能屈。<a id="a-o"></a>复次毗舍佉。<a id="a-p"></a>置四天下。<a id="a-q"></a>假使遍满三千大千世界众生。<a id="a-r"></a>一切皆是大论议师。<a id="a-s"></a>若佛经典及外道书籍尽能受持。<a id="a-t"></a>彼等咸来一时问难。<a id="a-u"></a>悉皆能答无有滞碍。<a id="a-v"></a>何以故。<a id="a-w"></a>由佛法中先经学此三方便故。<a id="a-x"></a>是故毗舍佉。<a id="a-y"></a>有诸法师。<a id="a-z"></a>若在家若出家。<a id="a-10"></a>但能受持此三法藏。<a id="a-11"></a>一切问难随意能答。<a id="a-12"></a>何以故。<a id="a-13"></a>此法即是无量无边智根本故。<a id="a-14"></a>毗舍佉。<a id="a-15"></a>此法希有不可思议。<a id="a-16"></a>名一切世间难坏经典。<a id="a-17"></a>我今略说汝尚不解。<a id="a-18"></a>何况多说。<a id="a-19"></a>毗舍佉。<a id="a-1A"></a>其有久习智慧方便。<a id="a-1B"></a>乃能分别此三业藏。<a id="a-1C"></a>何以故。<a id="a-1D"></a>佛智深大众生心小不能容受。<a id="a-1E"></a>如此大智若能解知。<a id="a-1F"></a>则得断除一切众生无量疑网。<a id="a-1G"></a>又毗舍佉。<a id="a-1H"></a>若人虽能持此三种业藏言教。<a id="a-1I"></a>若不知方便。<a id="a-1J"></a>则不能知入之方便。<a id="a-1K"></a>云何而能解释此也。</p>
  <p id="a1L">佛告阿难。<a id="a-1M"></a>彼放光如来应供正遍觉。<a id="a-1N"></a>如是说已。<a id="a-1O"></a>时毗舍佉复问放光如来言。<a id="a-1P"></a>世尊。<a id="a-1Q"></a>如此三种业藏根本。<a id="a-1R"></a>云何得生从何所来去至何所。<a id="a-1S"></a>佛言。<a id="a-1T"></a>毗舍佉。<a id="a-1U"></a>我还问汝。<a id="a-1V"></a>随汝意答。<a id="a-1W"></a>毗舍佉。<a id="a-1X"></a>于意云何。<a id="a-1Y"></a>如此风界从何而生。<a id="a-1Z"></a>为大为小为狭为宽。<a id="a-1a"></a>为长为短为粗为细。<a id="a-1b"></a>从何而来去至何所。<a id="a-1c"></a>何姓何家何村何落何城何国。<a id="a-1d"></a>乃至如是生处分齐形量大小。<a id="a-1e"></a>去来依止皆可知不。<a id="a-1f"></a>毗舍佉言。<a id="a-1g"></a>不也世尊。<a id="a-1h"></a>如此风者不可得知无处所故。<a id="a-1i"></a>不可得见无相貌故。<a id="a-1j"></a>乃至家姓生处皆不可知。<a id="a-1k"></a>世尊。<a id="a-1l"></a>如此风者从虚空生。<a id="a-1m"></a>无所依住无有方所。<a id="a-1n"></a>遍一切处。<a id="a-1o"></a>如是毗舍佉。<a id="a-1p"></a>风从空出无有方所。<a id="a-1q"></a>家姓生处实不可知。<a id="a-1r"></a>如是如是。<a id="a-1s"></a>三种业藏言教方便亦复如是。<a id="a-1t"></a>无有方处无所从来。<a id="a-1u"></a>亦无所去无生无灭。<a id="a-1v"></a>何以故。<a id="a-1w"></a>佛法无量唯佛智知。<a id="a-1x"></a>摩那婆。<a id="a-1y"></a>此三业藏实不可知。<a id="a-1z"></a>终无有能得其边际及以数量。<a id="a-20"></a>若一劫若减一劫。<a id="a-21"></a>若百劫若百千劫。<a id="a-22"></a>若百千亿那由他劫。<a id="a-23"></a>乃至无量无边不可数劫。<a id="a-24"></a>亦不可知。<a id="a-25"></a>唯佛世尊乃能知此三种业藏。<a id="a-26"></a>随其根性而为说耳。<a id="a-27"></a>摩那婆。<a id="a-28"></a>是故汝等应当知。<a id="a-29"></a>此三种言教无有住处无有边际。<a id="a-2A"></a>何以故。<a id="a-2B"></a>诸佛菩提无有住处亦无依止。<a id="a-2C"></a>乃至行业因缘体性。<a id="a-2D"></a>无所从来亦无至处。<a id="a-2E"></a>若能知此。<a id="a-2F"></a>即知业藏无有住所无量无边。<a id="a-2G"></a>尔时毗舍佉婆罗门复白放光佛言。<a id="a-2H"></a>世尊。<a id="a-2I"></a>云何业缘。<a id="a-2J"></a>佛告毗舍佉。<a id="a-2K"></a>于意云何。<a id="a-2L"></a>初入胎时名为何等。<a id="a-2M"></a>毗舍佉言。<a id="a-2N"></a>世尊。<a id="a-2O"></a>是谓水界名迦罗。<a id="a-2P"></a>逻。<a id="a-2Q"></a>佛言。<a id="a-2R"></a>此迦罗逻过初七日复名何等。<a id="a-2S"></a>名頞浮陀。<a id="a-2T"></a>佛复问言。<a id="a-2U"></a>是頞浮陀过七日已复名何等。<a id="a-2V"></a>名蜱罗尸。<a id="a-2W"></a>佛复问言。<a id="a-2X"></a>是蜱罗尸过七日已复名何等。<a id="a-2Y"></a>名曰伽那。<a id="a-2Z"></a>佛复问言。<a id="a-2a"></a>此伽那者过七日已复名何等。<a id="a-2b"></a>世尊。<a id="a-2c"></a>是迦罗逻。<a id="a-2d"></a>頞浮陀蜱罗尸及伽那等。<a id="a-2e"></a>过是已后。<a id="a-2f"></a>名之为受。<a id="a-2g"></a>佛言。<a id="a-2h"></a>毗舍佉。<a id="a-2i"></a>当知此受本来无实唯有虚妄。<a id="a-2j"></a>虚妄因缘和合而生。<a id="a-2k"></a>因由此故。<a id="a-2l"></a>一切身分支节得生。<a id="a-2m"></a>所谓五疱生故皮肉生。<a id="a-2n"></a>皮肉生故筋骨生。<a id="a-2o"></a>筋骨生故髓脑生。<a id="a-2p"></a>髓脑生故发毛生。<a id="a-2q"></a>发毛生故甲齿生。<a id="a-2r"></a>甲齿生故一切身分支节等生。<a id="a-2s"></a>如是一切身分支节。<a id="a-2t"></a>皆无所从来无有住所。<a id="a-2u"></a>悉从因缘和合而有。<a id="a-2v"></a>如是五阴十二入十八界。<a id="a-2w"></a>相貌形色大小长短。<a id="a-2x"></a>皆亦无所从来无有住处。<a id="a-2y"></a>彼若实有应有去来。<a id="a-2z"></a>如是一切无有住处悉不可知。<a id="a-30"></a>既无有名。<a id="a-31"></a>云何可说。<a id="a-32"></a>毗舍佉。<a id="a-33"></a>若以父母因缘和合。<a id="a-34"></a>当于是时。<a id="a-35"></a>识支托胎。<a id="a-36"></a>成迦罗逻大。<a id="a-37"></a>名为藏者。<a id="a-38"></a>如是毗舍佉。<a id="a-39"></a>若彼父母不和合时。<a id="a-3A"></a>是则无有迦罗逻大。<a id="a-3B"></a>乃至无有皮肉筋骨及诸髓脑发毛爪齿一切身分。<a id="a-3C"></a>云何得有色形长短五阴十二入十八界十二因缘住处往来也。<a id="a-3D"></a>又若此识不与一滴精水和合处胎中者。<a id="a-3E"></a>形色等物皆不得成。<a id="a-3F"></a>又若不与十二因缘相和合者。<a id="a-3G"></a>乃至老死亦不得生。<a id="a-3H"></a>若无生成。<a id="a-3I"></a>云何而得有名有说。<a id="a-3J"></a>如是毗舍佉。<a id="a-3K"></a>但以十二因缘相续力故。<a id="a-3L"></a>色受想行识等和合而生。<a id="a-3M"></a>如是毗舍佉。<a id="a-3N"></a>此三种言教方便业藏。<a id="a-3O"></a>无有方所无有边际。<a id="a-3P"></a>亦无去来。<a id="a-3Q"></a>当知此法无生无灭。<a id="a-3R"></a>无有根本不可穷极。<a id="a-3S"></a>复次毗舍佉。<a id="a-3T"></a>应当知是三种言教方便业藏。<a id="a-3U"></a>何等名为三种藏也。<a id="a-3V"></a>一者人言教藏。<a id="a-3W"></a>二者天言教藏。<a id="a-3X"></a>三者非人非天言教之藏。<a id="a-3Y"></a>婆罗门。<a id="a-3Z"></a>所言人言教者。<a id="a-3a"></a>彼等皆以语言相。<a id="a-3b"></a>应当知是名人言教也。<a id="a-3c"></a>毗舍佉。<a id="a-3d"></a>所谓天言教者。<a id="a-3e"></a>事相异故得有见闻。<a id="a-3f"></a>如实不异生如是心。<a id="a-3g"></a>如是思惟方便知已。<a id="a-3h"></a>能得禅定天眼天耳及天心智。<a id="a-3i"></a>皆由一心摄念力故。<a id="a-3j"></a>则得如是清净智生。<a id="a-3k"></a>是名最上清净天言教也。<a id="a-3l"></a>毗舍佉。<a id="a-3m"></a>所言非人非天言教藏者。<a id="a-3n"></a>大慈悲生摄三言教。<a id="a-3o"></a>出三乘道及一切法。<a id="a-3p"></a>是故名藏。<a id="a-3q"></a>此教方便依大悲果。<a id="a-3r"></a>遍一切处观于恶道。<a id="a-3s"></a>诸众生等唯有众苦。<a id="a-3t"></a>一心拔济无异思惟。<a id="a-3u"></a>故名大悲。<a id="a-3v"></a>利益彼故。<a id="a-3w"></a>故言言教。<a id="a-3x"></a>毗舍佉。<a id="a-3y"></a>此三业藏所生住处。<a id="a-3z"></a>诸佛菩萨常一心念作彼护持。</p>
  <p data-pb></p>
  <h2 id="a40">法师相品第十三</h2>
  <p id="a41">复次婆罗门。<a id="a-42"></a>更有加持力因常精进生。<a id="a-43"></a>云何名为加持力因精进生也。<a id="a-44"></a>若有沙门婆罗门。<a id="a-45"></a>欲得具足如来辩者。<a id="a-46"></a>皆由勤心精进所致。<a id="a-47"></a>而能于一时间说百千万亿修多罗章句无有穷尽。<a id="a-48"></a>何以故。<a id="a-49"></a>以彼善能成就口业。<a id="a-4A"></a>因加持力得无碍辩。<a id="a-4B"></a>以是辩故于一切问答。<a id="a-4C"></a>不可穷尽无有断绝。<a id="a-4D"></a>譬如高岸峻流下注。<a id="a-4E"></a>虽欲遮止终无断绝。<a id="a-4F"></a>彼流下时乃至小水尚难断塞。<a id="a-4G"></a>岂况大河。<a id="a-4H"></a>如是毗舍佉。<a id="a-4I"></a>若有法师。<a id="a-4J"></a>于此三种言教业藏。<a id="a-4K"></a>修习辩才乃至一日。<a id="a-4L"></a>若闻若诵。<a id="a-4M"></a>或复思惟。<a id="a-4N"></a>彼精进故随宜演说。<a id="a-4O"></a>犹无断时。<a id="a-4P"></a>诸余问难宁能沮坏。<a id="a-4Q"></a>毗舍佉。<a id="a-4R"></a>譬如泉流但入于河不至海者。<a id="a-4S"></a>无有是处。<a id="a-4T"></a>若人久修精进。<a id="a-4U"></a>于此陀罗尼中休废者。<a id="a-4V"></a>无有是事。<a id="a-4W"></a>我今少说。<a id="a-4X"></a>如大海中取一微滴。<a id="a-4Y"></a>岂能损减。<a id="a-4Z"></a>我今说此大陀罗尼精进辩才法门。<a id="a-4a"></a>少分亦无损减。<a id="a-4b"></a>如是毗舍佉。<a id="a-4c"></a>汝应当知得彼三种业藏辩才。<a id="a-4d"></a>能照一切诸法根底。<a id="a-4e"></a>于诸问难不可穷尽。<a id="a-4f"></a>何以故。<a id="a-4g"></a>以此法门无边际故。<a id="a-4h"></a>复次毗舍佉。<a id="a-4i"></a>其有得是精进加持辩才藏者。<a id="a-4j"></a>当问难时或他毁辱。<a id="a-4k"></a>应生欢喜起大慈心。<a id="a-4l"></a>不见骂辱不观自他。<a id="a-4m"></a>无有我所亦无怖惧。<a id="a-4n"></a>何以故。<a id="a-4o"></a>一切内外诸有畏恶悉灭无故。<a id="a-4p"></a>毗舍佉。<a id="a-4q"></a>是为法师口业成就。</p>
  <p id="a4r">复次毗舍佉。<a id="a-4s"></a>若诸法师处座说法。<a id="a-4t"></a>或有比丘比丘尼优婆塞优婆夷。<a id="a-4u"></a>四众围绕。<a id="a-4v"></a>如是众等。<a id="a-4w"></a>或经久学或有始闻。<a id="a-4x"></a>或有信心或不信者。<a id="a-4y"></a>其中众生若睹女人形貌端正。<a id="a-4z"></a>生染着心忘失法念。<a id="a-50"></a>尔时法师应善观察。<a id="a-51"></a>以巧方便调伏彼人。<a id="a-52"></a>明示罪相令其觉悟。<a id="a-53"></a>内生惭愧勿令彼嗔。<a id="a-54"></a>何以故。<a id="a-55"></a>若彼嗔恨起不善心。<a id="a-56"></a>是人或时毁辱法师。<a id="a-57"></a>诽谤经典障碍佛法。<a id="a-58"></a>过患转增。<a id="a-59"></a>是故毗舍佉。<a id="a-5A"></a>若诸法师欲行呵责调伏事者。<a id="a-5B"></a>应先自除欲嗔痴慢。<a id="a-5C"></a>然后教诃令他除断。<a id="a-5D"></a>若自不断令他除者。<a id="a-5E"></a>无有是处。<a id="a-5F"></a>是故法师要先自行然后正人。<a id="a-5G"></a>不应先取他人之过自亏己德。<a id="a-5H"></a>何以故。<a id="a-5I"></a>毗舍佉。<a id="a-5J"></a>一切众生欲缚深厚。<a id="a-5K"></a>贪境现时不顾自身。<a id="a-5L"></a>若舍方便先行呵责。<a id="a-5M"></a>唯增嗔垢如火烧薪。<a id="a-5N"></a>嗔恚盛时痴更增长。<a id="a-5O"></a>三毒烦恼一时俱作。<a id="a-5P"></a>而诸众生三毒盛发。<a id="a-5Q"></a>不闻外言不忆己事善法恶法一切不知。<a id="a-5R"></a>假或暂闻不能纳受。<a id="a-5S"></a>毗舍佉。<a id="a-5T"></a>彼诸众生三毒发时。<a id="a-5U"></a>犹如肓人不识道路平夷艰险。<a id="a-5V"></a>亦如聋人不闻音声粗鄙精妙。<a id="a-5W"></a>又如醉人不醒方所东西南北。<a id="a-5X"></a>如鬼著者不安其处猖狂妄言。<a id="a-5Y"></a>一切众生毒火烧心不觉善恶亦复如是。<a id="a-5Z"></a>毗舍佉。<a id="a-5a"></a>如是众生烦恼盛时。<a id="a-5b"></a>法师应为说对治法不净观等。<a id="a-5c"></a>令彼速疾得无漏智。<a id="a-5d"></a>烧彼众生三毒诸结。<a id="a-5e"></a>如是毗舍佉。<a id="a-5f"></a>是为大智辩才法师。<a id="a-5g"></a>能于比丘比丘尼优婆塞优婆夷等四部众中。<a id="a-5h"></a>方便开导令皆欢喜。<a id="a-5i"></a>灭彼众生诸烦恼病。<a id="a-5j"></a>复次毗舍佉若诸法师欲说法时。<a id="a-5k"></a>应先观察众生根宜。<a id="a-5l"></a>然后随须而为演说。<a id="a-5m"></a>若知众生闻于布施获利益者。<a id="a-5n"></a>法师即应先说布施令彼欢喜。<a id="a-5o"></a>当知此时不应更说诸余法门。<a id="a-5p"></a>或复有人乐欲持戒。<a id="a-5q"></a>法师则应为说持戒。<a id="a-5r"></a>亦不得说余深法也。<a id="a-5s"></a>如是众生。<a id="a-5t"></a>或时乐行忍辱精进禅定智慧。<a id="a-5u"></a>乃至乐闻种种法门。<a id="a-5v"></a>即皆为说令速开解。<a id="a-5w"></a>毗舍佉。<a id="a-5x"></a>如是法师应勤精进方便说法。<a id="a-5y"></a>何以故。<a id="a-5z"></a>若欲成佛要于无量无边劫中。<a id="a-60"></a>勇猛精进勤修苦行乃至舍身手足头目髓脑。<a id="a-61"></a>如余经说。<a id="a-62"></a>又诸法师不应诤论。<a id="a-63"></a>夫诤论者。<a id="a-64"></a>即是无明烦恼根本。<a id="a-65"></a>是故法师应勤精进。<a id="a-66"></a>速灭无明亦劝他离。<a id="a-67"></a>毗舍佉。<a id="a-68"></a>是诸法师要先具备如上功德。<a id="a-69"></a>然后为众方便说也。<a id="a-6A"></a>毗舍佉。<a id="a-6B"></a>法师常当如是思惟。<a id="a-6C"></a>我今所处。<a id="a-6D"></a>即是如来师子之座。<a id="a-6E"></a>宜应忍默何忽起嗔。<a id="a-6F"></a>随彼众生一切问难。<a id="a-6G"></a>我当解释皆令欢喜。<a id="a-6H"></a>作是念已。<a id="a-6I"></a>诸有诤论彼我之心自然消灭。<a id="a-6J"></a>复次毗舍佉。<a id="a-6K"></a>夫法师者。<a id="a-6L"></a>常应慈愍爱语谦下将护众心。<a id="a-6M"></a>何以故。<a id="a-6N"></a>若怀嗔妒心存胜负获大重罪。<a id="a-6O"></a>慈心说法成大功德。<a id="a-6P"></a>能令佛法久住于世。<a id="a-6Q"></a>凡所生处。<a id="a-6R"></a>常得值遇诸佛菩萨及众圣贤。<a id="a-6S"></a>能消世间种种供养。<a id="a-6T"></a>假以高大师子宝座。<a id="a-6U"></a>又以亿数无价名衣奉上法师。<a id="a-6V"></a>岂能报彼法师恩德。<a id="a-6W"></a>而彼法师虽受是事应深惭愧勿起贪心。<a id="a-6X"></a>应生慈愍不得我慢。<a id="a-6Y"></a>无令消灭施主善根。<a id="a-6Z"></a>当令众生咸得欢喜。</p>
  <p id="a6a">复次毗舍佉。<a id="a-6b"></a>若诸法师凡欲说法调伏众时。<a id="a-6c"></a>必须聪慧利根多闻博识。<a id="a-6d"></a>形貌端雅正见家生。<a id="a-6e"></a>三业清白众德具备。<a id="a-6f"></a>着净洁衣威仪齐整。<a id="a-6g"></a>如是法师。<a id="a-6h"></a>众应劝请然后说法。<a id="a-6i"></a>何以故。<a id="a-6j"></a>诸佛如来具足修集三十二相功德圆满。<a id="a-6k"></a>然后方始转大法轮。<a id="a-6l"></a>众生闻已勤修大人丈夫相行。<a id="a-6m"></a>是故法师凡说法时。<a id="a-6n"></a>应当次第说三十二相果报如是。<a id="a-6o"></a>善根如是。<a id="a-6p"></a>亦次第说三业清净业清净已然后为说布施行等诸清净法。<a id="a-6q"></a>乃至种种差别义门。<a id="a-6r"></a>云何复名次第说也。<a id="a-6s"></a>毗舍佉。<a id="a-6t"></a>譬如童幼初受教时。<a id="a-6u"></a>彼师先授摩帝迦字。<a id="a-6v"></a>次授頞字。<a id="a-6w"></a>后授阿字。<a id="a-6x"></a>如是次第教十四音已复次第教三十四字。<a id="a-6y"></a>具教如是五十二字已。<a id="a-6z"></a>然后分别一切音声字体名言诸教藏事。<a id="a-70"></a>乃至显说不思议力。<a id="a-71"></a>若人成就彼无碍辩。<a id="a-72"></a>便能随意次第差别。<a id="a-73"></a>说诸教义成就不忘。<a id="a-74"></a>能知诸佛三十二相及余功德具足圆满。<a id="a-75"></a>为众普宣一切诸法名句味身。<a id="a-76"></a>心善思惟必定不虚。<a id="a-77"></a>而彼法师当说法时。<a id="a-78"></a>诸听法众。<a id="a-79"></a>乃至得闻一句法相随顺而解。<a id="a-7A"></a>一切颠倒异想不行。<a id="a-7B"></a>何以故。<a id="a-7C"></a>能知诸法如实说故。<a id="a-7D"></a>是名清净次第说相。</p>
  <p id="a7E">复次毗舍佉。<a id="a-7F"></a>譬如射师教诸童子。<a id="a-7G"></a>初射法术。<a id="a-7H"></a>先于平地置七步垛。<a id="a-7I"></a>然后量力授弓与箭。<a id="a-7J"></a>告童子言。<a id="a-7K"></a>我当教汝。<a id="a-7L"></a>汝今宜可学射彼垛。<a id="a-7M"></a>尔时童子虽受师教。<a id="a-7N"></a>以初学故其所放箭。<a id="a-7O"></a>若至不至终不能中。<a id="a-7P"></a>师教无倦稍得近垛。<a id="a-7Q"></a>是儿后时年渐长大。<a id="a-7R"></a>为学不已。<a id="a-7S"></a>随放便着无落垛者。<a id="a-7T"></a>如是毗舍佉。<a id="a-7U"></a>彼说法师教徒众时亦应如是。<a id="a-7V"></a>宜察众生上中下根。<a id="a-7W"></a>渐次教授。<a id="a-7X"></a>不可一时顿说深法。<a id="a-7Y"></a>何以故。<a id="a-7Z"></a>若不知根妄说法者。<a id="a-7a"></a>令他失利增长颠倒。<a id="a-7b"></a>是故应当先为说彼六波罗蜜。<a id="a-7c"></a>次第修已然后为说空解脱门。<a id="a-7d"></a>若为众生说此空法。<a id="a-7e"></a>或有得闻或有思惟或能证者。<a id="a-7f"></a>是亦不应但有言说。<a id="a-7g"></a>何以故。<a id="a-7h"></a>如是空法。<a id="a-7i"></a>不可唯以心想知放。<a id="a-7j"></a>若彼空法。<a id="a-7k"></a>但以心想能证知者。<a id="a-7l"></a>一切众生未修道时。<a id="a-7m"></a>亦应即是阿罗汉也毗舍佉。<a id="a-7n"></a>彼空法者。<a id="a-7o"></a>亦不可说相貌形体。<a id="a-7p"></a>若可说者则是作相。<a id="a-7q"></a>若有作相则有愿求。<a id="a-7r"></a>若有愿求则是三世。<a id="a-7s"></a>何以故。<a id="a-7t"></a>毗舍佉。<a id="a-7u"></a>无相法中一切三世皆不可得。<a id="a-7v"></a>所以者何。<a id="a-7w"></a>过去未来现在等事。<a id="a-7x"></a>皆寂灭故。<a id="a-7y"></a>云何起愿。<a id="a-7z"></a>复次应观是色作无相想。<a id="a-80"></a>云何观色作无相想。<a id="a-81"></a>当知此色生灭轮转念念不停。<a id="a-82"></a>毗舍佉。<a id="a-83"></a>如是色相不可眼见。<a id="a-84"></a>当知彼是心识境界唯意所知。<a id="a-85"></a>是故不可以眼得见。<a id="a-86"></a>毗舍佉。<a id="a-87"></a>一切众生所有心意不可言说。<a id="a-88"></a>唯佛智知。<a id="a-89"></a>虽可虑知而不可见。<a id="a-8A"></a>念念不住犹如幻化。<a id="a-8B"></a>云何可取而可得见。<a id="a-8C"></a>如是毗舍佉。<a id="a-8D"></a>不可以彼众生心识取心。<a id="a-8E"></a>真相既不可取云何可说。<a id="a-8F"></a>何以故。<a id="a-8G"></a>以爱憎事违平等故。<a id="a-8H"></a>毗舍佉。<a id="a-8I"></a>若欲灭除爱憎想者。<a id="a-8J"></a>当勤精进观一切法。<a id="a-8K"></a>悉皆空寂无有取着。<a id="a-8L"></a>复次婆罗门。<a id="a-8M"></a>若能如是除灭爱憎不取法相。<a id="a-8N"></a>当知即是无相解脱门。<a id="a-8O"></a>知无相已。<a id="a-8P"></a>如是次第不起愿求。<a id="a-8Q"></a>无愿求处。<a id="a-8R"></a>当知即是无愿解脱门。<a id="a-8S"></a>如是复观一切诸法。<a id="a-8T"></a>皆悉平等无有取着。<a id="a-8U"></a>所谓不见眼及色。<a id="a-8V"></a>乃至不见意及法。<a id="a-8W"></a>若能如是不取不着。<a id="a-8X"></a>断灭忧喜得平等心。<a id="a-8Y"></a>当知此是空解脱门。<a id="a-8Z"></a>以能得此三解脱门三世平等。<a id="a-8a"></a>为方便已然后得入无生观中。<a id="a-8b"></a>复观彼色从何而生。<a id="a-8c"></a>因于邪念不净而生。<a id="a-8d"></a>知从邪念起男女想。<a id="a-8e"></a>男女想故起爱着心。<a id="a-8f"></a>爱着增已和合欲事。<a id="a-8g"></a>名破梵行。<a id="a-8h"></a>彼和合时即成胎藏。<a id="a-8i"></a>是名迦罗逻大。<a id="a-8j"></a>此迦罗逻时。<a id="a-8k"></a>不可说有男女形相。<a id="a-8l"></a>毗舍佉。<a id="a-8m"></a>当知如此迦罗逻相。<a id="a-8n"></a>唯佛如来圣智所知。<a id="a-8o"></a>是故如来于彼时中教诸弟子。<a id="a-8p"></a>汝等今应正观色相。<a id="a-8q"></a>云何观色。<a id="a-8r"></a>谓如实知是无常等。<a id="a-8s"></a>彼既闻已。<a id="a-8t"></a>即时所有欲想色贪皆得除灭。<a id="a-8u"></a>色欲灭已。<a id="a-8v"></a>如是喜乐忧悲苦恼一切皆灭。<a id="a-8w"></a>毗舍佉。<a id="a-8x"></a>初未有人于迦罗逻始受胎时能证知彼若男若女。<a id="a-8y"></a>出母胎时。<a id="a-8z"></a>无有一法从余处来。<a id="a-90"></a>亦无一法去至余处。<a id="a-91"></a>唯有精水赤白和合成迦罗逻藏。<a id="a-92"></a>如来于彼建立为因。<a id="a-93"></a>而实诸法无有住处何以故。<a id="a-94"></a>一切诸法无生灭故。<a id="a-95"></a>如修多罗中次第说也。<a id="a-96"></a>如是毗舍佉。<a id="a-97"></a>汝等于此当勤修学。<a id="a-98"></a>是则名为宣说过去诸言教事。<a id="a-99"></a>既自知已亦为他说。<a id="a-9A"></a>如是次第说未来事此现在事。<a id="a-9B"></a>如迦罗逻中说。<a id="a-9C"></a>如水泡。<a id="a-9D"></a>如沫聚。<a id="a-9E"></a>如阳焰。<a id="a-9F"></a>如芭蕉。<a id="a-9G"></a>如幻化。<a id="a-9H"></a>都无真实。<a id="a-9I"></a>如是十二因缘次第相续。<a id="a-9J"></a>生至老死亦复如是。<a id="a-9K"></a>譬如虚空有时云翳有时清明。<a id="a-9L"></a>岂有教者。<a id="a-9M"></a>如是界大和合无有作者。<a id="a-9N"></a>是中唯有如实正法无增无减。<a id="a-9O"></a>然有无量业行差别法界义门。<a id="a-9P"></a>当如是说。</p>
  <p id="a9Q">尔时毗舍佉婆罗门白佛言。<a id="a-9R"></a>世尊。<a id="a-9S"></a>彼诸法师若他来问。<a id="a-9T"></a>若自欲说去来现在三世之事。<a id="a-9U"></a>忽然疲倦迷惑不解。<a id="a-9V"></a>如此法障当云何除。<a id="a-9W"></a>佛言。<a id="a-9X"></a>婆罗门。<a id="a-9Y"></a>若诸法师他问疑惑。<a id="a-9Z"></a>若生疲倦不能说者。<a id="a-9a"></a>如是法师。<a id="a-9b"></a>以未通达三种言教方便藏故。<a id="a-9c"></a>设知少分。<a id="a-9d"></a>但得名字不闲义理。<a id="a-9e"></a>如是毗舍佉。<a id="a-9f"></a>此三世事无量无边难可穷尽。<a id="a-9g"></a>是故初中后际生灭旋转。<a id="a-9h"></a>喻如风轮无有边际。<a id="a-9i"></a>毗舍佉。<a id="a-9j"></a>而彼风轮终无有人知其限齐形量大小。<a id="a-9k"></a>去来现在亦复如是。<a id="a-9l"></a>如彼时节。<a id="a-9m"></a>始自一日二日乃至十日。<a id="a-9n"></a>半月一月乃至一时。<a id="a-9o"></a>半年一年乃至无量。<a id="a-9p"></a>其实不知从何所来去至何所。<a id="a-9q"></a>又如光影无有形碍。<a id="a-9r"></a>时节昼夜往来可知。<a id="a-9s"></a>去来现在不可数知亦复如是。<a id="a-9t"></a>如是三世既不可知。<a id="a-9u"></a>亦不可见。<a id="a-9v"></a>既不可见则无所有。<a id="a-9w"></a>既无所有则无名字。<a id="a-9x"></a>若无名字云何可说毗舍佉。<a id="a-9y"></a>是中以因缘故有此三种言教方便。<a id="a-9z"></a>汝当善思如是法句。<a id="a-A0"></a>于听说时莫生疑惑。<a id="a-A1"></a>唯念法师诸根寂静。<a id="a-A2"></a>专求智辩勿起诤论。<a id="a-A3"></a>何以故。<a id="a-A4"></a>知法之人无诤论故。<a id="a-A5"></a>若诸法师当说法时。<a id="a-A6"></a>众中有人起诤论者。<a id="a-A7"></a>法师应教念彼智力陀罗尼句灭彼魔事。</p>
  <p data-pb></p>
  <h2 id="aA8">谤法果报品第十四</h2>
  <p id="aA9">时毗舍佉婆罗门复白佛言。<a id="a-AA"></a>世尊。<a id="a-AB"></a>若人于此三种法中生疑谤者。<a id="a-AC"></a>当云何灭。<a id="a-AD"></a>佛告婆罗门。<a id="a-AE"></a>若有于此三种法门生疑谤者。<a id="a-AF"></a>在家出家。<a id="a-AG"></a>一切法师悉不能除。<a id="a-AH"></a>何以故。<a id="a-AI"></a>毗舍佉。<a id="a-AJ"></a>于佛智中深起疑谤。<a id="a-AK"></a>破灭一切善法根本。<a id="a-AL"></a>是故无人能为除断。<a id="a-AM"></a>毗舍佉复白佛言。<a id="a-AN"></a>世尊。<a id="a-AO"></a>若人于是诸佛如来大慧门中生不信者。<a id="a-AP"></a>有何果报。<a id="a-AQ"></a>佛言。<a id="a-AR"></a>婆罗门。<a id="a-AS"></a>是人造业世间极重。<a id="a-AT"></a>是以一切尤重恶报皆在斯人。<a id="a-AU"></a>斯人永失佛法深利。<a id="a-AV"></a>三世诸佛同共放舍。<a id="a-AW"></a>于甚深法无有信乐。<a id="a-AX"></a>自既不信一切佛法。<a id="a-AY"></a>复教他人多生诽谤。<a id="a-AZ"></a>恒乐随逐极恶朋友。<a id="a-Aa"></a>学习愚痴增长邪见。<a id="a-Ab"></a>常为己身贪嗜衣食。<a id="a-Ac"></a>是人未来虽闻诸佛说诸妙法亦不生信。<a id="a-Ad"></a>以其现无信分善根故。<a id="a-Ae"></a>如是之人自于佛法起深障碍。<a id="a-Af"></a>复更令他无量众生于正法中作深障碍。<a id="a-Ag"></a>以是因缘。<a id="a-Ah"></a>具受种种无量大苦。<a id="a-Ai"></a>何以故。<a id="a-Aj"></a>以具恶业断善根故。<a id="a-Ak"></a>所以者何。<a id="a-Al"></a>是人皆由自习愚痴无智邪见。<a id="a-Am"></a>复教多人无智邪见。<a id="a-An"></a>闻说深法不能信受而生轻慢。<a id="a-Ao"></a>以轻慢故。<a id="a-Ap"></a>不能咨问智人胜法。<a id="a-Aq"></a>毗舍佉。<a id="a-Ar"></a>若有智者常应咨问。<a id="a-As"></a>不当亲近愚痴邪见无智众生。<a id="a-At"></a>若人闻此三教藏时不信行者。<a id="a-Au"></a>汝知是人乃至一切天人世间不能令其欢喜信解。<a id="a-Av"></a>若闻说此三种业藏不生信解。<a id="a-Aw"></a>假使更闻诸余法相能生信者。<a id="a-Ax"></a>无有是处。<a id="a-Ay"></a>当知是人去佛法远。<a id="a-Az"></a>如是愚冥无智众生。<a id="a-B0"></a>凡所行作不可随顺。<a id="a-B1"></a>乃至有说亦勿听受。<a id="a-B2"></a>我实不能分别具说是谤法人所生恶趣。<a id="a-B3"></a>我亦不欲说是谤人所受生处身量分齐形体容貌可异丑恶。<a id="a-B4"></a>何以故。<a id="a-B5"></a>若我具说。<a id="a-B6"></a>众生闻之或当怖死。<a id="a-B7"></a>故我不说。<a id="a-B8"></a>如是毗舍佉。<a id="a-B9"></a>若人于法乃至一句欲作障碍生谤毁者。<a id="a-BA"></a>彼所得报不可具说。<a id="a-BB"></a>我今为彼未谤之人明识斯过。<a id="a-BC"></a>故少说耳。<a id="a-BD"></a>毗舍佉。<a id="a-BE"></a>假使于此三千大千世界。<a id="a-BF"></a>所有诸大地狱及小地狱。<a id="a-BG"></a>彼谤法人悉生其中具受诸苦。<a id="a-BH"></a>何以故。<a id="a-BI"></a>以其断灭一切善根。<a id="a-BJ"></a>复令无量无边众生起谤法心增长邪见诸恶行业。<a id="a-BK"></a>是故备经恶道受殃。<a id="a-BL"></a>如是众生出地狱已更生余趣。<a id="a-BM"></a>经无量世痴騃无知。<a id="a-BN"></a>若生人间不得正念。<a id="a-BO"></a>诸根暗浊狂乱失心。<a id="a-BP"></a>喜习邪法不识义理。<a id="a-BQ"></a>毗舍佉。<a id="a-BR"></a>是人所受果报形量时节分齐我今略说。<a id="a-BS"></a>如是三千大千世界所有一切草木树林尽以为筹。<a id="a-BT"></a>计其罪报不可为比。<a id="a-BU"></a>身形粗丑难可具论。<a id="a-BV"></a>凡所至处皆成苦缘。<a id="a-BW"></a>斯由谤法获如是报。</p>
  <h2 id="aBX">劝受持品第十五</h2>
  <p id="aBY">阿难。<a id="a-BZ"></a>时放光如来告毗舍佉婆罗门言。<a id="a-Ba"></a>毗舍佉。<a id="a-Bb"></a>是故汝等从佛所闻如是三种言教藏义。<a id="a-Bc"></a>应至心听专念受持勿兴余想。<a id="a-Bd"></a>毗舍佉。<a id="a-Be"></a>如来所说三藏法门。<a id="a-Bf"></a>无法可说无可闻见。<a id="a-Bg"></a>亦无一法可得开示。<a id="a-Bh"></a>若知如来如是说已。<a id="a-Bi"></a>于余法门生疑惑者。<a id="a-Bj"></a>无有是处。<a id="a-Bk"></a>何以故。<a id="a-Bl"></a>诸佛世尊不空说故。<a id="a-Bm"></a>如是说时若有人闻不信不受复障碍他。<a id="a-Bn"></a>是人自起无明邪见。<a id="a-Bo"></a>更令无量无边众生起谤法心我慢贡高。<a id="a-Bp"></a>不知咨受不往听闻。<a id="a-Bq"></a>丧失深法不知义理。<a id="a-Br"></a>随逐邪友远离智人。<a id="a-Bs"></a>以是因缘多受恶报。<a id="a-Bt"></a>毗舍佉。<a id="a-Bu"></a>譬如虎子从生随母日见其杀及身长大杀业自成。<a id="a-Bv"></a>毗舍佉。<a id="a-Bw"></a>众生亦尔。<a id="a-Bx"></a>亲近恶友具造邪业。<a id="a-By"></a>堕于地狱畜生饿鬼受大苦恼。<a id="a-Bz"></a>毗舍佉。<a id="a-C0"></a>以是因缘汝等应先自正身心然后说法。<a id="a-C1"></a>勿忘自正损己陷人。<a id="a-C2"></a>毗舍佉。<a id="a-C3"></a>以是义故。<a id="a-C4"></a>如来应供正遍觉。<a id="a-C5"></a>建立宣说三种言教方便业藏。<a id="a-C6"></a>汝等应知。<a id="a-C7"></a>一切众生心所思念口所欲问身所欲行。<a id="a-C8"></a>如是知已慈心教示。<a id="a-C9"></a>众生闻已欢喜受行。<a id="a-CA"></a>是故汝等。<a id="a-CB"></a>当为摄受诸众生故修学大慈。</p>
  <p id="aCC">尔时毗舍佉婆罗门复白放光佛言。<a id="a-CD"></a>世尊。<a id="a-CE"></a>我闻略说尚未能解。<a id="a-CF"></a>唯愿如来更为具说三种业藏令我等知。<a id="a-CG"></a>佛言。<a id="a-CH"></a>毗舍佉。<a id="a-CI"></a>我今问汝。<a id="a-CJ"></a>汝应正答。<a id="a-CK"></a>于意云何。<a id="a-CL"></a>譬如世间有异良马。<a id="a-CM"></a>生驹未几身体柔弱气力未成。<a id="a-CN"></a>人欲乘之带甲持仗负诸斗具入阵决胜。<a id="a-CO"></a>是人所作可称心不。<a id="a-CP"></a>毗舍佉言。<a id="a-CQ"></a>不也世尊。<a id="a-CR"></a>是愚痴人云何能济。<a id="a-CS"></a>佛言。<a id="a-CT"></a>毗舍佉。<a id="a-CU"></a>如是如是。<a id="a-CV"></a>如汝所说。<a id="a-CW"></a>其有新发意菩萨及二乘人。<a id="a-CX"></a>少智少行未得神通。<a id="a-CY"></a>闻我所说悉不能受。<a id="a-CZ"></a>反更迷惑生四颠倒。<a id="a-Ca"></a>如彼马驹年齿未满气力未成犹故不堪负重入阵。<a id="a-Cb"></a>毗舍佉。<a id="a-Cc"></a>若使是驹毛骨渐成齿岁具足。<a id="a-Cd"></a>身雄气猛耳目明利。<a id="a-Ce"></a>令人骑乘负重致远。<a id="a-Cf"></a>轻行掩袭临敌决战。<a id="a-Cg"></a>不虑惊败直入无前。<a id="a-Ch"></a>乃至震鼓吹蠡挥刀奋槊亦无惊恐。<a id="a-Ci"></a>何以故。<a id="a-Cj"></a>年齿满故。<a id="a-Ck"></a>身力成故。<a id="a-Cl"></a>数调习故。<a id="a-Cm"></a>种性良故。<a id="a-Cn"></a>如是毗舍佉。<a id="a-Co"></a>汝等若得四无碍辩诸力无畏。<a id="a-Cp"></a>然后堪受三种教藏。<a id="a-Cq"></a>闻众粗语不起恨心。<a id="a-Cr"></a>复能受持一切佛法。<a id="a-Cs"></a>如彼良马身健力成。<a id="a-Ct"></a>然后方能负重入阵。<a id="a-Cu"></a>毗舍佉。<a id="a-Cv"></a>是为第一战斗事也。<a id="a-Cw"></a>所谓开示佛法教化他时。<a id="a-Cx"></a>若必多有斗具器仗。<a id="a-Cy"></a>是时外道虽有种种异端诤论。<a id="a-Cz"></a>皆能忍之不生怖畏。<a id="a-D0"></a>汝等当知。<a id="a-D1"></a>蠡贝鼓者是谓说佛法时多诸留难。<a id="a-D2"></a>亦能堪受不生怖畏。<a id="a-D3"></a>若有精勤修习受持而行佛法则无障碍。<a id="a-D4"></a>若有出家破戒愚痴不能依行则有障碍。<a id="a-D5"></a>设能学者。<a id="a-D6"></a>或堕声闻辟支佛地。<a id="a-D7"></a>毗舍佉。<a id="a-D8"></a>若有长夜具足精勤修行佛法。<a id="a-D9"></a>彼于此法犹尚难知或得少分。<a id="a-DA"></a>况复不修更受恶法。<a id="a-DB"></a>彼人于此大乘藏中无有信心。<a id="a-DC"></a>云何能知。<a id="a-DD"></a>云何能解。<a id="a-DE"></a>毗舍佉。<a id="a-DF"></a>汝于如是诸众生等。<a id="a-DG"></a>常起慈心不应放舍。<a id="a-DH"></a>若有众生起正念心。<a id="a-DI"></a>但学一偈或唯句字。<a id="a-DJ"></a>乃至七日。<a id="a-DK"></a>汝等亦应勤教授之。<a id="a-DL"></a>随彼众生若成不成。<a id="a-DM"></a>汝等皆获无量功德。<a id="a-DN"></a>毗舍佉。<a id="a-DO"></a>诸佛世尊凡所演说。<a id="a-DP"></a>皆为利益一切众生。<a id="a-DQ"></a>或信不信。<a id="a-DR"></a>或行不行。<a id="a-DS"></a>诸佛世尊口业成就。<a id="a-DT"></a>但有所说闻必蒙益。<a id="a-DU"></a>无空过者其间或有。<a id="a-DV"></a>虽不现获皆亦已作当得因缘。<a id="a-DW"></a>毗舍佉。<a id="a-DX"></a>汝等欲得修证如是如来藏者。<a id="a-DY"></a>应于如来及如来法中起平等想行平等行。</p>
 </body>
</html>