<!doctype html>
<html id="z3IBTxeTZ" data-ver="887">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">大法炬陀罗尼经卷第十三</h1>
  <h2 id="a2">供养法师品第三十</h2>
  <p id="a3">佛告阿难。<a id="a-4"></a>尔时有一天子菩萨摩诃萨。<a id="a-5"></a>名须夜摩。<a id="a-6"></a>白放光如来言。<a id="a-7"></a>世尊。<a id="a-8"></a>我等在于林间有所思念。<a id="a-9"></a>初来归敬佛世尊时。<a id="a-A"></a>皆已咨白。<a id="a-B"></a>时放光佛从天菩萨闻如是咨。<a id="a-C"></a>即以神力出大音声作如是言。<a id="a-D"></a>如来今者还欲说此三种言教业藏法门。<a id="a-E"></a>其声遍此三千大千一切国土。<a id="a-F"></a>及余无量无边世界。<a id="a-G"></a>所有众生无不闻者。<a id="a-H"></a>时彼亿数诸菩萨众。<a id="a-I"></a>闻是声已皆集一处。<a id="a-J"></a>彼大众中诸天魔梵。<a id="a-K"></a>及余无边诸世界中。<a id="a-L"></a>人天魔梵一切大众皆悉云集。<a id="a-M"></a>以佛力故。<a id="a-N"></a>所作事业咸皆休息。<a id="a-O"></a>俱发大声称南无佛。<a id="a-P"></a>复同唱言顶礼诸佛。<a id="a-Q"></a>尔时诸菩萨摩诃萨众。<a id="a-R"></a>因言声故即时获得如虚空等愿力加持。<a id="a-S"></a>时彼世尊知诸大众咸皆大集如是唱已。<a id="a-T"></a>教念彼声不缘余事。<a id="a-U"></a>因是语故忆念思惟。<a id="a-V"></a>即能成就一切佛法。</p>
  <p id="aW">尔时彼诸菩萨摩诃萨复白放光如来言。<a id="a-X"></a>世尊。<a id="a-Y"></a>今正是时愿为我等开示如是三种言教。<a id="a-Z"></a>今此大众咸皆一心。<a id="a-a"></a>佛告诸菩萨众言。<a id="a-b"></a>摩那婆。<a id="a-c"></a>汝欲闻是三言教也。<a id="a-d"></a>诸菩萨言。<a id="a-e"></a>如是世尊佛言摩那婆。<a id="a-f"></a>此陀罗尼经中有三种言教方便。<a id="a-g"></a>何等为三。<a id="a-h"></a>初句方便名曰尊重。<a id="a-i"></a>能令闻者欢喜受持。<a id="a-j"></a>菩萨复问佛言。<a id="a-k"></a>云何尊重欢喜受持。<a id="a-l"></a>佛言。<a id="a-m"></a>以能断疑事彼尊者而不顿说。<a id="a-n"></a>但于彼行印相。<a id="a-o"></a>少分渐用显示。<a id="a-p"></a>云何彼行示现印相。<a id="a-q"></a>所未闻法皆令观察。<a id="a-r"></a>然彼行人于三月中奉事尊者。<a id="a-s"></a>然后始得此三言教。<a id="a-t"></a>时彼须夜摩菩萨复白佛言。<a id="a-u"></a>世尊。<a id="a-v"></a>行人求法。<a id="a-w"></a>为彼尊者说法大师敷设何座。<a id="a-x"></a>令三言教常现在前。<a id="a-y"></a>世尊。<a id="a-z"></a>彼藏有何相貌。<a id="a-10"></a>何名业藏。<a id="a-11"></a>又是藏中藏。<a id="a-12"></a>何等事令不减少。<a id="a-13"></a>佛言摩那婆。<a id="a-14"></a>此三方便彼说法师常现前行。<a id="a-15"></a>若行一方便即得一藏。<a id="a-16"></a>何等为三方便。<a id="a-17"></a>行者于阿字门入第一方便藏。<a id="a-18"></a>即第一因入初言教。<a id="a-19"></a>于迦字门入第二方便藏。<a id="a-1A"></a>即第二因入次言教。<a id="a-1B"></a>于那字门入第三方便藏。<a id="a-1C"></a>即第三因入后言教。<a id="a-1D"></a>是中因教化藏三句和合。<a id="a-1E"></a>令彼阿字迦字那字。<a id="a-1F"></a>与人言天言非人非天言相应也。<a id="a-1G"></a>是三种事。<a id="a-1H"></a>皆入彼陀罗尼中。<a id="a-1I"></a>第一言教事。<a id="a-1J"></a>当成初方便。<a id="a-1K"></a>应如是持。<a id="a-1L"></a>第二言教事。<a id="a-1M"></a>当成相业方便。<a id="a-1N"></a>应如是受持。<a id="a-1O"></a>第三言教事。<a id="a-1P"></a>当成不坏尽至方便。<a id="a-1Q"></a>应如是持。<a id="a-1R"></a>是中尽至方便者。<a id="a-1S"></a>是彼法师所成就业。<a id="a-1T"></a>尔时应当选择地分。<a id="a-1U"></a>纵阔正等一百由旬。<a id="a-1V"></a>若二百由旬。<a id="a-1W"></a>若宽博处。<a id="a-1X"></a>过去曾有一亿诸佛于中入涅槃者。<a id="a-1Y"></a>应于是中建说法处。<a id="a-1Z"></a>何以故。<a id="a-1a"></a>彼亿数诸佛入涅槃处。<a id="a-1b"></a>即说法处。<a id="a-1c"></a>然于后时当有法师于此出世。<a id="a-1d"></a>彼说法师出现世时有何像貌。<a id="a-1e"></a>若诸比丘及优婆塞。<a id="a-1f"></a>已曾供养亿数诸佛。<a id="a-1g"></a>于如是等三言教藏即得现前。<a id="a-1h"></a>既现前已具足明达三种教藏。<a id="a-1i"></a>如是现前明达三藏。<a id="a-1j"></a>其必能说三言教门。<a id="a-1k"></a>善言教故便得藏法。<a id="a-1l"></a>既得藏法亦得阿等三字句法。<a id="a-1m"></a>遂能成就方便法门。<a id="a-1n"></a>若有如是比丘及优婆塞。<a id="a-1o"></a>为说法师宣传之处。<a id="a-1p"></a>尔时则宜以十六侍者承给所须及以卫护。<a id="a-1q"></a>其十六人分主四事。<a id="a-1r"></a>初四人者。<a id="a-1s"></a>主为法师敷设床座。<a id="a-1t"></a>若敷座时不得过高不可伤下。<a id="a-1u"></a>不得两[月*坒]不得两脚。<a id="a-1v"></a>彼高座亦应当以十六重衣庄严绮饰。<a id="a-1w"></a>次四人者。<a id="a-1x"></a>常为法师营造饮食。<a id="a-1y"></a>所谓羹饭饼粥种种上馔。<a id="a-1z"></a>五味调适生熟得所。<a id="a-20"></a>冷不伤冰温不过热。<a id="a-21"></a>干不枯燥腻不极肥。<a id="a-22"></a>清净不污营造如法。<a id="a-23"></a>次四人者。<a id="a-24"></a>主为法师往来城邑外假所须。<a id="a-25"></a>若衣若敷若饮若食若药若汤。<a id="a-26"></a>凡是所须依时奉上。<a id="a-27"></a>不令法师事有所乏。<a id="a-28"></a>次四人者。<a id="a-29"></a>主为法师御侮防非侍卫左右。<a id="a-2A"></a>法师命作悉能为之。<a id="a-2B"></a>恭勤匪懈不惮寒暑。<a id="a-2C"></a>随遂往来无简明晦。<a id="a-2D"></a>事不妄举言无诡谬。<a id="a-2E"></a>常应如是恭侍法师。<a id="a-2F"></a>若诸法师具足行能堪受如是种种供养。<a id="a-2G"></a>当于此时则应为物大师子吼。<a id="a-2H"></a>汝辈亦应于彼师所生大希有尊敬之心。<a id="a-2I"></a>何以故。<a id="a-2J"></a>如是之人难可值遇。<a id="a-2K"></a>所以者何。<a id="a-2L"></a>以能供养亿数诸佛。<a id="a-2M"></a>于诸佛所种诸善根。<a id="a-2N"></a>虽在凡地能说如是三教藏门。<a id="a-2O"></a>若彼亿数诸佛所作。<a id="a-2P"></a>今此法师亦能作故。<a id="a-2Q"></a>摩那婆。<a id="a-2R"></a>是中更有何等希有。<a id="a-2S"></a>若诸如来弘宣妙法是最希有。<a id="a-2T"></a>若于无量阿僧祇劫。<a id="a-2U"></a>所能成就佛菩提法复为希有。<a id="a-2V"></a>或一众生而能于中不变不异。<a id="a-2W"></a>说如斯法是亦希有。<a id="a-2X"></a>摩那婆。<a id="a-2Y"></a>或复有人但能供养如是法师。<a id="a-2Z"></a>即为供养亿数诸佛。<a id="a-2a"></a>何以故。<a id="a-2b"></a>如是众生甚难可得。<a id="a-2c"></a>未坐道场已能具作诸佛大事故。<a id="a-2d"></a>摩那婆。<a id="a-2e"></a>汝等应当信如来语。<a id="a-2f"></a>诸佛如来言无虚妄。<a id="a-2g"></a>摩那婆。<a id="a-2h"></a>诸佛如来无所乏少。<a id="a-2i"></a>摩那婆。<a id="a-2j"></a>如来或以一衣一食。<a id="a-2k"></a>随如来欲几所时住。<a id="a-2l"></a>即能得住。<a id="a-2m"></a>但是诸佛见彼当来无量劫中无量众生故。<a id="a-2n"></a>为说斯言教法耳。<a id="a-2o"></a>摩那婆。<a id="a-2p"></a>世间少有直行众生。<a id="a-2q"></a>恶世众生多行谄曲造众恶事。<a id="a-2r"></a>摩那婆。<a id="a-2s"></a>以是因缘我于今日教诫汝等。<a id="a-2t"></a>未来世中莫作是行。<a id="a-2u"></a>汝等常当念如斯事。<a id="a-2v"></a>是故我今付嘱汝等。</p>
  <p id="a2w">复次摩那婆。<a id="a-2x"></a>若彼法师说是法时。<a id="a-2y"></a>得自然辩无有断绝。<a id="a-2z"></a>摩那婆。<a id="a-30"></a>如阿那婆达多龙王。<a id="a-31"></a>不被四恼得大神通。<a id="a-32"></a>出四大河流注四海。<a id="a-33"></a>随余须处皆得受用。<a id="a-34"></a>摩那婆。<a id="a-35"></a>又如阿那婆达多龙王。<a id="a-36"></a>除四种恼放大水聚。<a id="a-37"></a>如是摩那婆。<a id="a-38"></a>彼诸法师解脱四种乱意之事。<a id="a-39"></a>得正定意以慈愍心。<a id="a-3A"></a>为大众说深法义时。<a id="a-3B"></a>所有乐法诸众生等悉皆充足。<a id="a-3C"></a>他佛刹中乐法众生。<a id="a-3D"></a>闻此法已亦皆通达如法修行。<a id="a-3E"></a>于彼法师说法之时有五种障。<a id="a-3F"></a>何等为五。<a id="a-3G"></a>有罗刹女名曰爱欲。<a id="a-3H"></a>为欲惑乱彼法师故。<a id="a-3I"></a>处虚空中以诸异言令法师惑。<a id="a-3J"></a>若彼法师心迷乱者。<a id="a-3K"></a>应当一心专念彼咒。<a id="a-3L"></a>于说法处常须安置如来形像莫令废阙。<a id="a-3M"></a>亦勿断绝种种香花。<a id="a-3N"></a>彼女见已即自迷没。<a id="a-3O"></a>乃至说此三言教讫。<a id="a-3P"></a>令彼法师及听诵者。<a id="a-3Q"></a>皆得明了无有障碍。</p>
  <p id="a3R">尔时须夜摩菩萨白放光佛言。<a id="a-3S"></a>世尊。<a id="a-3T"></a>所言藏义我今欲问。<a id="a-3U"></a>云何名藏。<a id="a-3V"></a>藏有何相。<a id="a-3W"></a>何故言藏。<a id="a-3X"></a>佛言。<a id="a-3Y"></a>摩那婆。<a id="a-3Z"></a>此如来藏名为无意。<a id="a-3a"></a>云何此藏名无意也。<a id="a-3b"></a>摩那婆。<a id="a-3c"></a>有人出世具足大力。<a id="a-3d"></a>彼自思念。<a id="a-3e"></a>我力能令如此大地除诸山石。<a id="a-3f"></a>乃至亦令无有尘土。<a id="a-3g"></a>是人念已即取呋钁加功刨掘。<a id="a-3h"></a>乃至尽形地势无损。<a id="a-3i"></a>如是次第设令一切众生皆尽形命攻此大地。<a id="a-3j"></a>终无能损大地界者。<a id="a-3k"></a>如是摩那婆。<a id="a-3l"></a>此如来藏其义亦尔。<a id="a-3m"></a>假使一切众生。<a id="a-3n"></a>及阿罗汉辟支佛等终不能尽。<a id="a-3o"></a>摩那婆。<a id="a-3p"></a>所言藏者其义如是。<a id="a-3q"></a>具足圆满无有减少。<a id="a-3r"></a>假使一切众生及诸声闻辟支佛等。<a id="a-3s"></a>咸取此藏分散开示。<a id="a-3t"></a>亦无减损故名为藏。<a id="a-3u"></a>如此藏者本义无减。<a id="a-3v"></a>何有天人世间能尽灭也。<a id="a-3w"></a>摩那婆。<a id="a-3x"></a>假有因缘一切水界可令消竭。<a id="a-3y"></a>世间风轮可使不动。<a id="a-3z"></a>一切日月可令灭光。<a id="a-40"></a>一切星宿可令黑暗。<a id="a-41"></a>而如来藏终无有变。<a id="a-42"></a>不减不尽故名为藏。<a id="a-43"></a>摩那婆。<a id="a-44"></a>此言教藏有无量种方便业门具足成就。<a id="a-45"></a>我说少分汝应受持。</p>
  <p id="a46">尔时须夜摩菩萨复白佛言。<a id="a-47"></a>世尊。<a id="a-48"></a>此三言教所有方便。<a id="a-49"></a>应当得者我等乐闻。<a id="a-4A"></a>佛言摩那婆。<a id="a-4B"></a>如是人天非人非天三种言教法藏门中。<a id="a-4C"></a>初一言教名曰空门。<a id="a-4D"></a>第二言教即无相门。<a id="a-4E"></a>第三言教是无愿门。<a id="a-4F"></a>摩那婆。<a id="a-4G"></a>今此三种言教方便业藏法门皆当可得。<a id="a-4H"></a>须夜摩言。<a id="a-4I"></a>世尊。<a id="a-4J"></a>所言人天非人非天三种言教。<a id="a-4K"></a>即是空无相愿三法门者。<a id="a-4L"></a>是中云何能令三种和合相应。<a id="a-4M"></a>佛言摩那婆。<a id="a-4N"></a>汝今问我。<a id="a-4O"></a>云何可令和合相应者。<a id="a-4P"></a>是谓阿迦那等三字句门今当和合。<a id="a-4Q"></a>是中阿字是陀罗尼方便。<a id="a-4R"></a>迦字是和合方便。<a id="a-4S"></a>那字是尽至方便。<a id="a-4T"></a>云何阿字方便应当奉持。<a id="a-4U"></a>乃至云何那字尽至方便应当证知。<a id="a-4V"></a>摩那婆。<a id="a-4W"></a>是中人言教者。<a id="a-4X"></a>阿字为本。<a id="a-4Y"></a>天言教者迦字为本。<a id="a-4Z"></a>非人非天言教者那字为本。<a id="a-4a"></a>时须夜摩复言。<a id="a-4b"></a>世尊。<a id="a-4c"></a>彼阿句处即人言教方便。<a id="a-4d"></a>云何和合是陀罗尼。<a id="a-4e"></a>是陀罗尼云何复与空门和合相应。<a id="a-4f"></a>世尊。<a id="a-4g"></a>彼迦句处。<a id="a-4h"></a>即天教方便。<a id="a-4i"></a>云何和合。<a id="a-4j"></a>是为和合。<a id="a-4k"></a>如是和合。<a id="a-4l"></a>云何复与无相和合相应。<a id="a-4m"></a>世尊。<a id="a-4n"></a>彼那句处。<a id="a-4o"></a>为非人非天教方便。<a id="a-4p"></a>云何得与尽际和合。<a id="a-4q"></a>如是尽际。<a id="a-4r"></a>云何复与无愿和合相应。<a id="a-4s"></a>云何阿字人教中和合。<a id="a-4t"></a>云何以智知也。<a id="a-4u"></a>云何迦字天教中和合。<a id="a-4v"></a>是无相云何以智知也。<a id="a-4w"></a>云何那字非人非天教中和合。<a id="a-4x"></a>尽至云何以智知也。<a id="a-4y"></a>佛言摩那婆。<a id="a-4z"></a>阿字和合方便者心为根本。<a id="a-50"></a>是大陀罗尼方便。<a id="a-51"></a>以咒力和合。<a id="a-52"></a>节损食饮无余思惟。<a id="a-53"></a>合彼空想入空三昧。<a id="a-54"></a>尔时无复声息应当称量阿字入陀罗尼。<a id="a-55"></a>须夜摩言。<a id="a-56"></a>世尊。<a id="a-57"></a>云何得入陀罗尼。<a id="a-58"></a>佛言摩那婆。<a id="a-59"></a>从十四句入陀罗尼。<a id="a-5A"></a>此等以为受舍之句阿字与瑟吒字。<a id="a-5B"></a>于此字中有二余句奢字婆字。<a id="a-5C"></a>是作语言说不动句。<a id="a-5D"></a>摩那婆。<a id="a-5E"></a>言教方便初入阿字及陀罗尼。<a id="a-5F"></a>乃至于空。<a id="a-5G"></a>是人言教汝等当学。<a id="a-5H"></a>如是学已从此更当得余言教。<a id="a-5I"></a>半月思惟一心精诚。<a id="a-5J"></a>当令自身肌肉损减。<a id="a-5K"></a>摩那婆。<a id="a-5L"></a>如是等句。<a id="a-5M"></a>善思惟已若当证知。<a id="a-5N"></a>天言教者。<a id="a-5O"></a>为众生故莫起懈心。<a id="a-5P"></a>须夜摩复言。<a id="a-5Q"></a>世尊。<a id="a-5R"></a>如是等句云何当得成善思惟。<a id="a-5S"></a>佛言摩那婆。<a id="a-5T"></a>是阿字等十四音。<a id="a-5U"></a>乃至尽于瑟吒二字。<a id="a-5V"></a>皆共和合一切言教受持取证。<a id="a-5W"></a>于是诸佛藏中。<a id="a-5X"></a>所有诸事汝等当见。<a id="a-5Y"></a>须夜摩复言。<a id="a-5Z"></a>世尊。<a id="a-5a"></a>应当分别阿等十四音。<a id="a-5b"></a>云何彼时瑟吒为障。<a id="a-5c"></a>佛言摩那婆。<a id="a-5d"></a>由此阿字别入余事。<a id="a-5e"></a>是故瑟吒与阿为障。<a id="a-5f"></a>汝等应知阿及空门人言教业。<a id="a-5g"></a>须夜摩言。<a id="a-5h"></a>世尊。<a id="a-5i"></a>何者人业。<a id="a-5j"></a>佛言摩那婆。<a id="a-5k"></a>人言教者可知可持不耶。<a id="a-5l"></a>须夜摩言。<a id="a-5m"></a>世尊。<a id="a-5n"></a>可知可持。<a id="a-5o"></a>佛言摩那婆。<a id="a-5p"></a>是中可知者。<a id="a-5q"></a>云何观彼陀罗尼门。<a id="a-5r"></a>不住法义。<a id="a-5s"></a>不住心智。<a id="a-5t"></a>以不住故。<a id="a-5u"></a>尔时即当舍于业藏。<a id="a-5v"></a>此中摩等诸字五五为分。<a id="a-5w"></a>善能住持空及方便。<a id="a-5x"></a>书之板上。<a id="a-5y"></a>法师受持其阿字者。<a id="a-5z"></a>说人言教于彼板上。<a id="a-60"></a>一切方便是皆得名为陀罗尼。<a id="a-61"></a>所有言教不可见者板上见故。<a id="a-62"></a>彼中别有五字为分。<a id="a-63"></a>第一句者名为娑字。<a id="a-64"></a>若彼法师得如是义。<a id="a-65"></a>义便究竟。<a id="a-66"></a>如彼迦字和合祭祀。<a id="a-67"></a>诸天教者不入此义。<a id="a-68"></a>云何不入。<a id="a-69"></a>如迦为第一。<a id="a-6A"></a>有二十一字。<a id="a-6B"></a>字为一句。<a id="a-6C"></a>如那为初首。<a id="a-6D"></a>有七字为句。<a id="a-6E"></a>三教方便如是受持。<a id="a-6F"></a>此三言教阿迦那等。<a id="a-6G"></a>彼义不断能作和合。<a id="a-6H"></a>若能和合即能方便。<a id="a-6I"></a>言阿字者是说我也。<a id="a-6J"></a>言那字者说非我也。<a id="a-6K"></a>须夜摩言。<a id="a-6L"></a>是中阿我义复云何。<a id="a-6M"></a>佛言。<a id="a-6N"></a>阿字我者须入乃知。<a id="a-6O"></a>须夜摩言。<a id="a-6P"></a>如是阿字云何当入。<a id="a-6Q"></a>佛言。<a id="a-6R"></a>如前喻说如彼幻师以种种机关现诸幻事。<a id="a-6S"></a>汝等当知应如是入。<a id="a-6T"></a>须夜摩言。<a id="a-6U"></a>世尊。<a id="a-6V"></a>彼阿字门复有何义。<a id="a-6W"></a>佛言摩那婆。<a id="a-6X"></a>彼阿即是最初教门。<a id="a-6Y"></a>应善受持勿令散失。<a id="a-6Z"></a>又复阿者无相无明非实解脱。<a id="a-6a"></a>诸句和合用乃相应。<a id="a-6b"></a>如罗鸟网众缕和合相应系缚。<a id="a-6c"></a>当如是持。<a id="a-6d"></a>须夜摩言。<a id="a-6e"></a>世尊。<a id="a-6f"></a>彼第三句那字门者是义云何。<a id="a-6g"></a>佛言摩那婆。<a id="a-6h"></a>如彼河岸不动不流。<a id="a-6i"></a>那字如是。<a id="a-6j"></a>当善受持。<a id="a-6k"></a>应用咒。<a id="a-6l"></a>法莫令断绝。<a id="a-6m"></a>若受法人。<a id="a-6n"></a>欲行咒法令不断者。<a id="a-6o"></a>彼诸法师欲说法时。<a id="a-6p"></a>敛容端坐先诵咒曰。</p>
  <p id="a6q">怛侄他　阿迦那　阿迦界　迦那　迦那迦　那那迦　迦迦那迦　阿迦迦那迦　迦那阿迦那　迦迦那　婆鼻杀帝　夜他婆鼻杀帝　夜他伽伽那　多他婆鼻杀帝　多他摩迦舍　那迦舍　那迦那　迦迦舍。</p>
  <p id="a6r">法师。<a id="a-6s"></a>尔时眷属围绕。<a id="a-6t"></a>即得成此加护方便。<a id="a-6u"></a>护方便故令彼法师心不动乱。<a id="a-6v"></a>说法不断灭除欲执。<a id="a-6w"></a>须夜摩言。<a id="a-6x"></a>世尊。<a id="a-6y"></a>云何欲执。<a id="a-6z"></a>佛告摩那婆。<a id="a-70"></a>所言欲执。<a id="a-71"></a>犹为向时罗刹女名。<a id="a-72"></a>彼无信心既闻说法謦欬音声。<a id="a-73"></a>即与无量诸罗刹女围绕而来。<a id="a-74"></a>彼作是念。<a id="a-75"></a>若使斯人说法教化。<a id="a-76"></a>必定当断我等资须。<a id="a-77"></a>永不复得花香祭祀。<a id="a-78"></a>亦不得彼饮食众具。<a id="a-79"></a>乃至不得惊怖恐动。<a id="a-7A"></a>何缘更得夺他魂魄。<a id="a-7B"></a>彼怀如是媚妒之心。<a id="a-7C"></a>于说法时作诸障碍。<a id="a-7D"></a>种种方便迷惑法师。<a id="a-7E"></a>摩那婆。<a id="a-7F"></a>汝等当知。<a id="a-7G"></a>如是法师未诵咒时或彼扰乱。<a id="a-7H"></a>既诵咒已不可倾动。<a id="a-7I"></a>摩那婆。<a id="a-7J"></a>如是法师因以咒力。<a id="a-7K"></a>护方便故即得说此第一言教。<a id="a-7L"></a>诸罗刹女不复更能为作留难。<a id="a-7M"></a>然彼听众亦当咨问法师。<a id="a-7N"></a>如何致是迷惑。<a id="a-7O"></a>法师尔时若觉察者。<a id="a-7P"></a>大众复当咨问法师。<a id="a-7Q"></a>诸有所须一切供奉。<a id="a-7R"></a>若不觉者。<a id="a-7S"></a>当应如是导授法师。<a id="a-7T"></a>今者速须一心观察是陀罗尼甚深法句。<a id="a-7U"></a>既能观已则得觉了。<a id="a-7V"></a>十六侍者常当如是承事法师满足六月。<a id="a-7W"></a>诵咒所须尽皆备与无令乏少断绝咒业。<a id="a-7X"></a>摩那婆。<a id="a-7Y"></a>为令众生发智根故。<a id="a-7Z"></a>勿以懈惰扰乱法师。<a id="a-7a"></a>若于法师所须之时。<a id="a-7b"></a>或为障碍阙减供奉。<a id="a-7c"></a>是人则与一切众生为法障碍。</p>
  <p id="a7d">复次摩那婆。<a id="a-7e"></a>今我众中有诸比丘。<a id="a-7f"></a>勇猛精进声闻漏尽得阿罗汉。<a id="a-7g"></a>所作已办具大神通。<a id="a-7h"></a>是中最胜有二上人。<a id="a-7i"></a>一名为顶。<a id="a-7j"></a>二名龙德。<a id="a-7k"></a>是等比丘作神通时。<a id="a-7l"></a>即能取彼四大海水安置掌中。<a id="a-7m"></a>又能持此三千大千世界大地一切所有草木丛林。<a id="a-7n"></a>及以诸山若须弥山若铁围山大铁围山等。<a id="a-7o"></a>是中所有若人若天。<a id="a-7p"></a>若畜生所摄象马驼骡驴牛狗等。<a id="a-7q"></a>若诸龙夜叉乾闼婆阿修罗迦楼罗紧那罗摩睺罗伽人非人等。<a id="a-7r"></a>如是一切皆内口中。<a id="a-7s"></a>随所欲去任意而行。<a id="a-7t"></a>所应作已还从口出。<a id="a-7u"></a>其间众生都不觉知己之所处。<a id="a-7v"></a>出入往来乃至无有娆害惊恐。<a id="a-7w"></a>又以三千大千世界一切魔王及诸魔众。<a id="a-7x"></a>尽内腹中往来如本。<a id="a-7y"></a>然是龙德比丘。<a id="a-7z"></a>所获希有神通力无畏等。<a id="a-80"></a>假令无量无边劫中。<a id="a-81"></a>欲说少分终不能尽。<a id="a-82"></a>是故如来入涅槃后。<a id="a-83"></a>如此世间无有威德大势力时。<a id="a-84"></a>一切恶魔及诸外道不可降伏。<a id="a-85"></a>法师尔时应明诫告彼诸檀越及受法人。<a id="a-86"></a>汝今当能护持是法及以我身一切听法及受持者不。<a id="a-87"></a>彼人应答。<a id="a-88"></a>我今定当守护是法及以法师并受持者。<a id="a-89"></a>乃至告彼十六侍人。<a id="a-8A"></a>汝为法师办诸供调。<a id="a-8B"></a>如前所许勿令违异。<a id="a-8C"></a>何以故。<a id="a-8D"></a>若无护法。<a id="a-8E"></a>是时法师设欲施造诸利益事。<a id="a-8F"></a>皆不得行。<a id="a-8G"></a>若有诸人守护法师。<a id="a-8H"></a>复令所须得无俭乏。<a id="a-8I"></a>是人所得功德善根。<a id="a-8J"></a>吾今为汝说其少分。<a id="a-8K"></a>摩那婆。<a id="a-8L"></a>譬如阿耨达池及四大海。<a id="a-8M"></a>所有水聚总置一所。<a id="a-8N"></a>若复有人手掬此水。<a id="a-8O"></a>东方过恒河沙等世界之外。<a id="a-8P"></a>始下一掬。<a id="a-8Q"></a>如是次第所有阿耨达池及四大海。<a id="a-8R"></a>彼诸水聚一一皆悉掬置掌中。<a id="a-8S"></a>展转东行掷过恒河沙世界皆令竭尽。<a id="a-8T"></a>南西北方亦复如是　摩那婆。<a id="a-8U"></a>彼诸世界所说名字。<a id="a-8V"></a>一一名字皆分别知尔许世界。<a id="a-8W"></a>彼诸世界。<a id="a-8X"></a>满置七宝上至有顶如是众宝尽皆持用。<a id="a-8Y"></a>奉佛及僧过恒沙劫。<a id="a-8Z"></a>皆具三种净心惠施。<a id="a-8a"></a>如是布施所得功德。<a id="a-8b"></a>持以比前守护是法及护法师功德多少。<a id="a-8c"></a>百分不及一。<a id="a-8d"></a>千分不及一。<a id="a-8e"></a>百千分不及一。<a id="a-8f"></a>百千亿分不及一。<a id="a-8g"></a>如是乃至过彼算数譬喻亦不及一。<a id="a-8h"></a>何以故。<a id="a-8i"></a>摩那婆。<a id="a-8j"></a>以彼法师能成佛事。<a id="a-8k"></a>是故护法及护法师。<a id="a-8l"></a>获得如是无量功德。<a id="a-8m"></a>摩那婆。<a id="a-8n"></a>我今为是人言教故。<a id="a-8o"></a>说阿字门。<a id="a-8p"></a>如是次第入于法义。<a id="a-8q"></a>须夜摩复言。<a id="a-8r"></a>世尊。<a id="a-8s"></a>所言义者。<a id="a-8t"></a>其事云何佛言摩那婆。<a id="a-8u"></a>汝等于此言教义藏。<a id="a-8v"></a>所得多少随分受持。<a id="a-8w"></a>若汝受持此陀罗尼方便门者。<a id="a-8x"></a>汝等不久当得成就。<a id="a-8y"></a>何处成就。<a id="a-8z"></a>谓虚空行处。<a id="a-90"></a>云何成就。<a id="a-91"></a>如是无量如虚空等言教中故。<a id="a-92"></a>摩那婆。<a id="a-93"></a>以是因缘如来世尊。<a id="a-94"></a>若见众生有信根器堪受法教。<a id="a-95"></a>舍而不说。<a id="a-96"></a>或时来问复不为解。<a id="a-97"></a>如是如来则为不善。<a id="a-98"></a>摩那婆。<a id="a-99"></a>有诸众生闻说如是三种方便言教之时。<a id="a-9A"></a>初无识解不觉不知。<a id="a-9B"></a>终不分别如来所说。<a id="a-9C"></a>然佛世尊住于大慈。<a id="a-9D"></a>观无量劫为众生说。<a id="a-9E"></a>摩那婆。<a id="a-9F"></a>是诸众生闻法不受。<a id="a-9G"></a>虽得人身而常遇苦临终之际。<a id="a-9H"></a>若受后生更增重恼。<a id="a-9I"></a>是故汝等常遇说法。<a id="a-9J"></a>摩那婆。<a id="a-9K"></a>譬如有人于盲者前多设灯烛而盲不用。<a id="a-9L"></a>如失心者裸露而行终无惭耻。<a id="a-9M"></a>虽施衣服彼无受心。<a id="a-9N"></a>如是摩那婆。<a id="a-9O"></a>彼诸疑惑愚痴众生。<a id="a-9P"></a>闻说不受亦复如是。<a id="a-9Q"></a>时彼世尊以偈颂曰。</p>
  <p id="a9R">如狂者持盖　　若瞽设灯烛</p>
  <p id="a9S">裸形担衣筐　　彼愚夫亦尔</p>
  <p id="a9T">摩那婆。<a id="a-9U"></a>是故汝等常应思惟如是法门。<a id="a-9V"></a>何以故。<a id="a-9W"></a>摩那婆。<a id="a-9X"></a>此佛菩提甚深微妙。<a id="a-9Y"></a>终不可以浅智能知。<a id="a-9Z"></a>所以者何。<a id="a-9a"></a>我今现在说如是法。<a id="a-9b"></a>彼诸众生尚不能受。<a id="a-9c"></a>我灭度后云何能入难入法中。<a id="a-9d"></a>摩那婆。<a id="a-9e"></a>是故汝等于彼智中常当精勤勿舍重任。<a id="a-9f"></a>汝等既知此法藏已。<a id="a-9g"></a>当应一心枯竭血肉。<a id="a-9h"></a>持是难入三种言教方便业藏。<a id="a-9i"></a>于此三句阿迦那等语义。<a id="a-9j"></a>不断不舍身业不乱。<a id="a-9k"></a>诸根常发勇猛大精进力。<a id="a-9l"></a>护持开示如来藏已。<a id="a-9m"></a>常应念作如是等事。</p>
  <p id="a9n">尔时彼诸菩萨复白放光佛言。<a id="a-9o"></a>世尊。<a id="a-9p"></a>如来曾说诸佛世尊凡所演说无有覆藏。<a id="a-9q"></a>然则如来寿命半劫法住一劫。<a id="a-9r"></a>世尊。<a id="a-9s"></a>劫尽烧时如是等法当住何处。<a id="a-9t"></a>世尊。<a id="a-9u"></a>诸修多罗不现之时正法当灭。<a id="a-9v"></a>如来正法当云何灭。<a id="a-9w"></a>佛言摩那婆。<a id="a-9x"></a>汝今莫问如斯之事。<a id="a-9y"></a>但念受持如是言教。<a id="a-9z"></a>阿难。<a id="a-A0"></a>时须夜摩菩萨白彼佛言。<a id="a-A1"></a>世尊。<a id="a-A2"></a>此三言教根本不断十二句者。<a id="a-A3"></a>世尊。<a id="a-A4"></a>先已为一句门少分开示。<a id="a-A5"></a>譬如有人作如是言。<a id="a-A6"></a>我今独有如是身力如是脚力。<a id="a-A7"></a>能速疾行。<a id="a-A8"></a>我先跨蹑须弥山顶。<a id="a-A9"></a>然后当步此大地边。<a id="a-AA"></a>彼人尔时将发己宅。<a id="a-AB"></a>复作是念。<a id="a-AC"></a>今我不久尽东方边。<a id="a-AD"></a>如其达者恣意极观。<a id="a-AE"></a>如是念已即复前行。<a id="a-AF"></a>计其途路亦不过有数拘卢舍。<a id="a-AG"></a>便已告乏欲进不堪。<a id="a-AH"></a>彼先自言支节壮健能速疾行。<a id="a-AI"></a>如是诸力非但顿尽乃更破伤。<a id="a-AJ"></a>何以故。<a id="a-AK"></a>彼愚痴人。<a id="a-AL"></a>虽曾耳听东西南北诸方之名。<a id="a-AM"></a>然未思量地无边际。<a id="a-AN"></a>妄生是意步地登山。<a id="a-AO"></a>是故始行二拘卢舍。<a id="a-AP"></a>而彼身足皆已伤损。<a id="a-AQ"></a>何能遍达一洲边也。<a id="a-AR"></a>世尊。<a id="a-AS"></a>我亦如是。<a id="a-AT"></a>然今于此无量无边无有限齐。<a id="a-AU"></a>修多罗中一句文义。<a id="a-AV"></a>尚不堪受。<a id="a-AW"></a>况复能尽诸佛如来应供正遍觉大智境界。<a id="a-AX"></a>如世尊为我等说。<a id="a-AY"></a>东方无边一切世界。<a id="a-AZ"></a>如是南西北方四维上下。<a id="a-Aa"></a>乃至十方无边世界。<a id="a-Ab"></a>如来如是一念悉知。<a id="a-Ac"></a>又彼诸世界。<a id="a-Ad"></a>其中所有一切众生。<a id="a-Ae"></a>一切心行一切发心。<a id="a-Af"></a>一切思惟前后无穷。<a id="a-Ag"></a>乃至所经劫数多少。<a id="a-Ah"></a>如来如是一念悉知。<a id="a-Ai"></a>又彼一切五道众生。<a id="a-Aj"></a>于中所有如是业缘如是果报。<a id="a-Ak"></a>如如来说无有变异。<a id="a-Al"></a>于一念中如来悉知。<a id="a-Am"></a>以是因缘我问斯义。<a id="a-An"></a>世尊。<a id="a-Ao"></a>诸菩萨等无有诸功德事而不知者。<a id="a-Ap"></a>世尊。<a id="a-Aq"></a>我等觉知如是义故所以咨问世尊。<a id="a-Ar"></a>我等既觉如是义已不舍语言。<a id="a-As"></a>世尊。<a id="a-At"></a>我等不舍斯语言故。<a id="a-Au"></a>大集胜论如法成就。<a id="a-Av"></a>世尊。<a id="a-Aw"></a>应于如是教藏法门开示我等。<a id="a-Ax"></a>我等亦当如教体知。</p>
  <p id="aAy">尔时放光如来赞彼须夜摩菩萨摩诃萨言。<a id="a-Az"></a>善哉善哉。<a id="a-B0"></a>摩那婆。<a id="a-B1"></a>汝有如是大深净心巧方便行。<a id="a-B2"></a>今日乃能恣意问我。<a id="a-B3"></a>而实能作方便譬喻。<a id="a-B4"></a>善发斯问如如来心。<a id="a-B5"></a>虽然摩那婆。<a id="a-B6"></a>汝等应当精勤学此所谓问如来事。<a id="a-B7"></a>何以故。<a id="a-B8"></a>如来境界难可得知。<a id="a-B9"></a>诸天世人所不能问。<a id="a-BA"></a>所以者何。<a id="a-BB"></a>摩那婆。<a id="a-BC"></a>世间无有薄福众生不种善根。<a id="a-BD"></a>而能值遇诸如来者。<a id="a-BE"></a>如来世尊亦不为是无福众生宣扬法义。<a id="a-BF"></a>如来于彼亦不出世。<a id="a-BG"></a>摩那婆。<a id="a-BH"></a>汝等前在祭火王园。<a id="a-BI"></a>立于树下入定七日。<a id="a-BJ"></a>彼时汝等所因发心。<a id="a-BK"></a>专修精进得生此忍。<a id="a-BL"></a>摩那婆。<a id="a-BM"></a>汝因是句得不退忍。<a id="a-BN"></a>由此忍故得受佛记。<a id="a-BO"></a>汝于当来必定成佛。<a id="a-BP"></a>号曰如来应供正遍觉。<a id="a-BQ"></a>摩那婆。<a id="a-BR"></a>岂彼诸天世人有能知此深智业也。<a id="a-BS"></a>惟是如来应正遍觉之所知耳。<a id="a-BT"></a>摩那婆。<a id="a-BU"></a>所有十二句解释义者。<a id="a-BV"></a>斯亦可以一句说尽。<a id="a-BW"></a>世间无能。<a id="a-BX"></a>惟除诸佛。<a id="a-BY"></a>如是之事谁当信知。<a id="a-BZ"></a>亦惟诸佛。<a id="a-Ba"></a>汝等于是尚非境界。<a id="a-Bb"></a>况复余人。<a id="a-Bc"></a>是中如来依他说法。<a id="a-Bd"></a>而令余人知己修行。<a id="a-Be"></a>摩那婆。<a id="a-Bf"></a>诸佛世尊凡所演法令如说行。<a id="a-Bg"></a>云何名为如说行也。<a id="a-Bh"></a>于是法中读诵受持修行作业。<a id="a-Bi"></a>禅定觉知诸功德等。<a id="a-Bj"></a>余法句中本所不知而今悉知。<a id="a-Bk"></a>摩那婆。<a id="a-Bl"></a>所言名句者。<a id="a-Bm"></a>谓彼语言从他得闻。<a id="a-Bn"></a>闻已修得然后证知。<a id="a-Bo"></a>摩那婆。<a id="a-Bp"></a>如彼诸树根不可得。<a id="a-Bq"></a>如根茎亦不可得。<a id="a-Br"></a>叶亦不可得。<a id="a-Bs"></a>花亦不可得。<a id="a-Bt"></a>果亦不可得。<a id="a-Bu"></a>彼根叶等不可得故。<a id="a-Bv"></a>当知一切皆不可得。<a id="a-Bw"></a>既不可得。<a id="a-Bx"></a>云何可说。<a id="a-By"></a>摩那婆。<a id="a-Bz"></a>此处微妙难解难知。<a id="a-C0"></a>若知是根是茎及花果等。<a id="a-C1"></a>则可言说。<a id="a-C2"></a>若不知根求是叶等则不可得。<a id="a-C3"></a>摩那婆。<a id="a-C4"></a>是中惟一假相可得。<a id="a-C5"></a>摩那婆。<a id="a-C6"></a>如是一切汝等当知。<a id="a-C7"></a>无取世间作第一义相。<a id="a-C8"></a>如来要当为声闻人说戒行业。<a id="a-C9"></a>如来复当更为他说如是等法。<a id="a-CA"></a>摩那婆。<a id="a-CB"></a>汝等应于如来所闻当如是闻。<a id="a-CC"></a>如来所见当如是见。<a id="a-CD"></a>乃至得证当如是得亦如是证。<a id="a-CE"></a>摩那婆。<a id="a-CF"></a>如其彼树有可得者。<a id="a-CG"></a>彼根彼茎乃至花果皆亦可得。<a id="a-CH"></a>若使彼树不可得者。<a id="a-CI"></a>根茎花果云何可得。<a id="a-CJ"></a>如是摩那婆。<a id="a-CK"></a>若彼一切法中诸助道法。<a id="a-CL"></a>以名字故是可得者。<a id="a-CM"></a>乃至涅槃亦皆可得。<a id="a-CN"></a>若彼助法不可得者。<a id="a-CO"></a>如是涅槃云何可得。<a id="a-CP"></a>摩那婆。<a id="a-CQ"></a>于彼十二句中。<a id="a-CR"></a>我为汝等已数宣说。<a id="a-CS"></a>令多人众少分开解。<a id="a-CT"></a>摩那婆。<a id="a-CU"></a>于意云何。<a id="a-CV"></a>彼持咒人云何得名持咒人。<a id="a-CW"></a>须夜摩言。<a id="a-CX"></a>世尊。<a id="a-CY"></a>我知持咒人。<a id="a-CZ"></a>曰何因缘故得持咒名。<a id="a-Ca"></a>世尊。<a id="a-Cb"></a>以能持咒。<a id="a-Cc"></a>故名为持咒人。<a id="a-Cd"></a>曰持何等咒得名持咒。<a id="a-Ce"></a>世尊。<a id="a-Cf"></a>持此三咒。<a id="a-Cg"></a>故名持咒。<a id="a-Ch"></a>云何三咒。<a id="a-Ci"></a>所谓一者瞿梨咒(随言严恶)。<a id="a-Cj"></a>二者揵陀利咒(随言夺香)。<a id="a-Ck"></a>三者摩登只咒(随言作恶业)。<a id="a-Cl"></a>世尊。<a id="a-Cm"></a>持此三咒。<a id="a-Cn"></a>故名持咒。<a id="a-Co"></a>佛复问言。<a id="a-Cp"></a>摩那婆。<a id="a-Cq"></a>于意云何。<a id="a-Cr"></a>彼持咒师经几所时能成业也。<a id="a-Cs"></a>须夜摩言。<a id="a-Ct"></a>世尊。<a id="a-Cu"></a>经十二年业方得成世尊。<a id="a-Cv"></a>言十二年业得成者。<a id="a-Cw"></a>谓于业中得巧妙故。<a id="a-Cx"></a>佛复问言。<a id="a-Cy"></a>彼作如是事业。<a id="a-Cz"></a>成已得何等利。<a id="a-D0"></a>须夜摩言。<a id="a-D1"></a>世尊。<a id="a-D2"></a>彼命终已堕于地狱畜生饿鬼及阎魔界。<a id="a-D3"></a>何以故。<a id="a-D4"></a>以为世间作诸恶业无有正见。<a id="a-D5"></a>常行杀害劫盗他财。<a id="a-D6"></a>邪淫放恣饮酒妄语及余恶业。<a id="a-D7"></a>诸是智人所不为者而便故作。<a id="a-D8"></a>摩那婆。<a id="a-D9"></a>若人乐行如是邪法乃至一句咒者。<a id="a-DA"></a>当知是人不解我法。<a id="a-DB"></a>摩那婆。<a id="a-DC"></a>汝观是人十二年中。<a id="a-DD"></a>惟造地狱畜生饿鬼诸魔王等一切恶业。<a id="a-DE"></a>摩那婆。<a id="a-DF"></a>汝应观是世间盲人于黑暗中往来轮转。<a id="a-DG"></a>摩那婆。<a id="a-DH"></a>是人所为应得善处。<a id="a-DI"></a>以于我法随有作处。<a id="a-DJ"></a>不得正信不能正行故。<a id="a-DK"></a>此人若能正信行者则得上生。<a id="a-DL"></a>摩那婆。<a id="a-DM"></a>是持咒人。<a id="a-DN"></a>但为洟唾屎尿聚故。<a id="a-DO"></a>十二年中受彼严炽无益苦己。<a id="a-DP"></a>舍身即生大地狱中。<a id="a-DQ"></a>摩那婆。<a id="a-DR"></a>汝于是中应念成就诸如来智。<a id="a-DS"></a>欲求一切诸佛慧者。<a id="a-DT"></a>应当成就诸佛正法。<a id="a-DU"></a>摩那婆。<a id="a-DV"></a>如有二人。<a id="a-DW"></a>一为清廉。<a id="a-DX"></a>三日不食腹中饥虚。<a id="a-DY"></a>一为贪嗜。<a id="a-DZ"></a>三日之中口手不住。<a id="a-Da"></a>食过满腹。<a id="a-Db"></a>摩那婆。<a id="a-Dc"></a>于意云何。<a id="a-Dd"></a>如是二人后若食时何者最美。<a id="a-De"></a>须夜摩言。<a id="a-Df"></a>世尊。<a id="a-Dg"></a>饥者独美。<a id="a-Dh"></a>佛言。<a id="a-Di"></a>如是如是。<a id="a-Dj"></a>摩那婆。<a id="a-Dk"></a>如来世尊善知时宜。<a id="a-Dl"></a>凡所宣说无有妄也。<a id="a-Dm"></a>要观众生诸根调柔易堪受法。<a id="a-Dn"></a>然后随顺为其开演而成熟之。<a id="a-Do"></a>如彼食已增加色力。<a id="a-Dp"></a>安隐身心无所患苦。<a id="a-Dq"></a>若有众生闻佛说法。<a id="a-Dr"></a>多起疑网迷惑乱心。<a id="a-Ds"></a>彼为大患。<a id="a-Dt"></a>如是众生生疑惑已无有信心。<a id="a-Du"></a>无信心故。<a id="a-Dv"></a>则不能得真实正法。<a id="a-Dw"></a>不舍本心疑惑此法。<a id="a-Dx"></a>如是众生深可怜愍。<a id="a-Dy"></a>舍离正法不受三昧诸功德等。<a id="a-Dz"></a>以是义故。<a id="a-E0"></a>如来待时。<a id="a-E1"></a>摩那婆。<a id="a-E2"></a>于是三种言教方便业藏之中。<a id="a-E3"></a>说十二句无有变动。<a id="a-E4"></a>当应入彼言教方便。<a id="a-E5"></a>须夜摩言。<a id="a-E6"></a>云何名为无有变动。<a id="a-E7"></a>佛言。<a id="a-E8"></a>摩那婆。<a id="a-E9"></a>所谓初来一切文句次第方便。<a id="a-EA"></a>因彼四十二字庄严音句。<a id="a-EB"></a>不以余音共相杂合。<a id="a-EC"></a>不以余字更相隐覆。<a id="a-ED"></a>摩那婆。<a id="a-EE"></a>自阿至迦此为初分。<a id="a-EF"></a>是中迦字身受五分。<a id="a-EG"></a>以荫数分别。<a id="a-EH"></a>作富伽罗相故五分说。<a id="a-EI"></a>彼那字等不复更说。</p>
 </body>
</html>