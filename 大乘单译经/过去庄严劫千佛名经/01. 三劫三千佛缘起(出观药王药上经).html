<!doctype html>
<html id="z3IBTwhT4" data-ver="35">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="梁">
 </head>
 <body>
  <h1 id="a1">三劫三千佛缘起(出观药王药上经)</h1>
  <h2 id="a2">宋畺良耶舍译</h2>
  <p id="a3">尔时释迦牟尼佛。<a id="a-4"></a>告大众言。<a id="a-5"></a>我曾往昔无数劫时。<a id="a-6"></a>于妙光佛末法之中。<a id="a-7"></a>出家学道。<a id="a-8"></a>闻是五十三佛名。<a id="a-9"></a>闻已合掌心生欢喜。<a id="a-A"></a>复教他人令得闻持。<a id="a-B"></a>他人闻已展转相教。<a id="a-C"></a>乃至三千人。<a id="a-D"></a>此三千人异口同音称诸佛名一心敬礼。<a id="a-E"></a>如是敬礼诸佛因缘功德力故。<a id="a-F"></a>即得超越无数亿劫生死之罪。<a id="a-G"></a>初千人者。<a id="a-H"></a>华光佛为首下至毗舍浮佛。<a id="a-I"></a>于庄严劫得成为佛。<a id="a-J"></a>过去千佛是也。<a id="a-K"></a>其中千人者。<a id="a-L"></a>拘留孙佛为首下至楼至佛。<a id="a-M"></a>于贤劫中次第成佛。<a id="a-N"></a>后千人者。<a id="a-O"></a>日光佛为首下至须弥相佛。<a id="a-P"></a>于星宿劫中当得成佛。<a id="a-Q"></a>佛告宝积。<a id="a-R"></a>十方现在诸佛善德如来等。<a id="a-S"></a>亦曾得闻是五十三佛名故。<a id="a-T"></a>于十方面各皆成佛。<a id="a-U"></a>若有众生欲得除灭四重禁罪。<a id="a-V"></a>欲得忏悔五逆十恶。<a id="a-W"></a>欲得除灭无根谤法极重之罪。<a id="a-X"></a>当勤礼敬五十三佛名号</p>
  <p id="aY">南无普光佛　南无普明佛　南无普净佛　南无多摩罗跋栴檀香佛　南无栴檀光佛　南无摩尼幢佛　南无欢喜藏摩尼宝积佛　南无一切世间乐见上大精进佛　南无摩尼幢灯光佛　南无慧炬照佛　南无海德光明佛　南无金刚牢强普散金光佛　南无大强精进勇猛佛　南无大悲光佛　南无慈力王佛　南无慈藏佛　南无栴檀窟庄严胜佛　南无贤善首佛　南无善意佛　南无广庄严王佛　南无金华光佛　南无宝盖照空自在力王佛　南无虚空宝华光佛　南无琉璃庄严王佛　南无普现色身光佛　南无不动智光佛　南无降伏众魔王佛　南无才光明佛　南无智慧胜佛　南无弥勒仙光佛　南无善寂月音妙尊智王佛　南无世净光佛　南无龙种上尊王佛　南无日月光佛　南无日月珠光佛　南无慧幢胜王佛　南无师子吼自在力王佛　南无妙音胜佛　南无常光幢佛　南无观世灯佛　南无慧威灯王佛　南无法胜王佛　南无须弥光佛　南无须摩那华光佛　南无优昙钵罗花殊胜王佛　南无大慧力王佛　南无阿閦毗欢喜光佛　南无无量音声王佛　南无才光佛　南无金海光佛　南无山海慧自在通王佛　南无大通光佛　南无一切法常满王佛</p>
 </body>
</html>