<!doctype html>
<html id="z3IBTzjUH" data-ver="1281">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘单译经">
  <meta period="元魏">
 </head>
 <body>
  <h1 id="a1">法集经卷第三</h1>
  <p id="a2">善男子。<a id="a-3"></a>何者是菩萨摩诃萨十一切入。<a id="a-4"></a>所谓地一切入。<a id="a-5"></a>水一切入。<a id="a-6"></a>火一切入。<a id="a-7"></a>风一切入。<a id="a-8"></a>虚空一切入。<a id="a-9"></a>青一切入。<a id="a-A"></a>黄一切入。<a id="a-B"></a>赤一切入。<a id="a-C"></a>白一切入。<a id="a-D"></a>识一切入。<a id="a-E"></a>是名十一切入。<a id="a-F"></a>是菩萨。<a id="a-G"></a>若欲以一切界入一界者。<a id="a-H"></a>即一切界入一界。<a id="a-I"></a>所谓入地界。<a id="a-J"></a>若欲以一切界入一界者。<a id="a-K"></a>即一切界入一界。<a id="a-L"></a>所谓入水界。<a id="a-M"></a>若欲以一切界入一界者。<a id="a-N"></a>即一切界入一界。<a id="a-O"></a>所谓入火界。<a id="a-P"></a>若欲以一切界入一界者。<a id="a-Q"></a>即入一界。<a id="a-R"></a>所谓入风界。<a id="a-S"></a>若欲以一切界入一界者。<a id="a-T"></a>即入一界。<a id="a-U"></a>所谓入虚空界。<a id="a-V"></a>若欲以一切入入一入。<a id="a-W"></a>即入一入。<a id="a-X"></a>所谓青入。<a id="a-Y"></a>若欲以一切入入一入。<a id="a-Z"></a>即入一入。<a id="a-a"></a>所谓黄入。<a id="a-b"></a>若欲以一切入入一入。<a id="a-c"></a>即入一入。<a id="a-d"></a>所谓赤入。<a id="a-e"></a>若欲以一切入入一入。<a id="a-f"></a>即入一入。<a id="a-g"></a>所谓白入。<a id="a-h"></a>若欲以一切入入一入。<a id="a-i"></a>即入一入。<a id="a-j"></a>所谓识入。<a id="a-k"></a>若欲以一切地水火风空青黄赤白识入一入。<a id="a-l"></a>即入一入。<a id="a-m"></a>是故名为一切入入一。<a id="a-n"></a>一入即成一切入。<a id="a-o"></a>是故名为一切入。<a id="a-p"></a>是名菩萨摩诃萨十一切入。</p>
  <p id="aq">善男子。<a id="a-r"></a>何者是菩萨摩诃萨十自在。<a id="a-s"></a>所谓命自在。<a id="a-t"></a>心自在。<a id="a-u"></a>物自在。<a id="a-v"></a>业自在。<a id="a-w"></a>生自在如意自在。<a id="a-x"></a>信自在。<a id="a-y"></a>愿自在。<a id="a-z"></a>智自在。<a id="a-10"></a>法自在。<a id="a-11"></a>是名菩萨摩诃萨十自在。<a id="a-12"></a>善男子。<a id="a-13"></a>得上甘露名为命自在。<a id="a-14"></a>能知一切唯是一心名为心自在。<a id="a-15"></a>于其掌中出诸珍宝亦以虚空而为库藏名为物自在。<a id="a-16"></a>远离一切烦恼烦恼习气及无明使名为业自在。<a id="a-17"></a>于禅定解脱三昧三摩跋提随意回转名为生自在。<a id="a-18"></a>于一切行自然而行名为如意自在。<a id="a-19"></a>于一切入中得自在观名为信自在。<a id="a-1A"></a>即生心时。<a id="a-1B"></a>现前成就一切诸事。<a id="a-1C"></a>名为愿自在。<a id="a-1D"></a>一切身口意业以智为本名为智自在。<a id="a-1E"></a>现得平等真如法界实际无垢智慧名为法自在。<a id="a-1F"></a>复次善男子。<a id="a-1G"></a>得命自在故。<a id="a-1H"></a>对治一切世间死怖畏。<a id="a-1I"></a>得心自在故。<a id="a-1J"></a>对治一切世间烦恼怖畏。<a id="a-1K"></a>得物自在故。<a id="a-1L"></a>对治一切世间贫穷怖畏。<a id="a-1M"></a>得业自在故。<a id="a-1N"></a>对治一切世间恶行怖畏。<a id="a-1O"></a>得生自在故。<a id="a-1P"></a>对治一切世间恶道怖畏。<a id="a-1Q"></a>得如意自在故。<a id="a-1R"></a>对治一切世间追求怖畏。<a id="a-1S"></a>得信自在故。<a id="a-1T"></a>对治一切世间谤法罪怖畏。<a id="a-1U"></a>得愿自在故。<a id="a-1V"></a>对治一切世间心念缚怖畏。<a id="a-1W"></a>得智自在故。<a id="a-1X"></a>对治一切世间云何疑刺怖畏。<a id="a-1Y"></a>得法自在故。<a id="a-1Z"></a>对治一切世间大众怖畏。<a id="a-1a"></a>复次善男子。<a id="a-1b"></a>远离杀生之罪。<a id="a-1c"></a>与一切众生无嗔害心。<a id="a-1d"></a>是命自在因。<a id="a-1e"></a>于受乐众生无障碍大慈。<a id="a-1f"></a>于受苦众生无障碍大悲。<a id="a-1g"></a>是心自在因平等心舍一切事。<a id="a-1h"></a>及回向大菩提。<a id="a-1i"></a>是物自在因入一切所作业。<a id="a-1j"></a>所谓清净身口意业。<a id="a-1k"></a>是业自在因以菩提心为本。<a id="a-1l"></a>摄取一切善根十善业道。<a id="a-1m"></a>是生自在因以一切供养恭敬礼拜赞叹象马车乘舍与众生。<a id="a-1n"></a>是如意自在因于三宝中教化一切众生。<a id="a-1o"></a>是信自在因与一切众生清净身口意业。<a id="a-1p"></a>是愿自在因远离供养恭敬饮食贪心。<a id="a-1q"></a>能施一切众生法食。<a id="a-1r"></a>是智自在因平等教化一切众生。<a id="a-1s"></a>说一切众生平等法界。<a id="a-1t"></a>说一切众生诸佛如来。<a id="a-1u"></a>以为法身非饮食身。<a id="a-1v"></a>是法自在。<a id="a-1w"></a>因是名诸菩萨摩诃萨得十自在。</p>
  <p id="a1x">善男子。<a id="a-1y"></a>何者是菩萨摩诃萨十谛。<a id="a-1z"></a>所谓世谛。<a id="a-20"></a>第一义谛。<a id="a-21"></a>相谛。<a id="a-22"></a>差别谛。<a id="a-23"></a>观谛。<a id="a-24"></a>事谛。<a id="a-25"></a>生谛。<a id="a-26"></a>尽无生智谛。<a id="a-27"></a>入道智谛。<a id="a-28"></a>集如来智谛。<a id="a-29"></a>是名十谛。<a id="a-2A"></a>善男子。<a id="a-2B"></a>世谛者。<a id="a-2C"></a>所谓有限齐名数为他人说狭劣不广。<a id="a-2D"></a>是名世谛。<a id="a-2E"></a>第一义谛者。<a id="a-2F"></a>所谓甚深空相应法。<a id="a-2G"></a>无有限齐不断绝处。<a id="a-2H"></a>非他因缘平等一相无有高下。<a id="a-2I"></a>不乱不静相。<a id="a-2J"></a>一切法真如相。<a id="a-2K"></a>是名第一义谛。<a id="a-2L"></a>相谛者。<a id="a-2M"></a>所谓逼恼者苦相。<a id="a-2N"></a>生者集相。<a id="a-2O"></a>净者灭相。<a id="a-2P"></a>乘者道相。<a id="a-2Q"></a>是名相谛。<a id="a-2R"></a>复次善男子。<a id="a-2S"></a>知一切法自性无我相证道相作证相。<a id="a-2T"></a>是名相谛。<a id="a-2U"></a>如是知一切法自性净相。<a id="a-2V"></a>知自性远离相。<a id="a-2W"></a>知自性空相。<a id="a-2X"></a>知自性不生不灭相。<a id="a-2Y"></a>证道相作证道相。<a id="a-2Z"></a>是名相谛。<a id="a-2a"></a>差别谛者一切法皆是一相。<a id="a-2b"></a>依他因缘而差别说。<a id="a-2c"></a>一相者。<a id="a-2d"></a>所谓空相。<a id="a-2e"></a>彼空依他差别而说。<a id="a-2f"></a>又复一切法。<a id="a-2g"></a>无相无愿无行不生不灭。<a id="a-2h"></a>彼一切差别皆是空相。<a id="a-2i"></a>皆悉是空不相违相。<a id="a-2j"></a>是名差别谛。<a id="a-2k"></a>何者是观谛。<a id="a-2l"></a>观者彻观故。<a id="a-2m"></a>数见思惟知见觉证。<a id="a-2n"></a>智于彼境不相违背。<a id="a-2o"></a>是名观谛。<a id="a-2p"></a>事谛者。<a id="a-2q"></a>所谓事智。<a id="a-2r"></a>事者谓阴界入。<a id="a-2s"></a>知彼阴界入唯是因缘生无事无寿者。<a id="a-2t"></a>能如是知而证于道。<a id="a-2u"></a>是名事谛。<a id="a-2v"></a>何者是生谛。<a id="a-2w"></a>所谓依彼知断烦恼。<a id="a-2x"></a>依彼行断烦恼。<a id="a-2y"></a>依彼道断烦恼。<a id="a-2z"></a>而得十力四无畏十八不共法。<a id="a-30"></a>复证一切法。<a id="a-31"></a>得一切如来胜自在法。<a id="a-32"></a>是名生谛。<a id="a-33"></a>尽无生智谛者。<a id="a-34"></a>说一切有为法尽。<a id="a-35"></a>彼有为法尽不尽以尽无尽。<a id="a-36"></a>若尽有尽者即有尽尽。<a id="a-37"></a>是故尽不尽。<a id="a-38"></a>是故尽不生不灭。<a id="a-39"></a>是名尽无生智谛。<a id="a-3A"></a>何者是入道智谛。<a id="a-3B"></a>以何等智以何等道。<a id="a-3C"></a>以何等功德聚集。<a id="a-3D"></a>以何等智聚集。<a id="a-3E"></a>知一切法不生不灭。<a id="a-3F"></a>依彼法自入令他入。<a id="a-3G"></a>是名入道智谛。<a id="a-3H"></a>何者是集如来智谛。<a id="a-3I"></a>谓法云地如来地中间。<a id="a-3J"></a>集如来智谛。<a id="a-3K"></a>得彼自然道证如来智。<a id="a-3L"></a>是名集如来智谛。<a id="a-3M"></a>是名菩萨摩诃萨十谛。</p>
  <p id="a3N">善男子。<a id="a-3O"></a>何者是诸菩萨摩诃萨九次第入三摩拔提。<a id="a-3P"></a>菩萨摩诃萨。<a id="a-3Q"></a>离诸欲诸恶不善法。<a id="a-3R"></a>有觉有观离生喜乐入初禅行。<a id="a-3S"></a>善男子。<a id="a-3T"></a>离诸欲者。<a id="a-3U"></a>谓初禅所对爱染法。<a id="a-3V"></a>远离彼法名离诸欲。<a id="a-3W"></a>离诸恶不善法者。<a id="a-3X"></a>谓因贪嗔痴。<a id="a-3Y"></a>起杀生偷盗邪淫妄语两舌恶口绮语贪嗔邪见。<a id="a-3Z"></a>是名诸恶不善法。<a id="a-3a"></a>远离彼法是名初禅。<a id="a-3b"></a>有觉者谓共觉故。<a id="a-3c"></a>何者是觉。<a id="a-3d"></a>依何境界随顺初禅。<a id="a-3e"></a>是觉有种种异名。<a id="a-3f"></a>谓知觉思惟观集定等。<a id="a-3g"></a>是名为觉。<a id="a-3h"></a>何者是观。<a id="a-3i"></a>即彼随顺初禅觉行。<a id="a-3j"></a>思惟观受欲定知觉。<a id="a-3k"></a>是名为观。<a id="a-3l"></a>依于厌行共彼有觉有观而成初禅。<a id="a-3m"></a>依于厌行共彼有喜有乐而成初禅。<a id="a-3n"></a>是名有喜有乐入初禅行。<a id="a-3o"></a>行者所谓。<a id="a-3p"></a>受持护念喜乐知等是名为行。<a id="a-3q"></a>菩萨摩诃萨。<a id="a-3r"></a>住初禅中。<a id="a-3s"></a>得无生法忍增上欲心。<a id="a-3t"></a>是故入禅求无生法忍。<a id="a-3u"></a>是菩萨摩诃萨。<a id="a-3v"></a>为得转胜无生法忍欲求心故。<a id="a-3w"></a>于彼初禅中生不坚固心。<a id="a-3x"></a>是故菩萨。<a id="a-3y"></a>舍彼初禅求第二禅。<a id="a-3z"></a>是菩萨离彼初禅有觉观心。<a id="a-40"></a>灭于彼心离于彼心。<a id="a-41"></a>净于彼心寂静彼心。<a id="a-42"></a>为入第二禅。<a id="a-43"></a>为成就第二禅思惟行。<a id="a-44"></a>是菩萨离彼觉观。<a id="a-45"></a>内净心一处无觉无观定生喜乐入第二禅行。<a id="a-46"></a>内净者。<a id="a-47"></a>谓对治障。<a id="a-48"></a>彼第二禅法。<a id="a-49"></a>菩萨寂静彼法清净无浊。<a id="a-4A"></a>是名内净。<a id="a-4B"></a>心一处者。<a id="a-4C"></a>谓灭彼初禅一切觉观。<a id="a-4D"></a>寂静一味犹如大海。<a id="a-4E"></a>善男子。<a id="a-4F"></a>譬如一切诸水入于大海。<a id="a-4G"></a>皆同一味所谓碱味。<a id="a-4H"></a>如是菩萨摩诃萨。<a id="a-4I"></a>入第二禅。<a id="a-4J"></a>灭彼初禅一切觉观。<a id="a-4K"></a>寂静一味无觉无观。<a id="a-4L"></a>是名得无觉无观三昧。<a id="a-4M"></a>是菩萨。<a id="a-4N"></a>依彼三昧生喜。<a id="a-4O"></a>谓于佛法僧中生于喜心。<a id="a-4P"></a>依彼喜心。<a id="a-4Q"></a>诸善功德自然满足。<a id="a-4R"></a>是菩萨。<a id="a-4S"></a>为彼无生法忍增胜光明转转光明转转胜妙转转柔软得上欲心。<a id="a-4T"></a>是菩萨。<a id="a-4U"></a>依彼无生法忍上欲心故。<a id="a-4V"></a>于彼第二禅中不住不乐。<a id="a-4W"></a>更求胜上第三禅行。<a id="a-4X"></a>是菩萨生如是心。<a id="a-4Y"></a>知彼喜心障第三禅及障无生法忍。<a id="a-4Z"></a>是故菩萨。<a id="a-4a"></a>离喜行舍忆念安慧身受乐。<a id="a-4b"></a>是乐圣人亦说亦舍。<a id="a-4c"></a>远离喜乐入三禅行。<a id="a-4d"></a>是菩萨得三昧乐厌于彼喜。<a id="a-4e"></a>生如是心。<a id="a-4f"></a>此无喜乐。<a id="a-4g"></a>是无常乐。<a id="a-4h"></a>是尽灭法。<a id="a-4i"></a>非常非恒。<a id="a-4j"></a>非真实乐。<a id="a-4k"></a>非究竟乐。<a id="a-4l"></a>是菩萨知如是已。<a id="a-4m"></a>转转复得彼无生法忍增上欲心。<a id="a-4n"></a>是菩萨。<a id="a-4o"></a>依彼无生法忍增上欲心。<a id="a-4p"></a>不乐苦乐。<a id="a-4q"></a>是菩萨远离苦乐先灭忧喜。<a id="a-4r"></a>不苦不乐舍念清净入四禅行。<a id="a-4s"></a>是菩萨得第四禅三摩拔提柔软心自在心寂静心光明心正直心。<a id="a-4t"></a>以彼一切乐事。<a id="a-4u"></a>舍与一切众生。<a id="a-4v"></a>是菩萨与一切众生现前安隐乐时。<a id="a-4w"></a>即得无生法忍光明现前。<a id="a-4x"></a>是菩萨得彼无生法忍光明现前故。<a id="a-4y"></a>令行速疾。<a id="a-4z"></a>是菩萨于彼第四禅胜妙乐中。<a id="a-50"></a>不生乐心。<a id="a-51"></a>远离彼乐舍念清净。<a id="a-52"></a>唯见虚空现前。<a id="a-53"></a>是菩萨过一切色相。<a id="a-54"></a>灭一切有对相。<a id="a-55"></a>不念种种相。<a id="a-56"></a>知无边虚空。<a id="a-57"></a>即入无边虚空行。<a id="a-58"></a>是菩萨如是观色。<a id="a-59"></a>略有二种。<a id="a-5A"></a>一者四大。<a id="a-5B"></a>二者依四大。<a id="a-5C"></a>四大者。<a id="a-5D"></a>谓地水火风。<a id="a-5E"></a>依四大者。<a id="a-5F"></a>谓色香味触。<a id="a-5G"></a>如是广有八种色。<a id="a-5H"></a>离彼一切色相无彼色相。<a id="a-5I"></a>灭彼色相故。<a id="a-5J"></a>言过一切色相。<a id="a-5K"></a>随何等法有其色相。<a id="a-5L"></a>彼法必有碍相。<a id="a-5M"></a>是故过一切色相。<a id="a-5N"></a>灭一切有对相。<a id="a-5O"></a>不念不行种种异相。<a id="a-5P"></a>以过种种异相。<a id="a-5Q"></a>以不念种种异相故。<a id="a-5R"></a>唯见虚空相。<a id="a-5S"></a>是故菩萨知无量虚空。<a id="a-5T"></a>即入无边虚空行。<a id="a-5U"></a>是菩萨入无边虚空处三昧。<a id="a-5V"></a>生如是心。<a id="a-5W"></a>虚空无边虚空无际虚空无崖。<a id="a-5X"></a>随何等法以无边等故。<a id="a-5Y"></a>彼法无有前际中际后际。<a id="a-5Z"></a>如是观一切法。<a id="a-5a"></a>无前中后际。<a id="a-5b"></a>是菩萨入如是三昧。<a id="a-5c"></a>即于一切众生起大慈心。<a id="a-5d"></a>即于一切法得平等智而现在前。<a id="a-5e"></a>是菩萨尔时于无生法忍中。<a id="a-5f"></a>始得胜进光明现前。<a id="a-5g"></a>是菩萨过一切无边虚空相。<a id="a-5h"></a>现前知无边识相。<a id="a-5i"></a>入无边识处行。<a id="a-5j"></a>是菩萨生如是心。<a id="a-5k"></a>是无边虚空相。<a id="a-5l"></a>唯是识想分别。<a id="a-5m"></a>是菩萨得如是心。<a id="a-5n"></a>知一切唯是识相。<a id="a-5o"></a>是识无量无边。<a id="a-5p"></a>是菩萨入如是三昧。<a id="a-5q"></a>得无生法忍。<a id="a-5r"></a>非究竟成就无生法忍。<a id="a-5s"></a>是菩萨过一切无边识相处。<a id="a-5t"></a>现前知无所有处。<a id="a-5u"></a>入无所有无少处行。<a id="a-5v"></a>无所有者无彼所有。<a id="a-5w"></a>何者是所有。<a id="a-5x"></a>谓贪嗔痴分别种种分别虚妄分别。<a id="a-5y"></a>一切有为法皆从虚妄分别心生。<a id="a-5z"></a>无彼所有故言无所有。<a id="a-60"></a>无少者如向所说。<a id="a-61"></a>法中少相细相微相等名为少相。<a id="a-62"></a>无彼少相故言无少。<a id="a-63"></a>过彼一切粗细相故。<a id="a-64"></a>言无所有无少。<a id="a-65"></a>是菩萨住如是三昧。<a id="a-66"></a>得转胜无生法忍光明现前。<a id="a-67"></a>是菩萨为得彼无生法忍。<a id="a-68"></a>不乐彼无所有无少三昧。<a id="a-69"></a>是菩萨更求增上三昧生胜欲心。<a id="a-6A"></a>是菩萨转求增上三昧胜行生如是心。<a id="a-6B"></a>是无所有无少行相亦是细相。<a id="a-6C"></a>虚妄分别故。<a id="a-6D"></a>次观非相非非相。<a id="a-6E"></a>何等法是非相非非相。<a id="a-6F"></a>非相者是空。<a id="a-6G"></a>非非相者从因缘生。<a id="a-6H"></a>菩萨尔时得非相非非相三昧现前。<a id="a-6I"></a>是菩萨过一切无所有处少相。<a id="a-6J"></a>入非想非非想处三昧行。<a id="a-6K"></a>菩萨住于彼处生如是心。<a id="a-6L"></a>彼非想非非想处无所可乐。<a id="a-6M"></a>是菩萨远离彼处。<a id="a-6N"></a>是菩萨远离彼处。<a id="a-6O"></a>即时一切法不生不灭现前。<a id="a-6P"></a>是菩萨知一切法不生不灭。<a id="a-6Q"></a>见一切法自性寂灭。<a id="a-6R"></a>是菩萨不行不住。<a id="a-6S"></a>菩萨尔时得胜上清净无生法忍。<a id="a-6T"></a>是菩萨自此以上得自然不休息菩萨道。<a id="a-6U"></a>是名菩萨摩诃萨九种次第入三摩拔提。</p>
  <p id="a6V">善男子。<a id="a-6W"></a>何者是菩萨摩诃萨十力。<a id="a-6X"></a>所谓信力。<a id="a-6Y"></a>内力。<a id="a-6Z"></a>修行力。<a id="a-6a"></a>忍辱力。<a id="a-6b"></a>智力。<a id="a-6c"></a>离力。<a id="a-6d"></a>闻慧力。<a id="a-6e"></a>乐说力。<a id="a-6f"></a>功德力。<a id="a-6g"></a>如实修行力。<a id="a-6h"></a>善男子。<a id="a-6i"></a>何者是信方。<a id="a-6j"></a>信力者。<a id="a-6k"></a>菩萨摩诃萨。<a id="a-6l"></a>信何等何等法。<a id="a-6m"></a>彼彼法中。<a id="a-6n"></a>随心即成决定信力。<a id="a-6o"></a>是菩萨于信力中。<a id="a-6p"></a>一切世间天人诸魔不能扰动。<a id="a-6q"></a>是名菩萨摩诃萨信力。</p>
  <p id="a6r">善男子。<a id="a-6s"></a>何者是菩萨摩诃萨内力。<a id="a-6t"></a>菩萨起贪心时。<a id="a-6u"></a>修不净观即灭贪心。<a id="a-6v"></a>起嗔心时。<a id="a-6w"></a>修行大慈即灭嗔心。<a id="a-6x"></a>起痴心时。<a id="a-6y"></a>修因缘行即灭痴心。<a id="a-6z"></a>是菩萨若为他人呵骂打缚。<a id="a-70"></a>生如是心。<a id="a-71"></a>此声如响呵骂等如梦。<a id="a-72"></a>菩萨尔时得平等智。<a id="a-73"></a>信知打骂系闭等唯是自业。<a id="a-74"></a>能如是见即时消灭。<a id="a-75"></a>是菩萨知此身中有何等事。<a id="a-76"></a>所谓逼恼割截等事。<a id="a-77"></a>如水中月。<a id="a-78"></a>菩萨尔时得平等智。<a id="a-79"></a>能如是知即时消灭。<a id="a-7A"></a>举要言之。<a id="a-7B"></a>菩萨能知诸烦恼门皆是清净门。<a id="a-7C"></a>是名菩萨摩诃萨内力。</p>
  <p id="a7D">善男子。<a id="a-7E"></a>何者是菩萨摩诃萨修行力。<a id="a-7F"></a>谓信行地力。<a id="a-7G"></a>见道地力所有对治障法。<a id="a-7H"></a>而彼障法所不能障是菩萨彼信行地中。<a id="a-7I"></a>见道地中。<a id="a-7J"></a>一切世间天人魔梵不能扰动。<a id="a-7K"></a>是名菩萨摩诃萨修行力。</p>
  <p id="a7L">善男子。<a id="a-7M"></a>何者是菩萨摩诃萨忍辱力。<a id="a-7N"></a>若菩萨为他所骂而不加报。<a id="a-7O"></a>以得如响平等智力故。<a id="a-7P"></a>若菩萨为他人所打而不加报。<a id="a-7Q"></a>以得镜像平等智力故。<a id="a-7R"></a>若菩萨为他所恼而不加报。<a id="a-7S"></a>以得如幻平等智力故。<a id="a-7T"></a>若菩萨为他所嗔而不加报。<a id="a-7U"></a>以得内清净平等智力故。<a id="a-7V"></a>世间八法所不能染。<a id="a-7W"></a>以得世法清净平等智力故。<a id="a-7X"></a>一切烦恼不能染不能胜。<a id="a-7Y"></a>以得集因缘平等智力故。<a id="a-7Z"></a>举要言之。<a id="a-7a"></a>是菩萨见一切染法门皆是清净门。<a id="a-7b"></a>是名菩萨摩诃萨忍辱力。</p>
  <p id="a7c">善男子。<a id="a-7d"></a>何者是菩萨摩诃萨智力。<a id="a-7e"></a>谓菩萨摩诃萨。<a id="a-7f"></a>知阴界入空不生不灭。<a id="a-7g"></a>以何等智能集大菩提。<a id="a-7h"></a>于彼智中。<a id="a-7i"></a>一切诸魔外道邪见现作佛形所不能动。<a id="a-7j"></a>亦不扰乱不能令疑。<a id="a-7k"></a>是名菩萨摩诃萨智力。</p>
  <p id="a7l">善男子。<a id="a-7m"></a>何者是菩萨摩诃萨离力。<a id="a-7n"></a>若菩萨身住一处。<a id="a-7o"></a>一切众生到菩萨所。<a id="a-7p"></a>恶口毁骂诽谤菩萨。<a id="a-7q"></a>亦复毁骂佛法僧宝。<a id="a-7r"></a>或捉菩萨若割若截。<a id="a-7s"></a>菩萨尔时于彼众生不生恼害及以嗔心。<a id="a-7t"></a>亦复不起烦恼使心及习气烦恼心。<a id="a-7u"></a>若有众生来化菩萨令起诸恶。<a id="a-7v"></a>菩萨尔时化令从己。<a id="a-7w"></a>于三宝中得坚固心。<a id="a-7x"></a>是名菩萨摩诃萨离力。<a id="a-7y"></a>善男子。<a id="a-7z"></a>何者是菩萨摩诃萨闻慧力。<a id="a-80"></a>善男子。<a id="a-81"></a>菩萨摩诃萨。<a id="a-82"></a>多闻闻持闻慧海藏闻慧聚集。<a id="a-83"></a>是菩萨成就如是多闻慧力。<a id="a-84"></a>若三千大千世界众生。<a id="a-85"></a>怀种种疑诣菩萨所。<a id="a-86"></a>一时发问各异不同。<a id="a-87"></a>菩萨尔时其心不动。<a id="a-88"></a>以一音答断一切疑。<a id="a-89"></a>如是百千万劫种种疑问。<a id="a-8A"></a>菩萨一时一音而答。<a id="a-8B"></a>是名菩萨摩诃萨闻慧力。</p>
  <p id="a8C">善男子。<a id="a-8D"></a>何者是菩萨摩诃萨乐说力。<a id="a-8E"></a>菩萨在于百千万那由他大众中说法。<a id="a-8F"></a>彼菩萨不思惟不分别何等何等众生乐何等何等法。<a id="a-8G"></a>菩萨随彼众生而为说法。<a id="a-8H"></a>菩萨说法不失字义亦不重说不迟疾说。<a id="a-8I"></a>不恶声说不多少说。<a id="a-8J"></a>是名菩萨摩诃萨乐说力。</p>
  <p id="a8K">善男子。<a id="a-8L"></a>何者是菩萨摩诃萨功德力。<a id="a-8M"></a>菩萨若于树下若在自舍若在空处。<a id="a-8N"></a>一切诸魔及其眷属诣彼菩萨。<a id="a-8O"></a>为作破坏为欲扰乱。<a id="a-8P"></a>然彼诸魔及其眷属。<a id="a-8Q"></a>不能坏乱彼菩萨行。<a id="a-8R"></a>彼诸魔众而自惊怖破坏离散。<a id="a-8S"></a>自见摧灭无有救者。<a id="a-8T"></a>彼诸魔众所持器仗刀剑鉾槊长钩钺斧斗轮罥索弓箭戈戟。<a id="a-8U"></a>如是等事犹如云雨。<a id="a-8V"></a>以彼菩萨摩诃萨功德力故。<a id="a-8W"></a>即时变成种种诸华。<a id="a-8X"></a>所谓曼陀罗华。<a id="a-8Y"></a>摩诃曼陀罗华。<a id="a-8Z"></a>卢遮华摩诃卢遮华。<a id="a-8a"></a>陀罗华摩诃陀罗华。<a id="a-8b"></a>瞻婆华。<a id="a-8c"></a>修摩那华。<a id="a-8d"></a>优波罗华。<a id="a-8e"></a>钵头摩华。<a id="a-8f"></a>如是等种种诸华。<a id="a-8g"></a>如云雨下供养菩萨。<a id="a-8h"></a>彼诸魔众所有种种粗矿言语。<a id="a-8i"></a>闻者惊怖。<a id="a-8j"></a>如是等声以是菩萨功德力故。<a id="a-8k"></a>即时变成种种赞叹微妙音声。<a id="a-8l"></a>是时菩萨于彼诸魔种种粗恶六尘境界。<a id="a-8m"></a>以是菩萨功德力故。<a id="a-8n"></a>彼恶境界即灭不现。<a id="a-8o"></a>是时菩萨即随心念而虚空中。<a id="a-8p"></a>一切妙境即时现前。<a id="a-8q"></a>是菩萨依自功德增上因缘。<a id="a-8r"></a>以彼虚空而为库藏。<a id="a-8s"></a>于自掌中成就一切殊胜财宝而现在前。<a id="a-8t"></a>悉令一切众生受用。<a id="a-8u"></a>是菩萨掌中胜妙珍宝。<a id="a-8v"></a>皆由自力功德而成。<a id="a-8w"></a>善男子。<a id="a-8x"></a>若以劫寿说是菩萨功德之力。<a id="a-8y"></a>不可得尽。<a id="a-8z"></a>是名菩萨摩诃萨功德力。<a id="a-90"></a>善男子。<a id="a-91"></a>何者是菩萨摩诃萨如实修行力。<a id="a-92"></a>善男子。<a id="a-93"></a>菩萨摩诃萨有十种如实修行力。<a id="a-94"></a>何者为十。<a id="a-95"></a>所谓。<a id="a-96"></a>布施修行力。<a id="a-97"></a>持戒修行力。<a id="a-98"></a>忍辱修行力。<a id="a-99"></a>精进修行力。<a id="a-9A"></a>禅定修行力。<a id="a-9B"></a>般若修行力。<a id="a-9C"></a>方便修行力。<a id="a-9D"></a>愿修行力。<a id="a-9E"></a>力修行力。<a id="a-9F"></a>智修行力。<a id="a-9G"></a>是名菩萨摩诃萨波罗蜜相应十种如实修行力。<a id="a-9H"></a>善男子。<a id="a-9I"></a>诸菩萨摩诃萨。<a id="a-9J"></a>其余一切无量如实修行力。<a id="a-9K"></a>皆悉摄在十种如实修行力。<a id="a-9L"></a>善男子。<a id="a-9M"></a>何者是菩萨摩诃萨布施修行力。<a id="a-9N"></a>善男子。<a id="a-9O"></a>菩萨摩诃萨。<a id="a-9P"></a>无有一物吝而不舍。<a id="a-9Q"></a>唯除恼害诸众生事。<a id="a-9R"></a>菩萨随何等心能行施者。<a id="a-9S"></a>而彼施心唯除诸佛如来及得忍菩萨。<a id="a-9T"></a>余一切众生不能得信。<a id="a-9U"></a>何况能知。<a id="a-9V"></a>是名菩萨布施修行力。</p>
  <p id="a9W">善男子。<a id="a-9X"></a>何者是菩萨持戒修行力。<a id="a-9Y"></a>善男子。<a id="a-9Z"></a>菩萨持戒修行力有十种。<a id="a-9a"></a>何者为十。<a id="a-9b"></a>所谓声闻持戒修行。<a id="a-9c"></a>辟支佛持戒修行。<a id="a-9d"></a>菩萨持戒修行。<a id="a-9e"></a>摄受一切善法持戒修行。<a id="a-9f"></a>求善知识不舍持戒修行。<a id="a-9g"></a>护摄受妙法持戒修行。<a id="a-9h"></a>常为利益他持戒修行。<a id="a-9i"></a>回向大菩提持戒修行。<a id="a-9j"></a>常寂静入三昧持戒修行。<a id="a-9k"></a>断烦恼及烦恼习气持戒修行。<a id="a-9l"></a>善男子。<a id="a-9m"></a>诸菩萨等。<a id="a-9n"></a>善能分别微密持戒。<a id="a-9o"></a>以是义故。<a id="a-9p"></a>彼诸菩萨所修持戒。<a id="a-9q"></a>非一切种智人不能得知。<a id="a-9r"></a>是名菩萨摩诃萨持戒修行力。<a id="a-9s"></a>善男子。<a id="a-9t"></a>何者是菩萨忍辱修行力。<a id="a-9u"></a>菩萨摩诃萨。<a id="a-9v"></a>有三种忍辱。<a id="a-9w"></a>所谓诸苦忍辱。<a id="a-9x"></a>他所加恶不报忍辱。<a id="a-9y"></a>知诸法无生忍辱。<a id="a-9z"></a>善男子。<a id="a-A0"></a>诸苦忍辱者。<a id="a-A1"></a>以知自作业故。<a id="a-A2"></a>不报恶忍辱者。<a id="a-A3"></a>以于一切众生得一子心故。<a id="a-A4"></a>诸法忍辱者。<a id="a-A5"></a>以于一切法得无生智故。<a id="a-A6"></a>是名菩萨三种忍辱。<a id="a-A7"></a>善男子。<a id="a-A8"></a>是名菩萨摩诃萨忍辱修行力。</p>
  <p id="aA9">善男子。<a id="a-AA"></a>何者是菩萨摩诃萨精进修行力。<a id="a-AB"></a>善男子。<a id="a-AC"></a>菩萨随何等处随何等行。<a id="a-AD"></a>为成就彼善法修行力故。<a id="a-AE"></a>彼彼法中生如是心。<a id="a-AF"></a>我成就此善法。<a id="a-AG"></a>为令一切众生同得故。<a id="a-AH"></a>是名菩萨摩诃萨精进修行力。</p>
  <p id="aAI">善男子。<a id="a-AJ"></a>何者是菩萨摩诃萨禅定修行力。<a id="a-AK"></a>善男子。<a id="a-AL"></a>菩萨不见一法而非寂静。<a id="a-AM"></a>见一切法自性寂静。<a id="a-AN"></a>灭一切诸觉。<a id="a-AO"></a>远离心意意识。<a id="a-AP"></a>不生不灭不动不乱。<a id="a-AQ"></a>是菩萨不见自心定他心乱。<a id="a-AR"></a>不见离自身。<a id="a-AS"></a>不见离他身。<a id="a-AT"></a>更有三昧而能修习一切功德精进不息。<a id="a-AU"></a>是名菩萨摩诃萨禅定修行力。</p>
  <p id="aAV">善男子。<a id="a-AW"></a>何者是菩萨摩诃萨般若修行力。<a id="a-AX"></a>善男子。<a id="a-AY"></a>菩萨不见一法离因缘集。<a id="a-AZ"></a>不见一法离于空无相无作解脱。<a id="a-Aa"></a>不见一法离虚空解脱。<a id="a-Ab"></a>而能修习助菩提法精进不息。<a id="a-Ac"></a>亦化众生而不休息。<a id="a-Ad"></a>是名菩萨摩诃萨般若修行力。</p>
  <p id="aAe">善男子。<a id="a-Af"></a>何者是菩萨摩诃萨方便修行力。<a id="a-Ag"></a>善男子。<a id="a-Ah"></a>菩萨摩诃萨。<a id="a-Ai"></a>不见自身而常护自身密行。<a id="a-Aj"></a>不见众生而常教化众生不息。<a id="a-Ak"></a>不见烦恼而常守护诸情根行。<a id="a-Al"></a>菩萨见一切色不离佛色。<a id="a-Am"></a>而常求见诸如来色。<a id="a-An"></a>菩萨闻一切声不离诸法声。<a id="a-Ao"></a>而常求闻法无有厌足。<a id="a-Ap"></a>不见世间而常厌离一切世间。<a id="a-Aq"></a>不见涅槃。<a id="a-Ar"></a>而为得涅槃舍于一切内外之物。<a id="a-As"></a>不见佛及菩提。<a id="a-At"></a>而恒为得佛及菩提。<a id="a-Au"></a>而常作百千万愿现前修行。<a id="a-Av"></a>是名菩萨摩诃萨方便修行力。</p>
  <p id="aAw">善男子。<a id="a-Ax"></a>何者是菩萨摩诃萨愿修行力。<a id="a-Ay"></a>善男子。<a id="a-Az"></a>菩萨摩诃萨。<a id="a-B0"></a>不见一法增。<a id="a-B1"></a>不见一法减。<a id="a-B2"></a>而能随喜一切众生所作善根。<a id="a-B3"></a>回向阿耨多罗三藐三菩提。<a id="a-B4"></a>亦以自己一切善根。<a id="a-B5"></a>共诸众生回向阿耨多罗三藐三菩提而作是言。<a id="a-B6"></a>我因此诸善根。<a id="a-B7"></a>必成阿耨多罗三藐三菩提。<a id="a-B8"></a>我因此诸善根。<a id="a-B9"></a>成就如是如是佛国土。<a id="a-BA"></a>我因此诸善根。<a id="a-BB"></a>得如是如是大众。<a id="a-BC"></a>菩萨如是大愿成就不可破坏。<a id="a-BD"></a>是菩萨。<a id="a-BE"></a>修持净戒。<a id="a-BF"></a>不破不漏。<a id="a-BG"></a>不点不污。<a id="a-BH"></a>智者赞叹。<a id="a-BI"></a>是菩萨住彼如是净持戒中。<a id="a-BJ"></a>所作大愿皆悉成就。<a id="a-BK"></a>是名菩萨摩诃萨愿修行力。</p>
  <p id="aBL">善男子。<a id="a-BM"></a>何者是菩萨摩诃萨力修行力。<a id="a-BN"></a>若有众生。<a id="a-BO"></a>现作佛身诣菩萨所。<a id="a-BP"></a>欲退菩萨菩提之心而作是言。<a id="a-BQ"></a>何处当有此菩提法。<a id="a-BR"></a>广说种种破坏之言。<a id="a-BS"></a>然是菩萨不可得退转。<a id="a-BT"></a>不可破坏转。<a id="a-BU"></a>念菩提转。<a id="a-BV"></a>念道场。<a id="a-BW"></a>念降伏魔。<a id="a-BX"></a>念转法轮。<a id="a-BY"></a>念大慈悲。<a id="a-BZ"></a>于彼破坏众生邪教众生不生恶心。<a id="a-Ba"></a>而以慈悲还教彼人置于善法。<a id="a-Bb"></a>而是菩萨不失净信精进正念三昧般若等力。<a id="a-Bc"></a>是菩萨依彼不退转力。<a id="a-Bd"></a>令无量阿僧祇众生。<a id="a-Be"></a>得佛菩提入佛菩提。<a id="a-Bf"></a>是名菩萨摩诃萨力修行力。<a id="a-Bg"></a>善男子。<a id="a-Bh"></a>何者是菩萨摩诃萨智修行力。<a id="a-Bi"></a>善男子。<a id="a-Bj"></a>菩萨如实知一切法无有众生。<a id="a-Bk"></a>不生不老不病不死。<a id="a-Bl"></a>唯见于法离我我所。<a id="a-Bm"></a>是菩萨依如是知诸法智力。<a id="a-Bn"></a>令无量阿僧祇众生入彼智中。<a id="a-Bo"></a>是菩萨一切世间诸魔外道。<a id="a-Bp"></a>尚不能转彼真如心。<a id="a-Bq"></a>何况回置世间法中。<a id="a-Br"></a>是名菩萨摩诃萨智修行力。<a id="a-Bs"></a>善男子。<a id="a-Bt"></a>是名菩萨摩诃萨十种修行力。</p>
  <p id="aBu">善男子。<a id="a-Bv"></a>何者是菩萨摩诃萨十智。<a id="a-Bw"></a>所谓苦智集智。<a id="a-Bx"></a>灭智道智。<a id="a-By"></a>于苦中法智。<a id="a-Bz"></a>于集灭道中法智。<a id="a-C0"></a>阴智界智入智。<a id="a-C1"></a>过去未来智。<a id="a-C2"></a>于道及果智。<a id="a-C3"></a>是名诸菩萨十智。<a id="a-C4"></a>善男子。<a id="a-C5"></a>何者是苦智。<a id="a-C6"></a>谓苦中苦智。<a id="a-C7"></a>于苦中集智。<a id="a-C8"></a>于苦中灭智。<a id="a-C9"></a>于苦中道智。<a id="a-CA"></a>复次善男子。<a id="a-CB"></a>于苦空智。<a id="a-CC"></a>空无相智。<a id="a-CD"></a>苦无愿智。<a id="a-CE"></a>苦因缘生智。<a id="a-CF"></a>唯是苦生如是苦中苦智。<a id="a-CG"></a>复次善男子。<a id="a-CH"></a>知无明智。<a id="a-CI"></a>知爱智。<a id="a-CJ"></a>知取智。<a id="a-CK"></a>名为苦智。<a id="a-CL"></a>善男子。<a id="a-CM"></a>何者是集智。<a id="a-CN"></a>随何等法集彼集彼智中集智。<a id="a-CO"></a>彼集唯是苦。<a id="a-CP"></a>是名集智。<a id="a-CQ"></a>复次善男子。<a id="a-CR"></a>知爱是集智。<a id="a-CS"></a>名为集智。<a id="a-CT"></a>善男子。<a id="a-CU"></a>何者是灭智。<a id="a-CV"></a>谓过去无所从来智。<a id="a-CW"></a>未来不生智。<a id="a-CX"></a>现在不住智。<a id="a-CY"></a>是名灭智。<a id="a-CZ"></a>复次善男子。<a id="a-Ca"></a>知过去法不灭。<a id="a-Cb"></a>知未来现在法不灭。<a id="a-Cc"></a>是名灭智善男子。<a id="a-Cd"></a>何者是道智。<a id="a-Ce"></a>谓苦智集智灭智道智中。<a id="a-Cf"></a>求道智知道智。<a id="a-Cg"></a>是名道智。<a id="a-Ch"></a>善男子。<a id="a-Ci"></a>何者是于苦中法智。<a id="a-Cj"></a>集灭道中法智。<a id="a-Ck"></a>菩萨生如是心。<a id="a-Cl"></a>此苦集灭道唯是法。<a id="a-Cm"></a>如是知于苦中法智。<a id="a-Cn"></a>于集灭道中法智。<a id="a-Co"></a>是名苦中法智乃至道中法智。<a id="a-Cp"></a>善男子。<a id="a-Cq"></a>何者是阴智。<a id="a-Cr"></a>谓五阴中如幻梦智。<a id="a-Cs"></a>五阴一合智。<a id="a-Ct"></a>聚集智和合智。<a id="a-Cu"></a>是名阴智。<a id="a-Cv"></a>复次知色如聚沫。<a id="a-Cw"></a>知受如水泡。<a id="a-Cx"></a>知想如阳焰。<a id="a-Cy"></a>知行如芭蕉。<a id="a-Cz"></a>知识阴如幻。<a id="a-D0"></a>是名阴智。<a id="a-D1"></a>善男子。<a id="a-D2"></a>何者是界智。<a id="a-D3"></a>谓地界法界。<a id="a-D4"></a>而法界非坚相。<a id="a-D5"></a>如是水界法界。<a id="a-D6"></a>而法界非湿相。<a id="a-D7"></a>火界法界。<a id="a-D8"></a>而法界非热相。<a id="a-D9"></a>风界法界。<a id="a-DA"></a>而法界非动相。<a id="a-DB"></a>如是知名为知界。<a id="a-DC"></a>复次善男子。<a id="a-DD"></a>知微细智是名性智。<a id="a-DE"></a>知一切法根本。<a id="a-DF"></a>名为界智。<a id="a-DG"></a>复次善男子。<a id="a-DH"></a>苦智集智灭智道智。<a id="a-DI"></a>名为界智。<a id="a-DJ"></a>复次善男子。<a id="a-DK"></a>有二界。<a id="a-DL"></a>谓有为界无为界。<a id="a-DM"></a>彼有为无为中智。<a id="a-DN"></a>名为界智。<a id="a-DO"></a>复次善男子。<a id="a-DP"></a>眼界色界眼识界法界。<a id="a-DQ"></a>而法界非见相。<a id="a-DR"></a>亦非可见相。<a id="a-DS"></a>亦非可知相。<a id="a-DT"></a>如是耳界声界耳识界法界。<a id="a-DU"></a>而法界非闻相。<a id="a-DV"></a>亦非可闻相。<a id="a-DW"></a>亦非可知相。<a id="a-DX"></a>鼻界香界鼻识界法界。<a id="a-DY"></a>而法界非闻相。<a id="a-DZ"></a>亦非可闻相。<a id="a-Da"></a>亦非可知相。<a id="a-Db"></a>舌界味界舌识界法界。<a id="a-Dc"></a>而法界非尝相。<a id="a-Dd"></a>亦非可尝相。<a id="a-De"></a>亦非可知相。<a id="a-Df"></a>身界触界身识界法界。<a id="a-Dg"></a>而法界非聚集和合相。<a id="a-Dh"></a>亦非触相。<a id="a-Di"></a>亦非阳焰相。<a id="a-Dj"></a>意界法界意识界法界。<a id="a-Dk"></a>而法界非生住灭相。<a id="a-Dl"></a>是名菩萨摩诃萨界智。<a id="a-Dm"></a>善男子。<a id="a-Dn"></a>何者是菩萨入智。<a id="a-Do"></a>谓入中广智。<a id="a-Dp"></a>深智普智。<a id="a-Dq"></a>缚智刺智。<a id="a-Dr"></a>怖智诳智。<a id="a-Ds"></a>无常智障碍智。<a id="a-Dt"></a>是名菩萨摩诃萨入智。<a id="a-Du"></a>复次善男子。<a id="a-Dv"></a>菩萨知入如空聚落。<a id="a-Dw"></a>如彼空聚落而自不知是空聚落。<a id="a-Dx"></a>如是彼诸入自不知是空如空聚落。<a id="a-Dy"></a>菩萨若如是知。<a id="a-Dz"></a>是名入智。<a id="a-E0"></a>复次善男子。<a id="a-E1"></a>菩萨如是知十二入。<a id="a-E2"></a>所谓眼入色入。<a id="a-E3"></a>耳入声入。<a id="a-E4"></a>鼻入香入。<a id="a-E5"></a>舌入味入。<a id="a-E6"></a>身入触入。<a id="a-E7"></a>意入法入。<a id="a-E8"></a>此诸入无我无我所。<a id="a-E9"></a>菩萨若如是知。<a id="a-EA"></a>名为入智。<a id="a-EB"></a>善男子。<a id="a-EC"></a>何者是过去未来智。<a id="a-ED"></a>谓菩萨知过去知未来。<a id="a-EE"></a>是名过去未来智。<a id="a-EF"></a>复次善男子。<a id="a-EG"></a>知未来无作者。<a id="a-EH"></a>知过去灭尽。<a id="a-EI"></a>是名菩萨摩诃萨过去未来智。<a id="a-EJ"></a>善男子。<a id="a-EK"></a>何者是于道中及果中智。<a id="a-EL"></a>谓于六波罗蜜中智。<a id="a-EM"></a>是名道智。<a id="a-EN"></a>谓十地中及如来地中智。<a id="a-EO"></a>是名果智。<a id="a-EP"></a>彼于道中及果中智。<a id="a-EQ"></a>是名菩萨摩诃萨于道中及果中智。<a id="a-ER"></a>善男子。<a id="a-ES"></a>是名菩萨摩诃萨十智。<a id="a-ET"></a>说此法集法门时。<a id="a-EU"></a>七万六千菩萨摩诃萨。<a id="a-EV"></a>善聚集过去诸业得无生法忍。<a id="a-EW"></a>尔时奋迅慧菩萨。<a id="a-EX"></a>语无所发菩萨摩诃萨言。<a id="a-EY"></a>善男子。<a id="a-EZ"></a>汝应当说菩萨摩诃萨诸波罗蜜相应法集。<a id="a-Ea"></a>何以故。<a id="a-Eb"></a>善男子。<a id="a-Ec"></a>此是最胜所说法集。<a id="a-Ed"></a>所谓说诸波罗蜜。<a id="a-Ee"></a>何者是诸波罗蜜。<a id="a-Ef"></a>何者是波罗蜜法集。<a id="a-Eg"></a>尔时无所发菩萨。<a id="a-Eh"></a>语奋迅慧菩萨言。<a id="a-Ei"></a>善男子。<a id="a-Ej"></a>诸波罗蜜者。<a id="a-Ek"></a>谓檀波罗蜜。<a id="a-El"></a>尸波罗蜜。<a id="a-Em"></a>羼提波罗蜜。<a id="a-En"></a>毗离耶波罗蜜。<a id="a-Eo"></a>禅波罗蜜。<a id="a-Ep"></a>般若波罗蜜。<a id="a-Eq"></a>方便波罗蜜。<a id="a-Er"></a>愿波罗蜜。<a id="a-Es"></a>力波罗蜜。<a id="a-Et"></a>智波罗蜜。<a id="a-Eu"></a>善男子。<a id="a-Ev"></a>是名诸波罗蜜。<a id="a-Ew"></a>何者是波罗蜜法集。<a id="a-Ex"></a>所谓不见布施名为檀波罗蜜。<a id="a-Ey"></a>而常舍一切内外之物。<a id="a-Ez"></a>不见持戒名为尸波罗蜜。<a id="a-F0"></a>而常修持一切净戒头陀功德等。<a id="a-F1"></a>不见忍辱名为羼提波罗蜜。<a id="a-F2"></a>而常修行忍辱安乐之行。<a id="a-F3"></a>不见精进名为毗离耶波罗蜜。<a id="a-F4"></a>而常修习一切善根无有休息。<a id="a-F5"></a>不见禅定名为禅波罗蜜。<a id="a-F6"></a>而常尊重寂静之心。<a id="a-F7"></a>不见慧名为般若波罗蜜。<a id="a-F8"></a>而常修习闻慧之法。<a id="a-F9"></a>不见方便名为方便波罗蜜。<a id="a-FA"></a>而常现同一切外道。<a id="a-FB"></a>为诸众生发起所念善根事故。<a id="a-FC"></a>不见愿名为愿波罗蜜。<a id="a-FD"></a>而常求一切善根。<a id="a-FE"></a>共一切众生回向阿耨多罗三藐三菩提。<a id="a-FF"></a>不见力名为力波罗蜜。<a id="a-FG"></a>而常求那罗延身金刚力士。<a id="a-FH"></a>为教化众生降伏憍慢故。<a id="a-FI"></a>不见智名为智波罗蜜。<a id="a-FJ"></a>而常修行一切功巧技术五明论等。<a id="a-FK"></a>善男子。<a id="a-FL"></a>是名菩萨摩诃萨诸波罗蜜相应法集。<a id="a-FM"></a>复次善男子。<a id="a-FN"></a>菩萨不求一切果报。<a id="a-FO"></a>而常不舍施心。<a id="a-FP"></a>于一切时舍一切事。<a id="a-FQ"></a>不分别持戒。<a id="a-FR"></a>而能舍于身命不毁净戒。<a id="a-FS"></a>一切诸法不能扰动。<a id="a-FT"></a>而常远离嗔害之心。<a id="a-FU"></a>不求一切法。<a id="a-FV"></a>而常念一切善根。<a id="a-FW"></a>不分别寂静心。<a id="a-FX"></a>而常修行禅定神通三昧。<a id="a-FY"></a>于一切法中无有疑心。<a id="a-FZ"></a>而常求于闻思修慧。<a id="a-Fa"></a>不求一切法。<a id="a-Fb"></a>而心常念种种善根之法。<a id="a-Fc"></a>常住寂静心。<a id="a-Fd"></a>而常修行一切诸愿。<a id="a-Fe"></a>断除一切憍慢高心。<a id="a-Ff"></a>而常修行成就坚固金刚之身。<a id="a-Fg"></a>善知一切诸经论等。<a id="a-Fh"></a>而常求于一切尊重诸善知识。<a id="a-Fi"></a>善男子。<a id="a-Fj"></a>是名菩萨摩诃萨诸波罗蜜相应法集。<a id="a-Fk"></a>复次善男子。<a id="a-Fl"></a>菩萨摩诃萨。<a id="a-Fm"></a>心常爱乐檀波罗蜜。<a id="a-Fn"></a>而现随顺悭嫉众生。<a id="a-Fo"></a>心常爱乐修持净戒。<a id="a-Fp"></a>而现随顺破戒众生。<a id="a-Fq"></a>心常爱乐忍辱之事。<a id="a-Fr"></a>而现随顺不能忍辱颠倒众生。<a id="a-Fs"></a>心常爱乐精进之行。<a id="a-Ft"></a>而现随顺懈怠懒惰颠倒众生。<a id="a-Fu"></a>心常爱乐禅定三昧。<a id="a-Fv"></a>而现随顺多事散乱颠倒众生。<a id="a-Fw"></a>心常爱乐般若妙慧。<a id="a-Fx"></a>而现随顺信非善处痴哑众生。<a id="a-Fy"></a>心常爱乐方便善巧。<a id="a-Fz"></a>而现不求一切所作事。<a id="a-G0"></a>心常爱乐大愿善根。<a id="a-G1"></a>而现随顺厌离世间众生等行。<a id="a-G2"></a>心常爱乐有力。<a id="a-G3"></a>而现随顺无力众生。<a id="a-G4"></a>心常爱乐胜智。<a id="a-G5"></a>而现随顺无智众生。<a id="a-G6"></a>善男子。<a id="a-G7"></a>是名菩萨摩诃萨诸波罗蜜相应法集。<a id="a-G8"></a>复次善男子。<a id="a-G9"></a>菩萨摩诃萨。<a id="a-GA"></a>修行檀波罗蜜者。<a id="a-GB"></a>得如意宝手及以虚空而为库藏。<a id="a-GC"></a>修行尸罗波罗蜜者超过一切恶道。<a id="a-GD"></a>而得生死自在及柔软心随自在心。<a id="a-GE"></a>修行羼提波罗蜜者。<a id="a-GF"></a>得如来色身庄严。<a id="a-GG"></a>成就三十二相八十种好。<a id="a-GH"></a>见者无厌。<a id="a-GI"></a>修行毗离耶波罗蜜者。<a id="a-GJ"></a>得四无畏及四无碍。<a id="a-GK"></a>修行禅波罗蜜者。<a id="a-GL"></a>得一切声中自在。<a id="a-GM"></a>及一切所作业中自在。<a id="a-GN"></a>修行般若波罗蜜者。<a id="a-GO"></a>得一切法中无所障碍。<a id="a-GP"></a>谓一切法菩提平等故。<a id="a-GQ"></a>修行方便波罗蜜者。<a id="a-GR"></a>得所作业自然。<a id="a-GS"></a>谓得身口意业自然故。<a id="a-GT"></a>修行愿波罗蜜者。<a id="a-GU"></a>得于一切生中宿命自在。<a id="a-GV"></a>及随顺行随顺所作事。<a id="a-GW"></a>修行力波罗蜜者。<a id="a-GX"></a>一切烦恼及一切诸魔外道不能扰乱。<a id="a-GY"></a>则得一切世间最高大身故。<a id="a-GZ"></a>修行智波罗蜜者。<a id="a-Ga"></a>谓能超过阴死烦恼天魔等故。<a id="a-Gb"></a>善男子。<a id="a-Gc"></a>是名菩萨摩诃萨诸波罗蜜相应法集。<a id="a-Gd"></a>复次善男子。<a id="a-Ge"></a>菩萨摩诃萨。<a id="a-Gf"></a>赞叹布施。<a id="a-Gg"></a>而不以彼布施为清净。<a id="a-Gh"></a>赞叹持戒忍辱精进禅定般若方便愿力。<a id="a-Gi"></a>赞叹智等。<a id="a-Gj"></a>而不以彼等为清净。<a id="a-Gk"></a>何以故。<a id="a-Gl"></a>虽修如是一切法等。<a id="a-Gm"></a>以能舍故。<a id="a-Gn"></a>是一切法以分别心故有。<a id="a-Go"></a>是故分别心。<a id="a-Gp"></a>及分别心所生法皆悉舍离。<a id="a-Gq"></a>是故菩萨。<a id="a-Gr"></a>分别心及分别一切法。<a id="a-Gs"></a>心所生法不与共住。<a id="a-Gt"></a>不生心以为清净。<a id="a-Gu"></a>而是菩萨生如是心。<a id="a-Gv"></a>知无分别无戏论境界。<a id="a-Gw"></a>证阿耨多罗三藐三菩提心。<a id="a-Gx"></a>奋迅慧菩萨言。<a id="a-Gy"></a>善男子。<a id="a-Gz"></a>言菩提者。<a id="a-H0"></a>于何法而说。<a id="a-H1"></a>无所发菩萨言。<a id="a-H2"></a>善男子。<a id="a-H3"></a>言菩提者。<a id="a-H4"></a>无分别无戏论法即其言也。<a id="a-H5"></a>善男子。<a id="a-H6"></a>见我者名为戏论此非菩提。<a id="a-H7"></a>远离我见无有戏论名为菩提。<a id="a-H8"></a>善男子。<a id="a-H9"></a>着我所者名为戏论此非菩提。<a id="a-HA"></a>远离我所无有戏论名为菩提。<a id="a-HB"></a>随顺老病死者名为戏论此非菩提。<a id="a-HC"></a>不随顺老病死寂静无戏论名为菩提。<a id="a-HD"></a>悭嫉破戒嗔恨懈怠散乱愚痴无智戏论此非菩提。<a id="a-HE"></a>布施持戒忍辱精进禅定智慧无戏论法名为菩提。<a id="a-HF"></a>邪见恶觉观恶愿名为戏论此非菩提。<a id="a-HG"></a>空无相无愿无戏论法名为菩提。<a id="a-HH"></a>复次善男子。<a id="a-HI"></a>亦得言一切法是菩提。<a id="a-HJ"></a>亦得言一切法非为菩提。<a id="a-HK"></a>问曰。<a id="a-HL"></a>以何义故。<a id="a-HM"></a>一切法名为菩提。<a id="a-HN"></a>一切法非菩提。<a id="a-HO"></a>答曰。<a id="a-HP"></a>于一切法着我我所。<a id="a-HQ"></a>此非菩提。<a id="a-HR"></a>觉一切法平等。<a id="a-HS"></a>知一切法真如名为菩提。<a id="a-HT"></a>复次善男子。<a id="a-HU"></a>言菩提者名为寂静。<a id="a-HV"></a>寂静者名为一切法真如。<a id="a-HW"></a>问曰。<a id="a-HX"></a>善男子。<a id="a-HY"></a>所言真如真如者于何法说。<a id="a-HZ"></a>答曰。<a id="a-Ha"></a>善男子。<a id="a-Hb"></a>言真如真如者名为空。<a id="a-Hc"></a>彼空不生不灭。<a id="a-Hd"></a>问曰。<a id="a-He"></a>若如是一切法空。<a id="a-Hf"></a>是故一切法不生不灭。<a id="a-Hg"></a>无所发菩萨言。<a id="a-Hh"></a>如是如是善男子。<a id="a-Hi"></a>如汝所说。<a id="a-Hj"></a>一切法不生不灭。<a id="a-Hk"></a>问曰。<a id="a-Hl"></a>若如是何故如来说有为法皆悉生灭。<a id="a-Hm"></a>佛说有为法皆生灭者。<a id="a-Hn"></a>此言何谓。<a id="a-Ho"></a>无所发菩萨言。<a id="a-Hp"></a>善男子。<a id="a-Hq"></a>为愚痴凡夫着生灭法故。<a id="a-Hr"></a>诸佛如来。<a id="a-Hs"></a>以大慈悲为护惊怖。<a id="a-Ht"></a>随顺世谛作如是说诸法生灭。<a id="a-Hu"></a>而一切诸法不生不灭。<a id="a-Hv"></a>是故善男子。<a id="a-Hw"></a>菩萨摩诃萨。<a id="a-Hx"></a>应如诸佛应知诸佛法。<a id="a-Hy"></a>应知诸众生应知诸法。<a id="a-Hz"></a>应知自身应知身法。<a id="a-I0"></a>尔时无所发菩萨摩诃萨。<a id="a-I1"></a>欲重宣此义。<a id="a-I2"></a>而说偈言。</p>
  <p id="aI3">佛及佛出世　　诸佛法实体</p>
  <p id="aI4">菩萨如彼法　　不放逸而知</p>
  <p id="aI5">诸善无漏聚　　佛世智者最</p>
  <p id="aI6">依众生心成　　修善行因缘</p>
  <p id="aI7">是能知诸法　　是能觉诸法</p>
  <p id="aI8">是人到诸行　　若能知诸佛</p>
  <p id="aI9">菩提无与者　　亦无人取彼</p>
  <p id="aIA">实知自身法　　名为觉觉者</p>
  <p id="aIB">若能知自身　　唯是相无实</p>
  <p id="aIC">是能知如佛　　及知菩提法</p>
  <p id="aID">唯相诸众生　　虚妄分别说</p>
  <p id="aIE">菩萨如实知　　如梦幻等相</p>
  <p id="aIF">妄觉实觉者　　无能知此行</p>
  <p id="aIG">若调诸根马　　是能依定知</p>
  <p id="aIH">是人无怨亲　　及作不可作</p>
  <p id="aII">亦无取舍法　　是名真法集</p>
  <p id="aIJ">能正知诸法　　故说法集义</p>
  <p id="aIK">不正知诸法　　是故说恶法</p>
  <p id="aIL">贪法及离贪　　清净平等见</p>
  <p id="aIM">见贪痴亦然　　是名真法集</p>
  <p id="aIN">为利诸众生　　发大慈悲心</p>
  <p id="aIO">而不见众生　　若离于真空</p>
  <p id="aIP">若如是知法　　平等无垢处</p>
  <p id="aIQ">得妙洲觉处　　彼黠成正觉</p>
  <p id="aIR">如世间幻师　　发心度幻人</p>
  <p id="aIS">彼幻不着幻　　以未曾有故</p>
  <p id="aIT">知三界如幻　　发大菩提心</p>
  <p id="aIU">为度诸众生　　实知彼众生</p>
  <p id="aIV">自身如虚空　　众生自性空</p>
  <p id="aIW">一切处见法　　得忍住胜洲</p>
  <p id="aIX">不行于诸法　　亦不还诸法</p>
  <p id="aIY">以不行不还　　得住净行洲</p>
  <p id="aIZ">若住如是实　　平等法界心</p>
  <p id="aIa">即时诸佛记　　是必成大觉</p>
  <p id="aIb">自身佛亦然　　及得受佛记</p>
  <p id="aIc">见彼法平等　　即时诸佛记</p>
  <p id="aId">得无障碍处　　证灭行世间</p>
  <p id="aIe">一切处无过　　以大悲为身</p>
  <p id="aIf">若菩萨有智　　欲如是法集</p>
  <p id="aIg">修行是法行　　必得是法集</p>
  <p id="aIh">无所发菩萨说此偈时。<a id="a-Ii"></a>六万二千菩萨得无生法忍。<a id="a-Ij"></a>八千天子远尘离垢得法眼净。</p>
  <p id="aIk">复次无所发菩萨摩诃萨。<a id="a-Il"></a>语奋迅慧菩萨言。<a id="a-Im"></a>善男子。<a id="a-In"></a>菩萨应修行实谛法集。<a id="a-Io"></a>何以故。<a id="a-Ip"></a>诸菩萨。<a id="a-Iq"></a>以实谛智以为法集。<a id="a-Ir"></a>善男子。<a id="a-Is"></a>何者是实谛。<a id="a-It"></a>善男子。<a id="a-Iu"></a>菩萨发阿耨多罗三藐三菩提心。<a id="a-Iv"></a>乃至舍身命。<a id="a-Iw"></a>不舍彼心。<a id="a-Ix"></a>不舍诸众生。<a id="a-Iy"></a>是名菩萨摩诃萨实谛。<a id="a-Iz"></a>善男子。<a id="a-J0"></a>若菩萨。<a id="a-J1"></a>发阿耨多罗三藐三菩提心。<a id="a-J2"></a>又时舍心舍众生者。<a id="a-J3"></a>如是菩萨则为可呵。<a id="a-J4"></a>是人名为最上妄语。<a id="a-J5"></a>问曰。<a id="a-J6"></a>云何菩萨发阿耨多罗三藐三菩提心。<a id="a-J7"></a>不复舍彼心。<a id="a-J8"></a>不舍诸众生。<a id="a-J9"></a>答曰。<a id="a-JA"></a>若菩萨知苦谛集谛灭谛道谛。<a id="a-JB"></a>是菩萨不复舍彼心。<a id="a-JC"></a>何以故。<a id="a-JD"></a>是菩萨知实谛。<a id="a-JE"></a>是故菩提心不退转。<a id="a-JF"></a>问曰。<a id="a-JG"></a>何者是苦。<a id="a-JH"></a>云何知苦。<a id="a-JI"></a>答曰。<a id="a-JJ"></a>于五阴爱不爱逼恼。<a id="a-JK"></a>是名为苦。<a id="a-JL"></a>菩萨知于彼苦空无寿者无我我所。<a id="a-JM"></a>唯是因缘和合而生。<a id="a-JN"></a>是名知苦。<a id="a-JO"></a>菩萨见彼苦唯是集。<a id="a-JP"></a>虚妄不坚固无寿者。<a id="a-JQ"></a>名为知集。<a id="a-JR"></a>菩萨知彼苦从本际不来。<a id="a-JS"></a>不至未来际不在现在际。<a id="a-JT"></a>无始无终。<a id="a-JU"></a>自体本来寂灭。<a id="a-JV"></a>自体空自体寂静。<a id="a-JW"></a>如是知名为知灭。<a id="a-JX"></a>问曰。<a id="a-JY"></a>所言灭者此说何法。<a id="a-JZ"></a>答曰。<a id="a-Ja"></a>善男子。<a id="a-Jb"></a>言灭者不可言。<a id="a-Jc"></a>问曰。<a id="a-Jd"></a>善男子。<a id="a-Je"></a>若言灭者不可言。<a id="a-Jf"></a>何故言灭。<a id="a-Jg"></a>答曰。<a id="a-Jh"></a>善男子。<a id="a-Ji"></a>说灭者。<a id="a-Jj"></a>谓客烦恼诸障不实虚妄分别法。<a id="a-Jk"></a>菩萨不分别彼不实法。<a id="a-Jl"></a>尔时得言名为灭灭。<a id="a-Jm"></a>而虚妄法本来无法可灭。<a id="a-Jn"></a>是故如来。<a id="a-Jo"></a>说一切法本来寂灭。<a id="a-Jp"></a>问曰。<a id="a-Jq"></a>善男子。<a id="a-Jr"></a>如来说菩萨不证灭。<a id="a-Js"></a>若菩萨证灭。<a id="a-Jt"></a>是菩萨堕声闻辟支佛地。<a id="a-Ju"></a>如来何故作如是说。<a id="a-Jv"></a>答曰。<a id="a-Jw"></a>善男子。<a id="a-Jx"></a>言证者名为现见。<a id="a-Jy"></a>然灭法不可现见。<a id="a-Jz"></a>是故如来。<a id="a-K0"></a>说灭法不可见。<a id="a-K1"></a>若法不可见。<a id="a-K2"></a>彼法亦不可证。<a id="a-K3"></a>是故如来说菩萨不见灭不证灭。<a id="a-K4"></a>依此义故。<a id="a-K5"></a>如来说菩萨不证灭。<a id="a-K6"></a>声闻取法相故证灭知。<a id="a-K7"></a>以何等念何等观何等行。<a id="a-K8"></a>如是知如是见如是决定。<a id="a-K9"></a>名为知道。<a id="a-KA"></a>复次善男子。<a id="a-KB"></a>言苦者名为我。<a id="a-KC"></a>彼我有相。<a id="a-KD"></a>若如是集名为知集。<a id="a-KE"></a>菩萨见彼集。<a id="a-KF"></a>不见一法能集。<a id="a-KG"></a>如是知名为知灭。<a id="a-KH"></a>若能如是观。<a id="a-KI"></a>若能如是求。<a id="a-KJ"></a>名为知道。<a id="a-KK"></a>复次善男子。<a id="a-KL"></a>随所随所法上心著名为苦。<a id="a-KM"></a>何以故。<a id="a-KN"></a>善男子。<a id="a-KO"></a>如来常说随所心著名为苦。<a id="a-KP"></a>随所心着处不实。<a id="a-KQ"></a>是故从心着生集名为集。<a id="a-KR"></a>苦不着心苦名为灭。<a id="a-KS"></a>以何等智不着彼智。<a id="a-KT"></a>名为知道。<a id="a-KU"></a>善男子。<a id="a-KV"></a>我今依实谛智能说。<a id="a-KW"></a>诸菩萨若一劫及无量劫说。<a id="a-KX"></a>而不可得尽。<a id="a-KY"></a>说此实谛智时。<a id="a-KZ"></a>六万菩萨。<a id="a-Ka"></a>依实谛熏修智。<a id="a-Kb"></a>得不退转地。<a id="a-Kc"></a>虚空中无量百千天女。<a id="a-Kd"></a>于诸法中。<a id="a-Ke"></a>远尘离垢得法眼净。</p>
 </body>
</html>