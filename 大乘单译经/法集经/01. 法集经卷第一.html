<!doctype html>
<html id="z3IBTzgUF" data-ver="1111">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘单译经">
  <meta period="元魏">
 </head>
 <body>
  <h1 id="a1">法集经卷第一</h1>
  <p id="a2">如是我闻。<a id="a-3"></a>一时婆伽婆在虚空界法界差别住处。<a id="a-4"></a>普皆严洁清净无垢。<a id="a-5"></a>诸佛如来福智庄严如意所化。<a id="a-6"></a>超于三界有为数行。<a id="a-7"></a>过一切譬喻不可思议。<a id="a-8"></a>诸佛如来果报所生。<a id="a-9"></a>于最胜楼阁妙宝台上。<a id="a-A"></a>与大比丘众千二百五十人俱。<a id="a-B"></a>皆是阿罗汉。<a id="a-C"></a>具四无碍得俱解脱。<a id="a-D"></a>与菩萨摩诃萨众皆悉清净。<a id="a-E"></a>得常无常三昧境界。<a id="a-F"></a>观一切智智行处。<a id="a-G"></a>得无中无边法界彼岸。<a id="a-H"></a>满足一切菩萨所愿。<a id="a-I"></a>具足一切菩萨自在。<a id="a-J"></a>得十无尽无量功德以自庄严。<a id="a-K"></a>具足一切菩萨陀罗尼三昧四无碍智。<a id="a-L"></a>与大威德天龙夜叉乾闼婆阿修罗迦楼罗紧那罗摩睺罗伽。<a id="a-M"></a>释提桓因梵天四天王其数百千万。<a id="a-N"></a>及眷属亦百千万。<a id="a-O"></a>尔时婆伽婆所说经。<a id="a-P"></a>名入一切修行次第法门。<a id="a-Q"></a>所谓见诸贤圣能生信心。<a id="a-R"></a>得信心者成就欲心。<a id="a-S"></a>得善法欲心者成就不断心。<a id="a-T"></a>得不断心者成就义心。<a id="a-U"></a>得义心者成就增上心。<a id="a-V"></a>修行檀波罗蜜者成就大富故。<a id="a-W"></a>修行尸波罗蜜者成就人天果报故。<a id="a-X"></a>修行羼提波罗蜜者成就一切庄严故。<a id="a-Y"></a>修行毗梨耶波罗蜜者成就一切佛法故。<a id="a-Z"></a>修行禅波罗蜜者成就调柔心故。<a id="a-a"></a>修行般若波罗蜜者成就过一切世间智故。<a id="a-b"></a>修行方便波罗蜜者成就一切无障碍故。<a id="a-c"></a>修行愿波罗蜜者自然成就一切事故。<a id="a-d"></a>修行力波罗蜜者成就不可破坏故。<a id="a-e"></a>修行智波罗蜜者成就一切世间归依处故。<a id="a-f"></a>出家者为成圣道故。<a id="a-g"></a>着染衣者远离一切世间事故。<a id="a-h"></a>乞食者为破一切憍慢心故。<a id="a-i"></a>住阿兰若处者成就无怖畏故。<a id="a-j"></a>处宴坐者成就神通无量等故。<a id="a-k"></a>闻法受持者成就四无碍故。<a id="a-l"></a>修念方便者成就陀罗尼故。<a id="a-m"></a>修意方便者成就差别法智故。<a id="a-n"></a>修坚固行者成就无大众畏故。<a id="a-o"></a>修乐说方便者成就记说不错谬故。<a id="a-p"></a>修阴方便者成就般若差别故。<a id="a-q"></a>修界方便者成就微细般若差别故。<a id="a-r"></a>修入方便者成就远离内外迷心故。<a id="a-s"></a>修谛方便者成就不诳一切众生故。<a id="a-t"></a>修念处方便者成就随顺一切佛意故。<a id="a-u"></a>修舍摩他方便者成就寂静心故。<a id="a-v"></a>修毗婆舍那方便者成就调伏心故。<a id="a-w"></a>修不高心者成就一切智智满足故。<a id="a-x"></a>修不憍慢者成就敬信心故。<a id="a-y"></a>修不诳一切众生者成就乃至能令一人信故。<a id="a-z"></a>修行坚固般若者成就一切天人行故。<a id="a-10"></a>修如说修行者成就满足善知识法故。<a id="a-11"></a>修行内思惟者成就自然觉故。<a id="a-12"></a>修行降伏心者成就法王义故。<a id="a-13"></a>修行不吝身者成就佛身故。<a id="a-14"></a>修行恭敬三宝不坏心者成就是处非处智力故。<a id="a-15"></a>修行善巧所作者成就业报智力故。<a id="a-16"></a>修行不毁他智者成就诸根利钝智力故。<a id="a-17"></a>修行入微细因缘集智者成就种种性智力故。<a id="a-18"></a>修行三宝中教化众生者成就信欲智力故。<a id="a-19"></a>修行一切处不坏威仪为诸众生平等说法者成就一切至处道智力故。<a id="a-1A"></a>修行禅法中教化众生者成就禅定三昧三摩跋提垢净起智力故。<a id="a-1B"></a>修行正道为失正道众生示正道者成就天眼智力故。<a id="a-1C"></a>修行与一切众生正念者成就宿命智力故。<a id="a-1D"></a>修行与一切众生白净法者成就漏尽智力故。<a id="a-1E"></a>修行多闻教化众生者成就无大众威德畏故。<a id="a-1F"></a>如是世尊说此名入一切修行次第法门时。<a id="a-1G"></a>彼大众中有二菩萨。<a id="a-1H"></a>一名无所发。<a id="a-1I"></a>二名奋迅慧。<a id="a-1J"></a>与诸眷属。<a id="a-1K"></a>于别楼阁宝堂上坐。<a id="a-1L"></a>此二菩萨于彼处坐起如是心。<a id="a-1M"></a>有诸菩萨摩诃萨广大法集我等应说。<a id="a-1N"></a>作是语已奋迅慧菩萨。<a id="a-1O"></a>语无所发菩萨摩诃萨言。<a id="a-1P"></a>善男子。<a id="a-1Q"></a>云何菩萨摩诃萨知诸佛如来应供正遍知生。<a id="a-1R"></a>云何菩萨摩诃萨知诸佛如来真实身。<a id="a-1S"></a>云何知诸佛如来为他因缘故成。<a id="a-1T"></a>云何知诸佛如来真实常住。<a id="a-1U"></a>云何菩萨知诸佛如来大般涅槃。<a id="a-1V"></a>云何菩萨知诸佛如来行。<a id="a-1W"></a>云何菩萨知譬喻相应。<a id="a-1X"></a>云何菩萨知几种佛。<a id="a-1Y"></a>云何菩萨知诸佛如来唯依言辞说法。<a id="a-1Z"></a>云何菩萨知空义。<a id="a-1a"></a>云何菩萨知空所对法。<a id="a-1b"></a>云何菩萨知说空者。<a id="a-1c"></a>云何菩萨知法师义。<a id="a-1d"></a>云何菩萨知与法师相应譬喻。<a id="a-1e"></a>云何诸菩萨知不共住法。<a id="a-1f"></a>云何诸菩萨知应化事。<a id="a-1g"></a>云何菩萨知诸善根胜妙果报。<a id="a-1h"></a>善男子。<a id="a-1i"></a>云何菩萨知诸无漏善根得胜妙果报。</p>
  <p id="a1j">尔时无所发菩萨摩诃萨。<a id="a-1k"></a>语奋迅慧菩萨言。<a id="a-1l"></a>善男子。<a id="a-1m"></a>汝善能问此甚深法集。<a id="a-1n"></a>善男子。<a id="a-1o"></a>此是胜妙广大法集法门。<a id="a-1p"></a>善男子。<a id="a-1q"></a>汝今谛听。<a id="a-1r"></a>我当承佛威神如来加力而为汝说。<a id="a-1s"></a>何者是广大法集法门。</p>
  <p id="a1t">善男子。<a id="a-1u"></a>菩萨入十种法行。<a id="a-1v"></a>能知如来应供正遍知生。<a id="a-1w"></a>何者为十。<a id="a-1x"></a>所谓远离一切所作分别心故而生。<a id="a-1y"></a>转离一切心意意识身故而行寂静。<a id="a-1z"></a>一切生灭故而示现生灭行。<a id="a-20"></a>依过去行起故而行一切果报行。<a id="a-21"></a>得无障碍法界所作集故而集一切作业。<a id="a-22"></a>以十大愿为首满足百千万阿僧祇愿庄严故而为庄严。<a id="a-23"></a>得一切诸佛如来所加加故名诸佛加。<a id="a-24"></a>随教化一切众生善根所作故而为一切作业集起。<a id="a-25"></a>大慈大悲故而方便教化众生。<a id="a-26"></a>随时住持众生善根吹心故而得深心。<a id="a-27"></a>随众生心行差别故而现种种生。<a id="a-28"></a>善男子。<a id="a-29"></a>是名菩萨摩诃萨入十种法行。<a id="a-2A"></a>能知如来应供正遍知生。</p>
  <p id="a2B">又善男子。<a id="a-2C"></a>菩萨摩诃萨。<a id="a-2D"></a>入十种法行能知如来真实身。<a id="a-2E"></a>何者为十。<a id="a-2F"></a>所谓真实为体。<a id="a-2G"></a>以清净无垢故。<a id="a-2H"></a>法界为体。<a id="a-2I"></a>以无差别故。<a id="a-2J"></a>实际为体。<a id="a-2K"></a>以遍至故。<a id="a-2L"></a>空无相无愿为体。<a id="a-2M"></a>以真实寂静故。<a id="a-2N"></a>幻化焰响水中月乾闼婆城旋火轮为体。<a id="a-2O"></a>以为化因缘而有故。<a id="a-2P"></a>不生不灭为体。<a id="a-2Q"></a>以无物故。<a id="a-2R"></a>一切法自性为体。<a id="a-2S"></a>以自性鲜白故。<a id="a-2T"></a>过去不来。<a id="a-2U"></a>以无间故。<a id="a-2V"></a>未来不去。<a id="a-2W"></a>以无形故。<a id="a-2X"></a>现在不住。<a id="a-2Y"></a>以过去未来无故。<a id="a-2Z"></a>善男子。<a id="a-2a"></a>是名菩萨摩诃萨入十种法行。<a id="a-2b"></a>能知如来应供正遍知真实身。<a id="a-2c"></a>又善男子。<a id="a-2d"></a>菩萨摩诃萨入十种法行。<a id="a-2e"></a>知如来为他因缘故成。<a id="a-2f"></a>何者为十。<a id="a-2g"></a>所谓以不放逸行为种子故而成善法果以智慧方便生故而无过失。<a id="a-2h"></a>以尸波罗蜜行为足故而能善去。<a id="a-2i"></a>以菩提心为命根故而不死灭。<a id="a-2j"></a>以舍摩他毗婆舍那为手故而能善巧作业。<a id="a-2k"></a>以信业果报为眼故而现见智慧。<a id="a-2l"></a>成就修行一切诸波罗蜜故而善住无上处。<a id="a-2m"></a>依四摄行住故而修行坚固。<a id="a-2n"></a>修空慧为首故而无所分别。<a id="a-2o"></a>修行不疲惓不惊不怖不畏故而不舍一切众生所作事业。<a id="a-2p"></a>善男子。<a id="a-2q"></a>是名菩萨入十种法行。<a id="a-2r"></a>能知诸佛如来应供正遍知为他因缘故成。</p>
  <p id="a2s">善男子。<a id="a-2t"></a>菩萨摩诃萨入十种法行。<a id="a-2u"></a>知诸佛如来应供正遍知真实常住。<a id="a-2v"></a>何者为十。<a id="a-2w"></a>所谓远离一切嗔恨过故不取我我所事。<a id="a-2x"></a>常为一切众生作善法依止故犹如良医。<a id="a-2y"></a>过去善愿满足故所得不退。<a id="a-2z"></a>依彼众生起大慈故善作诸业。<a id="a-30"></a>唯为他事起心故能利益一切众生。<a id="a-31"></a>舍自利益故代他受苦。<a id="a-32"></a>远离分别涅槃心故以世间涅槃为一味相。<a id="a-33"></a>不疲惓行故一切所作自然成就。<a id="a-34"></a>远离一切所求事故无骨肉身。<a id="a-35"></a>无障碍相故于一切处示现涅槃。<a id="a-36"></a>善男子。<a id="a-37"></a>是名菩萨入十种法行。<a id="a-38"></a>能知诸佛如来应供正遍知真实常住。</p>
  <p id="a39">善男子。<a id="a-3A"></a>菩萨摩诃萨入十种法行。<a id="a-3B"></a>知诸佛如来应供正遍知大般涅槃。<a id="a-3C"></a>何等为十。<a id="a-3D"></a>所谓毕竟离一切烦恼障智障故。<a id="a-3E"></a>遍知我空法空无我故。<a id="a-3F"></a>得具足转离意生法身故。<a id="a-3G"></a>于一切众生作佛事自然不休息得具足智故。<a id="a-3H"></a>得一切诸佛无差别法身故。<a id="a-3I"></a>远离世间涅槃二心故。<a id="a-3J"></a>清净一切法根本故。<a id="a-3K"></a>得修行一切法不生不灭智故。<a id="a-3L"></a>得真如法性实际平等智故。<a id="a-3M"></a>得一切法自性涅槃性平等智故。<a id="a-3N"></a>善男子。<a id="a-3O"></a>是名菩萨摩诃萨入十种法行。<a id="a-3P"></a>能知诸佛如来应供正遍知大般涅槃。<a id="a-3Q"></a>复次善男子。<a id="a-3R"></a>菩萨摩诃萨入十种法行。<a id="a-3S"></a>知诸佛如来应供正遍知得大般涅槃。<a id="a-3T"></a>何者为十。<a id="a-3U"></a>所谓一切烦恼求为根本因求而起。<a id="a-3V"></a>诸佛无有彼求则离烦恼。<a id="a-3W"></a>离烦恼故得大涅槃。<a id="a-3X"></a>以不求故名为如来不取一法。<a id="a-3Y"></a>不取者不行不住。<a id="a-3Z"></a>以不取故名得涅槃。<a id="a-3a"></a>云何如来不行不住。<a id="a-3b"></a>离彼二法法身不灭。<a id="a-3c"></a>不灭不生是故如来名得涅槃。<a id="a-3d"></a>云何如来不生不灭。<a id="a-3e"></a>彼佛如来无能说者。<a id="a-3f"></a>不可说故。<a id="a-3g"></a>是名如来得大涅槃。<a id="a-3h"></a>无我无众生唯是生灭法。<a id="a-3i"></a>离彼依止法。<a id="a-3j"></a>是故如来名得涅槃。<a id="a-3k"></a>一切烦恼随烦恼等唯是客尘。<a id="a-3l"></a>法性寂静不来不去。<a id="a-3m"></a>是故法性非客非主法性平等。<a id="a-3n"></a>是故如来得大涅槃。<a id="a-3o"></a>真如为实体。<a id="a-3p"></a>非真如法即是虚妄。<a id="a-3q"></a>实体即真如真如即如来。<a id="a-3r"></a>是故如来名得涅槃。<a id="a-3s"></a>实际不戏论余法即戏论。<a id="a-3t"></a>诸佛如来究竟实际。<a id="a-3u"></a>是故如来名得涅槃。<a id="a-3v"></a>不生为实。<a id="a-3w"></a>余生灭法即是颠倒虚诳妄语。<a id="a-3x"></a>佛不妄语离于虚妄真实为体。<a id="a-3y"></a>是故如来名得涅槃。<a id="a-3z"></a>不实法可作实法不可作。<a id="a-40"></a>如来即实法身身即无为。<a id="a-41"></a>是故如来名得涅槃。<a id="a-42"></a>善男子。<a id="a-43"></a>是名菩萨摩诃萨入十种法行。<a id="a-44"></a>能知诸佛如来应供正遍知大般涅槃。<a id="a-45"></a>复次善男子。<a id="a-46"></a>菩萨摩诃萨入十种法行。<a id="a-47"></a>知诸佛如来应供正遍知。<a id="a-48"></a>大般涅槃。<a id="a-49"></a>何者为十。<a id="a-4A"></a>所谓布施及布施果报无我无我所。<a id="a-4B"></a>如来善知布施及布施果报远离分别心无有颠倒。<a id="a-4C"></a>是故如来名得涅槃。<a id="a-4D"></a>持戒及持戒果报无我无我所。<a id="a-4E"></a>如来善知持戒及持戒果报。<a id="a-4F"></a>远离分别心无有颠倒。<a id="a-4G"></a>是故如来名得涅槃。<a id="a-4H"></a>忍辱及忍辱果报无我无我所。<a id="a-4I"></a>如来善知忍辱及忍辱果报。<a id="a-4J"></a>远离分别心无有颠倒。<a id="a-4K"></a>是故如来名得涅槃。<a id="a-4L"></a>精进及精进果报无我无我所。<a id="a-4M"></a>如来善知精进及精进果报。<a id="a-4N"></a>远离分别心无有颠倒。<a id="a-4O"></a>是故如来名得涅槃。<a id="a-4P"></a>禅定及禅定果报无我无我所。<a id="a-4Q"></a>如来善知禅定及禅定果报。<a id="a-4R"></a>远离分别心无有颠倒。<a id="a-4S"></a>是故如来名得涅槃。<a id="a-4T"></a>般若及般若果报无我无我所。<a id="a-4U"></a>如来善知般若及般若果报。<a id="a-4V"></a>远离分别心无有颠倒。<a id="a-4W"></a>是故如来。<a id="a-4X"></a>名得涅槃。<a id="a-4Y"></a>一切众生非众生。<a id="a-4Z"></a>一切法无我。<a id="a-4a"></a>如来远离一切颠倒相。<a id="a-4b"></a>远离一切颠倒法相。<a id="a-4c"></a>是故如来名得涅槃。<a id="a-4d"></a>有我相者则有所求。<a id="a-4e"></a>以有求故有烦恼染。<a id="a-4f"></a>离我相者无一切求。<a id="a-4g"></a>以无求故离烦恼染。<a id="a-4h"></a>以离烦恼染。<a id="a-4i"></a>是故如来名得涅槃。<a id="a-4j"></a>有为法可量无为法不可量。<a id="a-4k"></a>如来远离有为无为法故。<a id="a-4l"></a>唯有无为法身不可限量。<a id="a-4m"></a>是故如来名得涅槃。<a id="a-4n"></a>如来若离于空。<a id="a-4o"></a>不见众生亦不见法。<a id="a-4p"></a>空者即是法。<a id="a-4q"></a>法者即是法身。<a id="a-4r"></a>法身者即是如来。<a id="a-4s"></a>是故如来名得涅槃。<a id="a-4t"></a>善男子。<a id="a-4u"></a>是名菩萨摩诃萨入十种法行。<a id="a-4v"></a>能知诸佛如来应供正遍知大般涅槃。<a id="a-4w"></a>又善男子。<a id="a-4x"></a>菩萨摩诃萨入十种法行。<a id="a-4y"></a>知诸佛如来应供正遍知行。<a id="a-4z"></a>何者为十。<a id="a-50"></a>所谓法持为持善清净法故。<a id="a-51"></a>众生持为持自愿满足故。<a id="a-52"></a>自利利他无有二相以同事行故。<a id="a-53"></a>如清净摩尼无有分别以不分别法界清净故得安隐处。<a id="a-54"></a>灭除一切众苦刺故得无畏处。<a id="a-55"></a>永断一切烦恼怨故得无大众威德畏。<a id="a-56"></a>远离一切法中疑故降伏一切诸魔怨敌。<a id="a-57"></a>得一切众生平等心故能为无量百千万亿应化等身。<a id="a-58"></a>得善清净神通力故善巧示现一切色像无所障碍。<a id="a-59"></a>得如虚空善清净故。<a id="a-5A"></a>善男子。<a id="a-5B"></a>是名菩萨摩诃萨入十种法行。<a id="a-5C"></a>能知诸佛如来应供正遍知行。<a id="a-5D"></a>复次善男子。<a id="a-5E"></a>菩萨摩诃萨。<a id="a-5F"></a>入十种法行。<a id="a-5G"></a>知诸佛如来应供正遍知行。<a id="a-5H"></a>何者为十。<a id="a-5I"></a>所谓如来不起是心。<a id="a-5J"></a>世间之法多诸过失。<a id="a-5K"></a>涅槃寂静无量功德。<a id="a-5L"></a>如来于世间涅槃得平等心。<a id="a-5M"></a>不住世间不住涅槃。<a id="a-5N"></a>而不弃舍利益一切诸众生故。<a id="a-5O"></a>善男子。<a id="a-5P"></a>诸佛如来不起是心。<a id="a-5Q"></a>是诸众生颠倒智慧。<a id="a-5R"></a>种种烦恼随烦恼染。<a id="a-5S"></a>我能度脱如是众生。<a id="a-5T"></a>而诸如来依过去愿行。<a id="a-5U"></a>随诸众生根性信等。<a id="a-5V"></a>彼彼行中无所分别自然成故。<a id="a-5W"></a>善男子。<a id="a-5X"></a>诸佛如来不起是心。<a id="a-5Y"></a>我说如是修多罗。<a id="a-5Z"></a>如是祇夜。<a id="a-5a"></a>如是和伽罗那。<a id="a-5b"></a>如是伽陀。<a id="a-5c"></a>如是优陀那。<a id="a-5d"></a>如是尼陀那。<a id="a-5e"></a>如是伊谛越多伽。<a id="a-5f"></a>如是阇陀伽。<a id="a-5g"></a>如是毗佛略。<a id="a-5h"></a>善男子。<a id="a-5i"></a>诸佛如来不起是心。<a id="a-5j"></a>我说阿浮陀达摩。<a id="a-5k"></a>而诸如来无所分别。<a id="a-5l"></a>彼彼众生随所闻法自然成故。<a id="a-5m"></a>善男子。<a id="a-5n"></a>诸佛如来不起是心。<a id="a-5o"></a>我为乞食入某国土大小城邑及诸聚落。<a id="a-5p"></a>我至如是刹利婆罗门毗舍首陀国王王子大臣人民诸众生所。<a id="a-5q"></a>而诸如来智慧为首。<a id="a-5r"></a>身口意业自然成故。<a id="a-5s"></a>善男子。<a id="a-5t"></a>诸佛如来无有饥渴大小便利。<a id="a-5u"></a>身无羸损疲乏病苦。<a id="a-5v"></a>为众生故现行乞食。<a id="a-5w"></a>然诸众生谓如来食。<a id="a-5x"></a>而诸如来实不食也。<a id="a-5y"></a>示现教化诸众生事。<a id="a-5z"></a>于一切事无所分别自然成故。<a id="a-60"></a>善男子诸佛如来不起是心。<a id="a-61"></a>此诸众生下中上根。<a id="a-62"></a>我为此等下中上根诸众生类。<a id="a-63"></a>随顺宣说下中上法。<a id="a-64"></a>而诸如来无分别心。<a id="a-65"></a>所说之法自然而成。<a id="a-66"></a>不增不减随器受故。<a id="a-67"></a>善男子。<a id="a-68"></a>诸佛如来不起是心。<a id="a-69"></a>若诸众生不供养我不恭敬我毁骂于我。<a id="a-6A"></a>如是众生我不教化。<a id="a-6B"></a>复有众生供养恭敬尊重赞叹给侍于我。<a id="a-6C"></a>如是众生我应教化。<a id="a-6D"></a>而诸如来寂静三昧。<a id="a-6E"></a>慈悲普覆于彼众生。<a id="a-6F"></a>自然住于平等法故。<a id="a-6G"></a>善男子。<a id="a-6H"></a>如来无高心无下心无憍慢心。<a id="a-6I"></a>无爱心无贪心无嗔心无随贪心。<a id="a-6J"></a>无著心无碍心无障心无杂心。<a id="a-6K"></a>无烦恼心无随烦恼心。<a id="a-6L"></a>无嗔心无痴心。<a id="a-6M"></a>无随嗔心无随痴心。<a id="a-6N"></a>善男子。<a id="a-6O"></a>而诸如来。<a id="a-6P"></a>自然寂静寂静境界。<a id="a-6Q"></a>住于赞叹寂静境界故。<a id="a-6R"></a>善男子。<a id="a-6S"></a>如来无有一法不知不解不觉。<a id="a-6T"></a>于一切境界毕竟满足现前悉知。<a id="a-6U"></a>而诸如来见彼彼事彼彼众生所作诸业自然成故。<a id="a-6V"></a>善男子。<a id="a-6W"></a>如来见诸众生修行成就不以为喜。<a id="a-6X"></a>见诸众生不修行者亦不生忧。<a id="a-6Y"></a>而诸如来。<a id="a-6Z"></a>于修正行众生无障大慈常现在前。<a id="a-6a"></a>于邪行众生无障大悲常现在前。<a id="a-6b"></a>善男子。<a id="a-6c"></a>是名菩萨摩诃萨入十种法行。<a id="a-6d"></a>能知如来应供正遍知行。<a id="a-6e"></a>善男子。<a id="a-6f"></a>菩萨摩诃萨入十种法行。<a id="a-6g"></a>知诸佛如来应供正遍知譬喻相应。<a id="a-6h"></a>何者为十。<a id="a-6i"></a>善男子。<a id="a-6j"></a>譬如日出于上中下。<a id="a-6k"></a>诸众生等若信不信若恭敬不恭敬。<a id="a-6l"></a>平等出现平等普照。<a id="a-6m"></a>善男子。<a id="a-6n"></a>如来应供正遍知亦复如是。<a id="a-6o"></a>于上中下诸众生等。<a id="a-6p"></a>若信不信若恭敬不恭敬。<a id="a-6q"></a>平等出现平等智慧光明普照。<a id="a-6r"></a>善男子。<a id="a-6s"></a>譬如虚空于一切众生无有障碍。<a id="a-6t"></a>而彼虚空为诸烟云尘雾等事之所曀障。<a id="a-6u"></a>善男子。<a id="a-6v"></a>诸佛如来亦复如是。<a id="a-6w"></a>于一切众生无有障碍。<a id="a-6x"></a>而为烟云尘雾我见烦恼客尘所障不见如来。<a id="a-6y"></a>不受如来功德利益。<a id="a-6z"></a>善男子。<a id="a-70"></a>譬如树木虽有火性以无因缘而不现用。<a id="a-71"></a>善男子。<a id="a-72"></a>诸佛如来亦复如是。<a id="a-73"></a>虽有无量神力自在。<a id="a-74"></a>以诸众生远离精进信等因缘。<a id="a-75"></a>不出于世不作佛事。<a id="a-76"></a>善男子。<a id="a-77"></a>譬如种种熏色置一器中熏种种衣。<a id="a-78"></a>复以众杂染色置一器中染所熏衣。<a id="a-79"></a>随其所熏受色不同。<a id="a-7A"></a>而彼诸色不生分别差别之心。<a id="a-7B"></a>善男子。<a id="a-7C"></a>诸佛如来亦复如是。<a id="a-7D"></a>种种善根功德庄严。<a id="a-7E"></a>随诸众生信等熏异。<a id="a-7F"></a>见佛如来所受功德差别不同。<a id="a-7G"></a>而佛如来不生分别差别之想。<a id="a-7H"></a>善男子。<a id="a-7I"></a>譬如诸河流水盈满。<a id="a-7J"></a>若人赞毁悉皆顺流。<a id="a-7K"></a>若逆流者无有是处。<a id="a-7L"></a>善男子。<a id="a-7M"></a>诸佛如来亦复如是。<a id="a-7N"></a>若人赞毁悉皆常随智慧而行。<a id="a-7O"></a>若随憍慢无有是处。<a id="a-7P"></a>善男子。<a id="a-7Q"></a>譬如甘蔗若人割截若不割截不失甘味。<a id="a-7R"></a>善男子。<a id="a-7S"></a>诸佛如来亦复如是。<a id="a-7T"></a>若人亲近供养恭敬。<a id="a-7U"></a>及不亲近供养恭敬。<a id="a-7V"></a>终不舍于解脱甘味。<a id="a-7W"></a>善男子。<a id="a-7X"></a>譬如大地其性安固。<a id="a-7Y"></a>于诸众生无所分别。<a id="a-7Z"></a>有人欲得求其果实。<a id="a-7a"></a>若能耕种随时随时耘除草秽。<a id="a-7b"></a>彼人至时收获果实。<a id="a-7c"></a>若不耕种耘除草秽。<a id="a-7d"></a>是人终不得其果实。<a id="a-7e"></a>善男子。<a id="a-7f"></a>诸佛如来亦复如是。<a id="a-7g"></a>如彼大地寂然常住。<a id="a-7h"></a>于诸众生无所分别。<a id="a-7i"></a>若有众生求佛功德。<a id="a-7j"></a>能生信心供养恭敬。<a id="a-7k"></a>彼人成就功德果实。<a id="a-7l"></a>若不生信供养恭敬。<a id="a-7m"></a>则不能得功德果实。<a id="a-7n"></a>善男子。<a id="a-7o"></a>譬如有人若于栴檀龙恼等香。<a id="a-7p"></a>嗔谤毁骂然后涂身。<a id="a-7q"></a>而彼栴檀龙恼等香。<a id="a-7r"></a>终不为是而不出香。<a id="a-7s"></a>善男子。<a id="a-7t"></a>诸佛如来亦复如是。<a id="a-7u"></a>若人嗔谤毁骂而复亲近供养恭敬如说修行。<a id="a-7v"></a>然诸如来常与众生具足功德。<a id="a-7w"></a>善男子。<a id="a-7x"></a>譬如桥梁平坦王道。<a id="a-7y"></a>于诸众生上中下性。<a id="a-7z"></a>有往来者平等而住。<a id="a-80"></a>与无障碍游行之乐。<a id="a-81"></a>善男子。<a id="a-82"></a>诸佛如来亦复如是。<a id="a-83"></a>于诸众生上中下性。<a id="a-84"></a>有修行者平等而住无有高下。<a id="a-85"></a>与无障碍修行之乐。<a id="a-86"></a>善男子。<a id="a-87"></a>譬如雪山有药树王名曰善见。<a id="a-88"></a>彼药树王其有见者即得远离一切病苦。<a id="a-89"></a>善男子。<a id="a-8A"></a>诸佛如来亦复如是。<a id="a-8B"></a>众生见者远离一切烦恼病苦。<a id="a-8C"></a>善男子。<a id="a-8D"></a>是名菩萨摩诃萨入十种法行。<a id="a-8E"></a>能知诸佛如来应供正遍知譬喻相应。</p>
  <p id="a8F">善男子。<a id="a-8G"></a>菩萨摩诃萨入十种法行。<a id="a-8H"></a>能知诸佛。<a id="a-8I"></a>何者为十。<a id="a-8J"></a>所谓习气佛。<a id="a-8K"></a>果报佛。<a id="a-8L"></a>三昧佛。<a id="a-8M"></a>愿佛。<a id="a-8N"></a>心佛。<a id="a-8O"></a>实佛。<a id="a-8P"></a>同佛。<a id="a-8Q"></a>化佛。<a id="a-8R"></a>供养佛。<a id="a-8S"></a>形像佛。<a id="a-8T"></a>善男子。<a id="a-8U"></a>云何习气佛。<a id="a-8V"></a>习气佛者。<a id="a-8W"></a>诸波罗蜜所得果报。<a id="a-8X"></a>诸波罗蜜能成彼法。<a id="a-8Y"></a>彼依诸波罗蜜而生。<a id="a-8Z"></a>是名习气佛。<a id="a-8a"></a>善男子。<a id="a-8b"></a>云何果报佛。<a id="a-8c"></a>果报佛者。<a id="a-8d"></a>依彼习气果报佛所生。<a id="a-8e"></a>以彼果报成色身报佛。<a id="a-8f"></a>依众生住持依法力住持。<a id="a-8g"></a>是名果报佛。<a id="a-8h"></a>善男子。<a id="a-8i"></a>云何三昧佛。<a id="a-8j"></a>三昧佛者。<a id="a-8k"></a>随如来入何等三昧。<a id="a-8l"></a>以彼所入三昧之力。<a id="a-8m"></a>自然不复作心。<a id="a-8n"></a>能现百千万佛。<a id="a-8o"></a>依彼三昧住持力故而能示现。<a id="a-8p"></a>是名三昧佛。<a id="a-8q"></a>善男子。<a id="a-8r"></a>云何愿佛。<a id="a-8s"></a>愿佛者。<a id="a-8t"></a>诸菩萨等作如是愿。<a id="a-8u"></a>随何等何等众生。<a id="a-8v"></a>以何等因何等法。<a id="a-8w"></a>示现种种色身度彼众生。<a id="a-8x"></a>彼彼众生如是如是。<a id="a-8y"></a>示现形色状貌威仪去来。<a id="a-8z"></a>随彼众生应以佛身得度者。<a id="a-90"></a>而现佛身化彼众生。<a id="a-91"></a>是名愿佛。<a id="a-92"></a>善男子。<a id="a-93"></a>云何心佛。<a id="a-94"></a>心佛者。<a id="a-95"></a>诸菩萨等得心自在。<a id="a-96"></a>是诸菩萨依心自在。<a id="a-97"></a>于种种法随心成就。<a id="a-98"></a>此诸菩萨随彼众生。<a id="a-99"></a>应见佛身而可化者。<a id="a-9A"></a>即自在心即成佛身。<a id="a-9B"></a>是名心佛。<a id="a-9C"></a>又善男子。<a id="a-9D"></a>复有异义诸众生等。<a id="a-9E"></a>自心清净能见于佛。<a id="a-9F"></a>知佛信佛是名心佛。<a id="a-9G"></a>善男子。<a id="a-9H"></a>云何实佛。<a id="a-9I"></a>实佛者。<a id="a-9J"></a>远离一切诸烦恼染。<a id="a-9K"></a>不可思议无垢清净。<a id="a-9L"></a>种种形色三十二相八十种好大丈夫相毕竟成就。<a id="a-9M"></a>佛微妙色而可现见。<a id="a-9N"></a>是名实佛。<a id="a-9O"></a>善男子。<a id="a-9P"></a>云何同佛。<a id="a-9Q"></a>同佛者。<a id="a-9R"></a>与一切众生。<a id="a-9S"></a>共其资业受用饮食行住去来威仪进止。<a id="a-9T"></a>是名同佛。<a id="a-9U"></a>善男子。<a id="a-9V"></a>云何化佛。<a id="a-9W"></a>化佛者。<a id="a-9X"></a>诸佛如来及诸菩萨。<a id="a-9Y"></a>得示现一切色身三昧。<a id="a-9Z"></a>彼诸佛菩萨成就自在。<a id="a-9a"></a>大慈大悲皆能示现。<a id="a-9b"></a>化佛色身度诸众生。<a id="a-9c"></a>是名化佛。<a id="a-9d"></a>善男子。<a id="a-9e"></a>云何供养佛。<a id="a-9f"></a>供养佛者。<a id="a-9g"></a>有人若师若和上。<a id="a-9h"></a>如佛世尊。<a id="a-9i"></a>当如是见。<a id="a-9j"></a>彼人于师和上如佛世尊。<a id="a-9k"></a>应如是见供养供给。<a id="a-9l"></a>依彼受法满足佛法成就佛法。<a id="a-9m"></a>是名供养佛。<a id="a-9n"></a>善男子。<a id="a-9o"></a>云何形像佛。<a id="a-9p"></a>形像佛者。<a id="a-9q"></a>有人若他作佛像。<a id="a-9r"></a>若自作佛像。<a id="a-9s"></a>以一切供养恭敬等事。<a id="a-9t"></a>而供养恭敬尊重赞叹亲近给侍。<a id="a-9u"></a>此人如是依彼形像。<a id="a-9v"></a>满足佛法成就佛法。<a id="a-9w"></a>是名形像佛。<a id="a-9x"></a>善男子。<a id="a-9y"></a>是名菩萨摩诃萨入十种法行。<a id="a-9z"></a>能知十种佛。</p>
  <p id="aA0">善男子。<a id="a-A1"></a>菩萨摩诃萨入十种法行。<a id="a-A2"></a>知诸佛如来应供正遍知唯依言辞说法。<a id="a-A3"></a>何者为十。<a id="a-A4"></a>所谓说阴唯是言辞说界说入。<a id="a-A5"></a>说众生说业。<a id="a-A6"></a>说生说老说死。<a id="a-A7"></a>说死已更生。<a id="a-A8"></a>为离彼事故。<a id="a-A9"></a>说涅槃亦是言辞。<a id="a-AA"></a>善男子。<a id="a-AB"></a>云何说阴唯是言辞。<a id="a-AC"></a>善男子。<a id="a-AD"></a>第一义中无彼色阴。<a id="a-AE"></a>若第一义中有色阴者。<a id="a-AF"></a>舍彼色阴即是断灭。<a id="a-AG"></a>舍彼法者即是解脱。<a id="a-AH"></a>若如是者。<a id="a-AI"></a>第一义中则为有色及以解脱去住之处。<a id="a-AJ"></a>而义则不然。<a id="a-AK"></a>是故说色阴唯是言辞。<a id="a-AL"></a>善男子。<a id="a-AM"></a>受想行识亦复如是。<a id="a-AN"></a>善男子。<a id="a-AO"></a>第一义中无彼识阴。<a id="a-AP"></a>若第一义中有识阴者。<a id="a-AQ"></a>舍彼识法即是断灭。<a id="a-AR"></a>舍彼法者即是解脱。<a id="a-AS"></a>若如是者。<a id="a-AT"></a>第一义中则为有识及以解脱去住之处。<a id="a-AU"></a>而义则不然。<a id="a-AV"></a>是故说识唯是言辞。<a id="a-AW"></a>善男子。<a id="a-AX"></a>界入之义亦复如是。<a id="a-AY"></a>善男子。<a id="a-AZ"></a>云何说众生唯是言辞。<a id="a-Aa"></a>善男子。<a id="a-Ab"></a>唯是有为无有众生。<a id="a-Ac"></a>若众生实有者。<a id="a-Ad"></a>不应同阴尽灭。<a id="a-Ae"></a>若同阴尽灭应如虚空。<a id="a-Af"></a>若不尔者应同五阴。<a id="a-Ag"></a>俱是有为而义则不然。<a id="a-Ah"></a>是故说众生唯是言辞。<a id="a-Ai"></a>善男子。<a id="a-Aj"></a>云何说业唯是言辞。<a id="a-Ak"></a>善男子。<a id="a-Al"></a>作业者非有非无。<a id="a-Am"></a>若作业是有者。<a id="a-An"></a>作业之者无。<a id="a-Ao"></a>彼作者犹如虚空。<a id="a-Ap"></a>又如阴是有为。<a id="a-Aq"></a>作者亦复如是。<a id="a-Ar"></a>以是义故。<a id="a-As"></a>无彼作者亦无作业。<a id="a-At"></a>犹如虚空。<a id="a-Au"></a>云何得有作者。<a id="a-Av"></a>是故无有作业者。<a id="a-Aw"></a>离彼作者云何有业。<a id="a-Ax"></a>是故说业唯是言辞。<a id="a-Ay"></a>善男子。<a id="a-Az"></a>云何说生唯是言辞。<a id="a-B0"></a>善男子。<a id="a-B1"></a>第一义中无生。<a id="a-B2"></a>若第一义中有生者。<a id="a-B3"></a>生即是常。<a id="a-B4"></a>若如是者生则非生。<a id="a-B5"></a>又复生能生生者。<a id="a-B6"></a>生能恼者竟为是谁。<a id="a-B7"></a>是故说生唯是言辞。<a id="a-B8"></a>善男子。<a id="a-B9"></a>云何说老唯是言辞。<a id="a-BA"></a>善男子。<a id="a-BB"></a>第一义中无老。<a id="a-BC"></a>若第一义中有老老者。<a id="a-BD"></a>则无一人而有老者。<a id="a-BE"></a>又复若有老者。<a id="a-BF"></a>即是少时老。<a id="a-BG"></a>若少时老非老时老。<a id="a-BH"></a>以少者无老。<a id="a-BI"></a>是故少时无老。<a id="a-BJ"></a>若离于老云何名老。<a id="a-BK"></a>如是老不能老。<a id="a-BL"></a>若言老能老者。<a id="a-BM"></a>即是少时老。<a id="a-BN"></a>是故说老唯是言辞。<a id="a-BO"></a>善男子。<a id="a-BP"></a>说死唯是言辞。<a id="a-BQ"></a>善男子。<a id="a-BR"></a>第一义中无死。<a id="a-BS"></a>若第一义中有死者。<a id="a-BT"></a>即是死法可得。<a id="a-BU"></a>若可得者。<a id="a-BV"></a>唯应一人得。<a id="a-BW"></a>余不应死而更有死者。<a id="a-BX"></a>是故第一义中无有死法。<a id="a-BY"></a>又复死者无所从来去无所至。<a id="a-BZ"></a>而是死法体性空寂。<a id="a-Ba"></a>是故说死唯是言辞。<a id="a-Bb"></a>善男子。<a id="a-Bc"></a>云何说死已更生唯是言辞。<a id="a-Bd"></a>善男子。<a id="a-Be"></a>第一义中死更不生若第一义中死更生者。<a id="a-Bf"></a>死即是生生即是死。<a id="a-Bg"></a>若如是者死生即是一法。<a id="a-Bh"></a>又复应是二身。<a id="a-Bi"></a>一者能托生。<a id="a-Bj"></a>二者已受生。<a id="a-Bk"></a>若有受生者。<a id="a-Bl"></a>必有五阴受生。<a id="a-Bm"></a>何以故。<a id="a-Bn"></a>以离五阴无彼识生。<a id="a-Bo"></a>以依色受想行等法识心得生。<a id="a-Bp"></a>以依止诸阴识缘彼住。<a id="a-Bq"></a>若离依止则彼识心一念不住。<a id="a-Br"></a>如彼法住如是受生如种生芽。<a id="a-Bs"></a>是故说死已更生唯是言辞。<a id="a-Bt"></a>善男子。<a id="a-Bu"></a>云何为离彼事说般涅槃唯是言辞。<a id="a-Bv"></a>善男子。<a id="a-Bw"></a>第一义中无彼涅槃。<a id="a-Bx"></a>涅槃者知世间寂灭名为涅槃。<a id="a-By"></a>而非即世间名为涅槃。<a id="a-Bz"></a>亦不离世间而有涅槃。<a id="a-C0"></a>世间者如梦如幻。<a id="a-C1"></a>非有非无亦非有无。<a id="a-C2"></a>而是有法。<a id="a-C3"></a>如是非有非无亦非有无如是名生。<a id="a-C4"></a>如是非有非无亦非有无如是名灭。<a id="a-C5"></a>而寂灭一切世间相名为涅槃。<a id="a-C6"></a>如是想如阳焰受如泡沫。<a id="a-C7"></a>如彼阳焰泡沫生灭不实。<a id="a-C8"></a>世间涅槃亦复如是。<a id="a-C9"></a>是故说世间涅槃唯是言辞。<a id="a-CA"></a>善男子。<a id="a-CB"></a>是名菩萨摩诃萨入十种法行。<a id="a-CC"></a>能知诸佛如来应供正遍知唯依言辞说法。</p>
  <p id="aCD">善男子。<a id="a-CE"></a>菩萨摩诃萨入十种法行。<a id="a-CF"></a>善能知空义。<a id="a-CG"></a>何等为十。<a id="a-CH"></a>所谓知无我空无众生。<a id="a-CI"></a>无命无寿者。<a id="a-CJ"></a>无造者。<a id="a-CK"></a>无生无灭。<a id="a-CL"></a>无作无教者。<a id="a-CM"></a>无增上者。<a id="a-CN"></a>善男子。<a id="a-CO"></a>云何菩萨摩诃萨知无我空。<a id="a-CP"></a>善男子。<a id="a-CQ"></a>空者非有非无。<a id="a-CR"></a>善男子。<a id="a-CS"></a>若空是有者。<a id="a-CT"></a>空即有为。<a id="a-CU"></a>如其实有应即是常。<a id="a-CV"></a>善男子。<a id="a-CW"></a>若空非无者。<a id="a-CX"></a>空即非空。<a id="a-CY"></a>是故彼空非有非无。<a id="a-CZ"></a>如是名为知无我空。<a id="a-Ca"></a>善男子。<a id="a-Cb"></a>云何知无众生空。<a id="a-Cc"></a>善男子。<a id="a-Cd"></a>众生非空非不空。<a id="a-Ce"></a>若众生空者。<a id="a-Cf"></a>杀生之业应无有罪。<a id="a-Cg"></a>若众生不空者。<a id="a-Ch"></a>即应是常。<a id="a-Ci"></a>是故如来说众生非常非不常。<a id="a-Cj"></a>非有为非不有为。<a id="a-Ck"></a>如是名为知众生空。<a id="a-Cl"></a>善男子。<a id="a-Cm"></a>云何知无命空。<a id="a-Cn"></a>善男子。<a id="a-Co"></a>空者不生不死。<a id="a-Cp"></a>何以故。<a id="a-Cq"></a>善男子。<a id="a-Cr"></a>眼空离我我所。<a id="a-Cs"></a>云何眼空离我我所。<a id="a-Ct"></a>彼法不生不灭故。<a id="a-Cu"></a>如是耳鼻舌身空离我我所。<a id="a-Cv"></a>云何耳鼻等空离我我所。<a id="a-Cw"></a>彼法不生不灭故。<a id="a-Cx"></a>如是名为知无命空。</p>
  <p id="aCy">善男子。<a id="a-Cz"></a>云何知无寿者空。<a id="a-D0"></a>善男子。<a id="a-D1"></a>空者不名寿者之数。<a id="a-D2"></a>彼阴界入皆悉是空。<a id="a-D3"></a>依彼阴界入等而有假名寿者。<a id="a-D4"></a>以假名故彼有无相不可得说。<a id="a-D5"></a>如是名为知无寿者空。<a id="a-D6"></a>善男子。<a id="a-D7"></a>云何菩萨知无造者空。<a id="a-D8"></a>善男子。<a id="a-D9"></a>若离于空。<a id="a-DA"></a>无有一法名为造者。<a id="a-DB"></a>又若空能有造者。<a id="a-DC"></a>无有是处。<a id="a-DD"></a>如是名为知无造者空。<a id="a-DE"></a>善男子。<a id="a-DF"></a>云何知不生空。<a id="a-DG"></a>善男子。<a id="a-DH"></a>空法不生。<a id="a-DI"></a>若空可生即非是空。<a id="a-DJ"></a>如是空即非空。<a id="a-DK"></a>若本无空则无空法。<a id="a-DL"></a>又空始生者此即非空。<a id="a-DM"></a>如是名为知无生空。<a id="a-DN"></a>善男子。<a id="a-DO"></a>云何知无灭空。<a id="a-DP"></a>若法生者则有其灭。<a id="a-DQ"></a>空法不生云何有灭。<a id="a-DR"></a>如是名为知无灭空。<a id="a-DS"></a>善男子。<a id="a-DT"></a>云何知无作空。<a id="a-DU"></a>善男子。<a id="a-DV"></a>空非他作亦非自作。<a id="a-DW"></a>阴界入等皆悉是空。<a id="a-DX"></a>依阴界入而有空法。<a id="a-DY"></a>如是名为知无作空。<a id="a-DZ"></a>善男子。<a id="a-Da"></a>云何知无教者空。<a id="a-Db"></a>善男子。<a id="a-Dc"></a>无有一人教于空者。<a id="a-Dd"></a>造作如是种种等事。<a id="a-De"></a>如是名为知无教者空。<a id="a-Df"></a>善男子。<a id="a-Dg"></a>云何知无增上者空。<a id="a-Dh"></a>善男子。<a id="a-Di"></a>空无境界离于境界。<a id="a-Dj"></a>远离心意意识。<a id="a-Dk"></a>如是名为知无增上者空。<a id="a-Dl"></a>善男子。<a id="a-Dm"></a>是名菩萨摩诃萨入十种法行。<a id="a-Dn"></a>善能知空义。<a id="a-Do"></a>善男子。<a id="a-Dp"></a>菩萨摩诃萨入十种法行。<a id="a-Dq"></a>能知空所对法。<a id="a-Dr"></a>何等为十。<a id="a-Ds"></a>所谓无明法爱法业法识法取法见法疑法邪取法慢法掉法。<a id="a-Dt"></a>善男子。<a id="a-Du"></a>是名十种空所对法。<a id="a-Dv"></a>善男子。<a id="a-Dw"></a>无明有二种能四种因。<a id="a-Dx"></a>何者二能。<a id="a-Dy"></a>一者烦恼障。<a id="a-Dz"></a>二者是智障。<a id="a-E0"></a>何者是四因。<a id="a-E1"></a>所谓。<a id="a-E2"></a>贪欲界因。<a id="a-E3"></a>贪色界因。<a id="a-E4"></a>贪无色界因。<a id="a-E5"></a>贪无有因。<a id="a-E6"></a>善男子。<a id="a-E7"></a>爱有二种因四种求。<a id="a-E8"></a>何者二种因。<a id="a-E9"></a>一者有支根本。<a id="a-EA"></a>二者资生根本。<a id="a-EB"></a>何者是四种求。<a id="a-EC"></a>一者欲爱。<a id="a-ED"></a>二者色爱。<a id="a-EE"></a>三者无色爱。<a id="a-EF"></a>四者无有爱。<a id="a-EG"></a>善男子。<a id="a-EH"></a>业有一种起因三种相三种果报。<a id="a-EI"></a>善男子。<a id="a-EJ"></a>何者一种起因。<a id="a-EK"></a>所谓为心。<a id="a-EL"></a>何者三种相。<a id="a-EM"></a>所谓身口意业。<a id="a-EN"></a>善男子。<a id="a-EO"></a>何者三种果报。<a id="a-EP"></a>所谓黑黑果报。<a id="a-EQ"></a>白白果报。<a id="a-ER"></a>黑白黑白果报。<a id="a-ES"></a>善男子。<a id="a-ET"></a>何者是识。<a id="a-EU"></a>所谓六种。<a id="a-EV"></a>眼耳鼻舌身意等识。<a id="a-EW"></a>是名六种识。<a id="a-EX"></a>此识复有三种。<a id="a-EY"></a>何者是三。<a id="a-EZ"></a>一颠倒念。<a id="a-Ea"></a>二不颠倒念。<a id="a-Eb"></a>三者无念。<a id="a-Ec"></a>善男子。<a id="a-Ed"></a>何者是颠倒念。<a id="a-Ee"></a>所谓念欲界。<a id="a-Ef"></a>念色界。<a id="a-Eg"></a>念无色界。<a id="a-Eh"></a>何者是不颠倒念。<a id="a-Ei"></a>谓念小乘涅槃。<a id="a-Ej"></a>何者是无念。<a id="a-Ek"></a>所谓离彼二念名为无念。<a id="a-El"></a>云何离彼二念。<a id="a-Em"></a>谓念无上诸佛法故。<a id="a-En"></a>善男子。<a id="a-Eo"></a>取因有四种。<a id="a-Ep"></a>所谓欲取。<a id="a-Eq"></a>见取。<a id="a-Er"></a>戒取。<a id="a-Es"></a>我取。<a id="a-Et"></a>善男子。<a id="a-Eu"></a>何者是见取。<a id="a-Ev"></a>见取有二种。<a id="a-Ew"></a>所谓邪智见智。<a id="a-Ex"></a>邪智者。<a id="a-Ey"></a>谓邪见智故。<a id="a-Ez"></a>见智者。<a id="a-F0"></a>谓阿罗汉妄见涅槃妄求涅槃。<a id="a-F1"></a>是名见智。<a id="a-F2"></a>如是见智诸佛所诃。<a id="a-F3"></a>善男子。<a id="a-F4"></a>何者是疑。<a id="a-F5"></a>疑有二种。<a id="a-F6"></a>一者障于大乘。<a id="a-F7"></a>二者障于正位。<a id="a-F8"></a>善男子。<a id="a-F9"></a>云何名为障大乘疑。<a id="a-FA"></a>谓声闻等其心狭劣。<a id="a-FB"></a>悕求速证小乘菩提。<a id="a-FC"></a>何以故。<a id="a-FD"></a>彼作是念。<a id="a-FE"></a>佛道长远无量诸行难可得成。<a id="a-FF"></a>是故我当求声闻乘速离诸苦。<a id="a-FG"></a>以是义故退于大乘。<a id="a-FH"></a>是名障大乘疑。<a id="a-FI"></a>何者障正位疑。<a id="a-FJ"></a>以彼疑故不证正位。<a id="a-FK"></a>不得菩萨大乘智地。<a id="a-FL"></a>是名障正位疑。<a id="a-FM"></a>善男子。<a id="a-FN"></a>何者是邪取。<a id="a-FO"></a>邪取者。<a id="a-FP"></a>所谓檀等诸行求有果报。<a id="a-FQ"></a>起如是心。<a id="a-FR"></a>我修如是布施持戒等行。<a id="a-FS"></a>取彼天人胜乐果报。<a id="a-FT"></a>如是等一切邪求。<a id="a-FU"></a>是名邪取。<a id="a-FV"></a>善男子。<a id="a-FW"></a>何者是慢。<a id="a-FX"></a>起高下心名之为慢。<a id="a-FY"></a>彼下于我我高于彼。<a id="a-FZ"></a>如是高下胜负等心。<a id="a-Fa"></a>是名为慢。<a id="a-Fb"></a>善男子。<a id="a-Fc"></a>何者是掉。<a id="a-Fd"></a>掉有二种。<a id="a-Fe"></a>一者能生烦恼。<a id="a-Ff"></a>二者动乱生烦恼者。<a id="a-Fg"></a>妄想分别见色为净。<a id="a-Fh"></a>以是因缘身口意业皆悉颠倒。<a id="a-Fi"></a>是故为诸圣人所诃。<a id="a-Fj"></a>何者是动乱。<a id="a-Fk"></a>动乱者。<a id="a-Fl"></a>彼于出世道中。<a id="a-Fm"></a>其心不住故。<a id="a-Fn"></a>是名为掉。<a id="a-Fo"></a>善男子。<a id="a-Fp"></a>是名菩萨摩诃萨入十种法行。<a id="a-Fq"></a>能知空所对法。<a id="a-Fr"></a>善男子。<a id="a-Fs"></a>菩萨摩诃萨。<a id="a-Ft"></a>入十种法行。<a id="a-Fu"></a>知能说空者。<a id="a-Fv"></a>何等为十。<a id="a-Fw"></a>所谓不破坏者。<a id="a-Fx"></a>不扰动者。<a id="a-Fy"></a>不贪不厌者。<a id="a-Fz"></a>不修行非不修行者。<a id="a-G0"></a>不诤不竞者。<a id="a-G1"></a>不增不减者。<a id="a-G2"></a>闻说一切有为诸行自性寂灭能忍辱者。<a id="a-G3"></a>闻诸凡夫不生一法诸佛如来不灭一法不惊不怖者。<a id="a-G4"></a>闻世间性涅槃性是二平等不生疑者。<a id="a-G5"></a>闻诸佛如来常乐妙身无尽法身正信正入者。<a id="a-G6"></a>善男子。<a id="a-G7"></a>云何名不破坏能说空者。<a id="a-G8"></a>善男子。<a id="a-G9"></a>能说空者。<a id="a-GA"></a>世间之法所不能坏。<a id="a-GB"></a>何以故。<a id="a-GC"></a>心不依止世八法故。<a id="a-GD"></a>何者为八。<a id="a-GE"></a>而不依止于利衰等事。<a id="a-GF"></a>不生忧喜称讥之音。<a id="a-GG"></a>而无欣戚毁誉二法。<a id="a-GH"></a>心不高下。<a id="a-GI"></a>于诸苦乐不贪不厌。<a id="a-GJ"></a>如是世法不能破坏。<a id="a-GK"></a>是故名为不破坏能说空者。<a id="a-GL"></a>善男子。<a id="a-GM"></a>是名菩萨不破坏能说空者。<a id="a-GN"></a>善男子。<a id="a-GO"></a>云何知不扰动能说空者。<a id="a-GP"></a>善男子。<a id="a-GQ"></a>能说空者。<a id="a-GR"></a>不取于法不舍于法。<a id="a-GS"></a>于何等法而不取舍。<a id="a-GT"></a>即知是法空。<a id="a-GU"></a>即见是法空。<a id="a-GV"></a>若能如是不取不舍。<a id="a-GW"></a>名为心不扰动能说空者。<a id="a-GX"></a>善男子。<a id="a-GY"></a>云何名不贪不厌能说空者。<a id="a-GZ"></a>善男子。<a id="a-Ga"></a>能说空者。<a id="a-Gb"></a>无法可贪无法可厌。<a id="a-Gc"></a>于何等法而不贪厌。<a id="a-Gd"></a>即知是法空。<a id="a-Ge"></a>即见是法空。<a id="a-Gf"></a>若于诸法生贪厌者。<a id="a-Gg"></a>如是菩萨。<a id="a-Gh"></a>不名知空不名见空。<a id="a-Gi"></a>若能于法心无贪厌。<a id="a-Gj"></a>名不贪不厌能说空者。<a id="a-Gk"></a>善男子。<a id="a-Gl"></a>云何名不修行非不修行能说空者。<a id="a-Gm"></a>善男子。<a id="a-Gn"></a>能说空者。<a id="a-Go"></a>不修行法非不修行法。<a id="a-Gp"></a>能说空者。<a id="a-Gq"></a>于何等法不修行非不修行。<a id="a-Gr"></a>即知是法空。<a id="a-Gs"></a>即见是法空。<a id="a-Gt"></a>非不修行助菩提法。<a id="a-Gu"></a>若能如是知空见空。<a id="a-Gv"></a>是名菩萨不修行非不修行能说空者。<a id="a-Gw"></a>善男子。<a id="a-Gx"></a>云何不诤不竞能说空者。<a id="a-Gy"></a>善男子。<a id="a-Gz"></a>其说空者。<a id="a-H0"></a>若与众生有所诤竞。<a id="a-H1"></a>则不知空不见于空以是菩萨。<a id="a-H2"></a>于诤竞者知见空故无所诤竞。<a id="a-H3"></a>如是名为不诤不竞能说空者。<a id="a-H4"></a>善男子。<a id="a-H5"></a>云何知不增不减能说空者。<a id="a-H6"></a>善男子。<a id="a-H7"></a>能说空者。<a id="a-H8"></a>不知一法增不知一法减。<a id="a-H9"></a>不见一法增不见一法减。<a id="a-HA"></a>若于诸法见增减者。<a id="a-HB"></a>如是菩萨则不知空不见于空。<a id="a-HC"></a>若能知空见空。<a id="a-HD"></a>即于诸法不见增减。<a id="a-HE"></a>是名不增不减能说空者。<a id="a-HF"></a>善男子。<a id="a-HG"></a>云何闻说一切有为诸行自性寂灭其心安忍能说空者。<a id="a-HH"></a>善男子。<a id="a-HI"></a>能说空者。<a id="a-HJ"></a>不见一法生不见一法灭。<a id="a-HK"></a>是名闻说一切有为诸行自性寂灭其心安忍能说空者。<a id="a-HL"></a>善男子。<a id="a-HM"></a>云何闻诸凡夫不生一法诸佛如来不灭一法不惊不怖能说空者。<a id="a-HN"></a>善男子。<a id="a-HO"></a>能说空者不生是心。<a id="a-HP"></a>此是凡夫此是诸佛。<a id="a-HQ"></a>知佛如来及诸凡夫其相平等。<a id="a-HR"></a>若见凡法是下佛法为胜。<a id="a-HS"></a>如是菩萨不知见空。<a id="a-HT"></a>若闻凡夫不生一法即是凡夫空。<a id="a-HU"></a>若闻诸佛不灭一法即诸佛空。<a id="a-HV"></a>如是闻说凡夫不生一法诸佛如来不灭一法不惊不怖是名不见一法生不见一法灭能说空者。<a id="a-HW"></a>善男子。<a id="a-HX"></a>云何知世间性涅槃性是二平等不生于疑知能说空者。<a id="a-HY"></a>善男子。<a id="a-HZ"></a>若见离世间性有涅槃性。<a id="a-Ha"></a>如是菩萨不知见空。<a id="a-Hb"></a>若见世间真如性涅槃真如性。<a id="a-Hc"></a>此二法性唯是一相。<a id="a-Hd"></a>所谓无为之性。<a id="a-He"></a>若见世间真如性涅槃真如性其相平等无有高下。<a id="a-Hf"></a>不生于疑不惊不怖。<a id="a-Hg"></a>是名知世间性涅槃性二法平等能说空者。<a id="a-Hh"></a>善男子。<a id="a-Hi"></a>云何闻说诸佛如来常乐妙身无尽法身正信正入能说空者。<a id="a-Hj"></a>善男子。<a id="a-Hk"></a>若生是心。<a id="a-Hl"></a>诸佛如来是尽灭身。<a id="a-Hm"></a>如是菩萨不知见空。<a id="a-Hn"></a>何以故。<a id="a-Ho"></a>诸佛如来身是真如空身。<a id="a-Hp"></a>非客尘烦恼随烦恼身。<a id="a-Hq"></a>如是名为闻说如来常乐妙身无尽法身能说空者。<a id="a-Hr"></a>善男子。<a id="a-Hs"></a>是名菩萨知闻说诸佛如来常乐妙身无尽法身正信正入能说空者。<a id="a-Ht"></a>善男子。<a id="a-Hu"></a>是名菩萨摩诃萨入十种法行知能说空者。</p>
 </body>
</html>