<!doctype html>
<html id="z3IBU6RWV" data-ver="947">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">广大宝楼阁善住秘密陀罗尼经卷上</h1>
  <h2 id="a2">序品第一</h2>
  <p id="a3">如是我闻。<a id="a-4"></a>一时佛在王舍大城。<a id="a-5"></a>于初会时降伏拘胝魔军。<a id="a-6"></a>及调伏一切外道。<a id="a-7"></a>舍离生死度诸瀑流。<a id="a-8"></a>是时那由他百千殑伽罗频婆罗魔军遍世界。<a id="a-9"></a>于时世尊以佛神力。<a id="a-A"></a>变此大地尽成金刚。<a id="a-B"></a>令赡部洲有情之类不闻恐怖。<a id="a-C"></a>时彼魔军雨诸兵仗。<a id="a-D"></a>皆变为华。<a id="a-E"></a>于王舍城四衢道中。<a id="a-F"></a>自然从地涌出莲华。<a id="a-G"></a>其华千叶七宝庄严。<a id="a-H"></a>黄金为台琉璃为茎高至梵天。<a id="a-I"></a>出种种光明普遍十方。<a id="a-J"></a>于其华中自然出声。<a id="a-K"></a>说陀罗尼名为善觉。<a id="a-L"></a>咒曰。</p>
  <p id="aM">南谟十方如来(一)唵摩尼(二)拔阇梨(三)哩哆耶(四)跋阇梨(五)摩啰赛儞(六)微陀啰波儞(七)贺那贺那(八)跋阇逻揭鞞(九)多罗婆耶多罗婆耶(十)萨缚(上声下同)摩啰(十一)波(上呼)缚那儞(十二)吽(呼憾反下同)萨埵啰萨埵啰(十三)佛驮梅以谛戾(十四)萨缚呾他伽多(十五)跋阇啰迦嚧波(十六)地瑟耻柢(十七)萨婆奉(十八)</p>
  <p id="aN">时彼莲华中。<a id="a-O"></a>既说咒已复出妙声。<a id="a-P"></a>其声遍三千大千世界言。<a id="a-Q"></a>善哉释迦牟尼如来。<a id="a-R"></a>已度生死大海。<a id="a-S"></a>殄灭魔军离烦恼尘。<a id="a-T"></a>破无明[穀-禾+卵]然大法炬。<a id="a-U"></a>由此陀罗尼威德力故。<a id="a-V"></a>令此大地变成金刚降伏魔军。</p>
  <p id="aW">尔时金刚密迹菩萨。<a id="a-X"></a>欢喜踊跃身毛竦竖。<a id="a-Y"></a>顶礼佛足白佛言。<a id="a-Z"></a>世尊今此明咒从何佛所最初而至。<a id="a-a"></a>我从昔来未曾闻见。<a id="a-b"></a>尔时佛告金刚密迹菩萨。<a id="a-c"></a>有陀罗尼名广大宝楼阁善住秘密。<a id="a-d"></a>由彼威力能令此界三千大千国土变为金刚。<a id="a-e"></a>一切魔军所有兵仗皆成莲华。<a id="a-f"></a>由彼陀罗尼威神力故降诸魔众。<a id="a-g"></a>四衢道中涌出莲华。<a id="a-h"></a>若不因彼陀罗尼威德力者不成正觉。<a id="a-i"></a>不能降伏拘胝魔众。<a id="a-j"></a>不能枯竭烦恼大海然大法炬。<a id="a-k"></a>我于无量拘胝百千劫来。<a id="a-l"></a>虽行难行苦行。<a id="a-m"></a>犹故不能成菩提果。<a id="a-n"></a>尔时闻彼陀罗尼故方成正觉。<a id="a-o"></a>彼陀罗尼有大威力有大殊胜是真实法。<a id="a-p"></a>于诸如来成就法身。<a id="a-q"></a>能称彼咒名字。<a id="a-r"></a>则为已称十方诸佛如来名号。<a id="a-s"></a>若能读诵受持。<a id="a-t"></a>则为供养礼拜十方诸佛如来。</p>
  <p id="au">尔时执金刚手菩萨摩诃萨。<a id="a-v"></a>以种种花种种香涂香粖香供养于佛。<a id="a-w"></a>既供养已右绕三匝。<a id="a-x"></a>顶礼佛足而白佛言。<a id="a-y"></a>世尊此陀罗尼有大威力有大殊胜。<a id="a-z"></a>唯愿世尊普为世界一切有情。<a id="a-10"></a>不应以下劣法有所饶益。<a id="a-11"></a>应以胜法而利益之。<a id="a-12"></a>何以故此陀罗尼如佛真身故。</p>
  <p id="a13">尔时世尊告执金刚菩萨言。<a id="a-14"></a>众生下劣不勤精进。<a id="a-15"></a>多诸惑乱愚痴闇钝。<a id="a-16"></a>耽着诸欲不信正法。<a id="a-17"></a>不敬父不敬母。<a id="a-18"></a>不敬沙门不敬婆罗门不敬尊者。<a id="a-19"></a>由此不能得是陀罗尼。<a id="a-1A"></a>薄福少德智慧狭劣。<a id="a-1B"></a>如此众生不能得闻。<a id="a-1C"></a>不能受持不能生敬。<a id="a-1D"></a>此陀罗尼。<a id="a-1E"></a>能灭一切罪。<a id="a-1F"></a>是诸如来秘密之藏。</p>
  <p id="a1G">尔时世尊告执金刚手大药叉将曰。<a id="a-1H"></a>善男子我今欲往东方过无量恒河沙数拘胝那庾他佛世界。<a id="a-1I"></a>彼有世界名宝灯。<a id="a-1J"></a>有一大城七宝严饰。<a id="a-1K"></a>其城四面广一由旬。<a id="a-1L"></a>多诸人众安隐丰乐。<a id="a-1M"></a>彼诸男子及诸女人童子童女。<a id="a-1N"></a>一切璎珞而以严饰。<a id="a-1O"></a>上妙宝冠自然而现。<a id="a-1P"></a>容貌端严有大威力。<a id="a-1Q"></a>精进成就智慧通达。<a id="a-1R"></a>城中有王名曰妙宝。<a id="a-1S"></a>有八十拘胝大臣辅佐围绕。<a id="a-1T"></a>王大夫人名光明宝。<a id="a-1U"></a>有二十万宫人。<a id="a-1V"></a>皆如天女前后供侍。<a id="a-1W"></a>彼世界中所生华果。<a id="a-1X"></a>及诸香树皆是七宝。<a id="a-1Y"></a>水生诸华皆是杂宝陆生诸华皆是黄金。<a id="a-1Z"></a>国人寿命八十万拘胝岁。<a id="a-1a"></a>成就十善于佛法僧发大清信。<a id="a-1b"></a>彼王善法化世利益众生。<a id="a-1c"></a>彼世界中有佛。<a id="a-1d"></a>名妙种种色宝善住清净如来应正等觉。<a id="a-1e"></a>于彼世界广作佛事。<a id="a-1f"></a>与无量菩萨摩诃萨众及无量拘胝仙人前后围绕。<a id="a-1g"></a>彼之如来身紫金色。<a id="a-1h"></a>具三十二相八十随形好。<a id="a-1i"></a>圆光一寻其明赫耀。<a id="a-1j"></a>诸菩萨身皆紫金色。<a id="a-1k"></a>相好端严辩才无碍坐宝华台。<a id="a-1l"></a>常念广大宝楼阁善住秘密陀罗尼名。<a id="a-1m"></a>由彼陀罗尼威神力故。<a id="a-1n"></a>成就如是殊胜功德。<a id="a-1o"></a>彼佛世尊为诸众生。<a id="a-1p"></a>演说此陀罗尼法。<a id="a-1q"></a>彼诸众生由闻此陀罗尼故。<a id="a-1r"></a>常获安乐。<a id="a-1s"></a>离诸地狱饿鬼畜生阿素罗道。<a id="a-1t"></a>诸恶趣门悉皆关闭开净天路。<a id="a-1u"></a>彼诸众生皆发阿耨多罗三藐三菩提心。<a id="a-1v"></a>住大慈悲无诸怨敌如水乳合。<a id="a-1w"></a>彼佛世尊往昔久远行菩萨道时。<a id="a-1x"></a>修此陀罗尼法作如是愿。<a id="a-1y"></a>愿一切有情生我国者。<a id="a-1z"></a>悉皆决定得不退转无上正觉。<a id="a-20"></a>若有众生闻此陀罗尼。<a id="a-21"></a>受持读诵精勤修习。<a id="a-22"></a>忆念不舍乃至闻名。<a id="a-23"></a>或复手触或着身上或眼视见。<a id="a-24"></a>或书帛素或书墙壁。<a id="a-25"></a>一切众生若有见者。<a id="a-26"></a>五逆四重诽谤正法。<a id="a-27"></a>诽谤圣人屠儿魁脍。<a id="a-28"></a>盲者聋者瞎者瘘者。<a id="a-29"></a>哑者癞者痈者贫穷下劣。<a id="a-2A"></a>不定业者魔网缚者。<a id="a-2B"></a>堕邪见者毗那夜迦触者。<a id="a-2C"></a>恶星害者七耀害者。<a id="a-2D"></a>彼等诸人闻此陀罗尼名。<a id="a-2E"></a>决定证得无上正觉。<a id="a-2F"></a>或复受畜生身者。<a id="a-2G"></a>鹿鸟蚊虻飞蛾蝼蚁。<a id="a-2H"></a>胎生化生湿生种种虫等。<a id="a-2I"></a>彼诸众生闻此陀罗尼名者。<a id="a-2J"></a>必当决定证得阿耨多罗三藐三菩提无诸疑惑。</p>
  <p id="a2K">尔时世尊说是语已。<a id="a-2L"></a>一切大众皆大欢喜身毛耸竖。<a id="a-2M"></a>是时天雨波头摩华俱牟头华。<a id="a-2N"></a>芬陀利华漫陀罗华。<a id="a-2O"></a>于虚空中有诸种种微妙天乐自然鼓作。<a id="a-2P"></a>时会大众各各皆见身有光明。<a id="a-2Q"></a>于如来前自然涌出七宝妙幢。<a id="a-2R"></a>端严丽好人所喜见。<a id="a-2S"></a>幢有四柱四门及四阶道光明赫奕。<a id="a-2T"></a>幢四面上各有大宝。<a id="a-2U"></a>其光如日普耀世界。<a id="a-2V"></a>复有无量宝珠缀于罗网。<a id="a-2W"></a>无量宝铎而悬其上。<a id="a-2X"></a>鲜杂缯彩以为旛幔。<a id="a-2Y"></a>多诸妙华间错严饰。<a id="a-2Z"></a>是时大地六种震动。<a id="a-2a"></a>所谓动摇吼震踊没之相。<a id="a-2b"></a>诸天宫殿皆蒙光明。<a id="a-2c"></a>光所到处皆悉觉悟。<a id="a-2d"></a>四天王天明仙天等亦复如是。<a id="a-2e"></a>一切魔宫忽然光明皆大怖惧。<a id="a-2f"></a>诸毗那夜迦恐慑驰走。<a id="a-2g"></a>越出界外求哀恃怙。</p>
  <p id="a2h">尔时世尊于两肩间现大白毫。<a id="a-2i"></a>其光普遍一切世界一切佛土。<a id="a-2j"></a>彼诸如来睹此光者。<a id="a-2k"></a>即便领悟说陀罗尼意。<a id="a-2l"></a>光既至已渐自收卷。<a id="a-2m"></a>于释迦如来顶上绕旋如没。<a id="a-2n"></a>十方一切诸如来等。<a id="a-2o"></a>咸皆同声赞叹释迦牟尼如来言。<a id="a-2p"></a>善哉释迦牟尼如来。<a id="a-2q"></a>汝今应往宝灯世界妙种种色宝善住清净如来所。<a id="a-2r"></a>赡仰亲近及广宣说大宝楼阁善住秘密陀罗尼法。<a id="a-2s"></a>何以故此陀罗尼有大威力有大殊胜。<a id="a-2t"></a>一切过去诸如来等共护念故。<a id="a-2u"></a>若人得闻此陀罗尼名字及手触者。<a id="a-2v"></a>彼人决定证无上正觉。</p>
  <p id="a2w">尔时释迦如来。<a id="a-2x"></a>闻彼十方诸如来赞叹声已。<a id="a-2y"></a>复放无量拘胝百千万亿光明。<a id="a-2z"></a>告诸会中诸人等言。<a id="a-30"></a>我今欲往宝灯世界。<a id="a-31"></a>汝等速来今正是时。<a id="a-32"></a>尔时如来从座而起诣七宝幢以手摩之。<a id="a-33"></a>是时幢中忽然而出金刚妙座香洁殊胜。<a id="a-34"></a>于此座上。<a id="a-35"></a>复出七宝杂错上妙莲华。<a id="a-36"></a>黄金为茎红宝为台。<a id="a-37"></a>时佛世尊于莲华上敷座而坐。<a id="a-38"></a>尔时世界皆大震动。<a id="a-39"></a>如来便入大宝清净三摩地。<a id="a-3A"></a>既入定已佛神力故。<a id="a-3B"></a>将诸会众及诸菩萨天龙药叉乾闼婆阿苏罗羯楼茶紧那罗摩睺罗人及非人无量拘胝明仙眷属金刚密迹释梵诸天四天王等。<a id="a-3C"></a>上升虚空往诣东方。<a id="a-3D"></a>度无量恒河沙百千万亿拘胝佛刹。<a id="a-3E"></a>佛神力故须臾之顷。<a id="a-3F"></a>至宝灯世界从空而下。<a id="a-3G"></a>诣彼佛所恭敬问讯。<a id="a-3H"></a>少病少恼起居轻利。<a id="a-3I"></a>时释迦众以七宝所成千叶莲华即奉彼佛。<a id="a-3J"></a>时彼如来在深妙会中。<a id="a-3K"></a>舒金色手安慰释迦如来移于宝幢中坐。<a id="a-3L"></a>告释迦如来曰。<a id="a-3M"></a>汝已转大法轮降伏魔军。<a id="a-3N"></a>然大法炬建立法幢。<a id="a-3O"></a>击大法鼓吹大法蠡。<a id="a-3P"></a>于彼世界已作佛事证于所证。<a id="a-3Q"></a>今复于此赡部洲中。<a id="a-3R"></a>再转法轮演诸法藏。<a id="a-3S"></a>作是语已彼诸佛刹十八种动。<a id="a-3T"></a>所谓一动摇二涌沸。<a id="a-3U"></a>三如波浪四震有声。<a id="a-3V"></a>五吼轰磕六觉一切有情。<a id="a-3W"></a>于一一动复各有三。<a id="a-3X"></a>所谓动遍动等遍动也。<a id="a-3Y"></a>尔时天雨妙华现诸神变。<a id="a-3Z"></a>于虚空中出自然音乐。<a id="a-3a"></a>诸大龙王雨大妙宝。<a id="a-3b"></a>种种妙香种种妙衣。<a id="a-3c"></a>种种璎珞上妙红宝。<a id="a-3d"></a>车磲真珠毗卢遮那摩诃妙宝。<a id="a-3e"></a>日藏珠月藏珠。<a id="a-3f"></a>日光珠月光珠吉祥藏珠。<a id="a-3g"></a>雨诸钵头摩华俱牟头华芬陀利华。<a id="a-3h"></a>漫陀罗华摩诃漫陀罗华。<a id="a-3i"></a>黄金华白银华。<a id="a-3j"></a>真珠妙琐缤纷而下。<a id="a-3k"></a>尔时诸天于虚空中出欢喜声。<a id="a-3l"></a>赞叹释迦牟尼如来言。<a id="a-3m"></a>善哉释迦牟尼如来。<a id="a-3n"></a>善哉释迦牟尼如来。<a id="a-3o"></a>欲于此时再转法轮。<a id="a-3p"></a>建大妙宝如意法幢于赡部洲中。<a id="a-3q"></a>所谓摩诃妙宝广大。<a id="a-3r"></a>宝楼阁秘密善住陀罗尼大咒法王。<a id="a-3s"></a>令于世间广大流布。<a id="a-3t"></a>尔时种种色清净善住宝如来应正等觉。<a id="a-3u"></a>于两眉间放大白毫出种种光明。<a id="a-3v"></a>其光普至十方世界一切佛土。<a id="a-3w"></a>彼诸佛等睹斯光者。<a id="a-3x"></a>咸皆证知将欲说此陀罗尼意。<a id="a-3y"></a>其光复至三千大千世界。<a id="a-3z"></a>及诸天宫龙宫一切地狱傍生阎摩罗宫阿素罗众。<a id="a-40"></a>普皆蒙光。<a id="a-41"></a>知佛世尊将欲说法。<a id="a-42"></a>光既遍已渐复收卷。<a id="a-43"></a>绕旋佛顶倏然如没。</p>
  <p id="a44">尔时十方世界无量恒河沙等一切诸佛。<a id="a-45"></a>各于彼土与诸眷属现大神变。<a id="a-46"></a>于虚空中化作七宝妙幢。<a id="a-47"></a>于其幢中以赡部金为师子座。<a id="a-48"></a>时诸佛等各坐其座同至会中。<a id="a-49"></a>尔时种种色清净宝如来。<a id="a-4A"></a>见十方诸佛来至会中。<a id="a-4B"></a>与彼诸佛更相问讯。<a id="a-4C"></a>复以种种神变供养彼佛。<a id="a-4D"></a>既供养已还坐本座。</p>
  <p id="a4E">时此会中有一菩萨摩诃萨名曰宝藏。<a id="a-4F"></a>从座而起诣种种色清净善住宝如来所。<a id="a-4G"></a>合掌顶礼白佛言世尊。<a id="a-4H"></a>今此会中十方诸佛诸大菩萨。<a id="a-4I"></a>天龙药叉乾闼婆阿素罗紧那罗摩睺罗人非人天仙明仙。<a id="a-4J"></a>执金刚菩萨而为上首。<a id="a-4K"></a>众会集已无量神变。<a id="a-4L"></a>唯愿世尊为诸大众。<a id="a-4M"></a>说广大宝楼阁秘密善住陀罗尼法。<a id="a-4N"></a>如是殷勤三请世尊为众说法。<a id="a-4O"></a>尔时种种色清净善住宝如来。<a id="a-4P"></a>告宝藏菩萨言。<a id="a-4Q"></a>汝今可诣释迦牟尼佛所当为汝说。<a id="a-4R"></a>时宝藏菩萨摩诃萨。<a id="a-4S"></a>即诣释迦牟尼佛所。<a id="a-4T"></a>合掌顶礼右绕三匝。<a id="a-4U"></a>白言世尊。<a id="a-4V"></a>今请如来为诸大众。<a id="a-4W"></a>演说广大宝秘密善住清净陀罗尼法。<a id="a-4X"></a>为诸众生获利益故。</p>
  <p id="a4Y">尔时释迦牟尼佛。<a id="a-4Z"></a>既见宝藏菩萨请已。<a id="a-4a"></a>告金刚密迹菩萨言。<a id="a-4b"></a>善男子汝今可持金刚杵。<a id="a-4c"></a>于大众中而扣其地。<a id="a-4d"></a>金刚密迹菩萨。<a id="a-4e"></a>便奉佛命持金刚杵。<a id="a-4f"></a>于大众中而扣其地。<a id="a-4g"></a>尔时大地应声裂破成四角陷。<a id="a-4h"></a>三千大千世界六种震动。<a id="a-4i"></a>时彼陷地忽然涌出七宝楼阁。<a id="a-4j"></a>其楼四角四柱四门。<a id="a-4k"></a>严丽殊特相好圆满光明赫奕。<a id="a-4l"></a>有四阶道高三由旬。<a id="a-4m"></a>纵广正等满五由旬。<a id="a-4n"></a>于其幢中有赡部金微妙宝塔。<a id="a-4o"></a>无量宝珠而为严饰七宝罗网而覆其上。<a id="a-4p"></a>无量宝铎悬于四角。<a id="a-4q"></a>妙花缯彩而为间错。<a id="a-4r"></a>彼妙塔中有三如来全身舍利。<a id="a-4s"></a>尔时十方诸佛如来。<a id="a-4t"></a>皆共供养塔中舍利。<a id="a-4u"></a>诸菩萨等亦同供养尊重赞叹。<a id="a-4v"></a>散花烧香涂香粖香。<a id="a-4w"></a>悬缯旛盖奏诸音乐。<a id="a-4x"></a>时诸天龙药叉乾闼婆阿素罗紧那罗迦楼罗人非人等。<a id="a-4y"></a>一切会众咸悉瞻仰奇异希有。<a id="a-4z"></a>言此宝塔从何而来。<a id="a-50"></a>高声赞言奇哉希有。<a id="a-51"></a>旋绕歌咏幢及宝塔。<a id="a-52"></a>既旋绕已合掌顶礼。<a id="a-53"></a>时彼幢中出微妙声唱言。<a id="a-54"></a>汝诸大众可观空中。<a id="a-55"></a>众闻此声咸观空中。<a id="a-56"></a>复见大琉璃宝云在彼空际。<a id="a-57"></a>其宝云中以金为字。<a id="a-58"></a>书此广大宝楼阁秘密善住陀罗尼咒。<a id="a-59"></a>于虚空中复出声曰。<a id="a-5A"></a>汝等咸可读此陀罗尼咒。<a id="a-5B"></a>出此声已。<a id="a-5C"></a>其十方恒河沙同来诸佛一一佛前皆现琉璃宝云。<a id="a-5D"></a>以金为字书此陀罗尼咒。<a id="a-5E"></a>复出如是声曰。<a id="a-5F"></a>南无释迦牟尼如来。<a id="a-5G"></a>今可开彼舍利塔门。<a id="a-5H"></a>彼宝塔中有三如来全身舍利。<a id="a-5I"></a>由彼舍利现大神变殊胜之相。<a id="a-5J"></a>彼全身如来于此会中。<a id="a-5K"></a>当具说此陀罗尼咒并漫茶罗成就明法。</p>
  <p id="a5L">尔时十方同来诸佛咸作是言。<a id="a-5M"></a>唯愿释迦如来应正等觉。<a id="a-5N"></a>为诸大众开彼塔门。<a id="a-5O"></a>令诸众生见彼全身如来获大利益。<a id="a-5P"></a>所谓宝华王幢如来。<a id="a-5Q"></a>妙宝金刚超王如来宝清净光明如来应正等觉。<a id="a-5R"></a>尔时释迦牟尼。<a id="a-5S"></a>即以神力诣宝塔前。<a id="a-5T"></a>舒金色手百福庄严右手开彼塔门。<a id="a-5U"></a>示彼如来全身舍利。<a id="a-5V"></a>时宝塔中全身如来。<a id="a-5W"></a>复赞释迦牟尼如来言。<a id="a-5X"></a>善哉释迦牟尼如来。<a id="a-5Y"></a>今于赡部洲中再转法轮。<a id="a-5Z"></a>汝可就此塔中升师子座。<a id="a-5a"></a>尔时释迦如来即升塔中。<a id="a-5b"></a>与诸全身如来同座而坐。<a id="a-5c"></a>尔时众中有金刚手菩萨摩诃萨。<a id="a-5d"></a>顶礼释迦牟尼如来。<a id="a-5e"></a>合掌恭敬白佛言世尊。<a id="a-5f"></a>今此塔中诸如来等。<a id="a-5g"></a>从何而有从何而来。<a id="a-5h"></a>佛言汝今谛听当为汝说。<a id="a-5i"></a>乃往古昔不可思议无量无数阿僧祇劫。<a id="a-5j"></a>此赡部洲中多诸人众安隐丰乐。<a id="a-5k"></a>五谷不种自然成熟。<a id="a-5l"></a>人无彼我亦无积贮。<a id="a-5m"></a>当此之时无有佛名。<a id="a-5n"></a>有一大山名宝山王。<a id="a-5o"></a>彼宝山中有三仙人。<a id="a-5p"></a>一名宝髻二名金髻三名金刚髻。<a id="a-5q"></a>彼三仙人系心专念佛法僧宝。<a id="a-5r"></a>复作是念。<a id="a-5s"></a>我等何时证无上正觉。<a id="a-5t"></a>度脱一切诸众生等。<a id="a-5u"></a>时彼仙众作是念已。<a id="a-5v"></a>须臾默然复起前念。<a id="a-5w"></a>由是念故即证慈悲欢喜一切众生种种楼阁三摩地。<a id="a-5x"></a>获于天眼观彼上方见净居天。<a id="a-5y"></a>复于空中有声言曰。<a id="a-5z"></a>善哉正士善哉正士。<a id="a-60"></a>能发上愿求大正觉。<a id="a-61"></a>汝曾闻不。<a id="a-62"></a>有大妙法名广大宝楼阁秘密善住陀罗尼。<a id="a-63"></a>往昔如来已曾演说。<a id="a-64"></a>善为利益一切众生。<a id="a-65"></a>诸有闻者决定不退无上正觉。<a id="a-66"></a>一切佛法当速现前。<a id="a-67"></a>一切三昧亦当现前。<a id="a-68"></a>一切陀罗尼法门亦当现前。<a id="a-69"></a>能善降伏一切魔军。<a id="a-6A"></a>然大法炬一切善种当得现前。<a id="a-6B"></a>成就六波罗蜜。<a id="a-6C"></a>一切地狱饿鬼傍生阎摩罗界阿素罗众。<a id="a-6D"></a>闻此咒者皆蒙解脱。<a id="a-6E"></a>生老病死忧悲苦恼永得超越。<a id="a-6F"></a>当来之世于此赡部洲。<a id="a-6G"></a>众生有于父母不孝顺者。<a id="a-6H"></a>不敬沙门者不敬婆罗门者不敬耆旧者。<a id="a-6I"></a>诽谤正法者诽谤圣人者应堕地狱者。<a id="a-6J"></a>诽谤诸佛者诽谤菩萨者。<a id="a-6K"></a>杀阿罗汉者造五逆罪者。<a id="a-6L"></a>杀婆罗门者杀牛犊者。<a id="a-6M"></a>抄劫窃盗者故妄语者。<a id="a-6N"></a>不与取者邪淫者。<a id="a-6O"></a>两舌者粗恶语者。<a id="a-6P"></a>经秤小斗者强夺财物者。<a id="a-6Q"></a>负言背信者匿他财物者。<a id="a-6R"></a>一切恶业所摄者。<a id="a-6S"></a>彼等众生闻此陀罗尼。<a id="a-6T"></a>若读若诵若受持。<a id="a-6U"></a>若佩身上若书衣中。<a id="a-6V"></a>若置幢上若书夹内。<a id="a-6W"></a>若书素叠及墙壁牌板。<a id="a-6X"></a>乃至见者闻者及影中过者。<a id="a-6Y"></a>或与执持咒人暂相触者。<a id="a-6Z"></a>彼等众生由斯陀罗尼大威力故。<a id="a-6a"></a>决定当得无上正觉。<a id="a-6b"></a>能于现世获无量福。<a id="a-6c"></a>一切恶业皆得消灭。<a id="a-6d"></a>一切善根皆得圆满。<a id="a-6e"></a>一切魔军皆得调伏。<a id="a-6f"></a>一切众生见者欢喜。<a id="a-6g"></a>一切众生恭敬尊重。<a id="a-6h"></a>国王大臣及诸眷属见者欢喜。<a id="a-6i"></a>口所出言闻者皆信。<a id="a-6j"></a>手脚柔软音调和雅。<a id="a-6k"></a>离于贫穷不受世苦。<a id="a-6l"></a>毒药刀杖火灾等难永相去离。<a id="a-6m"></a>师子虎狼诸恶禽兽不能为害。<a id="a-6n"></a>无劫贼难无旃荼罗难。<a id="a-6o"></a>无魁脍难无罗刹难。<a id="a-6p"></a>无恶鬼难无邪魅难。<a id="a-6q"></a>无毒蛇难无疫疾难。<a id="a-6r"></a>乃至一日病二日病三日病四日病。<a id="a-6s"></a>疟病常病眼病。<a id="a-6t"></a>耳病鼻病舌病口病。<a id="a-6u"></a>齿病唇病喉病项病。<a id="a-6v"></a>手病背病腰病脐病。<a id="a-6w"></a>痔病痢病髀病脚病。<a id="a-6x"></a>丁病瘇病班病肚病。<a id="a-6y"></a>疥病疱病癞病癣病。<a id="a-6z"></a>头痛病偏风病。<a id="a-70"></a>如此病等悉皆除灭。<a id="a-71"></a>不盲不聋不哑不瘘。<a id="a-72"></a>临命终时心不散乱不失正念。<a id="a-73"></a>一切诸佛当来现前安慰其人。<a id="a-74"></a>睡眠觉悟行住坐卧常得安乐或于梦中见百千万世界刹土诸佛如来并诸菩萨前后围绕。<a id="a-75"></a>此陀罗尼有如是等无量无边不可思议力。<a id="a-76"></a>时彼仙人得法欢喜欣庆踊跃。<a id="a-77"></a>于其住处如新醍醐消没于地即于没处而生三竹。<a id="a-78"></a>七宝为根金茎叶竿。<a id="a-79"></a>梢枝之上皆有真珠。<a id="a-7A"></a>香洁殊胜常有光明。<a id="a-7B"></a>往来见者靡不欣悦。<a id="a-7C"></a>生满十月便自裂破。<a id="a-7D"></a>一一竹内各生一童子。<a id="a-7E"></a>颜貌端正色相成就。<a id="a-7F"></a>时三童子亦既生已。<a id="a-7G"></a>各于竹下结加趺坐。<a id="a-7H"></a>入诸禅定至第七日。<a id="a-7I"></a>于其夜中皆成正觉。<a id="a-7J"></a>其身金色三十二相八十种好圆光严饰。<a id="a-7K"></a>时彼三竹一一变成高妙楼阁。<a id="a-7L"></a>尔时便有广大宝秘密善住陀罗尼咒于虚空中以金书字。<a id="a-7M"></a>忽然而现四大天王。<a id="a-7N"></a>所谓宝髻龙主天王。<a id="a-7O"></a>宝藏鸠槃茶主天王。<a id="a-7P"></a>妙珠光摩祜罗主天王。<a id="a-7Q"></a>各执持宝盖而覆其上。<a id="a-7R"></a>清净天人散诸妙珠。<a id="a-7S"></a>金刚药叉主天王与无量百千眷属执持妙华。<a id="a-7T"></a>而以供养同作是言。<a id="a-7U"></a>今佛世尊出现宝藏。</p>
  <p id="a7V">尔时世尊告执金刚菩萨摩诃萨。<a id="a-7W"></a>昔三仙人岂异人乎。<a id="a-7X"></a>今此宝幢塔中三全身如来。<a id="a-7Y"></a>是彼时三竹者今妙楼阁宝幢是。<a id="a-7Z"></a>彼时地者今此地是。<a id="a-7a"></a>彼时世界者今此世界是。<a id="a-7b"></a>彼时仙人由闻此陀罗尼勤修习故。<a id="a-7c"></a>舍彼仙身成等正觉。<a id="a-7d"></a>昔时空中净居天者。<a id="a-7e"></a>岂异人乎则我身是。<a id="a-7f"></a>昔有贤者名曰净居。<a id="a-7g"></a>常勤供养彼三仙人。<a id="a-7h"></a>其净居者今妙种种色清净如来是。<a id="a-7i"></a>昔彼三仙既成正觉。<a id="a-7j"></a>为彼净居而授记曰。<a id="a-7k"></a>汝于来世当得作佛。<a id="a-7l"></a>号妙种种色清净如来。</p>
  <p id="a7m">尔时十方同来诸佛。<a id="a-7n"></a>咸赞释迦牟尼如来言。<a id="a-7o"></a>善哉善哉能以如来境界善加护故。<a id="a-7p"></a>说此往昔因缘。<a id="a-7q"></a>示现如是秘密陀罗尼。<a id="a-7r"></a>是诸如来秘密之母。<a id="a-7s"></a>是诸如来秘密之心。<a id="a-7t"></a>是诸如来金刚之座。<a id="a-7u"></a>是诸如来秘密神变。<a id="a-7v"></a>是诸如来成就秘密六波罗蜜。<a id="a-7w"></a>是诸如来般若波罗蜜。<a id="a-7x"></a>是诸如来秘密坛场。<a id="a-7y"></a>是诸如来秘密之印。<a id="a-7z"></a>是诸如来秘密放百千万光。<a id="a-80"></a>是诸如来秘密实相之藏。<a id="a-81"></a>是诸如来秘密三摩地加护神变。<a id="a-82"></a>是诸菩萨秘密庄严菩提心。<a id="a-83"></a>是诸菩萨秘密佛地。<a id="a-84"></a>是诸菩萨入秘密三摩地。<a id="a-85"></a>此陀罗尼能除一切业障。<a id="a-86"></a>汝今能说。</p>
  <p id="a87">尔时释迦牟尼如来。<a id="a-88"></a>住正念智观察一切如来。<a id="a-89"></a>复放百千万拘胝那庾他光明。<a id="a-8A"></a>所谓青黄赤白红紫杂色。<a id="a-8B"></a>普遍十方诸佛世界。<a id="a-8C"></a>光遍彼已还来佛所。<a id="a-8D"></a>右绕三匝没于佛顶。<a id="a-8E"></a>光既没已。<a id="a-8F"></a>时佛世尊以净梵音。<a id="a-8G"></a>于大众中说此陀罗尼咒曰。</p>
  <p id="a8H">唵(一)萨婆呾他伽(上呼下同)多(二)摩尼舍多(三)儞毕低(四)社缚罗社缚(上呼下同)罗(五)达摩驮睹碣里鞞(六)摩尼摩尼(七)摩诃怛他伽多缬里摩尼(八)莎诃(九)</p>
  <p id="a8I">说此陀罗尼大明咒王。<a id="a-8J"></a>山河大地六种震动。<a id="a-8K"></a>十方如来同声赞言。<a id="a-8L"></a>善哉善哉释迦如来。<a id="a-8M"></a>善说此陀罗尼大明神咒。<a id="a-8N"></a>于虚空中现赡部金云遍覆十方。<a id="a-8O"></a>于其云中下七宝雨。<a id="a-8P"></a>杂以牛头栴檀上妙粖香充满世界。<a id="a-8Q"></a>复雨优昙钵花而以供养。<a id="a-8R"></a>次雨俱牟头花芬陀利花苏乾陀花。<a id="a-8S"></a>曼陀罗花摩诃曼陀罗花。<a id="a-8T"></a>露遮花大露遮花。<a id="a-8U"></a>曼殊沙花大曼殊沙花。<a id="a-8V"></a>苏摩那花婆利师花。<a id="a-8W"></a>栴檀华瞻卜华而供养佛。<a id="a-8X"></a>一切魔宫炽然火起。<a id="a-8Y"></a>一切魔众皆悉惊怖。<a id="a-8Z"></a>一切毗那夜迦身皆流汗臭秽奔走十方。<a id="a-8a"></a>所有净信天龙药叉乾闼婆阿素罗紧那罗摩睺罗人非人等。<a id="a-8b"></a>各持供具供养如来。<a id="a-8c"></a>复有摩尼光思惟菩萨。<a id="a-8d"></a>与无量百千万亿俱胝菩萨。<a id="a-8e"></a>悉持种种妙宝而供养佛。</p>
  <p id="a8f">复有金刚手菩萨。<a id="a-8g"></a>与无量百千万亿俱胝明仙。<a id="a-8h"></a>复以种种百千天衣而供养佛。</p>
  <p id="a8i">复有四大天王。<a id="a-8j"></a>与无量百千万亿四天王众。<a id="a-8k"></a>以种种香华涂香粖香华鬘衣服旛盖而供养佛。</p>
  <p id="a8l">复有梵天与梵众诸天而来供养。</p>
  <p id="a8m">复有三十三天与百千万亿天子供养于佛。<a id="a-8n"></a>如是那罗延大自在天贤摩尼天贤满力天等同来供养。</p>
  <p id="a8o">复有日月天子在于空中而供养佛。<a id="a-8p"></a>复有胜天女辩才天女。<a id="a-8q"></a>饷弃尼天女毗摩天女。<a id="a-8r"></a>金刚时天女花齿天女。<a id="a-8s"></a>使者天女百千万亿。<a id="a-8t"></a>各各以天严具供养于佛。</p>
  <p id="a8u">复有鬼子母神。<a id="a-8v"></a>与百千万亿药叉女等。<a id="a-8w"></a>前后围绕而供养佛。</p>
  <p id="a8x">复有无量乾闼婆众。<a id="a-8y"></a>以天音乐而供养佛。</p>
  <p id="a8z">复有无量百千龙王集会。<a id="a-90"></a>所谓娑竭罗龙王难陀龙王。<a id="a-91"></a>优钵难陀龙王。<a id="a-92"></a>婆鲁拏龙王善住龙王。<a id="a-93"></a>宝髻龙王形貌圆龙王。<a id="a-94"></a>以种种妙宝而供养佛。</p>
  <p id="a95">复有转轮王与无量百千万亿大臣宫人婇女前后围绕。<a id="a-96"></a>于时大地变成金刚。<a id="a-97"></a>于如来前从地涌出七宝莲华。<a id="a-98"></a>其华千叶。<a id="a-99"></a>于其华中有赡部金千辐宝轮。<a id="a-9A"></a>光明赫奕晖耀如日。<a id="a-9B"></a>其光遍覆三千大千世界。<a id="a-9C"></a>于轮脐中出微妙声作如是言。<a id="a-9D"></a>善哉善哉释迦牟尼如来。<a id="a-9E"></a>能说如是秘密陀罗尼。<a id="a-9F"></a>此陀罗尼明咒。<a id="a-9G"></a>能转无上最大法轮。<a id="a-9H"></a>能入菩提道场。<a id="a-9I"></a>是诸如来秘密明心。<a id="a-9J"></a>是诸如来真宝如理。<a id="a-9K"></a>唯愿世尊复更为说广大善住秘密楼阁陀罗尼心要之法。<a id="a-9L"></a>令一切大众咸皆觉悟无上菩提。<a id="a-9M"></a>此为根本。<a id="a-9N"></a>今正是时。<a id="a-9O"></a>愿垂速说。<a id="a-9P"></a>此咒能除一切恶道业障。<a id="a-9Q"></a>能竭一切血泪苦海。<a id="a-9R"></a>能度一切生死旷野。<a id="a-9S"></a>能越一切烦恼瀑流。<a id="a-9T"></a>若不遇此陀罗尼大明咒王。<a id="a-9U"></a>终不能成无上正觉。<a id="a-9V"></a>此陀罗尼是诸佛种。<a id="a-9W"></a>是大法轮是大法炬。<a id="a-9X"></a>是大法幢是大法蠡。<a id="a-9Y"></a>是大法鼓是金刚座。<a id="a-9Z"></a>唯愿世尊广为众说此大陀罗尼王曼荼罗印法[巾*(穴/登)]法。<a id="a-9a"></a>今此会中天龙药叉乾闼婆迦楼罗紧那罗摩睺罗人非人等。<a id="a-9b"></a>咸皆瞻仰愿闻法要。<a id="a-9c"></a>尔时世尊闻是语已。<a id="a-9d"></a>即为大众广说陀罗尼秘要之法。</p>
  <p data-pb></p>
  <h2 id="a9e">根本陀罗尼品第二</h2>
  <p id="a9f">尔时世尊为诸大众。<a id="a-9g"></a>说此陀罗尼王。<a id="a-9h"></a>此咒能成就无上菩提。<a id="a-9i"></a>能除一切罪业身得清净。<a id="a-9j"></a>即说咒曰。</p>
  <p id="a9k">那慕萨婆怛他揭多(去)南(去一)唵(二)肥布罗孽鞞(三)摩尼(去)钵腊(二合)鞞(四)怛他(上)多(去)那捺儞舍泥(五)摩尼摩尼(六)苏钵腊鞞(七)肥摩丽(八)娑孽啰钳鼻(去)囇(九)吽吽(十)什皤罗什皤罗(二合十一)勃陀嚩[口*路]枳羝(十二)麌醯夜(二合)地瑟耻(二合)多孽鞞(十三)莎诃(十四)</p>
  <p id="a9l">尔时世尊说此广大宝善住秘密楼阁陀罗尼已。<a id="a-9m"></a>于此大地六种震动。<a id="a-9n"></a>雨大宝雨及天妙华。<a id="a-9o"></a>一切大众咸皆欢喜。<a id="a-9p"></a>叹未曾有证不退转。<a id="a-9q"></a>是时十方诸如来等。<a id="a-9r"></a>同声赞叹释迦牟尼如来。<a id="a-9s"></a>善哉释迦牟尼如来。<a id="a-9t"></a>乃能说是入菩萨道场陀罗尼。<a id="a-9u"></a>大众闻已一切恶趣皆得消灭。<a id="a-9v"></a>念此陀罗尼名者。<a id="a-9w"></a>则为以诸微妙香华涂香粖香。<a id="a-9x"></a>供养十方一切诸佛。<a id="a-9y"></a>若能读诵即得不退转无上正觉。<a id="a-9z"></a>乃至百劫千劫百千万劫一切如来。<a id="a-A0"></a>不能赞叹尽其功德。<a id="a-A1"></a>此陀罗尼有大威力。<a id="a-A2"></a>一切魔王终不能为其障碍。<a id="a-A3"></a>一切怨家恶友鬼神。<a id="a-A4"></a>药叉罗刹人非人等不能为害。<a id="a-A5"></a>增长无量福德。<a id="a-A6"></a>若才念此陀罗尼者获福如是。</p>
  <p id="aA7">尔时执金刚手药叉军将及四大天王。<a id="a-A8"></a>于其会中从座而起。<a id="a-A9"></a>恭敬合掌顶礼佛足。<a id="a-AA"></a>白言世尊我等常当拥护持此陀罗尼者。<a id="a-AB"></a>尔时世尊舒金色手。<a id="a-AC"></a>摩执金刚手菩萨及四大天王顶作是言。<a id="a-AD"></a>我今以此陀罗尼神咒付嘱于汝。<a id="a-AE"></a>若有持此陀罗尼者汝当拥护。</p>
  <p id="aAF">尔时执金刚手菩萨及四大天王。<a id="a-AG"></a>白佛言世尊我等奉如来教。<a id="a-AH"></a>常护此大陀罗尼法明咒。<a id="a-AI"></a>亦当拥护彼受持者。</p>
  <p data-pb></p>
  <h2 id="aAJ">心随心咒品第三</h2>
  <p id="aAK">尔时世尊为诸大众。<a id="a-AL"></a>说陀罗尼心咒曰。</p>
  <p id="aAM">唵　摩儞　跋社　黎吽。</p>
  <p id="aAN">尔时世尊复说随心咒曰。</p>
  <p id="aAO">唵　摩儞　达哩吽　鏺吒。</p>
  <p id="aAP">根本咒者不假简择吉祥星宿日斋戒。<a id="a-AQ"></a>但诵满一万遍已。<a id="a-AR"></a>然后佛前或舍利塔前。<a id="a-AS"></a>于白月十五日洁净洗浴。<a id="a-AT"></a>着鲜净衣随力供养。<a id="a-AU"></a>然四盏灯散诸香华。<a id="a-AV"></a>受持咒者食三白食。<a id="a-AW"></a>便诵此咒八百遍。<a id="a-AX"></a>即于当处宿。<a id="a-AY"></a>天欲晓时。<a id="a-AZ"></a>如来乃现其身。<a id="a-Aa"></a>执金刚手菩萨亦现于前。<a id="a-Ab"></a>所有愿者皆得圆满。<a id="a-Ac"></a>若造五逆罪者作如是法。<a id="a-Ad"></a>第三遍方得感现勿生疑惑。<a id="a-Ae"></a>常于清旦诵八百遍。<a id="a-Af"></a>所求上愿皆得成就。<a id="a-Ag"></a>毒不能害水不能漂火不能烧。<a id="a-Ah"></a>贼不能伤病不能侵。<a id="a-Ai"></a>无他恐怖常无重病。<a id="a-Aj"></a>亦无眼病耳病鼻病。<a id="a-Ak"></a>舌病口病齿病唇病。<a id="a-Al"></a>乃至一日病二日病三日病四日病无头痛。<a id="a-Am"></a>诸恶毒蛇虎狼禽兽。<a id="a-An"></a>不能为害无邪魅难。<a id="a-Ao"></a>此陀罗尼威力如是。<a id="a-Ap"></a>能除一切怖畏能灭一切恶障。<a id="a-Aq"></a>能生一切功德能成就六波罗蜜。<a id="a-Ar"></a>成就如来所行之行。<a id="a-As"></a>读此陀罗尼者。<a id="a-At"></a>皆能成就一切事业若有人登大高山峰上诵此陀罗尼。<a id="a-Au"></a>尽眼所见处。<a id="a-Av"></a>所有众生灭一切罪业。<a id="a-Aw"></a>亦离一切地狱业。<a id="a-Ax"></a>得免一切畜生身。<a id="a-Ay"></a>若入天庙中诵此陀罗尼者。<a id="a-Az"></a>使诸天神无不从命。<a id="a-B0"></a>若入龙池诵此咒者。<a id="a-B1"></a>一切龙神皆来归命。<a id="a-B2"></a>若于日前诵此咒者。<a id="a-B3"></a>日天子即当来现其人前。<a id="a-B4"></a>所求意愿皆能与之。<a id="a-B5"></a>若有于执金刚手菩萨前诵此咒者。<a id="a-B6"></a>执金刚手菩萨现于其前。<a id="a-B7"></a>所求愿者亦得随意。<a id="a-B8"></a>若有人取菖蒲根。<a id="a-B9"></a>诵此咒八千遍讫或佩或执。<a id="a-BA"></a>即令一切众生。<a id="a-BB"></a>见者欢喜所索皆得。<a id="a-BC"></a>若咒胡椒含于口中共他人语。<a id="a-BD"></a>所出言音皆悉信受。<a id="a-BE"></a>若有人咒白芥子一千八遍掷于虚空。<a id="a-BF"></a>一切恶风雷雹皆得消散。<a id="a-BG"></a>若咒食盐一百八遍。<a id="a-BH"></a>令净行婆罗门皆来率伏。<a id="a-BI"></a>若欲调伏刹利。<a id="a-BJ"></a>取白芥子咒千八遍烧之。<a id="a-BK"></a>并可呼诸鬼神来共人语。<a id="a-BL"></a>亦能治一切鬼气。<a id="a-BM"></a>若天炎旱以黄牛粪涂地。<a id="a-BN"></a>尽作龙一身三首。<a id="a-BO"></a>其下作四方龙池。<a id="a-BP"></a>于龙池心中着金。<a id="a-BQ"></a>其坛青色。<a id="a-BR"></a>黄丹画龙身上。<a id="a-BS"></a>于坛四角各置一满瓶水。<a id="a-BT"></a>复置四香炉。<a id="a-BU"></a>置四新瓦盆。<a id="a-BV"></a>一盆中着乳一盆着酪一盆置乳糜一盆置酥及沙糖。<a id="a-BW"></a>又别作四肘方坛以牛粪涂饰。<a id="a-BX"></a>复以麨粖画坛。<a id="a-BY"></a>坛内插箭四只。<a id="a-BZ"></a>缠五色线悬五彩幡。<a id="a-Ba"></a>烧四种香所谓安悉熏陆白檀苏合。<a id="a-Bb"></a>于其坛内散七种谷。<a id="a-Bc"></a>列五色食并诸花果。<a id="a-Bd"></a>其诵咒人面向东方。<a id="a-Be"></a>取一芥子咒之一遍皆令掷。<a id="a-Bf"></a>打画龙头上一咒一掷满千八遍龙即行雨。<a id="a-Bg"></a>一切诸龙皆来率伏。<a id="a-Bh"></a>若欲止雨取白芥子诵咒。<a id="a-Bi"></a>咒之掷龙池中雨即便止。<a id="a-Bj"></a>若欲止恶风雹雨。<a id="a-Bk"></a>取佉陀罗木作橛。<a id="a-Bl"></a>钉龙池边即得雹止。<a id="a-Bm"></a>若欲缚毗那夜迦。<a id="a-Bn"></a>取白芥子咒百八遍。<a id="a-Bo"></a>安毗那夜迦头上。<a id="a-Bp"></a>便不能作其障碍。<a id="a-Bq"></a>以乳洗毗那夜迦即得解脱。<a id="a-Br"></a>所作诸业皆得成就。<a id="a-Bs"></a>其持咒者常须清洁着鲜净衣。<a id="a-Bt"></a>此是根本咒法。</p>
  <p data-pb></p>
  <h2 id="aBu">持心咒法品第四</h2>
  <p id="aBv">持心咒者诵百千遍得见一切如来。<a id="a-Bw"></a>若诵二百千遍得见一切佛土。<a id="a-Bx"></a>若诵三百千遍得入一切坛场。<a id="a-By"></a>悉得成就一切咒法。<a id="a-Bz"></a>若诵四百千遍得于仙人中转轮王。<a id="a-C0"></a>若诵五百千遍得入一切阿修罗宫中。<a id="a-C1"></a>若诵六百千遍得见一切伏藏。<a id="a-C2"></a>若诵七百千遍即了过去知宿命事。<a id="a-C3"></a>若诵八百千遍即得宝印三摩地。<a id="a-C4"></a>若诵九百千遍得一切菩萨神变加持。<a id="a-C5"></a>若诵十百千遍得一切如来灌顶佛地。<a id="a-C6"></a>与一切如来同会。<a id="a-C7"></a>如是倍增而获无量殊胜功德。<a id="a-C8"></a>若造五逆罪诽谤圣人诽谤正法。<a id="a-C9"></a>应入阿鼻地狱者。<a id="a-CA"></a>诵咒一千遍。<a id="a-CB"></a>所作罪业悉皆消灭。<a id="a-CC"></a>得不退位悟宿命智。<a id="a-CD"></a>眼耳鼻舌身意六根清净。<a id="a-CE"></a>增长无量殊胜功德。<a id="a-CF"></a>兼获世间种种事业随意成就。</p>
  <p id="aCG">复次说雄黄法。<a id="a-CH"></a>取好雄黄一小两许置赤铜器中。<a id="a-CI"></a>从月十三日身自洗浴。<a id="a-CJ"></a>着鲜净衣吃三白食。<a id="a-CK"></a>谓酥乳酪。<a id="a-CL"></a>于世尊前咒十万遍。<a id="a-CM"></a>至十五日夜所咒雄黄现三种相。<a id="a-CN"></a>若暖若烟若光焰即得成就。<a id="a-CO"></a>若其暖时持咒之人身隐不现。<a id="a-CP"></a>阿修罗窟门开见一切宫殿悉皆得入。<a id="a-CQ"></a>若意乐所作皆得成就。<a id="a-CR"></a>即得仙人转轮王位。<a id="a-CS"></a>取少雄黄点自额上。<a id="a-CT"></a>若见烟出即点眼上。<a id="a-CU"></a>当见一切菩萨宫殿住处。<a id="a-CV"></a>又见一切金刚种性。<a id="a-CW"></a>远离一切诸恶魔众。<a id="a-CX"></a>得达一切法藏。<a id="a-CY"></a>随所去处皆得通达。<a id="a-CZ"></a>若见光焰即腾虚空。<a id="a-Ca"></a>得见光焰陀罗尼三摩地。<a id="a-Cb"></a>得入三十三诸天中王所欲皆得。<a id="a-Cc"></a>若于山顶诵咒。<a id="a-Cd"></a>得为一切众生尊重所求皆得。<a id="a-Ce"></a>一切赡部人咸来恭敬。<a id="a-Cf"></a>于水池边诵此咒一千八遍。<a id="a-Cg"></a>一切诸龙皆悉降伏。<a id="a-Ch"></a>取白芥子咒千遍散掷虚空。<a id="a-Ci"></a>即便大雨降伏诸龙。<a id="a-Cj"></a>若日日诵持即得种种殊胜吉祥。<a id="a-Ck"></a>取一瓶水以因陀罗呵悉多药(白及药也)及钵罗奢(赤药也)白芥子。<a id="a-Cl"></a>并郁金香紫檀白檀等香各一小两半。<a id="a-Cm"></a>内前瓶中诵咒一万遍。<a id="a-Cn"></a>取此香水洗浴一切大病患人皆得除差。<a id="a-Co"></a>及灭一切罪障。<a id="a-Cp"></a>所有符书[示*厭]祷皆悉消灭。<a id="a-Cq"></a>获得一切殊胜吉祥。<a id="a-Cr"></a>若有妇人意欲求男。<a id="a-Cs"></a>以此水洗浴即便生男。<a id="a-Ct"></a>若有诸人诵持余咒无能验者。<a id="a-Cu"></a>以此水洗浴即便有验。<a id="a-Cv"></a>如是一切速得成就。<a id="a-Cw"></a>及余事业亦得成就。</p>
  <p data-pb></p>
  <h2 id="aCx">诵随心咒法品第五</h2>
  <p id="aCy">随心咒者满一万遍。<a id="a-Cz"></a>所有障碍诸鬼神等。<a id="a-D0"></a>悉来敬礼持咒者足。<a id="a-D1"></a>作如是言。<a id="a-D2"></a>救护我等勿断我命。<a id="a-D3"></a>所使我者决定得了。<a id="a-D4"></a>若诵二万一千遍者。<a id="a-D5"></a>即使得一切天龙为天中主。<a id="a-D6"></a>所出言辞天皆奉行。<a id="a-D7"></a>若诵三万遍一切药叉罗刹咸悉伏从(四万遍梵本阙)若诵五万遍所欲追摄。<a id="a-D8"></a>若天若龙若药叉若迦楼罗若紧那罗阿修罗摩睺罗。<a id="a-D9"></a>及仙人婇女沙门婆罗门刹利种种人等。<a id="a-DA"></a>以安悉香及白芥子烧之若诵六万遍得无垢三摩地。<a id="a-DB"></a>若诵七万遍得作仙人转轮王。<a id="a-DC"></a>若诵八万遍执金刚手菩萨及与眷属来现其前。<a id="a-DD"></a>若诵九万遍得诸菩萨施与无畏。<a id="a-DE"></a>若诵十万遍得尽见过去如来。<a id="a-DF"></a>随意所适无有随碍。<a id="a-DG"></a>得一切陀罗尼经论一切如来加持。<a id="a-DH"></a>令证无上菩提。<a id="a-DI"></a>及得种种出世间法皆得成就。<a id="a-DJ"></a>诸佛如来无不随喜。</p>
  <h2 id="aDK">杂咒品第六</h2>
  <p id="aDL">坛前欲坐诵此咒曰。</p>
  <p id="aDM">唵摩尼军荼利吽吽莎诃。</p>
  <p id="aDN">诵七遍然后坐。<a id="a-DO"></a>作余护持法。</p>
  <p id="aDP">次结界咒曰。</p>
  <p id="aDQ">唵摩尼微射曳达罗达罗吽吽莎诃。</p>
  <p id="aDR">诵此咒咒白芥子七遍。<a id="a-DS"></a>散于坛中便成结界。</p>
  <p id="aDT">次结十方界咒曰。</p>
  <p id="aDU">唵腻嚩[口*栗]多摩尼阿卢止啰枳[口*栗]底吽吽泮吒。</p>
  <p id="aDV">诵此咒咒香水。<a id="a-DW"></a>和白芥子百八遍散洒十方。</p>
  <p id="aDX">辟毗那夜迦咒曰。</p>
  <p id="aDY">唵摩尼钵啰婆嚩儞贺啰贺啰吽泮莎诃。</p>
  <p id="aDZ">诵此咒咒灰水二十一。<a id="a-Da"></a>遍散于十方。</p>
  <p id="aDb">顶髻咒曰。</p>
  <p id="aDc">唵伐质啰摩儞帝瑟吒帝瑟吒吽吽泮泮。</p>
  <p id="aDd">诵此咒七遍以咒自身手以摩自头顶。</p>
  <p id="aDe">护衣咒曰。</p>
  <p id="aDf">唵摩尼微布黎地唎吽泮吒。</p>
  <p id="aDg">诵此咒咒香水洒衣上。</p>
  <p id="aDh">洗手咒曰。</p>
  <p id="aDi">唵[口*物][口*柱](丁廋反)筏底诃啰诃啰摩诃摩儞吽吽泮。</p>
  <p id="aDj">诵此咒咒水。<a id="a-Dk"></a>洗手及周洒身上。</p>
  <p id="aDl">洗浴咒曰。</p>
  <p id="aDm">唵苏涅隶摩罗伐底诃啰诃啰跛晚弭哩吽莎诃。</p>
  <p id="aDn">诵此咒咒白芥子和水咒一百八遍浴身。</p>
  <p id="aDo">次结护咒曰。</p>
  <p id="aDp">唵摩尼达哩吽吽泮吒。</p>
  <p id="aDq">诵此咒用结护。<a id="a-Dr"></a>一切香华果等及所用之物。<a id="a-Ds"></a>皆用此咒而结护之。</p>
  <p id="aDt">结索咒曰。</p>
  <p id="aDu">唵地哩地哩微摩罗迦哩吽吽泮吒。</p>
  <p id="aDv">次散华咒曰。</p>
  <p id="aDw">唵萨婆怛他伽多布社摩儞吽吽。</p>
  <p id="aDx">所有香华皆诵此咒散之。<a id="a-Dy"></a>散时亦诵。</p>
  <p id="aDz">涂香咒曰。</p>
  <p id="aE0">唵萨婆怛他伽多乾陀摩儞馺颇啰拏吽吽。</p>
  <p id="aE1">诵此咒咒香涂坛。</p>
  <p id="aE2">烧香咒曰。</p>
  <p id="aE3">唵拾缚哩多摩尼阿勃罗古吒娑颇罗拏(上)微伽低吽。</p>
  <p id="aE4">然灯咒曰。</p>
  <p id="aE5">唵什缚哩多始佉哩陀嚩哩吽吽泮吒。</p>
  <p id="aE6">坛外施一切天鬼等咒曰。</p>
  <p id="aE7">唵钵啰嚩啰竭啰缚底娑啰娑啰吽吽。</p>
  <p id="aE8">次上遏迦咒。<a id="a-E9"></a>亦于天神边。<a id="a-EA"></a>日别散糠米花。<a id="a-EB"></a>诵此咒散之。<a id="a-EC"></a>咒曰。</p>
  <p id="aED">唵摩诃摩儞布啰耶达啰达啰吽吽。</p>
  <p id="aEE">次坛中日别献佛食诵此咒曰。</p>
  <p id="aEF">唵摩诃摩儞微布犁吽吽婆啰婆啰吽吽。</p>
  <p id="aEG">次献火食咒曰。</p>
  <p id="aEH">唵什缚啰萨普啰伽伽那钵啰多啰尼吽吽。</p>
  <p id="aEI">次把数珠咒曰。</p>
  <p id="aEJ">唵阿卢止啰摩儞钵啰缚多耶吽。</p>
  <p id="aEK">以此咒诵七遍已。<a id="a-EL"></a>即成就一切如来无量百千咒法。<a id="a-EM"></a>若准摸坛界。<a id="a-EN"></a>以此咒咒绳七遍。<a id="a-EO"></a>可用拼界道。</p>
  <p id="aEP">次结加趺坐咒曰。</p>
  <p id="aEQ">唵拔折啰摩儞迦啰紧枳唎枳唎吽吽泮吒。</p>
  <p id="aER">(此咒是前结加趺坐咒前咒是欲令诵时咒应知)</p>
  <p id="aES">次念诵时咒曰。</p>
  <p id="aET">唵苏钵啰缚底多吠艺摩儞摩儞莎诃。</p>
  <p id="aEU">启告诸佛愿知咒曰。</p>
  <p id="aEV">唵萨婆怛他伽多喃缚庾社鞞多啰多啰吽吽摩儞迦那宁莎诃。</p>
  <p id="aEW">次请一切诸佛咒曰。</p>
  <p id="aEX">唵苏微布罗钵啰钵啰缚黎杜嚧杜嚧吽吽。</p>
  <p id="aEY">次求愿咒曰。</p>
  <p id="aEZ">唵萨婆怛他伽多地瑟吒质多僧洛叉跋社黎吽吽。</p>
  <p id="aEa">诵此咒时当作是念。<a id="a-Eb"></a>愿一切诸佛等心拥护施坚固力。</p>
  <p id="aEc">次求菩萨愿咒曰。</p>
  <p id="aEd">唵苏微布罗缚多宁诃啰诃啰吽。</p>
  <p id="aEe">诵此咒时作如是念。<a id="a-Ef"></a>愿得妙广博藏放无畏光。</p>
  <p id="aEg">请一切天龙咒曰。</p>
  <p id="aEh">唵阿鼻娑摩耶拔质黎达啰达啰吽。</p>
  <p id="aEi">当作是念。<a id="a-Ej"></a>无边三末耶金刚执持不可动坏。</p>
  <p id="aEk">次请四天王等咒曰。</p>
  <p id="aEl">唵摩儞微迦缚低吽。</p>
  <p id="aEm">侍者咒曰。</p>
  <p id="aEn">唵湿婆摩儞呼嚧呼嚧吽。</p>
  <p id="aEo">诵此咒用结护坛外供事弟子。</p>
  <p id="aEp">入道场咒曰。</p>
  <p id="aEq">唵萨婆怛他伽多拔折唎儞达啰达啰吽吽。</p>
  <p id="aEr">当于道场侧跪地合掌。<a id="a-Es"></a>诵此咒已作如是念。<a id="a-Et"></a>愿一切如来以金刚力加持我。</p>
  <p id="aEu">次献一切佛及一切菩萨诸天等咒曰。</p>
  <p id="aEv">唵微啰微啰制伽伽那缚泗儞啰呼啰呼吽。</p>
  <p id="aEw">所有一切香花饮食。<a id="a-Ex"></a>皆诵此咒用持上之。</p>
  <p id="aEy">次拥护身咒曰。</p>
  <p id="aEz">唵摩儞苏婆儞微伽缚低阿啰叉多摩尼吽。</p>
  <p id="aF0">次发遣诸圣咒曰。</p>
  <p id="aF1">唵萨婆怛他伽多俱卢儞低娑摩啰微伽低什缚罗什缚罗吽莎诃。</p>
  <p id="aF2">此咒通一切处用。<a id="a-F3"></a>所谓送尊上遏伽香花饮食等。<a id="a-F4"></a>此上并是心咒。<a id="a-F5"></a>皆有殊胜威力。<a id="a-F6"></a>若有用者先诵八百遍。<a id="a-F7"></a>然后作法。<a id="a-F8"></a>但念诵成就一切善业。<a id="a-F9"></a>消灭一切恶业。<a id="a-FA"></a>一切苦恼皆悉解脱。<a id="a-FB"></a>诸佛如来为决定授记。<a id="a-FC"></a>当得作佛。<a id="a-FD"></a>先世恶业受持此咒。<a id="a-FE"></a>悉皆消散速证菩提。<a id="a-FF"></a>获无量恒河沙等无量功德。<a id="a-FG"></a>速成正觉能转法轮。</p>
 </body>
</html>