<!doctype html>
<html id="z3IBU6YWX" data-ver="459">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">广大宝楼阁善住秘密陀罗尼经卷下</h1>
  <h2 id="a2">手印品第十二</h2>
  <p id="a3">尔时世尊知众渴仰作印之法便为说言。<a id="a-4"></a>若持咒者应净洗浴着鲜洁衣。<a id="a-5"></a>以五种牛净物用护其身。<a id="a-6"></a>复以涂香遍拭其体。<a id="a-7"></a>以白檀香涂其掌。<a id="a-8"></a>复以郁金香再涂其上。<a id="a-9"></a>以五色咒索而系其臂或于佛前舍利塔前面东向坐。<a id="a-A"></a>居寂静处发慈悲心。<a id="a-B"></a>念根本咒随心咒心咒。<a id="a-C"></a>亦复如是常以香华供养诸佛。<a id="a-D"></a>于执金刚观世音曼殊师利弥勒菩萨等亦应如是供养。<a id="a-E"></a>礼十方诸佛贤圣。<a id="a-F"></a>作如是启请曰。</p>
  <p id="aG">第一稽首十方过去未来见在一切诸佛及诸菩萨。<a id="a-H"></a>我今尽皆礼足尊重供养。</p>
  <p id="aI">便说咒曰。</p>
  <p id="aJ">唵牟尼摩尼(一)嚩啰(上义)钵啰缚离(上义二)麌呬耶(三)钵逗迷(四)摩摩尼钵啰鞞摩尼(五)莎诃。</p>
  <p id="aK">此咒名结莲华坐咒。<a id="a-L"></a>一切佛菩萨天神坐华上。<a id="a-M"></a>诵此咒结之。</p>
  <p id="aN">印相以二手于中合掌。<a id="a-O"></a>令如合莲华相。<a id="a-P"></a>印复开头中指无名指。<a id="a-Q"></a>二大小指头相拄。<a id="a-R"></a>如大开敷莲华形。<a id="a-S"></a>诵前咒。<a id="a-T"></a>次第布于坛中请圣坐之前之十五道皆在此用然后结印作法。</p>
  <p id="aU">第二普光宝清净如来心印法(梵云因钵[口*路]婆)</p>
  <p id="aV">诵此咒已便作手印先以右手拇指。<a id="a-W"></a>与头指拄。<a id="a-X"></a>余三指展之。<a id="a-Y"></a>次以左手展其头指。<a id="a-Z"></a>屈其拇指余三指压之。<a id="a-a"></a>二手聚于心上。<a id="a-b"></a>在于佛前寂静而住威仪齐整。<a id="a-c"></a>应以慈眼观于众生身。<a id="a-d"></a>不动摇安然禅定诵。<a id="a-e"></a>印咒曰。</p>
  <p id="af">唵萨婆呾他伽多耶(一)摩尼涉缚逻尼(二)阿吠瑟吒耶(三)吽(呼憾切下同)</p>
  <p id="ag">诵此咒兼手印已。<a id="a-h"></a>即得一切如来心印。<a id="a-i"></a>成就获福德身。<a id="a-j"></a>若有善男子善女人。<a id="a-k"></a>以七宝满三千大千世界。<a id="a-l"></a>及以衣服涂香粖香杂华璎珞幢幡华盖。<a id="a-m"></a>供养无量百千万亿恒河沙微尘等数诸佛世尊。<a id="a-n"></a>所得功德可思量不。<a id="a-o"></a>甚多世尊不可思量。<a id="a-p"></a>佛言若有善男子善女人。<a id="a-q"></a>诵此陀罗尼咒及作印法满一遍者。<a id="a-r"></a>所获福德百千万倍。<a id="a-s"></a>多前功德非诸如来以佛智力格量能尽。<a id="a-t"></a>若诵持一遍。<a id="a-u"></a>犹得如是无量功德。<a id="a-v"></a>况复如法作坛。<a id="a-w"></a>若有心念地狱饿鬼傍生恶趣诸苦恼者。<a id="a-x"></a>彼等众生悉蒙解脱。<a id="a-y"></a>得生极乐世界。<a id="a-z"></a>亲见一切诸佛如来。<a id="a-10"></a>此印是普光宝清净如来心印。<a id="a-11"></a>即为六十四恒河沙那庾他百千万诸佛菩萨摄受。<a id="a-12"></a>诵持之者与诸菩萨得为眷属。<a id="a-13"></a>一切诸天常来拥护。<a id="a-14"></a>四天大王之所侍卫。<a id="a-15"></a>吉祥天女辩才天女饷弃尼天女日夜利益。<a id="a-16"></a>作此印时诸有药叉罗刹。<a id="a-17"></a>欲来恼者皆自驰散。<a id="a-18"></a>如不去者头破作七分。<a id="a-19"></a>若有刀仗伤者病瘦困者业命尽者。<a id="a-1A"></a>得见此印寿命增长无诸疾苦。<a id="a-1B"></a>持一切咒者若见此印咒则成就。<a id="a-1C"></a>所有坛法亦速成就。<a id="a-1D"></a>若有百千万亿手印之法。<a id="a-1E"></a>此印成已彼印即成。<a id="a-1F"></a>诸佛如来悉为授记。<a id="a-1G"></a>决定当得无上菩提。<a id="a-1H"></a>若法成时。<a id="a-1I"></a>三十三天所有宫殿皆自震动。<a id="a-1J"></a>诸天欢喜潜相扶卫。<a id="a-1K"></a>辩才色力皆自增长。<a id="a-1L"></a>有大威德众人恭敬。<a id="a-1M"></a>所出言词闻者生信。<a id="a-1N"></a>具宿命智一切世论自然明了。<a id="a-1O"></a>命终之后生莲华台相好端严。<a id="a-1P"></a>由印力故速证菩提。<a id="a-1Q"></a>若欲作印当洁身净服龙脑檀麝涂两手然后恭敬作之。</p>
  <p id="a1R">一切如来普光大宝会秘密印法(梵名波罗萨罗摩尼矩醯摩诃母陀罗尼)</p>
  <p id="a1S">第三一切如来加护心印咒。</p>
  <p id="a1T">佛言应舒右臂仰置右膝上。<a id="a-1U"></a>以拇指捻中指甲上。<a id="a-1V"></a>以左手仰横心上。<a id="a-1W"></a>以拇指压无名指中指甲上。<a id="a-1X"></a>舒头指及小指发慈悲心开目而住。<a id="a-1Y"></a>专诚念佛诵此咒曰。</p>
  <p id="a1Z">唵萨婆怛他伽多(一)毗三菩坛娜(觉义二)跋阇梨(三)吽吽(四)</p>
  <p id="a1a">作此印咒法已。<a id="a-1b"></a>即得一切如来之所护念。<a id="a-1c"></a>唱言善哉舒手摩顶犹如赤子。<a id="a-1d"></a>所有业障悉皆散灭。<a id="a-1e"></a>菩萨诸天恭敬拥护。<a id="a-1f"></a>药叉恶鬼不能侵欺。<a id="a-1g"></a>见此印已悉。<a id="a-1h"></a>生慈悲心自然调伏。<a id="a-1i"></a>诵此咒时诸见闻者皆生佛想。<a id="a-1j"></a>若男子女人得见受持读诵此印咒者。<a id="a-1k"></a>彼人已为亲见六十二那庾他百千万俱胝诸佛如来等无异也决定无疑。<a id="a-1l"></a>所有余法如上所说。<a id="a-1m"></a>一切愿者皆得圆满。<a id="a-1n"></a>若念六趣众生。<a id="a-1o"></a>一遍作此印咒法。<a id="a-1p"></a>彼诸众生无足二足四足多足。<a id="a-1q"></a>皆得解脱来生决定成正等觉。<a id="a-1r"></a>一切诸天常来拥护。<a id="a-1s"></a>若欲令一切坛场法成就者。<a id="a-1t"></a>亦速成就。</p>
  <p id="a1u">第四一切如来璎珞印法。</p>
  <p id="a1v">佛言我今说璎珞手印法应以两手返掌于外互以中指无名指相钩。<a id="a-1w"></a>各拳其拇指结跏趺坐以印当脐倾。<a id="a-1x"></a>身向右竖其两肩。<a id="a-1y"></a>清目而观心念诸佛发慈悲心。<a id="a-1z"></a>欲结印时先称唵字。<a id="a-20"></a>交腕相钩时称吽吽声。<a id="a-21"></a>印竟云泮吒。<a id="a-22"></a>复诵后印咒诵此咒曰。</p>
  <p id="a23">唵迦岚(一)迦烂者(二)吽迦烂[打-丁+(姊-女)](三)迦烂者(四)</p>
  <p id="a24">又一咒。</p>
  <p id="a25">唵吽吽泮。</p>
  <p id="a26">此咒印能加护菩提道场。<a id="a-27"></a>加护转大法轮加护佛菩提树。<a id="a-28"></a>令不动摇如须弥山如来护念此人皆为授记。<a id="a-29"></a>身心清净内外明彻。<a id="a-2A"></a>犹如日光宝珠。<a id="a-2B"></a>解脱烦恼积聚功德。<a id="a-2C"></a>其作手印之处即是舍利之塔。<a id="a-2D"></a>此地当有诸佛成道。<a id="a-2E"></a>当有无量众生蒙如来记。<a id="a-2F"></a>若恶鬼神来此地者。<a id="a-2G"></a>皆自退走。<a id="a-2H"></a>若有得见此印咒者。<a id="a-2I"></a>灭无量罪不入八大地狱。<a id="a-2J"></a>所有善愿速即圆满。<a id="a-2K"></a>成就一切坛场印法重说咒曰。</p>
  <p id="a2L">唵萨婆怛他伽多(一)地瑟咤那(建立义二)摩尼摩尼吽吽[打-丁+(姊-女)](三)</p>
  <p id="a2M">第五一切诸佛心印法。</p>
  <p id="a2N">一切诸佛心印右肘当跨平展仰掌。<a id="a-2O"></a>屈无名指小指。<a id="a-2P"></a>与大指头拄两指端仰侧。<a id="a-2Q"></a>当心小低头。<a id="a-2R"></a>微开其眼少敛其眉。<a id="a-2S"></a>齿咬下唇自视其身。<a id="a-2T"></a>系心念佛不令散动。<a id="a-2U"></a>诵持此咒二十一遍。<a id="a-2V"></a>即说咒曰。</p>
  <p id="a2W">唵萨婆怛他伽他伽钵啰(二合)答比罗迦啰摩尼吽。</p>
  <p id="a2X">结此咒者。<a id="a-2Y"></a>即为得入十方一切诸佛法藏等无有异。<a id="a-2Z"></a>亦为已入于一切诸佛曼陀罗。<a id="a-2a"></a>即为摄一切诸佛眷属。<a id="a-2b"></a>如是百千劫来重罪恶业消灭荡尽无余。<a id="a-2c"></a>亦如已作十方诸佛坛印一等。<a id="a-2d"></a>若为十方所有一切作障难者。<a id="a-2e"></a>若魔恶龙比怛野迦等。<a id="a-2f"></a>如被咒师踏头无异。<a id="a-2g"></a>其诸魔等如被火烧。<a id="a-2h"></a>十方一切诸族种类所作障难。<a id="a-2i"></a>咒师但当以念佛心。<a id="a-2j"></a>结此印者是诸种族。<a id="a-2k"></a>悉以胸膺着地求哀归命。<a id="a-2l"></a>当是之时其诸施等。<a id="a-2m"></a>见印闻咒而更蒙益。<a id="a-2n"></a>舍其恶心获大福聚。</p>
  <p id="a2o">第六一切如来师子座印法。</p>
  <p id="a2p">佛言我说一切如来师子座印。<a id="a-2q"></a>此印咒在如来加护心印咒上。<a id="a-2r"></a>名安慰如来印咒法应结跏趺坐。<a id="a-2s"></a>于心前作印如金刚锋屈右手头指。<a id="a-2t"></a>与右手拇指相拄左手。<a id="a-2u"></a>亦然复合两手令两中指头相拄。<a id="a-2v"></a>令两小指相交至于掌中。<a id="a-2w"></a>各舒两无名指以帛覆手曲躬向前。<a id="a-2x"></a>令印拄地及两膝上。<a id="a-2y"></a>印所触地皆为金刚。<a id="a-2z"></a>此是一切如来金刚座印。<a id="a-30"></a>一切天魔恶鬼神等。<a id="a-31"></a>不能恼害自来降伏。<a id="a-32"></a>大龙国主咸来恭敬。<a id="a-33"></a>诸佛如来常加护念。<a id="a-34"></a>以佛神力严饰清净。<a id="a-35"></a>此金刚座。<a id="a-36"></a>若有作此金刚座印者。<a id="a-37"></a>则为施与无量恒河沙诸佛如来金刚座已。<a id="a-38"></a>若为地狱饿鬼畜生阿素罗作此印者。<a id="a-39"></a>彼诸众生皆速解脱。<a id="a-3A"></a>当得清净金刚之身。<a id="a-3B"></a>即说咒曰。</p>
  <p id="a3C">唵萨婆呾他伽多(一)钵啰缚啰摩尼(二)户嚧指黎(三)吽吽泮。</p>
  <p id="a3D">第七一切如来成大宝灌顶印法。</p>
  <p id="a3E">佛言我今说一切如来成大宝灌顶印法应先合掌然后开左右头指。<a id="a-3F"></a>复以左右中指与左右无名指头两两相拄。<a id="a-3G"></a>复屈其左右拇指压左右小指甲上。<a id="a-3H"></a>拄拇指中节即结跏趺坐顶戴手印。<a id="a-3I"></a>诵咒曰。</p>
  <p id="a3J">唵萨婆呾他伽多(一)毗布逻(广义)三婆鞞(生义二)吽吽。</p>
  <p id="a3K">若有善男子善女人。<a id="a-3L"></a>作此印咒法已。<a id="a-3M"></a>即得八十亿恒河沙微尘数诸佛如来。<a id="a-3N"></a>以佛神力而为灌顶。<a id="a-3O"></a>与其授记成就一切曼茶罗印法。<a id="a-3P"></a>获无量无边不可思议功德。<a id="a-3Q"></a>无量金刚菩萨及诸明仙亦来灌顶。<a id="a-3R"></a>一切天龙药叉乾闼婆阿修罗迦楼罗紧那罗摩睺罗伽。<a id="a-3S"></a>及四天王皆来灌顶。<a id="a-3T"></a>于明仙中为最上转轮王。<a id="a-3U"></a>于诸如来为灌顶最尊子。<a id="a-3V"></a>得入如来秘密会中。<a id="a-3W"></a>若欲隐其形质。<a id="a-3X"></a>一切怨家不善知识。<a id="a-3Y"></a>及天龙药叉诸鬼神等。<a id="a-3Z"></a>皆不得见如观虚空。<a id="a-3a"></a>其持咒人能往十方一切世界。<a id="a-3b"></a>于诸如来前。<a id="a-3c"></a>以大神变化作七宝供具。<a id="a-3d"></a>香华衣服雨宝冠盖。<a id="a-3e"></a>如垂天云而以供养。<a id="a-3f"></a>由咒印力故成就如是殊胜功德。<a id="a-3g"></a>故名此印。<a id="a-3h"></a>名达摩羯啰。<a id="a-3i"></a>阿地瑟旦。<a id="a-3j"></a>摩诃母侄啰。<a id="a-3k"></a>阿世伽母达啰南。</p>
  <p id="a3l">第八一切如来降伏炽然大魔军智炬转法轮神变加护印法。</p>
  <p id="a3m">佛言我今说如来降伏炽然大魔军智炬转法轮神变加护印法先屈右手头指拄大指头侧节。<a id="a-3n"></a>舒三指而掩心次屈左手大指于掌中微拳。<a id="a-3o"></a>四指如莲华叶。<a id="a-3p"></a>以左大指。<a id="a-3q"></a>拄右大指。<a id="a-3r"></a>结跏趺坐兴慈悲心安住寂静。<a id="a-3s"></a>然后乃作此。<a id="a-3t"></a>印已即能转大法轮。<a id="a-3u"></a>当此之时三千大千世界。<a id="a-3v"></a>决定六种震动。<a id="a-3w"></a>诸佛菩萨皆以慈眼观持咒人。<a id="a-3x"></a>大力金刚神虚空明仙常来随从。<a id="a-3y"></a>四天神王在四面立。<a id="a-3z"></a>而为拥护昼夜侍卫。<a id="a-40"></a>若转法轮时一切如来而为加护。<a id="a-41"></a>摧灭魔军无诸障碍。<a id="a-42"></a>其持咒人能见世转法轮。<a id="a-43"></a>坐菩提道场众所尊重。<a id="a-44"></a>其有功德亦如诸佛菩萨转大法轮。<a id="a-45"></a>身清净心清净怜愍一切众生。<a id="a-46"></a>然后作此咒印。<a id="a-47"></a>作此法时。<a id="a-48"></a>先颦其两眉合其口齐其上下齿。<a id="a-49"></a>观如来实相心念转法轮。<a id="a-4A"></a>作此法已。<a id="a-4B"></a>能破一切魔王及诸障碍者。<a id="a-4C"></a>能然大法炬建大法幢。<a id="a-4D"></a>击大法鼓鸣大法蠡。<a id="a-4E"></a>能师子大吼增长功德。<a id="a-4F"></a>即当与八十亿恒河沙诸小咒力等无有异。<a id="a-4G"></a>一切诸佛赞言善哉并为授记。<a id="a-4H"></a>咒曰。</p>
  <p id="a4I">唵萨婆呾他伽多(一)三摩耶(二)摩尼跋社嚟(三)吽吽(四)</p>
  <p id="a4J">第九得胜印法(梵名阿波罗至多母达罗)</p>
  <p id="a4K">佛言我今说胜印法应以右手头指。<a id="a-4L"></a>拄大拇指头。<a id="a-4M"></a>侧舒余三指。<a id="a-4N"></a>左手亦然。<a id="a-4O"></a>后复以左手重于右手上。<a id="a-4P"></a>当于脐上面作嗔相自观己身。<a id="a-4Q"></a>以右脚安左髀上。<a id="a-4R"></a>令右脚拇指拄地。<a id="a-4S"></a>以眼斜顾诵咒作印。<a id="a-4T"></a>作是法已即能降伏一切魔军而得强胜。<a id="a-4U"></a>摧诸毗那夜迦能隐其形一切有情及诸药叉罗刹等不能得见。<a id="a-4V"></a>一切怨敌不能为害。<a id="a-4W"></a>能破一切地狱饿鬼傍生等苦。<a id="a-4X"></a>离诸恶业及贪嗔痴。<a id="a-4Y"></a>其作法人获福如是。<a id="a-4Z"></a>于一切处常得尊胜。<a id="a-4a"></a>所作事业永无障难。<a id="a-4b"></a>离诸病苦速得菩提。<a id="a-4c"></a>十方诸天皆为拥护。<a id="a-4d"></a>即说咒曰。</p>
  <p id="a4e">唵萨婆呾他揭多(一)社耶微社耶(二)阿尔多跋阇梨(三)吽吽。</p>
  <p id="a4f">第十如来轮印法(此名一切诸佛转轮圣王母达罗亦是十方一切诸佛母达罗)</p>
  <p id="a4g">佛言我今说如来印法应先拳其右手四指压拇指上。<a id="a-4h"></a>然后微拳。<a id="a-4i"></a>左手似握物相。<a id="a-4j"></a>覆重右手上。<a id="a-4k"></a>手面向下按之。<a id="a-4l"></a>此名如来印。<a id="a-4m"></a>法一切如来悉皆随喜。<a id="a-4n"></a>作是印已如恒河沙百千万俱胝如来咸皆欢喜。<a id="a-4o"></a>令受持者所有上愿悉皆成就。<a id="a-4p"></a>恒见诸佛转大法轮得仙人围绕。<a id="a-4q"></a>一切咒法及手印坛法恒得现前。<a id="a-4r"></a>十方诸天昼夜拥护。<a id="a-4s"></a>即说咒曰。</p>
  <p id="a4t">唵萨婆呾他伽多(一)达摩驮都(二)摩诃摩尼(三)誐佉梨(顶义四)曷啰曷啰吽吽[打-丁+(姊-女)](五)</p>
  <p id="a4u">重咒曰。</p>
  <p id="a4v">唵萨婆怛他揭多三末耶末尼拔折罗(二合)吽。</p>
  <p id="a4w">一切如来宝三末耶金刚母印(元阙咒本)</p>
  <p id="a4x">第十一金刚手菩萨印。</p>
  <p id="a4y">佛言我今说转轮王印法。<a id="a-4z"></a>应以右手拇指与无名指相拄。<a id="a-50"></a>左手亦然。<a id="a-51"></a>复以右手中指与左手中指相钩。<a id="a-52"></a>复以右手头指与左手头指相拄。<a id="a-53"></a>仍舒其左右小指。<a id="a-54"></a>右肘遍稍举上。<a id="a-55"></a>左肘遍稍垂下。<a id="a-56"></a>恒看左肘展其左脚。<a id="a-57"></a>以右脚安左脚上。<a id="a-58"></a>作怒目嗔相。<a id="a-59"></a>衔其下唇。<a id="a-5A"></a>喉中发声云。<a id="a-5B"></a>吽心念执金刚神。<a id="a-5C"></a>并诵其咒。<a id="a-5D"></a>作此法已。<a id="a-5E"></a>三十三天所有诸天。<a id="a-5F"></a>皆悉战惧宫殿震动。<a id="a-5G"></a>药叉罗刹及鬼神毒龙毗那夜迦等。<a id="a-5H"></a>皆悉伏面于地口称救护没灭消散。<a id="a-5I"></a>执金刚神常为喜悦。<a id="a-5J"></a>所愿成就获福无量。<a id="a-5K"></a>便得为明仙主。<a id="a-5L"></a>其作法时香汤沐浴。<a id="a-5M"></a>着鲜净衣以香涂身。<a id="a-5N"></a>一切如来共观此印坛场之中。<a id="a-5O"></a>所有诸神皆大欢悦。<a id="a-5P"></a>咒曰。</p>
  <p id="a5Q">唵萨婆呾他伽多(一)摩诃跋阇罗(二)阿婆(二合)阎驮啰驮啰(我义三)吽吽[打-丁+(姊-女)]。</p>
  <p id="a5R">第十二真多摩尼金刚菩萨咒。</p>
  <p id="a5S">佛言印同前。<a id="a-5T"></a>唯开其二手头指不相拄结跏趺坐。<a id="a-5U"></a>以印当心发大慈悲。<a id="a-5V"></a>净目瞻视心专念咒。<a id="a-5W"></a>口出善言所愿成就。<a id="a-5X"></a>执金刚菩萨甚大欢喜护念如此咒曰。</p>
  <p id="a5Y">唵杜嚧杜嚧(一)摩尼摩尼(二)摩诃摩尼费拄(丁庾切)多摩尼(三)萨婆诃(四)</p>
  <p id="a5Z">第十三四天王印咒。</p>
  <p id="a5a">佛言应以右手叉腰。<a id="a-5b"></a>举其头指。<a id="a-5c"></a>以左手小指压其拇指。<a id="a-5d"></a>竖余三指安于脐上。<a id="a-5e"></a>其持咒人应作嗔相。<a id="a-5f"></a>注睛而视。<a id="a-5g"></a>诵咒曰。</p>
  <p id="a5h">唵嚧迦(一)波唎低(二)社耶社耶吽(三)</p>
  <p id="a5i">第十四吉祥天女印法(梵云施罗地缚印)</p>
  <p id="a5j">佛言应先舒其两臂。<a id="a-5k"></a>然后合其两手掌相着。<a id="a-5l"></a>并二大指相去一寸许。<a id="a-5m"></a>微曲二头指如钩。<a id="a-5n"></a>以三余指两两相拟如莲华形。<a id="a-5o"></a>作此法时心所乐者皆如愿。<a id="a-5p"></a>即说咒曰。</p>
  <p id="a5q">唵毗摩罗(一)孽筏底(二)三婆啰(三)吽(四)</p>
  <p id="a5r">第十五饷弃尼印法。</p>
  <p id="a5s">佛言举其左手微拳四指舒右头指覆其左手。<a id="a-5t"></a>置左膝上作怒目相。<a id="a-5u"></a>稍前曲身。<a id="a-5v"></a>诵此咒曰。</p>
  <p id="a5w">唵砀瑟里尼(一)味萨罗吽。</p>
  <p id="a5x">女使者印法杜池印。</p>
  <p id="a5y">第十六大笑女使者印法。</p>
  <p id="a5z">佛言舒举左手臂。<a id="a-60"></a>臂肘及肩向上斜努掩两奶闲。<a id="a-61"></a>复低右手掩左手上。<a id="a-62"></a>引颈向前。<a id="a-63"></a>微曲其身。<a id="a-64"></a>诵咒曰。</p>
  <p id="a65">唵阿竭儞摩耶(一)恒地啰闻遮吒(二)阿萨尼信儞(三)吽。</p>
  <p id="a66">第十七住坛诸神等印法。</p>
  <p id="a67">佛言我今说住坛诸神等法。<a id="a-68"></a>仰交两腕以十指相钩。<a id="a-69"></a>掩于脐上。<a id="a-6A"></a>立地以右脚踏左脚横向左斜踏地上诵此咒曰。</p>
  <p id="a6B">唵三漫多迦罗(边义一)钵里布啰尼(圆满义二)驮迦驮迦吽[打-丁+(姊-女)](三)</p>
  <p id="a6C">第十八莲华印法。</p>
  <p id="a6D">佛言我今当说莲华齿天女印法。<a id="a-6E"></a>应微拳左右手掌相著作莲华相。<a id="a-6F"></a>以近左耳上。<a id="a-6G"></a>然后渐渐印向下近于心左而住。<a id="a-6H"></a>诵此咒曰。</p>
  <p id="a6I">唵娑婆罗罗(一)比萨罗吽吽(二)</p>
  <p id="a6J">此莲华印坛中所有一切画莲华者。<a id="a-6K"></a>皆以此印印拄华上。<a id="a-6L"></a>有着瓶者亦印瓶上。</p>
  <p id="a6M">第十九根本印法。</p>
  <p id="a6N">尔时执金刚菩萨。<a id="a-6O"></a>白佛言世尊。<a id="a-6P"></a>云何根本印。<a id="a-6Q"></a>云何心印。<a id="a-6R"></a>云何随心印。<a id="a-6S"></a>唯愿世尊为我演说。<a id="a-6T"></a>佛言根本印者。<a id="a-6U"></a>以右手头指。<a id="a-6V"></a>与拇指相拄。<a id="a-6W"></a>以头指甲掏大指甲侧。<a id="a-6X"></a>左手亦尔。<a id="a-6Y"></a>二手合掌当心。<a id="a-6Z"></a>然后稍屈左右中指。<a id="a-6a"></a>令两头相拄。<a id="a-6b"></a>复展左右无名指亦令两相拄。<a id="a-6c"></a>各舒左右小指。<a id="a-6d"></a>作此印时应诵上说根本咒。<a id="a-6e"></a>作此印咒请四天王即得速来最胜拥护。</p>
  <p id="a6f">第二十心印法。</p>
  <p id="a6g">佛言心印者以右手拇指与无名指相拄。<a id="a-6h"></a>舒余三指掩于心上。<a id="a-6i"></a>复以左手拇指与小指拄舒。<a id="a-6j"></a>余三指覆膝上。<a id="a-6k"></a>指面向下平直展之。<a id="a-6l"></a>名为安慰手。<a id="a-6m"></a>当说如上所说心咒。</p>
  <p id="a6n">第二十一随心印法。</p>
  <p id="a6o">佛言随心印者。<a id="a-6p"></a>以右手拇指与无名指相拄。<a id="a-6q"></a>舒余三指仰安膝上。<a id="a-6r"></a>复以左手拇指与小指相捻。<a id="a-6s"></a>舒余三指以掩于心。<a id="a-6t"></a>又右手大指捻无名指端仰横当心。<a id="a-6u"></a>展舒三指。<a id="a-6v"></a>左手仰于左膝上。<a id="a-6w"></a>屈拇指一节余悉展之。<a id="a-6x"></a>作此印已所愿者速得成就。<a id="a-6y"></a>一切恶业自然消灭。<a id="a-6z"></a>此印能成无上正觉。<a id="a-70"></a>若复有人随所在处结是三印。<a id="a-71"></a>当知此地如有佛塔全身舍利。<a id="a-72"></a>持是法者十方一切诸天护世四天王应当供养如来舍利塔等无有异也。<a id="a-73"></a>一一印法所有功德说无穷尽。<a id="a-74"></a>作一法时则得以诸香华旛盖涂香粖香衣服璎珞雨诸七宝百味饮食汤药卧具。<a id="a-75"></a>供养无量无边恒沙诸佛。<a id="a-76"></a>便与如来同一法会。<a id="a-77"></a>得佛授记赞言善哉。<a id="a-78"></a>诸佛如来皆来问讯慈眼视之。<a id="a-79"></a>执金刚菩萨四天王等。<a id="a-7A"></a>与其眷属昼夜卫护。<a id="a-7B"></a>当知此地则为是塔。<a id="a-7C"></a>若有众生住此地者。<a id="a-7D"></a>决定当得不退转位。<a id="a-7E"></a>是故执金刚菩萨。<a id="a-7F"></a>若善男子善女人苾刍苾刍尼优婆塞优婆夷。<a id="a-7G"></a>应生尊重心常赞诵受持书写供养。<a id="a-7H"></a>获福无量。<a id="a-7I"></a>成就诸戒成就大精进。<a id="a-7J"></a>大忍辱成就大禅定。<a id="a-7K"></a>成就大檀那成就大智慧。<a id="a-7L"></a>成就洪流功德。<a id="a-7M"></a>成就六波罗蜜。<a id="a-7N"></a>若有得此陀罗尼咒印坛场法者获福如是佛说是经已。<a id="a-7O"></a>一切大众皆大欢喜信受奉行。</p>
 </body>
</html>