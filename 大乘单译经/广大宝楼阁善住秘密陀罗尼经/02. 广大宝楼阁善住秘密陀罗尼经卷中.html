<!doctype html>
<html id="z3IBU6VWW" data-ver="443">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">广大宝楼阁善住秘密陀罗尼经卷中</h1>
  <h2 id="a2">结坛场法品第七</h2>
  <p id="a3">尔时世尊说坛场法。<a id="a-4"></a>先择胜地然后作坛。<a id="a-5"></a>其坛场作四门。<a id="a-6"></a>以五色彩画。<a id="a-7"></a>其彩于新器中和香。<a id="a-8"></a>然后用之。<a id="a-9"></a>其坛中心作一小坛。<a id="a-A"></a>方圆二肘。<a id="a-B"></a>以白檀香郁金香而涂饰之。<a id="a-C"></a>其大坛四肘。<a id="a-D"></a>以牛粪涂饰。<a id="a-E"></a>其小坛中画一佛像。<a id="a-F"></a>其佛前作一莲华。<a id="a-G"></a>七宝庄严。<a id="a-H"></a>于莲华台中画作一轮。<a id="a-I"></a>轮有百辐。<a id="a-J"></a>有辋有齐以金饰轮。<a id="a-K"></a>轮外画焰光。<a id="a-L"></a>其莲华茎如毗琉琉色。<a id="a-M"></a>左边画执金刚菩萨。<a id="a-N"></a>而作嗔相手执白拂(一本云左手把杵右手把钺斧)右边画宝光金刚菩萨。<a id="a-O"></a>种种璎珞以为严饰。<a id="a-P"></a>一手擎宝珠。<a id="a-Q"></a>一手执白拂(一本云把数珠)四角各画四大天王。<a id="a-R"></a>身着衣甲手执器仗。<a id="a-S"></a>种种璎珞而严饰之。<a id="a-T"></a>作嗔怒相。<a id="a-U"></a>其小坛中画七珍阶道。<a id="a-V"></a>于其坛上悬缯幡盖。<a id="a-W"></a>其坛大门向东而开。<a id="a-X"></a>四角各置一金银瓶。<a id="a-Y"></a>或无金瓶。<a id="a-Z"></a>瓦瓶金涂。<a id="a-a"></a>中盛满香水。<a id="a-b"></a>及安妙花。<a id="a-c"></a>银瓶无者。<a id="a-d"></a>亦应如是满中盛乳。<a id="a-e"></a>于小坛东门内南边。<a id="a-f"></a>画吉祥天女。<a id="a-g"></a>种种璎珞而以庄严。<a id="a-h"></a>北边画饷弃尼天女。<a id="a-i"></a>坛中门应画金刚使女神形。<a id="a-j"></a>安八臂。<a id="a-k"></a>种种璎珞以为严饰。<a id="a-l"></a>手执刀杖。<a id="a-m"></a>于小坛上悬种种幡盖。<a id="a-n"></a>然三十二灯。<a id="a-o"></a>种种花果散其坛上。<a id="a-p"></a>于佛像前。<a id="a-q"></a>置金香炉烧苏合香。<a id="a-r"></a>于小坛外。<a id="a-s"></a>置银香炉烧安悉香。<a id="a-t"></a>于摩尼药叉前烧苏合香。<a id="a-u"></a>于四天王前烧薰陆香及萨阇罗娑香(白胶香也)于吉祥天女前烧白檀香。<a id="a-v"></a>于饷弃尼天女前烧安悉香。<a id="a-w"></a>于金刚使女前烧萨罗计香(青胶香也)其诸天神各各别以饮食而供养之。<a id="a-x"></a>其小坛四门外各立吉祥标。<a id="a-y"></a>于其东门外画鬼子母神。<a id="a-z"></a>有七鬼子围绕。<a id="a-10"></a>于南门外画大自在天神。<a id="a-11"></a>于西门外画花齿罗刹女。<a id="a-12"></a>于北门外画毗摩天女。<a id="a-13"></a>有七婇女围绕。<a id="a-14"></a>于坛四边上插画三十二箭。<a id="a-15"></a>其一一箭各画悬五色彩帛缠之。<a id="a-16"></a>坛四面悬五色幡。<a id="a-17"></a>应作七种油饼。<a id="a-18"></a>于大坛外更置三十二净水盆。<a id="a-19"></a>盆中安种种花。<a id="a-1A"></a>三十二净水瓶。<a id="a-1B"></a>瓶内各别安浆。<a id="a-1C"></a>三十二香炉。<a id="a-1D"></a>然一百八灯。<a id="a-1E"></a>悬一百八琉苏(花鬘是也)散种种粖香然种种香。<a id="a-1F"></a>所谓安悉。<a id="a-1G"></a>薰陆。<a id="a-1H"></a>悉必栗迦香(苜蓿也)栴檀。<a id="a-1I"></a>沉香。<a id="a-1J"></a>多伽罗(杜茎药也)苏合。<a id="a-1K"></a>萨罗计(青胶香也)五味香。<a id="a-1L"></a>龙脑香。<a id="a-1M"></a>麝香。<a id="a-1N"></a>郁金。<a id="a-1O"></a>紫檀等香。<a id="a-1P"></a>以为涂香。<a id="a-1Q"></a>涂天神上。<a id="a-1R"></a>复以乳酪沙糖石蜜水各盛以八瓶。<a id="a-1S"></a>复以乳粥(所谓糠米菉豆胡麻牛酥相和作即是)糠米饭欢喜团(所谓少糖糠米[麥*牟]和蜜浆作之)各有八盆。<a id="a-1T"></a>复盛四瓦碗油四瓦碗酥。<a id="a-1U"></a>四瓦碗沙糖。<a id="a-1V"></a>四瓦碗油麻。<a id="a-1W"></a>四瓦碗果子。<a id="a-1X"></a>四瓦碗七种谷子。<a id="a-1Y"></a>作种种食散于坛外。<a id="a-1Z"></a>所谓[飢-几+夾]饼。<a id="a-1a"></a>煎饼。<a id="a-1b"></a>小豆煎饼(所谓菉豆末和蒱桃浆作之)油麻煎饼。<a id="a-1c"></a>无忧妙味饼。<a id="a-1d"></a>酥饼。<a id="a-1e"></a>沙糖饼。<a id="a-1f"></a>复于大坛西门外。<a id="a-1g"></a>置二香水瓶。<a id="a-1h"></a>并置所供养饮食。<a id="a-1i"></a>欲入道场时先诵此咒咒门两边香水瓶。<a id="a-1j"></a>咒曰。</p>
  <p id="a1k">唵摩诃毗布罗(一)钵罗底(丁以反二)瑟耻多悉睇(三)阿鞞诜者(四)么吽(二合)萨婆怛他伽多鼻洒鸡(五)婆啰婆啰(六)三婆啰三婆啰(七)吽吽(八)</p>
  <p id="a1l">此咒加持灌顶瓶水。<a id="a-1m"></a>诵此咒者。<a id="a-1n"></a>能除先世以来所有恶业。<a id="a-1o"></a>令得身心清净。<a id="a-1p"></a>一切诸佛皆来。<a id="a-1q"></a>拥护摄受而为授记施其无畏。<a id="a-1r"></a>所有事业。<a id="a-1s"></a>能令成就得入如来三摩地。<a id="a-1t"></a>悟甚深法忍。<a id="a-1u"></a>登佛道场成等正觉。</p>
  <p data-pb></p>
  <h2 id="a1v">手印咒品第八</h2>
  <p id="a1w">尔时世尊为诸大众说手印咒法。<a id="a-1x"></a>佛言应于佛坛中作四佛心印咒。<a id="a-1y"></a>复作四圣金刚心印咒以此二印启请诸佛。<a id="a-1z"></a>勿用别印。</p>
  <p id="a20">第一即说诸佛心印法咒曰。</p>
  <p id="a21">唵萨婆呾他(一)缬哩多耶(二)摩尼步婆逻尼(三)阿费瑟吒耶(四)吽。</p>
  <p id="a22">第二复说诸如来入坛咒曰。</p>
  <p id="a23">唵萨婆呾他(一)钵逻缚啰碣罗摩尼(二)吽(请佛已诵此咒)</p>
  <p id="a24">第三安慰如来咒曰。</p>
  <p id="a25">唵　萨婆呾他伽多(一)毗三步陀那(二)跋逝梨(三)吽。</p>
  <p id="a26">第四请如来加护心印咒曰。</p>
  <p id="a27">唵萨婆呾他伽多(一)钵逻缚啰(二)摩尼(三)嚧指梨(四)吽吽[打-丁+(姊-女)]。</p>
  <p id="a28">复次如来重说建立咒曰。</p>
  <p id="a29">唵萨婆怛他伽多地瑟侘耶摩尼吽[打-丁+(姊-女)]。</p>
  <p id="a2A">第五请如来坐金刚师子座印咒曰。</p>
  <p id="a2B">唵萨婆呾他伽多(一)毗富罗三婆鞞(二)吽吽。</p>
  <p id="a2C">第六请如来灌顶印咒曰。</p>
  <p id="a2D">唵萨婆呾他伽多(一)三摩耶(二)摩尼跋阇梨(三)吽吽。</p>
  <p id="a2E">第七请如来转法轮印咒曰。</p>
  <p id="a2F">唵萨婆呾他伽多(一)社耶毗社耶(二)阿枳多跋阇梨(三)吽吽。</p>
  <p id="a2G">第八带胜符印咒曰。</p>
  <p id="a2H">唵萨婆呾他伽多(一)达摩驮都(二)摩诃摩尼始佉梨(四)曷啰曷啰(五)吽吽。</p>
  <p id="a2I">第九如来转法轮印咒曰。</p>
  <p id="a2J">唵萨婆呾他伽多(一)摩诃跋阇啰阿缚耶(二)驮啰驮啰吽吽[打-丁+(姊-女)]。</p>
  <p id="a2K">第十请执金刚手菩萨印咒曰。</p>
  <p id="a2L">唵杜卢杜卢(一)摩尼摩尼(二)鼻女頞摩尼(三)萨婆诃。</p>
  <p id="a2M">第十一请圣摩尼金刚菩萨以如意宝印咒曰。</p>
  <p id="a2N">唵露迦波利低社耶社耶吽。</p>
  <p id="a2O">第十二请四天王咒曰。</p>
  <p id="a2P">唵毗富罗(一)竭啰伐底(二)三跋罗(三)吽。</p>
  <p id="a2Q">第十三请吉祥天女印咒曰。</p>
  <p id="a2R">唵碣瑟[木*致]哩尼(一)毗婆罗(二)吽。</p>
  <p id="a2S">第十四呼饷弃尼天女咒曰。</p>
  <p id="a2T">唵阿伽摩耶(一)婆啰闻遮吒(上声二)诃斯[方*尼](三)吽。</p>
  <p id="a2U">第十五请金刚使者天女神印咒曰。</p>
  <p id="a2V">唵三漫多伽啰(一)波布啰尼(二)驮迦驮迦吽吽[打-丁+(姊-女)]。</p>
  <p id="a2W">第十六呼所住坛中天神等印咒曰。</p>
  <p id="a2X">唵婆啰娑啰毗娑啰吽吽。</p>
  <p id="a2Y">第十七莲华印咒法。</p>
  <p data-pb></p>
  <h2 id="a2Z">画像品第九</h2>
  <p id="a2a">时世尊告诸大众。<a id="a-2b"></a>我今说画像法。<a id="a-2c"></a>而能成就一切事业。<a id="a-2d"></a>应取新白氎未割线者。<a id="a-2e"></a>或一肘或二肘三肘四肘。<a id="a-2f"></a>乃至七肘四方令等。<a id="a-2g"></a>画一如来。<a id="a-2h"></a>坐师子座作说法像。<a id="a-2i"></a>于像右边画执金刚菩萨。<a id="a-2j"></a>为赤白红色。<a id="a-2k"></a>有十二臂皆执刀杖。<a id="a-2l"></a>有四面。<a id="a-2m"></a>正前一面端正欢喜。<a id="a-2n"></a>左边一面作嗔相。<a id="a-2o"></a>右边一面有牙上出。<a id="a-2p"></a>又一面皱眉可畏相。<a id="a-2q"></a>又怒两目。<a id="a-2r"></a>以种种璎珞而严饰之。<a id="a-2s"></a>坐莲花台半加而坐。<a id="a-2t"></a>如来左边画摩尼金刚菩萨。<a id="a-2u"></a>有四面前面欢喜。<a id="a-2v"></a>右面青色。<a id="a-2w"></a>作摩诃迦罗天面。<a id="a-2x"></a>左面缘色。<a id="a-2y"></a>半作师子面半作人面。<a id="a-2z"></a>后面嗔相。<a id="a-30"></a>皱眉露齿作浅绿色。<a id="a-31"></a>有十六臂。<a id="a-32"></a>右手把如意珠作奉佛相。<a id="a-33"></a>左手持莲华。<a id="a-34"></a>一手施无畏。<a id="a-35"></a>谓仰展五指如低。<a id="a-36"></a>二手合掌。<a id="a-37"></a>余手皆执诸器杖。<a id="a-38"></a>所谓三锋槊轮刀金刚杵华箧数珠澡瓶利剑经夹宝塔须弥山。<a id="a-39"></a>于莲华台上半跏而坐。<a id="a-3A"></a>于其座下。<a id="a-3B"></a>作饷弃尼天女。<a id="a-3C"></a>有八臂。<a id="a-3D"></a>胡跪合掌作供养佛相。<a id="a-3E"></a>金刚手菩萨座下。<a id="a-3F"></a>作吉祥天女。<a id="a-3G"></a>胡跪执种种宝器。<a id="a-3H"></a>供养如来相。<a id="a-3I"></a>于吉祥天女后。<a id="a-3J"></a>画使者天女。<a id="a-3K"></a>作笑面。<a id="a-3L"></a>有四臂。<a id="a-3M"></a>种种璎珞而为严饰。<a id="a-3N"></a>手持刀杖。<a id="a-3O"></a>使者饷弃尼天女后。<a id="a-3P"></a>画花齿罗刹女。<a id="a-3Q"></a>身着素服。<a id="a-3R"></a>以手持花瞻仰如来。<a id="a-3S"></a>于大像前画作七宝莲华。<a id="a-3T"></a>而有千叶。<a id="a-3U"></a>琉璃为茎。<a id="a-3V"></a>其上作千幅轮有辋。<a id="a-3W"></a>四面皆艳光。<a id="a-3X"></a>其下画作四天王。<a id="a-3Y"></a>种种严饰手执刀杖。<a id="a-3Z"></a>七宝莲华下作七宝池。<a id="a-3a"></a>于池岸上作多众仙人。<a id="a-3b"></a>皆悉胡跪。<a id="a-3c"></a>或持花或持宝。<a id="a-3d"></a>或手持香炉或手持数珠。<a id="a-3e"></a>各异严持瞻仰如来而为供养。<a id="a-3f"></a>于大像上。<a id="a-3g"></a>画梵天帝释大自在天。<a id="a-3h"></a>散花供养。<a id="a-3i"></a>勿以皮胶和于彩色。<a id="a-3j"></a>其画像人应受八关斋戒。<a id="a-3k"></a>诵咒之者。<a id="a-3l"></a>着新净衣食三白食。<a id="a-3m"></a>于月八日。<a id="a-3n"></a>在如来前如法诵念。<a id="a-3o"></a>至十五日令满一亿遍。<a id="a-3p"></a>乃见自身而发光明。<a id="a-3q"></a>便悟无障碍慧眼。<a id="a-3r"></a>证清净摩尼三摩地。<a id="a-3s"></a>于诸仙人得轮王位。<a id="a-3t"></a>亲见一切如来。<a id="a-3u"></a>若诵一遍不堕一切恶趣。<a id="a-3v"></a>离诸贪嗔痴无诸嫉妒。<a id="a-3w"></a>成一切功德。<a id="a-3x"></a>摄受一切善根。<a id="a-3y"></a>诸佛如来之所护念。<a id="a-3z"></a>常来安慰。<a id="a-40"></a>能摄一切诸天。<a id="a-41"></a>一切天龙药叉乾闼婆迦楼罗紧那罗摩睺罗伽人非人等。<a id="a-42"></a>皆来供养。<a id="a-43"></a>国王大臣常应恭敬。<a id="a-44"></a>在于人间游行无畏。<a id="a-45"></a>诸波罗蜜皆速成就。<a id="a-46"></a>其有但受持读诵者。<a id="a-47"></a>无量功德。<a id="a-48"></a>若能如法结坛场画像备诸坛法。<a id="a-49"></a>彼人功德与佛无异。<a id="a-4A"></a>为诸人天之所敬养。<a id="a-4B"></a>诸佛如来授记此人。<a id="a-4C"></a>决定证于无上菩提。<a id="a-4D"></a>不复受胎藏之身。<a id="a-4E"></a>所生之处皆莲华中。<a id="a-4F"></a>常于佛前。<a id="a-4G"></a>与诸菩萨同坐一处。</p>
  <h2 id="a4H">火祭品第十</h2>
  <p id="a4I">复次如来为诸大众说火祭法。<a id="a-4J"></a>于一一法中欲求一切验效者。<a id="a-4K"></a>能令作者成就。<a id="a-4L"></a>利益诸众生者。<a id="a-4M"></a>佛告诸诵咒者先须清净身心作净梵行。<a id="a-4N"></a>然后咒食烧之供养祭火诵此咒曰。</p>
  <p id="a4O">唵　萨婆诃(一)钵底(丁以切)勃[口*路](二)薄婆(三)吽吽[打-丁+(姊-女)](四)莎诃。</p>
  <p id="a4P">诵此咒时。<a id="a-4Q"></a>应以油麻白芥子和酥。<a id="a-4R"></a>咒八千遍一咒一投于火中。<a id="a-4S"></a>能令一切咒法速得成就。<a id="a-4T"></a>伏诸一切障碍鬼神。<a id="a-4U"></a>一切恶鬼恶业恶友怨家皆得调伏。<a id="a-4V"></a>一切恶梦灾怪不祥之事自然消散。<a id="a-4W"></a>以安息香白芥子和酥。<a id="a-4X"></a>咒八千遍投于火中。<a id="a-4Y"></a>诵咒满八千遍。<a id="a-4Z"></a>一切鬼神欲来恼者头自裂破。<a id="a-4a"></a>一切病患速得除愈。<a id="a-4b"></a>复以酥和白芥子诵满八千遍当得王位无诸怨敌。<a id="a-4c"></a>若以天水香(松木也)和酥。<a id="a-4d"></a>投于火中诵咒八千遍。<a id="a-4e"></a>当得转轮王位。<a id="a-4f"></a>所愿皆得。<a id="a-4g"></a>若以娑罗树香(松梢去声)和因垢罗酥及白芥子。<a id="a-4h"></a>于山峰上以火烧之诸阿素啰门自然而开。<a id="a-4i"></a>此人得作明仙王。<a id="a-4j"></a>若以乾陀啰树香(安息香也又可那伽鸡萨龙华叶也)和白芥子油。<a id="a-4k"></a>于龙池傍诵以八千遍。<a id="a-4l"></a>烧之能伏一切诸龙。<a id="a-4m"></a>须使皆有须雨即雨。<a id="a-4n"></a>更无雷雹之难。<a id="a-4o"></a>以杂谷子又可供养佛净斋食。<a id="a-4p"></a>若为自他称名诵咒满八千遍。<a id="a-4q"></a>火中烧之能令五谷丰熟。<a id="a-4r"></a>以白盐诵满八千遍。<a id="a-4s"></a>火中烧之一切药叉女皆来礼足。<a id="a-4t"></a>言勿伤我命随意驱使。<a id="a-4u"></a>以酥和粳米诵咒八千遍。<a id="a-4v"></a>于火烧之得大富贵。<a id="a-4w"></a>以胡椒对日日东方时。<a id="a-4x"></a>祠火咒八千遍其人常得诸天拥护恒为利益。<a id="a-4y"></a>若于吉祥天女前。<a id="a-4z"></a>以油麻和白芥子烧之得大财若以遏迦木(云杜仲长一尺八百叚)诵咒八百遍。<a id="a-50"></a>火中烧之得一切诸佛菩萨。<a id="a-51"></a>悉知是人离诸业障。<a id="a-52"></a>于一切世间出世间明咒皆悉了悟。<a id="a-53"></a>无诸疾病于诸怨敌而得最胜。<a id="a-54"></a>世间烦恼不能染着。<a id="a-55"></a>由此明咒力故。<a id="a-56"></a>诸有善业皆得成就。<a id="a-57"></a>一切恶梦不祥之事皆得消散。<a id="a-58"></a>一切邪魅厌祷之横皆不着身。<a id="a-59"></a>不堕邪见杂恶道中。<a id="a-5A"></a>尔时佛告金刚密迹菩萨。<a id="a-5B"></a>此陀罗尼王法有大威德。<a id="a-5C"></a>是一切诸佛如来心。<a id="a-5D"></a>是诸佛母。<a id="a-5E"></a>是诸如来转大法轮。<a id="a-5F"></a>是诸如来入菩提路。<a id="a-5G"></a>是诸如来智慧法炬。<a id="a-5H"></a>是诸如来鸣大法蠡。<a id="a-5I"></a>是诸如来坐金刚座。<a id="a-5J"></a>是诸如来降伏魔军。<a id="a-5K"></a>是诸如来最胜秘密。<a id="a-5L"></a>能除赡部洲众生所有烦恼。<a id="a-5M"></a>能竭赡部洲众生地狱饿鬼傍生之业。<a id="a-5N"></a>能除赡部洲众生生老病死忧悲苦恼。</p>
  <p id="a5O">尔时世尊复告金刚密迹菩萨。<a id="a-5P"></a>我以佛眼观诸如来。<a id="a-5Q"></a>不能说此陀罗尼所有功德甚深妙法。<a id="a-5R"></a>此陀罗尼有如是最胜殊妙。<a id="a-5S"></a>妙非诸譬喻之所能尽。<a id="a-5T"></a>薄福少德下贱众生。<a id="a-5U"></a>永不闻此陀罗尼名字。<a id="a-5V"></a>况复得见受持读诵。<a id="a-5W"></a>若有闻见此陀罗尼者。<a id="a-5X"></a>是人已曾亲近恒河沙诸佛菩萨。<a id="a-5Y"></a>佛告金刚密迹菩萨。<a id="a-5Z"></a>此如来心难解难入。<a id="a-5a"></a>若有善男子善女人。<a id="a-5b"></a>于百千万劫。<a id="a-5c"></a>供养八十俱胝无量恒河沙诸佛菩萨。<a id="a-5d"></a>饮食衣服房舍卧具。<a id="a-5e"></a>百种汤药旛盖香华涂香粖香。<a id="a-5f"></a>复以七宝满三千大千世界。<a id="a-5g"></a>于日日中奉施诸佛。<a id="a-5h"></a>金刚菩萨于汝意云何。<a id="a-5i"></a>是善男子善女人功德多不。<a id="a-5j"></a>金刚菩萨白佛言。<a id="a-5k"></a>世尊此人功德无量无边不可胜数。<a id="a-5l"></a>佛言若于如来心陀罗尼。<a id="a-5m"></a>能读诵满万遍者。<a id="a-5n"></a>此人功德胜前功德。<a id="a-5o"></a>诸佛如来说不能尽。<a id="a-5p"></a>若有善男子善女人。<a id="a-5q"></a>虽不读诵但心念者。<a id="a-5r"></a>亦得如上无量功德。<a id="a-5s"></a>尔时如来说是言已。<a id="a-5t"></a>众中天龙药叉乾闼婆迦楼罗紧那罗摩睺罗伽人非人等。<a id="a-5u"></a>一切大众踊跃欢喜。<a id="a-5v"></a>发声叹咏五体投地。<a id="a-5w"></a>合掌向佛白言世尊。<a id="a-5x"></a>佛出世间甚成希有今佛世尊于赡部洲。<a id="a-5y"></a>能善建立置秘密陀罗尼心法。<a id="a-5z"></a>尔时十方同会诸佛菩萨。<a id="a-60"></a>咸赞释迦如来言。<a id="a-61"></a>善哉善哉。<a id="a-62"></a>既同赞已各还本土。<a id="a-63"></a>尔时释迦牟尼世尊。<a id="a-64"></a>以佛神力还娑婆世界。</p>
  <p data-pb></p>
  <h2 id="a65">普光心印品第十一</h2>
  <p id="a66">尔时金刚药叉主菩萨。<a id="a-67"></a>踊跃欢喜身毛皆竖。<a id="a-68"></a>于仙人会中持杵挥空。<a id="a-69"></a>以种种香华衣服。<a id="a-6A"></a>与诸仙人往诣佛所。<a id="a-6B"></a>顶礼佛足右绕三匝。<a id="a-6C"></a>以诸香华而散佛上。<a id="a-6D"></a>偏袒右肩右膝着地。<a id="a-6E"></a>白佛言世尊如来今于人间。<a id="a-6F"></a>然大法炬建立陀罗尼法。<a id="a-6G"></a>若有见闻此陀罗尼者与佛无异。<a id="a-6H"></a>如此众生决定当得无上正觉。<a id="a-6I"></a>舍离一切诸恶业障。<a id="a-6J"></a>惟愿世尊为诸众生说陀罗尼印法。<a id="a-6K"></a>此之手印如何而作。<a id="a-6L"></a>如何安手如何安臂。<a id="a-6M"></a>复更云何以手按手。<a id="a-6N"></a>云何而作心印云何舒臂。<a id="a-6O"></a>云何住念云何安慰坛神。<a id="a-6P"></a>云何能得诸佛如来之所加护。<a id="a-6Q"></a>云何请佛坐金刚座。<a id="a-6R"></a>云何请诸如来而为灌顶转大法轮。<a id="a-6S"></a>云何得胜持印之法。<a id="a-6T"></a>云何作转轮王。<a id="a-6U"></a>云何作如意宝。<a id="a-6V"></a>云何作四天王。<a id="a-6W"></a>云何作吉祥天女。<a id="a-6X"></a>云何作饷弃尼印。<a id="a-6Y"></a>云何作女使者印。<a id="a-6Z"></a>云何作安置诸天。<a id="a-6a"></a>云何作呼诸天。<a id="a-6b"></a>云何作根本。<a id="a-6c"></a>此诸法我先不解。<a id="a-6d"></a>世尊慈悲为我而说。<a id="a-6e"></a>若解此印速能成就诸功德故。<a id="a-6f"></a>若有见者获福无量。<a id="a-6g"></a>尔时世尊于大众中。<a id="a-6h"></a>舒百千万俱胝庄严功德手。<a id="a-6i"></a>覆金刚菩萨顶上。<a id="a-6j"></a>安慰金刚密迹曰。<a id="a-6k"></a>太药叉主汝今谛听。<a id="a-6l"></a>谛听我为汝说陀罗尼印法付嘱于汝。<a id="a-6m"></a>为诸未来一切众生。<a id="a-6n"></a>汝应受持为我流布。<a id="a-6o"></a>当加敬护犹如诸佛。<a id="a-6p"></a>同入如来道场之想。<a id="a-6q"></a>同见如来转大法轮。<a id="a-6r"></a>亦如守护佛诸舍利。<a id="a-6s"></a>勿以此法于后世时。<a id="a-6t"></a>妄相付于下劣贱人。<a id="a-6u"></a>恶性众生破戒众生。<a id="a-6v"></a>懈怠众生邪见众生。<a id="a-6w"></a>小乘众生贪欲众生。<a id="a-6x"></a>我慢众生如斯之类。<a id="a-6y"></a>不须为说此陀罗尼如佛舍利。<a id="a-6z"></a>若有薄福众生闻我此法便令损坏。<a id="a-70"></a>当知此等如毁谤佛无有异也。<a id="a-71"></a>是故金刚菩萨。<a id="a-72"></a>应勤加护勿妄传授。<a id="a-73"></a>此咒所在之处如佛无异。</p>
  <p id="a74">尔时金刚手菩萨。<a id="a-75"></a>顶礼佛足白佛言世尊。<a id="a-76"></a>如是如是如世尊所说我当专心恭敬供养以报佛恩。<a id="a-77"></a>唯愿世尊为我演悟作印之法。<a id="a-78"></a>令诸学者得法成就。</p>
 </body>
</html>