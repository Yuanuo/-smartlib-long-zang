<!doctype html>
<html id="z3IBU44Vn" data-ver="1198">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘单译经">
  <meta period="西晋">
 </head>
 <body>
  <h1 id="a1">佛说海龙王经卷第一</h1>
  <h2 id="a2">行品第一</h2>
  <p id="a3">闻如是。<a id="a-4"></a>一时佛游王舍城灵鹫山。<a id="a-5"></a>与大比丘众俱。<a id="a-6"></a>比丘八千。<a id="a-7"></a>菩萨万二千。<a id="a-8"></a>一切大圣十方来会。<a id="a-9"></a>众德具足得诸总持。<a id="a-A"></a>无所不博辩才至真。<a id="a-B"></a>决一切疑入大神通。<a id="a-C"></a>分剖慧义诸度无极。<a id="a-D"></a>济于彼岸究畅开士。<a id="a-E"></a>定意正受诸佛咨嗟。<a id="a-F"></a>普游殊域神足飞行降化众魔。<a id="a-G"></a>分别诸法知如本谛。<a id="a-H"></a>睹见一切众生之原。<a id="a-I"></a>积累道品于世八法而无所著。<a id="a-J"></a>以大慈哀严身口意。<a id="a-K"></a>彼无极铠过大精进。<a id="a-L"></a>于无数劫而不厌惓。<a id="a-M"></a>为师子吼开化外道。<a id="a-N"></a>以不退转印如印之。<a id="a-O"></a>晓了诸佛深要法藏。<a id="a-P"></a>其名曰山光菩萨。<a id="a-Q"></a>惠山菩萨。<a id="a-R"></a>大明菩萨。<a id="a-S"></a>总持山刚菩萨。<a id="a-T"></a>山铠王菩萨。<a id="a-U"></a>山顶菩萨。<a id="a-V"></a>山幢菩萨。<a id="a-W"></a>山王菩萨。<a id="a-X"></a>石磨王菩萨。<a id="a-Y"></a>雷音菩萨。<a id="a-Z"></a>雨王菩萨。<a id="a-a"></a>宝雨菩萨。<a id="a-b"></a>宝英菩萨。<a id="a-c"></a>宝首菩萨。<a id="a-d"></a>宝藏菩萨。<a id="a-e"></a>宝明菩萨。<a id="a-f"></a>宝幢菩萨。<a id="a-g"></a>宝顶菩萨。<a id="a-h"></a>宝印手菩萨。<a id="a-i"></a>宝畅菩萨。<a id="a-j"></a>宝严菩萨。<a id="a-k"></a>宝水菩萨。<a id="a-l"></a>宝光菩萨。<a id="a-m"></a>宝铠菩萨。<a id="a-n"></a>宝现菩萨。<a id="a-o"></a>宝造菩萨。<a id="a-p"></a>乐严法菩萨。<a id="a-q"></a>净王菩萨。<a id="a-r"></a>严顶相菩萨。<a id="a-s"></a>金光饰菩萨。<a id="a-t"></a>宝髻菩萨。<a id="a-u"></a>天冠菩萨。<a id="a-v"></a>千光菩萨。<a id="a-w"></a>原崄菩萨。<a id="a-x"></a>照昧菩萨。<a id="a-y"></a>月辩菩萨。<a id="a-z"></a>发意转法轮菩萨。<a id="a-10"></a>金光净菩萨。<a id="a-11"></a>常施无畏菩萨。<a id="a-12"></a>万二千菩萨。<a id="a-13"></a>德皆如是。<a id="a-14"></a>是贤劫中大士弥勒软首等六十大圣。<a id="a-15"></a>不可思议解缚等十六正士。<a id="a-16"></a>帝释四天王与忉利天人俱。<a id="a-17"></a>焰天。<a id="a-18"></a>兜术天。<a id="a-19"></a>不憍乐天。<a id="a-1A"></a>化自在天魔子道师。<a id="a-1B"></a>梵天王。<a id="a-1C"></a>梵净天王。<a id="a-1D"></a>善梵天王。<a id="a-1E"></a>梵具足天王。<a id="a-1F"></a>大神妙天。<a id="a-1G"></a>净居天。<a id="a-1H"></a>离垢光天。<a id="a-1I"></a>乃至一善天。<a id="a-1J"></a>燕居。<a id="a-1K"></a>无善神王。<a id="a-1L"></a>各与眷属六万。<a id="a-1M"></a>山树神王四万二千。<a id="a-1N"></a>力士神王。<a id="a-1O"></a>一名持华。<a id="a-1P"></a>三万二千与香音神俱。<a id="a-1Q"></a>无焚龙王与七万二千诸龙俱。<a id="a-1R"></a>四方金翅鸟王及余一切诸大尊神。<a id="a-1S"></a>天龙鬼神。<a id="a-1T"></a>无善神。<a id="a-1U"></a>凤凰神王。<a id="a-1V"></a>山树神王。<a id="a-1W"></a>甜柔神等。<a id="a-1X"></a>各与眷属来诣佛所。<a id="a-1Y"></a>稽首毕一面住。<a id="a-1Z"></a>比丘比丘尼清信士清信女。<a id="a-1a"></a>前为佛作礼各坐一面。<a id="a-1b"></a>彼时佛与若干百千之众营从围绕。<a id="a-1c"></a>佛处诸天严净师子高广之座。<a id="a-1d"></a>为四部众而普说法。<a id="a-1e"></a>佛在众中如安明山王现于大海。<a id="a-1f"></a>德超诸天世无双比。<a id="a-1g"></a>光明巍巍靡所不照。<a id="a-1h"></a>如来威变应时。<a id="a-1i"></a>空中化有宝盖。<a id="a-1j"></a>众珍杂珓遍覆四方。<a id="a-1k"></a>无数百千垂珠璎珞。<a id="a-1l"></a>青黄赤白无垢宝珠。<a id="a-1m"></a>照虚空珠光从珠出。<a id="a-1n"></a>其色无量不可称计。<a id="a-1o"></a>雨诸香华华至于膝。<a id="a-1p"></a>虚空之中出大雷音雨众名香。<a id="a-1q"></a>于是贤者大目犍连。<a id="a-1r"></a>承佛圣旨前问佛言。<a id="a-1s"></a>今所感动未曾见闻。<a id="a-1t"></a>此何瑞应。<a id="a-1u"></a>佛告目连。<a id="a-1v"></a>今海龙王欲来见佛故先现瑞。<a id="a-1w"></a>佛语未竟。<a id="a-1x"></a>寻时龙王与七十二亿婇女八十四亿眷属。<a id="a-1y"></a>皆赍香华幢幡宝盖百千伎乐。<a id="a-1z"></a>往诣佛所前稽首毕。<a id="a-20"></a>绕佛七匝。<a id="a-21"></a>各以所持用散佛上。<a id="a-22"></a>伎乐供养。<a id="a-23"></a>与中宫眷属俱住佛前。<a id="a-24"></a>以偈赞曰。</p>
  <p id="a25">慈施愍伤俗　　示现与世眼</p>
  <p id="a26">虽生于世俗　　无著如莲华</p>
  <p id="a27">施俗之安隐　　在世照三世</p>
  <p id="a28">解法如日光　　稽首世最上</p>
  <p id="a29">十力超施戒　　自调成眷属</p>
  <p id="a2A">烧除尘劳冥　　御众如调马</p>
  <p id="a2B">施与七大财　　恩慈加众生</p>
  <p id="a2C">为一切父母　　稽首最福田</p>
  <p id="a2D">眉间相光曜　　如日白雪光</p>
  <p id="a2E">梵天人在上　　无能见其顶</p>
  <p id="a2F">佛面出大光　　蒙光获安隐</p>
  <p id="a2G">普照百千国　　至于无择狱</p>
  <p id="a2H">柔软言无极　　解决众疑结</p>
  <p id="a2I">音遍天世间　　清净无垢秽</p>
  <p id="a2J">除淫怒痴冥　　照以智慧光</p>
  <p id="a2K">施安令欢喜　　为示现解脱</p>
  <p id="a2L">无碍达三世　　求比无等伦</p>
  <p id="a2M">知人群萌行　　了善恶所趣</p>
  <p id="a2N">观察人根原　　一时咸能睹</p>
  <p id="a2O">开心令解脱　　稽首诸慧上</p>
  <p id="a2P">百千亿诸魔　　诣树求佛便</p>
  <p id="a2Q">至德愿威神　　降化伏邪心</p>
  <p id="a2R">不嗔不厌惓　　导以慈哀力</p>
  <p id="a2S">供养世之尊　　孰敢懈慢者</p>
  <p id="a2T">观法无所有　　譬之如虚空</p>
  <p id="a2U">犹电雾泡沫　　幻化及野马</p>
  <p id="a2V">本空缘相与　　计之无吾我</p>
  <p id="a2W">照示生死法　　是故莫不供</p>
  <p id="a2X">所以无数劫　　勤行亿那术</p>
  <p id="a2Y">供养亿万垓　　不可计诸佛</p>
  <p id="a2Z">布施及戒忍　　精进禅智慧</p>
  <p id="a2a">尊愿已具足　　稽首大圣雄</p>
  <p id="a2b">于是海龙王。<a id="a-2c"></a>说此偈赞佛已。<a id="a-2d"></a>前白佛言。<a id="a-2e"></a>愿欲有所问。<a id="a-2f"></a>傥肯听者乃敢宣陈。<a id="a-2g"></a>佛言。<a id="a-2h"></a>在汝所问。<a id="a-2i"></a>若有疑者。<a id="a-2j"></a>如来当为具发遣之。<a id="a-2k"></a>龙王见听喜踊问曰。<a id="a-2l"></a>何谓菩萨除诸恶趣。<a id="a-2m"></a>何谓菩萨超出诸难。<a id="a-2n"></a>何谓菩萨生天上人间。<a id="a-2o"></a>何谓菩萨不离诸佛。<a id="a-2p"></a>何谓菩萨得值善友。<a id="a-2q"></a>何谓菩萨常在安隐。<a id="a-2r"></a>何谓菩萨常怀笃信。<a id="a-2s"></a>何谓菩萨多所悦护。<a id="a-2t"></a>何谓菩萨济众因缘。<a id="a-2u"></a>何谓菩萨长益善法。<a id="a-2v"></a>何谓菩萨喜造德本。<a id="a-2w"></a>何谓菩萨常乐于义。<a id="a-2x"></a>何谓菩萨不着五阴。<a id="a-2y"></a>何谓菩萨常好于法。<a id="a-2z"></a>何谓菩萨乐于法乐。<a id="a-30"></a>何谓菩萨所闻无厌。<a id="a-31"></a>何谓菩萨请益观义。<a id="a-32"></a>何谓菩萨闻能奉行。<a id="a-33"></a>何谓菩萨具出家德。<a id="a-34"></a>何谓菩萨离居顺戒。<a id="a-35"></a>何谓菩萨弃于重担。<a id="a-36"></a>何谓菩萨常处树下。<a id="a-37"></a>何谓菩萨乐处闲居。<a id="a-38"></a>何谓菩萨而独燕处。<a id="a-39"></a>何谓菩萨离诸谀谄。<a id="a-3A"></a>何谓菩萨具出家慧。<a id="a-3B"></a>何谓菩萨入深要法。<a id="a-3C"></a>何谓菩萨观法如幻。<a id="a-3D"></a>何谓菩萨不堕灭见。<a id="a-3E"></a>何谓菩萨不堕常见。<a id="a-3F"></a>何谓菩萨超因缘法。<a id="a-3G"></a>何谓菩萨离诸邪见。<a id="a-3H"></a>何谓菩萨神通自乐。<a id="a-3I"></a>何谓菩萨而得六通。<a id="a-3J"></a>何谓菩萨而得慧通。<a id="a-3K"></a>何谓菩萨漏尽神道。<a id="a-3L"></a>何谓菩萨现无盖慈。<a id="a-3M"></a>何谓菩萨所见无碍。<a id="a-3N"></a>何谓菩萨晓了众生心之所行。<a id="a-3O"></a>何谓菩萨行无厌足。<a id="a-3P"></a>何谓菩萨分别所受教化之言。<a id="a-3Q"></a>何谓菩萨降伏魔怨。<a id="a-3R"></a>何谓菩萨离诸恐惧。<a id="a-3S"></a>何谓菩萨御退转者。<a id="a-3T"></a>何谓菩萨得不退转。<a id="a-3U"></a>何谓菩萨逮不起忍。<a id="a-3V"></a>何谓菩萨过于诸净。<a id="a-3W"></a>何谓菩萨诸行清净。<a id="a-3X"></a>何谓菩萨世尊授决。<a id="a-3Y"></a>佛言。<a id="a-3Z"></a>善哉善哉。<a id="a-3a"></a>海龙王。<a id="a-3b"></a>乃问如来如此之义。<a id="a-3c"></a>谛听谛听善思念之。<a id="a-3d"></a>龙王曰。<a id="a-3e"></a>唯然世尊。<a id="a-3f"></a>愿乐欲闻。<a id="a-3g"></a>佛言。<a id="a-3h"></a>菩萨有四事弃诸恶趣。<a id="a-3i"></a>何等为四。<a id="a-3j"></a>菩萨无害心于众生常护十德。<a id="a-3k"></a>不说人短亦不轻慢。<a id="a-3l"></a>自省己过不讼彼秽。<a id="a-3m"></a>是为四。<a id="a-3n"></a>复有四事超出诸难。<a id="a-3o"></a>何等为四。<a id="a-3p"></a>常叹三宝佛法圣众。<a id="a-3q"></a>有乐法者而不娆乱。<a id="a-3r"></a>不造人疑。<a id="a-3s"></a>有犹豫者悉开导之。<a id="a-3t"></a>是为四。<a id="a-3u"></a>复有四事生天上人间。<a id="a-3v"></a>何等四。<a id="a-3w"></a>不舍道心又教他人亦不毁戒。<a id="a-3x"></a>心愿清净为人说经而发大哀。<a id="a-3y"></a>是为四事。<a id="a-3z"></a>复有八事不离诸佛。<a id="a-40"></a>何等八。<a id="a-41"></a>常念诸佛。<a id="a-42"></a>供养如来。<a id="a-43"></a>嗟叹世尊。<a id="a-44"></a>作佛像形劝化众生使见如来。<a id="a-45"></a>其所向方闻佛之名。<a id="a-46"></a>愿生彼国志不怯弱。<a id="a-47"></a>常乐微妙佛之正慧。<a id="a-48"></a>是为八事。<a id="a-49"></a>复有四事得值善友。<a id="a-4A"></a>何谓四。<a id="a-4B"></a>不慢无谄。<a id="a-4C"></a>常加恭敬。<a id="a-4D"></a>柔和顺言而不自大。<a id="a-4E"></a>常受言教。<a id="a-4F"></a>是为四。<a id="a-4G"></a>复有三事常在隐处。<a id="a-4H"></a>何等三。<a id="a-4I"></a>不刚不[革*卬]而不谀谄。<a id="a-4J"></a>除诸贪嫉。<a id="a-4K"></a>见人得供代其欢喜。<a id="a-4L"></a>是为三。<a id="a-4M"></a>复有五事常怀笃信。<a id="a-4N"></a>何等五。<a id="a-4O"></a>晓乐脱力积功德力。<a id="a-4P"></a>入报应力。<a id="a-4Q"></a>遵道心力。<a id="a-4R"></a>将御法力。<a id="a-4S"></a>是为五。<a id="a-4T"></a>复有二事多所悦护。<a id="a-4U"></a>何等二。<a id="a-4V"></a>不舍欢喜。<a id="a-4W"></a>不在嗔恨。<a id="a-4X"></a>是为二。<a id="a-4Y"></a>复有二十事护众因缘。<a id="a-4Z"></a>何等二十。<a id="a-4a"></a>常信佛教。<a id="a-4b"></a>不着他缘。<a id="a-4c"></a>所作自护。<a id="a-4d"></a>他作他受。<a id="a-4e"></a>法法相应。<a id="a-4f"></a>法法相照。<a id="a-4g"></a>善恶报应。<a id="a-4h"></a>无乱不顺。<a id="a-4i"></a>心无想念。<a id="a-4j"></a>无我无人。<a id="a-4k"></a>都无所有。<a id="a-4l"></a>亦无往来。<a id="a-4m"></a>无所归趣。<a id="a-4n"></a>除因缘报。<a id="a-4o"></a>由罪福安危。<a id="a-4p"></a>将护诸缘。<a id="a-4q"></a>诸佛世尊。<a id="a-4r"></a>皆由清净而成道德。<a id="a-4s"></a>除众恶事以故吾等修行善本。<a id="a-4t"></a>是为二十。<a id="a-4u"></a>复有二事长益善法。<a id="a-4v"></a>何等二。<a id="a-4w"></a>知于三品。<a id="a-4x"></a>行无放逸。<a id="a-4y"></a>是为二。<a id="a-4z"></a>复有二事。<a id="a-50"></a>何等二。<a id="a-51"></a>喜造德本。<a id="a-52"></a>亦不想报。<a id="a-53"></a>是为二。<a id="a-54"></a>复有五事常乐于义。<a id="a-55"></a>何等五。<a id="a-56"></a>不着色声香味识。<a id="a-57"></a>是为五。<a id="a-58"></a>复有五事常好于法。<a id="a-59"></a>何等为五。<a id="a-5A"></a>不贪色痛志得智慧拥护一切。<a id="a-5B"></a>是为五。<a id="a-5C"></a>复有六事常乐于法。<a id="a-5D"></a>何等六。<a id="a-5E"></a>乐于五根不乐五欲。<a id="a-5F"></a>常乐法会不乐世谈。<a id="a-5G"></a>乐讲说经不乐衣食。<a id="a-5H"></a>常乐观法不乐不净。<a id="a-5I"></a>乐遵修法不乐文字。<a id="a-5J"></a>乐于佛法不乐声闻缘觉法。<a id="a-5K"></a>是为六。<a id="a-5L"></a>复有八事乐于法乐。<a id="a-5M"></a>何等八乐讲佛道不乐卑贱。<a id="a-5N"></a>乐度无极不乐声闻缘觉道。<a id="a-5O"></a>乐赞四恩不乐非法。<a id="a-5P"></a>乐大慈哀不乐世事。<a id="a-5Q"></a>乐说大道不乐终始。<a id="a-5R"></a>乐讲深法缘起之本不乐常无常我人寿命。<a id="a-5S"></a>乐空无想无愿真谛之法不乐调戏离放逸想。<a id="a-5T"></a>乐严佛国不乐观灭。<a id="a-5U"></a>是为八。</p>
  <p id="a5V">复有五事所闻无厌。<a id="a-5W"></a>何等五。<a id="a-5X"></a>博闻智慧利于明达闻无厌足。<a id="a-5Y"></a>普听不懈决诸狐疑闻无厌足。<a id="a-5Z"></a>因闻觉了尘劳恚恨故无厌足。<a id="a-5a"></a>因闻断欲而除一切众生垢着故无厌足。<a id="a-5b"></a>因闻勇猛决一切疑故无厌足。<a id="a-5c"></a>是为五。<a id="a-5d"></a>复有二事观义求闻不惓。<a id="a-5e"></a>何等二。<a id="a-5f"></a>兴于贤圣正见之行。<a id="a-5g"></a>得无碍辩总持之要。<a id="a-5h"></a>是为二。<a id="a-5i"></a>复有十事闻能奉行。<a id="a-5j"></a>何等十。<a id="a-5k"></a>利知厌足在于闲居。<a id="a-5l"></a>身口心寂进止安详。<a id="a-5m"></a>所闻观净。<a id="a-5n"></a>独处少事。<a id="a-5o"></a>不乐众闹。<a id="a-5p"></a>初夜后夜常观精进。<a id="a-5q"></a>敬重善友。<a id="a-5r"></a>志怀羞耻。<a id="a-5s"></a>常以大哀护于一切。<a id="a-5t"></a>等贤圣禅至德具足。<a id="a-5u"></a>以惠救护天上世间。<a id="a-5v"></a>是为十。<a id="a-5w"></a>复有五事具出家德。<a id="a-5x"></a>何等五。<a id="a-5y"></a>所作已成不复忘失。<a id="a-5z"></a>灭除尘结。<a id="a-60"></a>其心当舍一切诸着。<a id="a-61"></a>诸佛世尊不讼其短。<a id="a-62"></a>已得解脱。<a id="a-63"></a>见诸缚者为说脱法。<a id="a-64"></a>是为五。<a id="a-65"></a>复有五出家顺戒。<a id="a-66"></a>何等五。<a id="a-67"></a>救顺禁法救济毁戒。<a id="a-68"></a>顺诸所闻救济鲜闻。<a id="a-69"></a>顺所定意救济乱心。<a id="a-6A"></a>顺所智慧救济恶智。<a id="a-6B"></a>顺所度知立于众人安隐无为。<a id="a-6C"></a>是为五。<a id="a-6D"></a>复有五弃。<a id="a-6E"></a>何等五。<a id="a-6F"></a>弃于重担而除五阴。<a id="a-6G"></a>断恩爱结及诸所习。<a id="a-6H"></a>常以寂定舍于寂灭。<a id="a-6I"></a>入于道德奉行八道。<a id="a-6J"></a>入于圣谛立一切人于正谛法。<a id="a-6K"></a>是为五。<a id="a-6L"></a>复有四法常处树下。<a id="a-6M"></a>何等四。<a id="a-6N"></a>不惜身命。<a id="a-6O"></a>奉行一切诸德善法。<a id="a-6P"></a>发神通慧。<a id="a-6Q"></a>行寂然事天人欣悦。<a id="a-6R"></a>是为四。<a id="a-6S"></a>复有四事乐处闲居。<a id="a-6T"></a>何等四。<a id="a-6U"></a>发大哀以处闲居。<a id="a-6V"></a>诸佛所叹欲救众生。<a id="a-6W"></a>无偏邪行坐成佛时庄严自由不为尘劳。<a id="a-6X"></a>学余菩萨究竟之行积闲居德。<a id="a-6Y"></a>入于郡国县邑聚落为众说法。<a id="a-6Z"></a>是为四。<a id="a-6a"></a>复有三事。<a id="a-6b"></a>而习燕坐。<a id="a-6c"></a>最尊无上功德微妙为贤圣行。<a id="a-6d"></a>何等三。<a id="a-6e"></a>不习憎爱亦无所慕。<a id="a-6f"></a>自在离欲心无缚着。<a id="a-6g"></a>行步自由等心一切。<a id="a-6h"></a>疾得定意。<a id="a-6i"></a>是为三。<a id="a-6j"></a>复有三事。<a id="a-6k"></a>离诸谀谄。<a id="a-6l"></a>其心质直而无恚恨。<a id="a-6m"></a>已住于行。<a id="a-6n"></a>众结便断。<a id="a-6o"></a>是为三。<a id="a-6p"></a>复有八事具出家德。<a id="a-6q"></a>何等八。<a id="a-6r"></a>贤圣知足在于独处。<a id="a-6s"></a>得知限节。<a id="a-6t"></a>逮诸博闻。<a id="a-6u"></a>弃恨忍辱。<a id="a-6v"></a>不舍道心行四意止。<a id="a-6w"></a>专精定意。<a id="a-6x"></a>而应智慧。<a id="a-6y"></a>一切所兴以行为要。<a id="a-6z"></a>是为八。<a id="a-70"></a>复有十事入深要法。<a id="a-71"></a>何等十。<a id="a-72"></a>见身自然诸法自然。<a id="a-73"></a>身入于净一切法净。<a id="a-74"></a>见已无吾诸法无我。<a id="a-75"></a>自观身空不疑诸法空。<a id="a-76"></a>己身无声诸法如响。<a id="a-77"></a>察身寂寞诸法静默。<a id="a-78"></a>我者审谛观诸法谛。<a id="a-79"></a>我志深妙见诸法奥。<a id="a-7A"></a>己身无闻诸法如聋。<a id="a-7B"></a>吾无所受见一切法无可取者。<a id="a-7C"></a>是为十。<a id="a-7D"></a>复有十事。<a id="a-7E"></a>诸法如幻兴诳诈相。<a id="a-7F"></a>诸法如梦所见无实。<a id="a-7G"></a>诸法如野马起颠倒想见不谛故。<a id="a-7H"></a>诸法如影所作因缘无以为乐。<a id="a-7I"></a>诸法如水月捉不可得其相离行。<a id="a-7J"></a>诸法如响本末悉空。<a id="a-7K"></a>诸法如电晃现随灭。<a id="a-7L"></a>诸法如画离淫怒痴。<a id="a-7M"></a>诸法本净不为客垢之所沾污。<a id="a-7N"></a>诸法如虚空适起寻灭无有处所。<a id="a-7O"></a>是为十。<a id="a-7P"></a>复有二事不堕灭见。<a id="a-7Q"></a>何等为二。<a id="a-7R"></a>随时之慧入于罪福了别诸佛圣智之明。<a id="a-7S"></a>是为二。<a id="a-7T"></a>复有二事不堕常见。<a id="a-7U"></a>何等为二。<a id="a-7V"></a>一切说无常慧。<a id="a-7W"></a>适起便灭意无永存。<a id="a-7X"></a>是为二。<a id="a-7Y"></a>复有四事超因缘法。<a id="a-7Z"></a>何等为四。<a id="a-7a"></a>无黠之习入生死习。<a id="a-7b"></a>无黠已灭生死便除。<a id="a-7c"></a>不堕灭见不住常观。<a id="a-7d"></a>是为四。<a id="a-7e"></a>复有四事离诸邪见。<a id="a-7f"></a>何等四。<a id="a-7g"></a>晓空慧不见彼我。<a id="a-7h"></a>解无相不见寿命。<a id="a-7i"></a>了无愿不见三处。<a id="a-7j"></a>分别缘起离常无常。<a id="a-7k"></a>是为四。<a id="a-7l"></a>复有六事以诸神通而自娱乐。<a id="a-7m"></a>何等六。<a id="a-7n"></a>不以恶眼视于众生得天眼净。<a id="a-7o"></a>闻恶声音则能忍辱逮天耳净。<a id="a-7p"></a>其心不乱睹他心净。<a id="a-7q"></a>殖众德本则识过事。<a id="a-7r"></a>如口所语身行亦尔获神足净。<a id="a-7s"></a>修行诸敬不欺法师尽诸漏净。<a id="a-7t"></a>是为六。<a id="a-7u"></a>复有六事得六通。<a id="a-7v"></a>何等六。<a id="a-7w"></a>以然灯故得天眼净。<a id="a-7x"></a>施诸音乐得天耳净。<a id="a-7y"></a>施无悕望了众生心。<a id="a-7z"></a>殖众德本知过去事。<a id="a-80"></a>却诸阴盖决众狐疑逮神足净。<a id="a-81"></a>以法布施尽诸漏净是为六。<a id="a-82"></a>复有六事而得通慧。<a id="a-83"></a>何等六。<a id="a-84"></a>适见如来得天眼净。<a id="a-85"></a>合会说法得天耳净。<a id="a-86"></a>制伏其心见众生意。<a id="a-87"></a>常习六念得识宿命。<a id="a-88"></a>弃诸贪浊逮成神足轻举能飞。<a id="a-89"></a>遵修诸法得尽诸漏。<a id="a-8A"></a>是为六。</p>
  <p id="a8B">佛复告龙王。<a id="a-8C"></a>以有神通而自娱乐。<a id="a-8D"></a>声闻缘觉及外道神仙。<a id="a-8E"></a>天龙鬼神无善神。<a id="a-8F"></a>凤凰神王山神王。<a id="a-8G"></a>甜柔神人与非人。<a id="a-8H"></a>所有天眼。<a id="a-8I"></a>计菩萨眼。<a id="a-8J"></a>最上无极清净明彻。<a id="a-8K"></a>除如来眼。<a id="a-8L"></a>菩萨之眼无所不见。<a id="a-8M"></a>天人光色诸法之本无所挂碍。<a id="a-8N"></a>又声闻缘觉及天龙神人与非人。<a id="a-8O"></a>计菩萨耳。<a id="a-8P"></a>最上无极清净明彻。<a id="a-8Q"></a>除如来耳。<a id="a-8R"></a>菩萨之耳无所不闻。<a id="a-8S"></a>天人音声诸法之讲无所挂碍。<a id="a-8T"></a>闻诸音声知三达事。<a id="a-8U"></a>皆了一切众生之心。<a id="a-8V"></a>所行造念因缘报应往来之想。<a id="a-8W"></a>净不净着不着。<a id="a-8X"></a>若干种心。<a id="a-8Y"></a>若逆心若顺心。<a id="a-8Z"></a>缚心解心。<a id="a-8a"></a>依心不依心。<a id="a-8b"></a>惑心定心。<a id="a-8c"></a>有处心无处心。<a id="a-8d"></a>若兴衰心。<a id="a-8e"></a>已晓了之。<a id="a-8f"></a>悉见人根如应说法。<a id="a-8g"></a>以识宿命知彼我本。<a id="a-8h"></a>终始所起无所不达。<a id="a-8i"></a>至诚不虚神足无猗无所不现。<a id="a-8j"></a>是为菩萨五神通。<a id="a-8k"></a>又心自在所作具足。<a id="a-8l"></a>是为娱乐。<a id="a-8m"></a>示现佛身而般泥洹不永灭度。<a id="a-8n"></a>何谓菩萨漏尽神通。<a id="a-8o"></a>菩萨超越声闻缘觉。<a id="a-8p"></a>所得解脱猗于佛慧。<a id="a-8q"></a>晓了众生一切本净。<a id="a-8r"></a>不尽诸漏而不取证。<a id="a-8s"></a>为一切人赞诸漏尽。<a id="a-8t"></a>是为六神通。<a id="a-8u"></a>复有四事见无盖慧。<a id="a-8v"></a>何等四。<a id="a-8w"></a>遵修慧德致此五通。<a id="a-8x"></a>行大慈大哀知四解行。<a id="a-8y"></a>奉善权慧逮四无碍。<a id="a-8z"></a>定意正受空无相无愿致三十七道品之法。<a id="a-90"></a>是为四。<a id="a-91"></a>佛复告龙王。<a id="a-92"></a>何谓所见无盖。<a id="a-93"></a>诸有尘劳除一切垢。<a id="a-94"></a>所有挂碍现生死本导御泥洹。<a id="a-95"></a>现声闻缘觉乘化至道场。<a id="a-96"></a>随劝习俗示人行寂。<a id="a-97"></a>是谓无盖。<a id="a-98"></a>复有无盖。<a id="a-99"></a>现一切数至无所有。<a id="a-9A"></a>现灭诸数逮无所著。<a id="a-9B"></a>虽在有数诸行之事。<a id="a-9C"></a>于无数法无所挂碍。<a id="a-9D"></a>彼无阴盖得至无为。<a id="a-9E"></a>于有为法亦无挂碍。<a id="a-9F"></a>是谓菩萨现无碍慧。<a id="a-9G"></a>复有四事。<a id="a-9H"></a>晓了众生心之所行。<a id="a-9I"></a>随习俗慧正受明了。<a id="a-9J"></a>识意所为善权方便。<a id="a-9K"></a>于诸法自在。<a id="a-9L"></a>是为四。<a id="a-9M"></a>复有五事行无厌足。<a id="a-9N"></a>何等为五。<a id="a-9O"></a>已获大安令众生安。<a id="a-9P"></a>大哀坚强。<a id="a-9Q"></a>视一切人知己骨髓。<a id="a-9R"></a>随人所行而示现行。<a id="a-9S"></a>立于极上奇特之德。<a id="a-9T"></a>是为五。<a id="a-9U"></a>复有六事分别所受教化之言。<a id="a-9V"></a>何等六。<a id="a-9W"></a>逮得总持心立寂然。<a id="a-9X"></a>入审谛净心入诸慧。<a id="a-9Y"></a>辩才无著无止。<a id="a-9Z"></a>方便之慧次第解脱。<a id="a-9a"></a>是为六。<a id="a-9b"></a>复有八事降伏魔怨。<a id="a-9c"></a>何等八。<a id="a-9d"></a>晓了五阴譬若如幻。<a id="a-9e"></a>离贪见尘而行空事。<a id="a-9f"></a>知一切法皆无所生。<a id="a-9g"></a>随其所生如开导之。<a id="a-9h"></a>不舍道意坚强精进。<a id="a-9i"></a>不舍佛道不畏三界。<a id="a-9j"></a>离于所有观于人物。<a id="a-9k"></a>求审谛慧观无常相。<a id="a-9l"></a>积德不厌合集智慧。<a id="a-9m"></a>不乐声闻缘觉之智。<a id="a-9n"></a>是为八。<a id="a-9o"></a>复有十事离诸恐惧行菩萨事。<a id="a-9p"></a>何等十。<a id="a-9q"></a>行于布施以庄严想。<a id="a-9r"></a>立于禁戒断诸恶趣。<a id="a-9s"></a>游于忍辱诸根不乱。<a id="a-9t"></a>坚强精进种善不惓。<a id="a-9u"></a>修行禅定其心不荒。<a id="a-9v"></a>成于智慧而离尘劳。<a id="a-9w"></a>善权方便晓了无边圣智之愿得分别事。<a id="a-9x"></a>解知法义辩才随顺。<a id="a-9y"></a>逮得总持决除众生诸所狐疑。<a id="a-9z"></a>得住佛住护一切法。<a id="a-A0"></a>是为十。<a id="a-A1"></a>复有八事御退转者。<a id="a-A2"></a>何等八。<a id="a-A3"></a>言行相应。<a id="a-A4"></a>自省己过不说彼阙。<a id="a-A5"></a>宁失身命不造轻重。<a id="a-A6"></a>获利不喜无利不戚。<a id="a-A7"></a>心不怀害诱导一切兴众祐意。<a id="a-A8"></a>等敷禁戒不舍师法。<a id="a-A9"></a>安悦众人不自求安。<a id="a-AA"></a>一切所爱施而不悔。<a id="a-AB"></a>是为八。<a id="a-AC"></a>复有五事得不退转于无上正真道。<a id="a-AD"></a>何等五。<a id="a-AE"></a>善权方便成诸度无疑。<a id="a-AF"></a>入深妙法了审谛义。<a id="a-AG"></a>神通无碍见众生根分别诸慧。<a id="a-AH"></a>行无所著行不可尽。<a id="a-AI"></a>游于缘起不尽一切诸漏之证。<a id="a-AJ"></a>是为五。<a id="a-AK"></a>复有三事逮不起忍。<a id="a-AL"></a>何等三。<a id="a-AM"></a>察人清净而无吾我。<a id="a-AN"></a>法净寂寞。<a id="a-AO"></a>慧净无著。<a id="a-AP"></a>是为三。<a id="a-AQ"></a>复有三事过诸清净。<a id="a-AR"></a>过去清净诸法常尽。<a id="a-AS"></a>当来清净法无所起。<a id="a-AT"></a>今现清净法无所住。<a id="a-AU"></a>是为三。<a id="a-AV"></a>复有三事。<a id="a-AW"></a>身行清净功德炽盛。<a id="a-AX"></a>口言清净智慧巍巍。<a id="a-AY"></a>意念清净定而不转。<a id="a-AZ"></a>是为三。<a id="a-Aa"></a>复有四事。<a id="a-Ab"></a>为佛世尊所见授决。<a id="a-Ac"></a>何等四。<a id="a-Ad"></a>情性和顺奉遵于法。<a id="a-Ae"></a>具足诸行观清白行。<a id="a-Af"></a>逮得慧力解一切心。<a id="a-Ag"></a>了诸法本净不起不灭所由不乱。<a id="a-Ah"></a>佛告龙王。<a id="a-Ai"></a>是为四法菩萨所行。<a id="a-Aj"></a>为佛世尊所见授决。</p>
  <p data-pb></p>
  <h2 id="aAk">分别品第二</h2>
  <p id="aAl">说是已。<a id="a-Am"></a>十二亿百千诸天龙神香音神人与非人。<a id="a-An"></a>皆发无上正真道意。<a id="a-Ao"></a>七万二千菩萨得不起法忍。<a id="a-Ap"></a>百四十万众得法眼净远尘离垢。<a id="a-Aq"></a>八千比丘漏尽意解。<a id="a-Ar"></a>五千天子得离爱欲。<a id="a-As"></a>三千大千世界六返震动。<a id="a-At"></a>其大光明普照世界。<a id="a-Au"></a>空中自然而雨天华。<a id="a-Av"></a>诸天在上鼓百千伎乐。<a id="a-Aw"></a>共叹颂曰。<a id="a-Ax"></a>今者如来所说经法。<a id="a-Ay"></a>为再转法轮。<a id="a-Az"></a>在波罗奈所转法轮。<a id="a-B0"></a>今说斯经复加增倍。<a id="a-B1"></a>所以者何。<a id="a-B2"></a>于此经者。<a id="a-B3"></a>为无央数不可计人开导利义。<a id="a-B4"></a>若人闻此德本不忘。<a id="a-B5"></a>何况受持能奉行者。<a id="a-B6"></a>善得人身快见如来谛闻此法。<a id="a-B7"></a>闻此法已便发无上正真道者。<a id="a-B8"></a>闭塞恶趣开天人迹。<a id="a-B9"></a>当观此比如获灭度。<a id="a-BA"></a>于是世尊。<a id="a-BB"></a>赞诸天子曰。<a id="a-BC"></a>善哉善哉。<a id="a-BD"></a>快说此言。<a id="a-BE"></a>闻斯经法欢喜信者。<a id="a-BF"></a>佛所建立开化大乘。<a id="a-BG"></a>是等之类逮如来慧。<a id="a-BH"></a>不退转印而以印之。<a id="a-BI"></a>终不余趣顺至佛道超诸苦难。<a id="a-BJ"></a>于是龙王闻说斯经。<a id="a-BK"></a>欣然喜踊善心生焉。<a id="a-BL"></a>有摩尼珠名曰立海清净宝严普明。<a id="a-BM"></a>价直三千大千世界。<a id="a-BN"></a>以奉世尊。<a id="a-BO"></a>其珠之光覆蔽日月之明。<a id="a-BP"></a>一切众会得未曾有。<a id="a-BQ"></a>礼佛而住同音而叹。<a id="a-BR"></a>佛兴难值既兴于世。<a id="a-BS"></a>乃现若兹未曾有法。<a id="a-BT"></a>时海龙王献宝珠已。<a id="a-BU"></a>而白佛言。<a id="a-BV"></a>以是德本逮得无碍佛身光明。<a id="a-BW"></a>令其光明普照十方诸佛国土。<a id="a-BX"></a>若人蒙光除诸尘劳。<a id="a-BY"></a>如今如来眉间光明。<a id="a-BZ"></a>令我如是蠲却众冥逮平等觉。<a id="a-Ba"></a>其入邪者令立正道。</p>
  <p data-pb></p>
  <h2 id="aBb">六度品第三</h2>
  <p id="aBc">海龙王白佛。<a id="a-Bd"></a>何谓菩萨蠲却众冥。<a id="a-Be"></a>佛语龙王。<a id="a-Bf"></a>菩萨智慧殊异。<a id="a-Bg"></a>手执慧灯。<a id="a-Bh"></a>分明智慧。<a id="a-Bi"></a>智慧最胜。<a id="a-Bj"></a>持智慧剑有所兴造。<a id="a-Bk"></a>皆以智慧建立智慧。<a id="a-Bl"></a>而以布施持戒忍辱精进禅思智慧。<a id="a-Bm"></a>建立智慧。<a id="a-Bn"></a>修行于戒忍辱精进一心。<a id="a-Bo"></a>普观诸法建立智慧开化众生。<a id="a-Bp"></a>菩萨何谓建立智慧而行布施等于布施。<a id="a-Bq"></a>布施已等等于吾我。<a id="a-Br"></a>吾我已等便等于人。<a id="a-Bs"></a>已等于人诸法得等。<a id="a-Bt"></a>诸法已等得诸佛等。<a id="a-Bu"></a>虽有所施不舍是等。<a id="a-Bv"></a>既所施者不随尘劳。<a id="a-Bw"></a>而以施时舍一切尘。<a id="a-Bx"></a>亦复如是。<a id="a-By"></a>舍一切生则一切施。<a id="a-Bz"></a>离诸住见弃诸所有。<a id="a-C0"></a>是为菩萨建立智慧而以施彼。<a id="a-C1"></a>何谓菩萨建立智慧而奉禁戒。<a id="a-C2"></a>见身意寂斯护禁戒。<a id="a-C3"></a>不倚身口意。<a id="a-C4"></a>不倚今世后世。<a id="a-C5"></a>亦无内外。<a id="a-C6"></a>不倚阴盖四大诸入。<a id="a-C7"></a>不倚觉意。<a id="a-C8"></a>不倚灭度。<a id="a-C9"></a>于一切法亦无所倚。<a id="a-CA"></a>则为护戒。<a id="a-CB"></a>不以戒戏。<a id="a-CC"></a>亦不放逸。<a id="a-CD"></a>是为菩萨建立慧戒。<a id="a-CE"></a>彼行忍辱亦不得我。<a id="a-CF"></a>亦不得人。<a id="a-CG"></a>亦不得我人。<a id="a-CH"></a>不住吾所。<a id="a-CI"></a>不住我所我。<a id="a-CJ"></a>净人净我净人净见。<a id="a-CK"></a>一切法净是为行忍。<a id="a-CL"></a>彼虽行忍于法无作。<a id="a-CM"></a>于法不起不灭。<a id="a-CN"></a>彼虽行忍。<a id="a-CO"></a>于诸法无寂不寂。<a id="a-CP"></a>彼虽行忍。<a id="a-CQ"></a>见人空寂而无吾我。<a id="a-CR"></a>亦不恐怖。<a id="a-CS"></a>彼虽行忍。<a id="a-CT"></a>亦不得身口意。<a id="a-CU"></a>彼虽坏身段节解之。<a id="a-CV"></a>自观其身如草木墙壁。<a id="a-CW"></a>则为忍辱。<a id="a-CX"></a>彼闻恶言骂言自在言。<a id="a-CY"></a>不可取言。<a id="a-CZ"></a>清净言无处所。<a id="a-Ca"></a>晓了所言则为忍辱。<a id="a-Cb"></a>彼虽乱心心无所结。<a id="a-Cc"></a>本无之心各各无实须臾灭尽。<a id="a-Cd"></a>以观如此则为忍辱。<a id="a-Ce"></a>是为菩萨建立慧忍。<a id="a-Cf"></a>彼修精进长诸善法。<a id="a-Cg"></a>观其法界不增不减等御法界。<a id="a-Ch"></a>察一切法不见诸法。<a id="a-Ci"></a>立成就者。<a id="a-Cj"></a>观猗世者。<a id="a-Ck"></a>由从不实颠倒而兴。<a id="a-Cl"></a>彼以清净智慧之明。<a id="a-Cm"></a>观一切法不随诸法。<a id="a-Cn"></a>不舍诸法。<a id="a-Co"></a>不睹诸法之所积聚。<a id="a-Cp"></a>不见去来何所从来何所从去。<a id="a-Cq"></a>晓了诸法。<a id="a-Cr"></a>遵法如是分别苦谛颠倒之事。<a id="a-Cs"></a>为人说法修行精进。<a id="a-Ct"></a>彼诸众生无实无谛。<a id="a-Cu"></a>若人无得。<a id="a-Cv"></a>一切诸法亦不可得。<a id="a-Cw"></a>所以者何。<a id="a-Cx"></a>人不离法法不离人。<a id="a-Cy"></a>如人自然吾我自然。<a id="a-Cz"></a>吾我自然诸法自然诸法自然佛法自然。<a id="a-D0"></a>其以如是求诸佛法。<a id="a-D1"></a>如自然者解自然已便逮佛法。<a id="a-D2"></a>其有求者。<a id="a-D3"></a>若已求者。<a id="a-D4"></a>甫当求者。<a id="a-D5"></a>彼求此已求无所得。<a id="a-D6"></a>是为菩萨建立智慧精进之行。<a id="a-D7"></a>彼于禅定而以正受不坏平等。<a id="a-D8"></a>亦不成就。<a id="a-D9"></a>彼于禅定而以正受诸法无思。<a id="a-DA"></a>亦无所舍。<a id="a-DB"></a>亦不合会。<a id="a-DC"></a>于诸境界行无著禅。<a id="a-DD"></a>立诸禅法。<a id="a-DE"></a>于诸法等亦无错乱。<a id="a-DF"></a>非身非心。<a id="a-DG"></a>思惟禅定志性。<a id="a-DH"></a>无所应行。<a id="a-DI"></a>不以禅行。<a id="a-DJ"></a>等于本无而以正受。<a id="a-DK"></a>于本净法而致平等。<a id="a-DL"></a>等一切人则致平等。<a id="a-DM"></a>诸法本净等无有色。<a id="a-DN"></a>不以三昧。<a id="a-DO"></a>所行如应。<a id="a-DP"></a>心而不住内。<a id="a-DQ"></a>亦不起游外。<a id="a-DR"></a>识无所住。<a id="a-DS"></a>度于一切堕颠倒者。<a id="a-DT"></a>超外五通声闻缘觉禅定正受。<a id="a-DU"></a>彼以禅定出智慧上除尘劳见。<a id="a-DV"></a>彼以禅定志愿于道开化众生。<a id="a-DW"></a>是则如来常一禅定至于灭度。<a id="a-DX"></a>是为菩萨建立慧定。<a id="a-DY"></a>彼观诸法以慧眼察。<a id="a-DZ"></a>亦非肉眼亦不天眼。<a id="a-Da"></a>观诸法已。<a id="a-Db"></a>见诸法寂观诸法默。<a id="a-Dc"></a>诸法寂寞无行无处。<a id="a-Dd"></a>诸法澹然无所成就。<a id="a-De"></a>普观诸法皆已如是。<a id="a-Df"></a>如是观者是为法观。<a id="a-Dg"></a>法观如是不见诸法之所归趣。<a id="a-Dh"></a>其有见法而不观者。<a id="a-Di"></a>不以见法而成观也。<a id="a-Dj"></a>无求无晓不知不见。<a id="a-Dk"></a>是为见法。<a id="a-Dl"></a>无我无人无寿无命。<a id="a-Dm"></a>是为见法。<a id="a-Dn"></a>假使菩萨观法如此。<a id="a-Do"></a>见人颠倒益于众生。<a id="a-Dp"></a>而发大哀。<a id="a-Dq"></a>法净如是众人猗着。<a id="a-Dr"></a>于是菩萨发弘大志欲度群萌。<a id="a-Ds"></a>是群萌者常无萌类。<a id="a-Dt"></a>是为菩萨建立慧法。</p>
  <h2 id="aDu">无尽藏品第四</h2>
  <p id="aDv">佛告龙王。<a id="a-Dw"></a>何谓菩萨建立智慧。<a id="a-Dx"></a>为人说法不见有人。<a id="a-Dy"></a>人者无我无人非身人者寂寞。<a id="a-Dz"></a>人无所有。<a id="a-E0"></a>人者本净。<a id="a-E1"></a>人者音声。<a id="a-E2"></a>人者名耳。<a id="a-E3"></a>人空无相无愿。<a id="a-E4"></a>人非有数。<a id="a-E5"></a>人而审谛。<a id="a-E6"></a>人无所生。<a id="a-E7"></a>人不有起。<a id="a-E8"></a>为人说法。<a id="a-E9"></a>讲人清净不怀吾我。<a id="a-EA"></a>无寿无命。<a id="a-EB"></a>不灭自然。<a id="a-EC"></a>不灭所有。<a id="a-ED"></a>随人本行而为说法。<a id="a-EE"></a>何况众生本净自然。<a id="a-EF"></a>无我自然。<a id="a-EG"></a>无形自然。<a id="a-EH"></a>则人自然。<a id="a-EI"></a>设人自然。<a id="a-EJ"></a>以此自然诸法自然。<a id="a-EK"></a>设诸法自然。<a id="a-EL"></a>一切佛法亦复自然。<a id="a-EM"></a>是谓一切诸法悉为佛法。<a id="a-EN"></a>一切诸法但假名耳。<a id="a-EO"></a>因号有名。<a id="a-EP"></a>设说诸法则讲非法。<a id="a-EQ"></a>所以者何。<a id="a-ER"></a>如法所言非法亦然。<a id="a-ES"></a>如呼法音则非法音。<a id="a-ET"></a>所以者何。<a id="a-EU"></a>诸法法界及与本净不可言说。<a id="a-EV"></a>亦无所得。<a id="a-EW"></a>法界本净亦无所持。<a id="a-EX"></a>一切法界诸法本净。<a id="a-EY"></a>坏一切法何所成就。<a id="a-EZ"></a>是为诸佛法为说经法。<a id="a-Ea"></a>以是因缘寂寞如是。<a id="a-Eb"></a>不有诸佛法声之化识也。<a id="a-Ec"></a>佛法无教而不可处有为无为。<a id="a-Ed"></a>所以者何。<a id="a-Ee"></a>不离有为无为而以解脱。<a id="a-Ef"></a>宁有异法可计数乎。<a id="a-Eg"></a>龙王答曰。<a id="a-Eh"></a>不也世尊。<a id="a-Ei"></a>诸法无数如来无数。<a id="a-Ej"></a>佛言。<a id="a-Ek"></a>如是如是。<a id="a-El"></a>如仁所言。<a id="a-Em"></a>诸法无数如来无数则无有二。<a id="a-En"></a>于龙王意云何。<a id="a-Eo"></a>无数之言有处所乎。<a id="a-Ep"></a>答曰。<a id="a-Eq"></a>不也世尊。<a id="a-Er"></a>佛言。<a id="a-Es"></a>何以故。<a id="a-Et"></a>当知当作斯观。<a id="a-Eu"></a>佛法无处无言。<a id="a-Ev"></a>如佛法无言无处。<a id="a-Ew"></a>一切诸法无处无言亦复如是。<a id="a-Ex"></a>龙王观视如来大哀巍巍。<a id="a-Ey"></a>若兹开化众生令立坚固。<a id="a-Ez"></a>又一切法无处无教。<a id="a-F0"></a>说因缘教。<a id="a-F1"></a>是法有漏是法无漏。<a id="a-F2"></a>是有世是度世事。<a id="a-F3"></a>有着无著有数无数。<a id="a-F4"></a>有为无为尘劳嗔恨。<a id="a-F5"></a>习是舍是。<a id="a-F6"></a>凡法圣法。<a id="a-F7"></a>学法不学法。<a id="a-F8"></a>声闻法缘觉法。<a id="a-F9"></a>菩萨法佛法。<a id="a-FA"></a>佛言。<a id="a-FB"></a>龙王。<a id="a-FC"></a>如来如是为人说法讲其处所。<a id="a-FD"></a>亦不见法无诸法想。<a id="a-FE"></a>譬如有人虚空无色无见。<a id="a-FF"></a>欲以诸色画于虚空。<a id="a-FG"></a>而作天像及诸人像象马步乘。<a id="a-FH"></a>彼人画是宁难不乎。<a id="a-FI"></a>答曰。<a id="a-FJ"></a>甚难甚难。<a id="a-FK"></a>至未曾有。<a id="a-FL"></a>天中之天。<a id="a-FM"></a>佛言。<a id="a-FN"></a>龙王。<a id="a-FO"></a>如来所为甚难。<a id="a-FP"></a>于彼诸法无色无取而不可见。<a id="a-FQ"></a>亦无文字。<a id="a-FR"></a>亦无所得。<a id="a-FS"></a>而为一切讲说言教示现文字。<a id="a-FT"></a>设以方便此乃甚难。<a id="a-FU"></a>其有信入如是像法。<a id="a-FV"></a>是等诸人多所成办。<a id="a-FW"></a>若有受此深妙义者。<a id="a-FX"></a>不为诸魔之所得便。<a id="a-FY"></a>忆念我过世。<a id="a-FZ"></a>龙王。<a id="a-Fa"></a>更见供事无央数佛。<a id="a-Fb"></a>恒辄舍家净修梵行。<a id="a-Fc"></a>彼如来等未曾为吾说深妙法。<a id="a-Fd"></a>应病如讲布施持戒学道之法。<a id="a-Fe"></a>听闻忍辱仁和之教。<a id="a-Ff"></a>燕居静处止足功德所以者何。<a id="a-Fg"></a>行德未了。<a id="a-Fh"></a>了行德已。<a id="a-Fi"></a>从大殊曜。<a id="a-Fj"></a>如来即得闻斯深妙之法。<a id="a-Fk"></a>应时逮成。<a id="a-Fl"></a>柔顺法忍。<a id="a-Fm"></a>以是之故。<a id="a-Fn"></a>当知此义。<a id="a-Fo"></a>当作是观闻是深法功德具足。<a id="a-Fp"></a>从过去正觉受此深经。<a id="a-Fq"></a>无想无名众秽因缘。<a id="a-Fr"></a>无我无人无寿无命。<a id="a-Fs"></a>信乐受持讽诵为他人说其福甚多。<a id="a-Ft"></a>若有菩萨愍伤一切欲令安隐。<a id="a-Fu"></a>使三千大千世界一一众生皆得所安。<a id="a-Fv"></a>诸天人民合集此德。<a id="a-Fw"></a>施与一人。<a id="a-Fx"></a>于龙王意云何。<a id="a-Fy"></a>菩萨宁为众生加无极安不乎。<a id="a-Fz"></a>答曰。<a id="a-G0"></a>甚多甚多天中天。<a id="a-G1"></a>佛言。<a id="a-G2"></a>其有菩萨施诸众生若干安隐。<a id="a-G3"></a>若为人说一句无常苦空非身之义。<a id="a-G4"></a>空无相无愿。<a id="a-G5"></a>无我无人无寿无命不生不起之事。<a id="a-G6"></a>则是施安福难称量。<a id="a-G7"></a>所以者何。<a id="a-G8"></a>有为之安众生皆更。<a id="a-G9"></a>无为之安未曾历也。<a id="a-GA"></a>彼其以此深妙之法而畅音声。<a id="a-GB"></a>于无为安以为服食。<a id="a-GC"></a>是故菩萨欲自立义具世人愿。<a id="a-GD"></a>当学深妙之法。<a id="a-GE"></a>若有菩萨所在会坐。<a id="a-GF"></a>舍深妙法说杂句饰。<a id="a-GG"></a>则为断绝正法之化。<a id="a-GH"></a>所以者何。<a id="a-GI"></a>是深妙法布阎浮利而不没尽。<a id="a-GJ"></a>人所听受。<a id="a-GK"></a>乐于法者不足言耳非人最多。<a id="a-GL"></a>假使法师藏深妙法。<a id="a-GM"></a>读杂句者不乐深法。<a id="a-GN"></a>天则不欢悦。<a id="a-GO"></a>是族姓子。<a id="a-GP"></a>随世所乐而说俗事。<a id="a-GQ"></a>呜呼痛哉。<a id="a-GR"></a>此众会中无说法者。<a id="a-GS"></a>心怀悁戚而退舍去。<a id="a-GT"></a>时海龙王白世尊曰。<a id="a-GU"></a>布施持戒学道之法是俗事耶。<a id="a-GV"></a>弃家出学净修梵行非佛法耶。<a id="a-GW"></a>世尊答曰。<a id="a-GX"></a>诸佛兴已起无起法。<a id="a-GY"></a>于三界行有所救护。<a id="a-GZ"></a>皆是俗事非是佛语。<a id="a-Ga"></a>彼则何谓四禅。<a id="a-Gb"></a>四等心。<a id="a-Gc"></a>四无色定。<a id="a-Gd"></a>五通十善之行。<a id="a-Ge"></a>布施持戒忍辱精进一心智慧。<a id="a-Gf"></a>书疏校计。<a id="a-Gg"></a>经卷体医。<a id="a-Gh"></a>方药巧工技术。<a id="a-Gi"></a>身想。<a id="a-Gj"></a>衣食财物。<a id="a-Gk"></a>所爱禅定。<a id="a-Gl"></a>在三界行皆是俗事非为佛言。<a id="a-Gm"></a>佛告龙王。<a id="a-Gn"></a>佛兴于世间。<a id="a-Go"></a>未曾所闻非常之苦非我之寂。<a id="a-Gp"></a>除于苦义。<a id="a-Gq"></a>断乎习义。<a id="a-Gr"></a>证于尽义。<a id="a-Gs"></a>遵修道义。<a id="a-Gt"></a>入乎空义度于无想。<a id="a-Gu"></a>导御无愿。<a id="a-Gv"></a>于诸众行不生不起。<a id="a-Gw"></a>义意止意断根力神足觉意观八寂路。<a id="a-Gx"></a>求真谛本净。<a id="a-Gy"></a>如无所起阴种诸入。<a id="a-Gz"></a>为空寂义。<a id="a-H0"></a>所由诸义。<a id="a-H1"></a>不坏诸法不坏非法。<a id="a-H2"></a>解一切法不生不长。<a id="a-H3"></a>皆无所起。<a id="a-H4"></a>不计有常无常。<a id="a-H5"></a>由因缘起得无所生。<a id="a-H6"></a>还于本净而离色欲。<a id="a-H7"></a>现无数法入于道法。<a id="a-H8"></a>在于道法无想不想无应不应。<a id="a-H9"></a>舍于一切念净不净想。<a id="a-HA"></a>无举无下。<a id="a-HB"></a>阴幽冥门自然如空。<a id="a-HC"></a>得平等行。<a id="a-HD"></a>于想等想无想。<a id="a-HE"></a>于想离想。<a id="a-HF"></a>均于一想离一切想。<a id="a-HG"></a>无所观见寂然诸所见。<a id="a-HH"></a>现诸颠倒一切平等。<a id="a-HI"></a>谓得果迹皆音声耳。<a id="a-HJ"></a>彼无所得亦无不得。<a id="a-HK"></a>不受不舍。<a id="a-HL"></a>佛语龙王。<a id="a-HM"></a>是所先说诸法之御。<a id="a-HN"></a>所得不可称说。<a id="a-HO"></a>至于声闻获声闻乘。<a id="a-HP"></a>至于缘觉获缘觉乘。<a id="a-HQ"></a>菩萨逮得不起法忍。<a id="a-HR"></a>成于如来无上正真道。<a id="a-HS"></a>为最正觉。<a id="a-HT"></a>斯谓佛言。<a id="a-HU"></a>是所言者随习俗教。<a id="a-HV"></a>皆是佛法教于真谛。<a id="a-HW"></a>佛道无文佛言无言。<a id="a-HX"></a>佛教无迹佛教无想。<a id="a-HY"></a>佛教无叹。<a id="a-HZ"></a>佛教无化。<a id="a-Ha"></a>佛教无正。<a id="a-Hb"></a>佛教无名。<a id="a-Hc"></a>佛教无思。<a id="a-Hd"></a>佛无心意识。<a id="a-He"></a>亦无所念。<a id="a-Hf"></a>是谓佛教。<a id="a-Hg"></a>而不可说。<a id="a-Hh"></a>亦无言教。<a id="a-Hi"></a>不可指现。<a id="a-Hj"></a>佛语龙王。<a id="a-Hk"></a>如是比教乃为佛言。<a id="a-Hl"></a>如来不以文义说法。<a id="a-Hm"></a>无文字教而为说法。<a id="a-Hn"></a>是故无文则为佛教。<a id="a-Ho"></a>佛所说法不有所逮。<a id="a-Hp"></a>灭一切得佛所说法。<a id="a-Hq"></a>是故无得为佛所言。<a id="a-Hr"></a>佛所说经曾无言教。<a id="a-Hs"></a>寂灭言教。<a id="a-Ht"></a>以故言曰无教佛言。<a id="a-Hu"></a>说法无取法无猗法。<a id="a-Hv"></a>无放逸法不想法。<a id="a-Hw"></a>无起法。<a id="a-Hx"></a>无坏法。<a id="a-Hy"></a>无究竟法。<a id="a-Hz"></a>无所得法。<a id="a-I0"></a>无所志法。<a id="a-I1"></a>无所念法。<a id="a-I2"></a>无所行法。<a id="a-I3"></a>无分别法。<a id="a-I4"></a>无有想法。<a id="a-I5"></a>无所至法。<a id="a-I6"></a>无所推法。<a id="a-I7"></a>佛语龙王。<a id="a-I8"></a>如来为人说法。<a id="a-I9"></a>未曾有行有所证也。<a id="a-IA"></a>吾之所言一切本净法无形色。<a id="a-IB"></a>是故龙王。<a id="a-IC"></a>诸法无像是名佛言。<a id="a-ID"></a>又复何谓号为佛言。<a id="a-IE"></a>解一切音无所不达故曰佛言。<a id="a-IF"></a>察去来今无所挂碍故曰佛言。<a id="a-IG"></a>觉了众言故曰佛言。<a id="a-IH"></a>报答诸问故曰佛言。<a id="a-II"></a>一切所说因缘有言无所不博故曰佛言。<a id="a-IJ"></a>觉诸所说如呼声响故曰佛言。<a id="a-IK"></a>无字无说故曰佛言。<a id="a-IL"></a>诸所字说亦皆佛言。<a id="a-IM"></a>所以者何。<a id="a-IN"></a>是诸文字去来今。<a id="a-IO"></a>佛所说。<a id="a-IP"></a>今佛所说者。<a id="a-IQ"></a>已说之者。<a id="a-IR"></a>当来说者。<a id="a-IS"></a>以是之故。<a id="a-IT"></a>一切文字诸所言教皆名佛言。<a id="a-IU"></a>入如此比晓了众慧。<a id="a-IV"></a>是谓菩萨分别道义。<a id="a-IW"></a>故曰文字言说皆号佛言。<a id="a-IX"></a>不坏法界志一味慧。<a id="a-IY"></a>是谓菩萨分别经本。<a id="a-IZ"></a>故曰文字言说皆号佛言。<a id="a-Ia"></a>其有如应顺于法慧。<a id="a-Ib"></a>是谓菩萨分别顺寂。<a id="a-Ic"></a>故曰文字言说皆号佛言。<a id="a-Id"></a>其有说慧无处无著。<a id="a-Ie"></a>是谓菩萨分别晓了。<a id="a-If"></a>是故龙王。<a id="a-Ig"></a>一切诸法莫不归此。<a id="a-Ih"></a>分别四义。<a id="a-Ii"></a>菩萨解四义者。<a id="a-Ij"></a>文字言说诸所归趣。<a id="a-Ik"></a>身有所在莫不诱进皆入佛教。<a id="a-Il"></a>是故无著本无所住。<a id="a-Im"></a>于百千劫有所言说无能制者。<a id="a-In"></a>所以者何。<a id="a-Io"></a>是名曰无尽之藏总持门也。<a id="a-Ip"></a>假使菩萨逮斯持者。<a id="a-Iq"></a>说无尽句善顺于教。<a id="a-Ir"></a>弃去来瑕如应无猗庄严百千真妙之句。<a id="a-Is"></a>忍于本净将护不乱。<a id="a-It"></a>尊卑之义晓了平等。<a id="a-Iu"></a>光曜所有尘劳嗔恚。<a id="a-Iv"></a>入一切行而顺解脱。<a id="a-Iw"></a>八万四千诸根寻如所应。<a id="a-Ix"></a>善讲本性而为说法。<a id="a-Iy"></a>不尽八难音声诸法。<a id="a-Iz"></a>亦无有尽。<a id="a-J0"></a>及譬喻慧三世无尽。<a id="a-J1"></a>及报应果愿可尽耶经典顺普可尽耶。<a id="a-J2"></a>心之所入可尽耶。<a id="a-J3"></a>因缘愚迹可尽耶。<a id="a-J4"></a>顺在爱欲可尽耶。<a id="a-J5"></a>发于斯持可尽耶。<a id="a-J6"></a>说乘所处可尽耶。<a id="a-J7"></a>分别法处可尽耶。<a id="a-J8"></a>深妙杂句可尽耶。<a id="a-J9"></a>至于究竟可尽耶。<a id="a-JA"></a>逆顺之言可尽耶。<a id="a-JB"></a>名字之训可尽耶。<a id="a-JC"></a>叹佛法众可尽耶。<a id="a-JD"></a>说正谛可尽耶。<a id="a-JE"></a>佛道法品可尽耶。<a id="a-JF"></a>罪福所应可尽耶。<a id="a-JG"></a>讲度无极可尽耶。<a id="a-JH"></a>佛语龙王。<a id="a-JI"></a>是名曰所说无尽故。<a id="a-JJ"></a>号无尽法藏为总持门也。</p>
 </body>
</html>