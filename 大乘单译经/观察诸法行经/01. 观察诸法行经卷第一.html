<!doctype html>
<html id="z3IBTzBU1" data-ver="787">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">观察诸法行经卷第一</h1>
  <h2 id="a2">无边善方便行品第一</h2>
  <p id="a3">尔时婆伽婆。<a id="a-4"></a>更游王舍鹫鸟丘中。<a id="a-5"></a>共大比丘众。<a id="a-6"></a>满千比丘。<a id="a-7"></a>共菩萨摩诃萨。<a id="a-8"></a>有八十俱致菩萨摩诃萨。<a id="a-9"></a>种种佛刹来集。<a id="a-A"></a>皆得陀罗尼忍三摩地一生补处。<a id="a-B"></a>证得过去未来智道。<a id="a-C"></a>言说清净不作诈善。<a id="a-D"></a>不自称赞无有贪婪。<a id="a-E"></a>外道不胜过魔罗业。<a id="a-F"></a>得诸佛法具成无畏。<a id="a-G"></a>法障已过业障已灭。<a id="a-H"></a>于法本性已得无疑。<a id="a-I"></a>说歌颂句心无穷尽。<a id="a-J"></a>不可思劫愿铠庄严。<a id="a-K"></a>笑颜先语面无嚬蹙。<a id="a-L"></a>辩才不断。<a id="a-M"></a>已得等忍三摩地陀罗尼。<a id="a-N"></a>具成无边辩才及胜无畏。<a id="a-O"></a>百千俱致那由多劫。<a id="a-P"></a>善说一句信解诸法。<a id="a-Q"></a>犹如幻焰水月梦影响等。<a id="a-R"></a>无来无去无生无灭。<a id="a-S"></a>空无相无愿。<a id="a-T"></a>显不可取无有障碍。<a id="a-U"></a>善知无边智慧。<a id="a-V"></a>善觉诸众生心行智。<a id="a-W"></a>如彼众生信解。<a id="a-X"></a>随其信解善为说法。<a id="a-Y"></a>禁摄自心离法渴爱。<a id="a-Z"></a>具无慢忍善巧胜妙。<a id="a-a"></a>如本性法摄取佛刹。<a id="a-b"></a>功德庄严无边作愿。<a id="a-c"></a>善能案行无数世界。<a id="a-d"></a>念佛三摩地常现在前。<a id="a-e"></a>善劝请无量佛。<a id="a-f"></a>善知灭缠顺眠烦恼。<a id="a-g"></a>善知游戏非一百千三摩地海。<a id="a-h"></a>彼谓慈氏菩萨摩诃萨。<a id="a-i"></a>曼殊尸利童真。<a id="a-j"></a>观世自在菩萨摩诃萨。<a id="a-k"></a>大势至菩萨摩诃萨。<a id="a-l"></a>云音菩萨摩诃萨。<a id="a-m"></a>善百千开华智菩萨摩诃萨。<a id="a-n"></a>无边攀缘出意菩萨摩诃萨。<a id="a-o"></a>电庄严鸣音王菩萨摩诃萨。<a id="a-p"></a>无数俱致劫普生智菩萨摩诃萨。<a id="a-q"></a>师子吼王菩萨摩诃萨。<a id="a-r"></a>等不等观菩萨摩诃萨。<a id="a-s"></a>净密金无疑王菩萨摩诃萨。<a id="a-t"></a>寂观菩萨摩诃萨。<a id="a-u"></a>智王菩萨摩诃萨。<a id="a-v"></a>不空见菩萨摩诃萨。<a id="a-w"></a>贤护为首。<a id="a-x"></a>十六大善丈夫。<a id="a-y"></a>象香手者菩萨。<a id="a-z"></a>无边宝藏菩萨。<a id="a-10"></a>智积菩萨。<a id="a-11"></a>辩积菩萨。<a id="a-12"></a>师子吼鸣音王菩萨。<a id="a-13"></a>珠庄严璎珞行菩萨。<a id="a-14"></a>师子行步菩萨。<a id="a-15"></a>陀罗尼自在王菩萨。<a id="a-16"></a>得无边辩才无畏菩萨。<a id="a-17"></a>名称菩萨摩诃萨。<a id="a-18"></a>喜王菩萨摩诃萨。<a id="a-19"></a>如是为首。<a id="a-1A"></a>共八十俱致菩萨摩诃萨。<a id="a-1B"></a>若此三千大千世界大王。<a id="a-1C"></a>或释或梵或大梵。<a id="a-1D"></a>或天王或龙王或夜叉主。<a id="a-1E"></a>阿修罗伽留茶紧那罗摩睺罗伽人非人主。<a id="a-1F"></a>彼共眷属围绕。<a id="a-1G"></a>执持华鬘涂香衣盖幢幡鼓乐。<a id="a-1H"></a>诣于佛所。<a id="a-1I"></a>到已顶礼佛足。<a id="a-1J"></a>作三匝绕。<a id="a-1K"></a>随所执持华鬘香涂香末香衣盖幡幢鼓乐。<a id="a-1L"></a>于世尊所作供养已。<a id="a-1M"></a>尊重受教合掌而住。</p>
  <p id="a1N">尔时喜王菩萨摩诃萨。<a id="a-1O"></a>七日断食已。<a id="a-1P"></a>若经行若立若坐不卧不睡精勤求法。<a id="a-1Q"></a>何等三摩地。<a id="a-1R"></a>令菩萨摩诃萨于无上大乘转取遍智财宝智等。<a id="a-1S"></a>彼作此因缘已。<a id="a-1T"></a>即起于座一肩整衣。<a id="a-1U"></a>右膝着地。<a id="a-1V"></a>合掌向佛而白佛言。<a id="a-1W"></a>大德世尊。<a id="a-1X"></a>我于如来应正遍知。<a id="a-1Y"></a>随分欲问。<a id="a-1Z"></a>若婆伽婆。<a id="a-1a"></a>赐我空闲。<a id="a-1b"></a>如我问已即为解说。<a id="a-1c"></a>如是语已。<a id="a-1d"></a>佛告喜王菩萨摩诃萨言。<a id="a-1e"></a>喜王。<a id="a-1f"></a>如来应正遍知。<a id="a-1g"></a>常作空闲解说问难。<a id="a-1h"></a>喜王。<a id="a-1i"></a>汝若如是欲问如来应正遍知。<a id="a-1j"></a>我即于汝彼彼所问。<a id="a-1k"></a>如问解说当令欢喜。<a id="a-1l"></a>如是语已。<a id="a-1m"></a>喜王菩萨摩诃萨而白佛言。<a id="a-1n"></a>世尊。<a id="a-1o"></a>何等三摩地菩萨摩诃萨具成三摩地故。<a id="a-1p"></a>菩萨摩诃萨如实知诸众生心行。<a id="a-1q"></a>能入诸佛世尊说意。<a id="a-1r"></a>所说无倒顺入随音实智。<a id="a-1s"></a>能见现在诸佛世尊无有障碍顺得无嗔诤法。<a id="a-1t"></a>于如闻如念法奉行。<a id="a-1u"></a>而住虽于世法中行。<a id="a-1v"></a>而不为世法所染。<a id="a-1w"></a>虽行遍智定中。<a id="a-1x"></a>而于彼自在不生。<a id="a-1y"></a>虽行涅槃法中。<a id="a-1z"></a>而不于中间涅槃。<a id="a-20"></a>以未满诸佛法故。<a id="a-21"></a>虽行声闻独觉法中实行。<a id="a-22"></a>而不于彼乘涅槃。<a id="a-23"></a>出无边念心不忘失。<a id="a-24"></a>入诸众生种种界门。<a id="a-25"></a>无穷尽门辩说相续。<a id="a-26"></a>摄取无边功德庄严佛刹。<a id="a-27"></a>于别智中得无余智。<a id="a-28"></a>虽成熟众生不依众生想而说法。<a id="a-29"></a>彼无有见住。<a id="a-2A"></a>而将置涅槃。<a id="a-2B"></a>亦无一法可欲寂静。<a id="a-2C"></a>虽行菩提而不依住。<a id="a-2D"></a>大智具成舍离有无二边故。<a id="a-2E"></a>虽知诸法缘生。<a id="a-2F"></a>而于缘生法中不着。<a id="a-2G"></a>速证阿耨多罗三藐三菩提。<a id="a-2H"></a>降伏摩罗及与徒众。<a id="a-2I"></a>诸他论师以法屈伏。<a id="a-2J"></a>当转无上法轮。<a id="a-2K"></a>为天等世作法吼鸣。<a id="a-2L"></a>世尊。<a id="a-2M"></a>然佛法不可思。<a id="a-2N"></a>菩萨法不可思。<a id="a-2O"></a>菩萨行不可思。<a id="a-2P"></a>甚善世尊。<a id="a-2Q"></a>我向问如来者。<a id="a-2R"></a>世尊以无数不可思诸种胜具佛智为我演说。<a id="a-2S"></a>若我于世尊边闻已如实当行。<a id="a-2T"></a>如实行已当满诸种胜具佛智。<a id="a-2U"></a>喜王菩萨摩诃萨。<a id="a-2V"></a>如是语已。<a id="a-2W"></a>复以歌颂问佛。<a id="a-2X"></a>此歌颂者。<a id="a-2Y"></a>所谓。</p>
  <p id="a2Z">我问轮师月　　世亲人上者</p>
  <p id="a2a">若诸菩萨行　　次第为解说</p>
  <p id="a2b">多众等来无有边　　人天夜叉众如信</p>
  <p id="a2c">闻胜功德佛法已　　多百欲与觉相应</p>
  <p id="a2d">佛胜德中生信已　　我问渡诸功德岸</p>
  <p id="a2e">名称无边知我心　　他非我证除胜者</p>
  <p id="a2f">解散分别十力行　　人天渴乐胜者德</p>
  <p id="a2g">菩提德行最无比　　百大方便说智行</p>
  <p id="a2h">如破黑亲共力者　　如速放出智光明</p>
  <p id="a2i">如动三千所有地　　如菩萨行当为说</p>
  <p id="a2j">婆吒胜觉树　　住此而抖擞</p>
  <p id="a2k">如放光照刹　　俱致那由他</p>
  <p id="a2l">如大地震动　　触证最胜智</p>
  <p id="a2m">善行于行者　　如行当为说</p>
  <p id="a2n">如有当得开华相　　如生无边音住持</p>
  <p id="a2o">如得正定等迷留　　如菩萨行当为辩</p>
  <p id="a2p">如有开华相无垢　　如有善巧闻持意</p>
  <p id="a2q">如有不动似迷留　　满百功德如行说</p>
  <p id="a2r">无等无称无谄诈　　无我应供无三垢</p>
  <p id="a2s">智众所赞胜沙门　　我今问彼胜人行</p>
  <p id="a2t">善意行持开华言　　胜言无错无浊语</p>
  <p id="a2u">善夫牛王利除垢　　如速作佛为我说</p>
  <p id="a2v">若有多人来集此　　昼夜精勤无异心</p>
  <p id="a2w">彼等闻此胜行已　　当住如实菩提行</p>
  <p id="a2x">此多人天乐佛德　　昼夜决力勤不余</p>
  <p id="a2y">彼闻此行当奉行　　当得十力破他力</p>
  <p id="a2z">如当得于三摩地　　如得通智及辩才</p>
  <p id="a30">如佛光照无边方　　当问智慧无边称</p>
  <p id="a31">笑颜如如说如是　　善知如如诸法中</p>
  <p id="a32">如得智通广住持　　见十方佛百无垢</p>
  <p id="a33">云何当得无比智　　善那由多俱致经</p>
  <p id="a34">当于说时无有错　　如菩萨行当为辩</p>
  <p id="a35">我不问有乐　　去离有趣者</p>
  <p id="a36">我不问小行　　去离诸行者</p>
  <p id="a37">如得最胜德　　百种功德圆</p>
  <p id="a38">为我如是说　　颜容喜笑者</p>
  <p id="a39">我今不问有乐道　　我今不问境界依</p>
  <p id="a3A">胜者我欲生甘露　　十力所行如实说</p>
  <p id="a3B">善逝云何当净施　　云何持戒振去尘</p>
  <p id="a3C">云何忍慈皆欲乐　　如有精进彼当说</p>
  <p id="a3D">云何爱智乐断惑　　云何智度断名言</p>
  <p id="a3E">当如智海不可动　　如菩萨行当为说</p>
  <p id="a3F">若我不得问善逝　　于中我智尽不超</p>
  <p id="a3G">得度遍智功德岸　　为我皆说无边德</p>
  <p id="a3H">如是语已。<a id="a-3I"></a>佛告喜王菩萨摩诃萨言。<a id="a-3J"></a>甚善喜王。<a id="a-3K"></a>甚善喜王。<a id="a-3L"></a>汝今发行为多人利益故。<a id="a-3M"></a>为多人安乐故。<a id="a-3N"></a>为怜愍世间故。<a id="a-3O"></a>以义利益安乐天人故。<a id="a-3P"></a>亦为此时及未来菩萨摩诃萨不断佛种性故。<a id="a-3Q"></a>不断法种性僧种性故。<a id="a-3R"></a>汝于如来应正遍知今问此义。<a id="a-3S"></a>如汝于恒伽河沙等佛世尊边。<a id="a-3T"></a>已曾问难出生解说。<a id="a-3U"></a>喜王。<a id="a-3V"></a>彼宜善听善作正念。<a id="a-3W"></a>我当为说。<a id="a-3X"></a>菩萨因何三摩地得此及异功德。<a id="a-3Y"></a>知诸众生心行。<a id="a-3Z"></a>喜王菩萨摩诃萨言。<a id="a-3a"></a>世尊。<a id="a-3b"></a>如是乐闻。<a id="a-3c"></a>佛言。<a id="a-3d"></a>喜王。<a id="a-3e"></a>有三摩地说名决定观察诸法行。<a id="a-3f"></a>菩萨摩诃萨若因此三摩地。<a id="a-3g"></a>得八十四千三摩地。<a id="a-3h"></a>得八十四千陀罗尼。<a id="a-3i"></a>得八十四千波罗蜜。<a id="a-3j"></a>速证阿耨多罗三藐三菩提已。<a id="a-3k"></a>转无上法轮。<a id="a-3l"></a>为天人等世当作鸣吼。<a id="a-3m"></a>喜王。<a id="a-3n"></a>彼何者是说名决定观察诸法行三摩地。<a id="a-3o"></a>彼所谓如说如作。<a id="a-3p"></a>如作如说。<a id="a-3q"></a>身净语净心净。<a id="a-3r"></a>求于利益。<a id="a-3s"></a>作朋友心。<a id="a-3t"></a>不为求欲。<a id="a-3u"></a>不舍于悲不为取法(十)。<a id="a-3v"></a>不失于信。<a id="a-3w"></a>自誓不动。<a id="a-3x"></a>善入众生。<a id="a-3y"></a>言辞作调顺。<a id="a-3z"></a>业顺敛于身。<a id="a-40"></a>舍离恶语。<a id="a-41"></a>心无欺诳。<a id="a-42"></a>苦者令润。<a id="a-43"></a>乐者教修(二十)。<a id="a-44"></a>放逸者觉察。<a id="a-45"></a>发勤者令决合法。<a id="a-46"></a>悔者令出散。<a id="a-47"></a>不住法想。<a id="a-48"></a>离众生想。<a id="a-49"></a>不分别事想。<a id="a-4A"></a>舍诸取着。<a id="a-4B"></a>观知于相。<a id="a-4C"></a>取戒不动(三十)。<a id="a-4D"></a>常求于智。<a id="a-4E"></a>离世所言。<a id="a-4F"></a>求出世语。<a id="a-4G"></a>自进不忘。<a id="a-4H"></a>顺念于法。<a id="a-4I"></a>入如所作。<a id="a-4J"></a>顺作仪式。<a id="a-4K"></a>于业必信。<a id="a-4L"></a>舍离不信(四十)。<a id="a-4M"></a>多有信解。<a id="a-4N"></a>于佛作念。<a id="a-4O"></a>有罪显说。<a id="a-4P"></a>于福随喜。<a id="a-4Q"></a>劝请于佛。<a id="a-4R"></a>应礼者礼。<a id="a-4S"></a>无有高慢。<a id="a-4T"></a>不厌善根。<a id="a-4U"></a>常勤相应。<a id="a-4V"></a>不舍勤合(五十)。<a id="a-4W"></a>通出生句。<a id="a-4X"></a>信因作业。<a id="a-4Y"></a>而受其报于缘觉察。<a id="a-4Z"></a>不着虚实。<a id="a-4a"></a>有所言说(六十)。<a id="a-4b"></a>不住欲界。<a id="a-4c"></a>不同色界相。<a id="a-4d"></a>不着无色界。<a id="a-4e"></a>于业报果随之而信。<a id="a-4f"></a>均与物分。<a id="a-4g"></a>有平等心。<a id="a-4h"></a>不害法教。<a id="a-4i"></a>合不合中无有嗔恚。<a id="a-4j"></a>他得利中亦不有嫉。<a id="a-4k"></a>满其所望(七十)。<a id="a-4l"></a>度于法誓。<a id="a-4m"></a>不舍戒聚。<a id="a-4n"></a>除慢离嗔普割愚痴。<a id="a-4o"></a>不生贪行。<a id="a-4p"></a>随得知足。<a id="a-4q"></a>不求眷属。<a id="a-4r"></a>得利不高。<a id="a-4s"></a>无利不下(八十)。<a id="a-4t"></a>法利喜分不作贮积。<a id="a-4u"></a>恶言不报。<a id="a-4v"></a>自护口言。<a id="a-4w"></a>显明菩提。<a id="a-4x"></a>察发勤合。<a id="a-4y"></a>显明解脱。<a id="a-4z"></a>问于智者不放。<a id="a-50"></a>敛摄不舍。<a id="a-51"></a>住阿兰拏(九十)。<a id="a-52"></a>于头多功德及以减省。<a id="a-53"></a>普有喜乐。<a id="a-54"></a>信解于空。<a id="a-55"></a>不着诸事。<a id="a-56"></a>聚中不依。<a id="a-57"></a>界中不念。<a id="a-58"></a>入中不见。<a id="a-59"></a>境中不爱。<a id="a-5A"></a>除灭颠倒。<a id="a-5B"></a>心令念持智慧发生(一百)。<a id="a-5C"></a>行于圣行。<a id="a-5D"></a>顺敛于心。<a id="a-5E"></a>随顺到福田地。<a id="a-5F"></a>除舍诸行。<a id="a-5G"></a>施不求报。<a id="a-5H"></a>戒中不念。<a id="a-5I"></a>不分别忍。<a id="a-5J"></a>不覆精进。<a id="a-5K"></a>不依定意。<a id="a-5L"></a>智知诸法(一百一十)。<a id="a-5M"></a>入六度地。<a id="a-5N"></a>不念自德不恶他德。<a id="a-5O"></a>不依诸行不称量行。<a id="a-5P"></a>于涅槃中无有攀缘。<a id="a-5Q"></a>走避流转。<a id="a-5R"></a>于解脱中无有怖想。<a id="a-5S"></a>于受聚中有害者想。<a id="a-5T"></a>爱于灭度(一百二十)。<a id="a-5U"></a>安住于忍颜容喜笑先言问讯面无嚬蹙。<a id="a-5V"></a>敬老少中。<a id="a-5W"></a>其心净信。<a id="a-5X"></a>不逼恼他作主灭诤。<a id="a-5Y"></a>赞说寂静勤教和合(一百三十)。<a id="a-5Z"></a>爱憎等心求陀罗尼。<a id="a-5a"></a>诸众生中如父母兄弟姊妹儿子亲属尊长朋友。<a id="a-5b"></a>平等爱念。<a id="a-5c"></a>爱圣如父。<a id="a-5d"></a>于近诵中如爱尊重。<a id="a-5e"></a>于菩萨中爱念如佛。<a id="a-5f"></a>法中爱念亦如自我。<a id="a-5g"></a>于多闻中无有厌足。<a id="a-5h"></a>行中奉行供养如来(一百四十)。<a id="a-5i"></a>上妙信解无有缩小。<a id="a-5j"></a>作三宝种。<a id="a-5k"></a>忍不定言。<a id="a-5l"></a>身中不惜。<a id="a-5m"></a>命中不惜。<a id="a-5n"></a>清净活命。<a id="a-5o"></a>于乞食行而不舍轭。<a id="a-5p"></a>平等乞食以为爱美。<a id="a-5q"></a>善住阿囒拏处(一百五十)。<a id="a-5r"></a>舍离在众。<a id="a-5s"></a>心常喜乐。<a id="a-5t"></a>不杂俗家。<a id="a-5u"></a>于出家者亦喜不杂。<a id="a-5v"></a>不作诈善。<a id="a-5w"></a>不自称赞。<a id="a-5x"></a>说于爱语。<a id="a-5y"></a>菩萨乘中教化众生。<a id="a-5z"></a>人于方便。<a id="a-60"></a>常顺念佛(一百六十)。<a id="a-61"></a>思惟于法。<a id="a-62"></a>常尊重僧。<a id="a-63"></a>供养智者。<a id="a-64"></a>亲近解者。<a id="a-65"></a>守护定意者。<a id="a-66"></a>扶持勤合者。<a id="a-67"></a>说菩提道。<a id="a-68"></a>念修于法。<a id="a-69"></a>信于福德。<a id="a-6A"></a>于众生所教以善根(一百七十)。<a id="a-6B"></a>爱念信者。<a id="a-6C"></a>出散苦者。<a id="a-6D"></a>净于威仪。<a id="a-6E"></a>惭而有畏。<a id="a-6F"></a>惧见惭悔。<a id="a-6G"></a>离于恶人。<a id="a-6H"></a>住如法行。<a id="a-6I"></a>向于除灭。<a id="a-6J"></a>求于圣行熏修念处(一百八十)。<a id="a-6K"></a>恒住正断。<a id="a-6L"></a>普得神足。<a id="a-6M"></a>取于诸根。<a id="a-6N"></a>成就于力。<a id="a-6O"></a>观菩提分。<a id="a-6P"></a>道不颠倒。<a id="a-6Q"></a>入舍摩他。<a id="a-6R"></a>察发毗拨舍那。<a id="a-6S"></a>于心不喜。<a id="a-6T"></a>法中普喜(一百九十)。<a id="a-6U"></a>超过攀缘地中。<a id="a-6V"></a>而能不住。<a id="a-6W"></a>不惊。<a id="a-6X"></a>无见。<a id="a-6Y"></a>生不堕想。<a id="a-6Z"></a>护菩萨行。<a id="a-6a"></a>于佛行中作无量想。<a id="a-6b"></a>厌弃恶行舍先所作。<a id="a-6c"></a>净于自业(二百)。<a id="a-6d"></a>秘毗那耶禁别解脱。<a id="a-6e"></a>不毁法教。<a id="a-6f"></a>以时而行离于非时。<a id="a-6g"></a>善巧入出知于愿量。<a id="a-6h"></a>活命事中足而等喜。<a id="a-6i"></a>入诸智通。<a id="a-6j"></a>修三摩地入于所行(二百一十)。<a id="a-6k"></a>入于妙宝。<a id="a-6l"></a>如来所说取不可得。<a id="a-6m"></a>勤合者喜。<a id="a-6n"></a>显明佛子。<a id="a-6o"></a>令声闻者闻行。<a id="a-6p"></a>令独觉者顺知一道。<a id="a-6q"></a>菩萨财物。<a id="a-6r"></a>声闻游处。<a id="a-6s"></a>智者所行。<a id="a-6t"></a>是调顺者所趣(二百二十)。<a id="a-6u"></a>重说法者。<a id="a-6v"></a>察多信者。<a id="a-6w"></a>示现佛道。<a id="a-6x"></a>求财者藏。<a id="a-6y"></a>求果者田。<a id="a-6z"></a>三火热恼者园。<a id="a-70"></a>得三摩地者华池。<a id="a-71"></a>生白法者母。<a id="a-72"></a>不信身者。<a id="a-73"></a>令止系缘于相(二百三十)。<a id="a-74"></a>布置诸好。<a id="a-75"></a>等住佛刹。<a id="a-76"></a>得陀罗尼出种种智。<a id="a-77"></a>熏修勤合。<a id="a-78"></a>超摩罗境。<a id="a-79"></a>勇健斗战割断烦恼。<a id="a-7A"></a>摧灭不善炽然于善(二百四十)。<a id="a-7B"></a>勤作愿者璎珞。<a id="a-7C"></a>摩罗所不能破。<a id="a-7D"></a>所说无尽。<a id="a-7E"></a>世间不等。<a id="a-7F"></a>外道不知。<a id="a-7G"></a>已过声闻法中。<a id="a-7H"></a>已出独觉。<a id="a-7I"></a>安住遍智中。<a id="a-7J"></a>众生入道之所趣到。<a id="a-7K"></a>善朋友言(二百五十)。<a id="a-7L"></a>如实觉察。<a id="a-7M"></a>是受报者等喜。<a id="a-7N"></a>欲饮者味。<a id="a-7O"></a>欲喜乐者鬘。<a id="a-7P"></a>向涅槃者乘。<a id="a-7Q"></a>趣岸者船。<a id="a-7R"></a>欲度者筏。<a id="a-7S"></a>生盲者灯。<a id="a-7T"></a>欲见者眼。<a id="a-7U"></a>说法者炬(二百六十)。<a id="a-7V"></a>不虚者誓。<a id="a-7W"></a>欲施者财。<a id="a-7X"></a>欲解脱者方便。<a id="a-7Y"></a>求戏者喜乐。<a id="a-7Z"></a>等喜者净信。<a id="a-7a"></a>欢喜者爱。<a id="a-7b"></a>求闻者性处。<a id="a-7c"></a>得三摩地者迷留。<a id="a-7d"></a>望得眼者帝释。<a id="a-7e"></a>入斗战者勇健。<a id="a-7f"></a>欲住者窟。<a id="a-7g"></a>自心行者梵心。<a id="a-7h"></a>勤合者喜乐(二百七十)。<a id="a-7i"></a>不退转者游处。<a id="a-7j"></a>得无生法忍者净心。<a id="a-7k"></a>智行者念。<a id="a-7l"></a>初业者方便。<a id="a-7m"></a>丈夫智者橦弩。<a id="a-7n"></a>三摩地者弓。<a id="a-7o"></a>说无我者那罗延。<a id="a-7p"></a>遍智者道。<a id="a-7q"></a>令解脱者生平等智。<a id="a-7r"></a>诸天所礼(二百八十)。<a id="a-7s"></a>诸龙奉华。<a id="a-7t"></a>众人供养。<a id="a-7u"></a>学者所难。<a id="a-7v"></a>作无学者向礼。<a id="a-7w"></a>菩萨所赞。<a id="a-7x"></a>法主所念。<a id="a-7y"></a>覆藏根者城。<a id="a-7z"></a>善方便者道。<a id="a-80"></a>勤合者利。<a id="a-81"></a>疑者令散(二百九十)。<a id="a-82"></a>欲者令断。<a id="a-83"></a>烦恼者吐。<a id="a-84"></a>欲渡者浮。<a id="a-85"></a>病者良药。<a id="a-86"></a>不颠倒见者治。<a id="a-87"></a>箭者拔出。<a id="a-88"></a>欲作净者自在。<a id="a-89"></a>欲作吼者无畏相。<a id="a-8A"></a>欲闻者所趣(三百)。<a id="a-8B"></a>涅槃者道。<a id="a-8C"></a>恶趣者远离。<a id="a-8D"></a>欲色无色者超过。<a id="a-8E"></a>严佛土者璎珞。<a id="a-8F"></a>金刚喻三摩地者生因。<a id="a-8G"></a>最后生者坐师子座。<a id="a-8H"></a>令福德者不失。<a id="a-8I"></a>求者令取。<a id="a-8J"></a>之者策进。<a id="a-8K"></a>堕者令起。<a id="a-8L"></a>懈怠者令发力(三百一十)。<a id="a-8M"></a>发事者建立。<a id="a-8N"></a>过发事者令止于定。<a id="a-8O"></a>令入诸事令舍取。<a id="a-8P"></a>斗诤者令其弃除。<a id="a-8Q"></a>于遍知者令其满足。<a id="a-8R"></a>得出生无边门。<a id="a-8S"></a>说胜义者令其不失。<a id="a-8T"></a>令说空者毕竟寂静。<a id="a-8U"></a>信无相者令灭分别。<a id="a-8V"></a>信无愿者止断急务(三百二十)。<a id="a-8W"></a>令信舍者超过三世。<a id="a-8X"></a>顺至诸处。<a id="a-8Y"></a>善方便中于觉为灯。<a id="a-8Z"></a>于未学者心不轻贱。<a id="a-8a"></a>于说法者无有所求。<a id="a-8b"></a>其错法中不生嗔恚。<a id="a-8c"></a>于等乘者无有谤毁。<a id="a-8d"></a>不望其物而为说法。<a id="a-8e"></a>于说法者诸事供养。<a id="a-8f"></a>于听法中心不散乱(三百三十)。<a id="a-8g"></a>于徒众所无有欺念。<a id="a-8h"></a>于法施中无有断绝。<a id="a-8i"></a>于纯直者难可为问。<a id="a-8j"></a>于嗔恨者住于忍心。<a id="a-8k"></a>悔者令散。<a id="a-8l"></a>于道不息求于智聚。<a id="a-8m"></a>令依取者而得解脱。<a id="a-8n"></a>恶者令调。<a id="a-8o"></a>无住处者令舍(三百四十)。<a id="a-8p"></a>欲顺念者令其正念。<a id="a-8q"></a>发起菩萨。<a id="a-8r"></a>显示诸佛令四众喜。<a id="a-8s"></a>味胜者美味。<a id="a-8t"></a>欲戏者雷。<a id="a-8u"></a>于甘露为门。<a id="a-8v"></a>涅槃行者所趣令欲。<a id="a-8w"></a>得不怖者有凉无热。<a id="a-8x"></a>是得道者解脱系缚(三百五十)。<a id="a-8y"></a>于乐心所请与利益。<a id="a-8z"></a>其心放息意乐身乐。<a id="a-90"></a>智者所取坚受不舍。<a id="a-91"></a>不转如来方便道行。<a id="a-92"></a>熏诸善根害诸不善根是无智者所学。<a id="a-93"></a>入方便中所成。<a id="a-94"></a>不诳者相。<a id="a-95"></a>顺佛教者所行。<a id="a-96"></a>智聚者明。<a id="a-97"></a>示现佛刹。<a id="a-98"></a>礼拜俱致。<a id="a-99"></a>诸佛能作。<a id="a-9A"></a>俱致问难。<a id="a-9B"></a>断其所疑。<a id="a-9C"></a>生长诸白净法。<a id="a-9D"></a>弃舍助黑。<a id="a-9E"></a>不失诸福喜。<a id="a-9F"></a>福者爱生。<a id="a-9G"></a>喜乐者勇健。<a id="a-9H"></a>欲说者辩。<a id="a-9I"></a>说法者护。<a id="a-9J"></a>令诸因者生爱。<a id="a-9K"></a>于诸法中而有善巧。<a id="a-9L"></a>知于生灭示现如如。<a id="a-9M"></a>于徒众中自心调伏。<a id="a-9N"></a>合方便者令喜。<a id="a-9O"></a>慢者令散。<a id="a-9P"></a>方便成就者坐。<a id="a-9Q"></a>令思察者饱足(四百)。<a id="a-9R"></a>观视无恶。<a id="a-9S"></a>法主者雷名称。<a id="a-9T"></a>丈夫者勇步。<a id="a-9U"></a>烦恼垢者令止。<a id="a-9V"></a>诸见行者令害。<a id="a-9W"></a>闻者令持总持于法。<a id="a-9X"></a>令说法者无错。<a id="a-9Y"></a>不转菩提。<a id="a-9Z"></a>善诸入门。<a id="a-9a"></a>善根者聚。<a id="a-9b"></a>不断佛眼。<a id="a-9c"></a>炽然法眼摄于圣众。<a id="a-9d"></a>伏他论师。<a id="a-9e"></a>善作法语。<a id="a-9f"></a>菩萨所行。<a id="a-9g"></a>等心者月。<a id="a-9h"></a>求业者日。<a id="a-9i"></a>欲学者师。<a id="a-9j"></a>诸修多罗者护。<a id="a-9k"></a>智者将导。<a id="a-9l"></a>白法种子甘露熟果。<a id="a-9m"></a>顺念于生。<a id="a-9n"></a>不染流转。<a id="a-9o"></a>痴凡业者厌弃。<a id="a-9p"></a>如来功德者真实。<a id="a-9q"></a>赞叹者得无边报。<a id="a-9r"></a>持者遍智因来。<a id="a-9s"></a>读者利得所趣(四百三十)。<a id="a-9t"></a>书写者入无边功德智说者无量福德。<a id="a-9u"></a>是不来者度津。<a id="a-9v"></a>是不动者住处。<a id="a-9w"></a>诸世欲受者为说。<a id="a-9x"></a>诸佛已说称扬。<a id="a-9y"></a>过去佛众满。<a id="a-9z"></a>未来佛所望。<a id="a-A0"></a>是现在佛智藏。<a id="a-A1"></a>诸众生行入门。<a id="a-A2"></a>声闻乘者普灯。<a id="a-A3"></a>独觉乘者烛明。<a id="a-A4"></a>佛乘者持。<a id="a-A5"></a>诸出生者不失。<a id="a-A6"></a>示现佛手者印。<a id="a-A7"></a>是不覆藏者实。<a id="a-A8"></a>得疾智者转生。<a id="a-A9"></a>能令问佛功德。<a id="a-AA"></a>令欲作者无厌。<a id="a-AB"></a>令烦恼火寂灭(四百五十)。<a id="a-AC"></a>得方便智。<a id="a-AD"></a>令解地界。<a id="a-AE"></a>令入水界。<a id="a-AF"></a>等入大界不住风界。<a id="a-AG"></a>出生解脱虚空界。<a id="a-AH"></a>净于智界。<a id="a-AI"></a>顺入法界。<a id="a-AJ"></a>厌弃诸行。<a id="a-AK"></a>遮断顺眠。<a id="a-AL"></a>散于嗔碍。<a id="a-AM"></a>除舍爱憎。<a id="a-AN"></a>善巧自行。<a id="a-AO"></a>善巧他行。<a id="a-AP"></a>令欲说者辩才无尽。<a id="a-AQ"></a>诸出生中令不入着。<a id="a-AR"></a>令相应者不可言说。<a id="a-AS"></a>舍于我相。<a id="a-AT"></a>除我所相。<a id="a-AU"></a>远离入着(四百七十)。<a id="a-AV"></a>下心如犬。<a id="a-AW"></a>最妙入门。<a id="a-AX"></a>善系于定。<a id="a-AY"></a>是乏者荫。<a id="a-AZ"></a>令渡于流。<a id="a-Aa"></a>外论所不能破。<a id="a-Ab"></a>于纯直者。<a id="a-Ac"></a>不可说恶。<a id="a-Ad"></a>远离睡眠。<a id="a-Ae"></a>亲近说法者。<a id="a-Af"></a>超过掉悔。<a id="a-Ag"></a>除灭于疑。<a id="a-Ah"></a>散于贪欲。<a id="a-Ai"></a>远离懒惰。<a id="a-Aj"></a>不见于我。<a id="a-Ak"></a>显明无我。<a id="a-Al"></a>不建立命。<a id="a-Am"></a>法中不触。<a id="a-An"></a>说中不诤。<a id="a-Ao"></a>所辩合理。<a id="a-Ap"></a>善于思惟。<a id="a-Aq"></a>不作于行。<a id="a-Ar"></a>有调顺体。<a id="a-As"></a>有不怯弱。<a id="a-At"></a>毕竟信解。<a id="a-Au"></a>入众不缩。<a id="a-Av"></a>自德不誉。<a id="a-Aw"></a>他德不嫉。<a id="a-Ax"></a>其心常行遍智。<a id="a-Ay"></a>不取住处(五百)。<a id="a-Az"></a>离不合言。<a id="a-B0"></a>常净等行。<a id="a-B1"></a>不爱其身。<a id="a-B2"></a>敛摄其心。<a id="a-B3"></a>于行善巧。<a id="a-B4"></a>思惟顺念。<a id="a-B5"></a>不毁不慢。<a id="a-B6"></a>求于解脱。<a id="a-B7"></a>欲得无疑。<a id="a-B8"></a>念修梵行。<a id="a-B9"></a>于慈等心。<a id="a-BA"></a>于悲顺摄。<a id="a-BB"></a>于喜当念。<a id="a-BC"></a>舍灭憎爱。<a id="a-BD"></a>于戒顺摄。<a id="a-BE"></a>定皆出生慧悉觉知。<a id="a-BF"></a>所出生字言辞善巧(五百二十)。<a id="a-BG"></a>入诸说音。<a id="a-BH"></a>不为财利广演说法。<a id="a-BI"></a>不喜共众。<a id="a-BJ"></a>一宿移行。<a id="a-BK"></a>既不举取亦不下置其中觉知。<a id="a-BL"></a>不着诸法。<a id="a-BM"></a>显明于如。<a id="a-BN"></a>不诳诸众生。<a id="a-BO"></a>不断三宝种姓。<a id="a-BP"></a>于法摄取(五百三十)。<a id="a-BQ"></a>满牢固愿不羡小乘。<a id="a-BR"></a>与定相应昼夜不舍。<a id="a-BS"></a>满诸净心智慧功德(依梵本合有五百三十五句。<a id="a-BT"></a>其中分句长短离合无一定准。<a id="a-BU"></a>极少乃至二字为句。<a id="a-BV"></a>极多乃至五字始成一句。<a id="a-BW"></a>此乃随义分句故也。<a id="a-BX"></a>不可一一句后记数。<a id="a-BY"></a>宜好详之也)。<a id="a-BZ"></a>喜王。<a id="a-Ba"></a>此谓说名决定观察诸法行三摩地。<a id="a-Bb"></a>是菩萨摩诃萨境界入众生行。<a id="a-Bc"></a>取遍知智。<a id="a-Bd"></a>此中法本说时。<a id="a-Be"></a>九十二那由多菩萨。<a id="a-Bf"></a>无生法中忍生。<a id="a-Bg"></a>五千众生。<a id="a-Bh"></a>先未发生阿耨多罗三藐三菩提心。<a id="a-Bi"></a>于今悉生。<a id="a-Bj"></a>三十那由多毕竟净心天及人等。<a id="a-Bk"></a>远尘离垢烦恼中出。<a id="a-Bl"></a>诸法中法眼生。<a id="a-Bm"></a>十百千比丘不受故。<a id="a-Bn"></a>无漏心解脱。<a id="a-Bo"></a>此三千大千世界。<a id="a-Bp"></a>六种振动大光遍世。<a id="a-Bq"></a>尔时世尊。<a id="a-Br"></a>复令此义无量显明。<a id="a-Bs"></a>即说歌颂。</p>
  <p id="aBt">所行清净圣者道　　其心解脱随顺法</p>
  <p id="aBu">菩提分眼辩法中　　此三摩地善逝行</p>
  <p id="aBv">降伏摩罗远离垢　　除灭嗔障断有爱</p>
  <p id="aBw">名称及智善具德　　此三摩地德智幢</p>
  <p id="aBx">于智为地及善道　　诸圣者姓破摩罗</p>
  <p id="aBy">解脱于有善逝赞　　此三摩地德智财</p>
  <p id="aBz">细入法行诸际门　　顺觉过恶已作断</p>
  <p id="aC0">除灭于苦入胜乐　　此三摩地善逝行</p>
  <p id="aC1">此是觉念觉分华　　惭愧具足摄于善</p>
  <p id="aC2">菩提分鬘善逝趣　　胜三摩地此已说</p>
  <p id="aC3">菩提分场解脱光　　过彼星宿作明照</p>
  <p id="aC4">作于光明超三有　　赞彼如是法胜月</p>
  <p id="aC5">三种方便望得净　　亲近解脱最胜王</p>
  <p id="aC6">舍知识利及诈善　　此三摩地应成就</p>
  <p id="aC7">于他毁辱当远离　　莫因知识自赞誉</p>
  <p id="aC8">常行乞食但三衣　　勿作贮积与此合</p>
  <p id="aC9">望得诸圣等分戒　　常应尊敬问智者</p>
  <p id="aCA">问已如实修行住　　彼故当得寂静定</p>
  <p id="aCB">若有戒美诸世中　　远众欲喜舍摩他</p>
  <p id="aCC">勿作诈善莫慢生　　彼故速当得胜定</p>
  <p id="aCD">于尊师所常恭敬　　若老若中如初者</p>
  <p id="aCE">诸处如是常受教　　欲求善逝所有财</p>
  <p id="aCF">勿作嗔面莫羞怯　　见诸世人常共语</p>
  <p id="aCG">勿作贡高慢自在　　彼故当得寂静定</p>
  <p id="aCH">应当舍身莫爱惜　　勿有懒惰多睡眠</p>
  <p id="aCI">昼夜修念意相应　　彼于胜定则当得</p>
  <p id="aCJ">等心诸世喜于慈　　以悲意行菩提行</p>
  <p id="aCK">喜舍平等称量意　　彼于胜定则当得</p>
  <p id="aCL">应常守护十力财　　于法破尽苦世时</p>
  <p id="aCM">若常守护法财物　　彼当得此寂静定</p>
  <p id="aCN">意常不着三界中　　随顺忆念流转苦</p>
  <p id="aCO">欲求涅槃安隐处　　速得最胜无比身</p>
  <p id="aCP">随顺忆念无我空　　于诸相中普远离</p>
  <p id="aCQ">亦离三有所作愿　　彼即速得大悲者</p>
  <p id="aCR">行施自守若调伏　　持戒及忍如精进</p>
  <p id="aCS">常喜于定解脱智　　此三摩地彼速得</p>
  <p id="aCT">如我昔行数百劫　　如我说此菩提行</p>
  <p id="aCU">如我得觉寂静安　　如是等行速已触</p>
  <p id="aCV">我是遍智善牛王　　学我诸胜所有行</p>
  <p id="aCW">若行如我往昔行　　彼当得佛人胜者</p>
  <p id="aCX">衣惭及食解脱味　　心信于定喜空闲</p>
  <p id="aCY">无我歌咏常爱作　　云何他智当触乐</p>
  <p id="aCZ">担负骂詈堪忍他　　勿怀怨恨不供养</p>
  <p id="aCa">应于业报当普信　　彼于胜定则当得</p>
  <p id="aCb">远离有见及恶道　　当亲近空圣所趣</p>
  <p id="aCc">昼夜精进力发起　　彼于此定则当得</p>
  <p id="aCd">远离二边不爱道　　近平等道若实路</p>
  <p id="aCe">如此修行佛所爱　　若观不生不作法</p>
  <p id="aCf">最胜不求妙华香　　妙衣及以幢盖等</p>
  <p id="aCg">若于法空随顺行　　此是最胜第一供</p>
 </body>
</html>