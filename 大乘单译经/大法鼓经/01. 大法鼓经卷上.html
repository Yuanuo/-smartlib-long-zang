<!doctype html>
<html id="z3IBU1iV0" data-ver="1450">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="大乘单译经">
  <meta period="刘宋">
 </head>
 <body>
  <h1 id="a1">大法鼓经卷上</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园，<a id="a-5"></a>与大比丘众五百人俱。<a id="a-6"></a>复有百千大菩萨众，<a id="a-7"></a>复有众多天、<a id="a-8"></a>龙、<a id="a-9"></a>夜叉、<a id="a-A"></a>揵闼婆众，<a id="a-B"></a>复有百千诸优婆塞、<a id="a-C"></a>优婆夷众，<a id="a-D"></a>复有娑婆世界主梵天王及天帝释、<a id="a-E"></a>四天王众，<a id="a-F"></a>复有十方世界无量比丘、<a id="a-G"></a>比丘尼、<a id="a-H"></a>优婆塞、<a id="a-I"></a>优婆夷，<a id="a-J"></a>诸菩萨俱。</p>
  <p id="aK">尔时，<a id="a-L"></a>如来于彼四众说如是法：<a id="a-M"></a>有有则有苦乐，<a id="a-N"></a>无有则无苦乐，<a id="a-O"></a>是故离苦乐，<a id="a-P"></a>则是涅槃第一之乐。<a id="a-Q"></a>彼五百声闻比丘，<a id="a-R"></a>一切皆是阿罗汉，<a id="a-S"></a>诸漏已尽，<a id="a-T"></a>无复烦恼，<a id="a-U"></a>心得自在譬如大龙，<a id="a-V"></a>心得好解脱，<a id="a-W"></a>慧得好解脱，<a id="a-X"></a>所作已辦，<a id="a-Y"></a>已舍重担，<a id="a-Z"></a>逮得己利，<a id="a-a"></a>尽诸有结，<a id="a-b"></a>正智心解脱，<a id="a-c"></a>得一切心自在第一波罗蜜。<a id="a-d"></a>有无量学人，<a id="a-e"></a>皆得须陀洹、<a id="a-f"></a>斯陀含、<a id="a-g"></a>阿那含果。<a id="a-h"></a>有成就有漏法无量比丘众，<a id="a-i"></a>有成就无量阿僧祇功德菩萨摩诃萨，<a id="a-j"></a>从十方来，<a id="a-k"></a>算数譬喻所不能及；<a id="a-l"></a>亦非一切声闻、<a id="a-m"></a>缘觉之所能知，<a id="a-n"></a>除文殊师利菩萨，<a id="a-o"></a>及大力菩萨、<a id="a-p"></a>观世音菩萨、<a id="a-q"></a>弥勒菩萨摩诃萨，<a id="a-r"></a>如是上首菩萨摩诃萨，<a id="a-s"></a>无量阿僧祇众。<a id="a-t"></a>譬如大地所生草木，<a id="a-u"></a>从诸方来诸菩萨众，<a id="a-v"></a>亦复如是，<a id="a-w"></a>不可称数。<a id="a-x"></a>复有差摩比丘尼，<a id="a-y"></a>与比丘尼众俱，<a id="a-z"></a>毗舍佉鹿子母，<a id="a-10"></a>及末利夫人，<a id="a-11"></a>各与无量大眷属俱。<a id="a-12"></a>须达长者，<a id="a-13"></a>与诸优婆塞俱。<a id="a-14"></a>尔时，<a id="a-15"></a>世尊于大众中，<a id="a-16"></a>说有非有法门。</p>
  <p id="a17">尔时，<a id="a-18"></a>波斯匿王从卧而起，<a id="a-19"></a>作是思惟：<a id="a-1A"></a>“我今应往至世尊所。<a id="a-1B"></a>”念已即行，<a id="a-1C"></a>击鼓吹贝，<a id="a-1D"></a>往诣佛所。</p>
  <p id="a1E">尔时，<a id="a-1F"></a>世尊知而故问：<a id="a-1G"></a>“阿难，<a id="a-1H"></a>以何等故有鼓贝声？<a id="a-1I"></a>”</p>
  <p id="a1J">阿难白佛言：<a id="a-1K"></a>“波斯匿王来诣佛所，<a id="a-1L"></a>是其击鼓吹贝之声。<a id="a-1M"></a>”</p>
  <p id="a1N">佛告阿难：<a id="a-1O"></a>“汝今亦应击大法鼓，<a id="a-1P"></a>我今当说《大法鼓经》。<a id="a-1Q"></a>”</p>
  <p id="a1R">阿难白佛言：<a id="a-1S"></a>“世尊，<a id="a-1T"></a>是《大法鼓经》名，<a id="a-1U"></a>我未曾闻。<a id="a-1V"></a>以何等故，<a id="a-1W"></a>名《大法鼓经》？<a id="a-1X"></a>”</p>
  <p id="a1Y">佛告阿难：<a id="a-1Z"></a>“汝何由知？<a id="a-1a"></a>是诸来会大菩萨等，<a id="a-1b"></a>悉不能知此《大法鼓经》六字名号，<a id="a-1c"></a>何况于汝而得闻知？<a id="a-1d"></a>”</p>
  <p id="a1e">阿难白佛言：<a id="a-1f"></a>“世尊，<a id="a-1g"></a>未曾有也！<a id="a-1h"></a>此法名号，<a id="a-1i"></a>真实难知。<a id="a-1j"></a>”</p>
  <p id="a1k">“如是，<a id="a-1l"></a>阿难，<a id="a-1m"></a>实尔不异。<a id="a-1n"></a>阿难，<a id="a-1o"></a>此《大法鼓经》，<a id="a-1p"></a>世间希有，<a id="a-1q"></a>如优昙钵华。<a id="a-1r"></a>”</p>
  <p id="a1s">阿难白佛言：<a id="a-1t"></a>“非一切诸佛有此法耶？<a id="a-1u"></a>”</p>
  <p id="a1v">佛告阿难：<a id="a-1w"></a>“三世诸佛悉有此法。<a id="a-1x"></a>”</p>
  <p id="a1y">阿难白佛言：<a id="a-1z"></a>“若然者，<a id="a-20"></a>彼诸菩萨人中之雄，<a id="a-21"></a>何故悉来，<a id="a-22"></a>普集于此？<a id="a-23"></a>彼诸如来，<a id="a-24"></a>何故自于其国不演说耶？<a id="a-25"></a>”</p>
  <p id="a26">佛告阿难：<a id="a-27"></a>“如有一阿练比丘，<a id="a-28"></a>隐居山窟，<a id="a-29"></a>至时入村，<a id="a-2A"></a>方欲乞食，<a id="a-2B"></a>道见人兽诸杂死尸；<a id="a-2C"></a>见已生厌，<a id="a-2D"></a>断食而还：<a id="a-2E"></a>‘呜呼苦哉！<a id="a-2F"></a>吾亦当然。<a id="a-2G"></a>’彼于异时，<a id="a-2H"></a>心得快乐，<a id="a-2I"></a>作是思惟：<a id="a-2J"></a>‘我当更往观察死尸，<a id="a-2K"></a>令增厌离。<a id="a-2L"></a>’复向聚落，<a id="a-2M"></a>求见死尸，<a id="a-2N"></a>修不净想；<a id="a-2O"></a>见已观察，<a id="a-2P"></a>得阿罗汉果。<a id="a-2Q"></a>如是他方诸佛，<a id="a-2R"></a>不说无常、<a id="a-2S"></a>苦、<a id="a-2T"></a>空、<a id="a-2U"></a>不净。<a id="a-2V"></a>所以者何？<a id="a-2W"></a>诸佛国土法应如是。<a id="a-2X"></a>彼诸如来，<a id="a-2Y"></a>为诸菩萨作如是说：<a id="a-2Z"></a>‘奇哉难行！<a id="a-2a"></a>释迦牟尼世尊，<a id="a-2b"></a>于五浊国土出兴于世，<a id="a-2c"></a>为苦恼众生，<a id="a-2d"></a>种种方便，<a id="a-2e"></a>说《大法鼓经》。<a id="a-2f"></a>是故，<a id="a-2g"></a>诸善男子，<a id="a-2h"></a>当如是学。<a id="a-2i"></a>’彼诸菩萨，<a id="a-2j"></a>咸欲见我恭敬礼拜，<a id="a-2k"></a>故来会此。<a id="a-2l"></a>既来会已，<a id="a-2m"></a>或得初住，<a id="a-2n"></a>乃至十住。<a id="a-2o"></a>是故《大法鼓经》，<a id="a-2p"></a>甚难值遇！<a id="a-2q"></a>是故十方大菩萨众，<a id="a-2r"></a>为闻法故，<a id="a-2s"></a>普皆来集。<a id="a-2t"></a>”</p>
  <p id="a2u">阿难白佛言：<a id="a-2v"></a>“善哉！<a id="a-2w"></a>善哉！<a id="a-2x"></a>一切善来，<a id="a-2y"></a>彼悉得此难得经法。<a id="a-2z"></a>”</p>
  <p id="a30">佛告阿难：<a id="a-31"></a>“如是深经，<a id="a-32"></a>非一切共，<a id="a-33"></a>是故不应说言‘一切善来’”</p>
  <p id="a34">阿难白佛言：<a id="a-35"></a>“何故彼非一切善来。<a id="a-36"></a>”</p>
  <p id="a37">佛告阿难：<a id="a-38"></a>“此经典者，<a id="a-39"></a>是诸如来秘密法藏，<a id="a-3A"></a>甚深微妙，<a id="a-3B"></a>难解难信。<a id="a-3C"></a>是故，<a id="a-3D"></a>阿难，<a id="a-3E"></a>不应说言‘一切善来’”</p>
  <p id="a3F">阿难白佛言：<a id="a-3G"></a>“非如波斯匿王，<a id="a-3H"></a>临阵斗时，<a id="a-3I"></a>击大战鼓。<a id="a-3J"></a>其闻声者，<a id="a-3K"></a>一切箭落耶？<a id="a-3L"></a>”</p>
  <p id="a3M">佛告阿难：<a id="a-3N"></a>“波斯匿王击鼓战时，<a id="a-3O"></a>非彼一切闻鼓声喜。<a id="a-3P"></a>有怯弱者，<a id="a-3Q"></a>闻而恐怖，<a id="a-3R"></a>若死近死。<a id="a-3S"></a>如是，<a id="a-3T"></a>阿难，<a id="a-3U"></a>此《大法鼓经》名，<a id="a-3V"></a>是二乘之人不信法门。<a id="a-3W"></a>是故，<a id="a-3X"></a>阿难，<a id="a-3Y"></a>譬如彼王至斗战时，<a id="a-3Z"></a>击王大鼓。<a id="a-3a"></a>此大法鼓，<a id="a-3b"></a>诸佛秘密，<a id="a-3c"></a>佛出世时，<a id="a-3d"></a>尔乃演说。<a id="a-3e"></a>”</p>
  <p id="a3f">尔时，<a id="a-3g"></a>世尊告大迦葉：<a id="a-3h"></a>“此诸比丘，<a id="a-3i"></a>清净纯一，<a id="a-3j"></a>真实强力，<a id="a-3k"></a>离诸糟糠，<a id="a-3l"></a>堪任闻此《大法鼓经》不？<a id="a-3m"></a>”</p>
  <p id="a3n">迦葉白佛言：<a id="a-3o"></a>“若有比丘犯戒违律，<a id="a-3p"></a>是大目连之所呵责，<a id="a-3q"></a>有如是比，<a id="a-3r"></a>我不同行。<a id="a-3s"></a>况复世尊，<a id="a-3t"></a>今此会众，<a id="a-3u"></a>如栴檀林，<a id="a-3v"></a>清净纯一！<a id="a-3w"></a>”</p>
  <p id="a3x">佛告迦葉：<a id="a-3y"></a>“今此会众，<a id="a-3z"></a>虽复一切清净纯一，<a id="a-40"></a>然于隐覆之说有不善解。<a id="a-41"></a>”</p>
  <p id="a42">迦葉白佛言：<a id="a-43"></a>“云何名为隐覆之说？<a id="a-44"></a>”</p>
  <p id="a45">佛告迦葉：<a id="a-46"></a>“隐覆说者，<a id="a-47"></a>谓言如来毕竟涅槃。<a id="a-48"></a>而实如来常住不灭，<a id="a-49"></a>般涅槃者非毁坏法。<a id="a-4A"></a>此修多罗离覆清净，<a id="a-4B"></a>明显音声，<a id="a-4C"></a>百千因缘，<a id="a-4D"></a>分别开示。<a id="a-4E"></a>是故，<a id="a-4F"></a>迦葉，<a id="a-4G"></a>当更观察此诸大众。<a id="a-4H"></a>”</p>
  <p id="a4I">时大迦葉，<a id="a-4J"></a>即复观察彼诸来者，<a id="a-4K"></a>云何而来。<a id="a-4L"></a>时刹那顷，<a id="a-4M"></a>下信众生，<a id="a-4N"></a>及声闻、<a id="a-4O"></a>缘觉，<a id="a-4P"></a>初业菩萨，<a id="a-4Q"></a>自惟不堪，<a id="a-4R"></a>生退舍心。<a id="a-4S"></a>譬如王家力士，<a id="a-4T"></a>众中有名千力士者，<a id="a-4U"></a>从座而起，<a id="a-4V"></a>击鼓唱言：<a id="a-4W"></a>“谁能堪任与我斗力？<a id="a-4X"></a>”其不堪者默然而住，<a id="a-4Y"></a>心自念言：<a id="a-4Z"></a>“我不堪任与彼斗力，<a id="a-4a"></a>或能伤损以致失命。<a id="a-4b"></a>”于彼众中无敢敌者，<a id="a-4c"></a>乃名勇健，<a id="a-4d"></a>难伏力士，<a id="a-4e"></a>建大胜幡。<a id="a-4f"></a>如是下劣众生，<a id="a-4g"></a>及声闻、<a id="a-4h"></a>缘觉，<a id="a-4i"></a>初业菩萨，<a id="a-4j"></a>作是念言：<a id="a-4k"></a>“我不堪任听受：<a id="a-4l"></a>如来已般涅槃，<a id="a-4m"></a>而复说言常住不灭。<a id="a-4n"></a>于大众中，<a id="a-4o"></a>闻所未闻。<a id="a-4p"></a>”从座而去。<a id="a-4q"></a>所以者何？<a id="a-4r"></a>彼人长夜，<a id="a-4s"></a>于般涅槃，<a id="a-4t"></a>修习空见；<a id="a-4u"></a>闻离隐覆清净经故，<a id="a-4v"></a>从座而去。<a id="a-4w"></a>彼十方来声闻、<a id="a-4x"></a>缘觉、<a id="a-4y"></a>初业菩萨，<a id="a-4z"></a>百千万亿阿僧祇分，<a id="a-50"></a>余一分住。<a id="a-51"></a>谓彼菩萨摩诃萨信解法身常住不变者，<a id="a-52"></a>尔乃安住受持一切如来藏经，<a id="a-53"></a>亦能解说安慰世间解知一切隐覆之说，<a id="a-54"></a>善观一切了义、<a id="a-55"></a>不了义经，<a id="a-56"></a>悉能降伏毁禁众生，<a id="a-57"></a>尊敬承顺清净有德，<a id="a-58"></a>于摩诃衍得大净信，<a id="a-59"></a>不于二乘起奇特想。<a id="a-5A"></a>除如是等方广大经，<a id="a-5B"></a>不说余经，<a id="a-5C"></a>唯说如来常住及有如来藏，<a id="a-5D"></a>而不舍空，<a id="a-5E"></a>亦非身见，<a id="a-5F"></a>空空彼一切有为自性。</p>
  <p id="a5G">佛告迦葉：<a id="a-5H"></a>“汝更问大众：<a id="a-5I"></a>咸欲得闻此大法鼓方广一乘，<a id="a-5J"></a>所谓大乘难信经不？<a id="a-5K"></a>如是至三。<a id="a-5L"></a>”</p>
  <p id="a5M">迦葉白佛言：<a id="a-5N"></a>“善哉！<a id="a-5O"></a>世尊。<a id="a-5P"></a>”即从座起，<a id="a-5Q"></a>偏袒右肩，<a id="a-5R"></a>右膝著地，<a id="a-5S"></a>顶礼佛足，<a id="a-5T"></a>右绕三匝已，<a id="a-5U"></a>告诸大众：<a id="a-5V"></a>“咸欲闻此《大法鼓经》不？<a id="a-5W"></a>如来今当普为汝等演说一乘，<a id="a-5X"></a>所谓大乘，<a id="a-5Y"></a>过一切声闻、<a id="a-5Z"></a>缘觉境界。<a id="a-5a"></a>”如是三说。</p>
  <p id="a5b">彼悉答言：<a id="a-5c"></a>“愿乐欲闻！<a id="a-5d"></a>唯大迦葉，<a id="a-5e"></a>我等悉为闻法故来。<a id="a-5f"></a>善哉哀愍！<a id="a-5g"></a>当为我说《大法鼓经》。<a id="a-5h"></a>”</p>
  <p id="a5i">迦葉复言：<a id="a-5j"></a>“汝等云何信？<a id="a-5k"></a>”</p>
  <p id="a5l">彼即答言：<a id="a-5m"></a>“譬如士夫，<a id="a-5n"></a>年甫二十，<a id="a-5o"></a>有百岁子。<a id="a-5p"></a>若佛如是说者，<a id="a-5q"></a>我等亦当如是随信，<a id="a-5r"></a>况说正法，<a id="a-5s"></a>而不信受？<a id="a-5t"></a>所以者何？<a id="a-5u"></a>如来如说而行，<a id="a-5v"></a>如来净眼圆照无碍，<a id="a-5w"></a>以佛眼观知我等心。<a id="a-5x"></a>”</p>
  <p id="a5y">迦葉叹言：<a id="a-5z"></a>“善哉！<a id="a-60"></a>善哉！<a id="a-61"></a>诸贤汝等，<a id="a-62"></a>堪任听《大法鼓经》，<a id="a-63"></a>若持若说。<a id="a-64"></a>”</p>
  <p id="a65">佛告迦葉：<a id="a-66"></a>“譬如士夫，<a id="a-67"></a>年甫二十，<a id="a-68"></a>有百岁子，<a id="a-69"></a>《大法鼓经》亦复如是。<a id="a-6A"></a>所以者何？<a id="a-6B"></a>如来涅槃而复常住，<a id="a-6C"></a>一切无我而复说我。<a id="a-6D"></a>”</p>
  <p id="a6E">彼即白言：<a id="a-6F"></a>“唯佛能知，<a id="a-6G"></a>如世尊所说，<a id="a-6H"></a>我等如是受持。<a id="a-6I"></a>”</p>
  <p id="a6J">迦葉白佛：<a id="a-6K"></a>“唯愿世尊，<a id="a-6L"></a>说《大法鼓经》，<a id="a-6M"></a>击大法鼓，<a id="a-6N"></a>吹大法蠡。<a id="a-6O"></a>”</p>
  <p id="a6P">佛言：<a id="a-6Q"></a>“善哉！<a id="a-6R"></a>善哉！<a id="a-6S"></a>迦葉，<a id="a-6T"></a>汝今听说《大法鼓经》。<a id="a-6U"></a>”</p>
  <p id="a6V">迦葉白佛言：<a id="a-6W"></a>“唯然受教！<a id="a-6X"></a>何以故？<a id="a-6Y"></a>是我境界故，<a id="a-6Z"></a>是故如来大见敬待。<a id="a-6a"></a>云何为敬？<a id="a-6b"></a>尝告我言：<a id="a-6c"></a>‘汝来共坐！<a id="a-6d"></a>’以是因缘，<a id="a-6e"></a>我应知恩。<a id="a-6f"></a>”</p>
  <p id="a6g">佛言：<a id="a-6h"></a>“善哉！<a id="a-6i"></a>迦葉，<a id="a-6j"></a>以是义故，<a id="a-6k"></a>我敬待汝。<a id="a-6l"></a>迦葉，<a id="a-6m"></a>譬如波斯匿王，<a id="a-6n"></a>善养四兵。<a id="a-6o"></a>若斗战时，<a id="a-6p"></a>击大战鼓，<a id="a-6q"></a>吹大战蠡，<a id="a-6r"></a>对敌坚住。<a id="a-6s"></a>缘斯恩养，<a id="a-6t"></a>战无遗力，<a id="a-6u"></a>能胜怨敌，<a id="a-6v"></a>国境安宁。<a id="a-6w"></a>如是，<a id="a-6x"></a>比丘，<a id="a-6y"></a>我般涅槃后，<a id="a-6z"></a>摩诃迦葉，<a id="a-70"></a>当护持此《大法鼓经》。<a id="a-71"></a>以是义故，<a id="a-72"></a>我分半坐。<a id="a-73"></a>是故彼当行我所行，<a id="a-74"></a>于我灭后，<a id="a-75"></a>堪任广宣《大法鼓经》。<a id="a-76"></a>”</p>
  <p id="a77">迦葉白佛言：<a id="a-78"></a>“我是世尊口生长子。<a id="a-79"></a>”</p>
  <p id="a7A">佛告比丘：<a id="a-7B"></a>“譬如波斯匿王，<a id="a-7C"></a>教诸王子，<a id="a-7D"></a>学诸明处。<a id="a-7E"></a>彼于后世，<a id="a-7F"></a>堪绍王种。<a id="a-7G"></a>如是，<a id="a-7H"></a>比丘，<a id="a-7I"></a>于我灭后，<a id="a-7J"></a>迦葉比丘，<a id="a-7K"></a>护持此经亦复如是。<a id="a-7L"></a>复次，<a id="a-7M"></a>迦葉，<a id="a-7N"></a>如波斯匿王，<a id="a-7O"></a>多与诸王，<a id="a-7P"></a>共为怨敌，<a id="a-7Q"></a>更相攻伐。<a id="a-7R"></a>于彼彼时，<a id="a-7S"></a>其诸战士，<a id="a-7T"></a>象、<a id="a-7U"></a>马、<a id="a-7V"></a>车、<a id="a-7W"></a>步四种兵众，<a id="a-7X"></a>闻大鼓声，<a id="a-7Y"></a>心不恐怖，<a id="a-7Z"></a>坚持甲仗。<a id="a-7a"></a>时王恩恤，<a id="a-7b"></a>多所赐赍，<a id="a-7c"></a>及当战时，<a id="a-7d"></a>加赐珍宝，<a id="a-7e"></a>及以城邑。<a id="a-7f"></a>若能克敌，<a id="a-7g"></a>冠以素缯，<a id="a-7h"></a>封以为王。<a id="a-7i"></a>如是，<a id="a-7j"></a>迦葉，<a id="a-7k"></a>我诸声闻比丘、<a id="a-7l"></a>比丘尼、<a id="a-7m"></a>优婆塞、<a id="a-7n"></a>优婆夷，<a id="a-7o"></a>如戒随学波罗提木叉，<a id="a-7p"></a>成就善住律仪，<a id="a-7q"></a>如来则与人天安乐。<a id="a-7r"></a>其有大功降四魔者，<a id="a-7s"></a>以四真谛解脱素缯而冠其首。<a id="a-7t"></a>若有增上信解，<a id="a-7u"></a>求佛藏大我常住法身者，<a id="a-7v"></a>如来尔时以萨婆若水而灌其顶，<a id="a-7w"></a>以大乘素缯而冠其首。<a id="a-7x"></a>大迦葉，<a id="a-7y"></a>我今亦复如是，<a id="a-7z"></a>以大乘素缯用冠汝首。<a id="a-80"></a>汝于未来无量佛所，<a id="a-81"></a>当护持此经。<a id="a-82"></a>迦葉当知，<a id="a-83"></a>汝于我灭后，<a id="a-84"></a>堪任护持如是经典。<a id="a-85"></a>”</p>
  <p id="a86">迦葉白佛言：<a id="a-87"></a>“当如尊教。<a id="a-88"></a>”复白佛言：<a id="a-89"></a>“我从今日及灭度后，<a id="a-8A"></a>常当护持，<a id="a-8B"></a>广说此经。<a id="a-8C"></a>”</p>
  <p id="a8D">佛告迦葉：<a id="a-8E"></a>“善哉！<a id="a-8F"></a>善哉！<a id="a-8G"></a>今当为汝说《大法鼓经》。<a id="a-8H"></a>”</p>
  <p id="a8I">时虚空中，<a id="a-8J"></a>诸天龙众，<a id="a-8K"></a>同声叹言：<a id="a-8L"></a>“善哉！<a id="a-8M"></a>善哉！<a id="a-8N"></a>迦葉，<a id="a-8O"></a>今日诸天，<a id="a-8P"></a>大雨天华；<a id="a-8Q"></a>诸龙王众，<a id="a-8R"></a>雨甘露水，<a id="a-8S"></a>及细末香，<a id="a-8T"></a>安慰悦乐一切众生，<a id="a-8U"></a>应为世尊之所建立，<a id="a-8V"></a>为法长子。<a id="a-8W"></a>”时天龙众，<a id="a-8X"></a>同声说偈：</p>
  <p id="a8Y">“王于舍卫城，<a id="a-8Z"></a> 伐鼓吹战蠡，</p>
  <p id="a8a">法王祇洹林，<a id="a-8b"></a> 击于大法鼓。<a id="a-8c"></a>”</p>
  <p id="a8d">佛告迦葉：<a id="a-8e"></a>“汝今当以问难之桴，<a id="a-8f"></a>击大法鼓。<a id="a-8g"></a>如来法王，<a id="a-8h"></a>当为汝说。<a id="a-8i"></a>天中之天，<a id="a-8j"></a>当决汝疑。<a id="a-8k"></a>”</p>
  <p id="a8l">尔时，<a id="a-8m"></a>世尊告大迦葉：<a id="a-8n"></a>“有比丘名信大方广，<a id="a-8o"></a>若有四众闻其名者，<a id="a-8p"></a>贪恚痴箭悉皆拔出。<a id="a-8q"></a>所以者何？<a id="a-8r"></a>迦葉，<a id="a-8s"></a>譬如波斯匿王，<a id="a-8t"></a>有耆婆子，<a id="a-8u"></a>名曰上药。<a id="a-8v"></a>若波斯匿王，<a id="a-8w"></a>与敌国战时，<a id="a-8x"></a>告上药言：<a id="a-8y"></a>‘汝今速持能为众生拔箭药来。<a id="a-8z"></a>’尔时，<a id="a-90"></a>上药即持消毒药，<a id="a-91"></a>王以涂战鼓，<a id="a-92"></a>若涂、<a id="a-93"></a>若熏、<a id="a-94"></a>若打。<a id="a-95"></a>若彼众生被毒箭者，<a id="a-96"></a>闻其鼓声，<a id="a-97"></a>若一由旬、<a id="a-98"></a>若二由旬，<a id="a-99"></a>箭悉拔出。<a id="a-9A"></a>如是，<a id="a-9B"></a>迦葉，<a id="a-9C"></a>若有闻信方广比丘名者，<a id="a-9D"></a>贪恚痴箭悉皆拔出。<a id="a-9E"></a>所以者何？<a id="a-9F"></a>彼因此经增广正法，<a id="a-9G"></a>以彼现法成就故，<a id="a-9H"></a>得此大果。<a id="a-9I"></a>大迦葉，<a id="a-9J"></a>汝当观彼无心凡鼓，<a id="a-9K"></a>以无心药，<a id="a-9L"></a>若涂、<a id="a-9M"></a>若熏、<a id="a-9N"></a>若打，<a id="a-9O"></a>有如是力饶益众生。<a id="a-9P"></a>况复闻彼菩萨摩诃萨，<a id="a-9Q"></a>信方广比丘名，<a id="a-9R"></a>而不能除众生三毒？<a id="a-9S"></a>”</p>
  <p id="a9T">迦葉白佛言：<a id="a-9U"></a>“若闻菩萨名者，<a id="a-9V"></a>能除众生三种毒箭。<a id="a-9W"></a>况称世尊名号功德，<a id="a-9X"></a>言南无释迦牟尼！<a id="a-9Y"></a>若称叹释迦牟尼名号功德，<a id="a-9Z"></a>能拔众生三种毒箭。<a id="a-9a"></a>况复闻此《大法鼓经》，<a id="a-9b"></a>安慰演说若偈若句！<a id="a-9c"></a>况复广说，<a id="a-9d"></a>而不能拔三种毒箭？<a id="a-9e"></a>”</p>
  <p id="a9f">佛告迦葉：<a id="a-9g"></a>“如我先说，<a id="a-9h"></a>净戒比丘，<a id="a-9i"></a>随心所欲，<a id="a-9j"></a>以本愿故。<a id="a-9k"></a>一切诸佛皆有是法，<a id="a-9l"></a>所谓不作不起不灭《大法鼓经》。<a id="a-9m"></a>是故，<a id="a-9n"></a>迦葉，<a id="a-9o"></a>汝于来世，<a id="a-9p"></a>亦当如我。<a id="a-9q"></a>所以者何？<a id="a-9r"></a>若有四众闻汝名者，<a id="a-9s"></a>三种毒箭悉得拔出。<a id="a-9t"></a>是故，<a id="a-9u"></a>迦葉，<a id="a-9v"></a>汝今当问《大法鼓经》，<a id="a-9w"></a>于我灭后，<a id="a-9x"></a>久于世间，<a id="a-9y"></a>护持宣布。<a id="a-9z"></a>”</p>
  <p id="aA0">迦葉白佛言：<a id="a-A1"></a>“善哉！<a id="a-A2"></a>世尊，<a id="a-A3"></a>今当为我说《大法鼓经》。<a id="a-A4"></a>”</p>
  <p id="aA5">佛告迦葉：<a id="a-A6"></a>“汝于《大法鼓经》，<a id="a-A7"></a>应少咨问。<a id="a-A8"></a>”</p>
  <p id="aA9">尔时，<a id="a-AA"></a>迦葉即白佛言：<a id="a-AB"></a>“善哉！<a id="a-AC"></a>世尊，<a id="a-AD"></a>当请所疑。<a id="a-AE"></a>如世尊所说：<a id="a-AF"></a>‘若有有则有苦乐，<a id="a-AG"></a>无有则无苦乐。<a id="a-AH"></a>’此有何义？<a id="a-AI"></a>”</p>
  <p id="aAJ">佛告迦葉：<a id="a-AK"></a>“若无有者，<a id="a-AL"></a>谓般涅槃第一之乐。<a id="a-AM"></a>是故离苦乐，<a id="a-AN"></a>得般涅槃第一之乐。<a id="a-AO"></a>若苦、<a id="a-AP"></a>若乐，<a id="a-AQ"></a>彼则是有。<a id="a-AR"></a>若无有者，<a id="a-AS"></a>则无苦乐。<a id="a-AT"></a>是故欲得般涅槃者，<a id="a-AU"></a>当求断有。<a id="a-AV"></a>”</p>
  <p id="aAW">尔时，<a id="a-AX"></a>世尊欲重宣此义，<a id="a-AY"></a>而说偈言：</p>
  <p id="aAZ">“一切有无常，<a id="a-Aa"></a> 亦无不变异。</p>
  <p id="aAb">彼有有苦乐，<a id="a-Ac"></a> 无有无苦乐。</p>
  <p id="aAd">不为无苦乐，<a id="a-Ae"></a> 为则有苦乐。</p>
  <p id="aAf">莫乐诸有为，<a id="a-Ag"></a> 亦勿更习近！</p>
  <p id="aAh">若人得安乐，<a id="a-Ai"></a> 还复坠于苦；</p>
  <p id="aAj">若不到涅槃，<a id="a-Ak"></a> 不住安乐处。<a id="a-Al"></a>”</p>
  <p id="aAm">尔时，<a id="a-An"></a>迦葉以偈答言：</p>
  <p id="aAo">“众生不为有，<a id="a-Ap"></a> 涅槃第一乐。</p>
  <p id="aAq">彼则名字乐，<a id="a-Ar"></a> 无有受乐者。<a id="a-As"></a>”</p>
  <p id="aAt">尔时，<a id="a-Au"></a>世尊复说偈言：</p>
  <p id="aAv">“常解脱非名，<a id="a-Aw"></a> 妙色湛然住。</p>
  <p id="aAx">非声闻缘觉，<a id="a-Ay"></a> 菩萨之境界。<a id="a-Az"></a>”</p>
  <p id="aB0">迦葉白佛言：<a id="a-B1"></a>“世尊，<a id="a-B2"></a>云何言色而复常住？<a id="a-B3"></a>”</p>
  <p id="aB4">佛告迦葉：<a id="a-B5"></a>“今当说譬！<a id="a-B6"></a>譬如士夫，<a id="a-B7"></a>从南方摩头逻来。<a id="a-B8"></a>有人问彼：<a id="a-B9"></a>‘汝从何来？<a id="a-BA"></a>’士夫答言：<a id="a-BB"></a>‘从摩头逻来。<a id="a-BC"></a>’即复问言：<a id="a-BD"></a>‘摩头逻为在何方？<a id="a-BE"></a>’时彼士夫，<a id="a-BF"></a>即指南方。<a id="a-BG"></a>迦葉，<a id="a-BH"></a>非为彼人于此得信耶。<a id="a-BI"></a>所以者何？<a id="a-BJ"></a>以是士夫自见彼来故。<a id="a-BK"></a>如是，<a id="a-BL"></a>迦葉，<a id="a-BM"></a>以我见故，<a id="a-BN"></a>汝当信我。<a id="a-BO"></a>”</p>
  <p id="aBP">尔时，<a id="a-BQ"></a>世尊即说偈言：</p>
  <p id="aBR">“譬如有士夫，<a id="a-BS"></a> 以手指虚空；</p>
  <p id="aBT">我今亦如是，<a id="a-BU"></a> 名字说解脱。</p>
  <p id="aBV">譬如彼士夫，<a id="a-BW"></a> 远自南方来；</p>
  <p id="aBX">今我亦如是，<a id="a-BY"></a> 从彼涅槃出。</p>
  <p id="aBZ">“然彼迦葉，<a id="a-Ba"></a>若见义者，<a id="a-Bb"></a>则不须因缘；<a id="a-Bc"></a>若不见义，<a id="a-Bd"></a>则须因缘。<a id="a-Be"></a>如是，<a id="a-Bf"></a>迦葉，<a id="a-Bg"></a>诸佛世尊，<a id="a-Bh"></a>常以无量因缘显示解脱。<a id="a-Bi"></a>”</p>
  <p id="aBj">迦葉白佛言：<a id="a-Bk"></a>“云何为因？<a id="a-Bl"></a>”</p>
  <p id="aBm">佛告迦葉：<a id="a-Bn"></a>“因者是事。<a id="a-Bo"></a>”</p>
  <p id="aBp">迦葉白佛言：<a id="a-Bq"></a>“云何为缘？<a id="a-Br"></a>”</p>
  <p id="aBs">佛告迦葉：<a id="a-Bt"></a>“缘者是依。<a id="a-Bu"></a>”</p>
  <p id="aBv">迦葉白佛言：<a id="a-Bw"></a>“愿更显示，<a id="a-Bx"></a>其譬云何？<a id="a-By"></a>”</p>
  <p id="aBz">佛告迦葉：<a id="a-C0"></a>“如由父母而生其子，<a id="a-C1"></a>母则是因，<a id="a-C2"></a>父则是缘，<a id="a-C3"></a>是故父母因缘生子。<a id="a-C4"></a>如是说因缘住法，<a id="a-C5"></a>是名为成。<a id="a-C6"></a>”</p>
  <p id="aC7">迦葉白佛言：<a id="a-C8"></a>“成者有何义？<a id="a-C9"></a>”</p>
  <p id="aCA">佛告迦葉：<a id="a-CB"></a>“成者，<a id="a-CC"></a>世间成。<a id="a-CD"></a>”</p>
  <p id="aCE">迦葉白佛言：<a id="a-CF"></a>“云何世间？<a id="a-CG"></a>”</p>
  <p id="aCH">佛告迦葉：<a id="a-CI"></a>“众生和合施设。<a id="a-CJ"></a>”</p>
  <p id="aCK">迦葉白佛言：<a id="a-CL"></a>“云何众生？<a id="a-CM"></a>”</p>
  <p id="aCN">佛告迦葉：<a id="a-CO"></a>“法集施设。<a id="a-CP"></a>”</p>
  <p id="aCQ">迦葉白佛言：<a id="a-CR"></a>“云何为法？<a id="a-CS"></a>”</p>
  <p id="aCT">佛告迦葉：<a id="a-CU"></a>“非法亦法，<a id="a-CV"></a>法亦非法。<a id="a-CW"></a>法者复有二种。<a id="a-CX"></a>何等为二？<a id="a-CY"></a>有为及无为，<a id="a-CZ"></a>色及非色，<a id="a-Ca"></a>更无第三法。<a id="a-Cb"></a>”</p>
  <p id="aCc">迦葉白佛言：<a id="a-Cd"></a>“法何像类？<a id="a-Ce"></a>”</p>
  <p id="aCf">佛告迦葉：<a id="a-Cg"></a>“法者非色。<a id="a-Ch"></a>”</p>
  <p id="aCi">迦葉白佛言：<a id="a-Cj"></a>“非法何类？<a id="a-Ck"></a>”</p>
  <p id="aCl">佛告迦葉：<a id="a-Cm"></a>“非法者亦非色。<a id="a-Cn"></a>”</p>
  <p id="aCo">迦葉白佛言：<a id="a-Cp"></a>“若法、<a id="a-Cq"></a>非法，<a id="a-Cr"></a>非色无相，<a id="a-Cs"></a>云何是法？<a id="a-Ct"></a>云何非法？<a id="a-Cu"></a>”</p>
  <p id="aCv">佛告迦葉：<a id="a-Cw"></a>“法者是涅槃，<a id="a-Cx"></a>非法者是有。<a id="a-Cy"></a>”</p>
  <p id="aCz">迦葉白佛言：<a id="a-D0"></a>“若法、<a id="a-D1"></a>非法，<a id="a-D2"></a>非色无相者。<a id="a-D3"></a>彼慧者，<a id="a-D4"></a>云何知？<a id="a-D5"></a>何所知？<a id="a-D6"></a>何故知彼相耶？<a id="a-D7"></a>”</p>
  <p id="aD8">佛告迦葉：<a id="a-D9"></a>“众生生生死中，<a id="a-DA"></a>习种种福德清净善根，<a id="a-DB"></a>是其正行。<a id="a-DC"></a>若彼行如是法，<a id="a-DD"></a>一切净相生。<a id="a-DE"></a>若行此法者，<a id="a-DF"></a>是法众生。<a id="a-DG"></a>众生生生死中，<a id="a-DH"></a>行种种非福恶不善业。<a id="a-DI"></a>若彼行如是非法，<a id="a-DJ"></a>一切恶不净相生。<a id="a-DK"></a>若行此非法者，<a id="a-DL"></a>是非法众生。<a id="a-DM"></a>”</p>
  <p id="aDN">迦葉白佛言：<a id="a-DO"></a>“世尊，<a id="a-DP"></a>云何众生？<a id="a-DQ"></a>”</p>
  <p id="aDR">佛告迦葉：<a id="a-DS"></a>“众生者，<a id="a-DT"></a>四界摄施设，<a id="a-DU"></a>谓内地界、<a id="a-DV"></a>水界、<a id="a-DW"></a>火界、<a id="a-DX"></a>风界，<a id="a-DY"></a>及入处五根，<a id="a-DZ"></a>乃至十三缘起支(无尽意经中云从不正思惟生无明故十三支)，<a id="a-Da"></a>受想思心意识，<a id="a-Db"></a>是名众生法。<a id="a-Dc"></a>迦葉当知，<a id="a-Dd"></a>是名一切法。<a id="a-De"></a>”</p>
  <p id="aDf">迦葉白佛言：<a id="a-Dg"></a>“是中何等法是众生？<a id="a-Dh"></a>”</p>
  <p id="aDi">佛告迦葉：<a id="a-Dj"></a>“是中非一法名为众生。<a id="a-Dk"></a>所以者何？<a id="a-Dl"></a>迦葉，<a id="a-Dm"></a>譬如波斯匿王鼓，<a id="a-Dn"></a>何等为鼓？<a id="a-Do"></a>”</p>
  <p id="aDp">迦葉白佛言：<a id="a-Dq"></a>“所言鼓者，<a id="a-Dr"></a>皮木及捊，<a id="a-Ds"></a>此三法和合，<a id="a-Dt"></a>是名为鼓。<a id="a-Du"></a>”</p>
  <p id="aDv">佛告迦葉：<a id="a-Dw"></a>“如是和合施设，<a id="a-Dx"></a>名为众生。<a id="a-Dy"></a>”</p>
  <p id="aDz">迦葉白佛言：<a id="a-E0"></a>“声鼓者非鼓耶？<a id="a-E1"></a>”</p>
  <p id="aE2">佛告迦葉：<a id="a-E3"></a>“离声鼓者，<a id="a-E4"></a>鼓亦有声，<a id="a-E5"></a>以风动故。<a id="a-E6"></a>”</p>
  <p id="aE7">迦葉白佛言：<a id="a-E8"></a>“鼓者，<a id="a-E9"></a>为是法，<a id="a-EA"></a>为是非法耶？<a id="a-EB"></a>”</p>
  <p id="aEC">佛告迦葉：<a id="a-ED"></a>“鼓者，<a id="a-EE"></a>非法，<a id="a-EF"></a>非非法。<a id="a-EG"></a>”</p>
  <p id="aEH">迦葉白佛言：<a id="a-EI"></a>“名为何等？<a id="a-EJ"></a>”</p>
  <p id="aEK">佛告迦葉：<a id="a-EL"></a>“非法、<a id="a-EM"></a>非非法者，<a id="a-EN"></a>名为无记。<a id="a-EO"></a>”</p>
  <p id="aEP">迦葉白佛言：<a id="a-EQ"></a>“有无记法者，<a id="a-ER"></a>世间应有三法。<a id="a-ES"></a>”</p>
  <p id="aET">佛告迦葉：<a id="a-EU"></a>“无记相者，<a id="a-EV"></a>如非男非女。<a id="a-EW"></a>非男非女，<a id="a-EX"></a>名为不男，<a id="a-EY"></a>彼亦如是。<a id="a-EZ"></a>”</p>
  <p id="aEa">迦葉白佛言：<a id="a-Eb"></a>“如世尊说，<a id="a-Ec"></a>父母和合而生其子。<a id="a-Ed"></a>若父母无众生种子者，<a id="a-Ee"></a>不为父母因缘。<a id="a-Ef"></a>”</p>
  <p id="aEg">佛告迦葉：<a id="a-Eh"></a>“彼无众生种子者，<a id="a-Ei"></a>名为涅槃；<a id="a-Ej"></a>人常不男，<a id="a-Ek"></a>亦复如是。<a id="a-El"></a>所以者何？<a id="a-Em"></a>譬如波斯匿王，<a id="a-En"></a>与敌国战时；<a id="a-Eo"></a>彼诸战士，<a id="a-Ep"></a>食丈夫禄，<a id="a-Eq"></a>不勇猛者，<a id="a-Er"></a>不名丈夫。<a id="a-Es"></a>如是无众生种子者，<a id="a-Et"></a>不名父母；<a id="a-Eu"></a>常不男者，<a id="a-Ev"></a>亦复如是。<a id="a-Ew"></a>”</p>
  <p id="aEx">迦葉白佛言：<a id="a-Ey"></a>“世尊，<a id="a-Ez"></a>善法、<a id="a-F0"></a>不善法、<a id="a-F1"></a>无记法，<a id="a-F2"></a>何者善法？<a id="a-F3"></a>何者不善法？<a id="a-F4"></a>何者无记法？<a id="a-F5"></a>”</p>
  <p id="aF6">佛告迦葉：<a id="a-F7"></a>“乐受是善法，<a id="a-F8"></a>苦受是不善法，<a id="a-F9"></a>不苦不乐受是无记法。<a id="a-FA"></a>此三法，<a id="a-FB"></a>众生常触。<a id="a-FC"></a>乐受者，<a id="a-FD"></a>谓天人五欲功德。<a id="a-FE"></a>苦受者，<a id="a-FF"></a>谓地狱、<a id="a-FG"></a>畜生、<a id="a-FH"></a>饿鬼、<a id="a-FI"></a>阿修罗。<a id="a-FJ"></a>不苦不乐受者，<a id="a-FK"></a>谓白癣等。<a id="a-FL"></a>”</p>
  <p id="aFM">迦葉白佛言：<a id="a-FN"></a>“此则不然。<a id="a-FO"></a>”</p>
  <p id="aFP">佛告迦葉：<a id="a-FQ"></a>“从乐生苦，<a id="a-FR"></a>从苦生苦，<a id="a-FS"></a>彼为无记。<a id="a-FT"></a>”</p>
  <p id="aFU">迦葉白佛言：<a id="a-FV"></a>“其譬如何？<a id="a-FW"></a>”</p>
  <p id="aFX">佛告迦葉：<a id="a-FY"></a>“因食生病，<a id="a-FZ"></a>食则是乐，<a id="a-Fa"></a>病则是苦。<a id="a-Fb"></a>彼白癣等，<a id="a-Fc"></a>名为无记。<a id="a-Fd"></a>”</p>
  <p id="aFe">迦葉白佛言：<a id="a-Ff"></a>“若苦乐名无记者，<a id="a-Fg"></a>父母子亦无记。<a id="a-Fh"></a>”</p>
  <p id="aFi">佛告迦葉：<a id="a-Fj"></a>“此则不然。<a id="a-Fk"></a>”</p>
  <p id="aFl">迦葉白佛言：<a id="a-Fm"></a>“其譬如何？<a id="a-Fn"></a>”</p>
  <p id="aFo">佛告迦葉：<a id="a-Fp"></a>“如非想非非想等天乃至无想，<a id="a-Fq"></a>则恒住不法，<a id="a-Fr"></a>善亦如是。<a id="a-Fs"></a>”</p>
  <p id="aFt">迦葉白佛言：<a id="a-Fu"></a>“世尊，<a id="a-Fv"></a>如佛所说，<a id="a-Fw"></a>受想是众生。<a id="a-Fx"></a>是故非想非非想处，<a id="a-Fy"></a>应非众生。<a id="a-Fz"></a>”</p>
  <p id="aG0">佛告迦葉：<a id="a-G1"></a>“彼有行分。<a id="a-G2"></a>我说此众生法者，<a id="a-G3"></a>除无想天。<a id="a-G4"></a>”</p>
  <p id="aG5">迦葉白佛言：<a id="a-G6"></a>“众生为是色，<a id="a-G7"></a>为非色耶？<a id="a-G8"></a>”</p>
  <p id="aG9">佛告迦葉：<a id="a-GA"></a>“众生亦非色，<a id="a-GB"></a>亦非非色。<a id="a-GC"></a>然成就彼法，<a id="a-GD"></a>名为众生。<a id="a-GE"></a>”</p>
  <p id="aGF">迦葉白佛言：<a id="a-GG"></a>“若如是非众生成就法，<a id="a-GH"></a>更有异众生者，<a id="a-GI"></a>不应有无色天。<a id="a-GJ"></a>若然者，<a id="a-GK"></a>无二法，<a id="a-GL"></a>世间色及无色。<a id="a-GM"></a>”</p>
  <p id="aGN">佛告迦葉：<a id="a-GO"></a>“法亦非色，<a id="a-GP"></a>非法亦非色。<a id="a-GQ"></a>”</p>
  <p id="aGR">迦葉白佛言：<a id="a-GS"></a>“云何为法与解脱俱？<a id="a-GT"></a>为非法与解脱俱？<a id="a-GU"></a>无色天亦有解脱？<a id="a-GV"></a>”</p>
  <p id="aGW">佛告迦葉：<a id="a-GX"></a>“不然。<a id="a-GY"></a>唯有为法、<a id="a-GZ"></a>无为法，<a id="a-Ga"></a>是故无色天是有为数，<a id="a-Gb"></a>解脱是无为。<a id="a-Gc"></a>无色天有色性耳！<a id="a-Gd"></a>”</p>
  <p id="aGe">迦葉白佛言：<a id="a-Gf"></a>“世尊，<a id="a-Gg"></a>一切有为是色，<a id="a-Gh"></a>非色是无为。<a id="a-Gi"></a>无色天有色者，<a id="a-Gj"></a>是佛境界，<a id="a-Gk"></a>非我等境界。<a id="a-Gl"></a>”</p>
  <p id="aGm">佛告迦葉：<a id="a-Gn"></a>“善哉！<a id="a-Go"></a>善哉！<a id="a-Gp"></a>是我境界，<a id="a-Gq"></a>非汝等境界。<a id="a-Gr"></a>如是诸佛世尊，<a id="a-Gs"></a>到解脱者，<a id="a-Gt"></a>彼悉有色，<a id="a-Gu"></a>解脱亦有色。<a id="a-Gv"></a>”</p>
  <p id="aGw">佛告迦葉：<a id="a-Gx"></a>“云何无色天，<a id="a-Gy"></a>天处所作，<a id="a-Gz"></a>汝知不？<a id="a-H0"></a>迦葉，<a id="a-H1"></a>云何有色天，<a id="a-H2"></a>名无色数不？<a id="a-H3"></a>”</p>
  <p id="aH4">迦葉白佛言：<a id="a-H5"></a>“非我等境界。<a id="a-H6"></a>”</p>
  <p id="aH7">佛告迦葉：<a id="a-H8"></a>“如是诸佛世尊，<a id="a-H9"></a>到解脱者皆有色，<a id="a-HA"></a>汝当观察。<a id="a-HB"></a>”</p>
  <p id="aHC">迦葉白佛言：<a id="a-HD"></a>“世尊，<a id="a-HE"></a>若如是得解脱者，<a id="a-HF"></a>复应受苦乐。<a id="a-HG"></a>”</p>
  <p id="aHH">佛告迦葉：<a id="a-HI"></a>“如有病众生，<a id="a-HJ"></a>服药离病已，<a id="a-HK"></a>还复病耶？<a id="a-HL"></a>”</p>
  <p id="aHM">迦葉白佛言：<a id="a-HN"></a>“若有业者，<a id="a-HO"></a>则必有病。<a id="a-HP"></a>”</p>
  <p id="aHQ">佛告迦葉：<a id="a-HR"></a>“无业者，<a id="a-HS"></a>彼有病耶？<a id="a-HT"></a>”</p>
  <p id="aHU">迦葉白佛言：<a id="a-HV"></a>“不也，<a id="a-HW"></a>世尊。<a id="a-HX"></a>”</p>
  <p id="aHY">佛告迦葉：<a id="a-HZ"></a>“如是离苦乐是解脱，<a id="a-Ha"></a>当知苦乐是病。<a id="a-Hb"></a>如丈夫是得涅槃者。<a id="a-Hc"></a>”</p>
  <p id="aHd">迦葉白佛言：<a id="a-He"></a>“若离苦乐是解脱者，<a id="a-Hf"></a>无业，<a id="a-Hg"></a>病尽耶？<a id="a-Hh"></a>”</p>
  <p id="aHi">佛告迦葉：<a id="a-Hj"></a>“世间乐者，<a id="a-Hk"></a>彼则是苦。<a id="a-Hl"></a>于彼出离，<a id="a-Hm"></a>如是业尽得解脱。<a id="a-Hn"></a>”</p>
  <p id="aHo">迦葉白佛言：<a id="a-Hp"></a>“不复终尽耶？<a id="a-Hq"></a>”</p>
  <p id="aHr">佛告迦葉：<a id="a-Hs"></a>“譬虚空如海，<a id="a-Ht"></a>虚空如海耶？<a id="a-Hu"></a>虚空无譬，<a id="a-Hv"></a>解脱无譬，<a id="a-Hw"></a>亦复如是。<a id="a-Hx"></a>如无色天有色而不可知，<a id="a-Hy"></a>亦不可知似此似彼；<a id="a-Hz"></a>如是住，<a id="a-I0"></a>如是游戏，<a id="a-I1"></a>非是声闻、<a id="a-I2"></a>缘觉境界，<a id="a-I3"></a>解脱亦如是。<a id="a-I4"></a>”</p>
  <p id="aI5">迦葉白佛言：<a id="a-I6"></a>“世尊，<a id="a-I7"></a>一切众生，<a id="a-I8"></a>谁之所作？<a id="a-I9"></a>”</p>
  <p id="aIA">佛告迦葉：<a id="a-IB"></a>“众生自作。<a id="a-IC"></a>”</p>
  <p id="aID">迦葉白佛言：<a id="a-IE"></a>“此义云何？<a id="a-IF"></a>”</p>
  <p id="aIG">佛告迦葉：<a id="a-IH"></a>“作福者佛，<a id="a-II"></a>作恶者众生。<a id="a-IJ"></a>”</p>
  <p id="aIK">迦葉白佛言：<a id="a-IL"></a>“最初众生，<a id="a-IM"></a>谁之所作？<a id="a-IN"></a>”</p>
  <p id="aIO">佛告迦葉：<a id="a-IP"></a>“非想非非想等无色天，<a id="a-IQ"></a>谁之所作？<a id="a-IR"></a>云何活？<a id="a-IS"></a>云何住？<a id="a-IT"></a>”</p>
  <p id="aIU">迦葉白佛言：<a id="a-IV"></a>“于彼诸业所不能知，<a id="a-IW"></a>然唯业作。<a id="a-IX"></a>如是众生，<a id="a-IY"></a>生死黑及涅槃白，<a id="a-IZ"></a>谁之所作？<a id="a-Ia"></a>”</p>
  <p id="aIb">佛告迦葉：<a id="a-Ic"></a>“业之所作。<a id="a-Id"></a>业起无量法，<a id="a-Ie"></a>善起无量法。<a id="a-If"></a>”</p>
  <p id="aIg">迦葉白佛言：<a id="a-Ih"></a>“何者业起？<a id="a-Ii"></a>何者善起？<a id="a-Ij"></a>”</p>
  <p id="aIk">佛告迦葉：<a id="a-Il"></a>“业起者有，<a id="a-Im"></a>善起者解脱。<a id="a-In"></a>”</p>
  <p id="aIo">迦葉白佛言：<a id="a-Ip"></a>“无生处云何善起？<a id="a-Iq"></a>”</p>
  <p id="aIr">佛告迦葉：<a id="a-Is"></a>“如如不异。<a id="a-It"></a>”</p>
  <p id="aIu">迦葉白佛言：<a id="a-Iv"></a>“若善起者，<a id="a-Iw"></a>云何到无生处？<a id="a-Ix"></a>”</p>
  <p id="aIy">佛告迦葉：<a id="a-Iz"></a>“行善业。<a id="a-J0"></a>”</p>
  <p id="aJ1">迦葉白佛言：<a id="a-J2"></a>“谁之所教？<a id="a-J3"></a>”</p>
  <p id="aJ4">佛告迦葉：<a id="a-J5"></a>“无始佛教。<a id="a-J6"></a>”</p>
  <p id="aJ7">迦葉白佛言：<a id="a-J8"></a>“一切无始佛，<a id="a-J9"></a>谁化谁教？<a id="a-JA"></a>”</p>
  <p id="aJB">佛告迦葉：<a id="a-JC"></a>“无始者，<a id="a-JD"></a>非一切声闻、<a id="a-JE"></a>缘觉思量所知。<a id="a-JF"></a>若有士夫出于世间，<a id="a-JG"></a>智慧多闻如舍利弗，<a id="a-JH"></a>长夜思惟，<a id="a-JI"></a>终不能知佛之无始谁最为先，<a id="a-JJ"></a>乃至涅槃中间亦不能知。<a id="a-JK"></a>复次，<a id="a-JL"></a>迦葉，<a id="a-JM"></a>如大目连，<a id="a-JN"></a>以神通力，<a id="a-JO"></a>求最初佛世界无始，<a id="a-JP"></a>终不能得。<a id="a-JQ"></a>如是一切声闻、<a id="a-JR"></a>缘觉、<a id="a-JS"></a>十地菩萨，<a id="a-JT"></a>如弥勒等悉不能知。<a id="a-JU"></a>如佛元起难可得知，<a id="a-JV"></a>众生元起亦复如是。<a id="a-JW"></a>”</p>
  <p id="aJX">迦葉白佛言：<a id="a-JY"></a>“是故，<a id="a-JZ"></a>世尊，<a id="a-Ja"></a>无有作者，<a id="a-Jb"></a>无有受者。<a id="a-Jc"></a>”</p>
  <p id="aJd">佛告迦葉：<a id="a-Je"></a>“因是作者、<a id="a-Jf"></a>受者。<a id="a-Jg"></a>”</p>
  <p id="aJh">迦葉白佛言：<a id="a-Ji"></a>“世间为有尽耶？<a id="a-Jj"></a>为无尽乎？<a id="a-Jk"></a>”</p>
  <p id="aJl">佛告迦葉：<a id="a-Jm"></a>“世间未曾尽，<a id="a-Jn"></a>无所尽，<a id="a-Jo"></a>无尽时。<a id="a-Jp"></a>”</p>
  <p id="aJq">佛告迦葉：<a id="a-Jr"></a>“如以一毛渧大海水，<a id="a-Js"></a>能令尽不？<a id="a-Jt"></a>”</p>
  <p id="aJu">迦葉白佛言：<a id="a-Jv"></a>“唯然，<a id="a-Jw"></a>能尽。<a id="a-Jx"></a>”</p>
  <p id="aJy">佛告迦葉：<a id="a-Jz"></a>“乃往过去无量阿僧祇大劫时，<a id="a-K0"></a>有佛名鸡罗婆，<a id="a-K1"></a>出兴于世，<a id="a-K2"></a>广说法教。<a id="a-K3"></a>尔时，<a id="a-K4"></a>城中有离车童子，<a id="a-K5"></a>名一切世间乐见，<a id="a-K6"></a>作转轮圣王，<a id="a-K7"></a>正法治化。<a id="a-K8"></a>王与百千大眷属俱，<a id="a-K9"></a>往诣佛所，<a id="a-KA"></a>顶礼佛足，<a id="a-KB"></a>右绕三匝，<a id="a-KC"></a>供养毕已，<a id="a-KD"></a>而白佛言：<a id="a-KE"></a>‘我当久如得菩萨道。<a id="a-KF"></a>’佛告大王：<a id="a-KG"></a>‘转轮圣王，<a id="a-KH"></a>即是菩萨，<a id="a-KI"></a>更无有异。<a id="a-KJ"></a>所以者何？<a id="a-KK"></a>无有余人作帝释、<a id="a-KL"></a>梵王及转轮圣王。<a id="a-KM"></a>若菩萨者，<a id="a-KN"></a>即是释、<a id="a-KO"></a>梵、<a id="a-KP"></a>转轮圣王。<a id="a-KQ"></a>先作众多帝释、<a id="a-KR"></a>梵王，<a id="a-KS"></a>然后乃作转轮圣王，<a id="a-KT"></a>正法治化。<a id="a-KU"></a>汝已曾作恒沙阿僧祇帝释、<a id="a-KV"></a>梵王，<a id="a-KW"></a>今作转轮圣王。<a id="a-KX"></a>’时王白言：<a id="a-KY"></a>‘帝释、<a id="a-KZ"></a>梵王，<a id="a-Ka"></a>何所像类？<a id="a-Kb"></a>’佛告大王：<a id="a-Kc"></a>‘释、<a id="a-Kd"></a>梵天王，<a id="a-Ke"></a>亦如汝今，<a id="a-Kf"></a>首著天冠。<a id="a-Kg"></a>而彼端严，<a id="a-Kh"></a>则不及汝。<a id="a-Ki"></a>如佛色像端严殊特，<a id="a-Kj"></a>非声闻、<a id="a-Kk"></a>缘觉、<a id="a-Kl"></a>菩萨所及。<a id="a-Km"></a>如佛端严，<a id="a-Kn"></a>汝亦如是。<a id="a-Ko"></a>’</p>
  <p id="aKp">“迦葉，<a id="a-Kq"></a>尔时圣王复问佛言：<a id="a-Kr"></a>‘我于久如当得成佛？<a id="a-Ks"></a>’佛言：<a id="a-Kt"></a>‘大王，<a id="a-Ku"></a>凡得佛者，<a id="a-Kv"></a>时大久远。<a id="a-Kw"></a>所以者何？<a id="a-Kx"></a>假令大王，<a id="a-Ky"></a>舍其福德，<a id="a-Kz"></a>还为凡人，<a id="a-L0"></a>而以一毛渧大海水，<a id="a-L1"></a>乃至将竭，<a id="a-L2"></a>余如牛迹；<a id="a-L3"></a>当有如来出兴于世，<a id="a-L4"></a>名曰灯光如来、<a id="a-L5"></a>应供、<a id="a-L6"></a>等正觉。<a id="a-L7"></a>时有国王，<a id="a-L8"></a>名地自在。<a id="a-L9"></a>灯光如来为王授记，<a id="a-LA"></a>当得作佛。<a id="a-LB"></a>汝于尔时，<a id="a-LC"></a>当为彼王第一长子，<a id="a-LD"></a>亦俱授记。<a id="a-LE"></a>时彼如来，<a id="a-LF"></a>当如是说：<a id="a-LG"></a>“大王，<a id="a-LH"></a>汝此长子，<a id="a-LI"></a>从昔暨今，<a id="a-LJ"></a>大海将尽，<a id="a-LK"></a>生为汝子。<a id="a-LL"></a>于其中间，<a id="a-LM"></a>不为小王。<a id="a-LN"></a>或为释、<a id="a-LO"></a>梵、<a id="a-LP"></a>转轮圣王，<a id="a-LQ"></a>正法治化。<a id="a-LR"></a>汝此长子，<a id="a-LS"></a>勇猛精进如是。<a id="a-LT"></a>地自在，<a id="a-LU"></a>菩提难得，<a id="a-LV"></a>以是因缘故说此譬。<a id="a-LW"></a>地自在，<a id="a-LX"></a>汝此长子，<a id="a-LY"></a>有六万婇女，<a id="a-LZ"></a>端正姝好，<a id="a-La"></a>璎珞庄严，<a id="a-Lb"></a>状如天女；<a id="a-Lc"></a>弃之如唾，<a id="a-Ld"></a>知欲无常，<a id="a-Le"></a>危脆不坚，<a id="a-Lf"></a>我当出家。<a id="a-Lg"></a>作是语已，<a id="a-Lh"></a>信家非家，<a id="a-Li"></a>舍家学道。<a id="a-Lj"></a>”是故彼佛记此童子，<a id="a-Lk"></a>当来有佛，<a id="a-Ll"></a>名释迦牟尼，<a id="a-Lm"></a>世界名忍。<a id="a-Ln"></a>汝童子名一切世间乐见离车童子，<a id="a-Lo"></a>佛涅槃后正法欲灭，<a id="a-Lp"></a>余八十年，<a id="a-Lq"></a>作比丘，<a id="a-Lr"></a>持佛名，<a id="a-Ls"></a>宣扬此经，<a id="a-Lt"></a>不顾身命。<a id="a-Lu"></a>百年寿终，<a id="a-Lv"></a>生安乐国，<a id="a-Lw"></a>得大神力，<a id="a-Lx"></a>住第八地。<a id="a-Ly"></a>一身住兜率天，<a id="a-Lz"></a>一身住安乐国。<a id="a-M0"></a>复化一身，<a id="a-M1"></a>问阿逸多佛，<a id="a-M2"></a>此修多罗。<a id="a-M3"></a>’时地自在王，<a id="a-M4"></a>闻子授记，<a id="a-M5"></a>欢喜踊跃：<a id="a-M6"></a>‘今日如来，<a id="a-M7"></a>记说我子，<a id="a-M8"></a>得八住地。<a id="a-M9"></a>’时彼童子，<a id="a-MA"></a>闻授记声，<a id="a-MB"></a>勤加精进。<a id="a-MC"></a>”</p>
  <p id="aMD">迦葉白佛言：<a id="a-ME"></a>“是故，<a id="a-MF"></a>世尊，<a id="a-MG"></a>毛渧大海，<a id="a-MH"></a>犹尚可尽。<a id="a-MI"></a>”</p>
  <p id="aMJ">佛告迦葉：<a id="a-MK"></a>“此义云何？<a id="a-ML"></a>”</p>
  <p id="aMM">迦葉白佛言：<a id="a-MN"></a>“世尊，<a id="a-MO"></a>譬如商人，<a id="a-MP"></a>计数金钱，<a id="a-MQ"></a>置一器中。<a id="a-MR"></a>其子啼时，<a id="a-MS"></a>授与一钱。<a id="a-MT"></a>彼器中钱，<a id="a-MU"></a>日日损减。<a id="a-MV"></a>如是菩萨摩诃萨，<a id="a-MW"></a>于大海水渧渧损减，<a id="a-MX"></a>悉能知之，<a id="a-MY"></a>亦知余在。<a id="a-MZ"></a>况复世尊，<a id="a-Ma"></a>于众生大聚尽而不知？<a id="a-Mb"></a>但诸众生无有减尽，<a id="a-Mc"></a>一切声闻、<a id="a-Md"></a>缘觉所不能知，<a id="a-Me"></a>唯佛世尊乃能知耳！<a id="a-Mf"></a>”</p>
  <p id="aMg">佛告迦葉：<a id="a-Mh"></a>“善哉！<a id="a-Mi"></a>善哉！<a id="a-Mj"></a>如汝所说，<a id="a-Mk"></a>众生大聚，<a id="a-Ml"></a>无有尽时。<a id="a-Mm"></a>”</p>
  <p id="aMn">迦葉白佛言：<a id="a-Mo"></a>“众生般涅槃者，<a id="a-Mp"></a>为有尽耶？<a id="a-Mq"></a>为无尽耶？<a id="a-Mr"></a>”</p>
  <p id="aMs">佛告迦葉：<a id="a-Mt"></a>“众生无有尽也。<a id="a-Mu"></a>”</p>
  <p id="aMv">迦葉白佛言：<a id="a-Mw"></a>“云何众生不尽？<a id="a-Mx"></a>”</p>
  <p id="aMy">佛告迦葉：<a id="a-Mz"></a>“若众生尽者，<a id="a-N0"></a>应有损减。<a id="a-N1"></a>此修多罗，<a id="a-N2"></a>则为无义。<a id="a-N3"></a>是故，<a id="a-N4"></a>迦葉，<a id="a-N5"></a>诸佛世尊般涅槃者，<a id="a-N6"></a>悉皆常住。<a id="a-N7"></a>以是义故，<a id="a-N8"></a>诸佛世尊般涅槃者，<a id="a-N9"></a>然不磨灭。<a id="a-NA"></a>”</p>
  <p id="aNB">迦葉白佛言：<a id="a-NC"></a>“云何诸佛般涅槃，<a id="a-ND"></a>不毕竟灭？<a id="a-NE"></a>”</p>
  <p id="aNF">佛告迦葉：<a id="a-NG"></a>“如是，<a id="a-NH"></a>如是，<a id="a-NI"></a>舍坏则为虚空。<a id="a-NJ"></a>如是，<a id="a-NK"></a>如是，<a id="a-NL"></a>诸佛涅槃，<a id="a-NM"></a>即是解脱。<a id="a-NN"></a>”</p>
 </body>
</html>