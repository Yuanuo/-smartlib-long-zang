<!doctype html>
<html id="z3IBTw2Sh" data-ver="1383">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="大乘单译经">
  <meta period="元魏">
 </head>
 <body>
  <h1 id="a1">称扬诸佛功德经卷下</h1>
  <p id="a2"></p>
  <p id="a3">“复次，<a id="a-4"></a>舍利弗，<a id="a-5"></a>西方去此度十万亿佛刹，<a id="a-6"></a>有世界名曰安乐。<a id="a-7"></a>其国有佛，<a id="a-8"></a>号阿弥陀如来、<a id="a-9"></a>至真、<a id="a-A"></a>等正觉、<a id="a-B"></a>明行成、<a id="a-C"></a>为善逝、<a id="a-D"></a>世间解、<a id="a-E"></a>无上士、<a id="a-F"></a>道法御、<a id="a-G"></a>天人师，<a id="a-H"></a>号曰众祐度人无量。<a id="a-I"></a>若有得闻无量寿如来名者，<a id="a-J"></a>一心信乐，<a id="a-K"></a>持讽诵念，<a id="a-L"></a>当起广远无量欢喜。<a id="a-M"></a>安立其意，<a id="a-N"></a>令使真谛十万亿信心念斯如来，<a id="a-O"></a>其人当得无量之福，<a id="a-P"></a>永当远离三塗之厄，<a id="a-Q"></a>命终之后皆当往生彼佛刹土。<a id="a-R"></a>命欲终时，<a id="a-S"></a>一心信乐念不忘舍，<a id="a-T"></a>阿弥陀佛将诸比丘僧住其人前，<a id="a-U"></a>魔终不能毁坏斯等正觉之心。<a id="a-V"></a>所以者何？<a id="a-W"></a>其佛世尊兴立大悲，<a id="a-X"></a>誓度一切无量众生，<a id="a-Y"></a>亦复护持十方世界一切众生。<a id="a-Z"></a>其有得生安乐世界，<a id="a-a"></a>当于其中具满如来正觉之慧。<a id="a-b"></a>舍利弗，<a id="a-c"></a>其佛世尊本求誓愿，<a id="a-d"></a>其有求于第二之乘，<a id="a-e"></a>于其世界具满如来诸佛之法，<a id="a-f"></a>具正觉分；<a id="a-g"></a>求声闻乘，<a id="a-h"></a>于彼佛刹得阿罗汉。<a id="a-i"></a>其有往生彼佛刹者，<a id="a-j"></a>从其所愿大小之乘于彼毕满。<a id="a-k"></a>其有最后闻阿弥陀如来名号赞说之者，<a id="a-l"></a>信不狐疑，<a id="a-m"></a>当起敬心至意念之如念父母，<a id="a-n"></a>作如是意：<a id="a-o"></a>‘斯等普当于彼佛国具满众愿。<a id="a-p"></a>’其有不信赞叹称扬阿弥陀佛名号功德而谤毁者，<a id="a-q"></a>五劫之中当堕地狱具受众苦。</p>
  <p id="ar">“复次，<a id="a-s"></a>舍利弗，<a id="a-t"></a>西方去此十万佛刹，<a id="a-u"></a>有世界名破一切魔。<a id="a-v"></a>其国有佛，<a id="a-w"></a>号曰殊胜如来、<a id="a-x"></a>至真、<a id="a-y"></a>等正觉、<a id="a-z"></a>明行成、<a id="a-10"></a>为善逝、<a id="a-11"></a>世间解、<a id="a-12"></a>无上士、<a id="a-13"></a>道法御、<a id="a-14"></a>天人师，<a id="a-15"></a>号曰众祐度人无量。<a id="a-16"></a>其有得闻殊胜如来名者，<a id="a-17"></a>欢喜信乐，<a id="a-18"></a>持讽诵念，<a id="a-19"></a>此等皆能降伏众魔，<a id="a-1A"></a>裂坏罗网，<a id="a-1B"></a>却六十劫生死之罪。</p>
  <p id="a1C">“复次，<a id="a-1D"></a>舍利弗，<a id="a-1E"></a>西方去此十万佛刹，<a id="a-1F"></a>有世界名曰伏一切魔。<a id="a-1G"></a>其国有佛，<a id="a-1H"></a>号曰集音如来、<a id="a-1I"></a>至真、<a id="a-1J"></a>等正觉、<a id="a-1K"></a>明行成、<a id="a-1L"></a>为善逝、<a id="a-1M"></a>世间解、<a id="a-1N"></a>无上士、<a id="a-1O"></a>道法御、<a id="a-1P"></a>天人师，<a id="a-1Q"></a>号曰众祐度人无量。<a id="a-1R"></a>其有得闻集音如来名号者，<a id="a-1S"></a>欢喜信乐，<a id="a-1T"></a>持讽诵念，<a id="a-1U"></a>其人当得一切如来诸佛音声，<a id="a-1V"></a>于大众中广说法处，<a id="a-1W"></a>于中特尊，<a id="a-1X"></a>退却众魔降之以德，<a id="a-1Y"></a>却八十劫生死之罪。<a id="a-1Z"></a>”</p>
  <p id="a1a">于是阿逸菩萨，<a id="a-1b"></a>长跪叉手，<a id="a-1c"></a>前白佛言：<a id="a-1d"></a>“宁有一事，<a id="a-1e"></a>菩萨摩诃萨于此事中，<a id="a-1f"></a>具大乘愿住不退转，<a id="a-1g"></a>疾成无上正真道不？<a id="a-1h"></a>”</p>
  <p id="a1i">佛言：<a id="a-1j"></a>“有！<a id="a-1k"></a>阿逸，<a id="a-1l"></a>北方有世界名曰丰严，<a id="a-1m"></a>其国有佛，<a id="a-1n"></a>号德内丰严王如来、<a id="a-1o"></a>至真、<a id="a-1p"></a>等正觉、<a id="a-1q"></a>明行成、<a id="a-1r"></a>为善逝、<a id="a-1s"></a>世间解、<a id="a-1t"></a>无上士、<a id="a-1u"></a>道法御、<a id="a-1v"></a>天人师，<a id="a-1w"></a>号曰众祐度人无量。<a id="a-1x"></a>其有得闻斯佛名者，<a id="a-1y"></a>欢喜信乐，<a id="a-1z"></a>持讽诵念而为作礼，<a id="a-20"></a>其人皆当得不退转，<a id="a-21"></a>疾成无上正真之道，<a id="a-22"></a>却一劫生死之罪。<a id="a-23"></a>其有供养五千佛者，<a id="a-24"></a>此辈，<a id="a-25"></a>阿逸，<a id="a-26"></a>尔乃得闻德内丰严王如来名号。<a id="a-27"></a>其闻名者，<a id="a-28"></a>从是以后所生之处，<a id="a-29"></a>常得天眼，<a id="a-2A"></a>未曾不得天眼之时；<a id="a-2B"></a>常能彻听，<a id="a-2C"></a>未曾不得天耳之时；<a id="a-2D"></a>常能飞行，<a id="a-2E"></a>无有不得神足之时；<a id="a-2F"></a>乃至泥曰常得端正，<a id="a-2G"></a>未曾受于丑恶之形；<a id="a-2H"></a>乃至泥曰常当尊贵，<a id="a-2I"></a>未曾生于下劣之处；<a id="a-2J"></a>乃至泥曰，<a id="a-2K"></a>悉能除坏众欲之缚。<a id="a-2L"></a>其人六情，<a id="a-2M"></a>眼耳鼻口及于身意，<a id="a-2N"></a>终无有疾。<a id="a-2O"></a>乃至泥曰，<a id="a-2P"></a>初未曾生无佛之处。<a id="a-2Q"></a>听大尊法未曾有礙，<a id="a-2R"></a>不得听时未曾有礙。<a id="a-2S"></a>不见僧时，<a id="a-2T"></a>亦复不生八难之处。<a id="a-2U"></a>戒常具足，<a id="a-2V"></a>无有缺时。<a id="a-2W"></a>识心清净，<a id="a-2X"></a>无有忿乱时。</p>
  <p id="a2Y">“当知，<a id="a-2Z"></a>阿逸，<a id="a-2a"></a>其有得闻此佛名者，<a id="a-2b"></a>净心信乐，<a id="a-2c"></a>于最正觉如渴欲饮，<a id="a-2d"></a>发信敬心向如来者。<a id="a-2e"></a>此等，<a id="a-2f"></a>阿逸，<a id="a-2g"></a>悉能捉持诸佛世界最特之利，<a id="a-2h"></a>其人皆当获于殊妙奇特功德！<a id="a-2i"></a>是故，<a id="a-2j"></a>阿逸，<a id="a-2k"></a>并当专精持此佛名。<a id="a-2l"></a>若族姓子、<a id="a-2m"></a>族姓女，<a id="a-2n"></a>欲得殊特妙净刹者，<a id="a-2o"></a>当急听此诸尊佛名，<a id="a-2p"></a>称其名号，<a id="a-2q"></a>当为作礼，<a id="a-2r"></a>自作是言：<a id="a-2s"></a>‘我今礼于德内丰严王如来、<a id="a-2t"></a>至真、<a id="a-2u"></a>等正觉、<a id="a-2v"></a>明行成、<a id="a-2w"></a>为善逝、<a id="a-2x"></a>世间解、<a id="a-2y"></a>无上士、<a id="a-2z"></a>道法御、<a id="a-30"></a>天人师，<a id="a-31"></a>号曰众祐度人无量。<a id="a-32"></a>’”</p>
  <p id="a33">阿逸白佛言：<a id="a-34"></a>“唯天中天，<a id="a-35"></a>其佛刹土为在何所？<a id="a-36"></a>去此远近？<a id="a-37"></a>成佛以来为几时也？<a id="a-38"></a>”</p>
  <p id="a39">佛告：<a id="a-3A"></a>“阿逸，<a id="a-3B"></a>设使纵广百由延中一大埠沙，<a id="a-3C"></a>取一沙著一佛刹；<a id="a-3D"></a>如是悉著诸佛刹中悉令沙尽，<a id="a-3E"></a>如是沙数诸佛刹土悉满中沙；<a id="a-3F"></a>复取诸佛刹土中沙，<a id="a-3G"></a>复以一沙著一佛刹；<a id="a-3H"></a>如是诸国刹中沙悉使令尽取此沙数，<a id="a-3I"></a>诸佛刹土悉破为尘，<a id="a-3J"></a>复取一尘著一佛刹悉令尘尽，<a id="a-3K"></a>是诸佛国尘数刹土犹尚未至，<a id="a-3L"></a>余未到者过此百倍，<a id="a-3M"></a>其佛刹土去此极远不可称量！<a id="a-3N"></a>其佛世尊在彼丰严刹土之中，<a id="a-3O"></a>而今现在与无央数诸开士等不可称计诸比丘众，<a id="a-3P"></a>前后围绕而为说法。<a id="a-3Q"></a>我于此坐遥用肉眼，<a id="a-3R"></a>见其如来于大众中广说经法。<a id="a-3S"></a>彼佛世尊于彼刹土在高座上，<a id="a-3T"></a>亦用肉眼观此世界，<a id="a-3U"></a>亦复见我在于座上于大众中而说经法。<a id="a-3V"></a>阿逸当知，<a id="a-3W"></a>若有众生信诸如来肉眼所见而欢喜者，<a id="a-3X"></a>此必成就正觉之道。<a id="a-3Y"></a>斯等皆诸佛如来之所护持，<a id="a-3Z"></a>令使信乐而不狐疑。<a id="a-3a"></a>斯等皆当捉持如来深妙之慧，<a id="a-3b"></a>得不退转于最正觉。<a id="a-3c"></a>是故，<a id="a-3d"></a>阿逸，<a id="a-3e"></a>其欲求此大福者，<a id="a-3f"></a>若使三千大千世界满其中火，<a id="a-3g"></a>故当入中听斯佛名智慧之法。<a id="a-3h"></a>”</p>
  <p id="a3i">阿逸菩萨复白佛言：<a id="a-3j"></a>“宁有一法得不退转，<a id="a-3k"></a>疾成无上正真道不？<a id="a-3l"></a>”</p>
  <p id="a3m">佛言：<a id="a-3n"></a>“有！<a id="a-3o"></a>阿逸，<a id="a-3p"></a>北方去此不可计数诸佛刹土，<a id="a-3q"></a>有世界名曰金刚坚固。<a id="a-3r"></a>其国有佛，<a id="a-3s"></a>号金刚坚强消伏坏散如来、<a id="a-3t"></a>至真、<a id="a-3u"></a>等正觉、<a id="a-3v"></a>明行成、<a id="a-3w"></a>为善逝、<a id="a-3x"></a>世间解、<a id="a-3y"></a>无上士、<a id="a-3z"></a>道法御、<a id="a-40"></a>天人师，<a id="a-41"></a>号曰众祐度人无量。<a id="a-42"></a>其有得闻金刚坚强消伏坏散如来名者，<a id="a-43"></a>欢喜信乐，<a id="a-44"></a>持讽诵念，<a id="a-45"></a>尽心供养，<a id="a-46"></a>斯等皆当住不退转，<a id="a-47"></a>疾成无上正真之道，<a id="a-48"></a>却于十万亿那术劫生死之罪超然在后。<a id="a-49"></a>其佛如来功德无量弘誓乃尔！<a id="a-4A"></a>我自过去无数劫前，<a id="a-4B"></a>锭光如来兴出于世，<a id="a-4C"></a>于彼佛所而得闻此金刚坚强消伏坏散如来名号，<a id="a-4D"></a>得超十万亿那术劫生死之罪。<a id="a-4E"></a>阿逸当知，<a id="a-4F"></a>若我不从锭光闻斯佛名者，<a id="a-4G"></a>我今故未得成正觉。<a id="a-4H"></a>其佛何故名曰金刚坚强消伏坏散？<a id="a-4I"></a>譬如金刚所在堕处，<a id="a-4J"></a>若山若崖、<a id="a-4K"></a>瓦石土垒、<a id="a-4L"></a>墙壁树木，<a id="a-4M"></a>若遥礙向所堕之处，<a id="a-4N"></a>莫不消灭破碎坏散。<a id="a-4O"></a>如是，<a id="a-4P"></a>阿逸，<a id="a-4Q"></a>其有得闻此佛名者，<a id="a-4R"></a>持讽诵念，<a id="a-4S"></a>一切诸欲皆疾消散，<a id="a-4T"></a>一切声闻、<a id="a-4U"></a>辟支佛心褊狭之意皆悉消灭，<a id="a-4V"></a>疾得成就正觉之道，<a id="a-4W"></a>是故号曰金刚坚强消伏坏散如来。<a id="a-4X"></a>其佛世尊一切众愿具满如是。</p>
  <p id="a4Y">“复次，<a id="a-4Z"></a>阿逸，<a id="a-4a"></a>北方去此度十万亿诸佛刹土，<a id="a-4b"></a>有世界名摩尼光。<a id="a-4c"></a>其国有佛，<a id="a-4d"></a>号曰宝火如来、<a id="a-4e"></a>至真、<a id="a-4f"></a>等正觉、<a id="a-4g"></a>明行成、<a id="a-4h"></a>为善逝、<a id="a-4i"></a>世间解、<a id="a-4j"></a>无上士、<a id="a-4k"></a>道法御、<a id="a-4l"></a>天人师，<a id="a-4m"></a>号曰众祐度人无量。<a id="a-4n"></a>其有得闻宝火如来名号者，<a id="a-4o"></a>欢喜信乐，<a id="a-4p"></a>持讽诵念，<a id="a-4q"></a>其有未入泥洹界者，<a id="a-4r"></a>斯等一切皆当得立不退转地，<a id="a-4s"></a>疾成无上正真之道。<a id="a-4t"></a>其佛刹土一切人民，<a id="a-4u"></a>供养宝火如来之者，<a id="a-4v"></a>悉一大乘而得度脱，<a id="a-4w"></a>无有声闻、<a id="a-4x"></a>缘觉之名。<a id="a-4y"></a>”</p>
  <p id="a4z">佛告长老大迦葉：<a id="a-50"></a>“当知诸佛如来之德不可思议！<a id="a-51"></a>北方去此五十万佛刹，<a id="a-52"></a>有世界名阿竭流香。<a id="a-53"></a>其国有佛，<a id="a-54"></a>号宝月光明如来、<a id="a-55"></a>至真、<a id="a-56"></a>等正觉、<a id="a-57"></a>明行成、<a id="a-58"></a>为善逝、<a id="a-59"></a>世间解、<a id="a-5A"></a>无上士、<a id="a-5B"></a>道法御、<a id="a-5C"></a>天人师，<a id="a-5D"></a>号曰众祐度人无量。<a id="a-5E"></a>迦葉，<a id="a-5F"></a>若族姓子、<a id="a-5G"></a>族姓女，<a id="a-5H"></a>其有得闻宝月光明如来名者，<a id="a-5I"></a>欢喜信乐，<a id="a-5J"></a>持讽诵念，<a id="a-5K"></a>此等后世所生之处，<a id="a-5L"></a>得不中止三昧正定。<a id="a-5M"></a>若三昧时，<a id="a-5N"></a>自见诸佛转尊法轮，<a id="a-5O"></a>悉能总持诸佛之法。<a id="a-5P"></a>在所生处，<a id="a-5Q"></a>常为众生阐扬大法，<a id="a-5R"></a>辩才清妙于众特尊，<a id="a-5S"></a>诸所欲求从愿悉得。<a id="a-5T"></a>所以者何？<a id="a-5U"></a>其佛世尊本求道时，<a id="a-5V"></a>兴此誓愿：<a id="a-5W"></a>‘吾成正觉闻我名者，<a id="a-5X"></a>令使得此三昧定意。<a id="a-5Y"></a>从初发意至于成道，<a id="a-5Z"></a>于其中间常得此定未曾中失。<a id="a-5a"></a>’”</p>
  <p id="a5b">于是世尊而叹颂曰：</p>
  <p id="a5c">“度五十万诸佛刹，<a id="a-5d"></a> 有世界名阿竭流，</p>
  <p id="a5e">其国有佛号宝月，<a id="a-5f"></a> 光明晃昱甚巍巍。</p>
  <p id="a5g">其有得闻此尊名，<a id="a-5h"></a> 便为已得所依仰，</p>
  <p id="a5i">后生之处则得禅，<a id="a-5j"></a> 精进智慧无中止。</p>
  <p id="a5k">名声普达光围绕，<a id="a-5l"></a> 其人见佛在刹土，</p>
  <p id="a5m">为诸众生广兴演，<a id="a-5n"></a> 诸佛导师所说法。</p>
  <p id="a5o">一切诸事无坚固，<a id="a-5p"></a> 观诸法中无所起，</p>
  <p id="a5q">普当慈哀于一切，<a id="a-5r"></a> 于诸禅中得自在。</p>
  <p id="a5s">已能发行如是意，<a id="a-5t"></a> 都了三塗无恚忿，</p>
  <p id="a5u">审谛解了无吾我，<a id="a-5v"></a> 无所有者非无有。</p>
  <p id="a5w">谛了诸事无所得，<a id="a-5x"></a> 于此中间所兴法，</p>
  <p id="a5y">如是法者无所住，<a id="a-5z"></a> 求了表识无表识。</p>
  <p id="a60">此二俱空亦无性，<a id="a-61"></a> 兴显如是无我法，</p>
  <p id="a62">无表识者是空义，<a id="a-63"></a> 常审谛说此妙法。</p>
  <p id="a64">表识可了不可了，<a id="a-65"></a> 此二俱转于痴慧，</p>
  <p id="a66">谛观此二俱清净，<a id="a-67"></a> 亦不复见诸法垢。</p>
  <p id="a68">所说法者无所倚，<a id="a-69"></a> 都了无依波罗蜜，</p>
  <p id="a6A">譬如月行于空中，<a id="a-6B"></a> 其所说法无所倚。</p>
  <p id="a6C">如此妙法兴是间，<a id="a-6D"></a> 于三界中无所著，</p>
  <p id="a6E">菩萨法中无所依，<a id="a-6F"></a> 解如是者一切智。</p>
  <p id="a6G">解了此法为人说，<a id="a-6H"></a> 若能解达无倚法，</p>
  <p id="a6I">审谛分别如是者，<a id="a-6J"></a> 其人则为近大智。</p>
  <p id="a6K">慧者得闻无依句，<a id="a-6L"></a> 终无复有狐疑计。</p>
  <p id="a6M">其人解了如是者，<a id="a-6N"></a> 于世独达无所咨，</p>
  <p id="a6O">畅达如是大智慧，<a id="a-6P"></a> 号曰特尊无上士。</p>
  <p id="a6Q">“复次，<a id="a-6R"></a>迦葉，<a id="a-6S"></a>北方去此六万佛刹，<a id="a-6T"></a>有世界名长欢乐。<a id="a-6U"></a>其国有佛，<a id="a-6V"></a>号曰贤最如来、<a id="a-6W"></a>至真、<a id="a-6X"></a>等正觉、<a id="a-6Y"></a>明行成、<a id="a-6Z"></a>为善逝、<a id="a-6a"></a>世间解、<a id="a-6b"></a>无上士、<a id="a-6c"></a>道法御、<a id="a-6d"></a>天人师，<a id="a-6e"></a>号曰众祐度人无量。<a id="a-6f"></a>其有得闻贤最如来名号之者，<a id="a-6g"></a>欢喜信乐，<a id="a-6h"></a>持讽诵念，<a id="a-6i"></a>所生之处当为一切之所敬爱，<a id="a-6j"></a>哀见信用，<a id="a-6k"></a>其所言教莫不承奉。<a id="a-6l"></a>其人皆当获斯功德，<a id="a-6m"></a>得无礙辩，<a id="a-6n"></a>所说经法，<a id="a-6o"></a>众生闻者，<a id="a-6p"></a>欢喜信解，<a id="a-6q"></a>莫不履行。<a id="a-6r"></a>”</p>
  <p id="a6s">于是世尊而叹颂曰：</p>
  <p id="a6t">“度于六万诸佛刹，<a id="a-6u"></a> 有界名曰长欢乐，</p>
  <p id="a6v">慈哀度法贤最尊，<a id="a-6w"></a> 其大导师在世界。</p>
  <p id="a6x">最尊无比无与等，<a id="a-6y"></a> 世世济度诸众生，</p>
  <p id="a6z">其闻名者作法师，<a id="a-70"></a> 言奉信用莫不欢。</p>
  <p id="a71">此一切智大法王，<a id="a-72"></a> 无量黎庶斯依仰，</p>
  <p id="a73">若有女人闻其名，<a id="a-74"></a> 疾得舍离女人形。</p>
  <p id="a75">秽恶甚深无崖际，<a id="a-76"></a> 非离世者不能入，</p>
  <p id="a77">其无所有所可入，<a id="a-78"></a> 是为审谛谛不谛。</p>
  <p id="a79">了此二事俱无性，<a id="a-7A"></a> 其已寂灭无有性，</p>
  <p id="a7B">其有尽者以为灭，<a id="a-7C"></a> 甫当兴者亦无性。</p>
  <p id="a7D">“复次，<a id="a-7E"></a>迦葉，<a id="a-7F"></a>北方去此八千佛刹，<a id="a-7G"></a>有世界名曰现入。<a id="a-7H"></a>其国有佛，<a id="a-7I"></a>号宝莲华步如来、<a id="a-7J"></a>至真、<a id="a-7K"></a>等正觉、<a id="a-7L"></a>明行成、<a id="a-7M"></a>为善逝、<a id="a-7N"></a>世间解、<a id="a-7O"></a>无上士、<a id="a-7P"></a>道法御、<a id="a-7Q"></a>天人师，<a id="a-7R"></a>号曰众祐度人无量。<a id="a-7S"></a>若族姓子、<a id="a-7T"></a>族姓女，<a id="a-7U"></a>其有得闻宝莲华步如来名者，<a id="a-7V"></a>欢喜信乐，<a id="a-7W"></a>持讽诵念，<a id="a-7X"></a>后生之处，<a id="a-7Y"></a>颜貌端正，<a id="a-7Z"></a>殊妙无比，<a id="a-7a"></a>众共敬爱，<a id="a-7b"></a>自识宿命无数劫中事，<a id="a-7c"></a>皆悉了知生所从来，<a id="a-7d"></a>所作善恶悉皆识知。<a id="a-7e"></a>其所生处，<a id="a-7f"></a>所说言教一切信奉，<a id="a-7g"></a>莫不承用。<a id="a-7h"></a>迦葉，<a id="a-7i"></a>若族姓子、<a id="a-7j"></a>族姓女，<a id="a-7k"></a>得闻斯等诸如来尊正觉名号功德之行，<a id="a-7l"></a>若有爱乐女人身者，<a id="a-7m"></a>如是女人在于女中未得解脱。<a id="a-7n"></a>若厌女人身不贪乐者，<a id="a-7o"></a>持讽诵念诸佛名者，<a id="a-7p"></a>尽可得斯等众德。<a id="a-7q"></a>”</p>
  <p id="a7r">迦葉白佛：<a id="a-7s"></a>“当复云何得此功德？<a id="a-7t"></a>”</p>
  <p id="a7u">佛言：<a id="a-7v"></a>“绝诸名色，<a id="a-7w"></a>尽诸欲垢，<a id="a-7x"></a>斯等疾逮无量功德，<a id="a-7y"></a>当疾远离女人之身，<a id="a-7z"></a>当得具受男子之形。<a id="a-80"></a>求为女者，<a id="a-81"></a>所生之处续受女人之身，<a id="a-82"></a>都悉污秽一切世界，<a id="a-83"></a>是故当弃女人之身，<a id="a-84"></a>当得无比诸善知识，<a id="a-85"></a>功德日生亦自受福，<a id="a-86"></a>复利他人多所饶益，<a id="a-87"></a>一切男女于众苦中疾得拔济。<a id="a-88"></a>譬若毒树所在之处，<a id="a-89"></a>蔓莚生长多所伤害；<a id="a-8A"></a>若能断截诸毒树者，<a id="a-8B"></a>尔使一切普得快乐。<a id="a-8C"></a>女人之身譬若毒树，<a id="a-8D"></a>增长诸欲毒害精神，<a id="a-8E"></a>广诸恶行受无量苦皆由女人。<a id="a-8F"></a>若能断弃女人身者，<a id="a-8G"></a>则为断绝众生无量诸苦，<a id="a-8H"></a>坏众恶行，<a id="a-8I"></a>闭绝三塗，<a id="a-8J"></a>开泥洹门，<a id="a-8K"></a>普使一切而得快乐。<a id="a-8L"></a>斯等疾入诸佛径路。<a id="a-8M"></a>”</p>
  <p id="a8N">迦葉白佛：<a id="a-8O"></a>“云何得除女人之身？<a id="a-8P"></a>”</p>
  <p id="a8Q">佛言：<a id="a-8R"></a>“当自观身、<a id="a-8S"></a>观他人身，<a id="a-8T"></a>解此二事俱不可得，<a id="a-8U"></a>不可得中无有径路。<a id="a-8V"></a>若于男子及女人中，<a id="a-8W"></a>观其处所，<a id="a-8X"></a>男女相貌亦不可得。<a id="a-8Y"></a>若了二事亦不可得无处所者，<a id="a-8Z"></a>当于其中愿得清净。<a id="a-8a"></a>若以清净则无取舍，<a id="a-8b"></a>以无取舍便无识心，<a id="a-8c"></a>谛推觅之亦不可得无有处所，<a id="a-8d"></a>意自思惟：<a id="a-8e"></a>‘无处所中，<a id="a-8f"></a>为求男子成女人乎？<a id="a-8g"></a>’谛求索之意不可得。<a id="a-8h"></a>若解意性了无男女不可见者，<a id="a-8i"></a>尔乃得近如来之道。<a id="a-8j"></a>其欲发心疾欲除去女人之身，<a id="a-8k"></a>谛观男子、<a id="a-8l"></a>女人之身，<a id="a-8m"></a>了无异同增减之二。<a id="a-8n"></a>当受女人作女人形，<a id="a-8o"></a>如其所说以理推之，<a id="a-8p"></a>六性分中亦不可得有男有女，<a id="a-8q"></a>其如是者则为求索如来之道。<a id="a-8r"></a>其欲求解如此事者，<a id="a-8s"></a>复有谛了知此法者，<a id="a-8t"></a>是二辈人过去佛时，<a id="a-8u"></a>曾得闻此诸佛名号。<a id="a-8v"></a>当知其人过去世时，<a id="a-8w"></a>于诸佛所造大功德，<a id="a-8x"></a>今乃闻此诸佛名号，<a id="a-8y"></a>世所依仰为自在者。<a id="a-8z"></a>其奉持此诸尊号者获无量福！<a id="a-90"></a>其有闻者，<a id="a-91"></a>若有学者，<a id="a-92"></a>我普见之。<a id="a-93"></a>有欲急求得此经者，<a id="a-94"></a>斯等已为见我无异。</p>
  <p id="a95">“若有轻慢，<a id="a-96"></a>其人说言‘此非佛语’。<a id="a-97"></a>作是言者，<a id="a-98"></a>此等便为谤佛毁经，<a id="a-99"></a>谤斯经已为造大恶，<a id="a-9A"></a>缘此恶行当入地狱，<a id="a-9B"></a>受众苦报无央数劫。<a id="a-9C"></a>地狱罪毕所生之处，<a id="a-9D"></a>常当聋哑不能言语，<a id="a-9E"></a>诸情闭塞常不完具，<a id="a-9F"></a>常当愚痴而有癫狂。<a id="a-9G"></a>其有娆固诸菩萨者，<a id="a-9H"></a>薄德丑陋，<a id="a-9I"></a>言无威势，<a id="a-9J"></a>常生下贱，<a id="a-9K"></a>常生恶道，<a id="a-9L"></a>所生之处常不闻法。<a id="a-9M"></a>如来正觉所说经法，<a id="a-9N"></a>终不能解说深妙义。<a id="a-9O"></a>愚痴之人与经共诤广受罪报，<a id="a-9P"></a>增益其意毁斯经法，<a id="a-9Q"></a>此众生辈生常愚痴。<a id="a-9R"></a>诸佛正觉常为世间而作大明，<a id="a-9S"></a>我重殷勤诫嘱汝等：<a id="a-9T"></a>诸比丘及比丘尼、<a id="a-9U"></a>清信士、<a id="a-9V"></a>清信女，<a id="a-9W"></a>其有谤毁骂经法者，<a id="a-9X"></a>实受重罪。</p>
  <p id="a9Y">“诸佛世尊现在十方，<a id="a-9Z"></a>无量世界为作法师，<a id="a-9a"></a>所说经法实难得闻。<a id="a-9b"></a>如来慈愍重诫汝等：<a id="a-9c"></a>若有信乐诸佛名号功德法者，<a id="a-9d"></a>于诸善法自然合偶。<a id="a-9e"></a>其有学持讽诵念者，<a id="a-9f"></a>其人疾得见诸如来，<a id="a-9g"></a>智慧转增得无礙慧。<a id="a-9h"></a>其有劝人读诸佛名，<a id="a-9i"></a>所生之处游四方域，<a id="a-9j"></a>独言只步而无所畏。<a id="a-9k"></a>其有好乐尽心敬奉此诸佛名，<a id="a-9l"></a>当知其人去正觉道终不复远。<a id="a-9m"></a>其有好喜诸佛功德，<a id="a-9n"></a>加益劝人学斯佛名，<a id="a-9o"></a>其人所在于诸如来所游行处，<a id="a-9p"></a>于诸欲中无所畏难。<a id="a-9q"></a>当知，<a id="a-9r"></a>迦葉，<a id="a-9s"></a>若有比丘具四事法，<a id="a-9t"></a>乃能信此诸佛尊名。<a id="a-9u"></a>何等为四？<a id="a-9v"></a>过去世时于诸佛所得闻深法，<a id="a-9w"></a>喜乐静寞清净之处，<a id="a-9x"></a>世世值遇诸善知识，<a id="a-9y"></a>不于法中作危难行。<a id="a-9z"></a>当知，<a id="a-A0"></a>迦葉，<a id="a-A1"></a>是为四事。<a id="a-A2"></a>若有比丘以能具此，<a id="a-A3"></a>于诸如来正觉法中而无疑难，<a id="a-A4"></a>其人得闻如来功德，<a id="a-A5"></a>尔乃一心能信乐之。<a id="a-A6"></a>”</p>
  <p id="aA7">于是世尊而叹颂曰：</p>
  <p id="aA8">“过去供养诸佛尊，<a id="a-A9"></a> 缘此功德其闻名，</p>
  <p id="aAA">最后恶世其闻者，<a id="a-AB"></a> 普用是号增众德。</p>
  <p id="aAC">其有过去见诸佛，<a id="a-AD"></a> 得闻如来深妙义，</p>
  <p id="aAE">往世净德不诤法，<a id="a-AF"></a> 斯辈乃能信奉行！</p>
  <p id="aAG">若使得闻深妙法，<a id="a-AH"></a> 说诸若干微妙义，</p>
  <p id="aAI">斯辈终不起狐疑，<a id="a-AJ"></a> 佛之深法无能毁。</p>
  <p id="aAK">安住所说诸法义，<a id="a-AL"></a> 以思集意信普智，</p>
  <p id="aAM">坚固其意听我说，<a id="a-AN"></a> 念莫忘失此尊法。</p>
  <p id="aAO">终不复更与法诤，<a id="a-AP"></a> 闻诸佛名能奉行，</p>
  <p id="aAQ">有念无念不相豫，<a id="a-AR"></a> 于其法中无差特。</p>
  <p id="aAS">不可思议极广大，<a id="a-AT"></a> 终无犹豫于大智，</p>
  <p id="aAU">其求此法深慧者，<a id="a-AV"></a> 解达深义无咨启。</p>
  <p id="aAW">无疑勤求诸深法，<a id="a-AX"></a> 此等不喜下劣业，</p>
  <p id="aAY">当知此人无所求，<a id="a-AZ"></a> 极大勇猛于法中。</p>
  <p id="aAa">佛所说法莫不信，<a id="a-Ab"></a> 其有众生于先世，</p>
  <p id="aAc">合偶众善受福报，<a id="a-Ad"></a> 无所违诤乃得闻。</p>
  <p id="aAe">显诸如来大智德，<a id="a-Af"></a> 皆为赞叹十方佛，</p>
  <p id="aAg">其有讽持诸名者，<a id="a-Ah"></a> 诸佛遥赞其人德。</p>
  <p id="aAi">于大众中叹其名，<a id="a-Aj"></a> 常当得闻诸佛声，</p>
  <p id="aAk">疾能解了大智法，<a id="a-Al"></a> 极大清净无生业。</p>
  <p id="aAm">放大光明超日月，<a id="a-An"></a> 广为众生演妙法，</p>
  <p id="aAo">后会当成最正觉，<a id="a-Ap"></a> 普悉照曜诸佛刹。</p>
  <p id="aAq">“复次，<a id="a-Ar"></a>迦葉，<a id="a-As"></a>上方有界名曰宝月。<a id="a-At"></a>其国有佛，<a id="a-Au"></a>号金宝光明如来、<a id="a-Av"></a>至真、<a id="a-Aw"></a>等正觉、<a id="a-Ax"></a>明行成、<a id="a-Ay"></a>为善逝、<a id="a-Az"></a>世间解、<a id="a-B0"></a>无上士、<a id="a-B1"></a>道法御、<a id="a-B2"></a>天人师，<a id="a-B3"></a>号曰众祐度人无量，<a id="a-B4"></a>今现在说法。</p>
  <p id="aB5">“复次，<a id="a-B6"></a>迦葉，<a id="a-B7"></a>上方有世界名象步楼。<a id="a-B8"></a>其国有佛，<a id="a-B9"></a>号无量尊丰如来、<a id="a-BA"></a>至真、<a id="a-BB"></a>等正觉、<a id="a-BC"></a>明行成、<a id="a-BD"></a>为善逝、<a id="a-BE"></a>世间解、<a id="a-BF"></a>无上士、<a id="a-BG"></a>道法御、<a id="a-BH"></a>天人师，<a id="a-BI"></a>号曰众祐度人无量，<a id="a-BJ"></a>今现在说法。</p>
  <p id="aBK">“复次，<a id="a-BL"></a>迦葉，<a id="a-BM"></a>上方有刹名天玉女。<a id="a-BN"></a>其国有佛，<a id="a-BO"></a>号无量尊离垢王如来、<a id="a-BP"></a>至真、<a id="a-BQ"></a>等正觉、<a id="a-BR"></a>明行成、<a id="a-BS"></a>为善逝、<a id="a-BT"></a>世间解、<a id="a-BU"></a>无上士、<a id="a-BV"></a>道法御、<a id="a-BW"></a>天人师，<a id="a-BX"></a>号曰众祐度人无量，<a id="a-BY"></a>今现在说法。</p>
  <p id="aBZ">“复次，<a id="a-Ba"></a>迦葉，<a id="a-Bb"></a>上方有刹名须弥幡。<a id="a-Bc"></a>其国有佛，<a id="a-Bd"></a>号曰德手如来、<a id="a-Be"></a>至真、<a id="a-Bf"></a>等正觉、<a id="a-Bg"></a>明行成、<a id="a-Bh"></a>为善逝、<a id="a-Bi"></a>世间解、<a id="a-Bj"></a>无上士、<a id="a-Bk"></a>道法御、<a id="a-Bl"></a>天人师，<a id="a-Bm"></a>号曰众祐度人无量，<a id="a-Bn"></a>今现在说法。</p>
  <p id="aBo">“复次，<a id="a-Bp"></a>迦葉，<a id="a-Bq"></a>上方有刹名尊聚鲜意。<a id="a-Br"></a>其国有佛，<a id="a-Bs"></a>号无数精进兴丰如来、<a id="a-Bt"></a>至真、<a id="a-Bu"></a>等正觉、<a id="a-Bv"></a>明行成、<a id="a-Bw"></a>为善逝、<a id="a-Bx"></a>世间解、<a id="a-By"></a>无上士、<a id="a-Bz"></a>道法御、<a id="a-C0"></a>天人师，<a id="a-C1"></a>号曰众祐度人无量，<a id="a-C2"></a>今现在说法。</p>
  <p id="aC3">“复次，<a id="a-C4"></a>迦葉，<a id="a-C5"></a>上方有刹名曰无受。<a id="a-C6"></a>其国有佛，<a id="a-C7"></a>号无言胜如来、<a id="a-C8"></a>至真、<a id="a-C9"></a>等正觉、<a id="a-CA"></a>明行成、<a id="a-CB"></a>为善逝、<a id="a-CC"></a>世间解、<a id="a-CD"></a>无上士、<a id="a-CE"></a>道法御、<a id="a-CF"></a>天人师，<a id="a-CG"></a>号曰众祐度人无量，<a id="a-CH"></a>今现在说法。</p>
  <p id="aCI">“复次，<a id="a-CJ"></a>迦葉，<a id="a-CK"></a>上方有刹名净观庄严。<a id="a-CL"></a>其国有佛，<a id="a-CM"></a>号无愚丰如来、<a id="a-CN"></a>至真、<a id="a-CO"></a>等正觉、<a id="a-CP"></a>明行成、<a id="a-CQ"></a>为善逝、<a id="a-CR"></a>世间解、<a id="a-CS"></a>无上士、<a id="a-CT"></a>道法御、<a id="a-CU"></a>天人师，<a id="a-CV"></a>号曰众祐度人无量，<a id="a-CW"></a>今现在说法。</p>
  <p id="aCX">“复次，<a id="a-CY"></a>迦葉，<a id="a-CZ"></a>上方有刹名曰日光。<a id="a-Ca"></a>其国有佛，<a id="a-Cb"></a>号月英丰如来、<a id="a-Cc"></a>至真、<a id="a-Cd"></a>等正觉、<a id="a-Ce"></a>明行成、<a id="a-Cf"></a>为善逝、<a id="a-Cg"></a>世间解、<a id="a-Ch"></a>无上士、<a id="a-Ci"></a>道法御、<a id="a-Cj"></a>天人师，<a id="a-Ck"></a>号曰众祐度人无量，<a id="a-Cl"></a>今现在说法。</p>
  <p id="aCm">“复次，<a id="a-Cn"></a>迦葉，<a id="a-Co"></a>上方有刹名曰说法。<a id="a-Cp"></a>其国有佛，<a id="a-Cq"></a>号无量光丰如来、<a id="a-Cr"></a>至真、<a id="a-Cs"></a>等正觉、<a id="a-Ct"></a>明行成、<a id="a-Cu"></a>为善逝、<a id="a-Cv"></a>世间解、<a id="a-Cw"></a>无上士、<a id="a-Cx"></a>道法御、<a id="a-Cy"></a>天人师，<a id="a-Cz"></a>号曰众祐度人无量，<a id="a-D0"></a>今现在说法。</p>
  <p id="aD1">“复次，<a id="a-D2"></a>迦葉，<a id="a-D3"></a>上方有刹名宝丰首尽。<a id="a-D4"></a>其国有佛，<a id="a-D5"></a>号逆空光明如来、<a id="a-D6"></a>至真、<a id="a-D7"></a>等正觉、<a id="a-D8"></a>明行成、<a id="a-D9"></a>为善逝、<a id="a-DA"></a>世间解、<a id="a-DB"></a>无上士、<a id="a-DC"></a>道法御、<a id="a-DD"></a>天人师，<a id="a-DE"></a>号曰众祐度人无量，<a id="a-DF"></a>今现在说法。</p>
  <p id="aDG">“复次，<a id="a-DH"></a>迦葉，<a id="a-DI"></a>上方有刹名曰好集。<a id="a-DJ"></a>其国有佛，<a id="a-DK"></a>号最清净无量幡如来、<a id="a-DL"></a>至真、<a id="a-DM"></a>等正觉、<a id="a-DN"></a>明行成、<a id="a-DO"></a>为善逝、<a id="a-DP"></a>世间解、<a id="a-DQ"></a>无上士、<a id="a-DR"></a>道法御、<a id="a-DS"></a>天人师，<a id="a-DT"></a>号曰众祐度人无量，<a id="a-DU"></a>今现在说法。</p>
  <p id="aDV">“复次，<a id="a-DW"></a>迦葉，<a id="a-DX"></a>上方有刹名曰殊胜。<a id="a-DY"></a>其国有佛，<a id="a-DZ"></a>号好谛住惟王如来、<a id="a-Da"></a>至真、<a id="a-Db"></a>等正觉、<a id="a-Dc"></a>明行成、<a id="a-Dd"></a>为善逝、<a id="a-De"></a>世间解、<a id="a-Df"></a>无上士、<a id="a-Dg"></a>道法御、<a id="a-Dh"></a>天人师，<a id="a-Di"></a>号曰众祐度人无量，<a id="a-Dj"></a>今现在说法。</p>
  <p id="aDk">“复次，<a id="a-Dl"></a>迦葉，<a id="a-Dm"></a>上方有刹名生精进。<a id="a-Dn"></a>其国有佛，<a id="a-Do"></a>号成就一切诸刹丰如来、<a id="a-Dp"></a>至真、<a id="a-Dq"></a>等正觉、<a id="a-Dr"></a>明行成、<a id="a-Ds"></a>为善逝、<a id="a-Dt"></a>世间解、<a id="a-Du"></a>无上士、<a id="a-Dv"></a>道法御、<a id="a-Dw"></a>天人师，<a id="a-Dx"></a>号曰众祐度人无量，<a id="a-Dy"></a>今现在说法。</p>
  <p id="aDz">“复次，<a id="a-E0"></a>迦葉，<a id="a-E1"></a>上方有刹名曰愿力。<a id="a-E2"></a>其国有佛，<a id="a-E3"></a>号净慧德丰如来、<a id="a-E4"></a>至真、<a id="a-E5"></a>等正觉、<a id="a-E6"></a>明行成、<a id="a-E7"></a>为善逝、<a id="a-E8"></a>世间解、<a id="a-E9"></a>无上士、<a id="a-EA"></a>道法御、<a id="a-EB"></a>天人师，<a id="a-EC"></a>号曰众祐度人无量，<a id="a-ED"></a>今现在说法。</p>
  <p id="aEE">“复次，<a id="a-EF"></a>迦葉，<a id="a-EG"></a>上方有刹名娱乐入。<a id="a-EH"></a>其国有佛，<a id="a-EI"></a>号净轮幡如来、<a id="a-EJ"></a>至真、<a id="a-EK"></a>等正觉、<a id="a-EL"></a>明行成、<a id="a-EM"></a>为善逝、<a id="a-EN"></a>世间解、<a id="a-EO"></a>无上士、<a id="a-EP"></a>道法御、<a id="a-EQ"></a>天人师，<a id="a-ER"></a>号曰众祐度人无量，<a id="a-ES"></a>今现在说法。</p>
  <p id="aET">“复次，<a id="a-EU"></a>迦葉，<a id="a-EV"></a>上方有刹名栴檀香。<a id="a-EW"></a>其国有佛，<a id="a-EX"></a>号琉璃光最丰如来、<a id="a-EY"></a>至真、<a id="a-EZ"></a>等正觉、<a id="a-Ea"></a>明行成、<a id="a-Eb"></a>为善逝、<a id="a-Ec"></a>世间解、<a id="a-Ed"></a>无上士、<a id="a-Ee"></a>道法御、<a id="a-Ef"></a>天人师，<a id="a-Eg"></a>号曰众祐度人无量，<a id="a-Eh"></a>今现在说法。</p>
  <p id="aEi">“复次，<a id="a-Ej"></a>迦葉，<a id="a-Ek"></a>上方有刹名曰星宿。<a id="a-El"></a>其国有佛，<a id="a-Em"></a>号宝德步如来、<a id="a-En"></a>至真、<a id="a-Eo"></a>等正觉、<a id="a-Ep"></a>明行成、<a id="a-Eq"></a>为善逝、<a id="a-Er"></a>世间解、<a id="a-Es"></a>无上士、<a id="a-Et"></a>道法御、<a id="a-Eu"></a>天人师，<a id="a-Ev"></a>号曰众祐度人无量，<a id="a-Ew"></a>今现在说法。</p>
  <p id="aEx">“复次，<a id="a-Ey"></a>迦葉，<a id="a-Ez"></a>上方有刹名无量德丰。<a id="a-F0"></a>其国有佛，<a id="a-F1"></a>号最清净德宝住如来、<a id="a-F2"></a>至真、<a id="a-F3"></a>等正觉、<a id="a-F4"></a>明行成、<a id="a-F5"></a>为善逝、<a id="a-F6"></a>世间解、<a id="a-F7"></a>无上士、<a id="a-F8"></a>道法御、<a id="a-F9"></a>天人师，<a id="a-FA"></a>号曰众祐度人无量，<a id="a-FB"></a>今现在说法。</p>
  <p id="aFC">“复次，<a id="a-FD"></a>迦葉，<a id="a-FE"></a>上方有刹。<a id="a-FF"></a>名曰声所不至。<a id="a-FG"></a>其国有佛，<a id="a-FH"></a>号度宝光明塔如来、<a id="a-FI"></a>至真、<a id="a-FJ"></a>等正觉、<a id="a-FK"></a>明行成、<a id="a-FL"></a>为善逝、<a id="a-FM"></a>世间解、<a id="a-FN"></a>无上士、<a id="a-FO"></a>道法御、<a id="a-FP"></a>天人师，<a id="a-FQ"></a>号曰众祐度人无量，<a id="a-FR"></a>今现在说法。</p>
  <p id="aFS">“复次，<a id="a-FT"></a>迦葉，<a id="a-FU"></a>上方有刹名无际眼。<a id="a-FV"></a>其国有佛，<a id="a-FW"></a>号无量惭愧金最丰如来、<a id="a-FX"></a>至真、<a id="a-FY"></a>等正觉、<a id="a-FZ"></a>明行成、<a id="a-Fa"></a>为善逝、<a id="a-Fb"></a>世间解、<a id="a-Fc"></a>无上士、<a id="a-Fd"></a>道法御、<a id="a-Fe"></a>天人师，<a id="a-Ff"></a>号曰众祐度人无量，<a id="a-Fg"></a>今现在说法。<a id="a-Fh"></a>”</p>
  <p id="aFi">于是世尊而叹颂曰：</p>
  <p id="aFj">“德如月满其如来，<a id="a-Fk"></a> 诸天最上为尊雄，</p>
  <p id="aFl">此诸大尊德中王，<a id="a-Fm"></a> 能为众生除诸殃。</p>
  <p id="aFn">持诸佛名功德成，<a id="a-Fo"></a> 能净诸刹为肃净，</p>
  <p id="aFp">其难得值此尊经，<a id="a-Fq"></a> 少有众生闻其名。</p>
  <p id="aFr">若有信行而供养，<a id="a-Fs"></a> 得大智慧勇力强，</p>
  <p id="aFt">解了诸法无有量，<a id="a-Fu"></a> 当成一切正觉王。</p>
  <p id="aFv">正觉之法甚深微，<a id="a-Fw"></a> 不当于中起狐疑，</p>
  <p id="aFx">当善信奉诸导师，<a id="a-Fy"></a> 欢喜敬礼慎莫疑。</p>
  <p id="aFz">“复次，<a id="a-G0"></a>迦葉，<a id="a-G1"></a>上方有刹名宝莲华庄严。<a id="a-G2"></a>其国有佛，<a id="a-G3"></a>号莲华尊丰如来、<a id="a-G4"></a>至真、<a id="a-G5"></a>等正觉、<a id="a-G6"></a>明行成、<a id="a-G7"></a>为善逝、<a id="a-G8"></a>世间解、<a id="a-G9"></a>无上士、<a id="a-GA"></a>道法御、<a id="a-GB"></a>天人师，<a id="a-GC"></a>号曰众祐度人无量。<a id="a-GD"></a>其有得闻莲华尊丰如来名者，<a id="a-GE"></a>三恶之道为已闭塞，<a id="a-GF"></a>为已得成如来之华，<a id="a-GG"></a>于诸正觉一切法中，<a id="a-GH"></a>便为得成无上道华，<a id="a-GI"></a>却生死罪三十六劫。<a id="a-GJ"></a>”</p>
  <p id="aGK">于是世尊而叹颂曰：</p>
  <p id="aGL">“上方有刹宝庄严，<a id="a-GM"></a> 众华茂盛普大千，</p>
  <p id="aGN">光色晃昱甚可观，<a id="a-GO"></a> 譬如天上难檀桓。</p>
  <p id="aGP">莲华尊佛在其刹，<a id="a-GQ"></a> 说法无比慧通达，</p>
  <p id="aGR">光普照曜大千界，<a id="a-GS"></a> 众相端严圣中最。</p>
  <p id="aGT">若有女人闻其名，<a id="a-GU"></a> 断绝恶道遭诸圣，</p>
  <p id="aGV">却三十劫生死罪，<a id="a-GW"></a> 必成正觉不退转。</p>
  <p id="aGX">不见身哃道清净，<a id="a-GY"></a> 世世智慧功德成，</p>
  <p id="aGZ">缘念诸佛得善友，<a id="a-Ga"></a> 怨家消灭除罪苦。</p>
  <p id="aGb">当普礼此是诸佛，<a id="a-Gc"></a> 今悉现在于异刹，</p>
  <p id="aGd">其人快当受供养，<a id="a-Ge"></a> 用礼诸佛大法王！</p>
  <p id="aGf">此等不当疑我言，<a id="a-Gg"></a> 必当成佛德无边，</p>
  <p id="aGh">常当共诸妙法会，<a id="a-Gi"></a> 后成正觉慧独达。</p>
  <p id="aGj">“复次，<a id="a-Gk"></a>迦葉，<a id="a-Gl"></a>上方有刹名曰宝灯。<a id="a-Gm"></a>其国有佛，<a id="a-Gn"></a>号净宝兴丰如来、<a id="a-Go"></a>至真、<a id="a-Gp"></a>等正觉、<a id="a-Gq"></a>明行成、<a id="a-Gr"></a>为善逝、<a id="a-Gs"></a>世间解、<a id="a-Gt"></a>无上士、<a id="a-Gu"></a>道法御、<a id="a-Gv"></a>天人师，<a id="a-Gw"></a>号曰众祐度人无量。<a id="a-Gx"></a>其有得闻净宝兴丰如来名者，<a id="a-Gy"></a>欢喜信乐，<a id="a-Gz"></a>持讽诵念，<a id="a-H0"></a>其人得七觉意宝，<a id="a-H1"></a>却三十劫生死之罪。<a id="a-H2"></a>”</p>
  <p id="aH3">于是世尊而叹颂曰：</p>
  <p id="aH4">“上方有界号宝明，<a id="a-H5"></a> 净宝最尊在其刹，</p>
  <p id="aH6">其有得闻名号者，<a id="a-H7"></a> 斯等当得七觉禅。</p>
  <p id="aH8">三十大劫生死苦，<a id="a-H9"></a> 超越过去无因缘，</p>
  <p id="aHA">得无比力住不动，<a id="a-HB"></a> 常当遭值诸天尊。</p>
  <p id="aHC">“复次，<a id="a-HD"></a>迦葉，<a id="a-HE"></a>上方有刹名曰电光。<a id="a-HF"></a>其国有佛，<a id="a-HG"></a>号电灯幡王如来、<a id="a-HH"></a>至真、<a id="a-HI"></a>等正觉、<a id="a-HJ"></a>明行成、<a id="a-HK"></a>为善逝、<a id="a-HL"></a>世间解、<a id="a-HM"></a>无上士、<a id="a-HN"></a>道法御、<a id="a-HO"></a>天人师，<a id="a-HP"></a>号曰众祐度人无量。<a id="a-HQ"></a>其有得闻电灯幡王如来名者，<a id="a-HR"></a>欢喜信乐，<a id="a-HS"></a>持讽诵念，<a id="a-HT"></a>斯其人等悉当远离八难之处，<a id="a-HU"></a>终不复生下劣之家。<a id="a-HV"></a>”</p>
  <p id="aHW">于是世尊而叹颂曰：</p>
  <p id="aHX">“上方有界名电光，<a id="a-HY"></a> 大尊号曰电灯王，</p>
  <p id="aHZ">其有闻此快士名，<a id="a-Ha"></a> 八难永断不复生。</p>
  <p id="aHb">智慧解了生死根，<a id="a-Hc"></a> 种种功德随次成，</p>
  <p id="aHd">兴隆道化度众生，<a id="a-He"></a> 智慧独达无比圣。</p>
  <p id="aHf">“复次，<a id="a-Hg"></a>迦葉，<a id="a-Hh"></a>上方有刹名虚空致。<a id="a-Hi"></a>其国有佛，<a id="a-Hj"></a>号法空灯如来、<a id="a-Hk"></a>至真、<a id="a-Hl"></a>等正觉、<a id="a-Hm"></a>明行成、<a id="a-Hn"></a>为善逝、<a id="a-Ho"></a>世间解、<a id="a-Hp"></a>无上士、<a id="a-Hq"></a>道法御、<a id="a-Hr"></a>天人师，<a id="a-Hs"></a>号曰众祐度人无量。<a id="a-Ht"></a>其有得闻法空灯如来名者，<a id="a-Hu"></a>欢喜信乐，<a id="a-Hv"></a>持讽诵念，<a id="a-Hw"></a>却六十劫生死之罪，<a id="a-Hx"></a>得不退转于最正觉，<a id="a-Hy"></a>常得与诸佛共会，<a id="a-Hz"></a>现世得见其佛世尊，<a id="a-I0"></a>亦于梦中见此如来。<a id="a-I1"></a>当知，<a id="a-I2"></a>迦葉，<a id="a-I3"></a>其人今世五体投地一心恭敬向于如来，<a id="a-I4"></a>其人则种无量功德，<a id="a-I5"></a>诸善根栽悉得具满，<a id="a-I6"></a>常当得值诸善知识，<a id="a-I7"></a>常与诸人共相敬爱。<a id="a-I8"></a>如是，<a id="a-I9"></a>迦葉，<a id="a-IA"></a>是为现世获诸善报。<a id="a-IB"></a>其佛如来一切功德普集如是！<a id="a-IC"></a>”</p>
  <p id="aID">于是世尊而叹颂曰：</p>
  <p id="aIE">“有虚空致大世界，<a id="a-IF"></a> 其佛号曰法空灯，</p>
  <p id="aIG">名称普达其世尊，<a id="a-IH"></a> 光明极大踰虚空。</p>
  <p id="aII">其有得闻此尊名，<a id="a-IJ"></a> 超六十劫生死罪，</p>
  <p id="aIK">必当遭值见诸佛，<a id="a-IL"></a> 于如来前讲妙法。</p>
  <p id="aIM">精进现世见诸佛，<a id="a-IN"></a> 当五体礼其如来，</p>
  <p id="aIO">梦中得见其世尊，<a id="a-IP"></a> 其佛导师光围绕。</p>
  <p id="aIQ">念其如来致斯德，<a id="a-IR"></a> 常当得见诸大哀，</p>
  <p id="aIS">生常得值诸法王，<a id="a-IT"></a> 其人现世见诸佛。</p>
  <p id="aIU">其佛导师德无量，<a id="a-IV"></a> 智慧普达为法王，</p>
  <p id="aIW">其有勤求众德者，<a id="a-IX"></a> 尽心敬意礼其佛。</p>
  <p id="aIY">“复次，<a id="a-IZ"></a>迦葉，<a id="a-Ia"></a>上方有刹名审谛分。<a id="a-Ib"></a>其国有佛，<a id="a-Ic"></a>号一切众德成如来、<a id="a-Id"></a>至真、<a id="a-Ie"></a>等正觉、<a id="a-If"></a>明行成、<a id="a-Ig"></a>为善逝、<a id="a-Ih"></a>世间解、<a id="a-Ii"></a>无上士、<a id="a-Ij"></a>道法御、<a id="a-Ik"></a>天人师，<a id="a-Il"></a>号曰众祐度人无量。<a id="a-Im"></a>何故此界名审谛分？<a id="a-In"></a>当知，<a id="a-Io"></a>迦葉，<a id="a-Ip"></a>其彼世界皆为八分，<a id="a-Iq"></a>众华分、<a id="a-Ir"></a>栴檀树分、<a id="a-Is"></a>金多罗树宝致分。<a id="a-It"></a>其佛刹土出众名香遍其世界，<a id="a-Iu"></a>于彼刹土在虚空中，<a id="a-Iv"></a>成为香盖普覆佛刹。<a id="a-Iw"></a>其佛如来趣于法座庄严大会。<a id="a-Ix"></a>其有得闻一切众德成如来名者，<a id="a-Iy"></a>六情端正常得清净，<a id="a-Iz"></a>解了诸佛妙法之分，<a id="a-J0"></a>却八十劫生死之罪。<a id="a-J1"></a>”</p>
  <p id="aJ2">于是世尊而叹颂曰：</p>
  <p id="aJ3">“审谛世界有八种，<a id="a-J4"></a> 多罗宝树香庄严，</p>
  <p id="aJ5">出妙名香遍其刹，<a id="a-J6"></a> 普覆虚空香云盖。</p>
  <p id="aJ7">大智正觉在其刹，<a id="a-J8"></a> 名声普达号众德，</p>
  <p id="aJ9">色像端严妙甚姝，<a id="a-JA"></a> 法王独步无畏惧。</p>
  <p id="aJB">其有得闻此尊名，<a id="a-JC"></a> 端正奇妙功德成，</p>
  <p id="aJD">节解圆满而方正，<a id="a-JE"></a> 视之无厌莫不敬。</p>
  <p id="aJF">功德极尊无与等，<a id="a-JG"></a> 欢喜踊跃游诸刹，</p>
  <p id="aJH">精进勇猛甚超越，<a id="a-JI"></a> 却八十劫生死罪。</p>
  <p id="aJJ">于正觉道终不转，<a id="a-JK"></a> 广能演说佛尊法，</p>
  <p id="aJL">逮得一切诸快乐，<a id="a-JM"></a> 后生之处常尊贵。</p>
  <p id="aJN">逮得清净无差特，<a id="a-JO"></a> 思念如来众功德，</p>
  <p id="aJP">思惟智慧诸法义，<a id="a-JQ"></a> 增进功德成诸智。</p>
  <p id="aJR">“复次，<a id="a-JS"></a>迦葉，<a id="a-JT"></a>上方有刹名日月英。<a id="a-JU"></a>其国有佛，<a id="a-JV"></a>号贤幡幢王如来、<a id="a-JW"></a>至真、<a id="a-JX"></a>等正觉、<a id="a-JY"></a>明行成、<a id="a-JZ"></a>为善逝、<a id="a-Ja"></a>世间解、<a id="a-Jb"></a>无上士、<a id="a-Jc"></a>道法御、<a id="a-Jd"></a>天人师，<a id="a-Je"></a>号曰众祐度人无量。<a id="a-Jf"></a>其有得闻贤幡幢王如来名者，<a id="a-Jg"></a>欢喜信乐，<a id="a-Jh"></a>持讽诵念，<a id="a-Ji"></a>其人当得立不退转成最正觉，<a id="a-Jj"></a>却五十劫生死之罪。<a id="a-Jk"></a>”</p>
  <p id="aJl">于是世尊而叹颂曰：</p>
  <p id="aJm">“上方界名日月英，<a id="a-Jn"></a> 其佛号曰贤幢王，</p>
  <p id="aJo">法王大仙在其刹，<a id="a-Jp"></a> 相好盛明如满月。</p>
  <p id="aJq">其有得闻此尊号，<a id="a-Jr"></a> 游生死路诸根明，</p>
  <p id="aJs">于诸法中常增长，<a id="a-Jt"></a> 审谛得住如来种。</p>
  <p id="aJu">至心念佛而敬礼，<a id="a-Jv"></a> 却五十劫生死罪！</p>
  <p id="aJw">“复次，<a id="a-Jx"></a>迦葉，<a id="a-Jy"></a>上方有刹名曰宝种。<a id="a-Jz"></a>其国有佛，<a id="a-K0"></a>号一切宝致色持如来、<a id="a-K1"></a>至真、<a id="a-K2"></a>等正觉、<a id="a-K3"></a>明行成、<a id="a-K4"></a>为善逝、<a id="a-K5"></a>世间解、<a id="a-K6"></a>无上士、<a id="a-K7"></a>道法御、<a id="a-K8"></a>天人师，<a id="a-K9"></a>号曰众祐度人无量。<a id="a-KA"></a>其刹何故名曰宝种？<a id="a-KB"></a>当知，<a id="a-KC"></a>迦葉，<a id="a-KD"></a>其佛世界一切众生，<a id="a-KE"></a>悉求无上正真之道。<a id="a-KF"></a>其国菩萨神足勇猛，<a id="a-KG"></a>无数菩萨俱共同时如弹指顷，<a id="a-KH"></a>以神足力飞到十方，<a id="a-KI"></a>供养无量恒沙诸佛悉皆周遍，<a id="a-KJ"></a>悉能成就一切众生。<a id="a-KK"></a>说是诸佛功德处时，<a id="a-KL"></a>若有闻者则为到此诸佛国已。<a id="a-KM"></a>谁能发起大精进行？<a id="a-KN"></a>有菩萨摩诃萨，<a id="a-KO"></a>其有捉持此名号者，<a id="a-KP"></a>其名曰：<a id="a-KQ"></a>师子戏菩萨、<a id="a-KR"></a>师子奋迅菩萨、<a id="a-KS"></a>师子幡菩萨、<a id="a-KT"></a>师子作菩萨、<a id="a-KU"></a>坚勇精进菩萨、<a id="a-KV"></a>击金刚慧菩萨。<a id="a-KW"></a>其有得闻一切宝致色持如来名号及诸菩萨大士名者，<a id="a-KX"></a>皆悉当得如来十力、<a id="a-KY"></a>十八不共特异之法，<a id="a-KZ"></a>常能转于不退法轮，<a id="a-Ka"></a>却六百劫生死之罪。<a id="a-Kb"></a>”</p>
  <p id="aKc">于是世尊而叹颂曰：</p>
  <p id="aKd">“我今已说诸法王，<a id="a-Ke"></a> 今悉现在康常者，</p>
  <p id="aKf">无师自觉大导师，<a id="a-Kg"></a> 得泥洹乐为最尊。</p>
  <p id="aKh">如来名号性清净，<a id="a-Ki"></a> 诸法威仪行清净，</p>
  <p id="aKj">其有最后闻诸名，<a id="a-Kk"></a> 兴大欢喜怀恭敬。</p>
  <p id="aKl">不当狐疑于如来，<a id="a-Km"></a> 至诚奉信莫言无，</p>
  <p id="aKn">汝当知是舍利弗，<a id="a-Ko"></a> 斯等先世已供我。</p>
  <p id="aKp">若有供养于诸佛，<a id="a-Kq"></a> 其人最后恐怖世，</p>
  <p id="aKr">得闻此等诸尊经，<a id="a-Ks"></a> 一心信乐无疑生。</p>
  <p id="aKt">诸佛大智所游路，<a id="a-Ku"></a> 无此最上慧通达，</p>
  <p id="aKv">于是法中多所成，<a id="a-Kw"></a> 云何于中疑此经？</p>
  <p id="aKx">若值妙珠无疑宝，<a id="a-Ky"></a> 愚者不识嫌不好，</p>
  <p id="aKz">贫者犹豫意未了，<a id="a-L0"></a> 既无重价致此宝。</p>
  <p id="aL1">是法出生等正觉，<a id="a-L2"></a> 此皆大士之所闻，</p>
  <p id="aL3">智慧浅者无慧眼，<a id="a-L4"></a> 斯等何从而能信？</p>
  <p id="aL5">其有富者积众宝，<a id="a-L6"></a> 闻如意珠大欢喜，</p>
  <p id="aL7">叹誉甚多益众宝，<a id="a-L8"></a> 我当买取自庄严。</p>
  <p id="aL9">其有福慧合聚者，<a id="a-LA"></a> 闻诸佛名大欢喜，</p>
  <p id="aLB">郑重赞叹欲得闻，<a id="a-LC"></a> 得正觉珠自庄严。</p>
  <p id="aLD">行恶之法求恶者，<a id="a-LE"></a> 其有谀谄及反戾，</p>
  <p id="aLF">福德智慧薄少者，<a id="a-LG"></a> 终不堪任闻此法。</p>
  <p id="aLH">短促倒覆及愚痴，<a id="a-LI"></a> 悭吝甚多成秽意，</p>
  <p id="aLJ">贪淫瞋恚惑乱者，<a id="a-LK"></a> 此辈不任闻此法。</p>
  <p id="aLL">学鲜懈慢憍自轻，<a id="a-LM"></a> 弊恶亲友意未成，</p>
  <p id="aLN">直卷自举外如清，<a id="a-LO"></a> 斯众不任闻此经。</p>
  <p id="aLP">无数天人时唱言：<a id="a-LQ"></a> 巍巍正觉无上尊，</p>
  <p id="aLR">快哉妙法甚难闻，<a id="a-LS"></a> 当听无比道之珍！</p>
  <p id="aLT">闻诸如来名号中，<a id="a-LU"></a> 所得盈利叵数陈，</p>
  <p id="aLV">诸天在上虚空中，<a id="a-LW"></a> 而散华香鼓乐音。</p>
  <p id="aLX">诸天妙香而熏遍，<a id="a-LY"></a> 大千世界结香云，</p>
  <p id="aLZ">光明普照诸十方，<a id="a-La"></a> 一切刹土六返震。<a id="a-Lb"></a>”</p>
  <p id="aLc">尔时，<a id="a-Ld"></a>世尊说诸如来名号之时，<a id="a-Le"></a>诸在会者悉于座上，<a id="a-Lf"></a>遥见此等诸佛世尊，<a id="a-Lg"></a>各在其国大众之中而说经法，<a id="a-Lh"></a>悉从座起礼诸世尊，<a id="a-Li"></a>莫不欢喜踊跃无量。<a id="a-Lj"></a>于时会中无数千人，<a id="a-Lk"></a>已有得道、<a id="a-Ll"></a>未得道者，<a id="a-Lm"></a>悉发无上正真道意。<a id="a-Ln"></a>十方世界诸菩萨等各如恒沙，<a id="a-Lo"></a>皆来诣此礼释迦文。<a id="a-Lp"></a>于其会中一亿比丘得阿罗汉，<a id="a-Lq"></a>比丘、<a id="a-Lr"></a>比丘尼复有十万人得法眼净，<a id="a-Ls"></a>复有十万人悉得法忍。<a id="a-Lt"></a>五百优婆塞、<a id="a-Lu"></a>四百优婆夷，<a id="a-Lv"></a>同时从座起，<a id="a-Lw"></a>整衣服，<a id="a-Lx"></a>供养如来，<a id="a-Ly"></a>尽发无上正真道意。</p>
  <p id="aLz">于是舍利弗，<a id="a-M0"></a>长跪叉手，<a id="a-M1"></a>前白佛言：<a id="a-M2"></a>“此名何经？<a id="a-M3"></a>云何奉持？<a id="a-M4"></a>”</p>
  <p id="aM5">佛言：<a id="a-M6"></a>“此经名曰《称扬诸佛功德法品》，<a id="a-M7"></a>亦复名曰《集诸佛华》，<a id="a-M8"></a>当奉行之。<a id="a-M9"></a>”</p>
  <p id="aMA">尔时，<a id="a-MB"></a>世尊说此经竟，<a id="a-MC"></a>舍利弗及诸比丘，<a id="a-MD"></a>诸天、<a id="a-ME"></a>人民、<a id="a-MF"></a>龙、<a id="a-MG"></a>阿须伦，<a id="a-MH"></a>一切大会皆大欢喜，<a id="a-MI"></a>前为佛作礼而去。</p>
 </body>
</html>