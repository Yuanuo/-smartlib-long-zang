<!doctype html>
<html id="z3IBTvxSf" data-ver="1606">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="大乘单译经">
  <meta period="元魏">
 </head>
 <body>
  <h1 id="a1">称扬诸佛功德经卷上（亦名集诸佛华）</h1>
  <p id="a2"></p>
  <p id="a3">闻如是：<a id="a-4"></a>一时，<a id="a-5"></a>佛在罗阅祇灵鹫山中，<a id="a-6"></a>与大比丘众千二百五十人俱。</p>
  <p id="a7">尔时，<a id="a-8"></a>耆年舍利弗便从座起，<a id="a-9"></a>偏袒右肩，<a id="a-A"></a>更整法服，<a id="a-B"></a>在佛右面，<a id="a-C"></a>右膝著地，<a id="a-D"></a>长跪叉手，<a id="a-E"></a>前白佛言：<a id="a-F"></a>“唯天中天，<a id="a-G"></a>今日现在诸佛世尊进止康常，<a id="a-H"></a>今说法者，<a id="a-I"></a>其数几许？<a id="a-J"></a>”</p>
  <p id="aK">时舍利弗发是问已，<a id="a-L"></a>尔时世尊告舍利弗：<a id="a-M"></a>“所问甚快！<a id="a-N"></a>多所饶益，<a id="a-O"></a>普利一切。<a id="a-P"></a>谛听！<a id="a-Q"></a>谛听！<a id="a-R"></a>善著心中，<a id="a-S"></a>吾当为汝具分别说。<a id="a-T"></a>”</p>
  <p id="aU">于是舍利弗，<a id="a-V"></a>闻佛许可，<a id="a-W"></a>欢喜踊跃，<a id="a-X"></a>叉手白言：<a id="a-Y"></a>“诺当善听，<a id="a-Z"></a>愿乐欲闻！<a id="a-a"></a>”</p>
  <p id="ab">佛告舍利弗：<a id="a-c"></a>“东方去此十万亿诸佛刹土，<a id="a-d"></a>有世界名曰天神。<a id="a-e"></a>其国有佛，<a id="a-f"></a>名曰宝海如来、<a id="a-g"></a>至真、<a id="a-h"></a>等正觉、<a id="a-i"></a>明行成、<a id="a-j"></a>为善逝、<a id="a-k"></a>世间解、<a id="a-l"></a>无上士、<a id="a-m"></a>道法御、<a id="a-n"></a>天人师，<a id="a-o"></a>号曰众祐度人无量。<a id="a-p"></a>若族姓子、<a id="a-q"></a>族姓女，<a id="a-r"></a>其有得闻宝海如来名号者，<a id="a-s"></a>执持讽诵，<a id="a-t"></a>欢喜信乐，<a id="a-u"></a>其人当得七觉意宝，<a id="a-v"></a>皆当得立不退转地，<a id="a-w"></a>疾成无上正真之道，<a id="a-x"></a>却六十劫生死之罪。</p>
  <p id="ay">“复次，<a id="a-z"></a>舍利弗，<a id="a-10"></a>东方有世界名曰宝集。<a id="a-11"></a>其国有佛，<a id="a-12"></a>号曰宝英如来、<a id="a-13"></a>至真、<a id="a-14"></a>等正觉、<a id="a-15"></a>明行成、<a id="a-16"></a>为善逝、<a id="a-17"></a>世间解、<a id="a-18"></a>无上士、<a id="a-19"></a>道法御、<a id="a-1A"></a>天人师，<a id="a-1B"></a>号曰众祐度人无量。<a id="a-1C"></a>其有得闻宝英如来名号者，<a id="a-1D"></a>执持讽诵，<a id="a-1E"></a>欢喜信乐，<a id="a-1F"></a>五体投地而为作礼。<a id="a-1G"></a>若使三千大千佛刹满中七宝持用布施，<a id="a-1H"></a>满百岁中所得功德，<a id="a-1I"></a>宁多不乎？<a id="a-1J"></a>”</p>
  <p id="a1K">舍利弗言：<a id="a-1L"></a>“甚多！<a id="a-1M"></a>甚多！<a id="a-1N"></a>天中天。<a id="a-1O"></a>”</p>
  <p id="a1P">佛言：<a id="a-1Q"></a>“不如有人得闻宝英如来名号，<a id="a-1R"></a>持讽诵者作礼之德，<a id="a-1S"></a>十万亿倍过出布施功德者上！</p>
  <p id="a1T">“复次，<a id="a-1U"></a>舍利弗，<a id="a-1V"></a>东方去此宝集世界，<a id="a-1W"></a>度八百佛刹，<a id="a-1X"></a>有世界名曰宝最。<a id="a-1Y"></a>其国有佛，<a id="a-1Z"></a>号曰宝成如来、<a id="a-1a"></a>至真、<a id="a-1b"></a>等正觉、<a id="a-1c"></a>明行成、<a id="a-1d"></a>为善逝、<a id="a-1e"></a>世间解、<a id="a-1f"></a>无上士、<a id="a-1g"></a>道法御、<a id="a-1h"></a>天人师，<a id="a-1i"></a>号曰众祐度人无量。<a id="a-1j"></a>其有得闻宝成如来名号者，<a id="a-1k"></a>执持讽诵，<a id="a-1l"></a>以清净心欢喜信乐，<a id="a-1m"></a>却五百劫生死之罪。</p>
  <p id="a1n">“复次，<a id="a-1o"></a>舍利弗，<a id="a-1p"></a>东方去此宝最世界度千佛刹，<a id="a-1q"></a>有世界名曰光明。<a id="a-1r"></a>其国有佛，<a id="a-1s"></a>号宝光明如来、<a id="a-1t"></a>至真、<a id="a-1u"></a>等正觉、<a id="a-1v"></a>明行成、<a id="a-1w"></a>为善逝、<a id="a-1x"></a>世间解、<a id="a-1y"></a>无上士、<a id="a-1z"></a>道法御、<a id="a-20"></a>天人师，<a id="a-21"></a>号曰众祐度人无量。<a id="a-22"></a>其有得闻宝光明如来名号者，<a id="a-23"></a>执持讽诵，<a id="a-24"></a>欢喜信乐，<a id="a-25"></a>于三塗中悉得解脱。</p>
  <p id="a26">“复次，<a id="a-27"></a>舍利弗，<a id="a-28"></a>东方去此光明世界，<a id="a-29"></a>度千五百佛刹，<a id="a-2A"></a>有世界名曰幢幡。<a id="a-2B"></a>其国有佛，<a id="a-2C"></a>号曰宝幢幡如来、<a id="a-2D"></a>至真、<a id="a-2E"></a>等正觉、<a id="a-2F"></a>明行成、<a id="a-2G"></a>为善逝、<a id="a-2H"></a>世间解、<a id="a-2I"></a>无上士、<a id="a-2J"></a>道法御、<a id="a-2K"></a>天人师，<a id="a-2L"></a>号曰众祐度人无量。<a id="a-2M"></a>其有得闻宝幢幡如来名号者，<a id="a-2N"></a>持讽诵念，<a id="a-2O"></a>欢喜信乐，<a id="a-2P"></a>其人则为成法珍宝。</p>
  <p id="a2Q">“复次，<a id="a-2R"></a>舍利弗，<a id="a-2S"></a>东方去此幢幡世界，<a id="a-2T"></a>度二千佛刹，<a id="a-2U"></a>有世界名曰一切众德光明。<a id="a-2V"></a>其国有佛，<a id="a-2W"></a>号宝光明如来、<a id="a-2X"></a>至真、<a id="a-2Y"></a>等正觉、<a id="a-2Z"></a>明行成、<a id="a-2a"></a>为善逝、<a id="a-2b"></a>世间解、<a id="a-2c"></a>无上士、<a id="a-2d"></a>道法御、<a id="a-2e"></a>天人师，<a id="a-2f"></a>号曰众祐度人无量。<a id="a-2g"></a>其有得闻宝光明如来名者，<a id="a-2h"></a>持讽诵读，<a id="a-2i"></a>欢喜信乐，<a id="a-2j"></a>五体投地而为作礼，<a id="a-2k"></a>却二十万劫生死之罪。</p>
  <p id="a2l">“复次，<a id="a-2m"></a>舍利弗，<a id="a-2n"></a>东方去此众德世界度千佛刹，<a id="a-2o"></a>有世界名曰妙乐。<a id="a-2p"></a>其国有佛，<a id="a-2q"></a>号曰阿閦如来、<a id="a-2r"></a>至真、<a id="a-2s"></a>等正觉、<a id="a-2t"></a>明行成、<a id="a-2u"></a>为善逝、<a id="a-2v"></a>世间解、<a id="a-2w"></a>无上士、<a id="a-2x"></a>道法御、<a id="a-2y"></a>天人师，<a id="a-2z"></a>号曰众祐度人无量。<a id="a-30"></a>其有得闻阿閦如来名号者，<a id="a-31"></a>捉持讽诵，<a id="a-32"></a>叹说其德，<a id="a-33"></a>复劝他人令学讽诵。<a id="a-34"></a>”</p>
  <p id="a35">尔时，<a id="a-36"></a>波旬将四种兵，<a id="a-37"></a>来诣佛所而作是语：<a id="a-38"></a>“宁使捉持余千佛名，<a id="a-39"></a>亦劝他人令使学之，<a id="a-3A"></a>不使捉持阿閦佛名。<a id="a-3B"></a>其有捉持阿閦如来名号者，<a id="a-3C"></a>我终不能毁坏其人无上道心。<a id="a-3D"></a>我亦当能毁坏斯等无上道心。<a id="a-3E"></a>”</p>
  <p id="a3F">佛告魔言：<a id="a-3G"></a>“汝能毁坏谁之道心？<a id="a-3H"></a>”</p>
  <p id="a3I">魔言：<a id="a-3J"></a>“其求大乘捉持阿閦如来名者，<a id="a-3K"></a>我心则生愁忧热恼。<a id="a-3L"></a>如我今日复得热恼，<a id="a-3M"></a>用闻阿閦如来名故。<a id="a-3N"></a>”魔言：<a id="a-3O"></a>“亦复有众生其数甚多捉持余佛名号者，<a id="a-3P"></a>我或当能毁坏其人正觉道心。<a id="a-3Q"></a>”</p>
  <p id="a3R">佛告魔言：<a id="a-3S"></a>“汝莫愁忧怀于恼结，<a id="a-3T"></a>汝终不能毁坏此等无上道心！<a id="a-3U"></a>”</p>
  <p id="a3V">魔波旬言：<a id="a-3W"></a>“有何因缘？<a id="a-3X"></a>”</p>
  <p id="a3Y">佛告魔言：<a id="a-3Z"></a>“汝为隐蔽归命诸佛功德之行。<a id="a-3a"></a>所以者何？<a id="a-3b"></a>阿閦如来自当观视拥护其人。<a id="a-3c"></a>”</p>
  <p id="a3d">时舍利弗即白佛言：<a id="a-3e"></a>“波旬今日于如来前，<a id="a-3f"></a>云何欲作师子之吼，<a id="a-3g"></a>欲破众生正觉道心？<a id="a-3h"></a>其有众生捉持阿閦如来名者，<a id="a-3i"></a>及余一切诸佛名号，<a id="a-3j"></a>魔审当能毁坏其人正觉心乎？<a id="a-3k"></a>”</p>
  <p id="a3l">佛告舍利弗：<a id="a-3m"></a>“我今观睹诸众生，<a id="a-3n"></a>其有捉持诸佛名者，<a id="a-3o"></a>若有呵骂诽谤之者，<a id="a-3p"></a>斯人则为造大恶行致无量罪，<a id="a-3q"></a>入阿鼻狱具受众苦！<a id="a-3r"></a>”</p>
  <p id="a3s">舍利弗言：<a id="a-3t"></a>“有诽谤经者，<a id="a-3u"></a>其数几许？<a id="a-3v"></a>”</p>
  <p id="a3w">佛言：<a id="a-3x"></a>“十方诸佛为诸众生广说法时，<a id="a-3y"></a>皆先赞叹阿閦如来名号功德，<a id="a-3z"></a>众生听闻其功德者终无厌足。<a id="a-40"></a>若有众生得见如来闻其功德，<a id="a-41"></a>未曾有能谤此经者。<a id="a-42"></a>诸佛如来不于五浊弊恶之时兴出于世，<a id="a-43"></a>如我今者于此忍界下劣微贱诸众生中而作佛也！<a id="a-44"></a>阿閦佛国严净最好，<a id="a-45"></a>终不尔也。<a id="a-46"></a>当知，<a id="a-47"></a>舍利弗，<a id="a-48"></a>斯尊法轮随次分布立丘聚国邑。<a id="a-49"></a>若族姓子、<a id="a-4A"></a>若族姓女一心信行，<a id="a-4B"></a>当广宣传此诸经法。<a id="a-4C"></a>当知，<a id="a-4D"></a>舍利弗，<a id="a-4E"></a>闻此经者，<a id="a-4F"></a>诽谤轻毁所受之报，<a id="a-4G"></a>汝今谛听！<a id="a-4H"></a>”</p>
  <p id="a4I">舍利弗言：<a id="a-4J"></a>“诺当善听！<a id="a-4K"></a>”</p>
  <p id="a4L">佛言：<a id="a-4M"></a>“揵陀梨国谤此经者，<a id="a-4N"></a>满百千人造斯恶行，<a id="a-4O"></a>当堕阿鼻大泥犁中。<a id="a-4P"></a>次复北方国名罽宾，<a id="a-4Q"></a>其国经法兴盛久住，<a id="a-4R"></a>而此国中五百千人谤此经法，<a id="a-4S"></a>此众生辈死堕阿鼻大泥犁中。<a id="a-4T"></a>舍利弗，<a id="a-4U"></a>于众聚中尝有共谤此经者，<a id="a-4V"></a>有八万人堕阿鼻大泥犁中。<a id="a-4W"></a>东方少有信斯经者，<a id="a-4X"></a>多造阿鼻泥犁行，<a id="a-4Y"></a>有百千人死入阿鼻大泥犁中。<a id="a-4Z"></a>南方二百千人，<a id="a-4a"></a>尝谤此经死入阿鼻大泥犁中。<a id="a-4b"></a>西方有百万人，<a id="a-4c"></a>尝谤斯经死堕阿鼻大泥犁中。<a id="a-4d"></a>当知，<a id="a-4e"></a>舍利弗，<a id="a-4f"></a>缘觉智慧不能度量如来之智，<a id="a-4g"></a>况诸声闻及诸众生未成道果，<a id="a-4h"></a>为生死水所漂流者？<a id="a-4i"></a>欲度如来智慧功德，<a id="a-4j"></a>未之有也！<a id="a-4k"></a>夫黠慧者，<a id="a-4l"></a>当自思惟：<a id="a-4m"></a>‘诸佛功德不可限量，<a id="a-4n"></a>诸佛智慧不可思议，<a id="a-4o"></a>诸佛已成一切种智三达无礙，<a id="a-4p"></a>而我痴冥无有是智。<a id="a-4q"></a>诸佛已成一切智者，<a id="a-4r"></a>自当知之，<a id="a-4s"></a>我所不了。<a id="a-4t"></a>若我不了，<a id="a-4u"></a>不当谤毁四句一偈，<a id="a-4v"></a>何况谤毁斯大尊经，<a id="a-4w"></a>造斯大罪众恶行聚，<a id="a-4x"></a>无央数劫当在阿鼻大泥犁中于彼止宿！<a id="a-4y"></a>’是故，<a id="a-4z"></a>舍利弗，<a id="a-50"></a>若族姓子、<a id="a-51"></a>族姓女当作是意：<a id="a-52"></a>‘我今乃闻此大尊经而不诽谤，<a id="a-53"></a>乃却阿鼻一劫之罪。<a id="a-54"></a>我等今当自庆欢喜兴大踊跃，<a id="a-55"></a>缘此之故，<a id="a-56"></a>无央数劫常当与此大法共俱！<a id="a-57"></a>’</p>
  <p id="a58">“复次，<a id="a-59"></a>舍利弗，<a id="a-5A"></a>东方去此妙乐世界，<a id="a-5B"></a>度万佛刹，<a id="a-5C"></a>有世界名曰无量。<a id="a-5D"></a>其国有佛，<a id="a-5E"></a>号大光明如来、<a id="a-5F"></a>至真、<a id="a-5G"></a>等正觉、<a id="a-5H"></a>明行成、<a id="a-5I"></a>为善逝、<a id="a-5J"></a>世间解、<a id="a-5K"></a>无上士、<a id="a-5L"></a>道法御、<a id="a-5M"></a>天人师，<a id="a-5N"></a>号曰众祐度人无量。<a id="a-5O"></a>其有得闻大光明如来名者，<a id="a-5P"></a>执持讽诵，<a id="a-5Q"></a>欢喜信乐解，<a id="a-5R"></a>其人所生未曾不值诸佛世尊，<a id="a-5S"></a>住不退转必得成就最上正觉。</p>
  <p id="a5T">“复次，<a id="a-5U"></a>舍利弗，<a id="a-5V"></a>东方去此无量世界，<a id="a-5W"></a>度六万佛刹，<a id="a-5X"></a>有世界名曰众华。<a id="a-5Y"></a>其国有佛，<a id="a-5Z"></a>号无量音如来、<a id="a-5a"></a>至真、<a id="a-5b"></a>等正觉、<a id="a-5c"></a>明行成、<a id="a-5d"></a>为善逝、<a id="a-5e"></a>世间解、<a id="a-5f"></a>无上士、<a id="a-5g"></a>道法御、<a id="a-5h"></a>天人师，<a id="a-5i"></a>号曰众祐度人无量。<a id="a-5j"></a>其有得闻无量音如来名者，<a id="a-5k"></a>净心信乐，<a id="a-5l"></a>三返称言：<a id="a-5m"></a>‘我今一心礼无量音如来！<a id="a-5n"></a>’其人当得无量音声，<a id="a-5o"></a>及得如来净光之音。</p>
  <p id="a5p">“复次，<a id="a-5q"></a>舍利弗，<a id="a-5r"></a>东方去此众华世界，<a id="a-5s"></a>度万四千佛刹，<a id="a-5t"></a>有世界名无尘垢。<a id="a-5u"></a>其国有佛，<a id="a-5v"></a>号无量音如来、<a id="a-5w"></a>至真、<a id="a-5x"></a>等正觉、<a id="a-5y"></a>明行成、<a id="a-5z"></a>为善逝、<a id="a-60"></a>世间解、<a id="a-61"></a>无上士、<a id="a-62"></a>道法御、<a id="a-63"></a>天人师，<a id="a-64"></a>号曰众祐度人无量。<a id="a-65"></a>其有得闻无量音如来名者，<a id="a-66"></a>欢喜信乐，<a id="a-67"></a>持讽诵念，<a id="a-68"></a>却十二劫生死之罪。</p>
  <p id="a69">“复次，<a id="a-6A"></a>舍利弗，<a id="a-6B"></a>东方去此无尘垢世界，<a id="a-6C"></a>度二万佛刹，<a id="a-6D"></a>有世界名莫能胜。<a id="a-6E"></a>其国有佛，<a id="a-6F"></a>号大名称如来、<a id="a-6G"></a>至真、<a id="a-6H"></a>等正觉、<a id="a-6I"></a>明行成、<a id="a-6J"></a>为善逝、<a id="a-6K"></a>世间解、<a id="a-6L"></a>无上士、<a id="a-6M"></a>道法御、<a id="a-6N"></a>天人师，<a id="a-6O"></a>号曰众祐度人无量。<a id="a-6P"></a>其有得闻大名称如来名者，<a id="a-6Q"></a>净心信乐，<a id="a-6R"></a>讽诵不忘，<a id="a-6S"></a>长跪叉手而作是言：<a id="a-6T"></a>‘我今礼大名称如来！<a id="a-6U"></a>’作七宝阜如须弥山持用布施，<a id="a-6V"></a>满百岁中所得功德，<a id="a-6W"></a>宁为多不？<a id="a-6X"></a>”</p>
  <p id="a6Y">舍利弗言：<a id="a-6Z"></a>“甚多！<a id="a-6a"></a>甚多！<a id="a-6b"></a>天中天。<a id="a-6c"></a>”</p>
  <p id="a6d">佛言：<a id="a-6e"></a>“不如有人持大名称如来名号作礼之者，<a id="a-6f"></a>得其功德巨亿万倍过出布施功德者上，<a id="a-6g"></a>不得为比！</p>
  <p id="a6h">“复次，<a id="a-6i"></a>舍利弗，<a id="a-6j"></a>东方去此莫能胜世界，<a id="a-6k"></a>度三千佛刹，<a id="a-6l"></a>有世界名光明。<a id="a-6m"></a>其国有佛，<a id="a-6n"></a>号宝光明如来、<a id="a-6o"></a>至真、<a id="a-6p"></a>等正觉、<a id="a-6q"></a>明行成、<a id="a-6r"></a>为善逝、<a id="a-6s"></a>世间解、<a id="a-6t"></a>无上士、<a id="a-6u"></a>道法御、<a id="a-6v"></a>天人师，<a id="a-6w"></a>号曰众祐度人无量。<a id="a-6x"></a>其有得闻宝光明如来名者，<a id="a-6y"></a>尽心信乐，<a id="a-6z"></a>持讽诵者，<a id="a-70"></a>当却十劫生死之罪，<a id="a-71"></a>住不退转必成无上正真之道。<a id="a-72"></a>其有诽谤，<a id="a-73"></a>其不信者，<a id="a-74"></a>当在阿鼻大泥犁中寿命一劫。</p>
  <p id="a75">“复次，<a id="a-76"></a>舍利弗，<a id="a-77"></a>东方去此光明世界，<a id="a-78"></a>度万五千佛刹，<a id="a-79"></a>有世界名曰多光。<a id="a-7A"></a>其国有佛，<a id="a-7B"></a>号得大安隐如来、<a id="a-7C"></a>至真、<a id="a-7D"></a>等正觉、<a id="a-7E"></a>明行成、<a id="a-7F"></a>为善逝、<a id="a-7G"></a>世间解、<a id="a-7H"></a>无上士、<a id="a-7I"></a>道法御、<a id="a-7J"></a>天人师，<a id="a-7K"></a>号曰众祐度人无量。<a id="a-7L"></a>其有得闻大安隐如来名者，<a id="a-7M"></a>欢喜信乐，<a id="a-7N"></a>讽诵不忘，<a id="a-7O"></a>当作是念：<a id="a-7P"></a>‘持此功德普使一切无量众生而得安隐。<a id="a-7Q"></a>’其人则受无量功德，<a id="a-7R"></a>便能安隐一切众生。</p>
  <p id="a7S">“复次，<a id="a-7T"></a>舍利弗，<a id="a-7U"></a>东方去此多光世界，<a id="a-7V"></a>度七千佛刹，<a id="a-7W"></a>世界名摩尼光。<a id="a-7X"></a>其国有佛，<a id="a-7Y"></a>号火光明如来、<a id="a-7Z"></a>至真、<a id="a-7a"></a>等正觉、<a id="a-7b"></a>明行成、<a id="a-7c"></a>为善逝、<a id="a-7d"></a>世间解、<a id="a-7e"></a>无上士、<a id="a-7f"></a>道法御、<a id="a-7g"></a>天人师，<a id="a-7h"></a>号曰众祐度人无量。<a id="a-7i"></a>其有得闻火光明如来名号者，<a id="a-7j"></a>欢喜信乐，<a id="a-7k"></a>持讽诵读，<a id="a-7l"></a>其人当得如来十力。</p>
  <p id="a7m">“复次，<a id="a-7n"></a>舍利弗，<a id="a-7o"></a>东方去此珠光世界，<a id="a-7p"></a>度八千佛刹，<a id="a-7q"></a>有世界名曰正直。<a id="a-7r"></a>其国有佛，<a id="a-7s"></a>号正音声如来、<a id="a-7t"></a>至真、<a id="a-7u"></a>等正觉、<a id="a-7v"></a>明行成、<a id="a-7w"></a>为善逝、<a id="a-7x"></a>世间解、<a id="a-7y"></a>无上士、<a id="a-7z"></a>道法御、<a id="a-80"></a>天人师，<a id="a-81"></a>号曰众祐度人无量。<a id="a-82"></a>其有得闻正音声如来名号者，<a id="a-83"></a>净心信乐，<a id="a-84"></a>持讽诵读，<a id="a-85"></a>其人当得如来四谛平等之法。</p>
  <p id="a86">“复次，<a id="a-87"></a>舍利弗，<a id="a-88"></a>东方去此正直世界，<a id="a-89"></a>度二万佛刹，<a id="a-8A"></a>有世界名光明尊。<a id="a-8B"></a>其国有佛，<a id="a-8C"></a>号无限净如来、<a id="a-8D"></a>至真、<a id="a-8E"></a>等正觉、<a id="a-8F"></a>明行成、<a id="a-8G"></a>为善逝、<a id="a-8H"></a>世间解、<a id="a-8I"></a>无上士、<a id="a-8J"></a>道法御、<a id="a-8K"></a>天人师，<a id="a-8L"></a>号曰众祐度人无量。<a id="a-8M"></a>其有得闻无限净如来名者，<a id="a-8N"></a>欢喜信乐，<a id="a-8O"></a>持讽诵者，<a id="a-8P"></a>大千世界满中七宝持用布施，<a id="a-8Q"></a>所得功德，<a id="a-8R"></a>宁多不乎？<a id="a-8S"></a>”</p>
  <p id="a8T">舍利弗言：<a id="a-8U"></a>“甚多！<a id="a-8V"></a>甚多！<a id="a-8W"></a>天中天。<a id="a-8X"></a>”</p>
  <p id="a8Y">佛言：<a id="a-8Z"></a>“不如捉持无限净如来名者，<a id="a-8a"></a>所得功德百千万倍过出布施功德者上，<a id="a-8b"></a>无以为比！<a id="a-8c"></a>少功德人不得闻此如来名号，<a id="a-8d"></a>于千佛所造立德本，<a id="a-8e"></a>尔乃得闻此尊佛名，<a id="a-8f"></a>却生死罪四十八劫。</p>
  <p id="a8g">“复次，<a id="a-8h"></a>舍利弗，<a id="a-8i"></a>东方去此光明尊世界，<a id="a-8j"></a>度九千佛刹，<a id="a-8k"></a>有世界名曰音响。<a id="a-8l"></a>其国有佛，<a id="a-8m"></a>号月音如来、<a id="a-8n"></a>至真、<a id="a-8o"></a>等正觉、<a id="a-8p"></a>明行成、<a id="a-8q"></a>为善逝、<a id="a-8r"></a>世间解、<a id="a-8s"></a>无上士、<a id="a-8t"></a>道法御、<a id="a-8u"></a>天人师，<a id="a-8v"></a>号曰众祐度人无量。<a id="a-8w"></a>其有得闻月音如来名号者，<a id="a-8x"></a>尽心信乐，<a id="a-8y"></a>持讽诵念，<a id="a-8z"></a>其人所得清净功德，<a id="a-90"></a>成具毕满如月盛明，<a id="a-91"></a>立不退转，<a id="a-92"></a>当成无上正真之道。</p>
  <p id="a93">“复次，<a id="a-94"></a>舍利弗，<a id="a-95"></a>东方去此音响世界，<a id="a-96"></a>度万二千佛刹，<a id="a-97"></a>有世界名曰安隐。<a id="a-98"></a>其国有佛，<a id="a-99"></a>号无限名称如来、<a id="a-9A"></a>至真、<a id="a-9B"></a>等正觉、<a id="a-9C"></a>明行成、<a id="a-9D"></a>为善逝、<a id="a-9E"></a>世间解、<a id="a-9F"></a>无上士、<a id="a-9G"></a>道法御、<a id="a-9H"></a>天人师，<a id="a-9I"></a>号曰众祐度人无量。<a id="a-9J"></a>其有得闻无限名称如来名者，<a id="a-9K"></a>一心信乐而讽诵者，<a id="a-9L"></a>长跪叉手，<a id="a-9M"></a>自作是言：<a id="a-9N"></a>‘今我礼无限名称如来、<a id="a-9O"></a>至真、<a id="a-9P"></a>等正觉！<a id="a-9Q"></a>’计于其人所得功德，<a id="a-9R"></a>若积七宝如须弥山持用布施，<a id="a-9S"></a>满百岁中所得功德，<a id="a-9T"></a>宁为多不？<a id="a-9U"></a>”</p>
  <p id="a9V">舍利弗言：<a id="a-9W"></a>“甚多！<a id="a-9X"></a>甚多！<a id="a-9Y"></a>天中天。<a id="a-9Z"></a>”</p>
  <p id="a9a">佛言：<a id="a-9b"></a>“不如得闻无限名称如来名者，<a id="a-9c"></a>持其名号，<a id="a-9d"></a>欢喜作礼，<a id="a-9e"></a>其福甚多！<a id="a-9f"></a>比于布施过出百倍，<a id="a-9g"></a>无以为比！</p>
  <p id="a9h">“复次，<a id="a-9i"></a>舍利弗，<a id="a-9j"></a>东方去此安隐世界，<a id="a-9k"></a>度千五百佛刹，<a id="a-9l"></a>有世界名曰为日。<a id="a-9m"></a>其国有佛，<a id="a-9n"></a>号日月光如来、<a id="a-9o"></a>至真、<a id="a-9p"></a>等正觉、<a id="a-9q"></a>明行成、<a id="a-9r"></a>为善逝、<a id="a-9s"></a>世间解、<a id="a-9t"></a>无上士、<a id="a-9u"></a>道法御、<a id="a-9v"></a>天人师，<a id="a-9w"></a>号曰众祐度人无量。<a id="a-9x"></a>其有得闻日月光如来名号者，<a id="a-9y"></a>欢喜敬心，<a id="a-9z"></a>两膝著地，<a id="a-A0"></a>长跪叉手，<a id="a-A1"></a>自作是言：<a id="a-A2"></a>‘我今礼日月光如来、<a id="a-A3"></a>至真、<a id="a-A4"></a>等正觉。<a id="a-A5"></a>’其人疾得成就无上正真之道。</p>
  <p id="aA6">“复次，<a id="a-A7"></a>舍利弗，<a id="a-A8"></a>东方去此日世界，<a id="a-A9"></a>度三十佛刹，<a id="a-AA"></a>有世界名曰清净。<a id="a-AB"></a>其国有佛，<a id="a-AC"></a>号无垢光如来、<a id="a-AD"></a>至真、<a id="a-AE"></a>等正觉、<a id="a-AF"></a>明行成、<a id="a-AG"></a>为善逝、<a id="a-AH"></a>世间解、<a id="a-AI"></a>无上士、<a id="a-AJ"></a>道法御、<a id="a-AK"></a>天人师，<a id="a-AL"></a>号曰众祐度人无量。<a id="a-AM"></a>其有得闻无垢光如来名者，<a id="a-AN"></a>若天、<a id="a-AO"></a>若人、<a id="a-AP"></a>龙及阅叉、<a id="a-AQ"></a>若诸非人，<a id="a-AR"></a>欢喜信乐，<a id="a-AS"></a>一心敬礼，<a id="a-AT"></a>斯等皆得立不退转，<a id="a-AU"></a>成无上最正觉道，<a id="a-AV"></a>终不畏堕三塗之中。</p>
  <p id="aAW">“复次，<a id="a-AX"></a>舍利弗，<a id="a-AY"></a>东方去此清净世界，<a id="a-AZ"></a>度半大千佛刹，<a id="a-Aa"></a>有世界名曰琉璃光。<a id="a-Ab"></a>其国有佛，<a id="a-Ac"></a>号曰净光如来、<a id="a-Ad"></a>至真、<a id="a-Ae"></a>等正觉、<a id="a-Af"></a>明行成、<a id="a-Ag"></a>为善逝、<a id="a-Ah"></a>世间解、<a id="a-Ai"></a>无上士、<a id="a-Aj"></a>道法御、<a id="a-Ak"></a>天人师，<a id="a-Al"></a>号曰众祐度人无量。<a id="a-Am"></a>其有得闻净光如来名号者，<a id="a-An"></a>诵其名号，<a id="a-Ao"></a>欢喜作礼，<a id="a-Ap"></a>若天、<a id="a-Aq"></a>若龙、<a id="a-Ar"></a>阅叉及与非人，<a id="a-As"></a>此等寿终当生天上及与人中，<a id="a-At"></a>未曾失于天人之路，<a id="a-Au"></a>常当得值法之盈利，<a id="a-Av"></a>贪心、<a id="a-Aw"></a>瞋恚、<a id="a-Ax"></a>愚痴之意疾得清净。<a id="a-Ay"></a>若有谤毁而不信者，<a id="a-Az"></a>六万岁中在于虚卢泥犁受罪。</p>
  <p id="aB0">“复次，<a id="a-B1"></a>舍利弗，<a id="a-B2"></a>东方去此琉璃光世界，<a id="a-B3"></a>度三百佛刹，<a id="a-B4"></a>有世界名得大丰。<a id="a-B5"></a>其国有佛，<a id="a-B6"></a>号日光如来、<a id="a-B7"></a>至真、<a id="a-B8"></a>等正觉、<a id="a-B9"></a>明行成、<a id="a-BA"></a>为善逝、<a id="a-BB"></a>世间解、<a id="a-BC"></a>无上士、<a id="a-BD"></a>道法御、<a id="a-BE"></a>天人师，<a id="a-BF"></a>号曰众祐度人无量。<a id="a-BG"></a>其有得闻斯佛名者，<a id="a-BH"></a>欢喜信乐，<a id="a-BI"></a>念其如来，<a id="a-BJ"></a>斯等之类譬若日轮，<a id="a-BK"></a>皆悉具满白净之法，<a id="a-BL"></a>降伏众魔及诸外道，<a id="a-BM"></a>却四十劫生死之罪。</p>
  <p id="aBN">“复次，<a id="a-BO"></a>舍利弗，<a id="a-BP"></a>东方去此大丰世界，<a id="a-BQ"></a>度万佛刹，<a id="a-BR"></a>有世界名曰得立正觉侍从。<a id="a-BS"></a>其国有佛，<a id="a-BT"></a>号无量宝如来、<a id="a-BU"></a>至真、<a id="a-BV"></a>等正觉、<a id="a-BW"></a>明行成、<a id="a-BX"></a>为善逝、<a id="a-BY"></a>世间解、<a id="a-BZ"></a>无上士、<a id="a-Ba"></a>道法御、<a id="a-Bb"></a>天人师，<a id="a-Bc"></a>号曰众祐度人无量。<a id="a-Bd"></a>其有得闻无量宝如来名号，<a id="a-Be"></a>欢心信乐，<a id="a-Bf"></a>持讽诵者，<a id="a-Bg"></a>斯辈皆当得七觉宝，<a id="a-Bh"></a>能立众生于最宝中，<a id="a-Bi"></a>众德之聚日日增长。</p>
  <p id="aBj">“复次，<a id="a-Bk"></a>舍利弗，<a id="a-Bl"></a>东方去此立正觉世界，<a id="a-Bm"></a>度五千佛刹，<a id="a-Bn"></a>有世界名莲华光。<a id="a-Bo"></a>其国有佛，<a id="a-Bp"></a>号莲华最尊如来、<a id="a-Bq"></a>至真、<a id="a-Br"></a>等正觉、<a id="a-Bs"></a>明行成、<a id="a-Bt"></a>为善逝、<a id="a-Bu"></a>世间解、<a id="a-Bv"></a>无上士、<a id="a-Bw"></a>道法御、<a id="a-Bx"></a>天人师，<a id="a-By"></a>号曰众祐度人无量。<a id="a-Bz"></a>其有得闻莲华最尊如来名号，<a id="a-C0"></a>欢喜信乐，<a id="a-C1"></a>持讽诵者，<a id="a-C2"></a>犹若妙华在尊法室，<a id="a-C3"></a>功德智慧日日增长，<a id="a-C4"></a>譬如莲华从水涌出，<a id="a-C5"></a>却五十劫生死之罪。</p>
  <p id="aC6">“复次，<a id="a-C7"></a>舍利弗，<a id="a-C8"></a>东方去此莲华光世界，<a id="a-C9"></a>度十万亿佛刹，<a id="a-CA"></a>有世界名普度众难。<a id="a-CB"></a>其国有佛，<a id="a-CC"></a>号曰身尊如来、<a id="a-CD"></a>至真、<a id="a-CE"></a>等正觉、<a id="a-CF"></a>明行成、<a id="a-CG"></a>为善逝、<a id="a-CH"></a>世间解、<a id="a-CI"></a>无上士、<a id="a-CJ"></a>道法御、<a id="a-CK"></a>天人师，<a id="a-CL"></a>号曰众祐度人无量。<a id="a-CM"></a>其有得闻身尊如来名号者，<a id="a-CN"></a>尽心信乐，<a id="a-CO"></a>持讽诵者，<a id="a-CP"></a>其人疾度生死之海，<a id="a-CQ"></a>能除众生诸欲饥渴，<a id="a-CR"></a>当作快士，<a id="a-CS"></a>为于世间而作福田，<a id="a-CT"></a>能受三界一切供养。<a id="a-CU"></a>其有目见此如来者，<a id="a-CV"></a>欢喜信乐，<a id="a-CW"></a>当为世间作大法师，<a id="a-CX"></a>得金刚力，<a id="a-CY"></a>立不退转，<a id="a-CZ"></a>当成无上正真之道。<a id="a-Ca"></a>其有女人闻此身尊如来名者，<a id="a-Cb"></a>尽心净意，<a id="a-Cc"></a>欢喜信乐，<a id="a-Cd"></a>无谀谄者，<a id="a-Ce"></a>厌污女身，<a id="a-Cf"></a>从是以后更止不受女人之身，<a id="a-Cg"></a>却六十劫生死之罪。<a id="a-Ch"></a>如是，<a id="a-Ci"></a>舍利弗，<a id="a-Cj"></a>其有得闻身尊如来名号者，<a id="a-Ck"></a>斯等为获无极之德。<a id="a-Cl"></a>是故当求正觉之道，<a id="a-Cm"></a>普救一切令离众苦。</p>
  <p id="aCn">“复次，<a id="a-Co"></a>舍利弗，<a id="a-Cp"></a>东方去此度众难世界，<a id="a-Cq"></a>度二十佛刹，<a id="a-Cr"></a>有世界名曰坚固。<a id="a-Cs"></a>其国有佛，<a id="a-Ct"></a>号曰金光明如来、<a id="a-Cu"></a>至真、<a id="a-Cv"></a>等正觉、<a id="a-Cw"></a>明行成、<a id="a-Cx"></a>为善逝、<a id="a-Cy"></a>世间解、<a id="a-Cz"></a>无上士、<a id="a-D0"></a>道法御、<a id="a-D1"></a>天人师，<a id="a-D2"></a>号曰众祐度人无量。<a id="a-D3"></a>其有得闻金光明如来名号者，<a id="a-D4"></a>欢喜信乐，<a id="a-D5"></a>持讽诵念，<a id="a-D6"></a>斯等皆当为佛光明之所护持。<a id="a-D7"></a>成佛之时于诸如来，<a id="a-D8"></a>光明广远而得自在，<a id="a-D9"></a>悉得如来一切众德。<a id="a-DA"></a>是故至心并当信乐诸佛尊号，<a id="a-DB"></a>悉得无礙辩才之慧，<a id="a-DC"></a>终不咨受下劣之法，<a id="a-DD"></a>诸愿之行当疾成满。<a id="a-DE"></a>其有闻此诸如来名，<a id="a-DF"></a>当自劝发起于尊意，<a id="a-DG"></a>发金刚志求无上道，<a id="a-DH"></a>此等皆当却十二劫生死之罪。</p>
  <p id="aDI">“复次，<a id="a-DJ"></a>舍利弗，<a id="a-DK"></a>东方去此坚固世界，<a id="a-DL"></a>度十佛刹，<a id="a-DM"></a>有世界名曰无际。<a id="a-DN"></a>其国有佛，<a id="a-DO"></a>号梵自在王如来、<a id="a-DP"></a>至真、<a id="a-DQ"></a>等正觉、<a id="a-DR"></a>明行成、<a id="a-DS"></a>为善逝、<a id="a-DT"></a>世间解、<a id="a-DU"></a>无上士、<a id="a-DV"></a>道法御、<a id="a-DW"></a>天人师，<a id="a-DX"></a>号曰众祐度人无量。<a id="a-DY"></a>其有得闻梵自在王如来名者，<a id="a-DZ"></a>欢喜信乐，<a id="a-Da"></a>持讽诵念，<a id="a-Db"></a>叉手作礼，<a id="a-Dc"></a>其人必当得见其佛，<a id="a-Dd"></a>作转轮王，<a id="a-De"></a>立不退转，<a id="a-Df"></a>当成无上正真之道。</p>
  <p id="aDg">“复次，<a id="a-Dh"></a>舍利弗，<a id="a-Di"></a>东方去此无际世界，<a id="a-Dj"></a>度二千佛刹，<a id="a-Dk"></a>有世界名曰为月。<a id="a-Dl"></a>其国有佛，<a id="a-Dm"></a>号金光明如来、<a id="a-Dn"></a>至真、<a id="a-Do"></a>等正觉、<a id="a-Dp"></a>明行成、<a id="a-Dq"></a>为善逝、<a id="a-Dr"></a>世间解、<a id="a-Ds"></a>无上士、<a id="a-Dt"></a>道法御、<a id="a-Du"></a>天人师，<a id="a-Dv"></a>号曰众祐度人无量。<a id="a-Dw"></a>其有得闻金光明如来名者，<a id="a-Dx"></a>欢喜信乐，<a id="a-Dy"></a>持讽诵念，<a id="a-Dz"></a>此等后生常为众生广说经法。<a id="a-E0"></a>虽为分别一切如梦、<a id="a-E1"></a>如水中月、<a id="a-E2"></a>幻化之法用悟众生，<a id="a-E3"></a>从是以往终不复堕恶道之中，<a id="a-E4"></a>当与大德众聚共会而常欢喜，<a id="a-E5"></a>能使众生而得快乐。<a id="a-E6"></a>后作佛时，<a id="a-E7"></a>以大乘法兴显于世，<a id="a-E8"></a>无有二道。</p>
  <p id="aE9">“复次，<a id="a-EA"></a>舍利弗，<a id="a-EB"></a>东方去此月世界，<a id="a-EC"></a>度千佛刹，<a id="a-ED"></a>有世界名曰火光。<a id="a-EE"></a>其国有佛，<a id="a-EF"></a>号曰金海如来、<a id="a-EG"></a>至真、<a id="a-EH"></a>等正觉、<a id="a-EI"></a>明行成、<a id="a-EJ"></a>为善逝、<a id="a-EK"></a>世间解、<a id="a-EL"></a>无上士、<a id="a-EM"></a>道法御、<a id="a-EN"></a>天人师，<a id="a-EO"></a>号曰众祐度人无量。<a id="a-EP"></a>其有得闻金海如来名号者，<a id="a-EQ"></a>尽心信乐，<a id="a-ER"></a>持讽诵者，<a id="a-ES"></a>得不退转必成正觉。<a id="a-ET"></a>所以者何？<a id="a-EU"></a>其佛如来本行菩萨道时，<a id="a-EV"></a>作是誓愿：<a id="a-EW"></a>‘若使有人生我国者，<a id="a-EX"></a>及在他方诸佛国土闻我名号，<a id="a-EY"></a>斯等当住不退转地成最正觉，<a id="a-EZ"></a>我当尽为满具如来无上之愿！<a id="a-Ea"></a>’</p>
  <p id="aEb">“复次，<a id="a-Ec"></a>舍利弗，<a id="a-Ed"></a>东方去此火光世界，<a id="a-Ee"></a>度十八佛刹，<a id="a-Ef"></a>有世界名曰正觉。<a id="a-Eg"></a>其国有佛，<a id="a-Eh"></a>号龙自在王如来、<a id="a-Ei"></a>至真、<a id="a-Ej"></a>等正觉、<a id="a-Ek"></a>明行成、<a id="a-El"></a>为善逝、<a id="a-Em"></a>世间解、<a id="a-En"></a>无上士、<a id="a-Eo"></a>道法御、<a id="a-Ep"></a>天人师，<a id="a-Eq"></a>号曰众祐度人无量。<a id="a-Er"></a>其有得闻龙自在王如来名者，<a id="a-Es"></a>尽心信乐，<a id="a-Et"></a>持讽诵者，<a id="a-Eu"></a>若使郡县村落之中雨雹霜时，<a id="a-Ev"></a>以右膝著地，<a id="a-Ew"></a>叉手作礼而作是言：<a id="a-Ex"></a>‘龙自在王如来本行菩萨道时，<a id="a-Ey"></a>无数诸龙于厄难中悉度脱之，<a id="a-Ez"></a>由此功德自致成佛，<a id="a-F0"></a>作是誓言：<a id="a-F1"></a>若我刹中及诸佛土，<a id="a-F2"></a>若我在世、<a id="a-F3"></a>般泥洹后，<a id="a-F4"></a>若有诸龙雷电雹霜恐怖众生，<a id="a-F5"></a>以龙自在王如来威神功德智力，<a id="a-F6"></a>至诚誓愿口作是言，<a id="a-F7"></a>头面作礼，<a id="a-F8"></a>疾得度脱。<a id="a-F9"></a>’当知，<a id="a-FA"></a>舍利弗，<a id="a-FB"></a>如是厄难疾得解脱，<a id="a-FC"></a>唯除宿罪不能得免！<a id="a-FD"></a>一切诸龙若在厄难闻此佛名，<a id="a-FE"></a>于众厄中疾得解脱。<a id="a-FF"></a>其有执持斯佛名者，<a id="a-FG"></a>复劝他人令使诵持增益功德，<a id="a-FH"></a>必当得往生此佛国，<a id="a-FI"></a>求最正觉，<a id="a-FJ"></a>立不退转，<a id="a-FK"></a>疾成不久。</p>
  <p id="aFL">“复次，<a id="a-FM"></a>舍利弗，<a id="a-FN"></a>东方去此正觉世界，<a id="a-FO"></a>度十亿佛刹，<a id="a-FP"></a>有世界名曰喻月。<a id="a-FQ"></a>其国有佛，<a id="a-FR"></a>号一切华香自在王如来、<a id="a-FS"></a>至真、<a id="a-FT"></a>等正觉、<a id="a-FU"></a>明行成、<a id="a-FV"></a>为善逝、<a id="a-FW"></a>世间解、<a id="a-FX"></a>无上士、<a id="a-FY"></a>道法御、<a id="a-FZ"></a>天人师，<a id="a-Fa"></a>号曰众祐度人无量。<a id="a-Fb"></a>其有得闻一切华香自在王如来名者，<a id="a-Fc"></a>净心信乐，<a id="a-Fd"></a>持讽诵者，<a id="a-Fe"></a>斯其人等所生之处，<a id="a-Ff"></a>当得恒沙戒香具足，<a id="a-Fg"></a>一切妙香香气遍熏，<a id="a-Fh"></a>诸佛刹土众戒具满，<a id="a-Fi"></a>常能奉持未曾缺犯。<a id="a-Fj"></a>”</p>
  <p id="aFk">舍利弗言：<a id="a-Fl"></a>“本何因缘乃能如是？<a id="a-Fm"></a>”</p>
  <p id="aFn">佛言：<a id="a-Fo"></a>“其佛本行菩萨道时作是誓愿：<a id="a-Fp"></a>‘我若在世、<a id="a-Fq"></a>般泥洹后，<a id="a-Fr"></a>若有众生持我名字一心信乐，<a id="a-Fs"></a>皆悉当得如是戒香。<a id="a-Ft"></a>’是故，<a id="a-Fu"></a>舍利弗，<a id="a-Fv"></a>常当兴立大敬信心于诸如来。<a id="a-Fw"></a>如是诸佛拥护其人，<a id="a-Fx"></a>使得功德不可计量。<a id="a-Fy"></a>若有持此诸佛名者，<a id="a-Fz"></a>从其所愿得之，<a id="a-G0"></a>皆悉当得诸佛智慧而令备满得不退转，<a id="a-G1"></a>长跪叉手，<a id="a-G2"></a>自作是言：<a id="a-G3"></a>‘我今礼此一切华香自在王如来！<a id="a-G4"></a>’常念不忘，<a id="a-G5"></a>却十四劫生死之罪。</p>
  <p id="aG6">“复次，<a id="a-G7"></a>舍利弗，<a id="a-G8"></a>东方去此喻月世界，<a id="a-G9"></a>度二千一亿佛刹，<a id="a-GA"></a>有世界名曰星王。<a id="a-GB"></a>其国有佛，<a id="a-GC"></a>号曰树王如来、<a id="a-GD"></a>至真、<a id="a-GE"></a>等正觉、<a id="a-GF"></a>明行成、<a id="a-GG"></a>为善逝、<a id="a-GH"></a>世间解、<a id="a-GI"></a>无上士、<a id="a-GJ"></a>道法御、<a id="a-GK"></a>天人师，<a id="a-GL"></a>号曰众祐度人无量。<a id="a-GM"></a>其有得闻树王如来名号者，<a id="a-GN"></a>欢喜信乐，<a id="a-GO"></a>持讽诵者，<a id="a-GP"></a>斯辈皆当得诸法乐，<a id="a-GQ"></a>坏诸魔兵，<a id="a-GR"></a>裂破罗网。<a id="a-GS"></a>若闻此经，<a id="a-GT"></a>轻慢诽谤，<a id="a-GU"></a>用相调戏，<a id="a-GV"></a>满六万岁于僧迦泥犁受其罪报。<a id="a-GW"></a>若有言‘我不信此经’，<a id="a-GX"></a>于七万岁常在饿鬼，<a id="a-GY"></a>不闻饮食水谷之名。</p>
  <p id="aGZ">“复次，<a id="a-Ga"></a>舍利弗，<a id="a-Gb"></a>东方去此星王世界，<a id="a-Gc"></a>度五十五佛刹有世界(其名元无)。<a id="a-Gd"></a>其国有佛，<a id="a-Ge"></a>号曰勇猛执持牢杖弃舍斗战如来、<a id="a-Gf"></a>至真、<a id="a-Gg"></a>等正觉、<a id="a-Gh"></a>明行成、<a id="a-Gi"></a>为善逝、<a id="a-Gj"></a>世间解、<a id="a-Gk"></a>无上士、<a id="a-Gl"></a>道法御、<a id="a-Gm"></a>天人师，<a id="a-Gn"></a>号曰众祐度人无量。<a id="a-Go"></a>其有得闻勇猛执持牢杖弃舍斗战如来名者，<a id="a-Gp"></a>欢喜信乐，<a id="a-Gq"></a>持讽诵者，<a id="a-Gr"></a>乃至梦中，<a id="a-Gs"></a>此等众生譬如金刚伏众魔兵，<a id="a-Gt"></a>以诸智慧消伏诸欲。<a id="a-Gu"></a>其有得闻此佛名号一心信者，<a id="a-Gv"></a>审谛自知：<a id="a-Gw"></a>‘我等前世以为曾见此佛世尊，<a id="a-Gx"></a>游于菩萨径路之时而不疑也！<a id="a-Gy"></a>我等当发弘誓之愿，<a id="a-Gz"></a>莫从大乘而得退转。<a id="a-H0"></a>’但当自庆欢喜踊躍进大法路，<a id="a-H1"></a>得闻如来种姓名号。<a id="a-H2"></a>诸佛普利益于一切，<a id="a-H3"></a>不舍一人而取灭度。<a id="a-H4"></a>诸佛大慈，<a id="a-H5"></a>普愍众生，<a id="a-H6"></a>雨于法雨。<a id="a-H7"></a>其有得持此如来名者，<a id="a-H8"></a>欢喜信乐所得功德，<a id="a-H9"></a>我当为汝引少譬喻。<a id="a-HA"></a>如恒河边沙诸佛国土满中七宝持用布施，<a id="a-HB"></a>所得功德，<a id="a-HC"></a>宁多不乎？<a id="a-HD"></a>”</p>
  <p id="aHE">舍利弗言：<a id="a-HF"></a>“甚多！<a id="a-HG"></a>甚多！<a id="a-HH"></a>不可思议！<a id="a-HI"></a>”</p>
  <p id="aHJ">佛言：<a id="a-HK"></a>“分大海水一滴为一分，<a id="a-HL"></a>布施功德犹若一滴，<a id="a-HM"></a>持佛名者所得功德，<a id="a-HN"></a>如大海水不可为喻。<a id="a-HO"></a>少功德人不能堪任听斯经典！<a id="a-HP"></a>若使有人久植德本，<a id="a-HQ"></a>得闻斯法，<a id="a-HR"></a>信而不疑。<a id="a-HS"></a>若使地狱、<a id="a-HT"></a>畜生、<a id="a-HU"></a>饿鬼及长寿天闻此经者，<a id="a-HV"></a>尚得大福，<a id="a-HW"></a>况复有人已种德本闻斯经法所得功德，<a id="a-HX"></a>宁可喻乎！</p>
  <p id="aHY">“复次，<a id="a-HZ"></a>舍利弗，<a id="a-Ha"></a>东方去此佛土，<a id="a-Hb"></a>度二十佛刹，<a id="a-Hc"></a>有世界名曰丰饶。<a id="a-Hd"></a>其国有佛，<a id="a-He"></a>号内丰珠光如来、<a id="a-Hf"></a>至真、<a id="a-Hg"></a>等正觉、<a id="a-Hh"></a>明行成、<a id="a-Hi"></a>为善逝、<a id="a-Hj"></a>世间解、<a id="a-Hk"></a>无上士、<a id="a-Hl"></a>道法御、<a id="a-Hm"></a>天人师，<a id="a-Hn"></a>号曰众祐度人无量。<a id="a-Ho"></a>其有得闻内丰珠光如来名者，<a id="a-Hp"></a>一心信乐，<a id="a-Hq"></a>持讽诵念，<a id="a-Hr"></a>斯等皆当获大功德，<a id="a-Hs"></a>终不畏堕三塗之难，<a id="a-Ht"></a>所发弘誓如意得满大乘之愿。<a id="a-Hu"></a>若今现在、<a id="a-Hv"></a>般泥洹后，<a id="a-Hw"></a>其有得闻内丰珠光如来名者，<a id="a-Hx"></a>信乐诵念，<a id="a-Hy"></a>斯等皆当得大乘法乐而以自娱，<a id="a-Hz"></a>及受天上人中快乐，<a id="a-I0"></a>常当得生清净佛土，<a id="a-I1"></a>于诸佛国具满众愿，<a id="a-I2"></a>从意所欲于三乘法而得灭度。<a id="a-I3"></a>于其中间从此佛所，<a id="a-I4"></a>获功德聚甚大弘广。<a id="a-I5"></a>恒沙劫中所作众罪，<a id="a-I6"></a>悉当弃舍不受，<a id="a-I7"></a>唯除逆罪起瞋恚意向诸快士。<a id="a-I8"></a>此等之类于久长世，<a id="a-I9"></a>地狱之中受斯罪毕，<a id="a-IA"></a>因得闻此佛名功德所发弘誓愿，<a id="a-IB"></a>其后如愿于三乘中而取灭度。<a id="a-IC"></a>当知，<a id="a-ID"></a>舍利弗，<a id="a-IE"></a>众恶之行慎莫造作！<a id="a-IF"></a>如我于此经中上章所说，<a id="a-IG"></a>不可起恚向于焦柱，<a id="a-IH"></a>何况怀恶向于众生已立信心向成道者？<a id="a-II"></a>况起瞋恚怀于诽谤，<a id="a-IJ"></a>向诸如来无量慧等？<a id="a-IK"></a>如此之人于无数劫在地狱中，<a id="a-IL"></a>具受无量苦恼之罪，<a id="a-IM"></a>尔乃得出。<a id="a-IN"></a>我为斯等求于大乘信解者故，<a id="a-IO"></a>而说斯法。<a id="a-IP"></a>其有毁坏大乘法者，<a id="a-IQ"></a>实当具受无量大苦。<a id="a-IR"></a>信乐之者，<a id="a-IS"></a>自果当立不退转地，<a id="a-IT"></a>必成正觉。</p>
  <p id="aIU">“复次，<a id="a-IV"></a>舍利弗，<a id="a-IW"></a>东方去此丰饶世界，<a id="a-IX"></a>度八十佛刹，<a id="a-IY"></a>有世界名最香熏。<a id="a-IZ"></a>其国有佛，<a id="a-Ia"></a>号无量香光明如来、<a id="a-Ib"></a>至真、<a id="a-Ic"></a>等正觉、<a id="a-Id"></a>明行成、<a id="a-Ie"></a>为善逝、<a id="a-If"></a>世间解、<a id="a-Ig"></a>无上士、<a id="a-Ih"></a>道法御、<a id="a-Ii"></a>天人师，<a id="a-Ij"></a>号曰众祐度人无量。<a id="a-Ik"></a>其有得闻无量香光明如来名者，<a id="a-Il"></a>持讽诵念，<a id="a-Im"></a>一心信乐，<a id="a-In"></a>最后念之，<a id="a-Io"></a>斯等皆当得不退转地成最正觉，<a id="a-Ip"></a>成正觉已诸毛孔中出众妙香，<a id="a-Iq"></a>遍至十方犹若云起。<a id="a-Ir"></a>非是下劣少智之士学浅法者而解斯经！<a id="a-Is"></a>吾亦道眼观睹斯等诸众生类，<a id="a-It"></a>其有信乐斯经法者，<a id="a-Iu"></a>过去世间无数劫中，<a id="a-Iv"></a>于诸佛所集诸慧法造众德本，<a id="a-Iw"></a>今乃得闻此尊妙法，<a id="a-Ix"></a>最后末世闻斯典教信而奉持，<a id="a-Iy"></a>未曾生意而怀诽谤，<a id="a-Iz"></a>初未曾有不解法时，<a id="a-J0"></a>却四十劫生死之罪。<a id="a-J1"></a>其人功德如月欲满，<a id="a-J2"></a>为于世间而作快士，<a id="a-J3"></a>应当得受一切恭敬，<a id="a-J4"></a>而为众生作良福田。</p>
  <p id="aJ5">“复次，<a id="a-J6"></a>舍利弗，<a id="a-J7"></a>东方去此香熏世界，<a id="a-J8"></a>度五十佛刹，<a id="a-J9"></a>有世界名龙珠观。<a id="a-JA"></a>其国有佛，<a id="a-JB"></a>号师子响如来、<a id="a-JC"></a>至真、<a id="a-JD"></a>等正觉、<a id="a-JE"></a>明行成、<a id="a-JF"></a>为善逝、<a id="a-JG"></a>世间解、<a id="a-JH"></a>无上士、<a id="a-JI"></a>道法御、<a id="a-JJ"></a>天人师，<a id="a-JK"></a>号曰众祐度人无量。<a id="a-JL"></a>其有得闻师子响如来名者，<a id="a-JM"></a>持讽诵读，<a id="a-JN"></a>一心信乐，<a id="a-JO"></a>念于戒行，<a id="a-JP"></a>斯等皆当立不退转，<a id="a-JQ"></a>成最正觉作众德轮，<a id="a-JR"></a>入白净法于中旋转过出于世，<a id="a-JS"></a>却二十劫生死之罪。<a id="a-JT"></a>若族姓子、<a id="a-JU"></a>族姓女，<a id="a-JV"></a>若人非人，<a id="a-JW"></a>其有得闻斯佛名者，<a id="a-JX"></a>于诸厄难疾得解脱，<a id="a-JY"></a>在于世间犹若尊塔。</p>
  <p id="aJZ">“复次，<a id="a-Ja"></a>舍利弗，<a id="a-Jb"></a>东方去此龙珠观世界，<a id="a-Jc"></a>度三十佛刹，<a id="a-Jd"></a>有世界名曰修行。<a id="a-Je"></a>其国有佛，<a id="a-Jf"></a>号大强精进勇力如来、<a id="a-Jg"></a>至真、<a id="a-Jh"></a>等正觉、<a id="a-Ji"></a>明行成、<a id="a-Jj"></a>为善逝、<a id="a-Jk"></a>世间解、<a id="a-Jl"></a>无上士、<a id="a-Jm"></a>道法御、<a id="a-Jn"></a>天人师，<a id="a-Jo"></a>号曰众祐度人无量。<a id="a-Jp"></a>其有得闻大强精进勇力如来名者，<a id="a-Jq"></a>尽心信乐，<a id="a-Jr"></a>持讽诵念，<a id="a-Js"></a>右膝著地，<a id="a-Jt"></a>叉手作礼，<a id="a-Ju"></a>自作是言：<a id="a-Jv"></a>‘我今礼大强精进勇力如来、<a id="a-Jw"></a>至真、<a id="a-Jx"></a>等正觉！<a id="a-Jy"></a>’斯其人等游生死中多所饶益，<a id="a-Jz"></a>得大战力退却众魔伏诸外道，<a id="a-K0"></a>却二十五劫生死之罪。</p>
  <p id="aK1">“复次，<a id="a-K2"></a>舍利弗，<a id="a-K3"></a>东方去此修行世界，<a id="a-K4"></a>度四十佛刹，<a id="a-K5"></a>有世界名曰坚住。<a id="a-K6"></a>其国有佛，<a id="a-K7"></a>号过出坚住如来、<a id="a-K8"></a>至真、<a id="a-K9"></a>等正觉、<a id="a-KA"></a>明行成、<a id="a-KB"></a>为善逝、<a id="a-KC"></a>世间解、<a id="a-KD"></a>无上士、<a id="a-KE"></a>道法御、<a id="a-KF"></a>天人师，<a id="a-KG"></a>号曰众祐度人无量。<a id="a-KH"></a>其有得闻过出坚住如来名者，<a id="a-KI"></a>净心信乐，<a id="a-KJ"></a>持讽诵念，<a id="a-KK"></a>此等皆当坚住大乘，<a id="a-KL"></a>于诸尊法得坚固财，<a id="a-KM"></a>加得大福，<a id="a-KN"></a>昼夜日日增益功德。</p>
  <p id="aKO">“复次，<a id="a-KP"></a>舍利弗，<a id="a-KQ"></a>东方去此坚住世界，<a id="a-KR"></a>度三十六佛刹，<a id="a-KS"></a>有世界名曰光明。<a id="a-KT"></a>其国有佛，<a id="a-KU"></a>号鼓音王如来、<a id="a-KV"></a>至真、<a id="a-KW"></a>等正觉、<a id="a-KX"></a>明行成、<a id="a-KY"></a>为善逝、<a id="a-KZ"></a>世间解、<a id="a-Ka"></a>无上士、<a id="a-Kb"></a>道法御、<a id="a-Kc"></a>天人师，<a id="a-Kd"></a>号曰众祐度人无量。<a id="a-Ke"></a>其有得闻鼓音王如来名者，<a id="a-Kf"></a>尽心信乐，<a id="a-Kg"></a>持讽诵念，<a id="a-Kh"></a>长跪叉手，<a id="a-Ki"></a>自作是言：<a id="a-Kj"></a>‘我今礼鼓音王如来、<a id="a-Kk"></a>至真、<a id="a-Kl"></a>等正觉！<a id="a-Km"></a>’所得功德。<a id="a-Kn"></a>三千大千一切世界满中珍宝持用布施，<a id="a-Ko"></a>得其功德，<a id="a-Kp"></a>宁为多不？<a id="a-Kq"></a>”</p>
  <p id="aKr">舍利弗言：<a id="a-Ks"></a>“甚多！<a id="a-Kt"></a>甚多！<a id="a-Ku"></a>天中天。<a id="a-Kv"></a>”</p>
  <p id="aKw">佛言：<a id="a-Kx"></a>“不如有人持此佛名，<a id="a-Ky"></a>功德甚多，<a id="a-Kz"></a>过出施上百千万倍！</p>
  <p id="aL0">“复次，<a id="a-L1"></a>舍利弗，<a id="a-L2"></a>东方去此光明世界，<a id="a-L3"></a>度百五十佛刹，<a id="a-L4"></a>有世界名众德室。<a id="a-L5"></a>其国有佛，<a id="a-L6"></a>号曰月英如来、<a id="a-L7"></a>至真、<a id="a-L8"></a>等正觉、<a id="a-L9"></a>明行成、<a id="a-LA"></a>为善逝、<a id="a-LB"></a>世间解、<a id="a-LC"></a>无上士、<a id="a-LD"></a>道法御、<a id="a-LE"></a>天人师，<a id="a-LF"></a>号曰众祐度人无量。<a id="a-LG"></a>其有得闻月英如来名者，<a id="a-LH"></a>尽心信乐，<a id="a-LI"></a>若天、<a id="a-LJ"></a>若人、<a id="a-LK"></a>龙及非人，<a id="a-LL"></a>闻此佛名持讽诵念，<a id="a-LM"></a>斯等皆当得入清净，<a id="a-LN"></a>犹若莲华不著尘水，<a id="a-LO"></a>于众恶中悉无所犯。<a id="a-LP"></a>若有女人得闻月英如来名者，<a id="a-LQ"></a>净心信乐无有谀谄，<a id="a-LR"></a>从是以后更止不受女人之身。<a id="a-LS"></a>若有不信，<a id="a-LT"></a>轻慢谤毁，<a id="a-LU"></a>当二十劫在于阿鼻大泥犁中具受众苦。<a id="a-LV"></a>若使有人尽心信乐怀大恭敬，<a id="a-LW"></a>却二十一劫生死之罪。</p>
  <p id="aLX">“复次，<a id="a-LY"></a>舍利弗，<a id="a-LZ"></a>东方去此众德世界，<a id="a-La"></a>度十万亿佛刹，<a id="a-Lb"></a>有世界名住栴檀地。<a id="a-Lc"></a>其国有佛，<a id="a-Ld"></a>号超出众华如来、<a id="a-Le"></a>至真、<a id="a-Lf"></a>等正觉、<a id="a-Lg"></a>明行成、<a id="a-Lh"></a>为善逝、<a id="a-Li"></a>世间解、<a id="a-Lj"></a>无上士、<a id="a-Lk"></a>道法御、<a id="a-Ll"></a>天人师，<a id="a-Lm"></a>号曰众祐度人无量。<a id="a-Ln"></a>”</p>
  <p id="aLo">佛告舍利弗：<a id="a-Lp"></a>“其佛本行菩萨道时，<a id="a-Lq"></a>自作是言：<a id="a-Lr"></a>‘我成正觉兴出世时，<a id="a-Ls"></a>其刹土中无有八难。<a id="a-Lt"></a>’用是誓愿自净佛国。<a id="a-Lu"></a>若有得闻超出众华如来名者，<a id="a-Lv"></a>尽心信乐，<a id="a-Lw"></a>持讽诵念，<a id="a-Lx"></a>斯等大士于诸世间，<a id="a-Ly"></a>多所利益如大药王。</p>
  <p id="aLz">“复次，<a id="a-M0"></a>舍利弗，<a id="a-M1"></a>东方去此栴檀世界，<a id="a-M2"></a>度二十亿佛刹，<a id="a-M3"></a>有世界名曰善住。<a id="a-M4"></a>其国有佛，<a id="a-M5"></a>号世灯明如来、<a id="a-M6"></a>至真、<a id="a-M7"></a>等正觉、<a id="a-M8"></a>明行成、<a id="a-M9"></a>为善逝、<a id="a-MA"></a>世间解、<a id="a-MB"></a>无上士、<a id="a-MC"></a>道法御、<a id="a-MD"></a>天人师，<a id="a-ME"></a>号曰众祐度人无量。<a id="a-MF"></a>其有得闻世灯明如来名者，<a id="a-MG"></a>尽心信乐，<a id="a-MH"></a>持讽诵念，<a id="a-MI"></a>斯等皆当脱三塗厄难，<a id="a-MJ"></a>唯除逆罪起瞋恚向诸快士。<a id="a-MK"></a>其有持此如来名者，<a id="a-ML"></a>为得此尊妙法之宝，<a id="a-MM"></a>却二十劫生死之罪。</p>
  <p id="aMN">“复次，<a id="a-MO"></a>舍利弗，<a id="a-MP"></a>东方去此善住世界，<a id="a-MQ"></a>度八十亿佛刹，<a id="a-MR"></a>有世界名曰光明。<a id="a-MS"></a>其国有佛，<a id="a-MT"></a>号休多易宁如来、<a id="a-MU"></a>至真、<a id="a-MV"></a>等正觉、<a id="a-MW"></a>明行成、<a id="a-MX"></a>为善逝、<a id="a-MY"></a>世间解、<a id="a-MZ"></a>无上士、<a id="a-Ma"></a>道法御、<a id="a-Mb"></a>天人师，<a id="a-Mc"></a>号曰众祐度人无量。<a id="a-Md"></a>所以世界名光明者？<a id="a-Me"></a>其国佛土地平如掌，<a id="a-Mf"></a>以众莲华布满世界，<a id="a-Mg"></a>其土如来光明晃晃犹若大火，<a id="a-Mh"></a>昼夜常照其佛国土，<a id="a-Mi"></a>光明巍巍最尊第一，<a id="a-Mj"></a>常于大众转尊法轮。<a id="a-Mk"></a>若使有人三千世界以金布地，<a id="a-Ml"></a>复以妙衣庄饰其地，<a id="a-Mm"></a>悉令弥满三千世界持用布施，<a id="a-Mn"></a>得其功德，<a id="a-Mo"></a>宁为多不？<a id="a-Mp"></a>”</p>
  <p id="aMq">舍利弗言：<a id="a-Mr"></a>“甚多！<a id="a-Ms"></a>甚多！<a id="a-Mt"></a>天中天。<a id="a-Mu"></a>”</p>
  <p id="aMv">佛言：<a id="a-Mw"></a>“不如有人闻休多易宁如来名者，<a id="a-Mx"></a>尽心信乐，<a id="a-My"></a>持讽诵念，<a id="a-Mz"></a>其人得福过出布施功德者上数百千倍！<a id="a-N0"></a>斯等众生自恣发愿如意得之，<a id="a-N1"></a>却六十劫生死之罪，<a id="a-N2"></a>后成无上正真道时，<a id="a-N3"></a>其佛国土严净快乐尊贵无比。</p>
  <p id="aN4">“复次，<a id="a-N5"></a>舍利弗，<a id="a-N6"></a>东方去此光明世界，<a id="a-N7"></a>复有刹土名围绕月。<a id="a-N8"></a>其国有佛，<a id="a-N9"></a>号曰宝轮如来、<a id="a-NA"></a>至真、<a id="a-NB"></a>等正觉、<a id="a-NC"></a>明行成、<a id="a-ND"></a>为善逝、<a id="a-NE"></a>世间解、<a id="a-NF"></a>无上士、<a id="a-NG"></a>道法御、<a id="a-NH"></a>天人师，<a id="a-NI"></a>号曰众祐度人无量，<a id="a-NJ"></a>今现在说法。</p>
  <p id="aNK">“复次，<a id="a-NL"></a>舍利弗，<a id="a-NM"></a>东方去此围绕世界，<a id="a-NN"></a>有刹土名曰为度觉。<a id="a-NO"></a>其国有佛，<a id="a-NP"></a>号常灭度如来、<a id="a-NQ"></a>至真、<a id="a-NR"></a>等正觉、<a id="a-NS"></a>明行成、<a id="a-NT"></a>为善逝、<a id="a-NU"></a>世间解、<a id="a-NV"></a>无上士、<a id="a-NW"></a>道法御、<a id="a-NX"></a>天人师，<a id="a-NY"></a>号曰众祐度人无量，<a id="a-NZ"></a>而今现在转不退转无上法轮。</p>
  <p id="aNa">“复次，<a id="a-Nb"></a>舍利弗，<a id="a-Nc"></a>东方去此度觉世界，<a id="a-Nd"></a>有刹土名须弥胁。<a id="a-Ne"></a>其国有佛，<a id="a-Nf"></a>号曰净觉如来、<a id="a-Ng"></a>至真、<a id="a-Nh"></a>等正觉、<a id="a-Ni"></a>明行成、<a id="a-Nj"></a>为善逝、<a id="a-Nk"></a>世间解、<a id="a-Nl"></a>无上士、<a id="a-Nm"></a>道法御、<a id="a-Nn"></a>天人师，<a id="a-No"></a>号曰众祐度人无量，<a id="a-Np"></a>而今现在广说经法。</p>
  <p id="aNq">“复次，<a id="a-Nr"></a>舍利弗，<a id="a-Ns"></a>东方去此过须弥胁世界，<a id="a-Nt"></a>有刹土名曰名称。<a id="a-Nu"></a>其国有佛，<a id="a-Nv"></a>号无量宝华光明如来、<a id="a-Nw"></a>至真、<a id="a-Nx"></a>等正觉、<a id="a-Ny"></a>明行成、<a id="a-Nz"></a>为善逝、<a id="a-O0"></a>世间解、<a id="a-O1"></a>无上士、<a id="a-O2"></a>道法御、<a id="a-O3"></a>天人师，<a id="a-O4"></a>号曰众祐度人无量，<a id="a-O5"></a>今现在广说妙法。</p>
  <p id="aO6">“复次，<a id="a-O7"></a>舍利弗，<a id="a-O8"></a>东方过此名称世界有刹土，<a id="a-O9"></a>名曰妙软。<a id="a-OA"></a>其国有佛，<a id="a-OB"></a>号须弥步如来、<a id="a-OC"></a>至真、<a id="a-OD"></a>等正觉、<a id="a-OE"></a>明行成、<a id="a-OF"></a>为善逝、<a id="a-OG"></a>世间解、<a id="a-OH"></a>无上士、<a id="a-OI"></a>道法御、<a id="a-OJ"></a>天人师，<a id="a-OK"></a>号曰众祐度人无量，<a id="a-OL"></a>今现在于大众中广说经法。</p>
  <p id="aOM">“复次，<a id="a-ON"></a>舍利弗，<a id="a-OO"></a>东方过此妙软世界，<a id="a-OP"></a>有刹土名曰丰养。<a id="a-OQ"></a>其国有佛，<a id="a-OR"></a>号宝莲华如来、<a id="a-OS"></a>至真、<a id="a-OT"></a>等正觉、<a id="a-OU"></a>明行成、<a id="a-OV"></a>为善逝、<a id="a-OW"></a>世间解、<a id="a-OX"></a>无上士、<a id="a-OY"></a>道法御、<a id="a-OZ"></a>天人师，<a id="a-Oa"></a>号曰众祐度人无量，<a id="a-Ob"></a>现在大众广说经法。</p>
  <p id="aOc">“复次，<a id="a-Od"></a>舍利弗，<a id="a-Oe"></a>东方过此丰养世界，<a id="a-Of"></a>有刹土名莲华涌出。<a id="a-Og"></a>其国有佛，<a id="a-Oh"></a>号一切众宝普集如来、<a id="a-Oi"></a>至真、<a id="a-Oj"></a>等正觉、<a id="a-Ok"></a>明行成、<a id="a-Ol"></a>为善逝、<a id="a-Om"></a>世间解、<a id="a-On"></a>无上士、<a id="a-Oo"></a>道法御、<a id="a-Op"></a>天人师，<a id="a-Oq"></a>号曰众祐度人无量，<a id="a-Or"></a>现在说法。</p>
  <p id="aOs">“复次，<a id="a-Ot"></a>舍利弗，<a id="a-Ou"></a>东方去此莲华涌出世界，<a id="a-Ov"></a>有刹土名曰金光。<a id="a-Ow"></a>其国有佛，<a id="a-Ox"></a>号树王丰长如来、<a id="a-Oy"></a>至真、<a id="a-Oz"></a>等正觉、<a id="a-P0"></a>明行成、<a id="a-P1"></a>为善逝、<a id="a-P2"></a>世间解、<a id="a-P3"></a>无上士、<a id="a-P4"></a>道法御、<a id="a-P5"></a>天人师，<a id="a-P6"></a>号曰众祐度人无量，<a id="a-P7"></a>现在说法。</p>
  <p id="aP8">“复次，<a id="a-P9"></a>舍利弗，<a id="a-PA"></a>东方过此金光世界，<a id="a-PB"></a>有刹土名曰清净。<a id="a-PC"></a>其国有佛，<a id="a-PD"></a>号转不退转法轮众宝普集丰盈如来、<a id="a-PE"></a>至真、<a id="a-PF"></a>等正觉、<a id="a-PG"></a>明行成、<a id="a-PH"></a>为善逝、<a id="a-PI"></a>世间解、<a id="a-PJ"></a>无上士、<a id="a-PK"></a>道法御、<a id="a-PL"></a>天人师，<a id="a-PM"></a>号曰众祐度人无量，<a id="a-PN"></a>与诸菩萨无央数众前后围绕，<a id="a-PO"></a>转不退转无上法轮。</p>
  <p id="aPP">“复次，<a id="a-PQ"></a>舍利弗，<a id="a-PR"></a>东方过此清净世界，<a id="a-PS"></a>有世界名曰净住。<a id="a-PT"></a>其国有佛，<a id="a-PU"></a>号围绕特尊得净如来、<a id="a-PV"></a>至真、<a id="a-PW"></a>等正觉、<a id="a-PX"></a>明行成、<a id="a-PY"></a>为善逝、<a id="a-PZ"></a>世间解、<a id="a-Pa"></a>无上士、<a id="a-Pb"></a>道法御、<a id="a-Pc"></a>天人师，<a id="a-Pd"></a>号曰众祐度人无量。<a id="a-Pe"></a>斯诸如来、<a id="a-Pf"></a>至真、<a id="a-Pg"></a>等正觉现在东方。<a id="a-Ph"></a>其有宣扬诸如来名，<a id="a-Pi"></a>广分别说令人受持。<a id="a-Pj"></a>复有余者不可计数，<a id="a-Pk"></a>今悉现在说无上法。<a id="a-Pl"></a>其有得闻斯诸佛名，<a id="a-Pm"></a>尽心信乐，<a id="a-Pn"></a>以膝著地，<a id="a-Po"></a>长跪叉手，<a id="a-Pp"></a>普为东方诸佛作礼，<a id="a-Pq"></a>持诸佛名，<a id="a-Pr"></a>三作是言：<a id="a-Ps"></a>‘我今普礼东方一切诸佛世尊！<a id="a-Pt"></a>’其人得福不可限量。</p>
 </body>
</html>