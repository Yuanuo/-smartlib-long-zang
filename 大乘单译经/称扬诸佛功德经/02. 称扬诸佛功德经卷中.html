<!doctype html>
<html id="z3IBTw0Sg" data-ver="1377">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="大乘单译经">
  <meta period="元魏">
 </head>
 <body>
  <h1 id="a1">称扬诸佛功德经卷中</h1>
  <p id="a2"></p>
  <p id="a3">“复次，<a id="a-4"></a>舍利弗，<a id="a-5"></a>南方去此度十万亿佛刹，<a id="a-6"></a>有世界名曰真珠。<a id="a-7"></a>其国有佛，<a id="a-8"></a>号日月灯明如来、<a id="a-9"></a>至真、<a id="a-A"></a>等正觉、<a id="a-B"></a>明行成、<a id="a-C"></a>为善逝、<a id="a-D"></a>世间解、<a id="a-E"></a>无上士、<a id="a-F"></a>道法御、<a id="a-G"></a>天人师，<a id="a-H"></a>号曰众祐度人无量。<a id="a-I"></a>其有得闻日月灯明如来名者，<a id="a-J"></a>持讽诵念，<a id="a-K"></a>欢喜踊跃，<a id="a-L"></a>至心信乐而无有疑：<a id="a-M"></a>‘如来言教实为快善！<a id="a-N"></a>’无数千人净心敬信，<a id="a-O"></a>悲喜情踊为之雨泪。<a id="a-P"></a>此众生辈自当忆知，<a id="a-Q"></a>吾等往昔为曾值见此诸佛已。<a id="a-R"></a>若有女人其有得闻日月灯明如来名者，<a id="a-S"></a>欢喜信乐，<a id="a-T"></a>从是已后所生之处，<a id="a-U"></a>止更不受女人之身。<a id="a-V"></a>十方世界其有得闻斯佛名者，<a id="a-W"></a>皆当得立不退转地必成正觉，<a id="a-X"></a>于诸欲中意常清净，<a id="a-Y"></a>不为欲垢之所缠缚。<a id="a-Z"></a>此佛刹人及与他方诸众生类，<a id="a-a"></a>闻此如来名号者，<a id="a-b"></a>计其功德不可限量，<a id="a-c"></a>不以言辞所可称说能尽其德，<a id="a-d"></a>魔王官属终不堪任毁坏其人无上道心！<a id="a-e"></a>”</p>
  <p id="af">佛语舍利弗：<a id="a-g"></a>“魔王常欲索此经便，<a id="a-h"></a>欲断绝之。<a id="a-i"></a>所以者何？<a id="a-j"></a>为诸欲聚之所缠缚。<a id="a-k"></a>虽尔，<a id="a-l"></a>舍利弗，<a id="a-m"></a>斯之伴党最后世时，<a id="a-n"></a>会当信乐斯尊经法而不谤毁其信乐者。<a id="a-o"></a>斯之正士如优昙华，<a id="a-p"></a>在于世间宜受一切三界供养。<a id="a-q"></a>”</p>
  <p id="ar">舍利弗言：<a id="a-s"></a>“唯天中天，<a id="a-t"></a>最后末世凶愚暴恶，<a id="a-u"></a>几所众生有能信持日月灯明如来名者，<a id="a-v"></a>及诸世尊如来名号欢喜信者？<a id="a-w"></a>”</p>
  <p id="ax">佛言：<a id="a-y"></a>“我今现在谛观察之，<a id="a-z"></a>比丘僧中终不见有。<a id="a-10"></a>被白衣者，<a id="a-11"></a>最后末世亦复如是。<a id="a-12"></a>信乐斯经讽诵之者，<a id="a-13"></a>亦复少有，<a id="a-14"></a>百万之中若一若两！<a id="a-15"></a>”</p>
  <p id="a16">舍利弗言：<a id="a-17"></a>“设有听受信斯经者，<a id="a-18"></a>所得功德为几许？<a id="a-19"></a>”</p>
  <p id="a1A">佛言：<a id="a-1B"></a>“如来于无数劫游于五道，<a id="a-1C"></a>拔济众生三塗之厄，<a id="a-1D"></a>满具一切弘誓之愿兴出于世，<a id="a-1E"></a>广为众生敷陈妙法，<a id="a-1F"></a>实为难值，<a id="a-1G"></a>用说正法故多所利益。<a id="a-1H"></a>一切众生其有闻者欢喜信乐，<a id="a-1I"></a>斯等皆当疾能解了：<a id="a-1J"></a>‘我之智慧却生死罪百劫在后。<a id="a-1K"></a>’其闻此法不信乐者，<a id="a-1L"></a>斯之等辈，<a id="a-1M"></a>我悉见之。<a id="a-1N"></a>”</p>
  <p id="a1O">舍利弗言：<a id="a-1P"></a>“唯天中天，<a id="a-1Q"></a>有几所人谤毁斯经？<a id="a-1R"></a>所得罪报受几时苦？<a id="a-1S"></a>”</p>
  <p id="a1T">佛言：<a id="a-1U"></a>“斯众生辈六十亿岁，<a id="a-1V"></a>于地狱中具受众罪，<a id="a-1W"></a>为以谤毁诸如来等正觉法故。<a id="a-1X"></a>舍利弗，<a id="a-1Y"></a>斯法兴盛几时之间，<a id="a-1Z"></a>在所之处愚痴之人，<a id="a-1a"></a>于中造立地狱之行，<a id="a-1b"></a>用谤诸佛如来之故。<a id="a-1c"></a>是故，<a id="a-1d"></a>舍利弗，<a id="a-1e"></a>夫黠慧者，<a id="a-1f"></a>若族姓子、<a id="a-1g"></a>族姓女，<a id="a-1h"></a>最后末世闻此妙法信不诽谤，<a id="a-1i"></a>宜当自庆欢喜踊跃，<a id="a-1j"></a>作是思惟：<a id="a-1k"></a>‘我等不谤如来之法，<a id="a-1l"></a>身之所受恶行苦报，<a id="a-1m"></a>吾已得脱。<a id="a-1n"></a>’”</p>
  <p id="a1o">佛告舍利弗：<a id="a-1p"></a>“最后世时，<a id="a-1q"></a>大千世界满中七宝持用布施犹尚易得，<a id="a-1r"></a>闻有赞叹斯众功德，<a id="a-1s"></a>实难得值！<a id="a-1t"></a>值此法者，<a id="a-1u"></a>皆为如来之所护持。</p>
  <p id="a1v">“复次，<a id="a-1w"></a>舍利弗，<a id="a-1x"></a>南方去此真珠世界，<a id="a-1y"></a>度万佛刹，<a id="a-1z"></a>有世界名曰戒光。<a id="a-20"></a>其国有佛，<a id="a-21"></a>号曰须弥如来、<a id="a-22"></a>至真、<a id="a-23"></a>等正觉、<a id="a-24"></a>明行成、<a id="a-25"></a>为善逝、<a id="a-26"></a>世间解、<a id="a-27"></a>无上士、<a id="a-28"></a>道法御、<a id="a-29"></a>天人师，<a id="a-2A"></a>号曰众祐度人无量。<a id="a-2B"></a>其有得闻须弥如来名号者，<a id="a-2C"></a>持讽诵念，<a id="a-2D"></a>欢喜信乐，<a id="a-2E"></a>长跪叉手，<a id="a-2F"></a>当为作礼，<a id="a-2G"></a>当得无比功德之报。<a id="a-2H"></a>魔王不能毁坏其人无上道心，<a id="a-2I"></a>犹须弥山坚住不动，<a id="a-2J"></a>功德甚多日日增益不可限量。</p>
  <p id="a2K">“复次，<a id="a-2L"></a>舍利弗，<a id="a-2M"></a>南方去此戒光世界，<a id="a-2N"></a>度万四千佛刹，<a id="a-2O"></a>有世界名曰音响。<a id="a-2P"></a>其国有佛，<a id="a-2Q"></a>号大须弥如来、<a id="a-2R"></a>至真、<a id="a-2S"></a>等正觉、<a id="a-2T"></a>明行成、<a id="a-2U"></a>为善逝、<a id="a-2V"></a>世间解、<a id="a-2W"></a>无上士、<a id="a-2X"></a>道法御、<a id="a-2Y"></a>天人师，<a id="a-2Z"></a>号曰众祐度人无量。<a id="a-2a"></a>其有得闻大须弥如来名，<a id="a-2b"></a>尽心信乐，<a id="a-2c"></a>持讽诵念，<a id="a-2d"></a>若至梦中，<a id="a-2e"></a>斯等之人终不更起恚乱之意向诸快士，<a id="a-2f"></a>得不退转当成正觉。<a id="a-2g"></a>斯诸正士当解妙慧，<a id="a-2h"></a>了一切法犹若如梦，<a id="a-2i"></a>却八十劫生死之罪。</p>
  <p id="a2j">“复次，<a id="a-2k"></a>舍利弗，<a id="a-2l"></a>南方去此音响世界，<a id="a-2m"></a>度五千佛刹，<a id="a-2n"></a>有世界名紫磨金。<a id="a-2o"></a>其国有佛，<a id="a-2p"></a>号阿提弥留(晋音超出须弥)如来、<a id="a-2q"></a>至真、<a id="a-2r"></a>等正觉、<a id="a-2s"></a>明行成、<a id="a-2t"></a>为善逝、<a id="a-2u"></a>世间解、<a id="a-2v"></a>无上士、<a id="a-2w"></a>道法御、<a id="a-2x"></a>天人师，<a id="a-2y"></a>号曰众祐度人无量。<a id="a-2z"></a>其有得闻阿提弥留如来名者，<a id="a-30"></a>尽心信乐，<a id="a-31"></a>持讽诵念，<a id="a-32"></a>所得功德。<a id="a-33"></a>设使有人持阎浮檀金，<a id="a-34"></a>布于三千大千世界，<a id="a-35"></a>悉令弥满持用布施，<a id="a-36"></a>其人得福，<a id="a-37"></a>宁为多不？<a id="a-38"></a>”</p>
  <p id="a39">舍利弗言：<a id="a-3A"></a>“甚多！<a id="a-3B"></a>天中天。<a id="a-3C"></a>”</p>
  <p id="a3D">佛言：<a id="a-3E"></a>“不如有人持讽诵念阿提弥留如来名者，<a id="a-3F"></a>净心信乐所得功德，<a id="a-3G"></a>过出施上百倍有余，<a id="a-3H"></a>无以为比！<a id="a-3I"></a>若有常念此如来名，<a id="a-3J"></a>却生死之罪十劫在后。</p>
  <p id="a3K">“复次，<a id="a-3L"></a>舍利弗，<a id="a-3M"></a>南方去此紫磨金世界，<a id="a-3N"></a>度二万佛刹，<a id="a-3O"></a>有世界名色像光。<a id="a-3P"></a>其国有佛，<a id="a-3Q"></a>号喻如须弥如来、<a id="a-3R"></a>至真、<a id="a-3S"></a>等正觉、<a id="a-3T"></a>明行成、<a id="a-3U"></a>为善逝、<a id="a-3V"></a>世间解、<a id="a-3W"></a>无上士、<a id="a-3X"></a>道法御、<a id="a-3Y"></a>天人师，<a id="a-3Z"></a>号曰众祐度人无量。<a id="a-3a"></a>其有得闻喻如须弥如来名者，<a id="a-3b"></a>净心信乐，<a id="a-3c"></a>持讽诵念，<a id="a-3d"></a>以膝著地，<a id="a-3e"></a>长跪叉手而为作礼，<a id="a-3f"></a>如斯人等当得智慧犹若大海，<a id="a-3g"></a>悉能奉持诸佛之法，<a id="a-3h"></a>疾得成就正觉之道。</p>
  <p id="a3i">“复次，<a id="a-3j"></a>舍利弗，<a id="a-3k"></a>南方去此色像光世界，<a id="a-3l"></a>度万八千佛刹，<a id="a-3m"></a>有世界名过珠光。<a id="a-3n"></a>其国有佛，<a id="a-3o"></a>号曰香像如来、<a id="a-3p"></a>至真、<a id="a-3q"></a>等正觉、<a id="a-3r"></a>明行成、<a id="a-3s"></a>为善逝、<a id="a-3t"></a>世间解、<a id="a-3u"></a>无上士、<a id="a-3v"></a>道法御、<a id="a-3w"></a>天人师，<a id="a-3x"></a>号曰众祐度人无量。<a id="a-3y"></a>其有得闻香像如来名号者，<a id="a-3z"></a>弹指之顷恭敬净意，<a id="a-40"></a>念斯如来所得功德。<a id="a-41"></a>假令有人持阎浮檀金，<a id="a-42"></a>布三千大千世界，<a id="a-43"></a>悉令弥满持用布施，<a id="a-44"></a>其人得福，<a id="a-45"></a>宁为多不？<a id="a-46"></a>”</p>
  <p id="a47">舍利弗言：<a id="a-48"></a>“甚多！<a id="a-49"></a>甚多！<a id="a-4A"></a>天中天。<a id="a-4B"></a>”</p>
  <p id="a4C">佛言：<a id="a-4D"></a>“不如有人口中讽诵香像如来名号者，<a id="a-4E"></a>如弹指顷功德殊特，<a id="a-4F"></a>过出施上百倍有余！<a id="a-4G"></a>所以者何？<a id="a-4H"></a>一返唱声称斯佛名获大盈利，<a id="a-4I"></a>何况目睹如来色像作礼恭敬，<a id="a-4J"></a>及泥曰后入于庙寺，<a id="a-4K"></a>瞻觐形像，<a id="a-4L"></a>礼拜虔恭所得功德，<a id="a-4M"></a>宁可称乎？</p>
  <p id="a4N">“复次，<a id="a-4O"></a>舍利弗，<a id="a-4P"></a>南方去此珠光世界，<a id="a-4Q"></a>度无数千佛刹，<a id="a-4R"></a>有世界名曰得勇力。<a id="a-4S"></a>其国有佛，<a id="a-4T"></a>号三曼陀揵提(此言围绕香熏)如来、<a id="a-4U"></a>至真、<a id="a-4V"></a>等正觉、<a id="a-4W"></a>明行成、<a id="a-4X"></a>为善逝、<a id="a-4Y"></a>世间解、<a id="a-4Z"></a>无上士、<a id="a-4a"></a>道法御、<a id="a-4b"></a>天人师，<a id="a-4c"></a>号曰众祐度人无量。<a id="a-4d"></a>舍利弗，<a id="a-4e"></a>其佛如来本求大乘，<a id="a-4f"></a>为菩萨时作是誓愿：<a id="a-4g"></a>‘我先世供养诸佛，<a id="a-4h"></a>及复供养弥嘉揵尼如来正觉，<a id="a-4i"></a>烧名好香丸如芥子，<a id="a-4j"></a>自誓愿言：<a id="a-4k"></a>愿我今日持此功德，<a id="a-4l"></a>成作佛时，<a id="a-4m"></a>身诸毛孔悉出妙香，<a id="a-4n"></a>熏遍十方恒沙世界犹若云起，<a id="a-4o"></a>皆悉令弥满他方佛国无量世界。<a id="a-4p"></a>一切众生得具戒香。<a id="a-4q"></a>闻我名者，<a id="a-4r"></a>斯等一切成作佛时，<a id="a-4s"></a>我诸毛孔亦出斯香遍无量国。<a id="a-4t"></a>’三曼陀揵提如来，<a id="a-4u"></a>亦自满具一切诸愿。<a id="a-4v"></a>若使有人赞叹广说如来名德，<a id="a-4w"></a>若族姓子、<a id="a-4x"></a>族姓女，<a id="a-4y"></a>七日之中饥不获食，<a id="a-4z"></a>故当往听叹说如来功德之法。<a id="a-50"></a>所以者何？<a id="a-51"></a>闻斯佛名所得功德不可限量。<a id="a-52"></a>”</p>
  <p id="a53">舍利弗言：<a id="a-54"></a>“如是，<a id="a-55"></a>世尊，<a id="a-56"></a>其有得闻三曼陀揵提如来名，<a id="a-57"></a>所得功德不可称量甚多乃尔。<a id="a-58"></a>最后世时，<a id="a-59"></a>若族姓子、<a id="a-5A"></a>族姓女，<a id="a-5B"></a>闻斯功德欢喜踊跃，<a id="a-5C"></a>及复得闻诸佛名号功德法者，<a id="a-5D"></a>魔王不能毁坏其人无上道心。<a id="a-5E"></a>所以者何？<a id="a-5F"></a>诸佛世尊皆共拥护此等众生，<a id="a-5G"></a>是故魔王不能得坏其人道心。<a id="a-5H"></a>”</p>
  <p id="a5I">佛言：<a id="a-5J"></a>“设我赞叹斯佛功德，<a id="a-5K"></a>众生闻者或能惑乱。<a id="a-5L"></a>所以尔者？<a id="a-5M"></a>此等之类福德浅薄，<a id="a-5N"></a>无黠所致不能信持。<a id="a-5O"></a>若有信者，<a id="a-5P"></a>舍利弗，<a id="a-5Q"></a>皆当欢喜踊跃自庆，<a id="a-5R"></a>此等必当成最正觉。<a id="a-5S"></a>而于此中所得功德，<a id="a-5T"></a>我当为汝引少譬喻。<a id="a-5U"></a>诸佛大慈，<a id="a-5V"></a>皆欲使人入其法中。<a id="a-5W"></a>十方世界满中七宝持用布施，<a id="a-5X"></a>所得功德，<a id="a-5Y"></a>宁为多不？<a id="a-5Z"></a>”</p>
  <p id="a5a">舍利弗言：<a id="a-5b"></a>“甚多！<a id="a-5c"></a>甚多！<a id="a-5d"></a>天中天。<a id="a-5e"></a>”</p>
  <p id="a5f">佛言：<a id="a-5g"></a>“不如有人得闻三曼陀揵提如来名者，<a id="a-5h"></a>得福甚多，<a id="a-5i"></a>过出施上百倍有余！<a id="a-5j"></a>加复作礼五体投地，<a id="a-5k"></a>得其福德不可思议，<a id="a-5l"></a>却生死罪百劫在后。</p>
  <p id="a5m">“复次，<a id="a-5n"></a>舍利弗，<a id="a-5o"></a>南方去此得勇力界，<a id="a-5p"></a>度十亿佛刹，<a id="a-5q"></a>有世界名曰云厚无垢光。<a id="a-5r"></a>其国有佛，<a id="a-5s"></a>号曰净光如来、<a id="a-5t"></a>至真、<a id="a-5u"></a>等正觉、<a id="a-5v"></a>明行成、<a id="a-5w"></a>为善逝、<a id="a-5x"></a>世间解、<a id="a-5y"></a>无上士、<a id="a-5z"></a>道法御、<a id="a-60"></a>天人师，<a id="a-61"></a>号曰众祐度人无量。<a id="a-62"></a>其有得闻净光如来名号者，<a id="a-63"></a>欢喜信乐，<a id="a-64"></a>持讽诵念，<a id="a-65"></a>弹指之顷发大慈心，<a id="a-66"></a>其人至心慕乐斯佛已，<a id="a-67"></a>自作是言：<a id="a-68"></a>‘今我得闻斯佛名号，<a id="a-69"></a>弹指之顷发大慈心。<a id="a-6A"></a>持此功德，<a id="a-6B"></a>愿使十方一切众生得解如来微妙之慧。<a id="a-6C"></a>’当知，<a id="a-6D"></a>舍利弗，<a id="a-6E"></a>斯等众生发弘誓愿，<a id="a-6F"></a>于中所得功德之福，<a id="a-6G"></a>如恒边沙诸佛国土满中七宝持用布施，<a id="a-6H"></a>其所得福，<a id="a-6I"></a>宁为多不？<a id="a-6J"></a>”</p>
  <p id="a6K">舍利弗言：<a id="a-6L"></a>“甚多！<a id="a-6M"></a>甚多！<a id="a-6N"></a>世尊，<a id="a-6O"></a>不可称量。<a id="a-6P"></a>”</p>
  <p id="a6Q">佛言：<a id="a-6R"></a>“不如有人诵持净光如来名者，<a id="a-6S"></a>欢喜踊跃，<a id="a-6T"></a>弹指之顷发大慈心，<a id="a-6U"></a>兴弘誓愿所得功德，<a id="a-6V"></a>比于布施过上百倍。<a id="a-6W"></a>诸正士等欲布施时当作法施，<a id="a-6X"></a>斯之功德疾得成就正觉之道，<a id="a-6Y"></a>却八十劫生死之罪。</p>
  <p id="a6Z">“复次，<a id="a-6a"></a>舍利弗，<a id="a-6b"></a>南方去此云厚无垢光界，<a id="a-6c"></a>度万佛刹，<a id="a-6d"></a>世界名曰法界。<a id="a-6e"></a>其国有佛，<a id="a-6f"></a>号曰法最如来、<a id="a-6g"></a>至真、<a id="a-6h"></a>等正觉、<a id="a-6i"></a>明行成、<a id="a-6j"></a>为善逝、<a id="a-6k"></a>世间解、<a id="a-6l"></a>无上士、<a id="a-6m"></a>道法御、<a id="a-6n"></a>天人师，<a id="a-6o"></a>号曰众祐度人无量。<a id="a-6p"></a>其有得闻法最如来名号者，<a id="a-6q"></a>欢喜信乐，<a id="a-6r"></a>持讽诵念，<a id="a-6s"></a>长跪叉手，<a id="a-6t"></a>头面作礼，<a id="a-6u"></a>斯等皆当而能护持诸佛之法，<a id="a-6v"></a>于佛法中所得大利，<a id="a-6w"></a>目见如是。<a id="a-6x"></a>以是之故，<a id="a-6y"></a>皆当信乐持斯佛名，<a id="a-6z"></a>加广宣传阐扬佛德发尊觉意，<a id="a-70"></a>不当起心作轻慢行。<a id="a-71"></a>向于如来敬信之者，<a id="a-72"></a>悉能灭除三塗之苦，<a id="a-73"></a>皆由斯德。<a id="a-74"></a>诸佛世尊无数劫中，<a id="a-75"></a>聚众德本，<a id="a-76"></a>具如来行，<a id="a-77"></a>实为谦苦久远难量，<a id="a-78"></a>乃得成就如来法身畅达正觉。<a id="a-79"></a>一切之智实为甚难，<a id="a-7A"></a>以是之故不当生慢，<a id="a-7B"></a>皆当兴立敬信之心向于如来。<a id="a-7C"></a>一切世界设满中水，<a id="a-7D"></a>水上有板而板有孔，<a id="a-7E"></a>有一盲龟，<a id="a-7F"></a>于百岁中乃一举头欲值于孔，<a id="a-7G"></a>斯亦甚难！<a id="a-7H"></a>求索人身甚难！<a id="a-7I"></a>甚难于此，<a id="a-7J"></a>欲得除去八难之患！<a id="a-7K"></a>若有得闻斯经法者，<a id="a-7L"></a>众难恶道皆悉永绝。<a id="a-7M"></a>以是之故，<a id="a-7N"></a>当发大愿求解最尊无比之法。<a id="a-7O"></a>若一发意于如来者喜心信乐，<a id="a-7P"></a>斯等疾近正觉之道，<a id="a-7Q"></a>却二十劫生死之罪。</p>
  <p id="a7R">“复次，<a id="a-7S"></a>舍利弗，<a id="a-7T"></a>南方去此法界，<a id="a-7U"></a>度五万五千佛刹，<a id="a-7V"></a>有世界名曰星自在王。<a id="a-7W"></a>其国有佛，<a id="a-7X"></a>号香自在王如来、<a id="a-7Y"></a>至真、<a id="a-7Z"></a>等正觉、<a id="a-7a"></a>明行成、<a id="a-7b"></a>为善逝、<a id="a-7c"></a>世间解、<a id="a-7d"></a>无上士、<a id="a-7e"></a>道法御、<a id="a-7f"></a>天人师，<a id="a-7g"></a>号曰众祐度人无量。<a id="a-7h"></a>其有得闻香自在王如来名者，<a id="a-7i"></a>欢喜信乐，<a id="a-7j"></a>持讽诵念，<a id="a-7k"></a>长跪叉手，<a id="a-7l"></a>自作是言：<a id="a-7m"></a>‘我今礼香自在王如来、<a id="a-7n"></a>至真、<a id="a-7o"></a>等正觉！<a id="a-7p"></a>当发大慈持功德聚，<a id="a-7q"></a>使诸如来及诸弟子，<a id="a-7r"></a>长受天乐亦受法乐，<a id="a-7s"></a>一切众生皆亦如是。<a id="a-7t"></a>’若使有人不慕泥洹，<a id="a-7u"></a>斯等皆当住不退转疾成正觉。<a id="a-7v"></a>三千世界满中七宝持用布施，<a id="a-7w"></a>满千岁中所得功德，<a id="a-7x"></a>宁为多不？<a id="a-7y"></a>”</p>
  <p id="a7z">舍利弗言：<a id="a-80"></a>“甚多！<a id="a-81"></a>世尊。<a id="a-82"></a>”</p>
  <p id="a83">佛言：<a id="a-84"></a>“不如有人持斯佛名发大慈心，<a id="a-85"></a>得福甚多，<a id="a-86"></a>比于施德过上百倍，<a id="a-87"></a>却三十劫生死之罪。</p>
  <p id="a88">“复次，<a id="a-89"></a>舍利弗，<a id="a-8A"></a>南方去此星自在王世界，<a id="a-8B"></a>度万佛刹，<a id="a-8C"></a>有世界名曰正真。<a id="a-8D"></a>其国有佛，<a id="a-8E"></a>号大集如来、<a id="a-8F"></a>至真、<a id="a-8G"></a>等正觉、<a id="a-8H"></a>明行成、<a id="a-8I"></a>为善逝、<a id="a-8J"></a>世间解、<a id="a-8K"></a>无上士、<a id="a-8L"></a>道法御、<a id="a-8M"></a>天人师，<a id="a-8N"></a>号曰众祐度人无量。<a id="a-8O"></a>其有得闻大集如来名号者，<a id="a-8P"></a>欢喜信乐，<a id="a-8Q"></a>持讽诵念，<a id="a-8R"></a>如此人等与诸佛法常共合偶，<a id="a-8S"></a>亦不起意乐入泥洹。</p>
  <p id="a8T">“复次，<a id="a-8U"></a>舍利弗，<a id="a-8V"></a>南方去此正真世界，<a id="a-8W"></a>度八千佛刹，<a id="a-8X"></a>有世界名曰广博。<a id="a-8Y"></a>其国有佛，<a id="a-8Z"></a>号香光明如来、<a id="a-8a"></a>至真、<a id="a-8b"></a>等正觉、<a id="a-8c"></a>明行成、<a id="a-8d"></a>为善逝、<a id="a-8e"></a>世间解、<a id="a-8f"></a>无上士、<a id="a-8g"></a>道法御、<a id="a-8h"></a>天人师，<a id="a-8i"></a>号曰众祐度人无量。<a id="a-8j"></a>其有得闻香光明如来名者，<a id="a-8k"></a>欢喜信乐，<a id="a-8l"></a>持讽诵念，<a id="a-8m"></a>斯等皆当得不退转成最正觉。<a id="a-8n"></a>所以者何？<a id="a-8o"></a>香光明如来本游菩萨径路之时，<a id="a-8p"></a>作是誓愿：<a id="a-8q"></a>‘我作佛时，<a id="a-8r"></a>一切众生闻我名者，<a id="a-8s"></a>得不退转疾成正觉，<a id="a-8t"></a>在于三塗恐怖之中疾得解脱。<a id="a-8u"></a>’</p>
  <p id="a8v">“复次，<a id="a-8w"></a>舍利弗，<a id="a-8x"></a>南方去此广博世界，<a id="a-8y"></a>度二万佛刹，<a id="a-8z"></a>有世界名曰广远。<a id="a-90"></a>其国有佛，<a id="a-91"></a>号曰火光明如来、<a id="a-92"></a>至真、<a id="a-93"></a>等正觉、<a id="a-94"></a>明行成、<a id="a-95"></a>为善逝、<a id="a-96"></a>世间解、<a id="a-97"></a>无上士、<a id="a-98"></a>道法御、<a id="a-99"></a>天人师，<a id="a-9A"></a>号曰众祐度人无量。<a id="a-9B"></a>其有得闻火光明如来名号者，<a id="a-9C"></a>欢喜信乐，<a id="a-9D"></a>持讽诵者，<a id="a-9E"></a>斯等皆得无限之福。<a id="a-9F"></a>其有谤毁而不信者，<a id="a-9G"></a>获无量罪。</p>
  <p id="a9H">“复次，<a id="a-9I"></a>舍利弗，<a id="a-9J"></a>南方去此广远世界，<a id="a-9K"></a>度万五千佛刹，<a id="a-9L"></a>有世界名曰无崖际。<a id="a-9M"></a>其国有佛，<a id="a-9N"></a>号无量光如来、<a id="a-9O"></a>至真、<a id="a-9P"></a>等正觉、<a id="a-9Q"></a>明行成、<a id="a-9R"></a>为善逝、<a id="a-9S"></a>世间解、<a id="a-9T"></a>无上士、<a id="a-9U"></a>道法御、<a id="a-9V"></a>天人师，<a id="a-9W"></a>号曰众祐度人无量。<a id="a-9X"></a>其有得闻无量光如来名者，<a id="a-9Y"></a>尽心净意，<a id="a-9Z"></a>欢喜信乐，<a id="a-9a"></a>斯等众生，<a id="a-9b"></a>为此如来光明威神之所护持，<a id="a-9c"></a>却生死罪十劫在后。<a id="a-9d"></a>其有谤毁而不信者，<a id="a-9e"></a>当二十劫在波多畔泥犁中。</p>
  <p id="a9f">“复次，<a id="a-9g"></a>舍利弗，<a id="a-9h"></a>南方去此无崖际界，<a id="a-9i"></a>度二万佛刹，<a id="a-9j"></a>有世界名曰坚固。<a id="a-9k"></a>其国有佛，<a id="a-9l"></a>号曰开光如来、<a id="a-9m"></a>至真、<a id="a-9n"></a>等正觉、<a id="a-9o"></a>明行成、<a id="a-9p"></a>为善逝、<a id="a-9q"></a>世间解、<a id="a-9r"></a>无上士、<a id="a-9s"></a>道法御、<a id="a-9t"></a>天人师，<a id="a-9u"></a>号曰众祐度人无量。<a id="a-9v"></a>其有得闻开光如来名号者，<a id="a-9w"></a>欢喜信乐，<a id="a-9x"></a>持讽诵者，<a id="a-9y"></a>魔王众兵不能毁坏其人道心。</p>
  <p id="a9z">“复次，<a id="a-A0"></a>舍利弗，<a id="a-A1"></a>南方去此坚固世界，<a id="a-A2"></a>度二千五百佛刹，<a id="a-A3"></a>有世界名曰码碯。<a id="a-A4"></a>其国有佛，<a id="a-A5"></a>号月灯光如来、<a id="a-A6"></a>至真、<a id="a-A7"></a>等正觉、<a id="a-A8"></a>明行成、<a id="a-A9"></a>为善逝、<a id="a-AA"></a>世间解、<a id="a-AB"></a>无上士、<a id="a-AC"></a>道法御、<a id="a-AD"></a>天人师，<a id="a-AE"></a>号曰众祐度人无量。<a id="a-AF"></a>其有得闻斯佛名者，<a id="a-AG"></a>持讽诵念，<a id="a-AH"></a>斯等皆当为世作导，<a id="a-AI"></a>应当得受世之供养。<a id="a-AJ"></a>斯其人等为持天上之牢杖也！<a id="a-AK"></a>当知，<a id="a-AL"></a>舍利弗，<a id="a-AM"></a>此诸佛名，<a id="a-AN"></a>在于郡县丘聚村落诸国邑，<a id="a-AO"></a>则神塔也。<a id="a-AP"></a>所以者何？<a id="a-AQ"></a>舍利弗，<a id="a-AR"></a>最后末世，<a id="a-AS"></a>斯诸快士正觉之名，<a id="a-AT"></a>甚难得值。<a id="a-AU"></a>其有闻者，<a id="a-AV"></a>皆当欢喜一心信乐。</p>
  <p id="aAW">“复次，<a id="a-AX"></a>舍利弗，<a id="a-AY"></a>南方去此码碯世界，<a id="a-AZ"></a>度八千佛刹，<a id="a-Aa"></a>有世界名曰妙香。<a id="a-Ab"></a>其国有佛，<a id="a-Ac"></a>号日月光如来、<a id="a-Ad"></a>至真、<a id="a-Ae"></a>等正觉、<a id="a-Af"></a>明行成、<a id="a-Ag"></a>为善逝、<a id="a-Ah"></a>世间解、<a id="a-Ai"></a>无上士、<a id="a-Aj"></a>道法御、<a id="a-Ak"></a>天人师，<a id="a-Al"></a>号曰众祐度人无量。<a id="a-Am"></a>其有得闻日月光如来名号者，<a id="a-An"></a>欢喜信乐，<a id="a-Ao"></a>持讽诵念，<a id="a-Ap"></a>若于梦中若闻若说展转相语，<a id="a-Aq"></a>此辈皆当欢喜踊跃，<a id="a-Ar"></a>当得无量功德之报，<a id="a-As"></a>道心坚固如须弥山不可倾动，<a id="a-At"></a>一切魔王不能毁坏。</p>
  <p id="aAu">“复次，<a id="a-Av"></a>舍利弗，<a id="a-Aw"></a>南方去此妙香世界，<a id="a-Ax"></a>度万佛刹，<a id="a-Ay"></a>有世界名曰为日。<a id="a-Az"></a>其国有佛，<a id="a-B0"></a>号日月光明如来、<a id="a-B1"></a>至真、<a id="a-B2"></a>等正觉、<a id="a-B3"></a>明行成、<a id="a-B4"></a>为善逝、<a id="a-B5"></a>世间解、<a id="a-B6"></a>无上士、<a id="a-B7"></a>道法御、<a id="a-B8"></a>天人师，<a id="a-B9"></a>号曰众祐度人无量。<a id="a-BA"></a>其佛国土无有四路。<a id="a-BB"></a>何等为四？<a id="a-BC"></a>无有地狱、<a id="a-BD"></a>饿鬼、<a id="a-BE"></a>畜生、<a id="a-BF"></a>贫穷下贱。<a id="a-BG"></a>其佛世尊本求道时，<a id="a-BH"></a>作是誓愿：<a id="a-BI"></a>‘设我成佛、<a id="a-BJ"></a>若泥洹后，<a id="a-BK"></a>其有众生闻我名者，<a id="a-BL"></a>皆当得住不退转地，<a id="a-BM"></a>疾成无上正真之道。<a id="a-BN"></a>亦使此等成立国土，<a id="a-BO"></a>无上道田所愿具足，<a id="a-BP"></a>亦当如我众愿悉满。<a id="a-BQ"></a>’舍利弗，<a id="a-BR"></a>若有得闻日月光明如来名者，<a id="a-BS"></a>欢喜信乐，<a id="a-BT"></a>持讽诵念，<a id="a-BU"></a>此等众生亦当具满无上道愿如此世尊。</p>
  <p id="aBV">“复次，<a id="a-BW"></a>舍利弗，<a id="a-BX"></a>南方去此日世界，<a id="a-BY"></a>度万八千佛刹，<a id="a-BZ"></a>有世界名曰金珠光明。<a id="a-Ba"></a>其国有佛，<a id="a-Bb"></a>号曰火光如来、<a id="a-Bc"></a>至真、<a id="a-Bd"></a>等正觉、<a id="a-Be"></a>明行成、<a id="a-Bf"></a>为善逝、<a id="a-Bg"></a>世间解、<a id="a-Bh"></a>无上士、<a id="a-Bi"></a>道法御、<a id="a-Bj"></a>天人师，<a id="a-Bk"></a>号曰众祐度人无量。<a id="a-Bl"></a>其有得闻火光如来名号者，<a id="a-Bm"></a>信乐欢喜，<a id="a-Bn"></a>持讽诵念，<a id="a-Bo"></a>斯等已持智慧之炬，<a id="a-Bp"></a>越度一切生死之海。<a id="a-Bq"></a>当各精进一心信行，<a id="a-Br"></a>昼夜常念，<a id="a-Bs"></a>莫得疑懈，<a id="a-Bt"></a>当广宣化设于法施，<a id="a-Bu"></a>一切魔王不能毁坏其人道心，<a id="a-Bv"></a>况于外道能毁呰耶？</p>
  <p id="aBw">“复次，<a id="a-Bx"></a>舍利弗，<a id="a-By"></a>南方去此金珠光明世界，<a id="a-Bz"></a>度万六千佛刹，<a id="a-C0"></a>有世界名曰众色像达镜。<a id="a-C1"></a>其国有佛，<a id="a-C2"></a>号曰集音如来、<a id="a-C3"></a>至真、<a id="a-C4"></a>等正觉、<a id="a-C5"></a>明行成、<a id="a-C6"></a>为善逝、<a id="a-C7"></a>世间解、<a id="a-C8"></a>无上士、<a id="a-C9"></a>道法御、<a id="a-CA"></a>天人师，<a id="a-CB"></a>号曰众祐度人无量。<a id="a-CC"></a>其有众生生彼佛刹，<a id="a-CD"></a>甫当生者，<a id="a-CE"></a>现已生者，<a id="a-CF"></a>此等正士过逾一切人天像貌，<a id="a-CG"></a>众相严容端正姝妙，<a id="a-CH"></a>光明巍巍，<a id="a-CI"></a>非天世人所受之体。<a id="a-CJ"></a>其有得闻集音如来名号之者，<a id="a-CK"></a>欢喜信乐，<a id="a-CL"></a>持讽诵念，<a id="a-CM"></a>后生之处常得端正颜容妙好，<a id="a-CN"></a>心常欢喜信乐诸佛。</p>
  <p id="aCO">“复次，<a id="a-CP"></a>舍利弗，<a id="a-CQ"></a>南方去此众色像世界，<a id="a-CR"></a>度万三千佛刹，<a id="a-CS"></a>有世界名曰众聚。<a id="a-CT"></a>其国有佛，<a id="a-CU"></a>号最威仪如来、<a id="a-CV"></a>至真、<a id="a-CW"></a>等正觉、<a id="a-CX"></a>明行成、<a id="a-CY"></a>为善逝、<a id="a-CZ"></a>世间解、<a id="a-Ca"></a>无上士、<a id="a-Cb"></a>道法御、<a id="a-Cc"></a>天人师，<a id="a-Cd"></a>号曰众祐度人无量。<a id="a-Ce"></a>其有得闻最威仪如来名者，<a id="a-Cf"></a>欢喜信乐，<a id="a-Cg"></a>持讽诵念，<a id="a-Ch"></a>其人为得世间最尊天龙鬼神之所敬仰，<a id="a-Ci"></a>却二十劫生死之罪。</p>
  <p id="aCj">“复次，<a id="a-Ck"></a>舍利弗，<a id="a-Cl"></a>南方去此众聚世界，<a id="a-Cm"></a>度十万佛刹，<a id="a-Cn"></a>有世界名曰胜战超度无极。<a id="a-Co"></a>其国有佛，<a id="a-Cp"></a>号光明尊如来、<a id="a-Cq"></a>至真、<a id="a-Cr"></a>等正觉、<a id="a-Cs"></a>明行成、<a id="a-Ct"></a>为善逝、<a id="a-Cu"></a>世间解、<a id="a-Cv"></a>无上士、<a id="a-Cw"></a>道法御、<a id="a-Cx"></a>天人师，<a id="a-Cy"></a>号曰众祐度人无量。<a id="a-Cz"></a>其有得闻光明尊如来名者，<a id="a-D0"></a>欢喜信乐，<a id="a-D1"></a>持讽诵念，<a id="a-D2"></a>若天、<a id="a-D3"></a>若人、<a id="a-D4"></a>阅叉、<a id="a-D5"></a>鬼神，<a id="a-D6"></a>斯等众生因此功德，<a id="a-D7"></a>会得成就正觉之道，<a id="a-D8"></a>却三十劫生死之罪。<a id="a-D9"></a>若有轻谤而不信者，<a id="a-DA"></a>满八万岁在于大泥犁具受众苦。</p>
  <p id="aDB">“复次，<a id="a-DC"></a>舍利弗，<a id="a-DD"></a>南方去此胜战超度无极世界，<a id="a-DE"></a>度五千佛刹，<a id="a-DF"></a>有世界名一切音响。<a id="a-DG"></a>其国有佛，<a id="a-DH"></a>号莲华军如来、<a id="a-DI"></a>至真、<a id="a-DJ"></a>等正觉、<a id="a-DK"></a>明行成、<a id="a-DL"></a>为善逝、<a id="a-DM"></a>世间解、<a id="a-DN"></a>无上士、<a id="a-DO"></a>道法御、<a id="a-DP"></a>天人师，<a id="a-DQ"></a>号曰众祐度人无量。<a id="a-DR"></a>其有得闻莲华军如来名者，<a id="a-DS"></a>欢喜信乐，<a id="a-DT"></a>持讽诵念。<a id="a-DU"></a>若使有人大千刹土满中珍宝持用布施，<a id="a-DV"></a>其人得福，<a id="a-DW"></a>宁为多不？<a id="a-DX"></a>”</p>
  <p id="aDY">舍利弗言：<a id="a-DZ"></a>“甚多！<a id="a-Da"></a>甚多！<a id="a-Db"></a>世尊，<a id="a-Dc"></a>不可称量。<a id="a-Dd"></a>”</p>
  <p id="aDe">佛言：<a id="a-Df"></a>“不如有人持讽诵念莲华军如来名者，<a id="a-Dg"></a>所得功德过于布施功德者上，<a id="a-Dh"></a>常与诸佛世尊共会。<a id="a-Di"></a>卿舍利弗，<a id="a-Dj"></a>汝曹不能都尽堪任听此功德！<a id="a-Dk"></a>斯佛世尊从久已来，<a id="a-Dl"></a>于诸禅中具诸德本。<a id="a-Dm"></a>其有信持此佛名者，<a id="a-Dn"></a>其人皆当超过三界，<a id="a-Do"></a>犹若莲华从水涌出。</p>
  <p id="aDp">“复次，<a id="a-Dq"></a>舍利弗，<a id="a-Dr"></a>南方去此音响世界，<a id="a-Ds"></a>度二万佛刹，<a id="a-Dt"></a>有世界名曰月光。<a id="a-Du"></a>其国有佛，<a id="a-Dv"></a>号莲华响如来、<a id="a-Dw"></a>至真、<a id="a-Dx"></a>等正觉、<a id="a-Dy"></a>明行成、<a id="a-Dz"></a>为善逝、<a id="a-E0"></a>世间解、<a id="a-E1"></a>无上士、<a id="a-E2"></a>道法御、<a id="a-E3"></a>天人师，<a id="a-E4"></a>号曰众祐度人无量。<a id="a-E5"></a>舍利弗，<a id="a-E6"></a>此如来尊，<a id="a-E7"></a>何故名曰号莲华响？<a id="a-E8"></a>初升道场坐莲华上成最正觉，<a id="a-E9"></a>无数诸天在虚空中，<a id="a-EA"></a>异口同音共唱声言：<a id="a-EB"></a>‘莲华响佛今出于世！<a id="a-EC"></a>’其音遍闻大千刹土，<a id="a-ED"></a>以是之故号莲华响。<a id="a-EE"></a>其有得闻斯佛名者，<a id="a-EF"></a>欢喜信乐，<a id="a-EG"></a>长跪叉手，<a id="a-EH"></a>自作是言：<a id="a-EI"></a>‘我今礼莲华响如来、<a id="a-EJ"></a>至真、<a id="a-EK"></a>等正觉！<a id="a-EL"></a>’斯等终不堕于恶道，<a id="a-EM"></a>游诸恐难疾得解脱，<a id="a-EN"></a>唯除五逆恶罪行者。</p>
  <p id="aEO">“复次，<a id="a-EP"></a>舍利弗，<a id="a-EQ"></a>南方去此月光世界，<a id="a-ER"></a>度三万佛刹，<a id="a-ES"></a>有世界名天自在。<a id="a-ET"></a>其国有佛，<a id="a-EU"></a>号曰多宝如来、<a id="a-EV"></a>至真、<a id="a-EW"></a>等正觉、<a id="a-EX"></a>明行成、<a id="a-EY"></a>为善逝、<a id="a-EZ"></a>世间解、<a id="a-Ea"></a>无上士、<a id="a-Eb"></a>道法御、<a id="a-Ec"></a>天人师，<a id="a-Ed"></a>号曰众祐度人无量。<a id="a-Ee"></a>舍利弗，<a id="a-Ef"></a>其佛世尊何故名曰为多宝乎？<a id="a-Eg"></a>本游菩萨径路之时，<a id="a-Eh"></a>有不可计声闻之众，<a id="a-Ei"></a>悉来从其启受经法，<a id="a-Ej"></a>异口同音共作是言：<a id="a-Ek"></a>‘斯之正士乃能有此深妙法宝。<a id="a-El"></a>’因号名曰为多宝也。<a id="a-Em"></a>若族姓子、<a id="a-En"></a>族姓女，<a id="a-Eo"></a>其有得闻斯佛名者，<a id="a-Ep"></a>欢喜信乐，<a id="a-Eq"></a>长跪叉手，<a id="a-Er"></a>三返称言：<a id="a-Es"></a>‘而我今礼多宝如来、<a id="a-Et"></a>至真、<a id="a-Eu"></a>等正觉！<a id="a-Ev"></a>’其人所生在诸佛刹，<a id="a-Ew"></a>心常解了一切诸法。<a id="a-Ex"></a>所以者何？<a id="a-Ey"></a>斯佛世尊为菩萨时发是誓愿，<a id="a-Ez"></a>如此人者自成法宝，<a id="a-F0"></a>以宝为徒从。</p>
  <p id="aF1">“复次，<a id="a-F2"></a>舍利弗，<a id="a-F3"></a>南方去此天自在世界，<a id="a-F4"></a>度二万佛刹，<a id="a-F5"></a>有世界名曰莲华。<a id="a-F6"></a>其国有佛，<a id="a-F7"></a>号师子吼如来、<a id="a-F8"></a>至真、<a id="a-F9"></a>等正觉、<a id="a-FA"></a>明行成、<a id="a-FB"></a>为善逝、<a id="a-FC"></a>世间解、<a id="a-FD"></a>无上士、<a id="a-FE"></a>道法御、<a id="a-FF"></a>天人师，<a id="a-FG"></a>号曰众祐度人无量。<a id="a-FH"></a>其有得闻师子吼如来名者，<a id="a-FI"></a>欢喜信乐，<a id="a-FJ"></a>长跪叉手，<a id="a-FK"></a>三举声言：<a id="a-FL"></a>‘我今礼此师子吼如来、<a id="a-FM"></a>至真、<a id="a-FN"></a>等正觉！<a id="a-FO"></a>’斯其人等所生之处，<a id="a-FP"></a>皆当悉能作师子吼，<a id="a-FQ"></a>声扬法音遍于三千，<a id="a-FR"></a>化度无量众生之类，<a id="a-FS"></a>却五十劫生死之罪。</p>
  <p id="aFT">“复次，<a id="a-FU"></a>舍利弗，<a id="a-FV"></a>南方去此莲华世界，<a id="a-FW"></a>度万佛刹，<a id="a-FX"></a>有世界名曰明星。<a id="a-FY"></a>其国有佛，<a id="a-FZ"></a>号师子音王如来、<a id="a-Fa"></a>至真、<a id="a-Fb"></a>等正觉、<a id="a-Fc"></a>明行成、<a id="a-Fd"></a>为善逝、<a id="a-Fe"></a>世间解、<a id="a-Ff"></a>无上士、<a id="a-Fg"></a>道法御、<a id="a-Fh"></a>天人师，<a id="a-Fi"></a>号曰众祐度人无量。<a id="a-Fj"></a>其有得闻师子音如来名者，<a id="a-Fk"></a>欢喜信乐，<a id="a-Fl"></a>持讽诵念，<a id="a-Fm"></a>斯其人等后生之处，<a id="a-Fn"></a>得无量音，<a id="a-Fo"></a>及得如来净光之音。<a id="a-Fp"></a>所以者何？<a id="a-Fq"></a>若散华香于虚空中，<a id="a-Fr"></a>称南无佛得福无量，<a id="a-Fs"></a>况睹灵庙如来形像，<a id="a-Ft"></a>至心礼敬散华香者！<a id="a-Fu"></a>斯等在世，<a id="a-Fv"></a>犹若好华莫不鲜泽。</p>
  <p id="aFw">“复次，<a id="a-Fx"></a>舍利弗，<a id="a-Fy"></a>南方去此明星世界，<a id="a-Fz"></a>度万五千佛刹，<a id="a-G0"></a>有世界名曰无忧。<a id="a-G1"></a>其国有佛，<a id="a-G2"></a>号精进军如来、<a id="a-G3"></a>至真、<a id="a-G4"></a>等正觉、<a id="a-G5"></a>明行成、<a id="a-G6"></a>为善逝、<a id="a-G7"></a>世间解、<a id="a-G8"></a>无上士、<a id="a-G9"></a>道法御、<a id="a-GA"></a>天人师，<a id="a-GB"></a>号曰众祐度人无量。<a id="a-GC"></a>其有得闻精进军如来名者，<a id="a-GD"></a>欢喜信乐，<a id="a-GE"></a>持讽诵念，<a id="a-GF"></a>一心奉信无忧刹土，<a id="a-GG"></a>以清净心尽诚敬信于此如来，<a id="a-GH"></a>斯等皆当成等正觉，<a id="a-GI"></a>能为众生广转法轮。<a id="a-GJ"></a>所以者何？<a id="a-GK"></a>其如来尊本求道时兴此誓愿：<a id="a-GL"></a>‘吾成正觉，<a id="a-GM"></a>一切众生闻我名者，<a id="a-GN"></a>其人皆当生我刹土，<a id="a-GO"></a>悉当具满如来之慧。<a id="a-GP"></a>’舍利弗，<a id="a-GQ"></a>若有谤毁轻慢不信，<a id="a-GR"></a>更相调戏，<a id="a-GS"></a>持用作笑，<a id="a-GT"></a>此辈亿岁在地狱中具受罪报。</p>
  <p id="aGU">“复次，<a id="a-GV"></a>舍利弗，<a id="a-GW"></a>南方去此无忧世界，<a id="a-GX"></a>度万佛刹，<a id="a-GY"></a>有世界名金刚聚。<a id="a-GZ"></a>其国有佛，<a id="a-Ga"></a>号金刚踊跃如来、<a id="a-Gb"></a>至真、<a id="a-Gc"></a>等正觉、<a id="a-Gd"></a>明行成、<a id="a-Ge"></a>为善逝、<a id="a-Gf"></a>世间解、<a id="a-Gg"></a>无上士、<a id="a-Gh"></a>道法御、<a id="a-Gi"></a>天人师，<a id="a-Gj"></a>号曰众祐度人无量。<a id="a-Gk"></a>其有得闻金刚踊跃如来名者，<a id="a-Gl"></a>一心信乐，<a id="a-Gm"></a>持讽诵念，<a id="a-Gn"></a>若于梦中闻斯佛名，<a id="a-Go"></a>其人皆能破坏三毒消散诸欲，<a id="a-Gp"></a>得不退转于诸佛法。</p>
  <p id="aGq">“复次，<a id="a-Gr"></a>舍利弗，<a id="a-Gs"></a>南方去此金刚聚世界，<a id="a-Gt"></a>度千亿佛刹，<a id="a-Gu"></a>有世界名曰恐明珠。<a id="a-Gv"></a>其国有佛，<a id="a-Gw"></a>号度一切禅绝众疑如来、<a id="a-Gx"></a>至真、<a id="a-Gy"></a>等正觉、<a id="a-Gz"></a>明行成、<a id="a-H0"></a>为善逝、<a id="a-H1"></a>世间解、<a id="a-H2"></a>无上士、<a id="a-H3"></a>道法御、<a id="a-H4"></a>天人师，<a id="a-H5"></a>号曰众祐度人无量。<a id="a-H6"></a>其有得闻度一切禅绝众疑如来名者，<a id="a-H7"></a>欢喜信乐，<a id="a-H8"></a>至心讽诵，<a id="a-H9"></a>念其如来。<a id="a-HA"></a>若复有人说斯佛名，<a id="a-HB"></a>其有听者，<a id="a-HC"></a>当以质直无谀谄意宣传之者，<a id="a-HD"></a>真正说之。<a id="a-HE"></a>斯等皆能坏众魔兵及诸外道倒见之徒，<a id="a-HF"></a>悉能决散一切疑结，<a id="a-HG"></a>必得成就正觉之道。</p>
  <p id="aHH">“复次，<a id="a-HI"></a>舍利弗，<a id="a-HJ"></a>南方去此恐明珠世界，<a id="a-HK"></a>度千八百佛刹，<a id="a-HL"></a>有世界名曰华香熏。<a id="a-HM"></a>其国有佛，<a id="a-HN"></a>号宝大侍从如来、<a id="a-HO"></a>至真、<a id="a-HP"></a>等正觉、<a id="a-HQ"></a>明行成、<a id="a-HR"></a>为善逝、<a id="a-HS"></a>世间解、<a id="a-HT"></a>无上士、<a id="a-HU"></a>道法御、<a id="a-HV"></a>天人师，<a id="a-HW"></a>号曰众祐度人无量。<a id="a-HX"></a>舍利弗，<a id="a-HY"></a>若有得闻宝大侍从如来名者，<a id="a-HZ"></a>欢喜踊跃，<a id="a-Ha"></a>一心信乐，<a id="a-Hb"></a>持讽诵念，<a id="a-Hc"></a>斯其人等能为世间作大珍宝，<a id="a-Hd"></a>当转无上正法之轮。<a id="a-He"></a>如是，<a id="a-Hf"></a>舍利弗，<a id="a-Hg"></a>闻斯佛名信乐之者，<a id="a-Hh"></a>得大利益功德乃尔。<a id="a-Hi"></a>其有畏恶生死之难，<a id="a-Hj"></a>倾其心意著在声闻、<a id="a-Hk"></a>缘觉之道，<a id="a-Hl"></a>此等徒类小誓浅智，<a id="a-Hm"></a>志存下劣，<a id="a-Hn"></a>不能堪任尊妙之道，<a id="a-Ho"></a>放舍如来广大之慧，<a id="a-Hp"></a>斯之等辈不能信解此深妙义。<a id="a-Hq"></a>其有众生求广妙慧，<a id="a-Hr"></a>倾于众德著最特妙乘，<a id="a-Hs"></a>于此法中，<a id="a-Ht"></a>但当求索无尽之藏，<a id="a-Hu"></a>除去悭心褊狭局意，<a id="a-Hv"></a>发无盖哀，<a id="a-Hw"></a>但欲充满众生之愿。<a id="a-Hx"></a>作是施与，<a id="a-Hy"></a>于如来田得无尽报，<a id="a-Hz"></a>会当解了正觉之慧，<a id="a-I0"></a>能以财宝施与众生，<a id="a-I1"></a>令使一切各得快乐，<a id="a-I2"></a>愿此众德著于无上正真道中。<a id="a-I3"></a>舍利弗，<a id="a-I4"></a>其有得闻斯佛名者，<a id="a-I5"></a>及诸如来功德名号，<a id="a-I6"></a>加广宣传称扬说时，<a id="a-I7"></a>若有不信谤毁之者，<a id="a-I8"></a>四十亿岁在加罗秀领泥犁之中具受众苦。</p>
  <p id="aI9">“复次，<a id="a-IA"></a>舍利弗，<a id="a-IB"></a>南方去此华香世界，<a id="a-IC"></a>度六千佛刹，<a id="a-ID"></a>有世界名曰喜起。<a id="a-IE"></a>其国有佛，<a id="a-IF"></a>号曰无忧如来、<a id="a-IG"></a>至真、<a id="a-IH"></a>等正觉、<a id="a-II"></a>明行成、<a id="a-IJ"></a>为善逝、<a id="a-IK"></a>世间解、<a id="a-IL"></a>无上士、<a id="a-IM"></a>道法御、<a id="a-IN"></a>天人师，<a id="a-IO"></a>号曰众祐度人无量。<a id="a-IP"></a>其有得闻无忧如来名号者，<a id="a-IQ"></a>发欢喜心，<a id="a-IR"></a>信乐讽诵，<a id="a-IS"></a>斯诸人等于众欲中无所污染，<a id="a-IT"></a>不为诸欲之所拘礙，<a id="a-IU"></a>心如莲华不著尘水，<a id="a-IV"></a>得不退转，<a id="a-IW"></a>悉能安隐一切众生，<a id="a-IX"></a>后成正觉。<a id="a-IY"></a>若有众生闻其名号，<a id="a-IZ"></a>至心讽诵，<a id="a-Ia"></a>欢喜信乐，<a id="a-Ib"></a>若存在世、<a id="a-Ic"></a>若般泥洹后，<a id="a-Id"></a>斯等亦得最特妙乘，<a id="a-Ie"></a>为世导师，<a id="a-If"></a>皆当逮得无量功德。<a id="a-Ig"></a>所生之处，<a id="a-Ih"></a>其人未曾不值佛时。</p>
  <p id="aIi">“复次，<a id="a-Ij"></a>舍利弗，<a id="a-Ik"></a>南方去此喜起世界，<a id="a-Il"></a>度二十万佛刹，<a id="a-Im"></a>有世界名曰哀色。<a id="a-In"></a>其国有佛，<a id="a-Io"></a>号地力持踊如来、<a id="a-Ip"></a>至真、<a id="a-Iq"></a>等正觉、<a id="a-Ir"></a>明行成、<a id="a-Is"></a>为善逝、<a id="a-It"></a>世间解、<a id="a-Iu"></a>无上士、<a id="a-Iv"></a>道法御、<a id="a-Iw"></a>天人师，<a id="a-Ix"></a>号曰众祐度人无量。<a id="a-Iy"></a>其有得闻地力持踊如来名者，<a id="a-Iz"></a>净心欢喜，<a id="a-J0"></a>持讽诵念，<a id="a-J1"></a>五体投地而为作礼，<a id="a-J2"></a>念其如来一日一夜。<a id="a-J3"></a>斯人当得立不退转难动如地，<a id="a-J4"></a>一切众魔不能毁坏其人道心，<a id="a-J5"></a>得无量慧犹若大海，<a id="a-J6"></a>断生死路，<a id="a-J7"></a>却二十劫生死之罪。</p>
  <p id="aJ8">“复次，<a id="a-J9"></a>舍利弗，<a id="a-JA"></a>南方去此哀色世界，<a id="a-JB"></a>度十四佛刹，<a id="a-JC"></a>有世界名曰为天。<a id="a-JD"></a>其国有佛，<a id="a-JE"></a>号最踊跃如来、<a id="a-JF"></a>至真、<a id="a-JG"></a>等正觉、<a id="a-JH"></a>明行成、<a id="a-JI"></a>为善逝、<a id="a-JJ"></a>世间解、<a id="a-JK"></a>无上士、<a id="a-JL"></a>道法御、<a id="a-JM"></a>天人师，<a id="a-JN"></a>号曰众祐度人无量。<a id="a-JO"></a>其有得闻最踊跃如来名者，<a id="a-JP"></a>欢喜踊跃，<a id="a-JQ"></a>持讽诵念，<a id="a-JR"></a>长跪叉手而为作礼，<a id="a-JS"></a>当作是言：<a id="a-JT"></a>‘我今礼最踊跃如来、<a id="a-JU"></a>至真、<a id="a-JV"></a>等正觉！<a id="a-JW"></a>’此等众生当为最特殊妙大乘之所捉持，<a id="a-JX"></a>亦能饶益一切众生，<a id="a-JY"></a>三塗八难悉为永除。</p>
  <p id="aJZ">“复次，<a id="a-Ja"></a>舍利弗，<a id="a-Jb"></a>南方去此天世界，<a id="a-Jc"></a>度八千佛刹，<a id="a-Jd"></a>有世界名栴檀光。<a id="a-Je"></a>其国有佛，<a id="a-Jf"></a>号曰自在王如来、<a id="a-Jg"></a>至真、<a id="a-Jh"></a>等正觉、<a id="a-Ji"></a>明行成、<a id="a-Jj"></a>为善逝、<a id="a-Jk"></a>世间解、<a id="a-Jl"></a>无上士、<a id="a-Jm"></a>道法御、<a id="a-Jn"></a>天人师，<a id="a-Jo"></a>号曰众祐度人无量。<a id="a-Jp"></a>其有得闻自在王如来名者，<a id="a-Jq"></a>益加信乐，<a id="a-Jr"></a>若更相劝持此佛名，<a id="a-Js"></a>斯皆当得无量之福。<a id="a-Jt"></a>舍利弗，<a id="a-Ju"></a>若有说此如来名时，<a id="a-Jv"></a>若天、<a id="a-Jw"></a>若人、<a id="a-Jx"></a>龙及阅叉、<a id="a-Jy"></a>一切非人，<a id="a-Jz"></a>其有闻此如来名者，<a id="a-K0"></a>此等皆当得不退转于正真道。</p>
  <p id="aK1">“复次，<a id="a-K2"></a>舍利弗，<a id="a-K3"></a>南方去此栴檀光世界，<a id="a-K4"></a>度二十亿佛刹，<a id="a-K5"></a>有世界名一切妓乐震动。<a id="a-K6"></a>其国有佛，<a id="a-K7"></a>号无量音如来、<a id="a-K8"></a>至真、<a id="a-K9"></a>等正觉、<a id="a-KA"></a>明行成、<a id="a-KB"></a>为善逝、<a id="a-KC"></a>世间解、<a id="a-KD"></a>无上士、<a id="a-KE"></a>道法御、<a id="a-KF"></a>天人师，<a id="a-KG"></a>号曰众祐度人无量。<a id="a-KH"></a>其有得闻无量音如来名者，<a id="a-KI"></a>欢喜信乐如来功德，<a id="a-KJ"></a>当发此愿：<a id="a-KK"></a>‘以此功德使我解了如来智慧。<a id="a-KL"></a>’斯皆当住不退转地，<a id="a-KM"></a>必成无上正真之道。<a id="a-KN"></a>所以者何？<a id="a-KO"></a>此如来尊为菩萨时，<a id="a-KP"></a>兴大弘誓立此愿故。<a id="a-KQ"></a>若有不信诽谤之者，<a id="a-KR"></a>于地狱中长受众苦，<a id="a-KS"></a>罪毕得出所生之处，<a id="a-KT"></a>常不遇值诸佛之世。<a id="a-KU"></a>舍利弗，<a id="a-KV"></a>其佛世界何故名曰妓乐震动？<a id="a-KW"></a>无量音佛本从兜术降神之时，<a id="a-KX"></a>始发一切妓乐之音，<a id="a-KY"></a>声普震动扬其乐音，<a id="a-KZ"></a>天上世间乃至非人一切妓乐所不能及。<a id="a-Ka"></a>其佛住寿在世之时，<a id="a-Kb"></a>说法教化至于泥曰，<a id="a-Kc"></a>其佛国土妓乐之音声续美畅，<a id="a-Kd"></a>震于十方二十佛刹，<a id="a-Ke"></a>以是之故号无量音。</p>
  <p id="aKf">“复次，<a id="a-Kg"></a>舍利弗，<a id="a-Kh"></a>南方去此一切妓乐震动世界，<a id="a-Ki"></a>度三百亿佛刹，<a id="a-Kj"></a>有世界名集光明。<a id="a-Kk"></a>其国有佛，<a id="a-Kl"></a>号曰锭光如来、<a id="a-Km"></a>至真、<a id="a-Kn"></a>等正觉、<a id="a-Ko"></a>明行成、<a id="a-Kp"></a>为善逝、<a id="a-Kq"></a>世间解、<a id="a-Kr"></a>无上士、<a id="a-Ks"></a>道法御、<a id="a-Kt"></a>天人师，<a id="a-Ku"></a>号曰众祐度人无量。<a id="a-Kv"></a>舍利弗，<a id="a-Kw"></a>其如来尊停住光明照他佛国，<a id="a-Kx"></a>十万亿刹常以大明，<a id="a-Ky"></a>以是之故名曰锭光。<a id="a-Kz"></a>其有得闻斯佛名者，<a id="a-L0"></a>一心信乐，<a id="a-L1"></a>欢喜踊跃，<a id="a-L2"></a>无谀谄意，<a id="a-L3"></a>斯等当为如来光明之所护持。</p>
  <p id="aL4">“复次，<a id="a-L5"></a>舍利弗，<a id="a-L6"></a>南方去此集光明世界，<a id="a-L7"></a>度八万佛刹，<a id="a-L8"></a>有世界名一切香。<a id="a-L9"></a>其国有佛，<a id="a-LA"></a>号宝光明如来、<a id="a-LB"></a>至真、<a id="a-LC"></a>等正觉、<a id="a-LD"></a>明行成、<a id="a-LE"></a>为善逝、<a id="a-LF"></a>世间解、<a id="a-LG"></a>无上士、<a id="a-LH"></a>道法御、<a id="a-LI"></a>天人师，<a id="a-LJ"></a>号曰众祐度人无量。<a id="a-LK"></a>其有得闻宝光明如来名者，<a id="a-LL"></a>欢喜信乐，<a id="a-LM"></a>持讽诵念，<a id="a-LN"></a>斯等皆当为于世间作大珍宝，<a id="a-LO"></a>住不退转于正真道，<a id="a-LP"></a>所生之处常值佛世，<a id="a-LQ"></a>初不曾生无佛之处，<a id="a-LR"></a>游于菩萨径路之时，<a id="a-LS"></a>却五十劫生死之罪。</p>
  <p id="aLT">“是故，<a id="a-LU"></a>舍利弗，<a id="a-LV"></a>不当起于瞋恚忿乱向诸菩萨及诸弟子，<a id="a-LW"></a>唯当兴立大慈之心而奉敬之，<a id="a-LX"></a>当求如来广妙之慧，<a id="a-LY"></a>发弘誓愿趣至大乘。<a id="a-LZ"></a>舍利弗，<a id="a-La"></a>如是其人疾近无上正真之道，<a id="a-Lb"></a>广演如来深妙之法。<a id="a-Lc"></a>若使有人未入泥洹，<a id="a-Ld"></a>不在菩萨之境界者，<a id="a-Le"></a>不信佛法，<a id="a-Lf"></a>亦不信有行菩萨道，<a id="a-Lg"></a>言佛道难得，<a id="a-Lh"></a>如是之人，<a id="a-Li"></a>满于千岁在地狱中具受众罪。<a id="a-Lj"></a>是故，<a id="a-Lk"></a>舍利弗，<a id="a-Ll"></a>不当起瞋恚之意向于虫蠡，<a id="a-Lm"></a>况持恶意向诸快士？<a id="a-Ln"></a>痴盖所覆无惭愧者，<a id="a-Lo"></a>于中谤毁，<a id="a-Lp"></a>益牢地狱诸罪之行。</p>
  <p id="aLq">“舍利弗，<a id="a-Lr"></a>诸佛兴世甚难甚难！<a id="a-Ls"></a>百亿之数发意求道，<a id="a-Lt"></a>至时得者若一若两。<a id="a-Lu"></a>当知，<a id="a-Lv"></a>舍利弗，<a id="a-Lw"></a>如来兴世如优昙华，<a id="a-Lx"></a>时时乃有，<a id="a-Ly"></a>不可见也！<a id="a-Lz"></a>其求大乘发弘誓愿，<a id="a-M0"></a>有已发者、<a id="a-M1"></a>甫当发者、<a id="a-M2"></a>今现发者，<a id="a-M3"></a>起勇猛意不沉疑者，<a id="a-M4"></a>当如所愿疾成不久，<a id="a-M5"></a>广施法食具正觉道。<a id="a-M6"></a>如是南方诸佛之等不可称计，<a id="a-M7"></a>今现康常广说经法。<a id="a-M8"></a>其有闻者广演兴显，<a id="a-M9"></a>叹扬如来无量功德，<a id="a-MA"></a>当向南方五体投地，<a id="a-MB"></a>念诸如来称其名号而为作礼，<a id="a-MC"></a>其人得福不可计量。</p>
 </body>
</html>