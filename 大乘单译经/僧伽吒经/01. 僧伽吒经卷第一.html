<!doctype html>
<html id="z3IBU3uVj" data-ver="1354">
 <head>
  <meta charset="utf-8">
  <meta author="月婆首那">
  <meta library="龙藏">
  <meta catalog="大乘单译经">
  <meta period="陈">
 </head>
 <body>
  <h1 id="a1">僧伽吒经卷第一</h1>
  <p id="a2"></p>
  <p id="a3">如是我闻：<a id="a-4"></a>一时，<a id="a-5"></a>婆伽婆在王舍城灵鹫山中，<a id="a-6"></a>共摩诃比丘僧二万二千人俱，<a id="a-7"></a>其名曰：<a id="a-8"></a>慧命阿若憍陈如、<a id="a-9"></a>慧命摩诃谟伽略、<a id="a-A"></a>慧命舍利子、<a id="a-B"></a>慧命摩诃迦葉、<a id="a-C"></a>慧命罗睺罗、<a id="a-D"></a>慧命婆俱罗、<a id="a-E"></a>慧命跋陀斯那、<a id="a-F"></a>慧命贤德、<a id="a-G"></a>慧命欢喜德、<a id="a-H"></a>慧命网指、<a id="a-I"></a>慧命须浮帝、<a id="a-J"></a>慧命难陀斯那，<a id="a-K"></a>如是等二万二千人俱。<a id="a-L"></a>共菩提萨埵、<a id="a-M"></a>摩诃萨埵六万二千人俱，<a id="a-N"></a>其名曰：<a id="a-O"></a>弥帝隶菩提萨埵、<a id="a-P"></a>一切勇菩提萨埵、<a id="a-Q"></a>童真德菩提萨埵、<a id="a-R"></a>发心童真菩提萨埵、<a id="a-S"></a>童真贤菩提萨埵、<a id="a-T"></a>无减菩提萨埵、<a id="a-U"></a>文殊师利菩提萨埵、<a id="a-V"></a>普贤菩提萨埵、<a id="a-W"></a>金刚斯那菩提萨埵，<a id="a-X"></a>如是等六万二千人俱。<a id="a-Y"></a>复有万二千天子，<a id="a-Z"></a>其名曰：<a id="a-a"></a>阿畴那天子、<a id="a-b"></a>跋陀天子、<a id="a-c"></a>须跋陀天子、<a id="a-d"></a>希法天子、<a id="a-e"></a>栴檀藏天子、<a id="a-f"></a>栴檀天子，<a id="a-g"></a>如是等万二千天子俱。<a id="a-h"></a>复有八千天女，<a id="a-i"></a>其名曰：<a id="a-j"></a>弥邻陀天女、<a id="a-k"></a>端正天女、<a id="a-l"></a>发大意天女、<a id="a-m"></a>岁德天女、<a id="a-n"></a>护世天女、<a id="a-o"></a>有力天女、<a id="a-p"></a>随善臂天女，<a id="a-q"></a>如是等八千天女俱。<a id="a-r"></a>复有八千龙王，<a id="a-s"></a>其名曰：<a id="a-t"></a>阿波罗罗龙王、<a id="a-u"></a>伊罗钵龙王、<a id="a-v"></a>提弥罗龙王、<a id="a-w"></a>君婆娑罗龙王、<a id="a-x"></a>君婆尸利沙龙王、<a id="a-y"></a>须难陀龙王、<a id="a-z"></a>须赊佉龙王、<a id="a-10"></a>伽婆尸利沙龙王，<a id="a-11"></a>如是等八千龙王俱。<a id="a-12"></a>皆向灵鹫山，<a id="a-13"></a>诣世尊所，<a id="a-14"></a>头面礼足，<a id="a-15"></a>右绕三匝，<a id="a-16"></a>却住一面。</p>
  <p id="a17">尔时，<a id="a-18"></a>一切勇菩提萨埵、<a id="a-19"></a>摩诃萨埵，<a id="a-1A"></a>从座而起，<a id="a-1B"></a>偏袒右肩，<a id="a-1C"></a>合掌向佛，<a id="a-1D"></a>白佛言：<a id="a-1E"></a>“世尊，<a id="a-1F"></a>唯愿世尊，<a id="a-1G"></a>演说正法利益众生。<a id="a-1H"></a>世尊，<a id="a-1I"></a>无量亿天众，<a id="a-1J"></a>无量亿婇女，<a id="a-1K"></a>无量亿菩提萨埵，<a id="a-1L"></a>无量亿声闻，<a id="a-1M"></a>皆悉已集，<a id="a-1N"></a>欲闻正法。<a id="a-1O"></a>世尊，<a id="a-1P"></a>如是大众皆欲闻法。<a id="a-1Q"></a>惟愿如来、<a id="a-1R"></a>应供、<a id="a-1S"></a>等正觉，<a id="a-1T"></a>为说妙法，<a id="a-1U"></a>令长夜安隐，<a id="a-1V"></a>断诸业障。<a id="a-1W"></a>”</p>
  <p id="a1X">尔时，<a id="a-1Y"></a>世尊赞一切勇菩提萨埵：<a id="a-1Z"></a>“善哉！<a id="a-1a"></a>善哉！<a id="a-1b"></a>一切勇，<a id="a-1c"></a>能为大众请问如来如是之事。<a id="a-1d"></a>汝今谛听，<a id="a-1e"></a>善思念之，<a id="a-1f"></a>当为汝说。<a id="a-1g"></a>”</p>
  <p id="a1h">“唯然，<a id="a-1i"></a>世尊，<a id="a-1j"></a>愿乐欲闻。<a id="a-1k"></a>”</p>
  <p id="a1l">尔时，<a id="a-1m"></a>世尊告一切勇菩提萨埵：<a id="a-1n"></a>“有法门名《僧伽吒》。<a id="a-1o"></a>若此法门在阎浮提有人闻者，<a id="a-1p"></a>悉能除灭五逆罪业，<a id="a-1q"></a>于阿耨多罗三藐三菩提得不退转。<a id="a-1r"></a>一切勇，<a id="a-1s"></a>于汝意云何？<a id="a-1t"></a>若人闻此法门福德之聚，<a id="a-1u"></a>过于一佛福德之聚。<a id="a-1v"></a>”</p>
  <p id="a1w">一切勇白佛言：<a id="a-1x"></a>“云何世尊？<a id="a-1y"></a>”</p>
  <p id="a1z">佛告一切勇：<a id="a-20"></a>“如恒河沙等诸佛如来所有福德，<a id="a-21"></a>若人闻此法门，<a id="a-22"></a>所得福德亦复如是。<a id="a-23"></a>一切勇，<a id="a-24"></a>若人得闻如是法门，<a id="a-25"></a>于阿耨多罗三藐三菩提，<a id="a-26"></a>一切不退转；<a id="a-27"></a>见一切佛，<a id="a-28"></a>一切得阿耨多罗三藐三菩提；<a id="a-29"></a>恶魔不恼，<a id="a-2A"></a>一切善法皆得成就。<a id="a-2B"></a>一切勇，<a id="a-2C"></a>闻此法者，<a id="a-2D"></a>能知生灭。<a id="a-2E"></a>”</p>
  <p id="a2F">尔时，<a id="a-2G"></a>一切大众从座而起，<a id="a-2H"></a>偏袒右肩，<a id="a-2I"></a>右膝著地，<a id="a-2J"></a>合掌向佛，<a id="a-2K"></a>白佛言：<a id="a-2L"></a>“世尊，<a id="a-2M"></a>一佛福德有几量也？<a id="a-2N"></a>”</p>
  <p id="a2O">佛言：<a id="a-2P"></a>“善男子，<a id="a-2Q"></a>谛听一佛功德！<a id="a-2R"></a>譬如大海水滴，<a id="a-2S"></a>如阎浮提大地微尘，<a id="a-2T"></a>如恒河沙等众生，<a id="a-2U"></a>悉作十地菩萨；<a id="a-2V"></a>如是一切十地菩萨所有福德，<a id="a-2W"></a>不如一佛福德之聚。<a id="a-2X"></a>一切勇，<a id="a-2Y"></a>若人闻此法门，<a id="a-2Z"></a>福多于此，<a id="a-2a"></a>算数譬喻所不能及。<a id="a-2b"></a>”</p>
  <p id="a2c">尔时，<a id="a-2d"></a>一切大众闻是说已，<a id="a-2e"></a>踊跃欢喜，<a id="a-2f"></a>多增福德。</p>
  <p id="a2g">时，<a id="a-2h"></a>一切勇菩提萨埵白佛言：<a id="a-2i"></a>“世尊，<a id="a-2j"></a>何等众生渴乐正法？<a id="a-2k"></a>”</p>
  <p id="a2l">尔时，<a id="a-2m"></a>世尊告一切勇菩提萨埵、<a id="a-2n"></a>摩诃萨埵：<a id="a-2o"></a>“一切勇，<a id="a-2p"></a>有二众生渴仰于法。<a id="a-2q"></a>何等为二？<a id="a-2r"></a>一者、<a id="a-2s"></a>于一切众生，<a id="a-2t"></a>其心平等；<a id="a-2u"></a>二者、<a id="a-2v"></a>既闻法已，<a id="a-2w"></a>等为众说，<a id="a-2x"></a>心无希望。<a id="a-2y"></a>”</p>
  <p id="a2z">一切勇菩提萨埵白佛言：<a id="a-30"></a>“世尊，<a id="a-31"></a>闻何等法，<a id="a-32"></a>得近菩提？<a id="a-33"></a>”</p>
  <p id="a34">“一切勇，<a id="a-35"></a>渴仰闻法，<a id="a-36"></a>得近菩提；<a id="a-37"></a>常信乐听受大乘法者，<a id="a-38"></a>得近菩提。<a id="a-39"></a>”</p>
  <p id="a3A">尔时，<a id="a-3B"></a>人、<a id="a-3C"></a>天、<a id="a-3D"></a>诸龙、<a id="a-3E"></a>婇女，<a id="a-3F"></a>从座而起，<a id="a-3G"></a>白佛言：<a id="a-3H"></a>“世尊，<a id="a-3I"></a>我等渴法。<a id="a-3J"></a>愿佛世尊，<a id="a-3K"></a>满我所愿。<a id="a-3L"></a>”</p>
  <p id="a3M">尔时，<a id="a-3N"></a>世尊即便微笑，<a id="a-3O"></a>种种色光从口中出，<a id="a-3P"></a>遍照十方，<a id="a-3Q"></a>上至梵世，<a id="a-3R"></a>还从顶入。</p>
  <p id="a3S">尔时，<a id="a-3T"></a>一切勇菩提萨埵，<a id="a-3U"></a>从座而起，<a id="a-3V"></a>偏袒右肩，<a id="a-3W"></a>右膝著地，<a id="a-3X"></a>白佛言：<a id="a-3Y"></a>“世尊，<a id="a-3Z"></a>以何因缘，<a id="a-3a"></a>如来现此希有之相？<a id="a-3b"></a>”</p>
  <p id="a3c">尔时，<a id="a-3d"></a>世尊告一切勇菩提萨埵：<a id="a-3e"></a>“于此会中一切众生，<a id="a-3f"></a>当得阿耨多罗三藐三菩提，<a id="a-3g"></a>成就一切如来境界，<a id="a-3h"></a>是故佛笑。<a id="a-3i"></a>”</p>
  <p id="a3j">一切勇菩提萨埵白佛言：<a id="a-3k"></a>“世尊，<a id="a-3l"></a>何因缘故，<a id="a-3m"></a>此会众生得阿耨多罗三藐三菩提？<a id="a-3n"></a>”</p>
  <p id="a3o">佛言：<a id="a-3p"></a>“善哉！<a id="a-3q"></a>善哉！<a id="a-3r"></a>一切勇，<a id="a-3s"></a>能问如来如是之义。<a id="a-3t"></a>一切勇，<a id="a-3u"></a>以愿胜故。<a id="a-3v"></a>一切勇，<a id="a-3w"></a>乃往过去无数阿僧祇劫，<a id="a-3x"></a>有佛世尊，<a id="a-3y"></a>号曰宝德如来、<a id="a-3z"></a>应供、<a id="a-40"></a>正遍知、<a id="a-41"></a>明行足、<a id="a-42"></a>善逝、<a id="a-43"></a>世间解、<a id="a-44"></a>无上士、<a id="a-45"></a>调御丈夫、<a id="a-46"></a>天人师、<a id="a-47"></a>佛世尊。<a id="a-48"></a>一切勇，<a id="a-49"></a>尔时我作摩纳之子。<a id="a-4A"></a>此会众生住佛智慧者，<a id="a-4B"></a>往昔之时悉在鹿中。<a id="a-4C"></a>我时发愿：<a id="a-4D"></a>‘如是诸鹿，<a id="a-4E"></a>我皆令住佛智慧中。<a id="a-4F"></a>’时鹿闻已，<a id="a-4G"></a>寻皆发言：<a id="a-4H"></a>‘愿得如是！<a id="a-4I"></a>’一切勇，<a id="a-4J"></a>此会大众，<a id="a-4K"></a>因彼善根，<a id="a-4L"></a>当得阿耨多罗三藐三菩提。<a id="a-4M"></a>”</p>
  <p id="a4N">尔时，<a id="a-4O"></a>一切勇菩提萨埵、<a id="a-4P"></a>摩诃萨埵，<a id="a-4Q"></a>白佛言：<a id="a-4R"></a>“世尊，<a id="a-4S"></a>若有众生闻此法者，<a id="a-4T"></a>寿命几劫？<a id="a-4U"></a>”</p>
  <p id="a4V">佛言：<a id="a-4W"></a>“其人寿命，<a id="a-4X"></a>满八十劫。<a id="a-4Y"></a>”</p>
  <p id="a4Z">一切勇菩提萨埵白佛言：<a id="a-4a"></a>“世尊，<a id="a-4b"></a>劫以何量？<a id="a-4c"></a>”</p>
  <p id="a4d">佛言：<a id="a-4e"></a>“善男子，<a id="a-4f"></a>譬如大城，<a id="a-4g"></a>纵广十二由旬，<a id="a-4h"></a>高三由旬，<a id="a-4i"></a>盛满胡麻，<a id="a-4j"></a>有长寿人过百岁已，<a id="a-4k"></a>取一而去；<a id="a-4l"></a>如是城中胡麻悉尽，<a id="a-4m"></a>劫犹不尽。<a id="a-4n"></a>一切勇，<a id="a-4o"></a>又如大山，<a id="a-4p"></a>纵广二十五由旬，<a id="a-4q"></a>高十二由旬，<a id="a-4r"></a>有长寿人过一百岁，<a id="a-4s"></a>以轻缯帛一往拂之；<a id="a-4t"></a>如是山尽，<a id="a-4u"></a>劫犹不尽。<a id="a-4v"></a>是名劫量。<a id="a-4w"></a>”</p>
  <p id="a4x">时，<a id="a-4y"></a>一切勇菩提萨埵、<a id="a-4z"></a>摩诃萨埵，<a id="a-50"></a>白佛言：<a id="a-51"></a>“世尊，<a id="a-52"></a>一发誓愿，<a id="a-53"></a>尚得如是福德之聚，<a id="a-54"></a>寿八十劫，<a id="a-55"></a>何况于佛法中广修诸行！<a id="a-56"></a>”</p>
  <p id="a57">“善男子，<a id="a-58"></a>若有闻此法门者，<a id="a-59"></a>所得寿命满八十劫，<a id="a-5A"></a>何况书写读诵之者！<a id="a-5B"></a>一切勇，<a id="a-5C"></a>若有人以净信心读诵此法门，<a id="a-5D"></a>福多于前。<a id="a-5E"></a>九十五劫自识宿命，<a id="a-5F"></a>六万劫中为转轮王。<a id="a-5G"></a>于现在世，<a id="a-5H"></a>人所敬重，<a id="a-5I"></a>刀不能害，<a id="a-5J"></a>毒不能伤，<a id="a-5K"></a>妖蛊不中。<a id="a-5L"></a>临命终时，<a id="a-5M"></a>得见九十五亿诸佛，<a id="a-5N"></a>安慰之言：<a id="a-5O"></a>‘汝莫怖畏！<a id="a-5P"></a>汝在世时闻《僧伽吒法门》。<a id="a-5Q"></a>’九十五亿佛，<a id="a-5R"></a>各将其人，<a id="a-5S"></a>至其世界。<a id="a-5T"></a>一切勇，<a id="a-5U"></a>况复有人得具足闻如是法门！<a id="a-5V"></a>”</p>
  <p id="a5W">尔时，<a id="a-5X"></a>一切勇菩提萨埵白佛言：<a id="a-5Y"></a>“世尊，<a id="a-5Z"></a>我当听受如是法门，<a id="a-5a"></a>得何福德？<a id="a-5b"></a>”</p>
  <p id="a5c">佛告一切勇：<a id="a-5d"></a>“如恒河沙诸佛如来所有福德，<a id="a-5e"></a>闻是经者，<a id="a-5f"></a>所得福德，<a id="a-5g"></a>亦复如是。<a id="a-5h"></a>”</p>
  <p id="a5i">时，<a id="a-5j"></a>一切勇菩提萨埵白佛言：<a id="a-5k"></a>“世尊，<a id="a-5l"></a>我听此法，<a id="a-5m"></a>心无疲厌。<a id="a-5n"></a>”</p>
  <p id="a5o">佛告一切勇：<a id="a-5p"></a>“善哉！<a id="a-5q"></a>善哉！<a id="a-5r"></a>汝能如是闻法无厌，<a id="a-5s"></a>我亦如是闻法无厌，<a id="a-5t"></a>况复凡夫心生厌想？<a id="a-5u"></a>一切勇，<a id="a-5v"></a>若有善男子闻此法门，<a id="a-5w"></a>生信心者，<a id="a-5x"></a>于千劫中不堕恶道，<a id="a-5y"></a>五千劫中不堕畜生，<a id="a-5z"></a>万二千劫不堕愚痴，<a id="a-60"></a>万八千劫不生边地，<a id="a-61"></a>二万劫中生处端正，<a id="a-62"></a>二万五千劫常得出家，<a id="a-63"></a>五万劫中作正法王，<a id="a-64"></a>六万五千劫修行念死。<a id="a-65"></a>一切勇，<a id="a-66"></a>彼善男子、<a id="a-67"></a>善女人，<a id="a-68"></a>无少不善，<a id="a-69"></a>恶魔不得其便，<a id="a-6A"></a>不入母胎。<a id="a-6B"></a>一切勇，<a id="a-6C"></a>闻此法门者，<a id="a-6D"></a>生生之处，<a id="a-6E"></a>九十五阿僧祇劫不堕恶道，<a id="a-6F"></a>于八万劫常得闻持，<a id="a-6G"></a>十万劫离于杀生，<a id="a-6H"></a>九万九千劫离于妄语，<a id="a-6I"></a>一万三千劫离于两舌。<a id="a-6J"></a>一切勇，<a id="a-6K"></a>如是法门，<a id="a-6L"></a>难值难闻。<a id="a-6M"></a>”</p>
  <p id="a6N">尔时，<a id="a-6O"></a>一切勇菩提萨埵、<a id="a-6P"></a>摩诃萨埵，<a id="a-6Q"></a>从座而起，<a id="a-6R"></a>偏袒右肩，<a id="a-6S"></a>右膝著地，<a id="a-6T"></a>合掌白佛言：<a id="a-6U"></a>“世尊，<a id="a-6V"></a>谤此法者，<a id="a-6W"></a>其罪多少？<a id="a-6X"></a>”</p>
  <p id="a6Y">佛告一切勇：<a id="a-6Z"></a>“其罪甚多！<a id="a-6a"></a>”</p>
  <p id="a6b">时，<a id="a-6c"></a>一切勇菩提萨埵白佛言：<a id="a-6d"></a>“世尊，<a id="a-6e"></a>得几数罪？<a id="a-6f"></a>”</p>
  <p id="a6g">佛告一切勇：<a id="a-6h"></a>“莫问此事！<a id="a-6i"></a>善男子，<a id="a-6j"></a>若有于十二恒河沙诸佛如来起于恶心，<a id="a-6k"></a>若有谤者，<a id="a-6l"></a>罪多于彼。<a id="a-6m"></a>一切勇，<a id="a-6n"></a>若于大乘起恼心者，<a id="a-6o"></a>如彼众生被烧燋然。<a id="a-6p"></a>”</p>
  <p id="a6q">一切勇菩提萨埵白佛言：<a id="a-6r"></a>“世尊，<a id="a-6s"></a>如是众生，<a id="a-6t"></a>云何可救？<a id="a-6u"></a>”</p>
  <p id="a6v">佛告一切勇：<a id="a-6w"></a>“譬如有人，<a id="a-6x"></a>刀断其头，<a id="a-6y"></a>使医治之，<a id="a-6z"></a>涂以石蜜、<a id="a-70"></a>酥油诸药，<a id="a-71"></a>以用涂之。<a id="a-72"></a>一切勇，<a id="a-73"></a>于汝意云何？<a id="a-74"></a>如是众生，<a id="a-75"></a>还可活不？<a id="a-76"></a>”</p>
  <p id="a77">一切勇白佛：<a id="a-78"></a>“不也，<a id="a-79"></a>世尊。<a id="a-7A"></a>”</p>
  <p id="a7B">“一切勇，<a id="a-7C"></a>又如有人，<a id="a-7D"></a>刀害不断，<a id="a-7E"></a>若得良医治之则瘥。<a id="a-7F"></a>彼人瘥已，<a id="a-7G"></a>知其大苦：<a id="a-7H"></a>‘我今知已，<a id="a-7I"></a>更不复作恶不善业。<a id="a-7J"></a>’一切勇，<a id="a-7K"></a>若善男子念布施时亦复如是，<a id="a-7L"></a>离一切恶，<a id="a-7M"></a>集诸善法，<a id="a-7N"></a>诸善具足。<a id="a-7O"></a>譬如死尸，<a id="a-7P"></a>父母忧愁啼泣，<a id="a-7Q"></a>不能救护；<a id="a-7R"></a>凡夫之人亦复如是，<a id="a-7S"></a>不能自利，<a id="a-7T"></a>不能利他，<a id="a-7U"></a>无依父母。<a id="a-7V"></a>如是，<a id="a-7W"></a>如是，<a id="a-7X"></a>一切勇，<a id="a-7Y"></a>彼诸众生临死之时，<a id="a-7Z"></a>无所依止。<a id="a-7a"></a>一切勇，<a id="a-7b"></a>无依众生有二种。<a id="a-7c"></a>何等为二？<a id="a-7d"></a>一者、<a id="a-7e"></a>作不善业，<a id="a-7f"></a>二者、<a id="a-7g"></a>诽谤正法。<a id="a-7h"></a>如是二人，<a id="a-7i"></a>临死之时，<a id="a-7j"></a>无依止处。<a id="a-7k"></a>”</p>
  <p id="a7l">时，<a id="a-7m"></a>一切勇菩提萨埵白佛言：<a id="a-7n"></a>“世尊，<a id="a-7o"></a>彼谤法者，<a id="a-7p"></a>生何道中？<a id="a-7q"></a>”</p>
  <p id="a7r">佛告一切勇：<a id="a-7s"></a>“谤法之人入大地狱，<a id="a-7t"></a>在大叫唤地狱一劫受苦，<a id="a-7u"></a>众合地狱一劫受苦，<a id="a-7v"></a>烧然地狱一劫受苦，<a id="a-7w"></a>大烧然地狱一劫受苦，<a id="a-7x"></a>黑绳地狱一劫受苦，<a id="a-7y"></a>阿鼻地狱一劫受苦，<a id="a-7z"></a>毛竖地狱一劫受苦，<a id="a-80"></a>睺睺地狱一劫受苦。<a id="a-81"></a>一切勇，<a id="a-82"></a>谤法众生，<a id="a-83"></a>于此八大地狱，<a id="a-84"></a>满足八劫，<a id="a-85"></a>受大苦恼。<a id="a-86"></a>”</p>
  <p id="a87">尔时，<a id="a-88"></a>一切勇菩提萨埵、<a id="a-89"></a>摩诃萨埵，<a id="a-8A"></a>白佛言：<a id="a-8B"></a>“世尊，<a id="a-8C"></a>大苦！<a id="a-8D"></a>大苦！<a id="a-8E"></a>我不能闻。<a id="a-8F"></a>”</p>
  <p id="a8G">尔时，<a id="a-8H"></a>世尊而说颂曰：</p>
  <p id="a8I">“何故不能闻？<a id="a-8J"></a> 此语甚可怖，</p>
  <p id="a8K">地狱为大苦，<a id="a-8L"></a> 众生受苦痛。</p>
  <p id="a8M">若造善业者，<a id="a-8N"></a> 则有乐果报；</p>
  <p id="a8O">若造不善业，<a id="a-8P"></a> 则受于苦报。</p>
  <p id="a8Q">生则有死苦，<a id="a-8R"></a> 忧悲苦所缚，</p>
  <p id="a8S">凡夫常受苦，<a id="a-8T"></a> 无有少乐时。</p>
  <p id="a8U">智慧人为乐，<a id="a-8V"></a> 能忆念诸佛，</p>
  <p id="a8W">信清净大乘，<a id="a-8X"></a> 不堕于恶道。</p>
  <p id="a8Y">如是一切勇，<a id="a-8Z"></a> 本业得果报，</p>
  <p id="a8a">作业时虽少，<a id="a-8b"></a> 得无边果报。</p>
  <p id="a8c">种子时虽少，<a id="a-8d"></a> 得无量果实，</p>
  <p id="a8e">植种佛福田，<a id="a-8f"></a> 能生果实处。</p>
  <p id="a8g">智者得安乐，<a id="a-8h"></a> 乐于诸佛法，</p>
  <p id="a8i">远离于恶法，<a id="a-8j"></a> 修行诸善法。</p>
  <p id="a8k">若以一毫物，<a id="a-8l"></a> 用布施诸佛，</p>
  <p id="a8m">八十千劫中，<a id="a-8n"></a> 巨富具财宝，</p>
  <p id="a8o">随所受生处，<a id="a-8p"></a> 常念行布施。</p>
  <p id="a8q">如是一切勇，<a id="a-8r"></a> 施佛得福深！<a id="a-8s"></a>”</p>
  <p id="a8t">尔时，<a id="a-8u"></a>一切勇菩提萨埵、<a id="a-8v"></a>摩诃萨埵，<a id="a-8w"></a>白佛陀言：<a id="a-8x"></a>“世尊，<a id="a-8y"></a>云何修佛智慧？<a id="a-8z"></a>云何闻此法门增长善根？<a id="a-90"></a>”</p>
  <p id="a91">佛告一切勇菩提萨埵：<a id="a-92"></a>“若有人供养六十二亿恒河沙诸佛，<a id="a-93"></a>施诸乐具；<a id="a-94"></a>若复闻此法门者，<a id="a-95"></a>所得福德，<a id="a-96"></a>与前正等。<a id="a-97"></a>”</p>
  <p id="a98">一切勇菩提萨埵白佛言：<a id="a-99"></a>“世尊，<a id="a-9A"></a>云何善根满足？<a id="a-9B"></a>”</p>
  <p id="a9C">尔时，<a id="a-9D"></a>世尊告一切勇菩提萨埵、<a id="a-9E"></a>摩诃萨埵言：<a id="a-9F"></a>“功德如佛者，<a id="a-9G"></a>当知满足。<a id="a-9H"></a>”</p>
  <p id="a9I">一切勇白佛言：<a id="a-9J"></a>“世尊，<a id="a-9K"></a>何人功德与如来等？<a id="a-9L"></a>”</p>
  <p id="a9M">佛告一切勇菩提萨埵：<a id="a-9N"></a>“善男子，<a id="a-9O"></a>法师善根，<a id="a-9P"></a>与如来等。<a id="a-9Q"></a>”</p>
  <p id="a9R">一切勇菩提萨埵言：<a id="a-9S"></a>“世尊，<a id="a-9T"></a>何等是法师？<a id="a-9U"></a>”</p>
  <p id="a9V">佛告一切勇菩提萨埵：<a id="a-9W"></a>“流通此法门者，<a id="a-9X"></a>名为法师。<a id="a-9Y"></a>”</p>
  <p id="a9Z">一切勇菩提萨埵白佛言：<a id="a-9a"></a>“世尊，<a id="a-9b"></a>闻此法门，<a id="a-9c"></a>得何等福？<a id="a-9d"></a>书写读诵此法门者，<a id="a-9e"></a>得几所福？<a id="a-9f"></a>”</p>
  <p id="a9g">佛告一切勇菩提萨埵言：<a id="a-9h"></a>“善男子，<a id="a-9i"></a>于十方面，<a id="a-9j"></a>一一方各十二恒河沙诸佛如来，<a id="a-9k"></a>一一如来住世说法满十二劫；<a id="a-9l"></a>若有善男子，<a id="a-9m"></a>说此法门功德，<a id="a-9n"></a>与上诸如来等。<a id="a-9o"></a>若有善男子，<a id="a-9p"></a>书写此经，<a id="a-9q"></a>四十八恒河沙诸佛如来，<a id="a-9r"></a>说其功德不能令尽，<a id="a-9s"></a>况复书写读诵受持！<a id="a-9t"></a>”</p>
  <p id="a9u">时，<a id="a-9v"></a>一切勇菩提萨埵问佛言：<a id="a-9w"></a>“世尊，<a id="a-9x"></a>若读诵者，<a id="a-9y"></a>得几所福？<a id="a-9z"></a>”</p>
  <p id="aA0">尔时，<a id="a-A1"></a>世尊说颂答曰：</p>
  <p id="aA2">“读诵四句偈，<a id="a-A3"></a> 得此最胜福！</p>
  <p id="aA4">如八十四恒，<a id="a-A5"></a> 诸佛所说法，</p>
  <p id="aA6">读诵此法门，<a id="a-A7"></a> 得如是福德。</p>
  <p id="aA8">如是诸功德，<a id="a-A9"></a> 言说不能尽！</p>
  <p id="aAA">十八亿诸佛，<a id="a-AB"></a> 住世满一劫，</p>
  <p id="aAC">十方一切佛，<a id="a-AD"></a> 常赞大乘法，</p>
  <p id="aAE">善说此法门，<a id="a-AF"></a> 而无有穷尽。</p>
  <p id="aAG">诸佛难值遇，<a id="a-AH"></a> 此法亦如是！<a id="a-AI"></a>”</p>
  <p id="aAJ">尔时，<a id="a-AK"></a>八十四亿天子至于佛所，<a id="a-AL"></a>合掌顶礼，<a id="a-AM"></a>白佛言：<a id="a-AN"></a>“善哉！<a id="a-AO"></a>世尊，<a id="a-AP"></a>如是法藏，<a id="a-AQ"></a>愿住阎浮提。<a id="a-AR"></a>”</p>
  <p id="aAS">尔时，<a id="a-AT"></a>复有十八千亿尼犍子，<a id="a-AU"></a>来诣佛所，<a id="a-AV"></a>白佛言：<a id="a-AW"></a>“胜也！<a id="a-AX"></a>沙门瞿昙。<a id="a-AY"></a>”</p>
  <p id="aAZ">佛告尼犍：<a id="a-Aa"></a>“如来常胜！<a id="a-Ab"></a>汝等住颠倒，<a id="a-Ac"></a>云何见汝等胜？<a id="a-Ad"></a>汝无胜也。<a id="a-Ae"></a>汝等善听，<a id="a-Af"></a>今为利益汝等，<a id="a-Ag"></a>为汝等说：</p>
  <p id="aAh">“凡夫无慧乐，<a id="a-Ai"></a> 何处得有胜？</p>
  <p id="aAj">不知于正道，<a id="a-Ak"></a> 云何得有胜？</p>
  <p id="aAl">我视众生道，<a id="a-Am"></a> 以甚深佛眼。<a id="a-An"></a>”</p>
  <p id="aAo">尔时，<a id="a-Ap"></a>尼犍子于世尊所，<a id="a-Aq"></a>心生瞋恚。<a id="a-Ar"></a>尔时，<a id="a-As"></a>帝释捉金刚杵，<a id="a-At"></a>以手摩之，<a id="a-Au"></a>用拟尼犍。<a id="a-Av"></a>时，<a id="a-Aw"></a>十八千亿诸尼犍子，<a id="a-Ax"></a>惶怖苦恼，<a id="a-Ay"></a>悲泣啼哭。<a id="a-Az"></a>如来隐形，<a id="a-B0"></a>令其不见。</p>
  <p id="aB1">尔时，<a id="a-B2"></a>诸尼犍子不见如来，<a id="a-B3"></a>悲泣颂曰：</p>
  <p id="aB4">“父母及兄弟，<a id="a-B5"></a> 无能救济者！</p>
  <p id="aB6">见旷野大泽，<a id="a-B7"></a> 空无人行路，</p>
  <p id="aB8">彼处不见水，<a id="a-B9"></a> 亦不见树荫，</p>
  <p id="aBA">亦不见人众，<a id="a-BB"></a> 无伴独受苦。</p>
  <p id="aBC">彼受诸苦恼，<a id="a-BD"></a> 由不见如来！<a id="a-BE"></a>”</p>
  <p id="aBF">时，<a id="a-BG"></a>诸尼犍从座而起，<a id="a-BH"></a>右膝著地，<a id="a-BI"></a>出大声言：<a id="a-BJ"></a>“如来哀愍，<a id="a-BK"></a>愿见救济，<a id="a-BL"></a>我等归依佛！<a id="a-BM"></a>”</p>
  <p id="aBN">尔时，<a id="a-BO"></a>世尊即时微笑，<a id="a-BP"></a>告一切勇菩提萨埵、<a id="a-BQ"></a>摩诃萨埵言：<a id="a-BR"></a>“善男子，<a id="a-BS"></a>汝往外道尼犍子所，<a id="a-BT"></a>为其说法。<a id="a-BU"></a>”</p>
  <p id="aBV">尔时，<a id="a-BW"></a>一切勇菩提萨埵、<a id="a-BX"></a>摩诃萨埵，<a id="a-BY"></a>白佛言：<a id="a-BZ"></a>“世尊，<a id="a-Ba"></a>譬如须弥山王，<a id="a-Bb"></a>小山无能出者。<a id="a-Bc"></a>如是，<a id="a-Bd"></a>世尊，<a id="a-Be"></a>于如来前，<a id="a-Bf"></a>我不能说。<a id="a-Bg"></a>”</p>
  <p id="aBh">尔时，<a id="a-Bi"></a>世尊告一切勇菩提萨埵、<a id="a-Bj"></a>摩诃萨埵：<a id="a-Bk"></a>“善男子，<a id="a-Bl"></a>莫作是说！<a id="a-Bm"></a>如来有多方便。<a id="a-Bn"></a>一切勇，<a id="a-Bo"></a>汝往观十方一切世界，<a id="a-Bp"></a>如来在何处住？<a id="a-Bq"></a>于何处所敷如来座？<a id="a-Br"></a>一切勇，<a id="a-Bs"></a>于尼犍所，<a id="a-Bt"></a>我亦当自说法。<a id="a-Bu"></a>”</p>
  <p id="aBv">一切勇白佛言：<a id="a-Bw"></a>“世尊，<a id="a-Bx"></a>乘何神力？<a id="a-By"></a>为以自神力去？<a id="a-Bz"></a>以佛神力去也？<a id="a-C0"></a>”</p>
  <p id="aC1">佛告一切勇：<a id="a-C2"></a>“汝以自神力去，<a id="a-C3"></a>还时以佛神力而来。<a id="a-C4"></a>”</p>
  <p id="aC5">尔时，<a id="a-C6"></a>一切勇菩提萨埵、<a id="a-C7"></a>摩诃萨埵，<a id="a-C8"></a>从座而起，<a id="a-C9"></a>偏袒右肩，<a id="a-CA"></a>为佛作礼，<a id="a-CB"></a>即没不现。</p>
  <p id="aCC">尔时，<a id="a-CD"></a>世尊为尼犍说：<a id="a-CE"></a>“生苦生恼，<a id="a-CF"></a>人生多怖，<a id="a-CG"></a>生有病苦，<a id="a-CH"></a>病有老苦，<a id="a-CI"></a>老有死苦，<a id="a-CJ"></a>复有王难、<a id="a-CK"></a>贼难、<a id="a-CL"></a>水难、<a id="a-CM"></a>火难、<a id="a-CN"></a>毒难、<a id="a-CO"></a>自作业难。<a id="a-CP"></a>”</p>
  <p id="aCQ">时，<a id="a-CR"></a>诸外道心怀恐怖，<a id="a-CS"></a>白佛言：<a id="a-CT"></a>“世尊，<a id="a-CU"></a>我等于今更不忍生。<a id="a-CV"></a>”</p>
  <p id="aCW">尔时，<a id="a-CX"></a>世尊说此法时，<a id="a-CY"></a>十八千亿诸外道等得离尘垢，<a id="a-CZ"></a>发阿耨多罗三藐三菩提心，<a id="a-Ca"></a>自身十八千亿，<a id="a-Cb"></a>住于十地。<a id="a-Cc"></a>大菩提萨埵，<a id="a-Cd"></a>现菩提萨埵种种神力，<a id="a-Ce"></a>或作象形、<a id="a-Cf"></a>马形、<a id="a-Cg"></a>师子虎形、<a id="a-Ch"></a>金翅鸟形，<a id="a-Ci"></a>或作须弥山形，<a id="a-Cj"></a>或作老形，<a id="a-Ck"></a>或作猕猴，<a id="a-Cl"></a>或作华台结跏趺坐。<a id="a-Cm"></a>十千亿菩提萨埵在其南面作，<a id="a-Cn"></a>九千亿菩提萨埵在其北面，<a id="a-Co"></a>皆作如是神通变化。<a id="a-Cp"></a>如来常在三昧，<a id="a-Cq"></a>以方便力故，<a id="a-Cr"></a>为众生说法。</p>
  <p id="aCs">尔时，<a id="a-Ct"></a>如来知一切勇菩提萨埵自用神力去已，<a id="a-Cu"></a>七日至华上世界。<a id="a-Cv"></a>时一切勇菩提萨埵，<a id="a-Cw"></a>以佛神力，<a id="a-Cx"></a>屈伸臂顷来至佛所，<a id="a-Cy"></a>到已右绕三匝，<a id="a-Cz"></a>发清净心，<a id="a-D0"></a>合掌礼佛，<a id="a-D1"></a>白佛言：<a id="a-D2"></a>“世尊，<a id="a-D3"></a>我以一神力，<a id="a-D4"></a>至十方诸佛世界，<a id="a-D5"></a>见九十九千亿诸佛世界；<a id="a-D6"></a>第二神力，<a id="a-D7"></a>见百千亿诸佛世界；<a id="a-D8"></a>至第七日到华上世界，<a id="a-D9"></a>亦至不动如来世界。<a id="a-DA"></a>世尊，<a id="a-DB"></a>我至彼国，<a id="a-DC"></a>见九十二千亿诸佛说法；<a id="a-DD"></a>又见八十亿千世界，<a id="a-DE"></a>八十亿千诸佛，<a id="a-DF"></a>即日成阿耨多罗三藐三菩提，<a id="a-DG"></a>我悉供养，<a id="a-DH"></a>复过而去。<a id="a-DI"></a>世尊，<a id="a-DJ"></a>我即日至三十九亿百千佛国，<a id="a-DK"></a>见三十九亿百千菩提萨埵出家，<a id="a-DL"></a>得阿耨多罗三藐三菩提。<a id="a-DM"></a>世尊，<a id="a-DN"></a>我悉恭敬礼拜，<a id="a-DO"></a>右绕三匝，<a id="a-DP"></a>复过而去。<a id="a-DQ"></a>世尊，<a id="a-DR"></a>又于六十亿世界，<a id="a-DS"></a>见六十亿佛，<a id="a-DT"></a>我悉供养恭敬，<a id="a-DU"></a>礼拜而去。<a id="a-DV"></a>世尊，<a id="a-DW"></a>我见百亿世界，<a id="a-DX"></a>百亿如来入般涅槃，<a id="a-DY"></a>我亦供养恭敬礼拜，<a id="a-DZ"></a>复过而去。<a id="a-Da"></a>世尊，<a id="a-Db"></a>我见六十五亿世界，<a id="a-Dc"></a>诸佛正法灭尽，<a id="a-Dd"></a>我心焦恼而怀悲泣，<a id="a-De"></a>见天、<a id="a-Df"></a>龙、<a id="a-Dg"></a>夜叉忧恼啼哭，<a id="a-Dh"></a>如箭入心。<a id="a-Di"></a>世尊，<a id="a-Dj"></a>彼佛世界劫火所烧，<a id="a-Dk"></a>大海、<a id="a-Dl"></a>须弥悉皆烧尽无有遗余，<a id="a-Dm"></a>我亦供养，<a id="a-Dn"></a>复过而去。</p>
  <p id="aDo">“乃到华上世界。<a id="a-Dp"></a>世尊，<a id="a-Dq"></a>我到彼世界，<a id="a-Dr"></a>见敷百千亿座。<a id="a-Ds"></a>世尊，<a id="a-Dt"></a>见彼南面敷百千亿座，<a id="a-Du"></a>东西北方及以上下，<a id="a-Dv"></a>各敷百千亿高座。<a id="a-Dw"></a>世尊，<a id="a-Dx"></a>彼一一座，<a id="a-Dy"></a>七宝成就。<a id="a-Dz"></a>一一座上，<a id="a-E0"></a>有一如来结跏趺坐，<a id="a-E1"></a>为众说法。<a id="a-E2"></a>世尊，<a id="a-E3"></a>我既见已，<a id="a-E4"></a>生希有心，<a id="a-E5"></a>问彼世尊：<a id="a-E6"></a>‘此世界者，<a id="a-E7"></a>名为何等？<a id="a-E8"></a>’彼佛如来即告我言：<a id="a-E9"></a>‘此世界者，<a id="a-EA"></a>名曰华上。<a id="a-EB"></a>’世尊，<a id="a-EC"></a>我礼彼佛，<a id="a-ED"></a>问其佛言：<a id="a-EE"></a>‘如来世尊，<a id="a-EF"></a>名号何等？<a id="a-EG"></a>’彼佛答我：<a id="a-EH"></a>‘号莲华藏，<a id="a-EI"></a>于此世界，<a id="a-EJ"></a>常作佛事。<a id="a-EK"></a>’我复问言：<a id="a-EL"></a>‘此世界中无量如来，<a id="a-EM"></a>何者是莲华藏如来之身？<a id="a-EN"></a>’彼世尊曰：<a id="a-EO"></a>‘我当示汝莲华藏佛。<a id="a-EP"></a>’</p>
  <p id="aEQ">“尔时，<a id="a-ER"></a>诸佛悉隐不现，<a id="a-ES"></a>唯见一佛，<a id="a-ET"></a>其余座上悉是菩萨。<a id="a-EU"></a>我时礼佛。<a id="a-EV"></a>时有一座从地涌出，<a id="a-EW"></a>我于此座结跏趺坐。<a id="a-EX"></a>时我坐已，<a id="a-EY"></a>有无量座忽然而出，<a id="a-EZ"></a>空无人坐。<a id="a-Ea"></a>我问彼佛：<a id="a-Eb"></a>‘此座何故空无人坐？<a id="a-Ec"></a>’时佛世尊而告我言：<a id="a-Ed"></a>‘善男子，<a id="a-Ee"></a>不种善根众生，<a id="a-Ef"></a>不得在于此会之中。<a id="a-Eg"></a>’世尊，<a id="a-Eh"></a>我时问彼如来言：<a id="a-Ei"></a>‘世尊，<a id="a-Ej"></a>作何善根，<a id="a-Ek"></a>得在此会？<a id="a-El"></a>’时佛告言：<a id="a-Em"></a>‘谛听！<a id="a-En"></a>善男子，<a id="a-Eo"></a>得闻《僧伽吒法门》者，<a id="a-Ep"></a>以是善根得在此会，<a id="a-Eq"></a>何况书写读诵！<a id="a-Er"></a>一切勇，<a id="a-Es"></a>汝闻《僧伽吒法门》故，<a id="a-Et"></a>得在此会。<a id="a-Eu"></a>无善根人，<a id="a-Ev"></a>则不能得见此佛国。<a id="a-Ew"></a>’</p>
  <p id="aEx">“尔时，<a id="a-Ey"></a>一切勇菩提萨埵、<a id="a-Ez"></a>摩诃萨埵，<a id="a-F0"></a>白彼佛言：<a id="a-F1"></a>‘世尊，<a id="a-F2"></a>得闻此法门者，<a id="a-F3"></a>得何福德？<a id="a-F4"></a>’尔时，<a id="a-F5"></a>莲华藏如来即便微笑。<a id="a-F6"></a>世尊，<a id="a-F7"></a>我时作礼，<a id="a-F8"></a>问彼佛言：<a id="a-F9"></a>‘佛何故笑，<a id="a-FA"></a>现希有相？<a id="a-FB"></a>’时莲华藏如来告一切勇：<a id="a-FC"></a>‘善男子，<a id="a-FD"></a>一切勇菩提萨埵得大势力。<a id="a-FE"></a>譬如转轮圣王，<a id="a-FF"></a>主四天下，<a id="a-FG"></a>于四天下种满胡麻。<a id="a-FH"></a>善男子，<a id="a-FI"></a>如彼胡麻，<a id="a-FJ"></a>其数多不？<a id="a-FK"></a>’一切勇菩提萨埵白世尊言：<a id="a-FL"></a>‘甚多！<a id="a-FM"></a>世尊。<a id="a-FN"></a>甚多！<a id="a-FO"></a>善逝。<a id="a-FP"></a>’佛告一切勇：<a id="a-FQ"></a>‘有人聚彼胡麻以作一聚。<a id="a-FR"></a>一切勇，<a id="a-FS"></a>有人能数知其数不？<a id="a-FT"></a>’一切勇菩提萨埵白彼世尊：<a id="a-FU"></a>‘不可数也！<a id="a-FV"></a>善逝，<a id="a-FW"></a>世尊。<a id="a-FX"></a>’时莲华藏如来告一切勇菩提萨埵：<a id="a-FY"></a>‘善男子，<a id="a-FZ"></a>若胡麻等数诸佛如来，<a id="a-Fa"></a>说闻经功德不能令尽，<a id="a-Fb"></a>何况书写读诵！<a id="a-Fc"></a>’</p>
  <p id="aFd">“一切勇菩提萨埵白佛言：<a id="a-Fe"></a>‘世尊，<a id="a-Ff"></a>书写得何等福？<a id="a-Fg"></a>’佛告一切勇：<a id="a-Fh"></a>‘善男子，<a id="a-Fi"></a>譬如三千大千世界，<a id="a-Fj"></a>一切沙尘树叶草木，<a id="a-Fk"></a>以如此等数转轮王。<a id="a-Fl"></a>如是轮王，<a id="a-Fm"></a>宁可数不？<a id="a-Fn"></a>’一切勇菩提萨埵白佛言：<a id="a-Fo"></a>‘世尊，<a id="a-Fp"></a>不可数也！<a id="a-Fq"></a>善逝，<a id="a-Fr"></a>世尊。<a id="a-Fs"></a>’佛告一切勇：<a id="a-Ft"></a>‘善男子，<a id="a-Fu"></a>听此法者，<a id="a-Fv"></a>如是一切诸转轮王所有福德，<a id="a-Fw"></a>不及此福。<a id="a-Fx"></a>于此法门书一字者功德，<a id="a-Fy"></a>胜彼一切轮王所有福德。<a id="a-Fz"></a>如是，<a id="a-G0"></a>善男子，<a id="a-G1"></a>此法门者，<a id="a-G2"></a>摄于一切大乘正法，<a id="a-G3"></a>不得以轮王福德为喻。<a id="a-G4"></a>如是，<a id="a-G5"></a>一切勇，<a id="a-G6"></a>此法门功德，<a id="a-G7"></a>非譬喻说。<a id="a-G8"></a>如此法门，<a id="a-G9"></a>能示法藏，<a id="a-GA"></a>灭诸烦恼，<a id="a-GB"></a>燃大法炬，<a id="a-GC"></a>降诸恶魔，<a id="a-GD"></a>照明一切菩提萨埵之舍，<a id="a-GE"></a>说一切法。<a id="a-GF"></a>’”</p>
  <p id="aGG">尔时，<a id="a-GH"></a>一切勇菩提萨埵、<a id="a-GI"></a>摩诃萨埵，<a id="a-GJ"></a>白佛言：<a id="a-GK"></a>“世尊，<a id="a-GL"></a>行梵行者，<a id="a-GM"></a>甚为希有！<a id="a-GN"></a>何以故？<a id="a-GO"></a>世尊，<a id="a-GP"></a>如来行难得。<a id="a-GQ"></a>”</p>
  <p id="aGR">佛告一切勇：<a id="a-GS"></a>“如是，<a id="a-GT"></a>善男子，<a id="a-GU"></a>梵行难得。<a id="a-GV"></a>若行梵行，<a id="a-GW"></a>若昼若夜常见如来，<a id="a-GX"></a>若见如来则见佛国，<a id="a-GY"></a>若见佛国则见法藏。<a id="a-GZ"></a>临命终时，<a id="a-Ga"></a>其心不怖，<a id="a-Gb"></a>不受胎生，<a id="a-Gc"></a>无复忧恼，<a id="a-Gd"></a>不为爱河之所漂没。<a id="a-Ge"></a>”</p>
  <p id="aGf">尔时，<a id="a-Gg"></a>世尊复告一切勇菩提萨埵、<a id="a-Gh"></a>摩诃萨埵：<a id="a-Gi"></a>“善男子，<a id="a-Gj"></a>如来出世，<a id="a-Gk"></a>难可值遇！<a id="a-Gl"></a>”</p>
  <p id="aGm">一切勇言：<a id="a-Gn"></a>“如是，<a id="a-Go"></a>世尊。<a id="a-Gp"></a>如是，<a id="a-Gq"></a>善逝。<a id="a-Gr"></a>如来出世，<a id="a-Gs"></a>难得值遇！<a id="a-Gt"></a>”</p>
  <p id="aGu">佛告一切勇菩提萨埵、<a id="a-Gv"></a>摩诃萨埵言：<a id="a-Gw"></a>“此法难值亦复如是。<a id="a-Gx"></a>一切勇，<a id="a-Gy"></a>若有得闻如是法门经于耳者，<a id="a-Gz"></a>八十劫中自识宿命；<a id="a-H0"></a>六十千劫作转轮王；<a id="a-H1"></a>八十劫中作天帝释；<a id="a-H2"></a>二十五千劫作净居天；<a id="a-H3"></a>三十八千劫作大梵天；<a id="a-H4"></a>九十九千劫不堕恶道；<a id="a-H5"></a>百千劫中不堕饿鬼；<a id="a-H6"></a>二十八千劫不堕畜生；<a id="a-H7"></a>十三亿百千劫不堕阿修罗中，<a id="a-H8"></a>刀剑不伤；<a id="a-H9"></a>二十五千劫不生愚痴中；<a id="a-HA"></a>七千劫具足智慧；<a id="a-HB"></a>九千劫中生处端正，<a id="a-HC"></a>具足善色如如来身；<a id="a-HD"></a>十五千劫不作女人；<a id="a-HE"></a>十六千劫身无病恼；<a id="a-HF"></a>三十五千劫常具天眼；<a id="a-HG"></a>十九千劫不生龙中；<a id="a-HH"></a>六千劫中无瞋恚心；<a id="a-HI"></a>七千劫中不生贫贱家；<a id="a-HJ"></a>八十千劫主二天下，<a id="a-HK"></a>极最无穷，<a id="a-HL"></a>受如是乐；<a id="a-HM"></a>十二千劫不生盲冥；<a id="a-HN"></a>十三千劫不生聋中；<a id="a-HO"></a>十一千劫修行忍辱。<a id="a-HP"></a>临命终时，<a id="a-HQ"></a>识行将灭，<a id="a-HR"></a>不起倒想，<a id="a-HS"></a>不生瞋恚，<a id="a-HT"></a>见东方恒河沙等诸佛如来，<a id="a-HU"></a>面见南方十二亿佛，<a id="a-HV"></a>面见西方二十五恒河沙诸佛如来，<a id="a-HW"></a>面见北方八十恒河沙等诸佛如来，<a id="a-HX"></a>面见上方九十亿恒河沙诸佛世尊，<a id="a-HY"></a>面见下方百亿恒河沙等诸佛世尊。</p>
  <p id="aHZ">“善男子，<a id="a-Ha"></a>彼诸世尊安慰其人：<a id="a-Hb"></a>‘善男子，<a id="a-Hc"></a>汝莫恐怖！<a id="a-Hd"></a>汝已听受《僧伽吒法门》。<a id="a-He"></a>善男子，<a id="a-Hf"></a>汝见如是恒河沙等百千亿佛世尊不？<a id="a-Hg"></a>’‘唯然，<a id="a-Hh"></a>已见。<a id="a-Hi"></a>’世尊告曰：<a id="a-Hj"></a>‘此诸如来，<a id="a-Hk"></a>故来见汝。<a id="a-Hl"></a>’是善男子问言：<a id="a-Hm"></a>‘我作何善，<a id="a-Hn"></a>诸佛见我？<a id="a-Ho"></a>’诸佛告言：<a id="a-Hp"></a>‘善男子，<a id="a-Hq"></a>汝在人中曾闻《僧伽吒法门》，<a id="a-Hr"></a>是故诸佛故来见汝。<a id="a-Hs"></a>’是善男子白佛言：<a id="a-Ht"></a>‘世尊，<a id="a-Hu"></a>我曾少闻，<a id="a-Hv"></a>得如是福，<a id="a-Hw"></a>况复具足受持是经！<a id="a-Hx"></a>’彼佛告言：<a id="a-Hy"></a>‘善男子，<a id="a-Hz"></a>莫作是说！<a id="a-I0"></a>闻四句偈所有功德，<a id="a-I1"></a>我今说之。<a id="a-I2"></a>善男子，<a id="a-I3"></a>譬如十三恒河沙诸佛如来所有福德，<a id="a-I4"></a>闻此法门，<a id="a-I5"></a>福德胜彼！<a id="a-I6"></a>若有供养十三恒河沙诸佛如来，<a id="a-I7"></a>若有于此法门闻一四句偈，<a id="a-I8"></a>此福德胜彼，<a id="a-I9"></a>况具足闻！<a id="a-IA"></a>’”</p>
  <p id="aIB">佛复告一切勇菩提萨埵言：<a id="a-IC"></a>“善男子，<a id="a-ID"></a>若三千大千世界满中胡麻，<a id="a-IE"></a>以此胡麻数转轮王；<a id="a-IF"></a>若有人布施如是转轮王，<a id="a-IG"></a>不如布施一须陀洹。<a id="a-IH"></a>若施三千世界一切须陀洹所得福德，<a id="a-II"></a>不如施一斯陀含。<a id="a-IJ"></a>若施三千世界诸斯陀含，<a id="a-IK"></a>不如施一阿那含。<a id="a-IL"></a>若施三千世界诸阿那含，<a id="a-IM"></a>不如布施一阿罗汉。<a id="a-IN"></a>若施三千世界诸阿罗汉所得福德，<a id="a-IO"></a>不如布施一辟支佛。<a id="a-IP"></a>若施三千世界诸辟支佛所得福德，<a id="a-IQ"></a>不如施一菩提萨埵。<a id="a-IR"></a>若施三千大千世界菩提萨埵，<a id="a-IS"></a>不如于一如来所起清净心。<a id="a-IT"></a>若于三千大千世界诸如来所生清净心，<a id="a-IU"></a>不如凡夫闻此法门，<a id="a-IV"></a>功德胜彼，<a id="a-IW"></a>何况书写读诵受持！<a id="a-IX"></a>一切勇，<a id="a-IY"></a>况复有人以清净心忆念此经！<a id="a-IZ"></a>一切勇，<a id="a-Ia"></a>于意云何？<a id="a-Ib"></a>颇有凡人，<a id="a-Ic"></a>能度大海不？<a id="a-Id"></a>”</p>
  <p id="aIe">一切勇言：<a id="a-If"></a>“不也，<a id="a-Ig"></a>世尊。<a id="a-Ih"></a>”</p>
  <p id="aIi">佛告一切勇：<a id="a-Ij"></a>“于意云何？<a id="a-Ik"></a>颇有凡夫，<a id="a-Il"></a>以手一撮，<a id="a-Im"></a>能竭海不？<a id="a-In"></a>”</p>
  <p id="aIo">一切勇言：<a id="a-Ip"></a>“不也，<a id="a-Iq"></a>世尊。<a id="a-Ir"></a>”</p>
  <p id="aIs">佛告一切勇：<a id="a-It"></a>“乐小法者亦复如是，<a id="a-Iu"></a>不能听受如是法门。<a id="a-Iv"></a>一切勇，<a id="a-Iw"></a>若不曾见十八亿恒河沙诸佛如来，<a id="a-Ix"></a>不能书写如是法门。<a id="a-Iy"></a>若不曾见九十亿恒河沙诸如来者，<a id="a-Iz"></a>不能闻此法门。<a id="a-J0"></a>若人曾见百千亿如来者，<a id="a-J1"></a>闻此法门不生诽谤。<a id="a-J2"></a>一切勇，<a id="a-J3"></a>若有曾见百千亿恒河沙如来，<a id="a-J4"></a>闻此法门能生净信，<a id="a-J5"></a>起如实想，<a id="a-J6"></a>不生诽谤。<a id="a-J7"></a>一切勇听，<a id="a-J8"></a>若有书此法门一四句偈，<a id="a-J9"></a>彼过九十五亿千世界，<a id="a-JA"></a>如阿弥陀国，<a id="a-JB"></a>彼人佛土，<a id="a-JC"></a>亦复如是。<a id="a-JD"></a>一切勇，<a id="a-JE"></a>彼诸众生，<a id="a-JF"></a>寿命八万四千劫。<a id="a-JG"></a>一切勇，<a id="a-JH"></a>若菩提萨埵、<a id="a-JI"></a>摩诃萨埵，<a id="a-JJ"></a>于此法门闻四句偈诸众生，<a id="a-JK"></a>设使造五逆罪，<a id="a-JL"></a>教人随喜；<a id="a-JM"></a>若能听受一四句偈，<a id="a-JN"></a>所有罪业能令除灭。<a id="a-JO"></a>”</p>
  <p id="aJP">尔时，<a id="a-JQ"></a>世尊复告一切勇菩提萨埵、<a id="a-JR"></a>摩诃萨埵言：<a id="a-JS"></a>“往昔有人破塔坏僧，<a id="a-JT"></a>动菩提萨埵三昧，<a id="a-JU"></a>坏灭佛法，<a id="a-JV"></a>杀害父母，<a id="a-JW"></a>作已生悔：<a id="a-JX"></a>‘我失今世、<a id="a-JY"></a>后世之乐，<a id="a-JZ"></a>当于恶道一切受苦，<a id="a-Ja"></a>生大愁忧，<a id="a-Jb"></a>受大苦恼。<a id="a-Jc"></a>’一切勇，<a id="a-Jd"></a>如是之人，<a id="a-Je"></a>一切世人所共恶贱，<a id="a-Jf"></a>作如是言：<a id="a-Jg"></a>‘此人失于世间、<a id="a-Jh"></a>出世间法！<a id="a-Ji"></a>’此众生于无量劫，<a id="a-Jj"></a>犹如燋树不能复生。<a id="a-Jk"></a>譬如画堂，<a id="a-Jl"></a>不以燋柱而作庄严；<a id="a-Jm"></a>此人亦尔，<a id="a-Jn"></a>今世后世所至之处，<a id="a-Jo"></a>人皆轻贱，<a id="a-Jp"></a>打骂毁辱，<a id="a-Jq"></a>不施饮食。<a id="a-Jr"></a>彼受饥渴，<a id="a-Js"></a>打骂苦恼，<a id="a-Jt"></a>自忆念言：<a id="a-Ju"></a>‘我造逆罪，<a id="a-Jv"></a>破塔坏僧。<a id="a-Jw"></a>’作是思惟：<a id="a-Jx"></a>‘我向何处？<a id="a-Jy"></a>谁能救我？<a id="a-Jz"></a>’作如是念：<a id="a-K0"></a>‘我当入山自灭其身，<a id="a-K1"></a>无人救我。<a id="a-K2"></a>’</p>
  <p id="aK3">“尔时，<a id="a-K4"></a>彼人而说偈言：</p>
  <p id="aK5">“‘我造不善业，<a id="a-K6"></a> 犹如燋木柱！</p>
  <p id="aK7">今世不庄严，<a id="a-K8"></a> 他世亦如是，</p>
  <p id="aK9">室内不庄严，<a id="a-KA"></a> 在外亦如是。</p>
  <p id="aKB">恶因造恶业，<a id="a-KC"></a> 因之入恶道，</p>
  <p id="aKD">后世受苦痛，<a id="a-KE"></a> 不知住何处？</p>
  <p id="aKF">诸天悉闻我，<a id="a-KG"></a> 悲泣啼哭声，</p>
  <p id="aKH">无有救护者，<a id="a-KI"></a> 必入于地狱。</p>
  <p id="aKJ">自作不善业，<a id="a-KK"></a> 自受苦痛报，</p>
  <p id="aKL">我无归依处，<a id="a-KM"></a> 必受苦痛受。</p>
  <p id="aKN">杀父母坏塔，<a id="a-KO"></a> 我作五逆业！</p>
  <p id="aKP">我登高山顶，<a id="a-KQ"></a> 自坠令碎灭。<a id="a-KR"></a>’</p>
  <p id="aKS">“时诸天告言：<a id="a-KT"></a>‘莫去愚痴人！</p>
  <p id="aKU">莫作不善业！</p>
  <p id="aKV">汝作多不善，<a id="a-KW"></a> 作已今悔过！</p>
  <p id="aKX">杀害自身命，<a id="a-KY"></a> 必受地狱苦，</p>
  <p id="aKZ">寻即堕于地，<a id="a-Ka"></a> 如被忧箭射。</p>
  <p id="aKb">不以此精进，<a id="a-Kc"></a> 而得成佛道，</p>
  <p id="aKd">不得菩萨道，<a id="a-Ke"></a> 不得声闻果，</p>
  <p id="aKf">更起余精进。</p>
  <p id="aKg">汝诣仙圣山，<a id="a-Kh"></a> 往见大圣主，</p>
  <p id="aKi">头面礼彼仙，<a id="a-Kj"></a> 愿救苦众生，</p>
  <p id="aKk">善作利益我，<a id="a-Kl"></a> 惊怖不安隐。<a id="a-Km"></a>’</p>
  <p id="aKn">“仙人闻告言：<a id="a-Ko"></a>‘汝坐暂时听，</p>
  <p id="aKp">惊怖苦不安，<a id="a-Kq"></a> 当悔众恶业！<a id="a-Kr"></a>’</p>
  <p id="aKs">“仙人告言：<a id="a-Kt"></a>‘我施汝食，<a id="a-Ku"></a>汝可食之。<a id="a-Kv"></a>愁忧苦恼，<a id="a-Kw"></a>饥渴恐怖，<a id="a-Kx"></a>世间无归，<a id="a-Ky"></a>我施汝食，<a id="a-Kz"></a>汝当食之。<a id="a-L0"></a>然后我当为汝说法，<a id="a-L1"></a>令汝罪业悉得消灭。<a id="a-L2"></a>’彼食讫已，<a id="a-L3"></a>须臾澡手，<a id="a-L4"></a>绕仙人已，<a id="a-L5"></a>前面胡跪。<a id="a-L6"></a>仙人问言：<a id="a-L7"></a>‘汝说作恶业？<a id="a-L8"></a>’答仙人言：<a id="a-L9"></a>‘我杀母、<a id="a-LA"></a>杀父、<a id="a-LB"></a>破塔，<a id="a-LC"></a>乱菩提萨埵三昧，<a id="a-LD"></a>坏灭佛法。<a id="a-LE"></a>’尔时，<a id="a-LF"></a>仙人告彼人言：<a id="a-LG"></a>‘汝作不善，<a id="a-LH"></a>造斯恶业。<a id="a-LI"></a>自作教人诸不善业，<a id="a-LJ"></a>汝当忏悔！<a id="a-LK"></a>’尔时，<a id="a-LL"></a>彼人心惊惶怖，<a id="a-LM"></a>悲泣而言：<a id="a-LN"></a>‘谁救护我？<a id="a-LO"></a>我作恶业，<a id="a-LP"></a>必受苦报。<a id="a-LQ"></a>’尔时，<a id="a-LR"></a>彼人长跪合掌，<a id="a-LS"></a>而作是言：<a id="a-LT"></a>‘我作恶业，<a id="a-LU"></a>自作教人，<a id="a-LV"></a>莫使我得不善之报！<a id="a-LW"></a>勿使受苦！<a id="a-LX"></a>愿大仙人，<a id="a-LY"></a>当见救济！<a id="a-LZ"></a>我为仙人常作僮仆，<a id="a-La"></a>所作不善愿令消灭。<a id="a-Lb"></a>’尔时，<a id="a-Lc"></a>仙人慰喻彼人：<a id="a-Ld"></a>‘汝莫惶怖！<a id="a-Le"></a>吾当救汝，<a id="a-Lf"></a>令受轻报。<a id="a-Lg"></a>汝今现前听法，<a id="a-Lh"></a>汝曾闻《僧伽吒法门》不？<a id="a-Li"></a>’白仙人言：<a id="a-Lj"></a>‘我未曾闻。<a id="a-Lk"></a>’仙人言：<a id="a-Ll"></a>‘火烧之人，<a id="a-Lm"></a>谁能为其说法？<a id="a-Ln"></a>唯大悲者，<a id="a-Lo"></a>乃能说耳！<a id="a-Lp"></a>’</p>
 </body>
</html>