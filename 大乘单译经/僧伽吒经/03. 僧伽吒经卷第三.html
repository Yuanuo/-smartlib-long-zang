<!doctype html>
<html id="z3IBU3yVl" data-ver="998">
 <head>
  <meta charset="utf-8">
  <meta author="月婆首那">
  <meta library="龙藏">
  <meta catalog="大乘单译经">
  <meta period="陈">
 </head>
 <body>
  <h1 id="a1">僧伽吒经卷第三</h1>
  <p id="a2"></p>
  <p id="a3">尔时，<a id="a-4"></a>药上菩提萨埵、<a id="a-5"></a>摩诃萨埵，<a id="a-6"></a>白佛言：<a id="a-7"></a>“世尊，<a id="a-8"></a>何因缘故，<a id="a-9"></a>如来出世？<a id="a-A"></a>”</p>
  <p id="aB">佛告药上菩提萨埵言：<a id="a-C"></a>“善男子，<a id="a-D"></a>为令众生多闻具足，<a id="a-E"></a>是故如来出现于世。<a id="a-F"></a>如来出世，<a id="a-G"></a>开甘露法。<a id="a-H"></a>若如来出世，<a id="a-I"></a>则知一切法；<a id="a-J"></a>以方便故，<a id="a-K"></a>知世间法、<a id="a-L"></a>出世间法，<a id="a-M"></a>知世间智、<a id="a-N"></a>出世间智。<a id="a-O"></a>”</p>
  <p id="aP">药上菩提萨埵白佛言：<a id="a-Q"></a>“世尊，<a id="a-R"></a>世尊知何等法？<a id="a-S"></a>”</p>
  <p id="aT">佛告药上菩提萨埵言：<a id="a-U"></a>“药上，<a id="a-V"></a>如来知正法智。<a id="a-W"></a>药上，<a id="a-X"></a>以是智故，<a id="a-Y"></a>总摄一切法。<a id="a-Z"></a>药上，<a id="a-a"></a>若众生闻如来出世信法者，<a id="a-b"></a>此是第一利益。</p>
  <p id="ac">“药上，<a id="a-d"></a>譬如有人出行治生，<a id="a-e"></a>为得利故，<a id="a-f"></a>将千人众担负金宝。<a id="a-g"></a>彼人父母告其人言：<a id="a-h"></a>‘子善谛听！<a id="a-i"></a>此金宝者，<a id="a-j"></a>是他人之物。<a id="a-k"></a>汝好守护，<a id="a-l"></a>莫使亡失。<a id="a-m"></a>’其人持宝，<a id="a-n"></a>未经多时自纵放逸，<a id="a-o"></a>所持金宝悉皆散失。<a id="a-p"></a>是时，<a id="a-q"></a>彼人忧箭射心，<a id="a-r"></a>羞愧惭耻，<a id="a-s"></a>不能归家。<a id="a-t"></a>时彼父母闻已，<a id="a-u"></a>忧愁悲泣而说此言：<a id="a-v"></a>‘我等生此恶子！<a id="a-w"></a>但有子名，<a id="a-x"></a>生我家内，<a id="a-y"></a>财物悉皆散失，<a id="a-z"></a>令我等贫苦，<a id="a-10"></a>为他奴仆。<a id="a-11"></a>’绝望而死。<a id="a-12"></a>子闻父母既丧亡已，<a id="a-13"></a>亦绝望死。<a id="a-14"></a>如是，<a id="a-15"></a>如是，<a id="a-16"></a>药上，<a id="a-17"></a>佛说此法，<a id="a-18"></a>于我法中无净信者，<a id="a-19"></a>彼无所望，<a id="a-1A"></a>临命终时，<a id="a-1B"></a>为忧恼箭射心而死；<a id="a-1C"></a>如彼父母，<a id="a-1D"></a>为彼金宝绝望忧恼。</p>
  <p id="a1E">“如是，<a id="a-1F"></a>药上，<a id="a-1G"></a>于我法中无净心者，<a id="a-1H"></a>临命终时，<a id="a-1I"></a>受诸苦痛。<a id="a-1J"></a>先福受尽，<a id="a-1K"></a>后不种善，<a id="a-1L"></a>临死时至，<a id="a-1M"></a>忧恼箭射，<a id="a-1N"></a>堕于地狱、<a id="a-1O"></a>畜生、<a id="a-1P"></a>饿鬼受诸苦痛。<a id="a-1Q"></a>作如是言：<a id="a-1R"></a>‘谁救济我，<a id="a-1S"></a>令我得离地狱、<a id="a-1T"></a>畜生、<a id="a-1U"></a>饿鬼之苦？<a id="a-1V"></a>’又如父母告其子言：<a id="a-1W"></a>‘未来病苦，<a id="a-1X"></a>病有死苦。<a id="a-1Y"></a>汝等得解脱时，<a id="a-1Z"></a>见行识生，<a id="a-1a"></a>身受苦痛，<a id="a-1b"></a>遍体燋恼。<a id="a-1c"></a>自观已死，<a id="a-1d"></a>眼不见色，<a id="a-1e"></a>耳不闻声，<a id="a-1f"></a>四支皆痛，<a id="a-1g"></a>必归于死。<a id="a-1h"></a>遍体顽痴，<a id="a-1i"></a>犹如木石，<a id="a-1j"></a>无所觉知父母语言。<a id="a-1k"></a>’‘莫作是语，<a id="a-1l"></a>令我怖畏！<a id="a-1m"></a>观身无热，<a id="a-1n"></a>亦无余病，<a id="a-1o"></a>惟见死怖。<a id="a-1p"></a>我当归谁？<a id="a-1q"></a>谁救济我？<a id="a-1r"></a>父母若天，<a id="a-1s"></a>谁能救拔？<a id="a-1t"></a>’父母议言：<a id="a-1u"></a>‘祭祀天神，<a id="a-1v"></a>必得安隐。<a id="a-1w"></a>’子答父母：<a id="a-1x"></a>‘当速祭祀，<a id="a-1y"></a>以求安乐。<a id="a-1z"></a>速至天祀，<a id="a-20"></a>问守庙人。<a id="a-21"></a>’时彼父母，<a id="a-22"></a>到天祀中，<a id="a-23"></a>烧香求愿。<a id="a-24"></a>守庙者言：<a id="a-25"></a>‘天神瞋怒！<a id="a-26"></a>须杀羊、<a id="a-27"></a>杀人，<a id="a-28"></a>以用祭祀，<a id="a-29"></a>汝子可脱。<a id="a-2A"></a>’尔时，<a id="a-2B"></a>父母自思惟言：<a id="a-2C"></a>‘我等云何？<a id="a-2D"></a>我既贫穷，<a id="a-2E"></a>若天神瞋，<a id="a-2F"></a>我子必死；<a id="a-2G"></a>若天神喜，<a id="a-2H"></a>必得大恩。<a id="a-2I"></a>’时速归家，<a id="a-2J"></a>尽卖家财，<a id="a-2K"></a>得羊一口。<a id="a-2L"></a>复语余人：<a id="a-2M"></a>‘且贷我金，<a id="a-2N"></a>十日相还。<a id="a-2O"></a>若无相还，<a id="a-2P"></a>我身当为君作奴仆。<a id="a-2Q"></a>’其人得金，<a id="a-2R"></a>诣市买人。<a id="a-2S"></a>所买之人，<a id="a-2T"></a>不知当杀以祭天祀。<a id="a-2U"></a>病人父母愚痴无智，<a id="a-2V"></a>竟不至家，<a id="a-2W"></a>直诣天祀，<a id="a-2X"></a>语守庙者：<a id="a-2Y"></a>‘汝速为我设祭天祀。<a id="a-2Z"></a>’尔时，<a id="a-2a"></a>父母自杀羊、<a id="a-2b"></a>杀人，<a id="a-2c"></a>燃火祭天，<a id="a-2d"></a>然后天下告彼父母：<a id="a-2e"></a>‘汝等莫怖！<a id="a-2f"></a>我护汝子令得安隐。<a id="a-2g"></a>’尔时，<a id="a-2h"></a>父母踊跃欢喜，<a id="a-2i"></a>作如是言：<a id="a-2j"></a>‘天神与我大恩，<a id="a-2k"></a>令我子差。<a id="a-2l"></a>’时彼父母欢喜还家，<a id="a-2m"></a>见儿已死。<a id="a-2n"></a>尔时，<a id="a-2o"></a>父母见子死已，<a id="a-2p"></a>生大愁恼，<a id="a-2q"></a>忧箭射心，<a id="a-2r"></a>绝望而死。<a id="a-2s"></a>”</p>
  <p id="a2t">佛告药上：<a id="a-2u"></a>“善男子，<a id="a-2v"></a>近恶知识，<a id="a-2w"></a>亦复如是。<a id="a-2x"></a>”</p>
  <p id="a2y">尔时，<a id="a-2z"></a>药上菩提萨埵白佛言：<a id="a-30"></a>“世尊，<a id="a-31"></a>如是众生，<a id="a-32"></a>堕于何处？<a id="a-33"></a>”</p>
  <p id="a34">佛告药上菩提萨埵：<a id="a-35"></a>“善男子，<a id="a-36"></a>莫问是事。<a id="a-37"></a>”</p>
  <p id="a38">药上菩提萨埵白佛言：<a id="a-39"></a>“世尊，<a id="a-3A"></a>愿佛慈悲，<a id="a-3B"></a>说如是人堕在何处？<a id="a-3C"></a>”</p>
  <p id="a3D">佛告药上菩提萨埵言：<a id="a-3E"></a>“善男子，<a id="a-3F"></a>汝今谛听！<a id="a-3G"></a>其人母者，<a id="a-3H"></a>堕于大叫唤地狱之中。<a id="a-3I"></a>其父堕于众合地狱。<a id="a-3J"></a>其子堕于火烧燃地狱。<a id="a-3K"></a>守天庙者，<a id="a-3L"></a>堕于阿鼻大地狱中。<a id="a-3M"></a>”</p>
  <p id="a3N">尔时，<a id="a-3O"></a>药上菩提萨埵、<a id="a-3P"></a>摩诃萨埵，<a id="a-3Q"></a>白佛言：<a id="a-3R"></a>“世尊，<a id="a-3S"></a>彼枉死人，<a id="a-3T"></a>生于何处？<a id="a-3U"></a>”</p>
  <p id="a3V">佛告药上菩提萨埵言：<a id="a-3W"></a>“彼枉死人，<a id="a-3X"></a>生于三十三天之上。<a id="a-3Y"></a>”</p>
  <p id="a3Z">药上菩提萨埵白佛言：<a id="a-3a"></a>“世尊，<a id="a-3b"></a>彼枉死人，<a id="a-3c"></a>何因缘故，<a id="a-3d"></a>生于三十三天之上？<a id="a-3e"></a>”</p>
  <p id="a3f">佛告药上菩提萨埵言：<a id="a-3g"></a>“善男子，<a id="a-3h"></a>汝今谛听！<a id="a-3i"></a>彼人临死时，<a id="a-3j"></a>起一念净心，<a id="a-3k"></a>归依佛陀。<a id="a-3l"></a>以此善根，<a id="a-3m"></a>当六十劫受于三十三天之乐，<a id="a-3n"></a>八十劫中自识宿命。<a id="a-3o"></a>所生之处离诸忧恼，<a id="a-3p"></a>生生之处离诸忧恼，<a id="a-3q"></a>一切苦灭。<a id="a-3r"></a>药上，<a id="a-3s"></a>近恶知识，<a id="a-3t"></a>不得入于涅槃。<a id="a-3u"></a>”</p>
  <p id="a3v">药上菩提萨埵白佛言：<a id="a-3w"></a>“世尊，<a id="a-3x"></a>云何众生不能入于涅槃？<a id="a-3y"></a>”</p>
  <p id="a3z">佛告药上菩提萨埵言：<a id="a-40"></a>“欲求涅槃者，<a id="a-41"></a>当勤精进。<a id="a-42"></a>”</p>
  <p id="a43">药上菩提萨埵白佛言：<a id="a-44"></a>“世尊，<a id="a-45"></a>云何名精进？<a id="a-46"></a>”</p>
  <p id="a47">佛告药上菩提萨埵：<a id="a-48"></a>“善男子，<a id="a-49"></a>精进者，<a id="a-4A"></a>名须驴多波帝。<a id="a-4B"></a>逆流之果，<a id="a-4C"></a>名精进处；<a id="a-4D"></a>娑吉利陀伽弥果，<a id="a-4E"></a>名精进处；<a id="a-4F"></a>阿那伽弥果，<a id="a-4G"></a>名精进处；<a id="a-4H"></a>阿罗诃果，<a id="a-4I"></a>名精进处；<a id="a-4J"></a>波罗提迦佛陀果，<a id="a-4K"></a>名精进处；<a id="a-4L"></a>缘觉之智，<a id="a-4M"></a>名精进处；<a id="a-4N"></a>菩提萨埵名字，<a id="a-4O"></a>菩提萨埵地果，<a id="a-4P"></a>名精进处。<a id="a-4Q"></a>药上，<a id="a-4R"></a>如是等处，<a id="a-4S"></a>名精进处。<a id="a-4T"></a>”</p>
  <p id="a4U">药上菩提萨埵白佛言：<a id="a-4V"></a>“世尊，<a id="a-4W"></a>世尊，<a id="a-4X"></a>云何逆流？<a id="a-4Y"></a>云何逆流果？<a id="a-4Z"></a>”</p>
  <p id="a4a">佛告药上菩提萨埵：<a id="a-4b"></a>“善男子，<a id="a-4c"></a>譬如有人种于树木，<a id="a-4d"></a>彼种树已即日生芽，<a id="a-4e"></a>彼树一日上下各生长一由旬。<a id="a-4f"></a>复有一人亦复种树，<a id="a-4g"></a>不得其所，<a id="a-4h"></a>风动不生，<a id="a-4i"></a>移置异处。<a id="a-4j"></a>二人共诤，<a id="a-4k"></a>互相诽谤。<a id="a-4l"></a>彼人如是共相诤论，<a id="a-4m"></a>国王闻之，<a id="a-4n"></a>即敕臣言：<a id="a-4o"></a>‘某处二人互相诽谤，<a id="a-4p"></a>速往唤来。<a id="a-4q"></a>’傍臣受敕，<a id="a-4r"></a>遣使往捉。<a id="a-4s"></a>时彼使人微服而去，<a id="a-4t"></a>至彼人所，<a id="a-4u"></a>作如是言：<a id="a-4v"></a>‘王唤汝等。<a id="a-4w"></a>’时彼二人惊怖忧愁：<a id="a-4x"></a>‘王今何故命我二人？<a id="a-4y"></a>’是时二人，<a id="a-4z"></a>既至王所，<a id="a-50"></a>默然而立。<a id="a-51"></a>时王问言：<a id="a-52"></a>‘汝等何故共相诽谤而起斗诤？<a id="a-53"></a>’时彼二人白大王言：<a id="a-54"></a>‘听我所说！<a id="a-55"></a>我借得少许空闲之处，<a id="a-56"></a>种植树林，<a id="a-57"></a>即日生芽，<a id="a-58"></a>及叶华果熟者中半。<a id="a-59"></a>此人种植，<a id="a-5A"></a>不生芽叶及以华果，<a id="a-5B"></a>须臾数移，<a id="a-5C"></a>彼种不生，<a id="a-5D"></a>来见谤毁而起斗诤。<a id="a-5E"></a>大王，<a id="a-5F"></a>如是之事，<a id="a-5G"></a>大王应知我无罪过。<a id="a-5H"></a>’</p>
  <p id="a5I">“尔时，<a id="a-5J"></a>大王集诸大臣满三十亿，<a id="a-5K"></a>告诸臣言：<a id="a-5L"></a>‘汝等各说。<a id="a-5M"></a>’诸臣白言：<a id="a-5N"></a>‘我等不知说何等语？<a id="a-5O"></a>’王问诸臣：<a id="a-5P"></a>‘汝等颇见即日种树，<a id="a-5Q"></a>即生芽叶，<a id="a-5R"></a>及以华果熟者中半？<a id="a-5S"></a>’尔时，<a id="a-5T"></a>诸臣从座而起，<a id="a-5U"></a>白大王言：<a id="a-5V"></a>‘大王，<a id="a-5W"></a>我等不能决定信受如此之语。<a id="a-5X"></a>何以故？<a id="a-5Y"></a>大王，<a id="a-5Z"></a>此事希有。<a id="a-5a"></a>’尔时，<a id="a-5b"></a>大王问彼人言：<a id="a-5c"></a>‘如汝所说，<a id="a-5d"></a>是事实不？<a id="a-5e"></a>’尔时，<a id="a-5f"></a>彼人白大王言：<a id="a-5g"></a>‘此实不谬。<a id="a-5h"></a>’王复答言：<a id="a-5i"></a>‘如汝所说如此之事，<a id="a-5j"></a>即日种树，<a id="a-5k"></a>即生芽叶，<a id="a-5l"></a>及以华果，<a id="a-5m"></a>此事难信。<a id="a-5n"></a>’尔时，<a id="a-5o"></a>彼人白大王言：<a id="a-5p"></a>‘愿王自植，<a id="a-5q"></a>知其虚实。<a id="a-5r"></a>’</p>
  <p id="a5s">“时，<a id="a-5t"></a>王集三十亿臣，<a id="a-5u"></a>禁守彼人，<a id="a-5v"></a>然后大王自种其树，<a id="a-5w"></a>不生芽叶，<a id="a-5x"></a>不生华果。<a id="a-5y"></a>尔时，<a id="a-5z"></a>大王心大恚怒，<a id="a-60"></a>敕诸臣言：<a id="a-61"></a>‘汝等速取利斧。<a id="a-62"></a>彼所种树，<a id="a-63"></a>仰令斫伐。<a id="a-64"></a>’尔时，<a id="a-65"></a>诸臣受王敕令，<a id="a-66"></a>斫断彼树。<a id="a-67"></a>一树断已生十二树，<a id="a-68"></a>斫十二树断生二十四树，<a id="a-69"></a>茎叶华果皆是七宝。<a id="a-6A"></a>尔时，<a id="a-6B"></a>二十四树变生二十四亿鸡鸟，<a id="a-6C"></a>皆是金嘴，<a id="a-6D"></a>七宝羽翼。<a id="a-6E"></a>尔时，<a id="a-6F"></a>大王复生瞋怒，<a id="a-6G"></a>自执利斧往伐彼树。<a id="a-6H"></a>王斫树时，<a id="a-6I"></a>从树出生甘泉美水。<a id="a-6J"></a>时王惭愧，<a id="a-6K"></a>敕诸臣言：<a id="a-6L"></a>‘放彼二人。<a id="a-6M"></a>’诸臣白言：<a id="a-6N"></a>‘大王，<a id="a-6O"></a>受敕。<a id="a-6P"></a>’诸臣去已，<a id="a-6Q"></a>放彼二人，<a id="a-6R"></a>将至王所。<a id="a-6S"></a>王问其人：<a id="a-6T"></a>‘汝种此树，<a id="a-6U"></a>斫汝一树生十二树，<a id="a-6V"></a>斫十二树生二十四树。<a id="a-6W"></a>我所种树，<a id="a-6X"></a>不生芽叶，<a id="a-6Y"></a>不生华果。<a id="a-6Z"></a>此事云何？<a id="a-6a"></a>’其人答王：<a id="a-6b"></a>‘如我此福德，<a id="a-6c"></a>大王则无如是福德。<a id="a-6d"></a>’尔时，<a id="a-6e"></a>三十亿大臣互跪，<a id="a-6f"></a>白其人言：<a id="a-6g"></a>‘汝可治国而居王位。<a id="a-6h"></a>’</p>
  <p id="a6i">“尔时，<a id="a-6j"></a>其人为诸臣众，<a id="a-6k"></a>而说偈言：</p>
  <p id="a6l">“‘我不求王位，<a id="a-6m"></a> 不求世财宝，</p>
  <p id="a6n">心怀无上愿，<a id="a-6o"></a> 愿成二足尊！</p>
  <p id="a6p">得寂灭涅槃，<a id="a-6q"></a> 到彼成如来，</p>
  <p id="a6r">为汝等说法，<a id="a-6s"></a> 令到涅槃城。</p>
  <p id="a6t">往昔作不善，<a id="a-6u"></a> 令我入王狱，</p>
  <p id="a6v">狱缚受诸苦，<a id="a-6w"></a> 罪报悉已尽。<a id="a-6x"></a>’</p>
  <p id="a6y">“尔时，<a id="a-6z"></a>有三万二千高座，<a id="a-70"></a>一一高座高二十五由旬。<a id="a-71"></a>一高座上，<a id="a-72"></a>有二十五亿鸡而在其上，<a id="a-73"></a>以金为嘴，<a id="a-74"></a>七宝羽翼，<a id="a-75"></a>出人音声，<a id="a-76"></a>告彼王言：<a id="a-77"></a>‘大王不善！<a id="a-78"></a>不善！<a id="a-79"></a>斫伐诸树，<a id="a-7A"></a>以此罪业必入恶道。<a id="a-7B"></a>王不知耶？<a id="a-7C"></a>种此树者是何等人？<a id="a-7D"></a>’大王答言：<a id="a-7E"></a>‘我未审之！<a id="a-7F"></a>愿为我说，<a id="a-7G"></a>何等大人种此树耶？<a id="a-7H"></a>’鸡鸟告王：<a id="a-7I"></a>‘如此人者，<a id="a-7J"></a>照明世间，<a id="a-7K"></a>名无上士，<a id="a-7L"></a>当度一切众生生老病死。<a id="a-7M"></a>’王复问言：<a id="a-7N"></a>‘彼是何人种树不生？<a id="a-7O"></a>彼作何等不善之业不生？<a id="a-7P"></a>当为我说。<a id="a-7Q"></a>’鸟答王言：<a id="a-7R"></a>‘彼是提婆达多种树不生！<a id="a-7S"></a>无少善根，<a id="a-7T"></a>树云何生？<a id="a-7U"></a>’尔时，<a id="a-7V"></a>三十亿大臣闻此法门，<a id="a-7W"></a>皆得十地，<a id="a-7X"></a>成就神通。<a id="a-7Y"></a>时彼国王，<a id="a-7Z"></a>亦得十地，<a id="a-7a"></a>得通达一切善法三昧。<a id="a-7b"></a>”</p>
  <p id="a7c">尔时，<a id="a-7d"></a>药上菩提萨埵、<a id="a-7e"></a>摩诃萨埵，<a id="a-7f"></a>白佛言：<a id="a-7g"></a>“世尊，<a id="a-7h"></a>何因缘故，<a id="a-7i"></a>此三十亿臣，<a id="a-7j"></a>皆得十地，<a id="a-7k"></a>成就神通？<a id="a-7l"></a>”</p>
  <p id="a7m">尔时，<a id="a-7n"></a>世尊告药上菩提萨埵：<a id="a-7o"></a>“善男子，<a id="a-7p"></a>汝今谛听。<a id="a-7q"></a>”即时微笑，<a id="a-7r"></a>从其面门放八万四千光明，<a id="a-7s"></a>无量种种青黄赤白红紫光明。<a id="a-7t"></a>其光遍照无量世界，<a id="a-7u"></a>照世界已还至佛所，<a id="a-7v"></a>绕佛三匝，<a id="a-7w"></a>从佛顶入。</p>
  <p id="a7x">尔时，<a id="a-7y"></a>药上菩提萨埵、<a id="a-7z"></a>摩诃萨埵，<a id="a-80"></a>白佛言：<a id="a-81"></a>“世尊，<a id="a-82"></a>何因缘故，<a id="a-83"></a>如来现此希有之相？<a id="a-84"></a>若无因缘，<a id="a-85"></a>如来终不现希有事。<a id="a-86"></a>”</p>
  <p id="a87">佛告药上菩提萨埵言：<a id="a-88"></a>“善男子，<a id="a-89"></a>汝见众人，<a id="a-8A"></a>从四方来集会此不？<a id="a-8B"></a>”</p>
  <p id="a8C">药上菩提萨埵白言：<a id="a-8D"></a>“不见也，<a id="a-8E"></a>世尊。<a id="a-8F"></a>”</p>
  <p id="a8G">佛告药上菩提萨埵言：<a id="a-8H"></a>“善男子，<a id="a-8I"></a>汝观十方一切世界。<a id="a-8J"></a>”</p>
  <p id="a8K">尔时，<a id="a-8L"></a>药上菩提萨埵、<a id="a-8M"></a>摩诃萨埵，<a id="a-8N"></a>即观十方。<a id="a-8O"></a>见东方面有一大树，<a id="a-8P"></a>覆七千由旬，<a id="a-8Q"></a>见二万五千亿众生在彼集会，<a id="a-8R"></a>默然而坐，<a id="a-8S"></a>不饮不食。<a id="a-8T"></a>复见南方有一大树，<a id="a-8U"></a>覆七千由旬，<a id="a-8V"></a>下有二万五千亿众生俱共集会，<a id="a-8W"></a>不语不食不行，<a id="a-8X"></a>默然而住。<a id="a-8Y"></a>复见西方有一大树，<a id="a-8Z"></a>覆七千由旬，<a id="a-8a"></a>下有二万五千亿众生俱共集会，<a id="a-8b"></a>不语不食不行，<a id="a-8c"></a>默然而住。<a id="a-8d"></a>复见北方有一大树，<a id="a-8e"></a>覆七千由旬，<a id="a-8f"></a>下有二万五千亿众生俱共集会，<a id="a-8g"></a>不语不食不行，<a id="a-8h"></a>默然而住。<a id="a-8i"></a>复见上方有一大树，<a id="a-8j"></a>覆七千由旬，<a id="a-8k"></a>下有二万五千亿众生俱共集会，<a id="a-8l"></a>不语不食不行，<a id="a-8m"></a>默然而住。<a id="a-8n"></a>复见下方有一大树，<a id="a-8o"></a>覆七千由旬，<a id="a-8p"></a>下有二万五千亿众生俱共集会，<a id="a-8q"></a>不语不食不行，<a id="a-8r"></a>默然而住。</p>
  <p id="a8s">尔时，<a id="a-8t"></a>药上菩提萨埵白佛言：<a id="a-8u"></a>“世尊，<a id="a-8v"></a>我欲少问如来、<a id="a-8w"></a>应、<a id="a-8x"></a>正遍知。<a id="a-8y"></a>若佛听许，<a id="a-8z"></a>乃敢发问。<a id="a-90"></a>”</p>
  <p id="a91">尔时，<a id="a-92"></a>世尊告药上菩提萨埵言：<a id="a-93"></a>“善男子，<a id="a-94"></a>随汝所问，<a id="a-95"></a>如来悉能为汝解说。<a id="a-96"></a>”</p>
  <p id="a97">尔时，<a id="a-98"></a>药上菩提萨埵白佛言：<a id="a-99"></a>“世尊，<a id="a-9A"></a>何因缘故，<a id="a-9B"></a>从于十方，<a id="a-9C"></a>有无量众生而来集会？<a id="a-9D"></a>以谁神力而来至此？<a id="a-9E"></a>”</p>
  <p id="a9F">佛告药上菩提萨埵言：<a id="a-9G"></a>“自以神力而来至此。<a id="a-9H"></a>”</p>
  <p id="a9I">尔时，<a id="a-9J"></a>药上菩提萨埵白佛言：<a id="a-9K"></a>“世尊，<a id="a-9L"></a>我欲观诸世界，<a id="a-9M"></a>以谁神力而往至彼？<a id="a-9N"></a>”</p>
  <p id="a9O">佛告药上菩提萨埵：<a id="a-9P"></a>“以汝神力自往至彼。<a id="a-9Q"></a>”</p>
  <p id="a9R">尔时，<a id="a-9S"></a>药上菩提萨埵，<a id="a-9T"></a>绕佛三匝，<a id="a-9U"></a>忽然不现。<a id="a-9V"></a>过九十六亿世界，<a id="a-9W"></a>有一世界，<a id="a-9X"></a>名日月明。<a id="a-9Y"></a>彼国有佛，<a id="a-9Z"></a>号日月土如来、<a id="a-9a"></a>应供、<a id="a-9b"></a>正遍知，<a id="a-9c"></a>与八万亿菩提萨埵，<a id="a-9d"></a>恭敬围绕而为说法。<a id="a-9e"></a>药上菩提萨埵、<a id="a-9f"></a>摩诃萨埵，<a id="a-9g"></a>既到彼国，<a id="a-9h"></a>至日月土如来前，<a id="a-9i"></a>顶礼佛足，<a id="a-9j"></a>白佛言：<a id="a-9k"></a>“世尊，<a id="a-9l"></a>何因缘故，<a id="a-9m"></a>于娑婆世界，<a id="a-9n"></a>在释迦牟尼佛前，<a id="a-9o"></a>观于十方，<a id="a-9p"></a>见无量众生集会，<a id="a-9q"></a>在此不见？<a id="a-9r"></a>”</p>
  <p id="a9s">尔时，<a id="a-9t"></a>药上菩提萨埵、<a id="a-9u"></a>摩诃萨埵，<a id="a-9v"></a>至日月土如来前白佛言：<a id="a-9w"></a>“世尊，<a id="a-9x"></a>我过九十六亿诸佛国土，<a id="a-9y"></a>来至于此不见一人。<a id="a-9z"></a>世尊，<a id="a-A0"></a>谁见谁闻，<a id="a-A1"></a>无知无觉树上而生众生？<a id="a-A2"></a>”</p>
  <p id="aA3">佛告药上菩提萨埵言：<a id="a-A4"></a>“不也，<a id="a-A5"></a>善男子。<a id="a-A6"></a>汝颇见颇闻，<a id="a-A7"></a>无知无觉之树，<a id="a-A8"></a>能生人不？<a id="a-A9"></a>”</p>
  <p id="aAA">药上白佛言：<a id="a-AB"></a>“世尊，<a id="a-AC"></a>不见不知。<a id="a-AD"></a>”</p>
  <p id="aAE">佛告药上菩提萨埵：<a id="a-AF"></a>“汝欲见不？<a id="a-AG"></a>我今示汝。<a id="a-AH"></a>”</p>
  <p id="aAI">药上白佛言：<a id="a-AJ"></a>“世尊，<a id="a-AK"></a>愿欲见之。<a id="a-AL"></a>”</p>
  <p id="aAM">尔时，<a id="a-AN"></a>日月土如来屈伸臂顷，<a id="a-AO"></a>百千亿众皆悉来集。<a id="a-AP"></a>一一众生手执香华，<a id="a-AQ"></a>供养如来。</p>
  <p id="aAR">“药上，<a id="a-AS"></a>汝今见不？<a id="a-AT"></a>”</p>
  <p id="aAU">药上菩提萨埵白佛言：<a id="a-AV"></a>“已见，<a id="a-AW"></a>世尊。<a id="a-AX"></a>见已，<a id="a-AY"></a>善逝。<a id="a-AZ"></a>”</p>
  <p id="aAa">佛告药上：<a id="a-Ab"></a>“善男子，<a id="a-Ac"></a>此诸众生，<a id="a-Ad"></a>无觉无知，<a id="a-Ae"></a>皆悉如幻。<a id="a-Af"></a>”</p>
  <p id="aAg">时，<a id="a-Ah"></a>彼三万亿众生各伸两手，<a id="a-Ai"></a>以诸香华供养如来。</p>
  <p id="aAj">药上菩提萨埵白佛言：<a id="a-Ak"></a>“世尊，<a id="a-Al"></a>此事希有！<a id="a-Am"></a>须臾之间，<a id="a-An"></a>此诸众生各生百手，<a id="a-Ao"></a>供养如来，<a id="a-Ap"></a>尚不得脱，<a id="a-Aq"></a>况两手者！<a id="a-Ar"></a>”</p>
  <p id="aAs">佛告药上菩提萨埵言：<a id="a-At"></a>“如是，<a id="a-Au"></a>如是。<a id="a-Av"></a>善男子，<a id="a-Aw"></a>此诸众生，<a id="a-Ax"></a>无觉无知，<a id="a-Ay"></a>而生而灭。<a id="a-Az"></a>善男子，<a id="a-B0"></a>我身亦如是，<a id="a-B1"></a>如幻如化，<a id="a-B2"></a>而示生灭。<a id="a-B3"></a>”</p>
  <p id="aB4">药上白佛言：<a id="a-B5"></a>“世尊，<a id="a-B6"></a>何等是少众生？<a id="a-B7"></a>何者是老众生？<a id="a-B8"></a>”</p>
  <p id="aB9">佛告药上：<a id="a-BA"></a>“善男子，<a id="a-BB"></a>亦有老者，<a id="a-BC"></a>亦有少者。<a id="a-BD"></a>”</p>
  <p id="aBE">药上白佛言：<a id="a-BF"></a>“世尊，<a id="a-BG"></a>愿佛解说，<a id="a-BH"></a>何者是也？<a id="a-BI"></a>”</p>
  <p id="aBJ">佛告药上：<a id="a-BK"></a>“无福衰者，<a id="a-BL"></a>是老众生。<a id="a-BM"></a>从彼树生者，<a id="a-BN"></a>是少众生。<a id="a-BO"></a>”</p>
  <p id="aBP">药上白佛言：<a id="a-BQ"></a>“世尊，<a id="a-BR"></a>我欲见彼少众生等。<a id="a-BS"></a>”</p>
  <p id="aBT">尔时，<a id="a-BU"></a>日月土如来即伸右臂，<a id="a-BV"></a>从于四方有百千亿众生，<a id="a-BW"></a>俱来集会，<a id="a-BX"></a>至如来所，<a id="a-BY"></a>顶礼佛足，<a id="a-BZ"></a>绕佛三匝，<a id="a-Ba"></a>在佛前立，<a id="a-Bb"></a>默然而住。</p>
  <p id="aBc">药上白佛言：<a id="a-Bd"></a>“世尊，<a id="a-Be"></a>此诸众生，<a id="a-Bf"></a>何故佛前，<a id="a-Bg"></a>默然而住？<a id="a-Bh"></a>”</p>
  <p id="aBi">佛告药上：<a id="a-Bj"></a>“善男子，<a id="a-Bk"></a>汝不知耶？<a id="a-Bl"></a>地大之性，<a id="a-Bm"></a>无言无说，<a id="a-Bn"></a>法聚无知无觉。<a id="a-Bo"></a>何以故？<a id="a-Bp"></a>药上，<a id="a-Bq"></a>此诸少众生，<a id="a-Br"></a>不见生，<a id="a-Bs"></a>不见灭，<a id="a-Bt"></a>不见老病死忧悲苦恼，<a id="a-Bu"></a>具受一切苦痛之恼，<a id="a-Bv"></a>云何而语？<a id="a-Bw"></a>是故，<a id="a-Bx"></a>药上，<a id="a-By"></a>如是众生，<a id="a-Bz"></a>应当教之。<a id="a-C0"></a>”</p>
  <p id="aC1">尔时，<a id="a-C2"></a>药上菩提萨埵、<a id="a-C3"></a>摩诃萨埵，<a id="a-C4"></a>白佛言：<a id="a-C5"></a>“世尊，<a id="a-C6"></a>少众生者，<a id="a-C7"></a>从何所来？<a id="a-C8"></a>何处终？<a id="a-C9"></a>当生何处不知法者？<a id="a-CA"></a>”</p>
  <p id="aCB">佛告药上：<a id="a-CC"></a>“善男子，<a id="a-CD"></a>汝今谛听！<a id="a-CE"></a>此诸众生非是人作，<a id="a-CF"></a>非金师作，<a id="a-CG"></a>非铁师作，<a id="a-CH"></a>非木师作，<a id="a-CI"></a>非窑师作，<a id="a-CJ"></a>非王者作。<a id="a-CK"></a>男女和合恶业而生，<a id="a-CL"></a>受诸苦痛，<a id="a-CM"></a>作不善行，<a id="a-CN"></a>受如是苦，<a id="a-CO"></a>名少众生。<a id="a-CP"></a>药上，<a id="a-CQ"></a>彼不与佛言，<a id="a-CR"></a>不礼如来，<a id="a-CS"></a>彼受无量无边之苦。<a id="a-CT"></a>药上，<a id="a-CU"></a>有少众生不共佛语者，<a id="a-CV"></a>受如是无量无边苦恼。<a id="a-CW"></a>药上，<a id="a-CX"></a>以不善知苦因缘故不共佛语；<a id="a-CY"></a>不共佛语故，<a id="a-CZ"></a>不知善，<a id="a-Ca"></a>不知恶。<a id="a-Cb"></a>虽得人身，<a id="a-Cc"></a>不知生，<a id="a-Cd"></a>不知灭。<a id="a-Ce"></a>药上，<a id="a-Cf"></a>是名年少众生。<a id="a-Cg"></a>”</p>
  <p id="aCh">药上菩提萨埵白佛言：<a id="a-Ci"></a>“世尊，<a id="a-Cj"></a>年少众生，<a id="a-Ck"></a>云何生？<a id="a-Cl"></a>云何灭？<a id="a-Cm"></a>”</p>
  <p id="aCn">佛告药上菩提萨埵言：<a id="a-Co"></a>“善男子，<a id="a-Cp"></a>譬如有人以木挑火，<a id="a-Cq"></a>木则渐烧；<a id="a-Cr"></a>如是，<a id="a-Cs"></a>药上，<a id="a-Ct"></a>众生之类，<a id="a-Cu"></a>初生时苦、<a id="a-Cv"></a>中苦、<a id="a-Cw"></a>死苦。<a id="a-Cx"></a>”</p>
  <p id="aCy">药上白佛言：<a id="a-Cz"></a>“世尊，<a id="a-D0"></a>生时谁生？<a id="a-D1"></a>灭时谁灭？<a id="a-D2"></a>”</p>
  <p id="aD3">佛告药上：<a id="a-D4"></a>“善男子，<a id="a-D5"></a>如佛之生，<a id="a-D6"></a>如佛之灭。<a id="a-D7"></a>譬如有人闭在暗室，<a id="a-D8"></a>眼无所见。<a id="a-D9"></a>复有异人曾受苦恼，<a id="a-DA"></a>作是思惟：<a id="a-DB"></a>‘此人受苦，<a id="a-DC"></a>甚为可愍！<a id="a-DD"></a>若不得脱，<a id="a-DE"></a>是人必死。<a id="a-DF"></a>’以火与之，<a id="a-DG"></a>令得少明。<a id="a-DH"></a>时暗室人，<a id="a-DI"></a>见火欢喜，<a id="a-DJ"></a>心得安隐。<a id="a-DK"></a>尔时，<a id="a-DL"></a>彼火以少因缘，<a id="a-DM"></a>炽然火焰烧彼暗室，<a id="a-DN"></a>尔时彼人被烧而死。<a id="a-DO"></a>时王闻之，<a id="a-DP"></a>作如是念：<a id="a-DQ"></a>‘我国众生若有所犯，<a id="a-DR"></a>更不系缚。<a id="a-DS"></a>’尔时，<a id="a-DT"></a>国王告下人民：<a id="a-DU"></a>‘汝等诸人莫生怖畏！<a id="a-DV"></a>于我国内施汝无畏。<a id="a-DW"></a>若有所犯，<a id="a-DX"></a>不加害汝，<a id="a-DY"></a>亦不杀汝，<a id="a-DZ"></a>皆当安隐，<a id="a-Da"></a>莫生怖畏。<a id="a-Db"></a>’药上，<a id="a-Dc"></a>如来亦复如是，<a id="a-Dd"></a>烧诸烦恼，<a id="a-De"></a>灭诸病苦。<a id="a-Df"></a>犹如彼人为令暗室众生安隐，<a id="a-Dg"></a>自烧而死；<a id="a-Dh"></a>如来如是，<a id="a-Di"></a>为诸众生令得安隐，<a id="a-Dj"></a>不惜身命，<a id="a-Dk"></a>拔诸系缚，<a id="a-Dl"></a>令得解脱。<a id="a-Dm"></a>如是，<a id="a-Dn"></a>药上，<a id="a-Do"></a>如来永离三毒之恼，<a id="a-Dp"></a>为诸世间作大灯明，<a id="a-Dq"></a>于地狱、<a id="a-Dr"></a>畜生、<a id="a-Ds"></a>饿鬼、<a id="a-Dt"></a>阿修罗，<a id="a-Du"></a>老少众生拔令解脱。<a id="a-Dv"></a>”</p>
  <p id="aDw">尔时，<a id="a-Dx"></a>诸天于虚空中，<a id="a-Dy"></a>而说偈言：</p>
  <p id="aDz">“最胜好福田，<a id="a-E0"></a> 一切田中胜，</p>
  <p id="aE1">世间无上尊，<a id="a-E2"></a> 增长诸佛子，</p>
  <p id="aE3">佛田最胜田，<a id="a-E4"></a> 能除诸怖畏。</p>
  <p id="aE5">大师善方便，<a id="a-E6"></a> 守护诸众生，</p>
  <p id="aE7">住于涅槃界，<a id="a-E8"></a> 而示在世间，</p>
  <p id="aE9">令世间寂灭！<a id="a-EA"></a> 佛为无上师，</p>
  <p id="aEB">救护少众生，<a id="a-EC"></a> 亦救老众生，</p>
  <p id="aED">三界诸众生，<a id="a-EE"></a> 方便而度之。</p>
  <p id="aEF">闭诸地狱门，<a id="a-EG"></a> 及畜生饿鬼，</p>
  <p id="aEH">此世得安乐，<a id="a-EI"></a> 他世亦安乐。<a id="a-EJ"></a>”</p>
  <p id="aEK">尔时，<a id="a-EL"></a>如来即时微笑，<a id="a-EM"></a>而说偈言：</p>
  <p id="aEN">“善哉见善人！<a id="a-EO"></a> 善哉见佛陀！</p>
  <p id="aEP">善哉闻法者！<a id="a-EQ"></a> 善哉能敬僧！</p>
  <p id="aER">善哉此法门，<a id="a-ES"></a> 灭除一切恶！<a id="a-ET"></a>”</p>
  <p id="aEU">尔时，<a id="a-EV"></a>药上菩提萨埵、<a id="a-EW"></a>摩诃萨埵，<a id="a-EX"></a>白佛言：<a id="a-EY"></a>“世尊，<a id="a-EZ"></a>何因缘故，<a id="a-Ea"></a>如来微笑？<a id="a-Eb"></a>若无因缘，<a id="a-Ec"></a>如来终不现希有相。<a id="a-Ed"></a>”</p>
  <p id="aEe">佛告药上：<a id="a-Ef"></a>“善男子，<a id="a-Eg"></a>汝见此等少众生不？<a id="a-Eh"></a>”</p>
  <p id="aEi">药上白佛言：<a id="a-Ej"></a>“世尊，<a id="a-Ek"></a>唯然已见。<a id="a-El"></a>”</p>
  <p id="aEm">佛告药上：<a id="a-En"></a>“善男子，<a id="a-Eo"></a>此诸众生，<a id="a-Ep"></a>今日皆得住于十地。<a id="a-Eq"></a>”</p>
  <p id="aEr">尔时，<a id="a-Es"></a>药上菩提萨埵、<a id="a-Et"></a>摩诃萨埵，<a id="a-Eu"></a>踊身虚空，<a id="a-Ev"></a>高八万由旬，<a id="a-Ew"></a>共八万亿天子，<a id="a-Ex"></a>于如来上散众妙华。<a id="a-Ey"></a>地上年少诸众生等，<a id="a-Ez"></a>皆礼佛足。<a id="a-F0"></a>尔时，<a id="a-F1"></a>药上于虚空中而作是言。<a id="a-F2"></a>三千大千世界众生皆闻此声，<a id="a-F3"></a>地狱众生闻此声者悉得解脱，<a id="a-F4"></a>三十三天闻此音声皆来集会。</p>
  <p id="aF5">时，<a id="a-F6"></a>三千大千世界六种震动。<a id="a-F7"></a>时，<a id="a-F8"></a>大海中八万四千龙王动而来集，<a id="a-F9"></a>三万亿阎浮提夜叉俱来集会，<a id="a-FA"></a>二万五千亿罗刹、<a id="a-FB"></a>饿鬼俱来集会。<a id="a-FC"></a>时如来所，<a id="a-FD"></a>大众悉集。<a id="a-FE"></a>尔时，<a id="a-FF"></a>如来为诸年少众生说法。<a id="a-FG"></a>从十方世界有百千亿诸菩萨众，<a id="a-FH"></a>各以神力俱来集会。</p>
  <p id="aFI">尔时，<a id="a-FJ"></a>药上菩提萨埵白佛言：<a id="a-FK"></a>“世尊，<a id="a-FL"></a>从十方国有无量菩萨俱来集会，<a id="a-FM"></a>无量天、<a id="a-FN"></a>龙、<a id="a-FO"></a>夜叉、<a id="a-FP"></a>乾闼婆、<a id="a-FQ"></a>阿修罗、<a id="a-FR"></a>迦楼罗、<a id="a-FS"></a>饿鬼、<a id="a-FT"></a>地狱皆来集会，<a id="a-FU"></a>欲闻正法。<a id="a-FV"></a>惟愿世尊，<a id="a-FW"></a>当为说之。<a id="a-FX"></a>”</p>
  <p id="aFY">佛告药上菩提萨埵、<a id="a-FZ"></a>摩诃萨埵言：<a id="a-Fa"></a>“善男子，<a id="a-Fb"></a>汝下至此。<a id="a-Fc"></a>”</p>
  <p id="aFd">尔时，<a id="a-Fe"></a>药上菩提萨埵，<a id="a-Ff"></a>以自神力从上而下，<a id="a-Fg"></a>向佛合掌，<a id="a-Fh"></a>顶礼佛足，<a id="a-Fi"></a>白佛言：<a id="a-Fj"></a>“世尊，<a id="a-Fk"></a>法聚、<a id="a-Fl"></a>法聚者，<a id="a-Fm"></a>何因缘故名为法聚？<a id="a-Fn"></a>”</p>
  <p id="aFo">佛告药上：<a id="a-Fp"></a>“善男子，<a id="a-Fq"></a>法聚者，<a id="a-Fr"></a>名曰净行。<a id="a-Fs"></a>净行者，<a id="a-Ft"></a>能离一切不善之法。<a id="a-Fu"></a>善男子，<a id="a-Fv"></a>汝见如此少众生不？<a id="a-Fw"></a>”</p>
  <p id="aFx">药上白佛：<a id="a-Fy"></a>“唯然，<a id="a-Fz"></a>已见。<a id="a-G0"></a>”</p>
  <p id="aG1">佛告药上：<a id="a-G2"></a>“此诸众生离邪淫故，<a id="a-G3"></a>必得诸陀罗尼，<a id="a-G4"></a>必得具足一切诸法。<a id="a-G5"></a>”</p>
 </body>
</html>