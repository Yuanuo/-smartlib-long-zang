<!doctype html>
<html id="z3IBU3zVm" data-ver="1108">
 <head>
  <meta charset="utf-8">
  <meta author="月婆首那">
  <meta library="龙藏">
  <meta catalog="大乘单译经">
  <meta period="陈">
 </head>
 <body>
  <h1 id="a1">僧伽吒经卷第四</h1>
  <p id="a2"></p>
  <p id="a3">尔时，<a id="a-4"></a>药上菩提萨埵、<a id="a-5"></a>摩诃萨埵，<a id="a-6"></a>白佛言：<a id="a-7"></a>“世尊，<a id="a-8"></a>以何方便，<a id="a-9"></a>令诸众生悉闻正法？<a id="a-A"></a>”</p>
  <p id="aB">佛告药上菩提萨埵、<a id="a-C"></a>摩诃萨埵言：<a id="a-D"></a>“善男子，<a id="a-E"></a>有诸众生，<a id="a-F"></a>我说生苦，<a id="a-G"></a>而不听受老苦、<a id="a-H"></a>病苦、<a id="a-I"></a>忧悲之苦、<a id="a-J"></a>怨憎会苦、<a id="a-K"></a>爱别离苦、<a id="a-L"></a>死灭之苦。<a id="a-M"></a>药上，<a id="a-N"></a>是名一切苦。<a id="a-O"></a>”</p>
  <p id="aP">时，<a id="a-Q"></a>少众生闻此法已，<a id="a-R"></a>合掌礼佛，<a id="a-S"></a>白佛言：<a id="a-T"></a>“世尊，<a id="a-U"></a>我等亦有死耶？<a id="a-V"></a>”</p>
  <p id="aW">佛告年少等：<a id="a-X"></a>“汝一切众生亦归于死。<a id="a-Y"></a>”</p>
  <p id="aZ">彼少众生白佛言：<a id="a-a"></a>“世尊，<a id="a-b"></a>云何死至？<a id="a-c"></a>”</p>
  <p id="ad">佛言：<a id="a-e"></a>“善男子，<a id="a-f"></a>临死之时，<a id="a-g"></a>灭行识风起，<a id="a-h"></a>识转风起，<a id="a-i"></a>识相应风起。<a id="a-j"></a>善男子，<a id="a-k"></a>是三种风，<a id="a-l"></a>临死之时，<a id="a-m"></a>动于行识。<a id="a-n"></a>”</p>
  <p id="ao">彼少众生白佛言：<a id="a-p"></a>“世尊，<a id="a-q"></a>何等三法，<a id="a-r"></a>临死之时，<a id="a-s"></a>恼于身识？<a id="a-t"></a>”</p>
  <p id="au">佛言：<a id="a-v"></a>“善男子，<a id="a-w"></a>一者、<a id="a-x"></a>刀恼，<a id="a-y"></a>二者、<a id="a-z"></a>针恼，<a id="a-10"></a>三者、<a id="a-11"></a>杖恼。<a id="a-12"></a>是三种风，<a id="a-13"></a>恼切其身。<a id="a-14"></a>”</p>
  <p id="a15">彼少众生白佛言：<a id="a-16"></a>“世尊，<a id="a-17"></a>何者是身？<a id="a-18"></a>”</p>
  <p id="a19">佛言：<a id="a-1A"></a>“善男子，<a id="a-1B"></a>身名火聚，<a id="a-1C"></a>身名烧然，<a id="a-1D"></a>身名愚痴，<a id="a-1E"></a>身名崩坏，<a id="a-1F"></a>身名刺聚，<a id="a-1G"></a>身名丘冢，<a id="a-1H"></a>身名水泡，<a id="a-1I"></a>身名重担，<a id="a-1J"></a>身名生恼，<a id="a-1K"></a>身名老病苦恼，<a id="a-1L"></a>身名为死爱别离怨憎会，<a id="a-1M"></a>是名为身。<a id="a-1N"></a>”</p>
  <p id="a1O">彼诸年少复白佛言：<a id="a-1P"></a>“世尊，<a id="a-1Q"></a>如此之身，<a id="a-1R"></a>云何名死？<a id="a-1S"></a>云何名生？<a id="a-1T"></a>”</p>
  <p id="a1U">佛言：<a id="a-1V"></a>“善男子，<a id="a-1W"></a>识灭名死，<a id="a-1X"></a>福德因缘识起名生。<a id="a-1Y"></a>善男子，<a id="a-1Z"></a>名为身者，<a id="a-1a"></a>有无量亿筋脉相缠。<a id="a-1b"></a>身有八万四千毛孔，<a id="a-1c"></a>复有八万四千户虫在中而住。<a id="a-1d"></a>彼诸虫等，<a id="a-1e"></a>亦有死灭。<a id="a-1f"></a>人将死时，<a id="a-1g"></a>诸虫怖畏，<a id="a-1h"></a>互相噉食受诸苦痛；<a id="a-1i"></a>男女眷属生大悲恼，<a id="a-1j"></a>递相食噉。<a id="a-1k"></a>诸虫相食，<a id="a-1l"></a>唯有二虫七日斗诤；<a id="a-1m"></a>过七日已，<a id="a-1n"></a>一虫命尽，<a id="a-1o"></a>一虫犹在。<a id="a-1p"></a>如彼虫斗，<a id="a-1q"></a>临死不息；<a id="a-1r"></a>凡夫之人亦复如是，<a id="a-1s"></a>乃至临终诤斗不息，<a id="a-1t"></a>不畏生苦，<a id="a-1u"></a>不畏老苦，<a id="a-1v"></a>不畏病苦，<a id="a-1w"></a>不畏死苦。<a id="a-1x"></a>如彼二虫至死不息，<a id="a-1y"></a>凡夫众生亦复如是。</p>
  <p id="a1z">“死至之时，<a id="a-20"></a>贤圣呵言：<a id="a-21"></a>‘丈夫，<a id="a-22"></a>汝作不善！<a id="a-23"></a>汝岂不见世间苦耶？<a id="a-24"></a>不见生苦，<a id="a-25"></a>不见病苦，<a id="a-26"></a>不见老苦，<a id="a-27"></a>不见死苦？<a id="a-28"></a>’答言：<a id="a-29"></a>‘如是，<a id="a-2A"></a>已见生苦、<a id="a-2B"></a>病苦、<a id="a-2C"></a>老苦、<a id="a-2D"></a>死苦。<a id="a-2E"></a>’‘汝若见如是苦，<a id="a-2F"></a>何不作诸善根？<a id="a-2G"></a>何故不为后世乐故，<a id="a-2H"></a>修诸善法？<a id="a-2I"></a>丈夫，<a id="a-2J"></a>我复问汝，<a id="a-2K"></a>何不作善，<a id="a-2L"></a>离于生苦、<a id="a-2M"></a>老苦、<a id="a-2N"></a>病苦及以死苦？<a id="a-2O"></a>云何不修正念之观？<a id="a-2P"></a>汝于阎浮提，<a id="a-2Q"></a>岂可不闻揵椎声耶？<a id="a-2R"></a>不见众生行布施耶？<a id="a-2S"></a>不见众生于佛福田种善根子？<a id="a-2T"></a>香华幡盖施佛之时，<a id="a-2U"></a>汝不见耶？<a id="a-2V"></a>如来所有四众弟子，<a id="a-2W"></a>比丘、<a id="a-2X"></a>比丘尼、<a id="a-2Y"></a>优婆塞、<a id="a-2Z"></a>优婆夷，<a id="a-2a"></a>于佛法中，<a id="a-2b"></a>有此四众能救苦厄！<a id="a-2c"></a>’贤圣呵言：<a id="a-2d"></a>‘不善丈夫，<a id="a-2e"></a>造作如是不善之业！<a id="a-2f"></a>’”</p>
  <p id="a2g">“尔时，<a id="a-2h"></a>法王说偈告曰：</p>
  <p id="a2i">“‘见如来出世，<a id="a-2j"></a> 闻击法鼓音，</p>
  <p id="a2k">见演说法时，<a id="a-2l"></a> 寂灭至涅槃。</p>
  <p id="a2m">见于多众生，<a id="a-2n"></a> 作福者甚少，</p>
  <p id="a2o">福能后世乐，<a id="a-2p"></a> 何故而不作？<a id="a-2q"></a>’</p>
  <p id="a2r">“尔时，<a id="a-2s"></a>彼人以偈，<a id="a-2t"></a>答法王言：</p>
  <p id="a2u">“‘我愚痴无智，<a id="a-2v"></a> 亲近恶知识，</p>
  <p id="a2w">造作不善业，<a id="a-2x"></a> 由欲迷于心。</p>
  <p id="a2y">我以多习欲，<a id="a-2z"></a> 今受苦痛报，</p>
  <p id="a30">多杀害众生，<a id="a-31"></a> 破坏和合僧，</p>
  <p id="a32">破坏佛塔寺，<a id="a-33"></a> 愚痴无智慧，</p>
  <p id="a34">口作不善语，<a id="a-35"></a> 呵骂于父母。</p>
  <p id="a36">我以不觉知，<a id="a-37"></a> 自多造众过；</p>
  <p id="a38">我见所生处，<a id="a-39"></a> 在于大叫狱；</p>
  <p id="a3A">于众合地狱，<a id="a-3B"></a> 受于大苦痛；</p>
  <p id="a3C">复有阿鼻狱，<a id="a-3D"></a> 受无量剧苦；</p>
  <p id="a3E">大莲华地狱，<a id="a-3F"></a> 受于无量苦；</p>
  <p id="a3G">黑绳大地狱，<a id="a-3H"></a> 百千生受苦；</p>
  <p id="a3I">于一切地狱，<a id="a-3J"></a> 遍受诸苦恼；</p>
  <p id="a3K">无数百千劫，<a id="a-3L"></a> 受于大苦痛；</p>
  <p id="a3M">行于黑暗狱，<a id="a-3N"></a> 不见其门户；</p>
  <p id="a3O">复堕火镬中，<a id="a-3P"></a> 展转受众苦。</p>
  <p id="a3Q">复有一地狱，<a id="a-3R"></a> 名曰刀剑狱，</p>
  <p id="a3S">百千亿刀剑，<a id="a-3T"></a> 行列在我前，</p>
  <p id="a3U">以此割截身，<a id="a-3V"></a> 自业受苦恼，</p>
  <p id="a3W">非工师所作，<a id="a-3X"></a> 业感自然生。</p>
  <p id="a3Y">大风吹令起，<a id="a-3Z"></a> 割切遍其身，</p>
  <p id="a3a">我应受如是，<a id="a-3b"></a> 地狱诸苦恼。</p>
  <p id="a3c">一切诸众生，<a id="a-3d"></a> 见我受此苦！</p>
  <p id="a3e">我所有财宝，<a id="a-3f"></a> 尽留在世间；</p>
  <p id="a3g">男女及兄弟，<a id="a-3h"></a> 姊妹亲眷属，</p>
  <p id="a3i">父母及知识，<a id="a-3j"></a> 奴婢作使人，</p>
  <p id="a3k">牛羊诸畜生，<a id="a-3l"></a> 我意迷于此。</p>
  <p id="a3m">贪著金银宝，<a id="a-3n"></a> 及精妙衣服，</p>
  <p id="a3o">贪著造舍宅，<a id="a-3p"></a> 善工画舍宅，</p>
  <p id="a3q">众婇女娱乐，<a id="a-3r"></a> 箜篌箫笛音，</p>
  <p id="a3s">以此痴心著。</p>
  <p id="a3t">香汤自澡浴，<a id="a-3u"></a> 如是自娱乐，</p>
  <p id="a3v">顽痴无智身，<a id="a-3w"></a> 种种而供养。</p>
  <p id="a3x">我亦无兄弟，<a id="a-3y"></a> 虚妄心贪著，</p>
  <p id="a3z">今日受无量，<a id="a-40"></a> 苦痛不可尽。</p>
  <p id="a41">世间胜上味，<a id="a-42"></a> 贪著而噉食，</p>
  <p id="a43">香泽以涂发，<a id="a-44"></a> 宝珠以为鬘，</p>
  <p id="a45">贪色自迷醉，<a id="a-46"></a> 今无救济者。</p>
  <p id="a47">眼为恶业因，<a id="a-48"></a> 见已则生贪；</p>
  <p id="a49">耳因诸音声，<a id="a-4A"></a> 闻已则生贪。</p>
  <p id="a4B">臂贯以宝钏，<a id="a-4C"></a> 指著金宝环，</p>
  <p id="a4D">咽颈著宝璎，<a id="a-4E"></a> 脚著于金钏，</p>
  <p id="a4F">作金宝罗网，<a id="a-4G"></a> 交络覆其身，</p>
  <p id="a4H">身著种种宝，<a id="a-4I"></a> 以此自庄严。</p>
  <p id="a4J">世间第一者，<a id="a-4K"></a> 以为身庄严，</p>
  <p id="a4L">细软上妙触，<a id="a-4M"></a> 增长于爱欲；</p>
  <p id="a4N">种种妙床榻，<a id="a-4O"></a> 以自悦其身；</p>
  <p id="a4P">种种妙好香，<a id="a-4Q"></a> 以涂其自身；</p>
  <p id="a4R">栴檀龙脑香，<a id="a-4S"></a> 以此自涂身；</p>
  <p id="a4T">麝香等诸香，<a id="a-4U"></a> 用之自涂身；</p>
  <p id="a4V">瞻卜须摩那，<a id="a-4W"></a> 以此涂其发；</p>
  <p id="a4X">第一精妙衣，<a id="a-4Y"></a> 白氎自衣身。</p>
  <p id="a4Z">若舍白象乘，<a id="a-4a"></a> 复乘于马乘，</p>
  <p id="a4b">为王治国政，<a id="a-4c"></a> 人众悉敬重，</p>
  <p id="a4d">宫中诸妃后，<a id="a-4e"></a> 善学歌舞戏。</p>
  <p id="a4f">禽兽在旷野，<a id="a-4g"></a> 无事猎残害，</p>
  <p id="a4h">作如是等恶，<a id="a-4i"></a> 不知后世报。</p>
  <p id="a4j">食噉他肉故，<a id="a-4k"></a> 受如是苦报，</p>
  <p id="a4l">愚痴无智慧，<a id="a-4m"></a> 不知当有死。</p>
  <p id="a4n">我以愚痴意，<a id="a-4o"></a> 养育于身命，</p>
  <p id="a4p">今日至死门，<a id="a-4q"></a> 无能救济者！</p>
  <p id="a4r">汝等诸亲族，<a id="a-4s"></a> 何用视我为？</p>
  <p id="a4t">何不服胜衣？<a id="a-4u"></a> 何故自忧哭？</p>
  <p id="a4v">何故不梳发，<a id="a-4w"></a> 而受于苦恼？</p>
  <p id="a4x">我命终不存，<a id="a-4y"></a> 造恶增多故！</p>
  <p id="a4z">狐狼乌鹊等，<a id="a-50"></a> 食我此身肉，</p>
  <p id="a51">长养此身体，<a id="a-52"></a> 为诸虫所食。</p>
  <p id="a53">生死因此身，<a id="a-54"></a> 众生则有生，</p>
  <p id="a55">应如是授药，<a id="a-56"></a> 令得离此难。</p>
  <p id="a57">世医不能治，<a id="a-58"></a> 无人救济者，</p>
  <p id="a59">今日授法药，<a id="a-5A"></a> 令灭烦恼病。</p>
  <p id="a5B">种种养此身，<a id="a-5C"></a> 会必归于死，</p>
  <p id="a5D">世间无上尊，<a id="a-5E"></a> 救度诸众生。</p>
  <p id="a5F">寂灭诸佛子，<a id="a-5G"></a> 亦能救众生，</p>
  <p id="a5H">施诸妙法药，<a id="a-5I"></a> 令远离生死。</p>
  <p id="a5J">食肉长此身，<a id="a-5K"></a> 不知诸苦报，</p>
  <p id="a5L">长养于此身，<a id="a-5M"></a> 无有少利益。</p>
  <p id="a5N">此身顽痴聚，<a id="a-5O"></a> 不知少恩分！</p>
  <p id="a5P">妻妾男女等，<a id="a-5Q"></a> 目视不能救，</p>
  <p id="a5R">怨结心悲恼，<a id="a-5S"></a> 啼哭而号泣。</p>
  <p id="a5T">妻妾男女等，<a id="a-5U"></a> 不知其恩力，</p>
  <p id="a5V">长养得成立，<a id="a-5W"></a> 无能救济者，</p>
  <p id="a5X">绝望无有知，<a id="a-5Y"></a> 忧愁入地狱。</p>
  <p id="a5Z">众生生有苦，<a id="a-5a"></a> 后则有死苦，</p>
  <p id="a5b">想行触受等，<a id="a-5c"></a> 是则为中苦。</p>
  <p id="a5d">愚痴爱所转，<a id="a-5e"></a> 生在于诸有，</p>
  <p id="a5f">为爱欲所缚，<a id="a-5g"></a> 乐著于境界。</p>
  <p id="a5h">众生无知故，<a id="a-5i"></a> 唯有忧恼苦，</p>
  <p id="a5j">善法不识知，<a id="a-5k"></a> 心但著名利，</p>
  <p id="a5l">不知于后世，<a id="a-5m"></a> 犹如恶毒蛇。</p>
  <p id="a5n">无明缚众生，<a id="a-5o"></a> 远离于解脱，</p>
  <p id="a5p">不识解脱故，<a id="a-5q"></a> 恶业所流转。</p>
  <p id="a5r">心有烦恼故，<a id="a-5s"></a> 众生住生死，</p>
  <p id="a5t">烦恼烧众善，<a id="a-5u"></a> 如火焚干木。</p>
  <p id="a5v">流转于五道，<a id="a-5w"></a> 无有少乐受，</p>
  <p id="a5x">不知好妙乐，<a id="a-5y"></a> 在于何处所？</p>
  <p id="a5z">清净佛国土，<a id="a-60"></a> 世尊转法轮，</p>
  <p id="a61">如来净音声，<a id="a-62"></a> 说戒定智慧。<a id="a-63"></a>’”</p>
  <p id="a64">尔时，<a id="a-65"></a>世尊复告药上菩提萨埵、<a id="a-66"></a>摩诃萨埵言：<a id="a-67"></a>“如是，<a id="a-68"></a>如是，<a id="a-69"></a>恶行众生命终之后，<a id="a-6A"></a>受诸苦恼，<a id="a-6B"></a>无救济者。<a id="a-6C"></a>善果报者，<a id="a-6D"></a>今说伽陀：</p>
  <p id="a6E">“造恶不善业，<a id="a-6F"></a> 必入于地狱，</p>
  <p id="a6G">吞噉热铁丸，<a id="a-6H"></a> 饮于沸镕铜，</p>
  <p id="a6I">雨火洒其身，<a id="a-6J"></a> 遍身体火烧，</p>
  <p id="a6K">无处而不遍，<a id="a-6L"></a> 展转受苦恼。</p>
  <p id="a6M">不知于净乐，<a id="a-6N"></a> 于法亦不知，</p>
  <p id="a6O">愚痴作非法，<a id="a-6P"></a> 远离于乐果。</p>
  <p id="a6Q">信佛禁戒法，<a id="a-6R"></a> 修习于智慧，</p>
  <p id="a6S">以净戒具足，<a id="a-6T"></a> 速疾成菩提。</p>
  <p id="a6U">精进为第一，<a id="a-6V"></a> 生净佛国土，</p>
  <p id="a6W">宣说善法要，<a id="a-6X"></a> 摄护诸众生。</p>
  <p id="a6Y">具足慈悲心，<a id="a-6Z"></a> 修行净梵行，</p>
  <p id="a6a">具解脱知见，<a id="a-6b"></a> 成如来善名。</p>
  <p id="a6c">世间之父母，<a id="a-6d"></a> 菩提心第一，</p>
  <p id="a6e">说此法门者，<a id="a-6f"></a> 第一善知识。</p>
  <p id="a6g">听此法门者，<a id="a-6h"></a> 必作无上尊，</p>
  <p id="a6i">具世尊十号，<a id="a-6j"></a> 寂灭心相应。<a id="a-6k"></a>”</p>
  <p id="a6l">尔时，<a id="a-6m"></a>药上菩提萨埵、<a id="a-6n"></a>摩诃萨埵，<a id="a-6o"></a>白佛言：<a id="a-6p"></a>“世尊，<a id="a-6q"></a>何因缘故，<a id="a-6r"></a>大地震动？<a id="a-6s"></a>”</p>
  <p id="a6t">尔时，<a id="a-6u"></a>世尊告药上菩提萨埵言：<a id="a-6v"></a>“汝观何故，<a id="a-6w"></a>大地震动？<a id="a-6x"></a>”</p>
  <p id="a6y">尔时，<a id="a-6z"></a>药上观四方时，<a id="a-70"></a>见下方界有二十亿众生从地踊出，<a id="a-71"></a>见上方界二万五千亿众生同时而生。</p>
  <p id="a72">时，<a id="a-73"></a>诸年少见是事已，<a id="a-74"></a>白佛言：<a id="a-75"></a>“世尊，<a id="a-76"></a>今出生者，<a id="a-77"></a>是何等人？<a id="a-78"></a>”</p>
  <p id="a79">佛言：<a id="a-7A"></a>“汝等见此大众不耶？<a id="a-7B"></a>”</p>
  <p id="a7C">白佛言：<a id="a-7D"></a>“世尊，<a id="a-7E"></a>唯然，<a id="a-7F"></a>已见。<a id="a-7G"></a>”</p>
  <p id="a7H">佛言：<a id="a-7I"></a>“此众生出，<a id="a-7J"></a>为汝徒伴。<a id="a-7K"></a>”</p>
  <p id="a7L">问言：<a id="a-7M"></a>“世尊，<a id="a-7N"></a>此诸众生，<a id="a-7O"></a>亦有死不？<a id="a-7P"></a>”</p>
  <p id="a7Q">佛告年少：<a id="a-7R"></a>“一切众生悉皆有死，<a id="a-7S"></a>此亦不免。<a id="a-7T"></a>”</p>
  <p id="a7U">时，<a id="a-7V"></a>诸年少合掌向佛，<a id="a-7W"></a>顶礼佛足，<a id="a-7X"></a>白佛言：<a id="a-7Y"></a>“世尊，<a id="a-7Z"></a>我等更不能忍流转生死。<a id="a-7a"></a>”</p>
  <p id="a7b">佛告年少：<a id="a-7c"></a>“汝等能起大精进不？<a id="a-7d"></a>”</p>
  <p id="a7e">年少白佛言：<a id="a-7f"></a>“世尊，<a id="a-7g"></a>我等面见如来，<a id="a-7h"></a>耳闻如来说甘露法，<a id="a-7i"></a>见菩提萨埵现大神力，<a id="a-7j"></a>见佛弟子诸声闻众集会于此。<a id="a-7k"></a>世尊，<a id="a-7l"></a>愿修精进，<a id="a-7m"></a>不能忍受生死流转。<a id="a-7n"></a>”</p>
  <p id="a7o">尔时，<a id="a-7p"></a>药上菩提萨埵及五百眷属，<a id="a-7q"></a>以神通力踊身虚空，<a id="a-7r"></a>身出师子、<a id="a-7s"></a>猛虎、<a id="a-7t"></a>白象，<a id="a-7u"></a>现大神通，<a id="a-7v"></a>于高山顶结加趺座，<a id="a-7w"></a>满二万由旬，<a id="a-7x"></a>化作十千亿日月。</p>
  <p id="a7y">时，<a id="a-7z"></a>诸年少白佛言：<a id="a-80"></a>“世尊，<a id="a-81"></a>何故世间有此光明？<a id="a-82"></a>”</p>
  <p id="a83">尔时，<a id="a-84"></a>世尊告诸年少：<a id="a-85"></a>“善男子，<a id="a-86"></a>汝等见此日月不耶？<a id="a-87"></a>”</p>
  <p id="a88">时，<a id="a-89"></a>诸年少白佛言：<a id="a-8A"></a>“世尊，<a id="a-8B"></a>唯然，<a id="a-8C"></a>已见。<a id="a-8D"></a>”</p>
  <p id="a8E">佛告年少：<a id="a-8F"></a>“此是菩提萨埵自身光明，<a id="a-8G"></a>现作日月，<a id="a-8H"></a>示于众生，<a id="a-8I"></a>为之说法，<a id="a-8J"></a>安乐利益一切天人。<a id="a-8K"></a>人中修行，<a id="a-8L"></a>得此神通。<a id="a-8M"></a>”</p>
  <p id="a8N">时，<a id="a-8O"></a>诸年少白佛言：<a id="a-8P"></a>“世尊，<a id="a-8Q"></a>愿说如此光明因缘。<a id="a-8R"></a>”</p>
  <p id="a8S">尔时，<a id="a-8T"></a>世尊告药上菩提萨埵、<a id="a-8U"></a>摩诃萨埵言：<a id="a-8V"></a>“善男子，<a id="a-8W"></a>汝见此三千大千世界六种震动不？<a id="a-8X"></a>”</p>
  <p id="a8Y">时，<a id="a-8Z"></a>药上菩提萨埵白佛言：<a id="a-8a"></a>“世尊，<a id="a-8b"></a>唯然，<a id="a-8c"></a>已见。<a id="a-8d"></a>我有少疑，<a id="a-8e"></a>欲问如来，<a id="a-8f"></a>愿佛听许。<a id="a-8g"></a>”</p>
  <p id="a8h">佛告药上菩提萨埵言：<a id="a-8i"></a>“善男子，<a id="a-8j"></a>随汝意问，<a id="a-8k"></a>当为汝说，<a id="a-8l"></a>令汝欢喜。<a id="a-8m"></a>过去、<a id="a-8n"></a>未来、<a id="a-8o"></a>现在三世之事，<a id="a-8p"></a>当为汝说。<a id="a-8q"></a>”</p>
  <p id="a8r">药上白佛言：<a id="a-8s"></a>“世尊，<a id="a-8t"></a>我见如来有八万四千天子围绕恭敬，<a id="a-8u"></a>复有八万四千菩萨亦围绕恭敬，<a id="a-8v"></a>又见万二千亿诸龙围绕恭敬，<a id="a-8w"></a>复有万八千亿诸天神等围绕恭敬，<a id="a-8x"></a>复有二万五千亿诸饿鬼神围绕世尊。<a id="a-8y"></a>何因缘故，<a id="a-8z"></a>有此众集？<a id="a-90"></a>”</p>
  <p id="a91">尔时，<a id="a-92"></a>世尊告药上菩提萨埵、<a id="a-93"></a>摩诃萨埵言：<a id="a-94"></a>“善男子，<a id="a-95"></a>在此众集，<a id="a-96"></a>为欲听法。<a id="a-97"></a>药上，<a id="a-98"></a>此诸众生，<a id="a-99"></a>今当背生死，<a id="a-9A"></a>今日当得住于十地；<a id="a-9B"></a>住十地已，<a id="a-9C"></a>得离烦恼，<a id="a-9D"></a>得寂灭佛法。<a id="a-9E"></a>”</p>
  <p id="a9F">药上菩提萨埵白佛言：<a id="a-9G"></a>“世尊，<a id="a-9H"></a>此诸众生，<a id="a-9I"></a>杂业所生。<a id="a-9J"></a>如来云何净此众生？<a id="a-9K"></a>”</p>
  <p id="a9L">佛告药上菩提萨埵言：<a id="a-9M"></a>“善男子，<a id="a-9N"></a>汝今谛听，<a id="a-9O"></a>当为汝说。<a id="a-9P"></a>药上，<a id="a-9Q"></a>此诸众生愚痴无智，<a id="a-9R"></a>不知解脱在于何处。<a id="a-9S"></a>多有年少诸众生等，<a id="a-9T"></a>今日当得法陀罗尼，<a id="a-9U"></a>得知一切法，<a id="a-9V"></a>得于十地；<a id="a-9W"></a>至十地已能作佛事，<a id="a-9X"></a>能转法轮雨于法雨，<a id="a-9Y"></a>绍无上佛法，<a id="a-9Z"></a>安乐众生。<a id="a-9a"></a>天、<a id="a-9b"></a>龙、<a id="a-9c"></a>阿修罗、<a id="a-9d"></a>乾闼婆、<a id="a-9e"></a>饿鬼等，<a id="a-9f"></a>闻法欢喜，<a id="a-9g"></a>皆住十地，<a id="a-9h"></a>击大法鼓，<a id="a-9i"></a>吹大法螺。<a id="a-9j"></a>此年少等，<a id="a-9k"></a>勤修行故得此十地，<a id="a-9l"></a>今所得法如十方佛。<a id="a-9m"></a>”</p>
  <p id="a9n">尔时，<a id="a-9o"></a>五千年少众生，<a id="a-9p"></a>从座而起，<a id="a-9q"></a>白佛言：<a id="a-9r"></a>“世尊，<a id="a-9s"></a>此身为重担大可怖畏，<a id="a-9t"></a>不知道以非道。<a id="a-9u"></a>我等犹如盲冥之人，<a id="a-9v"></a>愿佛怜愍。<a id="a-9w"></a>我等劝请世尊，<a id="a-9x"></a>愿佛说法。<a id="a-9y"></a>我等生无智慧，<a id="a-9z"></a>不知法药。<a id="a-A0"></a>愿世尊为我等说法，<a id="a-A1"></a>令得远离生死之苦，<a id="a-A2"></a>所生之处愿见佛身。<a id="a-A3"></a>”</p>
  <p id="aA4">尔时，<a id="a-A5"></a>药上菩提萨埵、<a id="a-A6"></a>摩诃萨埵，<a id="a-A7"></a>语诸年少众生言：<a id="a-A8"></a>“汝等食已，<a id="a-A9"></a>然后为汝演说正法。<a id="a-AA"></a>”</p>
  <p id="aAB">时，<a id="a-AC"></a>诸年少语药上言：<a id="a-AD"></a>“我不识汝，<a id="a-AE"></a>汝为是谁？<a id="a-AF"></a>色相寂灭，<a id="a-AG"></a>离三恶道怖；<a id="a-AH"></a>如汝身相，<a id="a-AI"></a>离诸恶法；<a id="a-AJ"></a>见汝掌中，<a id="a-AK"></a>七宝庄严；<a id="a-AL"></a>身服宝璎以功德聚。<a id="a-AM"></a>我不知汝是何等人？<a id="a-AN"></a>我等不须食，<a id="a-AO"></a>亦不须饮。<a id="a-AP"></a>以食入身，<a id="a-AQ"></a>甚可憎恶，<a id="a-AR"></a>变成屎尿，<a id="a-AS"></a>作血肉筋皮。<a id="a-AT"></a>是故我等不须食饮，<a id="a-AU"></a>不须一切细软衣服，<a id="a-AV"></a>不须臂印金钏，<a id="a-AW"></a>真珠璎珞庄严身具皆所不欲，<a id="a-AX"></a>以无常故。<a id="a-AY"></a>我等亦不顾惜身命，<a id="a-AZ"></a>为离恶道。<a id="a-Aa"></a>我等求于法施，<a id="a-Ab"></a>为安乐天人，<a id="a-Ac"></a>为求善知识，<a id="a-Ad"></a>不求转轮圣王。<a id="a-Ae"></a>以转轮王，<a id="a-Af"></a>虽主四方不免磨灭，<a id="a-Ag"></a>男女妻子不能随从，<a id="a-Ah"></a>所有七宝亦不逐去，<a id="a-Ai"></a>无量人众亦不随去，<a id="a-Aj"></a>于四天下无复自在，<a id="a-Ak"></a>一身为王多见无常，<a id="a-Al"></a>作恶业故堕叫唤地狱。<a id="a-Am"></a>七宝自在，<a id="a-An"></a>游四天下，<a id="a-Ao"></a>竟何所在？</p>
  <p id="aAp">“仁者，<a id="a-Aq"></a>且听我等所说，<a id="a-Ar"></a>速至佛所。<a id="a-As"></a>佛观一切愍之如子！<a id="a-At"></a>我等无父无母，<a id="a-Au"></a>无兄弟亲族，<a id="a-Av"></a>一切皆无。<a id="a-Aw"></a>佛为我父，<a id="a-Ax"></a>如来是母。<a id="a-Ay"></a>佛如日月，<a id="a-Az"></a>示人善道，<a id="a-B0"></a>于生死中能救众生令不复生。<a id="a-B1"></a>诸烦恼河甚可怖畏，<a id="a-B2"></a>众生在中烦恼漂溺，<a id="a-B3"></a>如来救之令不复入。<a id="a-B4"></a>世尊怜愍为说正法，<a id="a-B5"></a>示人无上菩提之处。<a id="a-B6"></a>我等不贪饮食，<a id="a-B7"></a>不欲世间富贵，<a id="a-B8"></a>不愿生天，<a id="a-B9"></a>不畏坠恶道，<a id="a-BA"></a>得人身已，<a id="a-BB"></a>愿见世尊。<a id="a-BC"></a>众生短寿，<a id="a-BD"></a>流转无常，<a id="a-BE"></a>以恶业故，<a id="a-BF"></a>贪著五欲不觉死至，<a id="a-BG"></a>知死必至亦不怖畏。<a id="a-BH"></a>不念生灭，<a id="a-BI"></a>不知细法，<a id="a-BJ"></a>不知修细业，<a id="a-BK"></a>不知寂灭界，<a id="a-BL"></a>无明覆心，<a id="a-BM"></a>生已归死，<a id="a-BN"></a>死已复生，<a id="a-BO"></a>心亦不生厌离之想；<a id="a-BP"></a>长夜受苦，<a id="a-BQ"></a>鞭挞挝打不生厌离，<a id="a-BR"></a>但起劫夺，<a id="a-BS"></a>受狱缚苦，<a id="a-BT"></a>五缚所系。<a id="a-BU"></a>本恶业故，<a id="a-BV"></a>命识欲灭，<a id="a-BW"></a>悲泣而言：<a id="a-BX"></a>‘谁救济我？<a id="a-BY"></a>一切悉与金银杂宝。<a id="a-BZ"></a>身为奴仆，<a id="a-Ba"></a>一切作使，<a id="a-Bb"></a>我悉能为。<a id="a-Bc"></a>王位自在，<a id="a-Bd"></a>我悉不欲。<a id="a-Be"></a>不须财物，<a id="a-Bf"></a>但求活命。<a id="a-Bg"></a>’如是，<a id="a-Bh"></a>仁者，<a id="a-Bi"></a>我等不须饮食。<a id="a-Bj"></a>诸王自在，<a id="a-Bk"></a>食则上味，<a id="a-Bl"></a>会归于死；<a id="a-Bm"></a>天食甘露，<a id="a-Bn"></a>亦归磨灭。<a id="a-Bo"></a>种种百味，<a id="a-Bp"></a>王所贪著，<a id="a-Bq"></a>求实则无。<a id="a-Br"></a>饮食等味，<a id="a-Bs"></a>我等不须。<a id="a-Bt"></a>我等求闻正法，<a id="a-Bu"></a>令得离苦，<a id="a-Bv"></a>愿离爱缚诸结烦恼。<a id="a-Bw"></a>归依世尊，<a id="a-Bx"></a>愿离诸缚。<a id="a-By"></a>我等敬礼大仙世尊，<a id="a-Bz"></a>为诸众生。<a id="a-C0"></a>未知仁者名字何等？<a id="a-C1"></a>愿自说之。<a id="a-C2"></a>”</p>
  <p id="aC3">药上菩提萨埵言：<a id="a-C4"></a>“世界广博，<a id="a-C5"></a>众生名字，<a id="a-C6"></a>宁可尽知？<a id="a-C7"></a>”</p>
  <p id="aC8">诸年少言：<a id="a-C9"></a>“我等愿知仁者名字，<a id="a-CA"></a>甚深名字，<a id="a-CB"></a>愿为宣说！<a id="a-CC"></a>”</p>
  <p id="aCD">药上答言：<a id="a-CE"></a>“我名药上，<a id="a-CF"></a>治众生病，<a id="a-CG"></a>药中最上。<a id="a-CH"></a>我今为汝等说，<a id="a-CI"></a>令离诸病，<a id="a-CJ"></a>灭除一切世界病苦：<a id="a-CK"></a>世间贪为大病，<a id="a-CL"></a>能除灭之；<a id="a-CM"></a>瞋为大病，<a id="a-CN"></a>无智众生流转地狱、<a id="a-CO"></a>畜生、<a id="a-CP"></a>饿鬼；<a id="a-CQ"></a>痴为大病，<a id="a-CR"></a>众生受苦皆能灭除。<a id="a-CS"></a>”</p>
  <p id="aCT">诸年少言：<a id="a-CU"></a>“闻此妙法，<a id="a-CV"></a>离诸苦难！<a id="a-CW"></a>凡夫无智，<a id="a-CX"></a>受诸苦恼，<a id="a-CY"></a>闻此净法，<a id="a-CZ"></a>离诸恶业；<a id="a-Ca"></a>离恶业故，<a id="a-Cb"></a>无恶道畏。<a id="a-Cc"></a>速见如来救一切病，<a id="a-Cd"></a>医王施药，<a id="a-Ce"></a>疗治众苦。<a id="a-Cf"></a>仁者速去礼敬如来，<a id="a-Cg"></a>以我等语向世尊说。<a id="a-Ch"></a>世尊能除我等之病，<a id="a-Ci"></a>灭烦恼火。<a id="a-Cj"></a>欲火烧身，<a id="a-Ck"></a>不能灭除，<a id="a-Cl"></a>我等极苦，<a id="a-Cm"></a>愿佛怜愍。<a id="a-Cn"></a>身为重担甚可怖畏，<a id="a-Co"></a>三毒所压不可得胜，<a id="a-Cp"></a>去来常担不能远离，<a id="a-Cq"></a>不知死至，<a id="a-Cr"></a>不生惊怖，<a id="a-Cs"></a>不知解脱道，<a id="a-Ct"></a>亦不知示解脱道者，<a id="a-Cu"></a>以愚痴意自谓不死，<a id="a-Cv"></a>见父母死犹不生怖，<a id="a-Cw"></a>诸业烦恼浊乱其心受诸苦恼，<a id="a-Cx"></a>云何而食？</p>
  <p id="aCy">“我等无明覆心，<a id="a-Cz"></a>有如是苦。<a id="a-D0"></a>大怖重担，<a id="a-D1"></a>想、<a id="a-D2"></a>行及受，<a id="a-D3"></a>痴爱无智，<a id="a-D4"></a>流转诸有，<a id="a-D5"></a>世间妄生，<a id="a-D6"></a>不识解脱。<a id="a-D7"></a>世人愚痴，<a id="a-D8"></a>浴以香汤，<a id="a-D9"></a>衣以上服，<a id="a-DA"></a>食以上味，<a id="a-DB"></a>耳听乐音种种自娱；<a id="a-DC"></a>种种好色，<a id="a-DD"></a>乐欲观之；<a id="a-DE"></a>一切好味，<a id="a-DF"></a>舌求贪食；<a id="a-DG"></a>细软之触，<a id="a-DH"></a>身欲著之；<a id="a-DI"></a>二身和合，<a id="a-DJ"></a>痴心谓乐；<a id="a-DK"></a>此身顽痴，<a id="a-DL"></a>何处有乐？<a id="a-DM"></a>著好履屣、<a id="a-DN"></a>衣服、<a id="a-DO"></a>饮食，<a id="a-DP"></a>无如之何？<a id="a-DQ"></a>临终困至，<a id="a-DR"></a>无有能救；<a id="a-DS"></a>自不能救，<a id="a-DT"></a>衣服之具，<a id="a-DU"></a>岂能救济？<a id="a-DV"></a>生在世间，<a id="a-DW"></a>驰诸象马，<a id="a-DX"></a>当作恶业，<a id="a-DY"></a>不求解脱，<a id="a-DZ"></a>自作教人，<a id="a-Da"></a>不知后报。</p>
  <p id="aDb">“我等前死有生，<a id="a-Dc"></a>今生有死，<a id="a-Dd"></a>忧悲苦恼。<a id="a-De"></a>我具见父母兄弟、<a id="a-Df"></a>姊妹妻子，<a id="a-Dg"></a>丧亡悲哀，<a id="a-Dh"></a>忧愁苦恼，<a id="a-Di"></a>皆悉见之。<a id="a-Dj"></a>诸行皆空，<a id="a-Dk"></a>智者云何而生乐著？<a id="a-Dl"></a>不求寂灭法，<a id="a-Dm"></a>不求离生死法，<a id="a-Dn"></a>以贪覆心，<a id="a-Do"></a>生在世时不行布施。<a id="a-Dp"></a>一切过中无过贪心，<a id="a-Dq"></a>著于世法多作有行，<a id="a-Dr"></a>不知修习禅定解脱之道，<a id="a-Ds"></a>不知发大誓愿成无上道。<a id="a-Dt"></a>佛是父母，<a id="a-Du"></a>佛是示解脱道者，<a id="a-Dv"></a>能雨利益众生。<a id="a-Dw"></a>愚痴众生，<a id="a-Dx"></a>不知护法。<a id="a-Dy"></a>发心愿求无上菩提，<a id="a-Dz"></a>名为护法。<a id="a-E0"></a>一切行空，<a id="a-E1"></a>财物亦空。<a id="a-E2"></a>若观我空，<a id="a-E3"></a>不复受生。</p>
  <p id="aE4">“愿仁者怜愍，<a id="a-E5"></a>以我等语具向佛说，<a id="a-E6"></a>为诸菩提萨埵故。<a id="a-E7"></a>诸菩萨法不应懈怠，<a id="a-E8"></a>勤修精进，<a id="a-E9"></a>舍恶行善。<a id="a-EA"></a>仁者为我往至佛所，<a id="a-EB"></a>礼敬如来，<a id="a-EC"></a>作如是言：<a id="a-ED"></a>‘世尊知一切法悉无有疑。<a id="a-EE"></a>’恶魔眷属，<a id="a-EF"></a>佛已调伏。<a id="a-EG"></a>如来已能燃大法炬，<a id="a-EH"></a>令众得乐。<a id="a-EI"></a>如是之法能成佛者，<a id="a-EJ"></a>我等未闻。<a id="a-EK"></a>仁者速往佛所，<a id="a-EL"></a>为我等故。<a id="a-EM"></a>我等不见如来，<a id="a-EN"></a>犹未得度；<a id="a-EO"></a>三十二相、<a id="a-EP"></a>八十种好，<a id="a-EQ"></a>见此身已，<a id="a-ER"></a>然后得度。<a id="a-ES"></a>”</p>
  <p id="aET">尔时，<a id="a-EU"></a>药上菩提萨埵语诸年少：<a id="a-EV"></a>“汝观上方，<a id="a-EW"></a>有何等相？<a id="a-EX"></a>”诸人闻已，<a id="a-EY"></a>即观上方，<a id="a-EZ"></a>见五百化佛。<a id="a-Ea"></a>又见三千大台，<a id="a-Eb"></a>七宝严饰，<a id="a-Ec"></a>七宝罗网以覆其上，<a id="a-Ed"></a>如莲华叶出种种香。</p>
  <p id="aEe">时，<a id="a-Ef"></a>诸年少问药上言：<a id="a-Eg"></a>“此诸华座，<a id="a-Eh"></a>是何等相？<a id="a-Ei"></a>”</p>
  <p id="aEj">药上答言：<a id="a-Ek"></a>“此是汝座，<a id="a-El"></a>速至佛所，<a id="a-Em"></a>礼敬如来。<a id="a-En"></a>”</p>
  <p id="aEo">诸年少言：<a id="a-Ep"></a>“我等不知所行之路，<a id="a-Eq"></a>不见如来。<a id="a-Er"></a>知诣何方，<a id="a-Es"></a>礼敬如来？<a id="a-Et"></a>”</p>
  <p id="aEu">药上告言：<a id="a-Ev"></a>“汝但礼敬如来世尊！<a id="a-Ew"></a>如虚空尘无有住处，<a id="a-Ex"></a>如来亦如是。<a id="a-Ey"></a>如来安住处如须弥山，<a id="a-Ez"></a>如来等须弥山，<a id="a-F0"></a>如大海水。<a id="a-F1"></a>三千世界微尘数等十方菩萨，<a id="a-F2"></a>欲求佛住，<a id="a-F3"></a>不知所在。<a id="a-F4"></a>十方诸菩提萨埵，<a id="a-F5"></a>但遥礼敬！<a id="a-F6"></a>”</p>
  <p id="aF7">诸年少言：<a id="a-F8"></a>“愿仁慈恩，<a id="a-F9"></a>满我所愿，<a id="a-FA"></a>心欲见佛亲近礼敬。<a id="a-FB"></a>”</p>
  <p id="aFC">药上告言：<a id="a-FD"></a>“如来不求香华，<a id="a-FE"></a>为众生作因，<a id="a-FF"></a>令离生死。<a id="a-FG"></a>恶魔眷属，<a id="a-FH"></a>不共诤论。<a id="a-FI"></a>归依佛者，<a id="a-FJ"></a>不入死门，<a id="a-FK"></a>速得法陀罗尼，<a id="a-FL"></a>发净心愿，<a id="a-FM"></a>即得见佛。<a id="a-FN"></a>”</p>
  <p id="aFO">尔时，<a id="a-FP"></a>世尊以迦陵频伽音，<a id="a-FQ"></a>熙然微笑，<a id="a-FR"></a>从其面门放八万四千光明，<a id="a-FS"></a>遍照三千大千世界，<a id="a-FT"></a>下至十八地狱，<a id="a-FU"></a>上至阿迦尼吒天。<a id="a-FV"></a>其光杂色，<a id="a-FW"></a>青黄赤白玻瓈等色。<a id="a-FX"></a>如是等光从面门出，<a id="a-FY"></a>遍照三千大千世界。<a id="a-FZ"></a>遇斯光者，<a id="a-Fa"></a>一切众生皆得安乐。<a id="a-Fb"></a>照世界已，<a id="a-Fc"></a>还至佛所，<a id="a-Fd"></a>绕佛七匝，<a id="a-Fe"></a>从佛顶入。</p>
  <p id="aFf">尔时，<a id="a-Fg"></a>药上菩提萨埵，<a id="a-Fh"></a>从座而起，<a id="a-Fi"></a>合掌向佛，<a id="a-Fj"></a>白言：<a id="a-Fk"></a>“世尊，<a id="a-Fl"></a>我欲少问。<a id="a-Fm"></a>若佛听者，<a id="a-Fn"></a>乃敢发言。<a id="a-Fo"></a>”</p>
  <p id="aFp">尔时，<a id="a-Fq"></a>世尊告药上言：<a id="a-Fr"></a>“善男子，<a id="a-Fs"></a>随汝所问。<a id="a-Ft"></a>如来为汝，<a id="a-Fu"></a>分别解说，<a id="a-Fv"></a>令汝欢喜。<a id="a-Fw"></a>”</p>
  <p id="aFx">药上白佛言：<a id="a-Fy"></a>“世尊，<a id="a-Fz"></a>此三万亿年少，<a id="a-G0"></a>欲听如来微妙深法，<a id="a-G1"></a>愿为说之。<a id="a-G2"></a>”</p>
  <p id="aG3">佛告药上：<a id="a-G4"></a>“善男子，<a id="a-G5"></a>若闻如来深妙法者，<a id="a-G6"></a>当学诸法，<a id="a-G7"></a>得具足一切功德，<a id="a-G8"></a>今日即得住于十地，<a id="a-G9"></a>能击大法鼓，<a id="a-GA"></a>建大法幢。<a id="a-GB"></a>药上，<a id="a-GC"></a>汝见如是大台不耶？<a id="a-GD"></a>”</p>
  <p id="aGE">药上言：<a id="a-GF"></a>“世尊，<a id="a-GG"></a>唯然，<a id="a-GH"></a>已见。<a id="a-GI"></a>”</p>
  <p id="aGJ">佛告药上：<a id="a-GK"></a>“此诸年少，<a id="a-GL"></a>今日得坐此台，<a id="a-GM"></a>证一切法，<a id="a-GN"></a>满足一切善根之法，<a id="a-GO"></a>今日当得击大法鼓。<a id="a-GP"></a>无量天人，<a id="a-GQ"></a>得闻法已，<a id="a-GR"></a>悉得利益。<a id="a-GS"></a>无量地狱众生，<a id="a-GT"></a>得闻法已，<a id="a-GU"></a>得背恶道。<a id="a-GV"></a>”说此语时，<a id="a-GW"></a>众中九千亿老众生，<a id="a-GX"></a>得须陀洹果。</p>
  <p id="aGY">“药上，<a id="a-GZ"></a>闻此法者，<a id="a-Ga"></a>得离一切苦，<a id="a-Gb"></a>具一切善法。<a id="a-Gc"></a>药上，<a id="a-Gd"></a>一切皆能成就佛身。<a id="a-Ge"></a>药上，<a id="a-Gf"></a>汝观四方诸大菩提萨埵。<a id="a-Gg"></a>”</p>
  <p id="aGh">尔时，<a id="a-Gi"></a>药上即观四方，<a id="a-Gj"></a>见东方界五十亿恒伽沙菩萨而来向此，<a id="a-Gk"></a>见南方界六十亿恒伽沙菩提萨埵而来向此，<a id="a-Gl"></a>见西方界七十亿恒伽沙菩提萨埵而来向此，<a id="a-Gm"></a>见北方界八十亿恒伽沙菩提萨埵而来向此，<a id="a-Gn"></a>见下方界九十亿恒伽沙菩提萨埵而来向此，<a id="a-Go"></a>见上方界百亿恒伽沙菩提萨埵而来向此；<a id="a-Gp"></a>到已，<a id="a-Gq"></a>皆于佛前，<a id="a-Gr"></a>在二面住。</p>
  <p id="aGs">药上白佛言：<a id="a-Gt"></a>“世尊，<a id="a-Gu"></a>于虚空中，<a id="a-Gv"></a>见黑色、<a id="a-Gw"></a>黄色，<a id="a-Gx"></a>是何等相？<a id="a-Gy"></a>”</p>
  <p id="aGz">佛告药上：<a id="a-H0"></a>“汝不知耶？<a id="a-H1"></a>”</p>
  <p id="aH2">药上白佛：<a id="a-H3"></a>“惟佛如来能一切知。<a id="a-H4"></a>”</p>
  <p id="aH5">佛告药上：<a id="a-H6"></a>“此是恶魔及眷属，<a id="a-H7"></a>欲来至此。<a id="a-H8"></a>药上，<a id="a-H9"></a>汝欲见不？<a id="a-HA"></a>”</p>
  <p id="aHB">药上白佛言：<a id="a-HC"></a>“世尊，<a id="a-HD"></a>我欲见之。<a id="a-HE"></a>”</p>
  <p id="aHF">佛令药上，<a id="a-HG"></a>即见恶魔。</p>
  <p id="aHH">药上见已，<a id="a-HI"></a>白佛言：<a id="a-HJ"></a>“世尊，<a id="a-HK"></a>何因缘故，<a id="a-HL"></a>恶魔至此？<a id="a-HM"></a>”</p>
  <p id="aHN">佛告药上：<a id="a-HO"></a>“魔欲乱此法座。<a id="a-HP"></a>”</p>
  <p id="aHQ">药上白佛言：<a id="a-HR"></a>“世尊，<a id="a-HS"></a>此诸菩提萨埵，<a id="a-HT"></a>为观诸年少受位故来。<a id="a-HU"></a>”</p>
  <p id="aHV">“药上，<a id="a-HW"></a>汝见此诸菩萨，<a id="a-HX"></a>种种形色、<a id="a-HY"></a>种种相貌、<a id="a-HZ"></a>种种力不？<a id="a-Ha"></a>”</p>
  <p id="aHb">药上白佛言：<a id="a-Hc"></a>“世尊，<a id="a-Hd"></a>唯然，<a id="a-He"></a>我见百千亿恒伽沙菩提萨埵，<a id="a-Hf"></a>自在神通而来至此。<a id="a-Hg"></a>”</p>
  <p id="aHh">尔时，<a id="a-Hi"></a>世尊说此法已，<a id="a-Hj"></a>一切勇菩萨、<a id="a-Hk"></a>药上菩萨，<a id="a-Hl"></a>一切老少众生，<a id="a-Hm"></a>一切天人，<a id="a-Hn"></a>世间阿修罗、<a id="a-Ho"></a>乾闼婆，<a id="a-Hp"></a>闻佛所说，<a id="a-Hq"></a>皆大欢喜，<a id="a-Hr"></a>顶戴奉行。</p>
 </body>
</html>