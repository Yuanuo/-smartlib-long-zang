<!doctype html>
<html id="z3IBU4aW0" data-ver="650">
 <head>
  <meta charset="utf-8">
  <meta author="昙曜">
  <meta library="龙藏">
  <meta catalog="大乘单译经">
  <meta period="元魏">
 </head>
 <body>
  <h1 id="a1">大吉义神咒经卷第下</h1>
  <p id="a2">尔时焰摩天王及其眷属。<a id="a-3"></a>往至佛所顶礼佛足。<a id="a-4"></a>在一面坐合掌向佛即说偈言。</p>
  <p id="a5">归命于大智　　坚实功德聚</p>
  <p id="a6">牟尼天人尊　　无上法中王</p>
  <p id="a7">瞿昙世大师　　故我今敬礼</p>
  <p id="a8">三佛陀说。<a id="a-9"></a>能与持咒之人作大利益。<a id="a-A"></a>我今亦欲说是神咒。<a id="a-B"></a>唯愿世尊忆念于我。<a id="a-C"></a>为欲拥护一切众生。<a id="a-D"></a>柔伏一切诸鬼神等即说咒曰。</p>
  <p id="aE">者利斯　毗者利斯　婆那斯　毗那斯　波波梨　波波斯　那那[口*梨]　那那斯　毗者支　者罗支　摩摩支　摩罗支　摩大支　陀者囄　目呵囄　毗呵囄　呵啰囄　毗啰囄　毗婆离　多罗离　多罗斯　毗多离　多利尼　[口*兮]唎[口*兮]　旨唎[口*兮]　寐唎寐　波罗寐　唎私唎　呵那唎　呵那唎　波罗婆迟　婆啰光迟　婆啰者唎　婆啰拏私　婆啰呵私　毗离尼唎　毗离旨旨　婆啰舍施　婆罗拏施。</p>
  <p id="aF">说是咒时大地震动神鬼之众皆大惊怖。<a id="a-G"></a>出声大叫皆言大苦甚可厌恶。<a id="a-H"></a>若城邑聚落国土有此咒处。<a id="a-I"></a>一切鬼神尚不得住况复饮食。<a id="a-J"></a>此大猛咒是焰摩天王之所宣说。<a id="a-K"></a>如此咒典诸佛世尊之所显说。<a id="a-L"></a>此结咒经所住之处。<a id="a-M"></a>都无鬼神能为衰害作大拥护。<a id="a-N"></a>百由旬内除诸怖畏。<a id="a-O"></a>及以斗诤口舌讥嫌。<a id="a-P"></a>乃至两阵共战之时交刃相向。<a id="a-Q"></a>由此咒力使不害身。<a id="a-R"></a>一切怖畏悉得消灭如佛世尊永离怖畏帝主亦尔。<a id="a-S"></a>以咒力故离诸恐惧。</p>
  <p id="aT">尔时帝释为三十三天作自在主。<a id="a-U"></a>与其眷属往诣佛所即整衣服为佛作礼。<a id="a-V"></a>合掌向佛而说偈言。</p>
  <p id="aW">我今归命圣实尊　　法王智光照世间</p>
  <p id="aX">能以正法导一切　　大慈大悲救三界</p>
  <p id="aY">济度一切诸众生　　大圣瞿昙我今礼</p>
  <p id="aZ">善说此经。<a id="a-a"></a>而此经者是诸正觉之所显现。<a id="a-b"></a>我今亦欲助佛说咒。<a id="a-c"></a>唯愿世尊忆念于我。<a id="a-d"></a>我所说咒能遮诸鬼。<a id="a-e"></a>我当禁制诸鬼神等。<a id="a-f"></a>使不恼害一切世人。<a id="a-g"></a>咒所住处使诸鬼等不得其便。<a id="a-h"></a>即说咒曰。</p>
  <p id="ai">毗迟毗　毗迟毗　那茶毗　那荼毗　毗利迟　毗利迟　婆那迟　婆那迟　呵呵呵呵　[口*兮][口*兮][口*兮][口*兮]　尤尤尤尤　尤喽尤喽　尤啰脾　毗啰脾　婆啰啰尼　啰啰啰尼　啰者支　婆离　那陀罗尼　陀啰池　啰啰池　毗颇利私　婆陀利私　寐利私利　婆啰迦斯　那啰婆囄　尤寐离　跛啰呵囄　跛陀呵离　毗陀呵离　毗婆呵囄喽喽吒囄　负喽吒囄　婆啰吒囄吒囄　那啰茶离　那那茶囄　投投荼囄　喽细茶囄　阿那茶囄　尤喽茶囄　茶拏啰地　毗舍罗池　者摩啰茶离。</p>
  <p id="aj">说是咒时大地震动。<a id="a-k"></a>巨海波荡出大恶风。<a id="a-l"></a>日月星辰凝住不行兴云注雨。<a id="a-m"></a>鬼神之众皆大惊怖逃走四散。<a id="a-n"></a>闻此咒者一切鬼神皆无活路　诸鬼神等自相谓言。<a id="a-o"></a>释提桓因说是明咒章句。<a id="a-p"></a>若国邑聚落我等都无住处。<a id="a-q"></a>诸鬼至处身皆火然。<a id="a-r"></a>其作到处受大苦恼譬如地狱若有越是天王咒者。<a id="a-s"></a>身坏命终当堕阿鼻。<a id="a-t"></a>若越此咒而不随顺如违佛语等无有异。<a id="a-u"></a>如佛离欲能越此咒。<a id="a-v"></a>而此神咒是过去诸佛之所显现。<a id="a-w"></a>拥护帝主利益安隐。<a id="a-x"></a>诸衰灾患悉皆除灭。<a id="a-y"></a>若有灾害闻是咒名。<a id="a-z"></a>皆生惊怖百由旬内消灭无余。<a id="a-10"></a>日所行处所有鬼神。<a id="a-11"></a>皆不能得侵害世人。</p>
  <p id="a12">尔时毗沙门天王与诸鬼众前后围绕往至佛所头面礼已右绕而坐合掌说偈。</p>
  <p id="a13">归命大圣智光明　　离诸三有正导师</p>
  <p id="a14">分别诸有及涅槃　　是故归命真实尊</p>
  <p id="a15">我今亦欲助佛说　　愿当怜愍忆念我</p>
  <p id="a16">有诸夜叉罗刹鬼等作种种形。<a id="a-17"></a>师子象虎鹿马牛驴驼羊等形。<a id="a-18"></a>或作大头其身瘦小。<a id="a-19"></a>或作青形或时腹赤。<a id="a-1A"></a>一头两面或有三面或时四面。<a id="a-1B"></a>粗毛竖发如师子毛。<a id="a-1C"></a>或复二头或复剪头。<a id="a-1D"></a>或时一目锯齿长出粗唇下垂。<a id="a-1E"></a>或复嵃鼻或复耽耳或复耸项。<a id="a-1F"></a>以此异形为世作畏。<a id="a-1G"></a>或持矛戟并三奇叉。<a id="a-1H"></a>或时捉剑或捉铁椎或捉刀杖。<a id="a-1I"></a>扬声大叫甚可怖惧。<a id="a-1J"></a>力能动地旷野鬼神如是之等百千种形。<a id="a-1K"></a>阿罗迦夜叉在彼国住为彼国王。<a id="a-1L"></a>是故名为旷野之主。<a id="a-1M"></a>于彼旷野国中有善化处。<a id="a-1N"></a>凡有二十夜叉鬼母。<a id="a-1O"></a>彼诸子夜叉等身形姝大甚有大力。<a id="a-1P"></a>能令见者生大惊惧普皆怖畏。<a id="a-1Q"></a>又复能使见者错乱迷醉失守。<a id="a-1R"></a>猖狂放逸饮人精气。<a id="a-1S"></a>为诸人民作此患者。<a id="a-1T"></a>今当说彼鬼母名字。</p>
  <p id="a1U">[跳-兆+犬]达那　跋达啰婆帝　那多　阿喽那婆喽那　难陀婆头摩　婆头摩婆帝　蛇赊呵帝耶赊　婆娑婆　但那达多　婆达啰　达多婆私多　婆私目企　那多　婆那多　郁那多　啰娑　那迟啰　那轴富佉罗。</p>
  <p id="a1V">说是名已彼鬼母等来至佛所。<a id="a-1W"></a>毗沙门王白佛言。<a id="a-1X"></a>世尊。<a id="a-1Y"></a>是鬼神等是我眷属皆礼瞿昙。<a id="a-1Z"></a>是等夜叉以此咒力。<a id="a-1a"></a>谪罚禁制使不恼害。<a id="a-1b"></a>即说咒曰。</p>
  <p id="a1c">佛呵逻逻那　尤尤喽他　阿斯　摩迦斯那那囄　婆啰　伽泥　婆罗　伽泥　伽罗泥　伽罗呵囄　伽疋离疋罗　摩只　摩摩伽罗　摩摩啰罗囄　呵那啰　佉泥　丘喽[少/兔]喽　婆吒求囄　伽那罗斯絺毗　絺毗　摩呵　娑啰剃　优喽剃　毗喽剃　旃茶利　达啰毗　头那啰那　舍囄　罗私利　[(炙-火+孑)*ㄆ]啰啰私利　呵利私唎　婆陀牟唎　大啰那罗帝婆那赊罗那利　啰啰　喽喽　唎唎　啰啰　囄囄　多喽　多喽　帝帝帝帝　摩摩摩摩　寐寐寐寐　某喽　某喽　某喽　某喽　者者者者　旨旨旨旨　摩帝摩帝　佉佉佉佉　弃弃弃弃　丘丘丘丘　佛利　佛利佛唎。</p>
  <p id="a1d">说是咒已大地震动。<a id="a-1e"></a>时诸夜叉鬼神之众。<a id="a-1f"></a>悉皆惊动自相谓言。<a id="a-1g"></a>今说此咒我等鬼神将无活路。<a id="a-1h"></a>由毗沙门说是明咒。<a id="a-1i"></a>所住之处国邑聚落百由旬内。<a id="a-1j"></a>一切鬼神不得其便。<a id="a-1k"></a>以此咒力拥护帝主。<a id="a-1l"></a>使诸灾患皆自消灭。<a id="a-1m"></a>天神之灾人非人灾悉得解脱。</p>
  <p id="a1n">尔时提头赖吒天王有大名称。<a id="a-1o"></a>与九十亿那由他乾闼婆眷属围绕。<a id="a-1p"></a>来诣佛所头面礼已。<a id="a-1q"></a>右绕而坐以偈赞曰。</p>
  <p id="a1r">寂灭无为最上尊　　调伏诸根悉清净</p>
  <p id="a1s">自得解脱亦脱彼　　解脱一切生死轮</p>
  <p id="a1t">己自得度亦度他　　能度生老及病死</p>
  <p id="a1u">最上调伏诸外道　　今礼二足天人尊</p>
  <p id="a1v">时诸天世界梵世界。<a id="a-1w"></a>乾闼婆世界人世界。<a id="a-1x"></a>动不动世界。<a id="a-1y"></a>如是诸界一切无能与佛等者。<a id="a-1z"></a>能说如是大咒界经。<a id="a-20"></a>安乐利益一切世间。<a id="a-21"></a>我亦随喜亦欲说咒。<a id="a-22"></a>使诸夜叉罗刹鬼等。<a id="a-23"></a>咸皆远走百由旬外。<a id="a-24"></a>今当助佛说此咒经。<a id="a-25"></a>拥护一切摧伏一切诸恶鬼神。<a id="a-26"></a>唯愿世尊忆念于我。<a id="a-27"></a>即说咒曰。</p>
  <p id="a28">罗池　罗罗池　摩摩迟毗　离毗　黎尼　毗啰毗　毗尼那地　[珊*寸][珊*寸]　兰地　佉势　摩佉势　摩摩佉势　佉那地　那茶企　摩佉池　摩呵摩佉池　佉私唎　佉那　私利　尼毗　婆啰毗　唎毗　毗利匹匹匹　唎利匹那唎　跂啰婆池　遮佉池　吒佉[齒*齊]吒佉吒罗　佉罗毗　辛视利　视利　喽受　喽阇　毗阇　那阇啰泥　阇摩那是　婆阇啰婆阇　呵唎呵阇　那阇婆阇唎。</p>
  <p id="a29">说是咒已三千大千世界。<a id="a-2A"></a>犹振宝器相触作声。<a id="a-2B"></a>一切鬼神乾闼婆罗刹。<a id="a-2C"></a>日月五星一切世间。<a id="a-2D"></a>能为灾者皆大战恐。<a id="a-2E"></a>诸大天王咸言怪哉大咒之王。<a id="a-2F"></a>结无上咒为最上咒。<a id="a-2G"></a>咒所住处城邑聚落官府之处。<a id="a-2H"></a>百由旬内都无衰患。<a id="a-2I"></a>诸恶徒众尽不得住。<a id="a-2J"></a>而此咒经即是四大天王之所供养。<a id="a-2K"></a>能为人天作大拥护。<a id="a-2L"></a>又为帝主能作无上大获吉利。</p>
  <p id="a2M">尔时毗留勒天王。<a id="a-2N"></a>领诸究槃茶。<a id="a-2O"></a>与九十二那由他究槃茶众眷属围绕来至佛所。<a id="a-2P"></a>礼人中尊右绕而坐。<a id="a-2Q"></a>合掌向佛而说偈言。</p>
  <p id="a2R">救济一切世间苦　　能与无量众生乐</p>
  <p id="a2S">今礼如是灭结尊　　能归佛者得无畏</p>
  <p id="a2T">归命世雄能度世　　我今敬礼人中尊</p>
  <p id="a2U">鬼神之众究槃茶　　一切世人及非人</p>
  <p id="a2V">诸能恼害如是众　　今为禁制愿佛念</p>
  <p id="a2W">诸非人等皆应听　　今我为世作拥护</p>
  <p id="a2X">即说咒曰。</p>
  <p id="a2Y">迦滞婆地　阿罗只　毗罗只　阿遮罗契阿遮建提　婆阇莲兮　阿罗伽泥　婆罗伽泥　伊帝弥智细　阿逻　婆罗赊泥　波帝皮帝　弥知帝　皮知弥细　阿遮伽隶　阿遮伽隶　波遮伽隶　阿斯目稚　阿斯目地　阿牟罗细　遮茶　娑黎泥　遮遮支隶。</p>
  <p id="a2Z">说是咒已大地震动。<a id="a-2a"></a>百千夜叉出大音声。<a id="a-2b"></a>而作是言怪哉善说。<a id="a-2c"></a>大咒诸咒中上。<a id="a-2d"></a>善能和合结此咒界。<a id="a-2e"></a>拥伏诸鬼护诸众生。<a id="a-2f"></a>此咒住处若国邑聚落官府之处。<a id="a-2g"></a>诸恶鬼等无能恼害。<a id="a-2h"></a>亦无伺求得其便者。<a id="a-2i"></a>是故应当受持读诵。<a id="a-2j"></a>此咒为拥护故。<a id="a-2k"></a>应当秘藏世间及天。<a id="a-2l"></a>应当结界百千由旬内。<a id="a-2m"></a>此大咒王若有鬼神越此界者。<a id="a-2n"></a>其心破裂当为七分。<a id="a-2o"></a>此鬼面门当沸血出。<a id="a-2p"></a>身坏命终堕阿鼻狱。</p>
  <p id="a2q">尔时毗留博叉诸龙之王有大力势。<a id="a-2r"></a>与八十那由他龙。<a id="a-2s"></a>来诣佛所礼佛足已。<a id="a-2t"></a>在一面坐合掌说偈。</p>
  <p id="a2u">归命于佛善说者　　如来善导诸众生</p>
  <p id="a2v">能与一切众眼目　　灭结大师我今礼</p>
  <p id="a2w">善说此经度众苦　　无上法王众中尊</p>
  <p id="a2x">能护一切诸世间　　能遮一切诸恶鬼</p>
  <p id="a2y">我今亦欲助说咒　　唯愿世尊忆念我</p>
  <p id="a2z">即说咒曰。</p>
  <p id="a30">阿斯　阿婆斯　陀斯　陀婆斯隐　阿那斯　阿众隶　婆罗罗细　遮罗遮　旃陀罗那　那支隶　那那支隶　遮罗罗遮　那遮泥　那那遮泥　毗赊遮隶　毗婆遮隶　陀罗尼　遮罗泥婆隶　婆那那婆隶　婆那那隶　呵罗细　毗罗细　陀细　摩细　那栖隶　私呵　栖隶　遮遮罗遮罗　那罗那。</p>
  <p id="a31">说是咒时大地震动巨海波荡。<a id="a-32"></a>周遍俱时六种震动。<a id="a-33"></a>一切鬼神咸皆惊怖失声大叫。<a id="a-34"></a>闻此事已天王欢喜。<a id="a-35"></a>一切诸鬼皆从座起。<a id="a-36"></a>而作是言呜呼大咒。<a id="a-37"></a>遍千世界结是大咒。<a id="a-38"></a>诸天鬼神无能越者。</p>
  <p id="a39">尔时毗浮沙罗刹王。<a id="a-3A"></a>与九十那由他罗刹。<a id="a-3B"></a>眷属围绕来诣佛所。<a id="a-3C"></a>此罗刹面如大云五色斑驳。<a id="a-3D"></a>其发强硬如师子尾。<a id="a-3E"></a>粗唇促鼻牙齿参差。<a id="a-3F"></a>如是丑恶极大可畏。<a id="a-3G"></a>其眼正黄如似猿猴。<a id="a-3H"></a>耳长如驴。<a id="a-3I"></a>复有。<a id="a-3J"></a>耽耳发大音声哮吼可畏。<a id="a-3K"></a>齐声唱叫能动大地。<a id="a-3L"></a>各各皆能于须臾顷残害百人。<a id="a-3M"></a>但食人髓噏其精气。<a id="a-3N"></a>如是恶众共至佛所。<a id="a-3O"></a>即礼佛足合掌说偈。</p>
  <p id="a3P">世尊大慈拔毒箭　　如是最胜我今礼</p>
  <p id="a3Q">能导世间诸众生　　法王妙法如甘露</p>
  <p id="a3R">善说此经护一切　　今我归命赞世雄</p>
  <p id="a3S">我亦助佛欲说咒　　唯愿世尊忆念我</p>
  <p id="a3T">巨海边际有大住处。<a id="a-3U"></a>名曰善化。<a id="a-3V"></a>多有金银真珠马瑙水精琉璃。<a id="a-3W"></a>并有颇梨及毗琉璃。<a id="a-3X"></a>我等所居有此好宝。<a id="a-3Y"></a>而于彼处有六十罗刹。<a id="a-3Z"></a>长发黑发极恶大音。<a id="a-3a"></a>无畏人天不惊于外。<a id="a-3b"></a>速得能得愿佛念我。<a id="a-3c"></a>其名曰。</p>
  <p id="a3d">颇阇拔阇　波头摩　那阇那罗阇　难途耽摩　难提腻　钵摩波地　难提罗娑　拔达那　难提拔达那　尼沙　尼沙翅沙　卢陀罗婆帝　富那罗　阿提尼沙　难徒多罗　遮延地　遮阎钵　毗那沙　毗阇延大　毗罗娑　悉陀泰　修钵罗提摩　修罗多　须多　娑罗多　贺罗多那逻毗罗阇毗兰陀罗　旃陀罗曰　阿楼婆那　婆娄那　婆逻　优婆逻　伽地　那茶罗　罗阇罗　婆逻罗阇　栴陀罗娑　优罗娑　修罗　修罗提陛　优娑提[月*坒]　娑罗罗阇　修罗提[月*坒]　提毗罗　郁伽罗罗　郁伽黎罗　郁伽罗牟逻　娑罗大　娑罗婆帝　庵[少/兔]大　阿[少/兔]那大　阿罗陀聚　阿车逻　阿婆逻　阿那阇。</p>
  <p id="a3e">是等罗刹一一各有一亿夜叉以为眷属。<a id="a-3f"></a>皆有自然饮食。<a id="a-3g"></a>天人阿修罗不及彼鬼所有之女。<a id="a-3h"></a>我有如是眷属今礼于佛。<a id="a-3i"></a>我当禁制恶众勇猛进止。<a id="a-3j"></a>与其谪罚使不害人。<a id="a-3k"></a>即说咒曰。</p>
  <p id="a3l">呵呵呵呵　拔罗　拔罗　拔罗　多多多多　那那那那　吃吃吃吃　弥弥隶　弊隶弥隶　目帝毗目帝　阿地那地　优尤隶　牟尤隶求烋隶　弊弊隶　颇罗惫　颇那罗细　娑婆隶　毗呵娑隶　娑删陀干地　迦罗那逻。</p>
  <p id="a3m">那那逻　婆罗婆罗　啰啰啰啰啰啰啰啰羽卢　羽卢　羽卢　羽卢捎　羽卢那　娄泥　羽卢罗细　羽卢　羽卢　羽卢　羽卢细　羽敷隶　于摩隶　拘地　拘地　颇佉[(口*(擊-手))/手]　伽罗惫　伽罗　阿伽惫　阿啰惫　摩罗伽惫　摩那伽伽隶　摩那　伽[(口*(擊-手))/手]摩摩伽[(口*(擊-手))/手]　施囄弥隶。</p>
  <p id="a3n">说是咒已一切罗刹。<a id="a-3o"></a>皆大惊怖发大音声咸作是言。<a id="a-3p"></a>我等于今为此神咒。<a id="a-3q"></a>禁制所持都不得动。<a id="a-3r"></a>不得自在无有住处。<a id="a-3s"></a>我罗刹王今者遣诸罗刹之众皆使速去。<a id="a-3t"></a>诸方鬼神皆悉不得侵恼世人。</p>
  <p id="a3u">尔时毗摩质多罗阿修罗王有大威力。<a id="a-3v"></a>与六十六亿阿修罗等而自围绕至于佛所。<a id="a-3w"></a>礼人中尊合掌说偈。</p>
  <p id="a3x">稽首大精进　　世间之真济</p>
  <p id="a3y">能放智光明　　照于世间闇</p>
  <p id="a3z">阿修罗不了　　如来悉通达</p>
  <p id="a40">亦欲助佛说　　唯愿忆念我</p>
  <p id="a41">为护诸众生　　力能禁制鬼</p>
  <p id="a42">即说咒曰。</p>
  <p id="a43">摩帝　摩帝　摩摩帝　地帝　陀多　阿那陀隶摩[臊-品+世]脾　居帝　那帝　究多帝　毗帝　娑罗罗　那罗婆尼　婆罗婆泥　阿帝　罗帝隶　罗浮差泥　尤迷尤迷　休休迷　豆迷　豆迷　头头迷　谭[月*坒]　谭婆伽惫　遮弥　遮弥遮弥　摩摩罗岐毗细　丘细　河泥　河那细　毗佉泥　毗罗泥　质多　罗波帝　摩那罗差　呵遮赐　遮遮罗睇。</p>
  <p id="a44">说是咒时大地震动。<a id="a-45"></a>诸鬼神等悉皆惊怖。<a id="a-46"></a>失声大叫而作是言。<a id="a-47"></a>怪哉大苦怪哉大苦阿修罗摩娄多鬼神夜叉诸星富单那等亦尔。<a id="a-48"></a>此经所住之处。<a id="a-49"></a>若国邑聚落诸恶鬼神。<a id="a-4A"></a>不得中住不得饮食。<a id="a-4B"></a>无有能得伺求其便。<a id="a-4C"></a>百由旬内无诸衰患毗摩质多说是明咒。</p>
  <p id="a4D">时娑伽罗龙王与九十一子及诸龙围绕。<a id="a-4E"></a>往诣佛所头面礼足。<a id="a-4F"></a>瞻仰尊颜一心合掌以偈赞曰。</p>
  <p id="a4G">归命世所赞　　最上无与等</p>
  <p id="a4H">三界大导师　　能示正道者</p>
  <p id="a4I">成就大威德　　永灭烦恼结</p>
  <p id="a4J">人中之胜龙　　一切众生父</p>
  <p id="a4K">于无量劫中　　具真实功德</p>
  <p id="a4L">力能摧众魔　　魔军悉退散</p>
  <p id="a4M">所证无上道　　难可得思议</p>
  <p id="a4N">能转妙法轮　　显现四真谛</p>
  <p id="a4O">演斯真要法　　解脱众苦缚</p>
  <p id="a4P">说大结界经　　利益诸天人</p>
  <p id="a4Q">诸恶鬼神等　　闻佛说咒经</p>
  <p id="a4R">悉皆远逃避　　至百由旬外</p>
  <p id="a4S">说是偈已复白佛言。<a id="a-4T"></a>世尊我今亦欲助佛说咒。<a id="a-4U"></a>摧伏鬼神除诸灾患。<a id="a-4V"></a>即说咒曰。</p>
  <p id="a4W">那地　那地　那地婆隶　波罗罗地　质多罗赐　鼻多罗赐　毗那栖隶　栴陀隶　阇驶　摩登只瞿利　乾陀利　婆尸利　摩诃婆尸利　婆尸罗陀　陀罗婆尸　陀那狸隶　阿帝　阿吃帝　吒吒吒吒　妒妒妒妒　智智智智　毗知智叱掘弥　弥掘弥　弥智弥智　羽黎羽黎　毗羽黎　那罗那雉　那陀陀隶　陀陀隶。</p>
  <p id="a4X">说是咒已大地诸山。<a id="a-4Y"></a>三千世界六种震动。<a id="a-4Z"></a>一切诸天皆悉欢喜。<a id="a-4a"></a>三佛陀显现此经。<a id="a-4b"></a>城邑聚落官府诸处。<a id="a-4c"></a>此经所在百由旬内不得中住。<a id="a-4d"></a>如此猛咒过去诸佛之所显现。<a id="a-4e"></a>使为帝主作大拥护。<a id="a-4f"></a>无诸灾害作一切吉祥。<a id="a-4g"></a>一切众患悉皆消除。</p>
  <p id="a4h">尔时地神往至佛所。<a id="a-4i"></a>顶礼佛足说偈赞曰。</p>
  <p id="a4j">我今归命大悲愍　　能尽一切诸苦际</p>
  <p id="a4k">能救众生令解脱　　能与一切诸安乐</p>
  <p id="a4l">谁得闻此善妙说　　而当不生欢喜心</p>
  <p id="a4m">是深妙说。<a id="a-4n"></a>为天阿修罗之所供养。<a id="a-4o"></a>我今亦当助佛说是明咒。<a id="a-4p"></a>勇猛必行即说咒曰。</p>
  <p id="a4q">度弥度弥　度度弥　度弥　护弥护弥　呼呼呼呼弥　呵罗娑隶　呵达茶　呵呵逻娑陀那娑逻　支陀陀隶　质埵婆罗泥　婆涕婆他婆帝　婆泥　婆婆婆泥呵罗婆帝　遮钵罗赐　钵罗卑赐　奴罗　[少/兔]娄赐毗陀婆帝　陀婆尼迦娄卑尼　摩陀泥　摩诃摩陀尼　斯斯细奇细。</p>
  <p id="a4r">说是咒已大地诸山并及大海悉皆震动。<a id="a-4s"></a>夜叉鬼神众号呼失声唱言。<a id="a-4t"></a>呜呼呜呼怪哉怪哉。<a id="a-4u"></a>罗刹亦尔。<a id="a-4v"></a>此经所在国邑聚落。<a id="a-4w"></a>官府诸处百由旬内。<a id="a-4x"></a>我等不得住在其中。<a id="a-4y"></a>结咒界周匝千由旬内。<a id="a-4z"></a>尔时佛放眉间光明光名感悟。<a id="a-50"></a>大光遍照三千大千世界。<a id="a-51"></a>一切众生睹斯光者。<a id="a-52"></a>尽皆感悟如来所说。<a id="a-53"></a>诸园苑神诸井泉潢池神根神果神。<a id="a-54"></a>地神龙神阿修罗神。<a id="a-55"></a>放逸天持华鬘天曲脚天。<a id="a-56"></a>乘空夜叉乾闼婆罗刹鬼神。<a id="a-57"></a>究槃茶毗舍阇富单那。<a id="a-58"></a>饿鬼紧那罗。<a id="a-59"></a>陆生龙旷野神揵陀神。<a id="a-5A"></a>颠鬼狂鬼痫鬼。<a id="a-5B"></a>日月星辰护世四天王三十三天。<a id="a-5C"></a>焰摩天兜率天化乐天他化自在天魔天魔眷属天。<a id="a-5D"></a>梵辅天大梵天。<a id="a-5E"></a>少光天。<a id="a-5F"></a>无量光天。<a id="a-5G"></a>光音天。<a id="a-5H"></a>少净天。<a id="a-5I"></a>遍净天。<a id="a-5J"></a>无量净天。<a id="a-5K"></a>不广身天不热天善现天。<a id="a-5L"></a>色究竟天摩醯首罗天。<a id="a-5M"></a>此等诸天遇斯光已。<a id="a-5N"></a>皆自见身尽被五缚。<a id="a-5O"></a>以佛神力令诸天众。<a id="a-5P"></a>一切同时飞来向佛。<a id="a-5Q"></a>礼世尊足在一面坐。<a id="a-5R"></a>如来尔时即变大地化成金刚。<a id="a-5S"></a>一切世间无能坏者。<a id="a-5T"></a>复化十方悉皆火起。<a id="a-5U"></a>尔时世尊即以佛眼。<a id="a-5V"></a>观此三千大千世界谁有不来集在会者。<a id="a-5W"></a>谛观察已。<a id="a-5X"></a>见此世界无有一人而不来者。<a id="a-5Y"></a>即说咒曰。</p>
  <p id="a5Z">阇隶　摩隶　阇罗摩隶　摩隶泥　伊隶　[口*雞]隶　呵[口*雞]　摩[口*雞]　那[口*雞]　那罗那[口*雞]　那[口*雞]隶　[口*雞]婆隶　敷罗鞞隶　鞞鞞隶　鞞黎　渒那　俾泥　俾那娑伽隶　娑伽隶　卑泥颇栖　颇罗颇栖　颇求迷　颇罗颇罗颇求迷求渒隶　颇隶鞞　颇罗地　贺罗罗地苏罗帝毗　苏罗地优浮地　涅浮地　浮黎浮地　娑罗泥隶　泥黎罗弥隶　摩诃罗隶　摩诃那隶　喝罗阇泥隶　泥泥罗隶　牟隶目帝　阿罗罗惫　毗罗惫　罗罗惫　罗阇罗惫　罗阇颇隶。</p>
  <p id="a5a">说此咒已天龙阿修罗夜叉罗刹皆大惊怖。<a id="a-5b"></a>生于厌患身毛皆竖。<a id="a-5c"></a>不乐听是结大咒界。<a id="a-5d"></a>欲陷形去地如金刚不得陷入。<a id="a-5e"></a>周匝火然犹如地狱。<a id="a-5f"></a>此诸天众皆住空中一心听咒。<a id="a-5g"></a>即说咒曰。</p>
  <p id="a5h">郁去　目去　那去那去　去那去那佉去　驱弥隶　驱弥细　驱驱弥细　驱步　驱步路　步佉　步佉步　佉那佉步　佉雷　驱罗细　丘摩摩泥　驱驱摩泥跂跂摩隶　歧歧隶　佉罗佉　跂隶　佉那佉泥隶　佉婆婆佉梨泥　毗佉地佉陀婆惫　婆婆嗘　婆那佉腻　嗘泥隶　嗘栖隶　嗘嗘栖隶　脾嗘嗘栖隶。</p>
  <p id="a5i">说是咒已而此大地。<a id="a-5j"></a>动遍动等遍动。<a id="a-5k"></a>摇遍摇等遍摇。<a id="a-5l"></a>六返震动。<a id="a-5m"></a>诸鬼神等见是事已。<a id="a-5n"></a>皆失声大唤唱言呜呼怪哉。<a id="a-5o"></a>自相谓言是等天王共说此咒。<a id="a-5p"></a>我等今者无有生路。<a id="a-5q"></a>断绝一切诸鬼神等。</p>
  <p id="a5r">尔时摩醯首罗白佛言。<a id="a-5s"></a>世尊如来所说结咒界经。<a id="a-5t"></a>若自能持若教人持。<a id="a-5u"></a>若有读者一切皆应离于淫欲修于梵行。<a id="a-5v"></a>不食五物一黑石蜜二油三蜜四鱼五肉终身不食。<a id="a-5w"></a>若诵是咒诸夜叉罗刹。<a id="a-5x"></a>恒伺其便为作恼害。<a id="a-5y"></a>或时轻蔑为遮鬼故。<a id="a-5z"></a>于五种味断而不食。<a id="a-60"></a>若有外道邪见之人。<a id="a-61"></a>不信此咒诈伪诵读者必损其寿。<a id="a-62"></a>如来为欲护四众故。<a id="a-63"></a>说是咒经。<a id="a-64"></a>我今亦欲助佛说咒。<a id="a-65"></a>即说咒曰。</p>
  <p id="a66">卢头娑细　卢头娑帝　卢呵隶　罗婆婆罗泥　卢遮隶　卢陀遮隶　呜呵罗地　卢细　卢栖泥　卢卢栖泥　卢陀罗呵泥　卢陀罗呵隶　卢卢呵泥　卢卢呵隶　卢多郅　住卢　注路注路　牟那注路　牟贺呵郅　牟陀遮隶　遮遮隶　余利　余利　遮遮隶　毗遮帝。</p>
  <p id="a67">说是咒已空中诸天其心调伏还下在地寂然听法。<a id="a-68"></a>尔时世尊为诸天众。<a id="a-69"></a>说诸法要示教利喜。<a id="a-6A"></a>闻是经时无量那由他众生。<a id="a-6B"></a>远尘离垢得法眼净。<a id="a-6C"></a>诸有夜叉罗刹究槃茶毗舍阇。<a id="a-6D"></a>于佛法中不生信者。<a id="a-6E"></a>为惊动故。<a id="a-6F"></a>如来尔时即出右臂示大地狱。<a id="a-6G"></a>见地狱中烧炙煮烂而命不绝。<a id="a-6H"></a>诸此罪人恶业未尽命则不断。<a id="a-6I"></a>佛告大众如斯地狱楚毒无量。<a id="a-6J"></a>是以汝等不应作恶。<a id="a-6K"></a>诸鬼神等见大地狱。<a id="a-6L"></a>心生惊怖身毛皆竖。<a id="a-6M"></a>五体投地而白佛言。<a id="a-6N"></a>世尊我等从今已往当受五戒。<a id="a-6O"></a>复白佛言。<a id="a-6P"></a>佛涅槃后正法灭时。<a id="a-6Q"></a>若持如此结咒界经。<a id="a-6R"></a>夜叉罗刹来轻蔑者当使其心劈裂七分。<a id="a-6S"></a>有大沸血从面门出。<a id="a-6T"></a>命终当堕无间地狱不可救济。<a id="a-6U"></a>佛告阿难汝当受持诵读是结咒界经恭敬礼拜。<a id="a-6V"></a>汝等天人当知过去诸佛亦说是咒。<a id="a-6W"></a>未来诸佛亦说是咒。<a id="a-6X"></a>现在十方诸佛亦说是咒界经。<a id="a-6Y"></a>我今复说是大结界神咒之经。<a id="a-6Z"></a>即说咒曰。</p>
  <p id="a6a">奚奚迷　奚奚迷　弥梨迷　弥梨迷　摩诃弥梨迷呵罗隶呵罗隶呵罗隶　槃遮炎　隶波遮罗遮　啰啰　奚罗遮　遮罗遮罗摩遮吒罗　摩吒罗那　摩诃因陀罗牟罗那牟罗那逻　遮陀娑逻　娑逻那　阇大啰驮阿迦细　那迦细　那细　那罗那　细毗娑　那细　奚[黍-禾+利]速隶　毗陀隶。</p>
  <p id="a6b">说是咒已十方火焰悉皆变灭。<a id="a-6c"></a>一切大地还伏如故。<a id="a-6d"></a>诸天大众皆悉右绕礼佛而退佛说经已诸比丘比丘尼。<a id="a-6e"></a>及大菩萨阿难等欢喜顶受。</p>
  <p id="a6f">佛告阿难若有读诵此经者。<a id="a-6g"></a>当常食乳净自洗浴着鲜洁衣。<a id="a-6h"></a>于一切人不生嫌心。<a id="a-6i"></a>于诸众生当生慈心。<a id="a-6j"></a>于佛像前作诸天龙王像及余鬼神。<a id="a-6k"></a>皆图形像。<a id="a-6l"></a>以牛粪涂地作七重界。<a id="a-6m"></a>界场中央着诸华鬘。<a id="a-6n"></a>烧百一种香。<a id="a-6o"></a>为佛烧苏合香。<a id="a-6p"></a>萨阇赖阇香与摩醯首罗天。<a id="a-6q"></a>咄迦香与梵天。<a id="a-6r"></a>遮迦香与魔王。<a id="a-6s"></a>多迦罗香与化乐天。<a id="a-6t"></a>阿具娄香与他化自在天。<a id="a-6u"></a>婆罗娑香与兜率陀天。<a id="a-6v"></a>修富娄香与焰摩天。<a id="a-6w"></a>牛王香与帝释。<a id="a-6x"></a>胶香与四天王。<a id="a-6y"></a>零陵香与伽罗龙王。<a id="a-6z"></a>熏陆香与毗摩质多阿修罗王。<a id="a-70"></a>那赖娑香与毗浮沙罗刹王。<a id="a-71"></a>多利娑香与地神。<a id="a-72"></a>甲香与地夜叉神。<a id="a-73"></a>毗罗贰香与放逸天。<a id="a-74"></a>那赖陀香与十方鬼神。</p>
  <p id="a75">如是等烧百一种香。<a id="a-76"></a>各各于彼天像前烧。<a id="a-77"></a>诵此咒者右膝着地。<a id="a-78"></a>一百八遍烧香于天前。<a id="a-79"></a>各涂地作七处咒场。<a id="a-7A"></a>在此场上发大誓愿。<a id="a-7B"></a>舍自己身与三世佛。<a id="a-7C"></a>有夜叉罗刹不信于佛。<a id="a-7D"></a>欲害咒者灭结界经。<a id="a-7E"></a>为遮恶故应当舍身与佛。<a id="a-7F"></a>愿诸如来忆念于我。<a id="a-7G"></a>当令咒者身如金刚。<a id="a-7H"></a>一切世间无能坏者。<a id="a-7I"></a>五体投地顶礼佛已应诵是咒。<a id="a-7J"></a>应向四方散胡麻子。<a id="a-7K"></a>当诵此咒一百八遍。<a id="a-7L"></a>当诵咒时净居善现天。<a id="a-7M"></a>当现身在其人前。<a id="a-7N"></a>身真金色。<a id="a-7O"></a>彼天安慰诵咒之人。<a id="a-7P"></a>彼诵咒人应当惊悚。<a id="a-7Q"></a>彼诸天等各入已形像之中。<a id="a-7R"></a>慰喻咒人而告之言。<a id="a-7S"></a>善哉善哉汝之所诵结咒界经。<a id="a-7T"></a>今得吉成。<a id="a-7U"></a>我等为汝随汝所作。<a id="a-7V"></a>汝于我前不应惊怖。<a id="a-7W"></a>以金色身立咒者前。<a id="a-7X"></a>安慰之言善哉善哉能诵此咒。<a id="a-7Y"></a>我等今者为汝仆使为汝所役。<a id="a-7Z"></a>此是结界劝成就相。<a id="a-7a"></a>诵此咒时应以月十五日及月满时。<a id="a-7b"></a>夜诵令利随意所乐。<a id="a-7c"></a>若园苑若宫殿。<a id="a-7d"></a>若大池若河边。<a id="a-7e"></a>若有饮食若乘骑。<a id="a-7f"></a>衣服华鬘诸香等物。<a id="a-7g"></a>皆毗首羯摩天之所化作。<a id="a-7h"></a>在诵咒人前。<a id="a-7i"></a>若求雨时烧藿香供养娑伽罗龙王。<a id="a-7j"></a>咒四枚石。<a id="a-7k"></a>有龙住处咒石掷中。<a id="a-7l"></a>天即降雨。<a id="a-7m"></a>若族姓子族姓女。<a id="a-7n"></a>随其所须雨之时节久近能称其意。<a id="a-7o"></a>若有欲得如意宝珠。<a id="a-7p"></a>应于佛前向娑伽罗龙王像。<a id="a-7q"></a>应诣生藕华池河所。<a id="a-7r"></a>烧香供养龙王。<a id="a-7s"></a>七遍诵是结咒界经。<a id="a-7t"></a>应于池所咒场之中佛形像前。<a id="a-7u"></a>作五种音乐而为庄严。</p>
  <p id="a7v">尔时娑伽罗王即于佛前与如意珠。<a id="a-7w"></a>得此珠已能雨珍宝。<a id="a-7x"></a>尔时四方应有火起。<a id="a-7y"></a>尔时应以苏和娑利沙子。<a id="a-7z"></a>置于火中应诵魔王咒。<a id="a-80"></a>若欲斗战求胜敌者。<a id="a-81"></a>应七遍烧香。<a id="a-82"></a>以七色綖结为七结。<a id="a-83"></a>七遍诵咒。<a id="a-84"></a>当应以此结系幢头。<a id="a-85"></a>设有刀箭欲来向身。<a id="a-86"></a>自然堕落终不伤害。<a id="a-87"></a>欲结界者诸天王所烧香供养。<a id="a-88"></a>在香烟上七遍诵咒。<a id="a-89"></a>复烧香以十色綖结作七结。<a id="a-8A"></a>以娑利沙掷置火中。<a id="a-8B"></a>诸夜叉罗刹咸自见身自然火然。<a id="a-8C"></a>界内有树以此咒线系于树上。<a id="a-8D"></a>若复欲使日月住者。<a id="a-8E"></a>此咒神力亦能住之。<a id="a-8F"></a>终不能得越此咒界。<a id="a-8G"></a>若欲得象乘马乘骆驼乘。<a id="a-8H"></a>应于冢间作诸咒具。<a id="a-8I"></a>应以胶香供养毗沙门诵此咒经。<a id="a-8J"></a>尔时便得种种随意所乘。<a id="a-8K"></a>若欲使夜叉罗刹。<a id="a-8L"></a>于月二十九日。<a id="a-8M"></a>在冢间着白净衣。<a id="a-8N"></a>以香烟供养四大天王。<a id="a-8O"></a>若欲动地。<a id="a-8P"></a>应着白净衣不嫌恨意。<a id="a-8Q"></a>于一切众生心生平等。<a id="a-8R"></a>应上车轮上以多利婆香供养地神。<a id="a-8S"></a>诵此咒经大地震动。<a id="a-8T"></a>若欲使火不横起。<a id="a-8U"></a>把箭诵咒诵咒已竟。<a id="a-8V"></a>即以此箭向四方所射火即不起。<a id="a-8W"></a>若为毒箭所中。<a id="a-8X"></a>应诵此咒咒水。<a id="a-8Y"></a>以所咒水饮之洗浴毒即消除。<a id="a-8Z"></a>若欲隐形应以香供养摩醯首罗天王。<a id="a-8a"></a>以七色线系作七结。<a id="a-8b"></a>七遍诵咒以结系头。<a id="a-8c"></a>置之顶上即得隐形。<a id="a-8d"></a>若欲飞行应百遍诵此结咒界经。<a id="a-8e"></a>咒娑罗几子以置顶上。<a id="a-8f"></a>烧香供养念佛地功德。<a id="a-8g"></a>若此神咒实是恒沙诸佛之所说者。<a id="a-8h"></a>愿我飞行。<a id="a-8i"></a>即能飞行。<a id="a-8j"></a>诸佛忆念护持力故。<a id="a-8k"></a>若欲使诸王大臣沙门婆罗门欢喜忆念得自在者。<a id="a-8l"></a>应烧香供养四大天王当咒于油。<a id="a-8m"></a>以此油涂四王像口。<a id="a-8n"></a>一切见者皆生欢喜而得自在。<a id="a-8o"></a>若欲见一切鬼神夜叉提婆利沙。<a id="a-8p"></a>油涂已眼烧香供养四大天王。<a id="a-8q"></a>日日诵念此结界经。<a id="a-8r"></a>以四色线结作四结。<a id="a-8s"></a>系着顶上得如意见。<a id="a-8t"></a>若往到处处天所。<a id="a-8u"></a>与诸天等相娱乐者。<a id="a-8v"></a>应自洗浴以香涂身。<a id="a-8w"></a>着白净衣上车轮上。<a id="a-8x"></a>于诸众生无嫌恨意。<a id="a-8y"></a>烧一切香读诵此经。<a id="a-8z"></a>欲界天王自来现身在其人前。<a id="a-90"></a>即将其人诣诸天前。<a id="a-91"></a>以天庄严之具而庄严之。<a id="a-92"></a>以天音乐而娱乐之。<a id="a-93"></a>若为一切鬼神所著所捉者。<a id="a-94"></a>噏人精气者。<a id="a-95"></a>应以十色线七过烧种种香七遍。<a id="a-96"></a>诵经系线作七结。<a id="a-97"></a>摩醯首罗天王梵众之主。<a id="a-98"></a>释提桓因四大天王。<a id="a-99"></a>还益其精气　除造逆罪及谤正法谤毁贤圣者。<a id="a-9A"></a>若彼恶鬼毁诵咒者。<a id="a-9B"></a>当堕无间泥犁。<a id="a-9C"></a>受苦一劫不可救济。<a id="a-9D"></a>若欲入火火不烧者。<a id="a-9E"></a>应七遍烧香烧一切香。<a id="a-9F"></a>七遍诵此咒经。<a id="a-9G"></a>以五色线系作百结。<a id="a-9H"></a>以此咒缕系着咽下。<a id="a-9I"></a>入大火中火不能烧。<a id="a-9J"></a>欲得断除厌道魅蛊及毗陀罗咒。<a id="a-9K"></a>应以香供养魔王诵此咒经。<a id="a-9L"></a>以酥娑利沙烧掷火中诵魔王咒。<a id="a-9M"></a>一切厌蛊蛊道毗陀罗咒消灭如灰。<a id="a-9N"></a>令彼诸恶无有力势。<a id="a-9O"></a>咒咀之患自然不行。<a id="a-9P"></a>欲止恶风暴雨者。<a id="a-9Q"></a>当驱乌令去烧乌巢窟。<a id="a-9R"></a>以香供养毗浮沙罗刹王。<a id="a-9S"></a>诵此咒经止恶风雨。<a id="a-9T"></a>一切鬼神夜叉罗刹。<a id="a-9U"></a>究槃茶金翅鸟毗舍阇。<a id="a-9V"></a>若欲禁制遮一切恶立一切善。<a id="a-9W"></a>当诵读是大结咒界经。<a id="a-9X"></a>以赤线系作百结。<a id="a-9Y"></a>以香供养诸天。<a id="a-9Z"></a>诸天等当集在一处为其说法。<a id="a-9a"></a>佛言我涅槃后诸天集会诵此咒。<a id="a-9b"></a>能使鬼神皆受五戒。<a id="a-9c"></a>若诵持此经者。<a id="a-9d"></a>于诸众生应慈心平等不害一切。<a id="a-9e"></a>恒修实语终不虚诳。<a id="a-9f"></a>见此结咒界经。<a id="a-9g"></a>一切诸天世间皆应恭敬礼拜。<a id="a-9h"></a>不生疑惑归依供养。<a id="a-9i"></a>佛告阿难汝于此经咒界。<a id="a-9j"></a>不应生疑。<a id="a-9k"></a>此经如实终无虚妄。<a id="a-9l"></a>若怀疑者当堕无间地狱。<a id="a-9m"></a>受苦一劫不可救济。<a id="a-9n"></a>所以者何此结咒界经。<a id="a-9o"></a>是一切诸佛之所宣说。<a id="a-9p"></a>阿难若有受持读诵此经者。<a id="a-9q"></a>以曾供养诸佛殖诸善根。<a id="a-9r"></a>诸佛护故此经自然来在手中。<a id="a-9s"></a>此人即是受经真器。<a id="a-9t"></a>持此经者天人世间。<a id="a-9u"></a>皆应礼拜供养恭敬。<a id="a-9v"></a>此持经者即是天人世间塔寺。<a id="a-9w"></a>阿难若为菩提族姓男女。<a id="a-9x"></a>于此经中能读一四句偈。<a id="a-9y"></a>受持读诵若教他说。<a id="a-9z"></a>如弹指顷心生随喜。<a id="a-A0"></a>当知此人必定当得菩提之道。<a id="a-A1"></a>若求辟支佛若求声闻乘能信解者。<a id="a-A2"></a>于现在世得止诸漏。<a id="a-A3"></a>若在家于三乘未有决定。<a id="a-A4"></a>得此经者得于决定。<a id="a-A5"></a>若有能持是经典者。<a id="a-A6"></a>当知供养过去诸佛深种善根。<a id="a-A7"></a>无量世中当作转轮圣王。<a id="a-A8"></a>若求帝释无量世中当得帝释若求梵王无量世中当得梵王。<a id="a-A9"></a>我以决定记上四种人。<a id="a-AA"></a>若有读诵经人所。<a id="a-AB"></a>于弹指顷生恶念者。<a id="a-AC"></a>此愚痴人名为远离一切诸佛。<a id="a-AD"></a>于三乘中即无种子。<a id="a-AE"></a>此人当堕地狱。<a id="a-AF"></a>阿难若有善男子善女人。<a id="a-AG"></a>信解是咒界经。<a id="a-AH"></a>使他读诵作此经器者。<a id="a-AI"></a>此人即成就梵福。<a id="a-AJ"></a>若不信此经者诸天即隐此经。<a id="a-AK"></a>何以故此人必生不信疑惑之心。<a id="a-AL"></a>当生恶道堕地狱中。<a id="a-AM"></a>首陀会天当夺此经。<a id="a-AN"></a>礼拜香华供养。<a id="a-AO"></a>若能供养此经。<a id="a-AP"></a>即为供养恒沙诸佛。<a id="a-AQ"></a>阿难汝以是故。<a id="a-AR"></a>应当受持此经。<a id="a-AS"></a>为于安乐利益拥护四众。<a id="a-AT"></a>阿难及诸弟子闻佛所说欢喜奉行。</p>
 </body>
</html>