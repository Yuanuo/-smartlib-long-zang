<!doctype html>
<html id="z3IBTztUM" data-ver="1104">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="unknown">
 </head>
 <body>
  <h1 id="a1">金刚三昧经卷下</h1>
  <h2 id="a2">真性空品第六</h2>
  <p id="a3">尔时，<a id="a-4"></a>舍利弗而白佛言：<a id="a-5"></a>“尊者，<a id="a-6"></a>修菩萨道，<a id="a-7"></a>无有名相，<a id="a-8"></a>三戒无仪，<a id="a-9"></a>云何摄受为众生说？<a id="a-A"></a>愿佛慈悲为我宣说。<a id="a-B"></a>”</p>
  <p id="aC">佛言：<a id="a-D"></a>“善男子，<a id="a-E"></a>汝今谛听！<a id="a-F"></a>为汝宣说。<a id="a-G"></a>善男子，<a id="a-H"></a>善不善法，<a id="a-I"></a>从心化生。<a id="a-J"></a>一切境界，<a id="a-K"></a>意言分别，<a id="a-L"></a>制之一处，<a id="a-M"></a>众缘断灭。<a id="a-N"></a>何以故？<a id="a-O"></a>善男子，<a id="a-P"></a>一本不起，<a id="a-Q"></a>三用无施，<a id="a-R"></a>住于如理，<a id="a-S"></a>六道门杜，<a id="a-T"></a>四缘如顺，<a id="a-U"></a>三戒具足。<a id="a-V"></a>”</p>
  <p id="aW">舍利弗言：<a id="a-X"></a>“云何四缘如顺，<a id="a-Y"></a>三戒具足？<a id="a-Z"></a>”</p>
  <p id="aa">佛言：<a id="a-b"></a>“四缘者：<a id="a-c"></a>一谓作择灭力取缘，<a id="a-d"></a>摄律仪戒；<a id="a-e"></a>二谓本利净根力所集起缘，<a id="a-f"></a>摄善法戒；<a id="a-g"></a>三谓本慧大悲力缘，<a id="a-h"></a>摄众生戒；<a id="a-i"></a>四谓一觉通智力缘，<a id="a-j"></a>顺于如住。<a id="a-k"></a>是谓四缘。<a id="a-l"></a>善男子，<a id="a-m"></a>如是四大缘力，<a id="a-n"></a>不住事相，<a id="a-o"></a>不无功用，<a id="a-p"></a>离于一处，<a id="a-q"></a>则不可求。<a id="a-r"></a>善男子，<a id="a-s"></a>如是一事通摄六行，<a id="a-t"></a>是佛菩提萨婆若海。<a id="a-u"></a>”</p>
  <p id="av">舍利弗言：<a id="a-w"></a>“不住事相，<a id="a-x"></a>不无功用，<a id="a-y"></a>是法真空，<a id="a-z"></a>常乐我净，<a id="a-10"></a>超于二我，<a id="a-11"></a>大般涅槃。<a id="a-12"></a>其心不系，<a id="a-13"></a>是大力观。<a id="a-14"></a>是观觉中，<a id="a-15"></a>应具三十七道品法。<a id="a-16"></a>”</p>
  <p id="a17">佛言：<a id="a-18"></a>“如是，<a id="a-19"></a>具三十七道品法。<a id="a-1A"></a>何以故？<a id="a-1B"></a>四念处、<a id="a-1C"></a>四正勤、<a id="a-1D"></a>四如意足、<a id="a-1E"></a>五根、<a id="a-1F"></a>五力、<a id="a-1G"></a>七觉分、<a id="a-1H"></a>八正道等，<a id="a-1I"></a>多名一义，<a id="a-1J"></a>不一不异。<a id="a-1K"></a>以名数故，<a id="a-1L"></a>但名但字，<a id="a-1M"></a>法不可得；<a id="a-1N"></a>不得之法，<a id="a-1O"></a>一义无文；<a id="a-1P"></a>无文相义，<a id="a-1Q"></a>真实空性；<a id="a-1R"></a>空性之义，<a id="a-1S"></a>如实如如；<a id="a-1T"></a>如如之理，<a id="a-1U"></a>具一切法。<a id="a-1V"></a>善男子，<a id="a-1W"></a>住如理者，<a id="a-1X"></a>过三苦海。<a id="a-1Y"></a>”</p>
  <p id="a1Z">舍利弗言：<a id="a-1a"></a>“一切万法皆悉言文，<a id="a-1b"></a>言文之相即非为义，<a id="a-1c"></a>如实之义不可言议，<a id="a-1d"></a>今者如来云何说法？<a id="a-1e"></a>”</p>
  <p id="a1f">佛言：<a id="a-1g"></a>“我说法者，<a id="a-1h"></a>以汝众生在生说故，<a id="a-1i"></a>说不可说，<a id="a-1j"></a>是故说之。<a id="a-1k"></a>我所说者，<a id="a-1l"></a>义语非文。<a id="a-1m"></a>众生说者，<a id="a-1n"></a>文语非义；<a id="a-1o"></a>非义语者，<a id="a-1p"></a>皆悉空无；<a id="a-1q"></a>空无之言，<a id="a-1r"></a>无言于义；<a id="a-1s"></a>不言义者，<a id="a-1t"></a>皆是妄语。<a id="a-1u"></a>如义语者，<a id="a-1v"></a>实空不空，<a id="a-1w"></a>空实不实，<a id="a-1x"></a>离于二相，<a id="a-1y"></a>中间不中。<a id="a-1z"></a>不中之法，<a id="a-20"></a>离于三相，<a id="a-21"></a>不见处所，<a id="a-22"></a>如如如说。<a id="a-23"></a>如无无有，<a id="a-24"></a>无有于无；<a id="a-25"></a>如无有无，<a id="a-26"></a>有无于有；<a id="a-27"></a>有无不在，<a id="a-28"></a>说不在故，<a id="a-29"></a>不在于如；<a id="a-2A"></a>如不有如，<a id="a-2B"></a>不无如说。<a id="a-2C"></a>”</p>
  <p id="a2D">舍利弗言：<a id="a-2E"></a>“一切众生，<a id="a-2F"></a>从一阐提。<a id="a-2G"></a>阐提之心，<a id="a-2H"></a>住何等位，<a id="a-2I"></a>得至如来如来实相？<a id="a-2J"></a>”</p>
  <p id="a2K">佛言：<a id="a-2L"></a>“从阐提心，<a id="a-2M"></a>乃至如来如来实相，<a id="a-2N"></a>住五等位：<a id="a-2O"></a>一者、<a id="a-2P"></a>信位。<a id="a-2Q"></a>信此身中，<a id="a-2R"></a>真如种子为妄所翳，<a id="a-2S"></a>舍离妄心，<a id="a-2T"></a>净心清白，<a id="a-2U"></a>知诸境界意言分别。<a id="a-2V"></a>二者、<a id="a-2W"></a>思位。<a id="a-2X"></a>思者，<a id="a-2Y"></a>观诸境界，<a id="a-2Z"></a>唯是意言，<a id="a-2a"></a>意言分别随意显现，<a id="a-2b"></a>所见境界非我本识，<a id="a-2c"></a>知此本识非法非义、<a id="a-2d"></a>非所取非能取。<a id="a-2e"></a>三者、<a id="a-2f"></a>修位。<a id="a-2g"></a>修者，<a id="a-2h"></a>常起能起，<a id="a-2i"></a>起修同时，<a id="a-2j"></a>先以智导，<a id="a-2k"></a>排诸障难，<a id="a-2l"></a>出离盖缠。<a id="a-2m"></a>四者、<a id="a-2n"></a>行位。<a id="a-2o"></a>行者，<a id="a-2p"></a>离诸行地，<a id="a-2q"></a>心无取舍，<a id="a-2r"></a>极净根利，<a id="a-2s"></a>不动心如，<a id="a-2t"></a>决定实性，<a id="a-2u"></a>大般涅槃，<a id="a-2v"></a>唯性空大。<a id="a-2w"></a>五者、<a id="a-2x"></a>舍位。<a id="a-2y"></a>舍者，<a id="a-2z"></a>不住性空，<a id="a-30"></a>正智流易，<a id="a-31"></a>大悲如相，<a id="a-32"></a>相不住如，<a id="a-33"></a>三藐三菩提，<a id="a-34"></a>虚心不证，<a id="a-35"></a>心无边际，<a id="a-36"></a>不见处所，<a id="a-37"></a>是至如来。<a id="a-38"></a>善男子，<a id="a-39"></a>五位一觉从本利入，<a id="a-3A"></a>若化众生从其本处。<a id="a-3B"></a>”</p>
  <p id="a3C">舍利弗言：<a id="a-3D"></a>“云何从其本处？<a id="a-3E"></a>”</p>
  <p id="a3F">佛言：<a id="a-3G"></a>“本来无本，<a id="a-3H"></a>处于无处，<a id="a-3I"></a>空际入实，<a id="a-3J"></a>发菩提心而满成圣道。<a id="a-3K"></a>何以故？<a id="a-3L"></a>善男子，<a id="a-3M"></a>如手执彼空，<a id="a-3N"></a>不得非不得。<a id="a-3O"></a>”</p>
  <p id="a3P">舍利弗言：<a id="a-3Q"></a>“如尊所说，<a id="a-3R"></a>在事之先，<a id="a-3S"></a>取以本利。<a id="a-3T"></a>是念寂灭，<a id="a-3U"></a>寂灭是如，<a id="a-3V"></a>总持诸德，<a id="a-3W"></a>该罗万法，<a id="a-3X"></a>圆融不二，<a id="a-3Y"></a>不可思议。<a id="a-3Z"></a>当知是法，<a id="a-3a"></a>即是摩诃般若波罗蜜，<a id="a-3b"></a>是大神咒，<a id="a-3c"></a>是大明咒，<a id="a-3d"></a>是无上咒，<a id="a-3e"></a>是无等等咒。<a id="a-3f"></a>”</p>
  <p id="a3g">佛言：<a id="a-3h"></a>“如是，<a id="a-3i"></a>如是，<a id="a-3j"></a>真如空性，<a id="a-3k"></a>性空智火，<a id="a-3l"></a>烧灭诸结，<a id="a-3m"></a>平等平等，<a id="a-3n"></a>等觉三地，<a id="a-3o"></a>妙觉三身，<a id="a-3p"></a>于九识中皎然明净无有诸影。<a id="a-3q"></a>善男子，<a id="a-3r"></a>是法非因非缘，<a id="a-3s"></a>智自用故；<a id="a-3t"></a>非动非静，<a id="a-3u"></a>用性空故；<a id="a-3v"></a>义非有无，<a id="a-3w"></a>空相空故。<a id="a-3x"></a>善男子，<a id="a-3y"></a>若化众生，<a id="a-3z"></a>令彼众生观入是义，<a id="a-40"></a>入是义者是见如来。<a id="a-41"></a>”</p>
  <p id="a42">舍利弗言：<a id="a-43"></a>“如来义观不住诸流，<a id="a-44"></a>应离四禅而超有顶。<a id="a-45"></a>”</p>
  <p id="a46">佛言：<a id="a-47"></a>“如是。<a id="a-48"></a>何以故？<a id="a-49"></a>一切法名数，<a id="a-4A"></a>四禅亦如是。<a id="a-4B"></a>若见如来者，<a id="a-4C"></a>如来心自在，<a id="a-4D"></a>常在灭尽处，<a id="a-4E"></a>不出亦不入，<a id="a-4F"></a>内外平等故。<a id="a-4G"></a>善男子，<a id="a-4H"></a>如彼诸禅观，<a id="a-4I"></a>皆为想空定，<a id="a-4J"></a>是如非复彼。<a id="a-4K"></a>何以故？<a id="a-4L"></a>以如观如实不见观，<a id="a-4M"></a>如相诸相已寂灭，<a id="a-4N"></a>寂灭即如义。<a id="a-4O"></a>如彼想禅定，<a id="a-4P"></a>是动非是禅。<a id="a-4Q"></a>何以故？<a id="a-4R"></a>禅性离诸动，<a id="a-4S"></a>非染非所染，<a id="a-4T"></a>非法非影，<a id="a-4U"></a>离诸分别，<a id="a-4V"></a>本义义故。<a id="a-4W"></a>善男子，<a id="a-4X"></a>如是观定，<a id="a-4Y"></a>乃名为禅。<a id="a-4Z"></a>”</p>
  <p id="a4a">舍利弗言：<a id="a-4b"></a>“不可思议！<a id="a-4c"></a>如来常以如实而化众生。<a id="a-4d"></a>如是实义，<a id="a-4e"></a>多文广义，<a id="a-4f"></a>利根众生乃可修之！<a id="a-4g"></a>钝根众生难以措意，<a id="a-4h"></a>云何方便令彼钝根得入是谛？<a id="a-4i"></a>”</p>
  <p id="a4j">佛言：<a id="a-4k"></a>“令彼钝根受持一四句偈，<a id="a-4l"></a>即入实谛。<a id="a-4m"></a>一切佛法，<a id="a-4n"></a>摄在一四偈中。<a id="a-4o"></a>”</p>
  <p id="a4p">舍利弗言：<a id="a-4q"></a>“云何一四句偈？<a id="a-4r"></a>愿为说之。<a id="a-4s"></a>”</p>
  <p id="a4t">于是尊者而说偈言：</p>
  <p id="a4u">“因缘所生义，<a id="a-4v"></a> 是义灭非生，</p>
  <p id="a4w">灭诸生灭义，<a id="a-4x"></a> 是义生非灭。<a id="a-4y"></a>”</p>
  <p id="a4z">尔时，<a id="a-50"></a>大众闻说是偈，<a id="a-51"></a>佥大欢喜，<a id="a-52"></a>皆得灭生灭，<a id="a-53"></a>生般若性空智海。</p>
  <p data-pb></p>
  <h2 id="a54">如来藏品第七</h2>
  <p id="a55">尔时，<a id="a-56"></a>梵行长者从本际起，<a id="a-57"></a>而白佛言：<a id="a-58"></a>“尊者，<a id="a-59"></a>生义不灭，<a id="a-5A"></a>灭义不生，<a id="a-5B"></a>如是如义即佛菩提，<a id="a-5C"></a>菩提之性则无分别，<a id="a-5D"></a>无分别智分别无穷，<a id="a-5E"></a>无穷之相唯分别灭；<a id="a-5F"></a>如是义相不可思议，<a id="a-5G"></a>不思议中乃无分别。<a id="a-5H"></a>尊者，<a id="a-5I"></a>一切法数无量无边，<a id="a-5J"></a>无边法相一实义性唯住一性，<a id="a-5K"></a>其事云何？<a id="a-5L"></a>”</p>
  <p id="a5M">佛言：<a id="a-5N"></a>“长者，<a id="a-5O"></a>不可思议我说诸法，<a id="a-5P"></a>为迷者故，<a id="a-5Q"></a>方便导故。<a id="a-5R"></a>一切法相一实义智。<a id="a-5S"></a>何以故？<a id="a-5T"></a>譬如一市开四大门，<a id="a-5U"></a>是四门中皆归一市，<a id="a-5V"></a>如彼众庶随意所入，<a id="a-5W"></a>种种法味亦复如是。<a id="a-5X"></a>”</p>
  <p id="a5Y">梵行长者言：<a id="a-5Z"></a>“法若如是，<a id="a-5a"></a>我住一味，<a id="a-5b"></a>应摄一切诸味。<a id="a-5c"></a>”</p>
  <p id="a5d">佛言：<a id="a-5e"></a>“如是，<a id="a-5f"></a>如是。<a id="a-5g"></a>何以故？<a id="a-5h"></a>一味实义如一大海，<a id="a-5i"></a>一切众流无有不入。<a id="a-5j"></a>长者，<a id="a-5k"></a>一切法味犹彼众流，<a id="a-5l"></a>名数虽殊其水不异。<a id="a-5m"></a>若住大海则括众流，<a id="a-5n"></a>住于一味则摄诸味。<a id="a-5o"></a>”</p>
  <p id="a5p">梵行长者言：<a id="a-5q"></a>“诸法一味，<a id="a-5r"></a>云何三乘道其智有异？<a id="a-5s"></a>”</p>
  <p id="a5t">佛言：<a id="a-5u"></a>“长者，<a id="a-5v"></a>譬如江河淮海，<a id="a-5w"></a>大小异故，<a id="a-5x"></a>深浅殊故，<a id="a-5y"></a>名文别故，<a id="a-5z"></a>水在江中名为江水，<a id="a-60"></a>水在淮中名为淮水，<a id="a-61"></a>水在河中名为河水，<a id="a-62"></a>俱在海中唯名海水；<a id="a-63"></a>法亦如是，<a id="a-64"></a>俱在真如，<a id="a-65"></a>唯名佛道。<a id="a-66"></a>长者，<a id="a-67"></a>住一佛道，<a id="a-68"></a>即达三行。<a id="a-69"></a>”</p>
  <p id="a6A">梵行长者言：<a id="a-6B"></a>“云何三行？<a id="a-6C"></a>”</p>
  <p id="a6D">佛言：<a id="a-6E"></a>“一、<a id="a-6F"></a>随事取行，<a id="a-6G"></a>二、<a id="a-6H"></a>随识取行，<a id="a-6I"></a>三、<a id="a-6J"></a>随如取行。<a id="a-6K"></a>长者，<a id="a-6L"></a>如是三行总摄众门，<a id="a-6M"></a>一切法门无不此入。<a id="a-6N"></a>入是行者，<a id="a-6O"></a>不生空相。<a id="a-6P"></a>如是入者，<a id="a-6Q"></a>可谓入如来藏。<a id="a-6R"></a>入如来藏者，<a id="a-6S"></a>入不入故。<a id="a-6T"></a>”</p>
  <p id="a6U">梵行长者言：<a id="a-6V"></a>“不可思议，<a id="a-6W"></a>入如来藏，<a id="a-6X"></a>如苗成实，<a id="a-6Y"></a>无有入处。<a id="a-6Z"></a>本根利力，<a id="a-6a"></a>利成得本，<a id="a-6b"></a>得本实际，<a id="a-6c"></a>其智几何？<a id="a-6d"></a>”</p>
  <p id="a6e">佛言：<a id="a-6f"></a>“其智无穷！<a id="a-6g"></a>略而言之，<a id="a-6h"></a>其智有四。<a id="a-6i"></a>何者为四？<a id="a-6j"></a>一者、<a id="a-6k"></a>定智，<a id="a-6l"></a>所谓随如；<a id="a-6m"></a>二者、<a id="a-6n"></a>不定智，<a id="a-6o"></a>所谓方便破病；<a id="a-6p"></a>三者、<a id="a-6q"></a>涅槃智，<a id="a-6r"></a>所谓除电觉际；<a id="a-6s"></a>四者、<a id="a-6t"></a>究竟智，<a id="a-6u"></a>所谓入实具足佛道。<a id="a-6v"></a>长者，<a id="a-6w"></a>如是四大事用，<a id="a-6x"></a>过去诸佛所说，<a id="a-6y"></a>是大桥梁，<a id="a-6z"></a>是大津济。<a id="a-70"></a>若化众生，<a id="a-71"></a>应用是智。<a id="a-72"></a>长者，<a id="a-73"></a>用是大用，<a id="a-74"></a>复有三大事：<a id="a-75"></a>一者、<a id="a-76"></a>于三三昧，<a id="a-77"></a>内外不相夺；<a id="a-78"></a>二者、<a id="a-79"></a>于大、<a id="a-7A"></a>义、<a id="a-7B"></a>科，<a id="a-7C"></a>随道择灭；<a id="a-7D"></a>三者、<a id="a-7E"></a>于如慧定，<a id="a-7F"></a>以悲俱利。<a id="a-7G"></a>如是三事，<a id="a-7H"></a>成就菩提。<a id="a-7I"></a>不行是事，<a id="a-7J"></a>则不能流入彼四智海，<a id="a-7K"></a>为诸大魔所得其便。<a id="a-7L"></a>长者，<a id="a-7M"></a>汝等大众，<a id="a-7N"></a>乃至成佛，<a id="a-7O"></a>常当修习勿令暂失。<a id="a-7P"></a>”</p>
  <p id="a7Q">梵行长者言：<a id="a-7R"></a>“云何三三昧？<a id="a-7S"></a>”</p>
  <p id="a7T">佛言：<a id="a-7U"></a>“三三昧者，<a id="a-7V"></a>所谓空三昧、<a id="a-7W"></a>无相三昧、<a id="a-7X"></a>无作三昧，<a id="a-7Y"></a>如是三昧。<a id="a-7Z"></a>”</p>
  <p id="a7a">梵行长者言：<a id="a-7b"></a>“云何于大、<a id="a-7c"></a>义、<a id="a-7d"></a>科？<a id="a-7e"></a>”</p>
  <p id="a7f">佛言：<a id="a-7g"></a>“大谓四大，<a id="a-7h"></a>义谓阴、<a id="a-7i"></a>界、<a id="a-7j"></a>入等，<a id="a-7k"></a>科谓本识，<a id="a-7l"></a>是谓于大、<a id="a-7m"></a>义、<a id="a-7n"></a>科。<a id="a-7o"></a>”</p>
  <p id="a7p">梵行长者言：<a id="a-7q"></a>“不可思议！<a id="a-7r"></a>如是智事，<a id="a-7s"></a>自利利人，<a id="a-7t"></a>过三界地，<a id="a-7u"></a>不住涅槃，<a id="a-7v"></a>入菩萨道。<a id="a-7w"></a>如是法相，<a id="a-7x"></a>是生灭法，<a id="a-7y"></a>以分别故。<a id="a-7z"></a>若离分别，<a id="a-80"></a>法应不灭。<a id="a-81"></a>”</p>
  <p id="a82">尔时，<a id="a-83"></a>如来欲宣此义，<a id="a-84"></a>而说偈言：</p>
  <p id="a85">“法从分别生，<a id="a-86"></a> 还从分别灭；</p>
  <p id="a87">灭诸分别法，<a id="a-88"></a> 是法非生灭。<a id="a-89"></a>”</p>
  <p id="a8A">尔时，<a id="a-8B"></a>梵行长者闻说是偈，<a id="a-8C"></a>心大欣怿，<a id="a-8D"></a>欲宣其义，<a id="a-8E"></a>而说偈言：</p>
  <p id="a8F">“诸法本寂灭，<a id="a-8G"></a> 寂灭亦无生，</p>
  <p id="a8H">是诸生灭法，<a id="a-8I"></a> 是法非无生。</p>
  <p id="a8J">彼则不共此，<a id="a-8K"></a> 为有断常故，</p>
  <p id="a8L">此则离于二，<a id="a-8M"></a> 亦不在一住。</p>
  <p id="a8N">若说法有一，<a id="a-8O"></a> 是相如毛轮，</p>
  <p id="a8P">如焰水迷倒，<a id="a-8Q"></a> 为诸虚妄故。</p>
  <p id="a8R">若见于法无，<a id="a-8S"></a> 是法同于空，</p>
  <p id="a8T">如盲无目倒，<a id="a-8U"></a> 说法如龟毛。</p>
  <p id="a8V">我今闻佛说，<a id="a-8W"></a> 知法非二见，</p>
  <p id="a8X">亦不依中住，<a id="a-8Y"></a> 故从无住取。</p>
  <p id="a8Z">如来所说法，<a id="a-8a"></a> 悉从于无住，</p>
  <p id="a8b">我从无住处，<a id="a-8c"></a> 是处礼如来。</p>
  <p id="a8d">敬礼如来相，<a id="a-8e"></a> 等空不动智，</p>
  <p id="a8f">不著无处所，<a id="a-8g"></a> 敬礼无住身。</p>
  <p id="a8h">我于一切处，<a id="a-8i"></a> 常见诸如来，</p>
  <p id="a8j">唯愿诸如来，<a id="a-8k"></a> 为我说常法。<a id="a-8l"></a>”</p>
  <p id="a8m">尔时，<a id="a-8n"></a>如来而作是言：<a id="a-8o"></a>“诸善男子，<a id="a-8p"></a>汝等谛听！<a id="a-8q"></a>为汝众等说于常法。<a id="a-8r"></a>善男子，<a id="a-8s"></a>常法非常法，<a id="a-8t"></a>非说亦非字，<a id="a-8u"></a>非谛非解脱，<a id="a-8v"></a>非无非境界。<a id="a-8w"></a>离诸妄断际，<a id="a-8x"></a>是法非无常；<a id="a-8y"></a>离诸常断见，<a id="a-8z"></a>了见识为常。<a id="a-90"></a>是识常寂灭，<a id="a-91"></a>寂灭亦寂灭。<a id="a-92"></a>善男子，<a id="a-93"></a>知法寂灭者，<a id="a-94"></a>不寂灭心，<a id="a-95"></a>心常寂灭；<a id="a-96"></a>得寂灭者，<a id="a-97"></a>心常真观，<a id="a-98"></a>知诸名色，<a id="a-99"></a>唯是痴心，<a id="a-9A"></a>痴心分别，<a id="a-9B"></a>分别诸法，<a id="a-9C"></a>更无异事出于名色；<a id="a-9D"></a>知法如是不随文语，<a id="a-9E"></a>心心于义不分别我，<a id="a-9F"></a>知我假名即得寂灭；<a id="a-9G"></a>若得寂灭，<a id="a-9H"></a>即得阿耨多罗三藐三菩提。<a id="a-9I"></a>”</p>
  <p id="a9J">尔时，<a id="a-9K"></a>长者梵行闻说是语，<a id="a-9L"></a>而说偈言：</p>
  <p id="a9M">“名、<a id="a-9N"></a>相、<a id="a-9O"></a>分别事，<a id="a-9P"></a> 及法名为三，</p>
  <p id="a9Q">真如、<a id="a-9R"></a>正妙智，<a id="a-9S"></a> 及彼成于五。</p>
  <p id="a9T">我今知是法，<a id="a-9U"></a> 断常之所系，</p>
  <p id="a9V">入于生灭道，<a id="a-9W"></a> 是断非是常。</p>
  <p id="a9X">如来说空法，<a id="a-9Y"></a> 远离于断常，</p>
  <p id="a9Z">因缘无不生，<a id="a-9a"></a> 不生故不灭。</p>
  <p id="a9b">因缘执为有，<a id="a-9c"></a> 如采空中华，</p>
  <p id="a9d">犹取石女子，<a id="a-9e"></a> 毕竟不可得。</p>
  <p id="a9f">离诸因缘取，<a id="a-9g"></a> 亦不从他灭，</p>
  <p id="a9h">及于己义大，<a id="a-9i"></a> 依如故得实。</p>
  <p id="a9j">是故真如法，<a id="a-9k"></a> 常自在如如，</p>
  <p id="a9l">一切诸万法，<a id="a-9m"></a> 非如识所化。</p>
  <p id="a9n">离识法即空，<a id="a-9o"></a> 故从空处说，</p>
  <p id="a9p">灭诸生灭法，<a id="a-9q"></a> 而住于涅槃。</p>
  <p id="a9r">大悲之所夺，<a id="a-9s"></a> 涅槃灭不住，</p>
  <p id="a9t">转所取能取，<a id="a-9u"></a> 入于如来藏。<a id="a-9v"></a>”</p>
  <p id="a9w">尔时，<a id="a-9x"></a>大众闻说是义，<a id="a-9y"></a>皆得正命，<a id="a-9z"></a>入于如来如来藏海。</p>
  <p data-pb></p>
  <h2 id="aA0">总持品第八</h2>
  <p id="aA1">尔时，<a id="a-A2"></a>地藏菩萨从众中起，<a id="a-A3"></a>至于佛前，<a id="a-A4"></a>合掌胡跪而白佛言：<a id="a-A5"></a>“尊者，<a id="a-A6"></a>我观大众心有疑事，<a id="a-A7"></a>犹未得决。<a id="a-A8"></a>今者如来欲为除疑，<a id="a-A9"></a>我今为众随疑所问，<a id="a-AA"></a>愿佛慈悲垂哀听许。<a id="a-AB"></a>”</p>
  <p id="aAC">佛言：<a id="a-AD"></a>“菩萨摩诃萨，<a id="a-AE"></a>汝能如是救度众生，<a id="a-AF"></a>是大悲愍，<a id="a-AG"></a>不可思议。<a id="a-AH"></a>汝当广问，<a id="a-AI"></a>为汝宣说。<a id="a-AJ"></a>”</p>
  <p id="aAK">地藏菩萨言：<a id="a-AL"></a>“一切诸法云何不缘生？<a id="a-AM"></a>”</p>
  <p id="aAN">尔时，<a id="a-AO"></a>如来欲宣此义，<a id="a-AP"></a>而说偈言：</p>
  <p id="aAQ">“若法缘所生，<a id="a-AR"></a> 离缘可无法；</p>
  <p id="aAS">云何法性无，<a id="a-AT"></a> 而缘可生法？<a id="a-AU"></a>”</p>
  <p id="aAV">尔时，<a id="a-AW"></a>地藏菩萨言：<a id="a-AX"></a>“法若无生，<a id="a-AY"></a>云何说法，<a id="a-AZ"></a>法从心生？<a id="a-Aa"></a>”</p>
  <p id="aAb">于是尊者而说偈言：</p>
  <p id="aAc">“是心所生法，<a id="a-Ad"></a> 是法能所取，</p>
  <p id="aAe">如醉眼空华，<a id="a-Af"></a> 是法然非彼。<a id="a-Ag"></a>”</p>
  <p id="aAh">尔时，<a id="a-Ai"></a>地藏菩萨言：<a id="a-Aj"></a>“法若如是，<a id="a-Ak"></a>法则无待；<a id="a-Al"></a>无待之法，<a id="a-Am"></a>法应自成。<a id="a-An"></a>”</p>
  <p id="aAo">于是尊者而说偈言：</p>
  <p id="aAp">“法本无有无，<a id="a-Aq"></a> 自他亦复尔，</p>
  <p id="aAr">不始亦不终，<a id="a-As"></a> 成败则不住。<a id="a-At"></a>”</p>
  <p id="aAu">尔时，<a id="a-Av"></a>地藏菩萨言：<a id="a-Aw"></a>“一切诸法相即本涅槃，<a id="a-Ax"></a>涅槃及空相亦如是。<a id="a-Ay"></a>无是等法，<a id="a-Az"></a>是法应如。<a id="a-B0"></a>”</p>
  <p id="aB1">佛言：<a id="a-B2"></a>“无如是法，<a id="a-B3"></a>是法是如。<a id="a-B4"></a>”</p>
  <p id="aB5">地藏菩萨言：<a id="a-B6"></a>“不可思议！<a id="a-B7"></a>如是如相，<a id="a-B8"></a>非共不共，<a id="a-B9"></a>意取业取，<a id="a-BA"></a>即皆空寂。<a id="a-BB"></a>空寂心法，<a id="a-BC"></a>俱不可取，<a id="a-BD"></a>亦应寂灭。<a id="a-BE"></a>”</p>
  <p id="aBF">于是尊者而说偈言：</p>
  <p id="aBG">“一切空寂法，<a id="a-BH"></a> 是法寂不空；</p>
  <p id="aBI">彼心不空时，<a id="a-BJ"></a> 是得心不有。<a id="a-BK"></a>”</p>
  <p id="aBL">尔时，<a id="a-BM"></a>地藏菩萨言：<a id="a-BN"></a>“是法非三谛，<a id="a-BO"></a>色空心亦灭。<a id="a-BP"></a>是法本灭时，<a id="a-BQ"></a>是法应是灭。<a id="a-BR"></a>”</p>
  <p id="aBS">于是尊者而说偈言：</p>
  <p id="aBT">“法本无自性，<a id="a-BU"></a> 由彼之所生，</p>
  <p id="aBV">不于如是处，<a id="a-BW"></a> 而有彼如是。<a id="a-BX"></a>”</p>
  <p id="aBY">尔时，<a id="a-BZ"></a>地藏菩萨言：<a id="a-Ba"></a>“一切诸法无生无灭，<a id="a-Bb"></a>云何不一？<a id="a-Bc"></a>”</p>
  <p id="aBd">于是尊者而说偈言：</p>
  <p id="aBe">“法住处无在，<a id="a-Bf"></a> 相数空故无，</p>
  <p id="aBg">名说二与法，<a id="a-Bh"></a> 是则能所取。<a id="a-Bi"></a>”</p>
  <p id="aBj">尔时，<a id="a-Bk"></a>地藏菩萨言：<a id="a-Bl"></a>“一切诸法相，<a id="a-Bm"></a>不住于二岸，<a id="a-Bn"></a>亦不住中流，<a id="a-Bo"></a>心识亦如是。<a id="a-Bp"></a>云何诸境界，<a id="a-Bq"></a>从识之所生？<a id="a-Br"></a>若识能有生，<a id="a-Bs"></a>是识亦从生。<a id="a-Bt"></a>云何无生识，<a id="a-Bu"></a>能生有所生？<a id="a-Bv"></a>”</p>
  <p id="aBw">于是尊者而说偈言：</p>
  <p id="aBx">“所生能生二，<a id="a-By"></a> 是二能所缘，</p>
  <p id="aBz">俱本各自无，<a id="a-C0"></a> 取有空华幻。</p>
  <p id="aC1">识生于未时，<a id="a-C2"></a> 境不是时生，</p>
  <p id="aC3">于境生未时，<a id="a-C4"></a> 是时识亦灭。</p>
  <p id="aC5">彼即本俱无，<a id="a-C6"></a> 亦不有无有，</p>
  <p id="aC7">无生识亦无，<a id="a-C8"></a> 云何境从有？<a id="a-C9"></a>”</p>
  <p id="aCA">尔时，<a id="a-CB"></a>地藏菩萨言：<a id="a-CC"></a>“法相如是，<a id="a-CD"></a>内外俱空，<a id="a-CE"></a>境智二众本来寂灭。<a id="a-CF"></a>如来所说实相真空，<a id="a-CG"></a>如是之法即非集也。<a id="a-CH"></a>”</p>
  <p id="aCI">佛言：<a id="a-CJ"></a>“如是，<a id="a-CK"></a>如实之法，<a id="a-CL"></a>无色无住，<a id="a-CM"></a>非所集、<a id="a-CN"></a>非能集，<a id="a-CO"></a>非义非大，<a id="a-CP"></a>一本利法，<a id="a-CQ"></a>深功德聚。<a id="a-CR"></a>”</p>
  <p id="aCS">地藏菩萨言：<a id="a-CT"></a>“不可思议！<a id="a-CU"></a>不思议聚，<a id="a-CV"></a>七五不生，<a id="a-CW"></a>八六寂灭，<a id="a-CX"></a>九相空无，<a id="a-CY"></a>有空无有，<a id="a-CZ"></a>无空无有。<a id="a-Ca"></a>如尊者所说法义皆空，<a id="a-Cb"></a>入空无行不失诸业，<a id="a-Cc"></a>无我我所，<a id="a-Cd"></a>能所身见、<a id="a-Ce"></a>内外结使悉皆寂静故诸愿亦息。<a id="a-Cf"></a>如是理观，<a id="a-Cg"></a>慧定真如，<a id="a-Ch"></a>尊者常说，<a id="a-Ci"></a>寔如空法，<a id="a-Cj"></a>即良药也。<a id="a-Ck"></a>”</p>
  <p id="aCl">佛言：<a id="a-Cm"></a>“如是。<a id="a-Cn"></a>何以故？<a id="a-Co"></a>法性空故，<a id="a-Cp"></a>空性无生，<a id="a-Cq"></a>心常无生；<a id="a-Cr"></a>空性无灭，<a id="a-Cs"></a>心常无灭；<a id="a-Ct"></a>空性无住，<a id="a-Cu"></a>心亦无住；<a id="a-Cv"></a>空性无为，<a id="a-Cw"></a>心亦无为；<a id="a-Cx"></a>空无出入离诸得失，<a id="a-Cy"></a>界、<a id="a-Cz"></a>阴、<a id="a-D0"></a>入等皆悉亦无，<a id="a-D1"></a>心如不著亦复如是。<a id="a-D2"></a>菩萨，<a id="a-D3"></a>我说空法破诸有故。<a id="a-D4"></a>”</p>
  <p id="aD5">地藏菩萨言：<a id="a-D6"></a>“尊者，<a id="a-D7"></a>知有非实如阳焰水，<a id="a-D8"></a>知实非无如火性生，<a id="a-D9"></a>如是观者是人智也。<a id="a-DA"></a>”</p>
  <p id="aDB">佛言：<a id="a-DC"></a>“如是。<a id="a-DD"></a>何以故？<a id="a-DE"></a>是人真观，<a id="a-DF"></a>观一寂灭，<a id="a-DG"></a>相与不相等以空取，<a id="a-DH"></a>以修空故不失见佛，<a id="a-DI"></a>以见佛故不顺三流。<a id="a-DJ"></a>于大乘中，<a id="a-DK"></a>三解脱道一体无性，<a id="a-DL"></a>以其无性故空，<a id="a-DM"></a>空故无相，<a id="a-DN"></a>无相故无作，<a id="a-DO"></a>无作故无求，<a id="a-DP"></a>无求故无愿，<a id="a-DQ"></a>以是业故净心，<a id="a-DR"></a>以心净故见佛，<a id="a-DS"></a>以见佛故当生净土。<a id="a-DT"></a>菩萨于是深法，<a id="a-DU"></a>三化勤修，<a id="a-DV"></a>慧定圆成，<a id="a-DW"></a>即超三界。<a id="a-DX"></a>”</p>
  <p id="aDY">地藏菩萨言：<a id="a-DZ"></a>“如来所说，<a id="a-Da"></a>无生无灭即是无常；<a id="a-Db"></a>灭是生灭，<a id="a-Dc"></a>生灭灭已，<a id="a-Dd"></a>寂灭为常，<a id="a-De"></a>常故不断。<a id="a-Df"></a>是不断法，<a id="a-Dg"></a>离诸三界动不动法，<a id="a-Dh"></a>于有为法如避火坑，<a id="a-Di"></a>依何等法而自呵责入彼一门？<a id="a-Dj"></a>”</p>
  <p id="aDk">佛言：<a id="a-Dl"></a>“菩萨于三大事呵责其心，<a id="a-Dm"></a>于三大谛而入其行。<a id="a-Dn"></a>”</p>
  <p id="aDo">地藏菩萨言：<a id="a-Dp"></a>“云何三事而责其心？<a id="a-Dq"></a>云何三谛而入一行？<a id="a-Dr"></a>”</p>
  <p id="aDs">佛言：<a id="a-Dt"></a>“三大事者：<a id="a-Du"></a>一谓因，<a id="a-Dv"></a>二谓果，<a id="a-Dw"></a>三谓识。<a id="a-Dx"></a>如是三事，<a id="a-Dy"></a>从本空无，<a id="a-Dz"></a>非我真我，<a id="a-E0"></a>云何于是而生爱染？<a id="a-E1"></a>观是三事，<a id="a-E2"></a>为系所缚，<a id="a-E3"></a>飘流苦海，<a id="a-E4"></a>以如是事常自呵责。<a id="a-E5"></a>三谛者：<a id="a-E6"></a>一谓菩提之道，<a id="a-E7"></a>是平等谛，<a id="a-E8"></a>非不平等谛；<a id="a-E9"></a>二谓大觉正智得谛，<a id="a-EA"></a>非邪智得谛；<a id="a-EB"></a>三谓慧定无异行入谛，<a id="a-EC"></a>非杂行入谛。<a id="a-ED"></a>以是三谛而修佛道，<a id="a-EE"></a>是人于是法，<a id="a-EF"></a>无不得正觉、<a id="a-EG"></a>得正觉智，<a id="a-EH"></a>流大极慈，<a id="a-EI"></a>己他俱利，<a id="a-EJ"></a>成佛菩提。<a id="a-EK"></a>”</p>
  <p id="aEL">地藏菩萨言：<a id="a-EM"></a>“尊者，<a id="a-EN"></a>如是之法则无因缘，<a id="a-EO"></a>若无缘法，<a id="a-EP"></a>因则不起，<a id="a-EQ"></a>云何不动法得入如来？<a id="a-ER"></a>”</p>
  <p id="aES">尔时，<a id="a-ET"></a>如来欲宣此义，<a id="a-EU"></a>而说偈言：</p>
  <p id="aEV">“一切诸法相，<a id="a-EW"></a> 性空无不动，</p>
  <p id="aEX">是法于是时，<a id="a-EY"></a> 不于是时起。</p>
  <p id="aEZ">法无有异时，<a id="a-Ea"></a> 不于异时起，</p>
  <p id="aEb">法无动不动，<a id="a-Ec"></a> 性空故寂灭。</p>
  <p id="aEd">性空寂灭时，<a id="a-Ee"></a> 是法是时现，</p>
  <p id="aEf">离相故寂住，<a id="a-Eg"></a> 寂住故不缘。</p>
  <p id="aEh">是诸缘起法，<a id="a-Ei"></a> 是法缘不生，</p>
  <p id="aEj">因缘生灭无，<a id="a-Ek"></a> 生灭性空寂。</p>
  <p id="aEl">缘性能所缘，<a id="a-Em"></a> 是缘本缘起，</p>
  <p id="aEn">故法起非缘，<a id="a-Eo"></a> 缘无起亦尔。</p>
  <p id="aEp">因缘所生法，<a id="a-Eq"></a> 是法是因缘，</p>
  <p id="aEr">因缘生灭相，<a id="a-Es"></a> 彼则无生灭。</p>
  <p id="aEt">彼如真实相，<a id="a-Eu"></a> 本不于出没，</p>
  <p id="aEv">诸法于是时，<a id="a-Ew"></a> 自生于出没。</p>
  <p id="aEx">是故极净本，<a id="a-Ey"></a> 本不因众力，</p>
  <p id="aEz">即于后得处，<a id="a-F0"></a> 得彼于本得。<a id="a-F1"></a>”</p>
  <p id="aF2">尔时，<a id="a-F3"></a>地藏菩萨闻佛所说，<a id="a-F4"></a>心地快然，<a id="a-F5"></a>时诸众等无有疑者，<a id="a-F6"></a>知众心已，<a id="a-F7"></a>而说偈言：</p>
  <p id="aF8">“我知众心疑，<a id="a-F9"></a> 所以殷固问，</p>
  <p id="aFA">如来大慈善，<a id="a-FB"></a> 分别无有余。</p>
  <p id="aFC">是诸二众等，<a id="a-FD"></a> 皆悉得明了，</p>
  <p id="aFE">我今于了处，<a id="a-FF"></a> 普化诸众生。</p>
  <p id="aFG">如来之大悲，<a id="a-FH"></a> 不舍于本愿，</p>
  <p id="aFI">故于一子地，<a id="a-FJ"></a> 而住于烦恼。<a id="a-FK"></a>”</p>
  <p id="aFL">尔时，<a id="a-FM"></a>如来而告众言：<a id="a-FN"></a>“是菩萨者不可思议，<a id="a-FO"></a>恒以大慈拔众生苦。<a id="a-FP"></a>若有众生持是经法，<a id="a-FQ"></a>持是菩萨名，<a id="a-FR"></a>即不堕于恶趣，<a id="a-FS"></a>一切障难皆悉除灭。<a id="a-FT"></a>若有众生持此经者，<a id="a-FU"></a>无余杂念，<a id="a-FV"></a>专念是经，<a id="a-FW"></a>如法修习。<a id="a-FX"></a>尔时，<a id="a-FY"></a>菩萨常作化身而为说法，<a id="a-FZ"></a>拥护是人终不暂舍，<a id="a-Fa"></a>令是人等速得阿耨多罗三藐三菩提。<a id="a-Fb"></a>汝等菩萨，<a id="a-Fc"></a>若化众生，<a id="a-Fd"></a>皆令修习如是大乘决定了义。<a id="a-Fe"></a>”</p>
  <p id="aFf">尔时，<a id="a-Fg"></a>阿难从座而起，<a id="a-Fh"></a>前白佛言：<a id="a-Fi"></a>“如来所说大乘福聚，<a id="a-Fj"></a>决定断结，<a id="a-Fk"></a>无生觉利，<a id="a-Fl"></a>不可思议，<a id="a-Fm"></a>如是之法，<a id="a-Fn"></a>名为何经？<a id="a-Fo"></a>受持是经，<a id="a-Fp"></a>得几所福？<a id="a-Fq"></a>愿佛慈悲，<a id="a-Fr"></a>为我宣说。<a id="a-Fs"></a>”</p>
  <p id="aFt">佛言：<a id="a-Fu"></a>“善男子，<a id="a-Fv"></a>是经名者不可思议，<a id="a-Fw"></a>过去诸佛之所护念，<a id="a-Fx"></a>能入如来一切智海。<a id="a-Fy"></a>若有众生持是经者，<a id="a-Fz"></a>则于一切经中无所希求。<a id="a-G0"></a>是经典法，<a id="a-G1"></a>总持众法，<a id="a-G2"></a>摄诸经要。<a id="a-G3"></a>是诸经法，<a id="a-G4"></a>法之系宗。<a id="a-G5"></a>是经名者，<a id="a-G6"></a>名《摄大乘经》，<a id="a-G7"></a>又名《金刚三昧》，<a id="a-G8"></a>又名《无量义宗》。<a id="a-G9"></a>若有人受持是经典者，<a id="a-GA"></a>即名受持百千诸佛如是功德，<a id="a-GB"></a>譬如虚空无有边际不可思议。<a id="a-GC"></a>我所嘱累，<a id="a-GD"></a>唯是经典！<a id="a-GE"></a>”</p>
  <p id="aGF">阿难言：<a id="a-GG"></a>“云何心行？<a id="a-GH"></a>云何人者，<a id="a-GI"></a>受持是经？<a id="a-GJ"></a>”</p>
  <p id="aGK">佛言：<a id="a-GL"></a>“善男子，<a id="a-GM"></a>受持是经者，<a id="a-GN"></a>是人心无得失，<a id="a-GO"></a>常修梵行；<a id="a-GP"></a>若於戏论，<a id="a-GQ"></a>常乐静心；<a id="a-GR"></a>入于聚落，<a id="a-GS"></a>心常在定；<a id="a-GT"></a>若处居家，<a id="a-GU"></a>不著三有。<a id="a-GV"></a>是人现世有五种福：<a id="a-GW"></a>一者、<a id="a-GX"></a>众所尊敬，<a id="a-GY"></a>二者、<a id="a-GZ"></a>身不横夭，<a id="a-Ga"></a>三者、<a id="a-Gb"></a>辩答邪论，<a id="a-Gc"></a>四者、<a id="a-Gd"></a>乐度众生，<a id="a-Ge"></a>五者、<a id="a-Gf"></a>能入圣道。<a id="a-Gg"></a>如是人者，<a id="a-Gh"></a>受持是经。<a id="a-Gi"></a>”</p>
  <p id="aGj">阿难言：<a id="a-Gk"></a>“如彼人者，<a id="a-Gl"></a>度诸众生，<a id="a-Gm"></a>得受供养不？<a id="a-Gn"></a>”</p>
  <p id="aGo">佛言：<a id="a-Gp"></a>“如是人者，<a id="a-Gq"></a>能为众生作大福田，<a id="a-Gr"></a>常行大智，<a id="a-Gs"></a>权实俱演，<a id="a-Gt"></a>是四依僧。<a id="a-Gu"></a>于诸供养，<a id="a-Gv"></a>乃至头目髓脑，<a id="a-Gw"></a>亦皆得受，<a id="a-Gx"></a>何况衣食而不得受？<a id="a-Gy"></a>善男子，<a id="a-Gz"></a>如是人者，<a id="a-H0"></a>是汝知识，<a id="a-H1"></a>是汝桥梁，<a id="a-H2"></a>何况凡夫而不供养？<a id="a-H3"></a>”</p>
  <p id="aH4">阿难言：<a id="a-H5"></a>“于彼人所受持是经，<a id="a-H6"></a>供养是人，<a id="a-H7"></a>得几所福？<a id="a-H8"></a>”</p>
  <p id="aH9">佛言：<a id="a-HA"></a>“若复有人，<a id="a-HB"></a>持以满城金银而以布施，<a id="a-HC"></a>不如于是人所，<a id="a-HD"></a>受持是经一四句偈不可思议！<a id="a-HE"></a>善男子，<a id="a-HF"></a>令诸众生持是经者，<a id="a-HG"></a>心常在定，<a id="a-HH"></a>不失本心；<a id="a-HI"></a>若失本心即当忏悔，<a id="a-HJ"></a>忏悔之法是为清凉。<a id="a-HK"></a>”</p>
  <p id="aHL">阿难言：<a id="a-HM"></a>“忏悔先罪，<a id="a-HN"></a>不入于过去也。<a id="a-HO"></a>”</p>
  <p id="aHP">佛言：<a id="a-HQ"></a>“如是。<a id="a-HR"></a>犹如暗室，<a id="a-HS"></a>若遇明灯，<a id="a-HT"></a>暗即灭矣。<a id="a-HU"></a>善男子，<a id="a-HV"></a>无说悔先所有诸罪，<a id="a-HW"></a>而以为说入于过去。<a id="a-HX"></a>”</p>
  <p id="aHY">阿难言：<a id="a-HZ"></a>“云何名为忏悔？<a id="a-Ha"></a>”</p>
  <p id="aHb">佛言：<a id="a-Hc"></a>“依此经教入真实观，<a id="a-Hd"></a>一入观时诸罪悉灭，<a id="a-He"></a>离诸恶趣当生净土，<a id="a-Hf"></a>速成阿耨多罗三藐三菩提。<a id="a-Hg"></a>”</p>
  <p id="aHh">佛说是经已，<a id="a-Hi"></a>尔时阿难及诸菩萨、<a id="a-Hj"></a>四部大众，<a id="a-Hk"></a>皆大欢喜，<a id="a-Hl"></a>心得决定，<a id="a-Hm"></a>顶礼佛足，<a id="a-Hn"></a>欢喜奉行。</p>
 </body>
</html>