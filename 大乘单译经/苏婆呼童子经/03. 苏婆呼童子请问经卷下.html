<!doctype html>
<html id="z3IBU5QWG" data-ver="912">
 <head>
  <meta charset="utf-8">
  <meta author="输婆迦诃罗">
  <meta author="一行">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">苏婆呼童子请问经卷下</h1>
  <h2 id="a2">请问分别道分品第十</h2>
  <p id="a3">复次苏婆呼童子。<a id="a-4"></a>我今为念诵人。<a id="a-5"></a>说八圣道法为正见正分别正语正业正命正勤正定正念。<a id="a-6"></a>此是诸佛所行之道。<a id="a-7"></a>念诵之人行此道者。<a id="a-8"></a>真言乃成。<a id="a-9"></a>于此报尽。<a id="a-A"></a>复生人天胜上妙处。<a id="a-B"></a>过去诸佛行此道故。<a id="a-C"></a>成等正觉。<a id="a-D"></a>现在未来诸佛亦复如是。<a id="a-E"></a>身口意业所修功德。<a id="a-F"></a>常依正教不生疲倦。<a id="a-G"></a>欲如是修行。<a id="a-H"></a>乃名正业。<a id="a-I"></a>饮食衣服卧具及受汤药。<a id="a-J"></a>常怀知足不生染着。<a id="a-K"></a>是名正命。<a id="a-L"></a>不赞己身不毁他人。<a id="a-M"></a>远离诸过。<a id="a-N"></a>如避火坑及以猛兽。<a id="a-O"></a>常乐寂静。<a id="a-P"></a>是名正语。<a id="a-Q"></a>不学占相吉凶男女等事。<a id="a-R"></a>天文地理调鹰调马。<a id="a-S"></a>及以调象射艺书算。<a id="a-T"></a>世间言论无益之典。<a id="a-U"></a>远离斯过。<a id="a-V"></a>是名正分别。<a id="a-W"></a>不观象斗马斗牛羊鸡犬等斗。<a id="a-X"></a>男女相叉相扑亦不往观。</p>
  <p id="aY">离如上之戏。<a id="a-Z"></a>是名正念。<a id="a-a"></a>不说王臣盗贼斗战相杀淫女之论。<a id="a-b"></a>及以谜语。<a id="a-c"></a>说往昔之事。<a id="a-d"></a>念诵之人乃至未成就中间。<a id="a-e"></a>不应入城村落邑里。<a id="a-f"></a>及生缘伽蓝制底处。<a id="a-g"></a>外道神祀所居之处。<a id="a-h"></a>若园林池河。<a id="a-i"></a>如此等处并不应往。</p>
  <p id="aj">若不作如前七愆事业。<a id="a-k"></a>常居山林高峻崖峰四绝之顶昼夜不懈念诵真言。<a id="a-l"></a>无不获果。<a id="a-m"></a>是名正勤。</p>
  <p id="an">复次苏婆呼童子。<a id="a-o"></a>若念诵人不获如前上妙胜处。<a id="a-p"></a>应居空闲神庙或居树下或住河边或居山侧或泉池林间。<a id="a-q"></a>或无人处或居空室。<a id="a-r"></a>一心念诵或一年之中除安居外。<a id="a-s"></a>春秋二时随意。<a id="a-t"></a>游行山林河边泉池空室专心念诵。<a id="a-u"></a>譬如比丘夏月安居。<a id="a-v"></a>念诵之人亦复如是。<a id="a-w"></a>行人念诵虽满遍数。<a id="a-x"></a>正夏安居勿作成就之法。<a id="a-y"></a>虽不作法。<a id="a-z"></a>念诵不得间断。<a id="a-10"></a>解夏已后如法护身。<a id="a-11"></a>方可作成就之法。<a id="a-12"></a>慎勿法外行事。</p>
  <p id="a13">复次苏婆呼童子。<a id="a-14"></a>今为念诵人。<a id="a-15"></a>说呼摩法置炉差别之法。<a id="a-16"></a>此法或作团圆。<a id="a-17"></a>或作三角或作四方。<a id="a-18"></a>或如莲花之形。<a id="a-19"></a>并须有基。<a id="a-1A"></a>炉口安唇。<a id="a-1B"></a>泥拭细滑。<a id="a-1C"></a>外边基阶并须牢固。</p>
  <p id="a1D">若作善事及求钱财。<a id="a-1E"></a>令他敬念作息灾法者。<a id="a-1F"></a>其炉须圆。</p>
  <p id="a1G">若求成就一切诸事。<a id="a-1H"></a>或求女人及童子女等者。<a id="a-1I"></a>其炉须莲花之形。</p>
  <p id="a1J">若作阿毗者啰之法。<a id="a-1K"></a>或为走等事者。<a id="a-1L"></a>其炉须作三角。</p>
  <p id="a1M">若欲调伏诸龙及余鬼类。<a id="a-1N"></a>或令火烧或令苦者。<a id="a-1O"></a>其炉须方。<a id="a-1P"></a>基唇及炉。<a id="a-1Q"></a>以瞿摩涂。<a id="a-1R"></a>复用茅草。<a id="a-1S"></a>布于基上及安基下。<a id="a-1T"></a>所涂之处。<a id="a-1U"></a>涂花香等随所办物。<a id="a-1V"></a>供养三宝及本部主。<a id="a-1W"></a>并诸明王本真言主等炉中生火。<a id="a-1X"></a>不应以口吹。<a id="a-1Y"></a>以扇扇火。<a id="a-1Z"></a>然后取稻谷花和酥。<a id="a-1a"></a>或胡麻和酥。<a id="a-1b"></a>以本部明王真言念诵。<a id="a-1c"></a>而作呼摩七遍。<a id="a-1d"></a>或八或十乃至二十一遍。<a id="a-1e"></a>供养明王。<a id="a-1f"></a>其作法人。<a id="a-1g"></a>面向东坐。<a id="a-1h"></a>取酥蜜酪等。<a id="a-1i"></a>共和一器中。<a id="a-1j"></a>取呼摩木。<a id="a-1k"></a>向器中揾于两头。<a id="a-1l"></a>掷于炉内烧之。<a id="a-1m"></a>如是日月不停。<a id="a-1n"></a>或七日　三七　四七　五七　六七　七七日　或一月　成百日　或百二十日　其验证现。</p>
  <p id="a1o">若如上作法。<a id="a-1p"></a>不得成者。<a id="a-1q"></a>以年为期。<a id="a-1r"></a>三年　六年　或十年　十二年　作不退者毕得大悉地。<a id="a-1s"></a>必须如法呼摩。<a id="a-1t"></a>正烧火法之时。<a id="a-1u"></a>应观火色。<a id="a-1v"></a>于其炉中。<a id="a-1w"></a>火色炮焰声合成。<a id="a-1x"></a>不成者自有相貌现耳。<a id="a-1y"></a>其火无烟焰如金色。<a id="a-1z"></a>右旋婉转焰峰炽多。<a id="a-20"></a>其色或白或如红色。<a id="a-21"></a>或焰极赤。<a id="a-22"></a>由如珊瑚色滋润。<a id="a-23"></a>其焰上冲。<a id="a-24"></a>复流下广或如日月光其焰形状瓶幢伞盖吉祥字形。<a id="a-25"></a>螺贝莲花。<a id="a-26"></a>或如呼摩酥杓等形。<a id="a-27"></a>或似三钴五钴金刚杵。<a id="a-28"></a>形或如横刀如草束形。<a id="a-29"></a>或似车形。<a id="a-2A"></a>或如蝇拂声吹笛筚篥等声。<a id="a-2B"></a>或如螺声。<a id="a-2C"></a>得如上种种音声其气由如烧酥之香。<a id="a-2D"></a>复无炮烈。<a id="a-2E"></a>其火不扇自然而着。<a id="a-2F"></a>得如斯相现必当获得广大悉地。<a id="a-2G"></a>又观烧火不成就相貌法者。<a id="a-2H"></a>正烧火之时。<a id="a-2I"></a>或起烟多。<a id="a-2J"></a>亦复炮烈。<a id="a-2K"></a>其焰难发。<a id="a-2L"></a>假令发时亦不增盛。<a id="a-2M"></a>后时顿灭由若无火。<a id="a-2N"></a>焰色憔悴黑如闇云如波罗赊形。<a id="a-2O"></a>由如一钴之叉。<a id="a-2P"></a>又如簸箕男根牛角之形。<a id="a-2Q"></a>其火出声状如驴鸣。<a id="a-2R"></a>又复迸火烧念诵人。<a id="a-2S"></a>炉内香烟如烧死人之气。<a id="a-2T"></a>现如斯相已。<a id="a-2U"></a>念诵之人悉地难得。<a id="a-2V"></a>行者见斯不祥之相。<a id="a-2W"></a>即应以赤身明王或吉利吉罗。<a id="a-2X"></a>或以不净忿怒等明王真言。<a id="a-2Y"></a>而作呼摩。<a id="a-2Z"></a>其不吉相即当消灭。<a id="a-2a"></a>必须如法非是轻尔。<a id="a-2b"></a>念诵人慎勿剃除三处之毛。<a id="a-2c"></a>亦不应火烧复涂药遣落。<a id="a-2d"></a>及以手拔。<a id="a-2e"></a>譬如有人手执金刀。<a id="a-2f"></a>若不善解执持。<a id="a-2g"></a>自当损害。<a id="a-2h"></a>持真言者不依法则。<a id="a-2i"></a>淫乱炽盛。<a id="a-2j"></a>以除三处之毛呈示女人。<a id="a-2k"></a>发生欲想。<a id="a-2l"></a>非但真言不成。<a id="a-2m"></a>如执利刀自害其身。<a id="a-2n"></a>念诵人纵不依法则者。<a id="a-2o"></a>其部主明王真言主等。<a id="a-2p"></a>皆是菩萨终不损害人。<a id="a-2q"></a>左右侍从见被过故。<a id="a-2r"></a>即便损害。<a id="a-2s"></a>当须谨卓。<a id="a-2t"></a>勿行非违自招其祸。</p>
  <p id="a2u">复次苏婆呼童子。<a id="a-2v"></a>若念诵人。<a id="a-2w"></a>及欲成就并作诸法。<a id="a-2x"></a>无有障难求悉地者。<a id="a-2y"></a>以诸饮食。<a id="a-2z"></a>祭祀诸天修罗药叉龙等。<a id="a-30"></a>伽路罗共命鸟等。<a id="a-31"></a>羯吒布单那乾闼婆部多诸鬼魅等。<a id="a-32"></a>或居地或在虚空行者。<a id="a-33"></a>右膝着地启请言曰。<a id="a-34"></a>居妙高山天诸部多。<a id="a-35"></a>居欢喜园及余天宫。<a id="a-36"></a>居日月宫。<a id="a-37"></a>或居河海所。<a id="a-38"></a>或居陂泽泉水。<a id="a-39"></a>或居村落及诸神庙。<a id="a-3A"></a>或居空室或居天室。<a id="a-3B"></a>或住伽蓝制底或居外道草庵。<a id="a-3C"></a>或居象室或居库藏。<a id="a-3D"></a>或住街巷或居四衢道边。<a id="a-3E"></a>或依独树或在大路。<a id="a-3F"></a>或住冢间或居尸陀林。<a id="a-3G"></a>或寄大树林。<a id="a-3H"></a>或居师子大虫游戏之处。<a id="a-3I"></a>或住大砂碛中。<a id="a-3J"></a>或居诸洲上妙处所。<a id="a-3K"></a>皆咨启请。<a id="a-3L"></a>与诸眷属降临来此。<a id="a-3M"></a>我所营办花鬘涂香烧香饮食及妙灯明。<a id="a-3N"></a>愿垂歆飨。<a id="a-3O"></a>我所求事满足其果。<a id="a-3P"></a>以供养诸鬼神已。<a id="a-3Q"></a>后应别日供养护方诸神。<a id="a-3R"></a>如前办供胡跪合掌。<a id="a-3S"></a>即应召请。<a id="a-3T"></a>谨请东方憍尸迦天。<a id="a-3U"></a>与诸眷属来降道场愿垂受供。</p>
  <p id="a3V">次请东南方火天仙等。<a id="a-3W"></a>与诸眷属来降道场愿垂受供。</p>
  <p id="a3X">次请南方阎摩罗法王等。<a id="a-3Y"></a>与诸眷属来降道场愿垂受供。</p>
  <p id="a3Z">次请西南方泥唎底部多大王等。<a id="a-3a"></a>与诸眷属来降道场愿垂受供。</p>
  <p id="a3b">次请西方嚩噜拏龙王等。<a id="a-3c"></a>与诸眷属等来降道场愿垂受供。</p>
  <p id="a3d">次请西北方风神王等。<a id="a-3e"></a>与诸眷属来降道场愿垂受供。</p>
  <p id="a3f">次请北方多闻天王等。<a id="a-3g"></a>与诸眷属来降道场愿垂受供。</p>
  <p id="a3h">次请东北方伊舍罗天王等。<a id="a-3i"></a>与诸眷属来降道场愿垂受供。</p>
  <p id="a3j">次请上方梵天王等。<a id="a-3k"></a>与诸眷属来降道场愿垂受供。</p>
  <p id="a3l">次请地居所有诸大神王等。<a id="a-3m"></a>与诸眷属来降道场。<a id="a-3n"></a>各住本方所办供养愿垂纳受。<a id="a-3o"></a>复愿常时卫护于我。<a id="a-3p"></a>如是供养诸鬼神等及护方神王。<a id="a-3q"></a>行者无诸难事。<a id="a-3r"></a>意所求愿皆悉满足。</p>
  <p data-pb></p>
  <h2 id="a3s">请问分别诸部分品第十一</h2>
  <p id="a3t">复次苏婆呼童子。<a id="a-3u"></a>世尊为利益未来一切众生故。<a id="a-3v"></a>说三俱胝五落叉真言及明。<a id="a-3w"></a>名曰持明藏。</p>
  <p id="a3x">又圣观自在说三俱胝五落叉真言。<a id="a-3y"></a>于此部中。<a id="a-3z"></a>真言主名曰何耶吉唎婆(此云马头)此部曼茶罗。<a id="a-40"></a>名曰儞毗耶(二合)</p>
  <p id="a41">复有七真言主。<a id="a-42"></a>十二臂为真言主。</p>
  <p id="a43">六臂。<a id="a-44"></a>上髻　满如意愿　四面。<a id="a-45"></a>不空　罥索二臂。<a id="a-46"></a>由如日光照耀世间。<a id="a-47"></a>此等七真言主。<a id="a-48"></a>并是马头曼荼罗所管。</p>
  <p id="a49">复有八明妃。<a id="a-4A"></a>为目睛。<a id="a-4B"></a>妙白。<a id="a-4C"></a>居白。<a id="a-4D"></a>观世。<a id="a-4E"></a>独髻。<a id="a-4F"></a>金颜名利称。<a id="a-4G"></a>苾唎俱胝。<a id="a-4H"></a>此等皆是莲花部中明妃。</p>
  <p id="a4I">复说种种妙曼荼罗及诸手印。<a id="a-4J"></a>我利益贫穷众生。<a id="a-4K"></a>及摧诸鬼类故。<a id="a-4L"></a>说七俱胝真言及曼荼罗　复有十使者七明妃。</p>
  <p id="a4M">又有六十四嫔　又有八大心真言　又有军荼利等无量忿怒　又有最胜明等无量真言王。</p>
  <p id="a4N">是故此部名曰广大跋折啰。</p>
  <p id="a4O">复有大神名曰般支迦。<a id="a-4P"></a>说二万真言。<a id="a-4Q"></a>此神有妃名曰弥佉罗。<a id="a-4R"></a>说一万真言。<a id="a-4S"></a>名曰般支迦部。</p>
  <p id="a4T">复有大神名曰摩尼跋陀罗说十万真言。<a id="a-4U"></a>多闻天王说三万真言名曰摩尼部。</p>
  <p id="a4V">复有诸天及阿修罗等。<a id="a-4W"></a>于世尊前说无量明及诸真言。<a id="a-4X"></a>其中有入金刚部内者。</p>
  <p id="a4Y">亦有入莲花部者　亦有入般支迦部者　亦有入于摩尼部　亦有非部所管者　如上所说真言。<a id="a-4Z"></a>略教种种法则。<a id="a-4a"></a>于五部中并应修行。</p>
  <p id="a4b">复有诸天所说真言。<a id="a-4c"></a>世尊印可许者。<a id="a-4d"></a>亦应修行。<a id="a-4e"></a>如是法则者。<a id="a-4f"></a>若乘此法者即得所愿成就。</p>
  <p id="a4g">复次世尊于内亦有胜上妙宝。<a id="a-4h"></a>从此复流究竟法宝中。<a id="a-4i"></a>复生八大丈夫不退众宝。<a id="a-4j"></a>如是三宝。<a id="a-4k"></a>世所称。<a id="a-4l"></a>是故念诵人。<a id="a-4m"></a>若欲灭罪生福。<a id="a-4n"></a>希速得现前满愿者。<a id="a-4o"></a>先归命三宝。</p>
  <p id="a4p">又若欲持诵金刚部内真言者。<a id="a-4q"></a>初归三宝已。<a id="a-4r"></a>次称那施旃荼跋折啰波拏曳。<a id="a-4s"></a>摩诃药叉栖那波多曳。<a id="a-4t"></a>次后即诵真言。<a id="a-4u"></a>莲花部内亦然　般支迦部亦然　摩尼部亦如上法　初归三宝。</p>
  <p id="a4v">次归部主。<a id="a-4w"></a>然后乃可念诵真言。<a id="a-4x"></a>若不归依释教。<a id="a-4y"></a>复行声闻乘缘觉乘者。<a id="a-4z"></a>信不具足。<a id="a-50"></a>内怀腐朽外示精进。<a id="a-51"></a>复怀悭贪吝者。<a id="a-52"></a>不应执我此跋折啰。</p>
  <p id="a53">若有苾刍苾刍尼及优婆塞迦优波斯迦。<a id="a-54"></a>毁訾深妙大乘。<a id="a-55"></a>言此所说皆是魔教。<a id="a-56"></a>复怀愚痴为言。<a id="a-57"></a>执金刚菩萨。<a id="a-58"></a>是大药叉。<a id="a-59"></a>复不敬礼诸大菩萨。<a id="a-5A"></a>心生轻慢。<a id="a-5B"></a>为利故诈解。<a id="a-5C"></a>持诵如是妙真言者。<a id="a-5D"></a>如是等愚人。<a id="a-5E"></a>不久当自损害躯命。<a id="a-5F"></a>亦如前说。<a id="a-5G"></a>佛菩萨终不害人。<a id="a-5H"></a>然于部内。<a id="a-5I"></a>有诸毒猛鬼神。<a id="a-5J"></a>见彼痴人谬执金刚杵者。<a id="a-5K"></a>便生嗔怒即害彼命。<a id="a-5L"></a>摩醯首罗天说十俱胝真言。</p>
  <p id="a5M">那罗延天王说三万真言。</p>
  <p id="a5N">大梵天王说六万真言。</p>
  <p id="a5O">日天子说三十万真言。</p>
  <p id="a5P">伽路荼王说八万一千真言。</p>
  <p id="a5Q">摩醯首罗大妃说八千真言。</p>
  <p id="a5R">火神王说七百真言。</p>
  <p id="a5S">摩登伽天王复说三千真言。</p>
  <p id="a5T">诸龙王妃说五千真言。</p>
  <p id="a5U">罗刹大将说一万真言。</p>
  <p id="a5V">四天大王说四十万真言。</p>
  <p id="a5W">阿修罗王说二十万真言。</p>
  <p id="a5X">忉利天王说三十万真言。</p>
  <p id="a5Y">各各俱说真言手印及曼荼罗。<a id="a-5Z"></a>依法受持。<a id="a-5a"></a>若为此教。<a id="a-5b"></a>非真不诚亦当自害。</p>
  <p data-pb></p>
  <h2 id="a5c">请问分别八法分品第十二</h2>
  <p id="a5d">复次苏婆呼童子。<a id="a-5e"></a>念诵人所有成就之法。<a id="a-5f"></a>总有八种。<a id="a-5g"></a>何等为八。<a id="a-5h"></a>谓成真言法。<a id="a-5i"></a>成金水法　成长年法　出伏藏法　入修罗宫法　合成金法　土成金法　成无价宝法。</p>
  <p id="a5j">是名八法。<a id="a-5k"></a>于中有三。<a id="a-5l"></a>成真言法。<a id="a-5m"></a>入修罗宫法。<a id="a-5n"></a>得长年法是。</p>
  <p id="a5o">三种法。<a id="a-5p"></a>是名上上悉地法。</p>
  <p id="a5q">成无价宝法。<a id="a-5r"></a>土成金法。<a id="a-5s"></a>出伏藏法。</p>
  <p id="a5t">此三种法。<a id="a-5u"></a>是名为中。<a id="a-5v"></a>合成金法。<a id="a-5w"></a>成金水法。<a id="a-5x"></a>此之二法是名下法。<a id="a-5y"></a>若有众生具有戒慧。<a id="a-5z"></a>乐此法者。<a id="a-60"></a>如是之人乐上上成就。</p>
  <p id="a61">若有众生多贪财欲者。<a id="a-62"></a>如是之人乐中成就。</p>
  <p id="a63">若有众生多愚痴故。<a id="a-64"></a>反价求利者。<a id="a-65"></a>如是之人得下成就。</p>
  <p id="a66">上上之人唯求上验勿。<a id="a-67"></a>应求中下证。</p>
  <p id="a68">若遭穷贫者。<a id="a-69"></a>应求中品。<a id="a-6A"></a>亦勿求上。<a id="a-6B"></a>验亦莫取下。<a id="a-6C"></a>证下下之人依前求。<a id="a-6D"></a>之亦勿改易。</p>
  <p id="a6E">若欲获得如上所说种种成就。<a id="a-6F"></a>应须修福。<a id="a-6G"></a>具福之人求前八种之乐。<a id="a-6H"></a>延命长寿威力自在端正聪慧皆得成就。<a id="a-6I"></a>若人恋家业修善法。<a id="a-6J"></a>敬念三宝常不离心。<a id="a-6K"></a>忆真言念诵不间。<a id="a-6L"></a>如是之人速得成就。<a id="a-6M"></a>念救众生。<a id="a-6N"></a>复能灭己身罪。<a id="a-6O"></a>并彼获今世及后世乐。<a id="a-6P"></a>真言之外。<a id="a-6Q"></a>更无异法能与众生乐者。<a id="a-6R"></a>譬如天火下降及与霜雹。<a id="a-6S"></a>能损诸物无可避脱。<a id="a-6T"></a>真言威力降下众生心田。<a id="a-6U"></a>能摧苦恼及诸罪障碎坏无余。<a id="a-6V"></a>善功德芽日日滋茂。<a id="a-6W"></a>如意宝树。<a id="a-6X"></a>能益有情种种意愿。<a id="a-6Y"></a>真言妙藏亦复如是。<a id="a-6Z"></a>或与成就菩萨位地乃至佛果。<a id="a-6a"></a>或与成就明仙位地。<a id="a-6b"></a>或与富乐色力长年。<a id="a-6c"></a>有诸菩萨观诸有情。<a id="a-6d"></a>遭诸苦难及余怖畏。<a id="a-6e"></a>王难恶贼火雹等苦。<a id="a-6f"></a>即自变身。<a id="a-6g"></a>为真言主形。<a id="a-6h"></a>救济众生令脱苦难。<a id="a-6i"></a>使安无怖。<a id="a-6j"></a>快乐恣情尽报寿命。<a id="a-6k"></a>若复有人。<a id="a-6l"></a>虽处居家受诸欲乐。<a id="a-6m"></a>佛说真言发心欲持。<a id="a-6n"></a>设得少法似行不行。<a id="a-6o"></a>念诵多有违犯。<a id="a-6p"></a>作其事法多不备具。<a id="a-6q"></a>彼人每日。<a id="a-6r"></a>不喜念诵遍数足与不足。<a id="a-6s"></a>中间即停。<a id="a-6t"></a>心贪余部真言。<a id="a-6u"></a>法则无验。<a id="a-6v"></a>却就旧业而克其心。<a id="a-6w"></a>心不休废数当渐满。<a id="a-6x"></a>忽觉少验心生欢喜。<a id="a-6y"></a>欢喜已即发露。<a id="a-6z"></a>已首诸过其罪即灭。<a id="a-70"></a>离五欲障还具戒体。<a id="a-71"></a>清净之身还入清室。<a id="a-72"></a>更诵真言满十万遍已。<a id="a-73"></a>即须作求成就法。<a id="a-74"></a>不久即得如意所乐真言悉地。<a id="a-75"></a>于后所作一切诸余真言法则。<a id="a-76"></a>皆得成就。</p>
  <p id="a77">复次苏婆呼童子。<a id="a-78"></a>若念诵人正澡浴时。<a id="a-79"></a>用净土和水。<a id="a-7A"></a>遍涂其身。<a id="a-7B"></a>然后入于清净大水。<a id="a-7C"></a>随意洗已。<a id="a-7D"></a>或面向东面北。<a id="a-7E"></a>洗手足已。<a id="a-7F"></a>以其两手置于膝内以水遍洒于身吸水。<a id="a-7G"></a>勿使有声。<a id="a-7H"></a>即用右手作掬水法。<a id="a-7I"></a>于其手掌勿令有沫。<a id="a-7J"></a>咒水三遍吸水三遍。<a id="a-7K"></a>勿使有声。<a id="a-7L"></a>以手母指两边拭口。<a id="a-7M"></a>及以洒身即作护声。<a id="a-7N"></a>作护声讫。<a id="a-7O"></a>然后齿间垢秽舌中觉触。<a id="a-7P"></a>或复咳嗽涕唾。<a id="a-7Q"></a>更须如上咒水口吸。<a id="a-7R"></a>乃至拭口澡浴毕已。<a id="a-7S"></a>即往净室。<a id="a-7T"></a>中间不应与余外人。<a id="a-7U"></a>或男或女出家在家净婆罗门。<a id="a-7V"></a>童男童女及黄门等语及与相触。<a id="a-7W"></a>若有相触者。<a id="a-7X"></a>一依如前澡浴及饮水拭口。<a id="a-7Y"></a>然后莫共人语。<a id="a-7Z"></a>即入净室念诵。<a id="a-7a"></a>设使急事不得停休。<a id="a-7b"></a>要须数满。<a id="a-7c"></a>然后出于精舍。<a id="a-7d"></a>亦勿受他利养。<a id="a-7e"></a>乞食已作业。<a id="a-7f"></a>日夜不阙。<a id="a-7g"></a>如是之人。<a id="a-7h"></a>妙真言神唐然入身。<a id="a-7i"></a>若求成就者。<a id="a-7j"></a>念诵之时有施主。<a id="a-7k"></a>惠施衣裳金银珍宝。<a id="a-7l"></a>鞍乘严具涂香烧香饮食卧具。<a id="a-7m"></a>如上等物。<a id="a-7n"></a>乃至分毫不应纳受。</p>
  <p id="a7o">复次苏婆呼童子。<a id="a-7p"></a>念诵人大小便利毕已。<a id="a-7q"></a>应用五聚土。<a id="a-7r"></a>三聚洗后。<a id="a-7s"></a>一聚洗前。<a id="a-7t"></a>其一聚独洗。<a id="a-7u"></a>即出恶处就于净处。<a id="a-7v"></a>分土十聚。<a id="a-7w"></a>先用三聚独洗左手。<a id="a-7x"></a>复用七聚洗其两手已。<a id="a-7y"></a>后更取三聚。<a id="a-7z"></a>二手内外通净洗令净。<a id="a-80"></a>然后已重。<a id="a-81"></a>任用土水。<a id="a-82"></a>清净洗之。<a id="a-83"></a>譬如春时风揩树木。<a id="a-84"></a>自然火出。<a id="a-85"></a>以省功力遍烧草木。<a id="a-86"></a>以念诵火用净戒风。<a id="a-87"></a>以勤相揩尽烧罪草亦复如是。<a id="a-88"></a>复如寒霜日曜即消。<a id="a-89"></a>以用戒日。<a id="a-8A"></a>念诵之光曜。<a id="a-8B"></a>消罪霜亦复如是。<a id="a-8C"></a>譬如室内久来有闇。<a id="a-8D"></a>若将灯入即便闇灭。<a id="a-8E"></a>以念诵灯照罪障闇。<a id="a-8F"></a>悉得消灭。<a id="a-8G"></a>念诵真言乃至呼摩。<a id="a-8H"></a>便获成就。<a id="a-8I"></a>若此法不成就者。<a id="a-8J"></a>应近江河地上取净好砂。<a id="a-8K"></a>印成十万窣堵波。<a id="a-8L"></a>安置河边。<a id="a-8M"></a>以香泥涂塔。<a id="a-8N"></a>如是一一塔前。<a id="a-8O"></a>各诵本真言。<a id="a-8P"></a>至诚忏悔作灭罪法。<a id="a-8Q"></a>无始已来所造罪障悉皆消灭。<a id="a-8R"></a>此世当获成就现报。</p>
  <p id="a8S">念诵之人持戒为本。<a id="a-8T"></a>精进忍辱于诸佛所。<a id="a-8U"></a>深心恭敬发菩提心。<a id="a-8V"></a>勿使退转。<a id="a-8W"></a>恒须念诵莫有懈怠。<a id="a-8X"></a>譬如国王具七种法。<a id="a-8Y"></a>能治人民及自安乐。<a id="a-8Z"></a>持诵之人具此七法。<a id="a-8a"></a>即灭诸罪乃获成就。<a id="a-8b"></a>初应念诵如法勿有阙错。<a id="a-8c"></a>以次呼摩。<a id="a-8d"></a>以呼摩故本尊欢喜。<a id="a-8e"></a>即便施与如意乐果。</p>
  <p id="a8f">复次苏婆呼童子。<a id="a-8g"></a>念诵之人若欲成就摄喜人法。<a id="a-8h"></a>乃至欲取百由旬外者。<a id="a-8i"></a>皆是药叉之妇力耶。<a id="a-8j"></a>为爱欲故求成此法。<a id="a-8k"></a>药叉女者。<a id="a-8l"></a>假令悉地者还与药叉之妇。<a id="a-8m"></a>譬如炫卖女色者。<a id="a-8n"></a>为窥财故。<a id="a-8o"></a>共男子欲。<a id="a-8p"></a>其药叉妇亦复如是虽复共居一劫。<a id="a-8q"></a>终无善意。<a id="a-8r"></a>伺人其过损害食啖。<a id="a-8s"></a>以愚痴人贪余色故。<a id="a-8t"></a>欲行此法。<a id="a-8u"></a>成已。<a id="a-8v"></a>非直犯斯邪行之咎。<a id="a-8w"></a>亦乃自当有损。<a id="a-8x"></a>诸念诵人法他不可废。<a id="a-8y"></a>有业相当者。<a id="a-8z"></a>任行此法。<a id="a-90"></a>于佛法中有心趣向者。<a id="a-91"></a>勿行此轨。<a id="a-92"></a>非利益事。<a id="a-93"></a>是愚人法。<a id="a-94"></a>为初学人示现说之。<a id="a-95"></a>非正道。</p>
  <p id="a96">复次苏婆呼童子。<a id="a-97"></a>有诸菩萨金刚及天龙药叉修罗等。<a id="a-98"></a>对于佛前及缘觉声闻众中。<a id="a-99"></a>各自说真言。<a id="a-9A"></a>世尊为我证明。<a id="a-9B"></a>如来为利益诸有情故。<a id="a-9C"></a>皆悉证许。<a id="a-9D"></a>复慈加被。<a id="a-9E"></a>我今说真言。<a id="a-9F"></a>皆有三品。</p>
  <p id="a9G">成上品者。<a id="a-9H"></a>谓升空而去。<a id="a-9I"></a>入修罗宫。<a id="a-9J"></a>自在变形。<a id="a-9K"></a>作药叉女夫主者。<a id="a-9L"></a>长年成幻化法。<a id="a-9M"></a>自变己身为密迹等。</p>
  <p id="a9N">成中品者。<a id="a-9O"></a>获得贱财乃至自在富贵。<a id="a-9P"></a>举意从心。</p>
  <p id="a9Q">下品者令人相憎。<a id="a-9R"></a>及能摄来。<a id="a-9S"></a>从国令去。<a id="a-9T"></a>乃至令枯。</p>
  <p id="a9U">下中下者。<a id="a-9V"></a>为疗鬼魅龙鬼婴儿。<a id="a-9W"></a>令人惛沈多睡。<a id="a-9X"></a>两手或展或舒令攫拳缚抱。<a id="a-9Y"></a>及遣耳语。<a id="a-9Z"></a>及阿引吠设那鞭打令去。<a id="a-9a"></a>乃至损害。<a id="a-9b"></a>及令众人共诵真言。<a id="a-9c"></a>或令众人以脚踏地。<a id="a-9d"></a>令着鬼魅闷绝躄地。<a id="a-9e"></a>置于四衢道头。<a id="a-9f"></a>以白氎盖。<a id="a-9g"></a>来者令看。<a id="a-9h"></a>复令一人。<a id="a-9i"></a>从脚徐挽白[疊*毛]。<a id="a-9j"></a>随起[疊*毛]尽。<a id="a-9k"></a>还复本心。<a id="a-9l"></a>及疗鼠毒。<a id="a-9m"></a>摄闭人口呼召诸龙。<a id="a-9n"></a>缚众多人令不得动。<a id="a-9o"></a>疗治被毒。<a id="a-9p"></a>及能移毒。<a id="a-9q"></a>以毒毒人。<a id="a-9r"></a>毒成人眼。<a id="a-9s"></a>亦复治却被之人。<a id="a-9t"></a>禁令不引发。<a id="a-9u"></a>遣毒蛇不令伤人。<a id="a-9v"></a>作人及成使者。<a id="a-9w"></a>示现人龙以为音乐。<a id="a-9x"></a>着魅者令差。<a id="a-9y"></a>如是等类皆是外法。<a id="a-9z"></a>不可依行。</p>
  <p id="aA0">复有毒蛇类。<a id="a-A1"></a>合有八十。<a id="a-A2"></a>其中有二十。<a id="a-A3"></a>举头而行。<a id="a-A4"></a>于中六种。<a id="a-A5"></a>住即盘身。</p>
  <p id="aA6">复有十二种。<a id="a-A7"></a>虽螫人无毒。</p>
  <p id="aA8">数内复有十三蛇。<a id="a-A9"></a>蛇中之毒。<a id="a-AA"></a>于外之地。<a id="a-AB"></a>余虽螫人。<a id="a-AC"></a>有时被毒有时无毒。<a id="a-AD"></a>复有虾蟆辟宫蜥蜴蜘蛛等类及杂毒蛇虫。<a id="a-AE"></a>如是分别。<a id="a-AF"></a>其数虽多。<a id="a-AG"></a>然所行猛烈毒者。<a id="a-AH"></a>数不过六种。</p>
  <p id="aAI">一者其虫尿秽。<a id="a-AJ"></a>溺人便有毒。</p>
  <p id="aAK">二者溺着人身。<a id="a-AL"></a>便即有毒。</p>
  <p id="aAM">三者触毒。<a id="a-AN"></a>虫行时。<a id="a-AO"></a>不令人见。<a id="a-AP"></a>若触人身即便有毒。</p>
  <p id="aAQ">四者涎唾着人。<a id="a-AR"></a>即便有毒。</p>
  <p id="aAS">五者眼毒。<a id="a-AT"></a>其虫以眼视人。<a id="a-AU"></a>便即有毒。</p>
  <p id="aAV">六者啮毒。<a id="a-AW"></a>其虫着人者。<a id="a-AX"></a>便即得毒。</p>
  <p id="aAY">持真言者。<a id="a-AZ"></a>不畏彼毒。<a id="a-Aa"></a>如是诸虫。<a id="a-Ab"></a>上中下品分别。<a id="a-Ac"></a>合成数种之毒。<a id="a-Ad"></a>是故余天神。<a id="a-Ae"></a>说如是诸虫或以毒惛醉而放猛毒。</p>
  <p id="aAf">或以大嗔而放猛毒。</p>
  <p id="aAg">或恐怖而放猛毒　　或饥饿而放猛毒</p>
  <p id="aAh">或怀怨而放猛毒　　或死时至而放猛毒</p>
  <p id="aAi">其啮毒复有四种</p>
  <p id="aAj">一者伤　二者血涂　三者极损　四者命终其啮毒者云何知耶。<a id="a-Ak"></a>所啮之处有一齿痕。<a id="a-Al"></a>其毒微少。<a id="a-Am"></a>为是名伤。</p>
  <p id="aAn">血涂之毒其状云何。<a id="a-Ao"></a>有二齿痕。<a id="a-Ap"></a>致使有血。<a id="a-Aq"></a>名曰血涂。</p>
  <p id="aAr">极损之毒有三齿痕。<a id="a-As"></a>令使伤肉。<a id="a-At"></a>名曰极损。<a id="a-Au"></a>命终之毒其状云何。<a id="a-Av"></a>所啮之处有四齿痕。<a id="a-Aw"></a>便缠其身。<a id="a-Ax"></a>是名命终。<a id="a-Ay"></a>此之一毒。<a id="a-Az"></a>纵使外道真言妙药。<a id="a-B0"></a>无能治差。<a id="a-B1"></a>譬如猛火烧身或以刀割。<a id="a-B2"></a>被毒之苦亦复如是。<a id="a-B3"></a>持真言者其毒即灭。<a id="a-B4"></a>譬如大火兴盛。<a id="a-B5"></a>若以雨洒。<a id="a-B6"></a>其火便灭。<a id="a-B7"></a>真言摄毒亦复如是。<a id="a-B8"></a>智者妙解种种类。<a id="a-B9"></a>印以持诵大威真言。<a id="a-BA"></a>共诸毒戏。<a id="a-BB"></a>一无怖畏。<a id="a-BC"></a>如师子王入于牛群。<a id="a-BD"></a>无有顾视恐惧之心。</p>
  <p id="aBE">复次苏婆呼童子。<a id="a-BF"></a>世间人等。<a id="a-BG"></a>常有种种鬼魅病苦　或天魅　或龙魅　或阿修罗魅　或乾闼婆魅　或伽鲁荼魅　或紧那罗魅　或摩呼罗伽魅　或药又魅　或罗叉莎魅　或持明所魅　或饿鬼魅　或毗舍遮魅　或宫盘荼魅。</p>
  <p id="aBH">如上种种诸鬼魅等。<a id="a-BI"></a>求见祭祀故。</p>
  <p id="aBJ">或戏弄故　或杀害故　或游行世间多求利故　或常啖血肉故　或伺求人过失故　或常嗔怒故　或系捉众生故　或烦恼炽盛故　或饥饿故　或系众生令他心乱故　或歌或舞故　或喜或悲故　或怀愁恼故　或时乱语故。</p>
  <p id="aBK">如上种种异相。<a id="a-BL"></a>令人怪笑病等。<a id="a-BM"></a>应以金刚钩。<a id="a-BN"></a>或以甘露瓶忿怒金刚等真言。<a id="a-BO"></a>作法疗治。<a id="a-BP"></a>即得除差。<a id="a-BQ"></a>如上病患之徒。<a id="a-BR"></a>又火神真言　风神真言　摩醯首罗真言　大梵天王真言　忉利天王真言　那罗延天王真言　四天王真言　日月天王真言　药叉王真言　金翅鸟王真言。</p>
  <p id="aBS">彼等鬼魅不惧如上余外天神真言者。<a id="a-BT"></a>若闻金刚钩之名号者。<a id="a-BU"></a>自然退散。<a id="a-BV"></a>何况作法。<a id="a-BW"></a>持真言而疗治。<a id="a-BX"></a>不愈者。<a id="a-BY"></a>智者知彼魅鬼性行及疗治法然后无畏。<a id="a-BZ"></a>诸佛菩萨所说真言。<a id="a-Ba"></a>以如来加被力故。<a id="a-Bb"></a>余外天神真言。<a id="a-Bc"></a>不能破坏如上真言之者。</p>
  <p id="aBd">又欲灭罪之者。<a id="a-Be"></a>于空闲静处。<a id="a-Bf"></a>应以香泥。<a id="a-Bg"></a>或以近江河处。<a id="a-Bh"></a>以砂造制底。<a id="a-Bi"></a>中安缘起法身之偈。<a id="a-Bj"></a>梵天药叉持明大仙。<a id="a-Bk"></a>迦楼罗乾闼婆类部多等类。<a id="a-Bl"></a>闻此法已恭敬顶礼。<a id="a-Bm"></a>一时合掌而作是言。<a id="a-Bn"></a>希有尊者愍念众生希有。<a id="a-Bo"></a>如是微妙悲行。<a id="a-Bp"></a>或见尊者。<a id="a-Bq"></a>手执赫耀大跋折罗。<a id="a-Br"></a>或执坚固铁杵。<a id="a-Bs"></a>或执猛利火轮。<a id="a-Bt"></a>或见手执不空罥索。<a id="a-Bu"></a>或见手执三钴大叉。<a id="a-Bv"></a>或见手执大横刀。<a id="a-Bw"></a>或见手执弓箭。<a id="a-Bx"></a>或见手执棒。<a id="a-By"></a>或见其器仗殊异。<a id="a-Bz"></a>令人怖畏。<a id="a-C0"></a>或见相好端严令人可乐。<a id="a-C1"></a>或见尊者为药叉将。<a id="a-C2"></a>我等归命大慈悲者。<a id="a-C3"></a>我等修行。<a id="a-C4"></a>诸天修罗人非人等。<a id="a-C5"></a>恒常护念深心恭敬。<a id="a-C6"></a>依教修行不敢忘失。<a id="a-C7"></a>若世间阎浮提内及四天下。<a id="a-C8"></a>有四众比丘比丘尼优婆塞优婆夷童男童女。<a id="a-C9"></a>得闻此法者。<a id="a-CA"></a>现世得离苦难。<a id="a-CB"></a>若能如法依教。<a id="a-CC"></a>修行一切真言。<a id="a-CD"></a>与此教相应。<a id="a-CE"></a>报得悉地无有疑耶。<a id="a-CF"></a>得闻上法。<a id="a-CG"></a>何况依教修行而不获果。<a id="a-CH"></a>我等八部眷属。<a id="a-CI"></a>常恒护卫修道人故。<a id="a-CJ"></a>一切恶魔毗那夜迦药叉等类。<a id="a-CK"></a>不得其便。<a id="a-CL"></a>若有贫穷众生。<a id="a-CM"></a>依此法教持明真言者。<a id="a-CN"></a>现世远离贫穷苦恼。<a id="a-CO"></a>富贵自在人所钦敬。<a id="a-CP"></a>一切鬼神冥加护卫。<a id="a-CQ"></a>若欲进求胜上出世解脱者。<a id="a-CR"></a>前件已列。<a id="a-CS"></a>任意所乐依教修行。<a id="a-CT"></a>勤精不退。<a id="a-CU"></a>不久获得持明悉地。<a id="a-CV"></a>威耀世间如日出现。<a id="a-CW"></a>无有障碍心无乱动。<a id="a-CX"></a>除不至心。<a id="a-CY"></a>日夜不懈。<a id="a-CZ"></a>我等眷属常不离左右。<a id="a-Ca"></a>助益其力毕获成功。<a id="a-Cb"></a>时执金刚主告言。<a id="a-Cc"></a>汝等天龙八部能随我语。<a id="a-Cd"></a>卫护真言及大乘藏。<a id="a-Ce"></a>并一切众生。<a id="a-Cf"></a>助成修道者。<a id="a-Cg"></a>我亦往昔作天身龙身。<a id="a-Ch"></a>并受一切大力之身。<a id="a-Ci"></a>于彼身中以威力故。<a id="a-Cj"></a>常护佛法。<a id="a-Ck"></a>于僧宝及大乘藏真言密典。<a id="a-Cl"></a>并愍众生。<a id="a-Cm"></a>佐助修道人力。<a id="a-Cn"></a>不令恶人得其便故。<a id="a-Co"></a>不使国王大臣生嗔怒故。<a id="a-Cp"></a>从凡至金刚已来。<a id="a-Cq"></a>此愿不曾退废。<a id="a-Cr"></a>今获如是执金刚忿怒自在之身。<a id="a-Cs"></a>我若左顾右眄。<a id="a-Ct"></a>观察十方两目视瞬。<a id="a-Cu"></a>一切世间界地六震动。<a id="a-Cv"></a>上至有顶下至水际。<a id="a-Cw"></a>于中有魔宫眷属。<a id="a-Cx"></a>光明失色由如聚墨。<a id="a-Cy"></a>在珂贝边所有宫殿。<a id="a-Cz"></a>碎坏由如微尘。<a id="a-D0"></a>修罗种类四散逃避。<a id="a-D1"></a>自然殄灭。<a id="a-D2"></a>魔家眷属迷闷躄地。<a id="a-D3"></a>或有身体由如火烧。<a id="a-D4"></a>或身干枯者。<a id="a-D5"></a>或有卧屎尿中者。<a id="a-D6"></a>或被山压身者。<a id="a-D7"></a>或卧冰山中者。<a id="a-D8"></a>或卧铁围山中者。<a id="a-D9"></a>卧须弥峰。<a id="a-DA"></a>倒垂欲坠。<a id="a-DB"></a>生恐怖者。<a id="a-DC"></a>或卧大河波中。<a id="a-DD"></a>生恐怖者。<a id="a-DE"></a>或卧海底。<a id="a-DF"></a>不见日月光者。<a id="a-DG"></a>或卧空中。<a id="a-DH"></a>被日所炙受苦恼者。<a id="a-DI"></a>或饥寒者。<a id="a-DJ"></a>或受贫穷者。<a id="a-DK"></a>或受地狱苦者。<a id="a-DL"></a>受饿鬼身者。<a id="a-DM"></a>或受畜生身者。<a id="a-DN"></a>或受飞鸟身者。<a id="a-DO"></a>或受毒蛇身者。<a id="a-DP"></a>或失本身形生者。<a id="a-DQ"></a>或身火出。<a id="a-DR"></a>自烧而受苦者。<a id="a-DS"></a>或两目出火自烧面者。<a id="a-DT"></a>或男身上生女根出不净臭秽者。<a id="a-DU"></a>或女身上生男根。<a id="a-DV"></a>不羞耻者。<a id="a-DW"></a>或屎尿从口出者。<a id="a-DX"></a>或被猛兽食啖者。<a id="a-DY"></a>或被蛇螫。<a id="a-DZ"></a>受苦痛者。<a id="a-Da"></a>或食饭。<a id="a-Db"></a>口中出火烧舌齿焦者。<a id="a-Dc"></a>或手脚堕落者。<a id="a-Dd"></a>或身体洪烂者。<a id="a-De"></a>或病卧者。<a id="a-Df"></a>或气欲断者。<a id="a-Dg"></a>或死者。<a id="a-Dh"></a>受牟槊苦者。<a id="a-Di"></a>或受火轮苦者。<a id="a-Dj"></a>或受剑戟苦者。<a id="a-Dk"></a>或被白象踏者。<a id="a-Dl"></a>或被水牛抵杀者。<a id="a-Dm"></a>或被人杀者。<a id="a-Dn"></a>汝等天人杂类应知。<a id="a-Do"></a>此等天魔常障修道人故。<a id="a-Dp"></a>我今现少右顾左视三昧神通。<a id="a-Dq"></a>其魔眷属即受如斯苦恼。<a id="a-Dr"></a>何况入火三昧。<a id="a-Ds"></a>现奋迅神通。<a id="a-Dt"></a>从往至今。<a id="a-Du"></a>常护此修道持真言人故。<a id="a-Dv"></a>及护佛法并一切众生。<a id="a-Dw"></a>得如此力。<a id="a-Dx"></a>令魔怕惧不得正视我面。<a id="a-Dy"></a>何况世间恶人能不怕者。<a id="a-Dz"></a>若有比丘或在家菩萨。<a id="a-E0"></a>能发丈夫心。<a id="a-E1"></a>恭敬佛法僧宝。<a id="a-E2"></a>及护大乘典。<a id="a-E3"></a>并秘密藏修持真言者。<a id="a-E4"></a>能制国王大臣及一切恶人等。<a id="a-E5"></a>勿令得便。<a id="a-E6"></a>毁訾恶言者。<a id="a-E7"></a>此等获福得神通威力。<a id="a-E8"></a>共我无异。<a id="a-E9"></a>一切魔王怖惧。<a id="a-EA"></a>生其苦恼。<a id="a-EB"></a>与前件无别。<a id="a-EC"></a>当得果报至我住处。<a id="a-ED"></a>汝等天龙八部人非人等。<a id="a-EE"></a>今于我前。<a id="a-EF"></a>发大誓庄严。<a id="a-EG"></a>护众生心。<a id="a-EH"></a>并护法藏。<a id="a-EI"></a>佐助其力。<a id="a-EJ"></a>以汝善心深厚故。<a id="a-EK"></a>善哉善哉甚善。<a id="a-EL"></a>汝亦不久当获执金刚身。<a id="a-EM"></a>得奋迅自在无碍。<a id="a-EN"></a>降魔劳怨。<a id="a-EO"></a>若我同等。<a id="a-EP"></a>时执金刚主。<a id="a-EQ"></a>告苏婆呼童子。<a id="a-ER"></a>汝当于世流行。<a id="a-ES"></a>勿使忘失。<a id="a-ET"></a>时苏婆呼童子言。<a id="a-EU"></a>如尊所教。<a id="a-EV"></a>展转流行不敢忘失。<a id="a-EW"></a>时会大众皆悉起立。<a id="a-EX"></a>苏婆呼童子。<a id="a-EY"></a>人天八部大梵天王并及四众。<a id="a-EZ"></a>围绕数匝顶礼恭敬。<a id="a-Ea"></a>头面着地各发誓愿。<a id="a-Eb"></a>愿我及一切众生。<a id="a-Ec"></a>得闻此法。<a id="a-Ed"></a>依教修行。<a id="a-Ee"></a>速获如是大威神身力。<a id="a-Ef"></a>重顶礼执金刚主足已。<a id="a-Eg"></a>各乘本座。<a id="a-Eh"></a>辞退还宫忽然不现。</p>
 </body>
</html>