<!doctype html>
<html id="z3IBU0KUa" data-ver="1616">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="后汉">
 </head>
 <body>
  <h1 id="a1">大方便佛报恩经卷第四</h1>
  <h2 id="a2">恶友品第六</h2>
  <p id="a3">尔时，<a id="a-4"></a>世尊大众围绕，<a id="a-5"></a>供养恭敬，<a id="a-6"></a>尊重赞叹。</p>
  <p id="a7">尔时，<a id="a-8"></a>如来熙怡微笑，<a id="a-9"></a>从其面门放大光明，<a id="a-A"></a>青黄赤白，<a id="a-B"></a>名曰大悲，<a id="a-C"></a>远照十方，<a id="a-D"></a>上至阿迦腻吒天，<a id="a-E"></a>下至十八地狱，<a id="a-F"></a>照提婆达多身，<a id="a-G"></a>身诸苦痛即得安宁。</p>
  <p id="aH">尔时，<a id="a-I"></a>大众异口同音赞叹如来：<a id="a-J"></a>“善哉！<a id="a-K"></a>善哉！<a id="a-L"></a>世尊，<a id="a-M"></a>真是大慈，<a id="a-N"></a>真是大悲，<a id="a-O"></a>能于怨亲其心平等。<a id="a-P"></a>提婆达多常怀恶心，<a id="a-Q"></a>毁害如来，<a id="a-R"></a>而世尊不以为患，<a id="a-S"></a>愍而哀伤，<a id="a-T"></a>放大悲光远照其身。<a id="a-U"></a>”</p>
  <p id="aV">如来尔时普告大众而作是言：<a id="a-W"></a>“提婆达多，<a id="a-X"></a>非适今世而伤害我，<a id="a-Y"></a>过去世时常欲害我。<a id="a-Z"></a>我以慈悲力，<a id="a-a"></a>因乃得济。<a id="a-b"></a>”</p>
  <p id="ac">尔时，<a id="a-d"></a>阿难观察众心，<a id="a-e"></a>咸皆有疑，<a id="a-f"></a>即从座起，<a id="a-g"></a>偏袒右肩，<a id="a-h"></a>右膝著地，<a id="a-i"></a>胡跪合掌而白佛言：<a id="a-j"></a>“世尊，<a id="a-k"></a>提婆达多过去世时，<a id="a-l"></a>毁害世尊，<a id="a-m"></a>其事云何？<a id="a-n"></a>”</p>
  <p id="ao">佛告阿难：<a id="a-p"></a>“善听！<a id="a-q"></a>吾当为汝，<a id="a-r"></a>分别解说。<a id="a-s"></a>”</p>
  <p id="at">佛言：<a id="a-u"></a>“过去世时无量千岁，<a id="a-v"></a>有国名波罗奈。<a id="a-w"></a>其中有佛出世，<a id="a-x"></a>号毗婆尸如来、<a id="a-y"></a>应供、<a id="a-z"></a>正遍知、<a id="a-10"></a>明行足、<a id="a-11"></a>善逝、<a id="a-12"></a>世间解、<a id="a-13"></a>无上士、<a id="a-14"></a>调御丈夫、<a id="a-15"></a>天人师、<a id="a-16"></a>佛、<a id="a-17"></a>世尊。<a id="a-18"></a>在世教化满十千岁，<a id="a-19"></a>灭度之后，<a id="a-1A"></a>正法住世十二千岁。<a id="a-1B"></a>像法灭后，<a id="a-1C"></a>波罗奈王，<a id="a-1D"></a>名摩诃罗阇，<a id="a-1E"></a>聪睿仁贤，<a id="a-1F"></a>正法治国，<a id="a-1G"></a>不枉人民。<a id="a-1H"></a>王主六十小国八百聚落，<a id="a-1I"></a>五百白象。<a id="a-1J"></a>二万夫人了无有子，<a id="a-1K"></a>王自祷祀诸山河池、<a id="a-1L"></a>树木神祇满十二年，<a id="a-1M"></a>王第一所重夫人即便有娠，<a id="a-1N"></a>第二夫人亦皆有娠。<a id="a-1O"></a>王甚欢喜，<a id="a-1P"></a>手自供养，<a id="a-1Q"></a>床卧饮食皆令细软。<a id="a-1R"></a>至满十月，<a id="a-1S"></a>太子便生，<a id="a-1T"></a>形体端正，<a id="a-1U"></a>妙色庄严，<a id="a-1V"></a>人相具足。<a id="a-1W"></a>第二夫人亦皆生男。<a id="a-1X"></a>王甚欢喜，<a id="a-1Y"></a>即召诸臣百官并诸相师、<a id="a-1Z"></a>婆罗门等，<a id="a-1a"></a>占相吉凶，<a id="a-1b"></a>抱儿示之，<a id="a-1c"></a>便令立字。<a id="a-1d"></a>相师问言：<a id="a-1e"></a>‘此儿生时，<a id="a-1f"></a>有何瑞相？<a id="a-1g"></a>’答言：<a id="a-1h"></a>‘第一太子，<a id="a-1i"></a>其母性行由来弊恶，<a id="a-1j"></a>恚恨妒忌，<a id="a-1k"></a>憍慢自大。<a id="a-1l"></a>从怀子已来，<a id="a-1m"></a>其性调善，<a id="a-1n"></a>和愿悦色，<a id="a-1o"></a>发言含笑，<a id="a-1p"></a>先意问讯，<a id="a-1q"></a>软语利益，<a id="a-1r"></a>慈愍众生喻如赤子。<a id="a-1s"></a>’相师答言：<a id="a-1t"></a>‘此是儿之福德，<a id="a-1u"></a>使母如此。<a id="a-1v"></a>’即便立字，<a id="a-1w"></a>名曰善友太子。<a id="a-1x"></a>第二夫人所生太子者，<a id="a-1y"></a>相师问言：<a id="a-1z"></a>‘其子生时，<a id="a-20"></a>有何瑞相？<a id="a-21"></a>’答言：<a id="a-22"></a>‘其母由来性常调善，<a id="a-23"></a>先意问讯，<a id="a-24"></a>发言柔软可适众心。<a id="a-25"></a>怀妊已来，<a id="a-26"></a>其性卒暴，<a id="a-27"></a>发言粗恶，<a id="a-28"></a>嫉妒恚痴。<a id="a-29"></a>’相师答言：<a id="a-2A"></a>‘此是儿之业行，<a id="a-2B"></a>使母如是。<a id="a-2C"></a>’应当立字，<a id="a-2D"></a>名之恶友太子。<a id="a-2E"></a>哺乳长大至年十四，<a id="a-2F"></a>善友太子聪明慈仁好喜布施，<a id="a-2G"></a>父母偏心爱念视如眼目。<a id="a-2H"></a>恶友太子其性暴恶，<a id="a-2I"></a>父母憎恶而不喜视，<a id="a-2J"></a>妒嫉于兄常欲毁害触事，<a id="a-2K"></a>不顺其兄违逆反戾。</p>
  <p id="a2L">“善友太子导从前后，<a id="a-2M"></a>作倡伎乐，<a id="a-2N"></a>大众围绕出城观看。<a id="a-2O"></a>见有耕者，<a id="a-2P"></a>垦土出虫，<a id="a-2Q"></a>乌随啄吞。<a id="a-2R"></a>善友太子遥见如是，<a id="a-2S"></a>愍而哀伤，<a id="a-2T"></a>生长深宫未见此事，<a id="a-2U"></a>问左右言：<a id="a-2V"></a>‘此作何物，<a id="a-2W"></a>共相残害？<a id="a-2X"></a>’左右答言：<a id="a-2Y"></a>‘太子，<a id="a-2Z"></a>所以有国，<a id="a-2a"></a>依于人民。<a id="a-2b"></a>所以有人民者，<a id="a-2c"></a>依因饮食。<a id="a-2d"></a>所以有饮食者，<a id="a-2e"></a>依因耕田种植五谷，<a id="a-2f"></a>得存性命。<a id="a-2g"></a>’太子念言：<a id="a-2h"></a>‘苦哉！<a id="a-2i"></a>苦哉！<a id="a-2j"></a>’小复前行，<a id="a-2k"></a>见诸男女自共织作，<a id="a-2l"></a>来往顾动，<a id="a-2m"></a>疲劳辛苦。<a id="a-2n"></a>太子问曰：<a id="a-2o"></a>‘此作何物？<a id="a-2p"></a>’左右答言：<a id="a-2q"></a>‘太子，<a id="a-2r"></a>此诸人等纺织作诸衣服，<a id="a-2s"></a>以遮惭愧荫覆五形。<a id="a-2t"></a>’太子言：<a id="a-2u"></a>‘此亦劳苦非一也。<a id="a-2v"></a>’转复前行，<a id="a-2w"></a>见诸人民屠牛驼马[皮+刂]剥猪羊。<a id="a-2x"></a>太子问曰：<a id="a-2y"></a>‘此是何人？<a id="a-2z"></a>’左右答言：<a id="a-30"></a>‘此诸人等，<a id="a-31"></a>屠杀卖肉以自存活，<a id="a-32"></a>以供衣食。<a id="a-33"></a>’太子皮毛瞤动，<a id="a-34"></a>而作是言：<a id="a-35"></a>‘怪哉！<a id="a-36"></a>苦哉！<a id="a-37"></a>杀者心不忍，<a id="a-38"></a>强弱相害伤，<a id="a-39"></a>杀生以养生，<a id="a-3A"></a>积结累劫之殃。<a id="a-3B"></a>’转复前行，<a id="a-3C"></a>见诸人众网鸟饵鱼，<a id="a-3D"></a>枉滥无辜，<a id="a-3E"></a>强弱相陵。<a id="a-3F"></a>太子问言：<a id="a-3G"></a>‘此是何人名何事耶？<a id="a-3H"></a>’左右答言：<a id="a-3I"></a>‘太子，<a id="a-3J"></a>网鸟捕鱼，<a id="a-3K"></a>如是诸事以供衣食。<a id="a-3L"></a>’太子闻是语已，<a id="a-3M"></a>悲泪满目：<a id="a-3N"></a>‘世间众生造诸恶本，<a id="a-3O"></a>众苦不息。<a id="a-3P"></a>’忧愁不悦，<a id="a-3Q"></a>即回车还宫。</p>
  <p id="a3R">“王问太子：<a id="a-3S"></a>‘出还何故愁忧如此？<a id="a-3T"></a>’太子具以上事向父王说。<a id="a-3U"></a>王闻是语，<a id="a-3V"></a>语太子言：<a id="a-3W"></a>‘上来诸事未常不有，<a id="a-3X"></a>何足愁耶？<a id="a-3Y"></a>’太子言：<a id="a-3Z"></a>‘今欲从王求索一愿，<a id="a-3a"></a>王见听不？<a id="a-3b"></a>’王言：<a id="a-3c"></a>‘吾有汝一子，<a id="a-3d"></a>甚爱念之，<a id="a-3e"></a>不逆汝意。<a id="a-3f"></a>’太子言：<a id="a-3g"></a>‘愿欲得父王一切库藏，<a id="a-3h"></a>所有财宝饮食，<a id="a-3i"></a>用施一切。<a id="a-3j"></a>’王言：<a id="a-3k"></a>‘随汝所愿，<a id="a-3l"></a>不逆子意。<a id="a-3m"></a>’善友太子即使傍臣开王库藏，<a id="a-3n"></a>以五百大象负载珍宝，<a id="a-3o"></a>出四城门外。<a id="a-3p"></a>宣令国土，<a id="a-3q"></a>其有欲得衣被饮食者，<a id="a-3r"></a>恣意自取而去。<a id="a-3s"></a>善友太子名声远闻八方，<a id="a-3t"></a>一切云集，<a id="a-3u"></a>未久之间三分用二。<a id="a-3v"></a>时守库藏臣，<a id="a-3w"></a>即入白王：<a id="a-3x"></a>‘所有库藏，<a id="a-3y"></a>太子已三分用二，<a id="a-3z"></a>王宜思之。<a id="a-40"></a>’王言：<a id="a-41"></a>‘此是太子，<a id="a-42"></a>不敢违逆。<a id="a-43"></a>’复经少时，<a id="a-44"></a>诸臣论议：<a id="a-45"></a>‘所以有国，<a id="a-46"></a>依因库藏；<a id="a-47"></a>库藏空竭，<a id="a-48"></a>国亦虚存。<a id="a-49"></a>’复往白王：<a id="a-4A"></a>‘所有财宝三分用二，<a id="a-4B"></a>王宜思之。<a id="a-4C"></a>’王言：<a id="a-4D"></a>‘是吾太子，<a id="a-4E"></a>不敢违逆。<a id="a-4F"></a>’‘汝可小稽迟，<a id="a-4G"></a>莫称其心。<a id="a-4H"></a>’善友太子欲开库藏，<a id="a-4I"></a>时守藏臣缘行不在，<a id="a-4J"></a>郑重追逐，<a id="a-4K"></a>差互不遇。<a id="a-4L"></a>善友太子言：<a id="a-4M"></a>‘此小人者，<a id="a-4N"></a>何敢违逆我意？<a id="a-4O"></a>当是父王教耳！<a id="a-4P"></a>夫孝子者，<a id="a-4Q"></a>不应倾竭父母库藏，<a id="a-4R"></a>我今应当自求财宝给足众生。<a id="a-4S"></a>我若不能给足一切众生衣被饮食称意与者，<a id="a-4T"></a>云何名为大王太子？<a id="a-4U"></a>’即集诸臣百官共论议言：<a id="a-4V"></a>‘夫求财利，<a id="a-4W"></a>何业最胜？<a id="a-4X"></a>’中有第一大臣言：<a id="a-4Y"></a>‘世间求利，<a id="a-4Z"></a>莫先耕田者，<a id="a-4a"></a>种一得万倍。<a id="a-4b"></a>’复有一大臣言：<a id="a-4c"></a>‘世间求利，<a id="a-4d"></a>莫先畜养众生，<a id="a-4e"></a>放牧滋息，<a id="a-4f"></a>其利最大。<a id="a-4g"></a>’复有一大臣言：<a id="a-4h"></a>‘世间求利，<a id="a-4i"></a>莫先入海采取妙宝。<a id="a-4j"></a>若得摩尼宝珠者，<a id="a-4k"></a>便能称意给足一切众生。<a id="a-4l"></a>’善友太子言：<a id="a-4m"></a>‘唯此为快耳！<a id="a-4n"></a>’即入宫中上白父王：<a id="a-4o"></a>‘子今欲入大海采取妙宝。<a id="a-4p"></a>’王闻此语，<a id="a-4q"></a>譬如人噎，<a id="a-4r"></a>亦不得咽，<a id="a-4s"></a>又不得吐，<a id="a-4t"></a>语太子言：<a id="a-4u"></a>‘国是汝有，<a id="a-4v"></a>库藏珍宝随意取用，<a id="a-4w"></a>何为方复自入大海？<a id="a-4x"></a>汝为吾子生长深宫，<a id="a-4y"></a>卧则帏帐，<a id="a-4z"></a>食则恣口。<a id="a-50"></a>今者远涉涂路，<a id="a-51"></a>饥渴寒暑，<a id="a-52"></a>谁得知者？<a id="a-53"></a>又复大海之中，<a id="a-54"></a>众难非一。<a id="a-55"></a>或有恶鬼毒龙，<a id="a-56"></a>湍浪猛风，<a id="a-57"></a>洄波涌澓，<a id="a-58"></a>水泡之山，<a id="a-59"></a>摩竭大鱼。<a id="a-5A"></a>往者千万，<a id="a-5B"></a>达者一二。<a id="a-5C"></a>汝今云何欲入大海？<a id="a-5D"></a>吾不听汝。<a id="a-5E"></a>’善友太子即便五体投地，<a id="a-5F"></a>四布手足而作是言：<a id="a-5G"></a>‘父母若不听我入大海者，<a id="a-5H"></a>我当舍命于此，<a id="a-5I"></a>终不起也。<a id="a-5J"></a>’</p>
  <p id="a5K">“尔时，<a id="a-5L"></a>大王及诸夫人，<a id="a-5M"></a>见是事已，<a id="a-5N"></a>目不暂舍，<a id="a-5O"></a>即前劝谏太子：<a id="a-5P"></a>‘汝可起饮食。<a id="a-5Q"></a>’太子言：<a id="a-5R"></a>‘若不听我入大海者，<a id="a-5S"></a>终不饮食。<a id="a-5T"></a>’王与夫人愁忧苦恼，<a id="a-5U"></a>左右啼泣，<a id="a-5V"></a>忧苦懊恼，<a id="a-5W"></a>愁闷躃地。<a id="a-5X"></a>如是乃至一日不饮不食，<a id="a-5Y"></a>二日、<a id="a-5Z"></a>三日至到六日。<a id="a-5a"></a>父母忧愁，<a id="a-5b"></a>畏其不济，<a id="a-5c"></a>七日即前呜抱手足，<a id="a-5d"></a>善言诱喻：<a id="a-5e"></a>‘可起饮食！<a id="a-5f"></a>此假食身，<a id="a-5g"></a>依因饮食而得存立。<a id="a-5h"></a>不饮食者，<a id="a-5i"></a>汝命不济。<a id="a-5j"></a>’太子言：<a id="a-5k"></a>‘父母若不听许者，<a id="a-5l"></a>必没于此，<a id="a-5m"></a>终不起也。<a id="a-5n"></a>’尔时，<a id="a-5o"></a>第一夫人便白王言：<a id="a-5p"></a>‘如子心意难可倾动，<a id="a-5q"></a>不可违戾，<a id="a-5r"></a>何忍当见此子舍命于此？<a id="a-5s"></a>愿大王垂慈听入大海，<a id="a-5t"></a>故当万有一冀。<a id="a-5u"></a>今不听者，<a id="a-5v"></a>必丧于此。<a id="a-5w"></a>’王不忍拒而便听许。<a id="a-5x"></a>尔时，<a id="a-5y"></a>善友太子即起，<a id="a-5z"></a>欢喜头面礼父王足。<a id="a-60"></a>左右夫人及诸婇女百千万人，<a id="a-61"></a>互相问言：<a id="a-62"></a>‘善友太子，<a id="a-63"></a>今者为死活耶？<a id="a-64"></a>’答言：<a id="a-65"></a>‘太子今者已起，<a id="a-66"></a>欢喜饮食。<a id="a-67"></a>’王问太子：<a id="a-68"></a>‘汝殷勤欲入大海，<a id="a-69"></a>何所作为？<a id="a-6A"></a>’答言：<a id="a-6B"></a>‘大王，<a id="a-6C"></a>欲取摩尼大宝，<a id="a-6D"></a>给足一切众生所须。<a id="a-6E"></a>’尔时，<a id="a-6F"></a>大王即遍宣令：<a id="a-6G"></a>‘谁欲入海？<a id="a-6H"></a>若往还者，<a id="a-6I"></a>七世衣食珍宝无所乏少。<a id="a-6J"></a>吾当供给道路船乘所须，<a id="a-6K"></a>善友太子亦欲入海，<a id="a-6L"></a>采取珍妙摩尼宝珠。<a id="a-6M"></a>’众人闻之，<a id="a-6N"></a>欢喜聚集具五百人，<a id="a-6O"></a>皆言：<a id="a-6P"></a>‘大王，<a id="a-6Q"></a>我等今者随从太子。<a id="a-6R"></a>’尔时，<a id="a-6S"></a>波罗奈国有一海师，<a id="a-6T"></a>前后数返入于大海，<a id="a-6U"></a>善知道路通塞之相，<a id="a-6V"></a>而年八十，<a id="a-6W"></a>两目蒙盲。<a id="a-6X"></a>尔时，<a id="a-6Y"></a>波罗奈大王往导师所，<a id="a-6Z"></a>报言：<a id="a-6a"></a>‘导师，<a id="a-6b"></a>吾唯一子，<a id="a-6c"></a>未更出门，<a id="a-6d"></a>劳屈大师入于大海，<a id="a-6e"></a>愿见随从。<a id="a-6f"></a>’尔时，<a id="a-6g"></a>导师即举声大哭：<a id="a-6h"></a>‘大王，<a id="a-6i"></a>大海留难，<a id="a-6j"></a>辛苦非一。<a id="a-6k"></a>往者千万，<a id="a-6l"></a>达者一二。<a id="a-6m"></a>大王今者，<a id="a-6n"></a>云何乃能令太子远涉崄道？<a id="a-6o"></a>’王报导师：<a id="a-6p"></a>‘为怜愍故，<a id="a-6q"></a>随从听许。<a id="a-6r"></a>’导师白言：<a id="a-6s"></a>‘不敢违逆。<a id="a-6t"></a>’尔时，<a id="a-6u"></a>善友太子庄严五百人行具，<a id="a-6v"></a>载至大海边。</p>
  <p id="a6w">“尔时，<a id="a-6x"></a>其弟恶友太子，<a id="a-6y"></a>作是念言：<a id="a-6z"></a>‘善友太子，<a id="a-70"></a>父母而常偏心爱念。<a id="a-71"></a>今入大海采取妙宝，<a id="a-72"></a>若达还者，<a id="a-73"></a>父母当遗弃于我。<a id="a-74"></a>’作是念已，<a id="a-75"></a>往白父母：<a id="a-76"></a>‘今我亦欲随从善友，<a id="a-77"></a>入海采取妙宝。<a id="a-78"></a>’父母闻已答言：<a id="a-79"></a>‘随意！<a id="a-7A"></a>道路急难之时，<a id="a-7B"></a>兄弟相随必相救护。<a id="a-7C"></a>’至大海已，<a id="a-7D"></a>以七铁锁锁其船舫，<a id="a-7E"></a>停住七日。<a id="a-7F"></a>至日初出时，<a id="a-7G"></a>善友太子击鼓唱令：<a id="a-7H"></a>‘汝等诸人，<a id="a-7I"></a>谁欲入海？<a id="a-7J"></a>入者默然。<a id="a-7K"></a>若当恋著父母兄弟妇儿阎浮提乐者，<a id="a-7L"></a>从此还归，<a id="a-7M"></a>莫为我故。<a id="a-7N"></a>所以者何？<a id="a-7O"></a>大海之中，<a id="a-7P"></a>留难非一。<a id="a-7Q"></a>往者千万，<a id="a-7R"></a>达者一二。<a id="a-7S"></a>’如是唱令，<a id="a-7T"></a>大众默然，<a id="a-7U"></a>即断一锁举著船上。<a id="a-7V"></a>日日唱令至第七日，<a id="a-7W"></a>即断七锁举著船上，<a id="a-7X"></a>望风举帆。<a id="a-7Y"></a>以太子慈心福德力故，<a id="a-7Z"></a>无诸留难，<a id="a-7a"></a>得至海洲至珍宝山。<a id="a-7b"></a>到宝所已，<a id="a-7c"></a>善友太子即便击鼓宣令：<a id="a-7d"></a>‘诸人当知道路悬远！<a id="a-7e"></a>汝等诸人速载珍宝，<a id="a-7f"></a>极停七日。<a id="a-7g"></a>’复作是言：<a id="a-7h"></a>‘此宝甚重，<a id="a-7i"></a>阎浮提中亦无所值。<a id="a-7j"></a>莫大重载，<a id="a-7k"></a>船舫沉没，<a id="a-7l"></a>不达所至。<a id="a-7m"></a>莫大轻取，<a id="a-7n"></a>道路悬远，<a id="a-7o"></a>不补劳苦。<a id="a-7p"></a>’装束已讫，<a id="a-7q"></a>与诸人别，<a id="a-7r"></a>而作是言：<a id="a-7s"></a>‘汝等于是善安隐归，<a id="a-7t"></a>吾方欲前进采摩尼宝珠。<a id="a-7u"></a>’</p>
  <p id="a7v">“尔时，<a id="a-7w"></a>善友太子与盲导师，<a id="a-7x"></a>前进路行一七，<a id="a-7y"></a>水齐到膝。<a id="a-7z"></a>复更前行一七，<a id="a-80"></a>水齐到颈。<a id="a-81"></a>前进一七，<a id="a-82"></a>浮而得渡，<a id="a-83"></a>即到海处。<a id="a-84"></a>其地纯以白银为沙。<a id="a-85"></a>导师问言：<a id="a-86"></a>‘此地何物？<a id="a-87"></a>’太子答言：<a id="a-88"></a>‘其地纯是白银沙。<a id="a-89"></a>’导师言：<a id="a-8A"></a>‘四望应当有白银山，<a id="a-8B"></a>汝见未耶？<a id="a-8C"></a>’太子言：<a id="a-8D"></a>‘东南方有一白银山现。<a id="a-8E"></a>’导师言：<a id="a-8F"></a>‘此道在此山下。<a id="a-8G"></a>’至彼山已，<a id="a-8H"></a>导师言：<a id="a-8I"></a>‘次应到金沙。<a id="a-8J"></a>’尔时，<a id="a-8K"></a>导师疲乏，<a id="a-8L"></a>闷绝躃地，<a id="a-8M"></a>语太子言：<a id="a-8N"></a>‘我身命者，<a id="a-8O"></a>势不得久，<a id="a-8P"></a>必丧于此。<a id="a-8Q"></a>太子于是东行一七，<a id="a-8R"></a>当有金山。<a id="a-8S"></a>从山复更前进一七，<a id="a-8T"></a>其地纯是青莲华。<a id="a-8U"></a>复前行一七，<a id="a-8V"></a>其地纯是红赤莲华。<a id="a-8W"></a>过是华已，<a id="a-8X"></a>应有一七宝城，<a id="a-8Y"></a>纯以黄金而为却敌，<a id="a-8Z"></a>白银以为楼橹，<a id="a-8a"></a>以赤珊瑚为其障板，<a id="a-8b"></a>砗磲玛瑙杂厕间错，<a id="a-8c"></a>真珠罗网而覆其上，<a id="a-8d"></a>七重堑垒纯绀琉璃，<a id="a-8e"></a>大海龙王所止住处。<a id="a-8f"></a>其龙王左耳中有一摩尼如意宝珠，<a id="a-8g"></a>汝往从乞。<a id="a-8h"></a>若得此珠者，<a id="a-8i"></a>能满阎浮提，<a id="a-8j"></a>雨众七宝、<a id="a-8k"></a>衣被饮食、<a id="a-8l"></a>病瘦医药、<a id="a-8m"></a>音乐倡伎。<a id="a-8n"></a>总要而言，<a id="a-8o"></a>一切众生所须之物，<a id="a-8p"></a>随意能雨，<a id="a-8q"></a>是故名之如意宝珠。<a id="a-8r"></a>太子若得是珠者，<a id="a-8s"></a>必当满汝本愿。<a id="a-8t"></a>’尔时，<a id="a-8u"></a>导师作是语已，<a id="a-8v"></a>气绝命终。</p>
  <p id="a8w">“尔时，<a id="a-8x"></a>善友太子即前抱持导师，<a id="a-8y"></a>举声悲哭：<a id="a-8z"></a>‘一何薄命，<a id="a-90"></a>生失我所天？<a id="a-91"></a>’即以导师，<a id="a-92"></a>金沙覆上，<a id="a-93"></a>埋著地中，<a id="a-94"></a>右绕七匝，<a id="a-95"></a>顶礼而去，<a id="a-96"></a>前至金山。<a id="a-97"></a>过金山已，<a id="a-98"></a>见青莲华遍布其地。<a id="a-99"></a>其莲华下有青毒蛇。<a id="a-9A"></a>此蛇有三种毒，<a id="a-9B"></a>所谓啮毒、<a id="a-9C"></a>触毒、<a id="a-9D"></a>气嘘毒。<a id="a-9E"></a>此诸毒蛇，<a id="a-9F"></a>以身绕莲华茎，<a id="a-9G"></a>张目喘息而视太子。<a id="a-9H"></a>尔时，<a id="a-9I"></a>善友太子即入慈心三昧，<a id="a-9J"></a>以三昧力即起进路，<a id="a-9K"></a>踏莲华而去，<a id="a-9L"></a>时诸毒蛇而不毁伤。<a id="a-9M"></a>以慈心力故，<a id="a-9N"></a>迳至龙王所止住处。<a id="a-9O"></a>其城四边有七重堑，<a id="a-9P"></a>其城堑中满中毒龙，<a id="a-9Q"></a>以身共相蟠结，<a id="a-9R"></a>举头交颈守护城门。<a id="a-9S"></a>尔时，<a id="a-9T"></a>太子到城门外，<a id="a-9U"></a>见诸毒龙，<a id="a-9V"></a>即慈心念阎浮提一切众生：<a id="a-9W"></a>‘今我此身，<a id="a-9X"></a>若为此毒龙所害者，<a id="a-9Y"></a>汝等一切众生皆当失大利益。<a id="a-9Z"></a>’尔时，<a id="a-9a"></a>太子即举右手，<a id="a-9b"></a>告诸毒龙：<a id="a-9c"></a>‘汝等当知，<a id="a-9d"></a>我今为一切众生欲见龙王。<a id="a-9e"></a>’</p>
  <p id="a9f">“尔时，<a id="a-9g"></a>诸毒龙即开路令太子得过，<a id="a-9h"></a>乃至七重堑守城毒龙，<a id="a-9i"></a>得至城门下，<a id="a-9j"></a>见二玉女纺颇梨缕。<a id="a-9k"></a>太子问曰：<a id="a-9l"></a>‘汝是何人？<a id="a-9m"></a>’答言：<a id="a-9n"></a>‘我是龙王守外门婢。<a id="a-9o"></a>’问已，<a id="a-9p"></a>前入到中门下，<a id="a-9q"></a>见四玉女纺白银缕。<a id="a-9r"></a>太子复问：<a id="a-9s"></a>‘汝是龙王妇耶？<a id="a-9t"></a>’答言：<a id="a-9u"></a>‘非也，<a id="a-9v"></a>是龙王守中门婢耳。<a id="a-9w"></a>’太子问已，<a id="a-9x"></a>前入到内门所，<a id="a-9y"></a>见八玉女纺黄金缕。<a id="a-9z"></a>太子问曰：<a id="a-A0"></a>‘汝是何人？<a id="a-A1"></a>’答言：<a id="a-A2"></a>‘我是龙王守门婢耳。<a id="a-A3"></a>’太子语言：<a id="a-A4"></a>‘汝为我通大海龙王，<a id="a-A5"></a>阎浮提波罗奈王善友太子，<a id="a-A6"></a>故来相见，<a id="a-A7"></a>今在门下。<a id="a-A8"></a>’时守门者，<a id="a-A9"></a>即白如是。<a id="a-AA"></a>王闻是语，<a id="a-AB"></a>疑怪所以，<a id="a-AC"></a>作是念言：<a id="a-AD"></a>‘自非福德纯善之人，<a id="a-AE"></a>无由远涉如是崄路。<a id="a-AF"></a>’即请入宫，<a id="a-AG"></a>王出奉迎。<a id="a-AH"></a>其龙王宫，<a id="a-AI"></a>绀琉璃为地，<a id="a-AJ"></a>床座七宝，<a id="a-AK"></a>有种种光明耀动人目。<a id="a-AL"></a>即请令坐，<a id="a-AM"></a>共相问讯。<a id="a-AN"></a>善友太子因为说法示教利喜，<a id="a-AO"></a>种种教化，<a id="a-AP"></a>赞说施论、<a id="a-AQ"></a>戒论、<a id="a-AR"></a>人天之论。<a id="a-AS"></a>时大海龙王，<a id="a-AT"></a>心大欢喜：<a id="a-AU"></a>‘远屈涂涉，<a id="a-AV"></a>欲须何物？<a id="a-AW"></a>’太子言：<a id="a-AX"></a>‘大王，<a id="a-AY"></a>阎浮提一切众生，<a id="a-AZ"></a>为衣财饮食故，<a id="a-Aa"></a>受无穷之苦。<a id="a-Ab"></a>今欲从王乞左耳中如意摩尼宝珠。<a id="a-Ac"></a>’龙王言：<a id="a-Ad"></a>‘受我微供一七日，<a id="a-Ae"></a>当以奉给。<a id="a-Af"></a>’</p>
  <p id="aAg">“尔时，<a id="a-Ah"></a>善友太子受龙王请，<a id="a-Ai"></a>过七日已，<a id="a-Aj"></a>得摩尼宝珠还阎浮提。<a id="a-Ak"></a>时大海龙王，<a id="a-Al"></a>使诸龙神飞空送之。<a id="a-Am"></a>得到此岸，<a id="a-An"></a>见弟恶友，<a id="a-Ao"></a>问言：<a id="a-Ap"></a>‘汝徒党伴侣，<a id="a-Aq"></a>今何所在？<a id="a-Ar"></a>’答言：<a id="a-As"></a>‘善友，<a id="a-At"></a>船舫沉没，<a id="a-Au"></a>一切死尽。<a id="a-Av"></a>唯弟一身牵持死尸，<a id="a-Aw"></a>而得全济一身，<a id="a-Ax"></a>财贿一切已尽。<a id="a-Ay"></a>’善友答言：<a id="a-Az"></a>‘天下大宝，<a id="a-B0"></a>莫先己身。<a id="a-B1"></a>’弟言：<a id="a-B2"></a>‘不尔，<a id="a-B3"></a>人愿富死，<a id="a-B4"></a>不贫而生。<a id="a-B5"></a>何以知然？<a id="a-B6"></a>弟曾至冢间，<a id="a-B7"></a>闻诸死鬼作如是论。<a id="a-B8"></a>’善友太子，<a id="a-B9"></a>其性真直，<a id="a-BA"></a>以实语弟：<a id="a-BB"></a>‘汝虽失宝，<a id="a-BC"></a>亦是闲耳，<a id="a-BD"></a>吾今已得龙王如意摩尼宝珠。<a id="a-BE"></a>’弟言：<a id="a-BF"></a>‘今在何处？<a id="a-BG"></a>’善友答言：<a id="a-BH"></a>‘今在髻中。<a id="a-BI"></a>’弟闻是语，<a id="a-BJ"></a>心生嫉妒，<a id="a-BK"></a>忧恚懊恼，<a id="a-BL"></a>作是念言：<a id="a-BM"></a>‘父母而常偏心爱念，<a id="a-BN"></a>今复加得摩尼宝珠。<a id="a-BO"></a>我身今者，<a id="a-BP"></a>父母恶贱甚于瓦砾。<a id="a-BQ"></a>’作是念已，<a id="a-BR"></a>白善友言：<a id="a-BS"></a>‘快哉甚善！<a id="a-BT"></a>得此宝珠。<a id="a-BU"></a>今此崄路，<a id="a-BV"></a>宜加守护。<a id="a-BW"></a>’尔时，<a id="a-BX"></a>善友即解宝珠，<a id="a-BY"></a>与弟恶友而诫敕言：<a id="a-BZ"></a>‘汝若疲乏眠卧，<a id="a-Ba"></a>我当守护。<a id="a-Bb"></a>我若眠卧，<a id="a-Bc"></a>汝应守护。<a id="a-Bd"></a>’尔时，<a id="a-Be"></a>恶友次应守珠，<a id="a-Bf"></a>其兄眠卧，<a id="a-Bg"></a>即起求二干竹，<a id="a-Bh"></a>刺兄两目，<a id="a-Bi"></a>夺珠而去。</p>
  <p id="aBj">“尔时，<a id="a-Bk"></a>善友即唤其弟恶友：<a id="a-Bl"></a>‘此有贼刺我两目，<a id="a-Bm"></a>持宝珠去。<a id="a-Bn"></a>’而恶友不应，<a id="a-Bo"></a>兄便懊恼：<a id="a-Bp"></a>‘我弟恶友似为贼所杀。<a id="a-Bq"></a>’如是高唱声动神祇，<a id="a-Br"></a>经久不应。<a id="a-Bs"></a>尔时，<a id="a-Bt"></a>树神即发声言：<a id="a-Bu"></a>‘汝弟恶友是汝恶贼，<a id="a-Bv"></a>刺汝两目，<a id="a-Bw"></a>持宝珠去。<a id="a-Bx"></a>汝今唤恶友何为？<a id="a-By"></a>’善友太子闻是语已，<a id="a-Bz"></a>怅然饮气，<a id="a-C0"></a>忧恚苦恼。<a id="a-C1"></a>尔时，<a id="a-C2"></a>恶友赍持宝珠归还本国，<a id="a-C3"></a>与父母相见，<a id="a-C4"></a>白言：<a id="a-C5"></a>‘父母，<a id="a-C6"></a>我身福德而得全济。<a id="a-C7"></a>善友太子与诸徒伴，<a id="a-C8"></a>薄福德故没水死尽。<a id="a-C9"></a>’父母闻是语已，<a id="a-CA"></a>举声大哭，<a id="a-CB"></a>闷绝躃地，<a id="a-CC"></a>以冷水洒面，<a id="a-CD"></a>良久乃苏。<a id="a-CE"></a>父母语恶友言：<a id="a-CF"></a>‘汝云何乃能持是面来？<a id="a-CG"></a>’恶友闻是语已，<a id="a-CH"></a>心生懊恼，<a id="a-CI"></a>即以宝珠埋著土中。</p>
  <p id="aCJ">“尔时，<a id="a-CK"></a>善友太子被刺两目，<a id="a-CL"></a>干竹刺著，<a id="a-CM"></a>无人为拔，<a id="a-CN"></a>徘徊宛转，<a id="a-CO"></a>靡知所趣。<a id="a-CP"></a>当时苦恼大患饥渴，<a id="a-CQ"></a>求生不得，<a id="a-CR"></a>求死不得，<a id="a-CS"></a>渐渐前行，<a id="a-CT"></a>到利师跋王国。<a id="a-CU"></a>利师跋王有女，<a id="a-CV"></a>先许与波罗奈王善友太子。<a id="a-CW"></a>利师跋王有一牧人名留承，<a id="a-CX"></a>为利师跋王放五百牛，<a id="a-CY"></a>随逐水草。<a id="a-CZ"></a>尔时，<a id="a-Ca"></a>善友太子坐在道中。<a id="a-Cb"></a>尔时，<a id="a-Cc"></a>牛群垂逼践踏。<a id="a-Cd"></a>中有牛王，<a id="a-Ce"></a>即以四足骑太子上，<a id="a-Cf"></a>令诸牛群皆悉过尽，<a id="a-Cg"></a>然后移足右旋宛转，<a id="a-Ch"></a>反顾回头，<a id="a-Ci"></a>吐舌舐太子两目，<a id="a-Cj"></a>拔出竹刺。<a id="a-Ck"></a>尔时，<a id="a-Cl"></a>牧牛人寻后得见，<a id="a-Cm"></a>问言：<a id="a-Cn"></a>‘汝是何人？<a id="a-Co"></a>’善友即自念言：<a id="a-Cp"></a>‘我今不应自陈本末，<a id="a-Cq"></a>炳说上事，<a id="a-Cr"></a>脱令我弟得大苦恼。<a id="a-Cs"></a>’答言：<a id="a-Ct"></a>‘我是盲乞儿耳！<a id="a-Cu"></a>’时放牛人，<a id="a-Cv"></a>遍体观望，<a id="a-Cw"></a>人相有异，<a id="a-Cx"></a>语言：<a id="a-Cy"></a>‘我家在近，<a id="a-Cz"></a>当供养汝。<a id="a-D0"></a>’时，<a id="a-D1"></a>牧牛人即将善友还归其家，<a id="a-D2"></a>与种种饮食，<a id="a-D3"></a>诫敕家中男女大小：<a id="a-D4"></a>‘汝等供侍此人，<a id="a-D5"></a>如我不异。<a id="a-D6"></a>’如是经一月余日，<a id="a-D7"></a>其家厌患而作是言：<a id="a-D8"></a>‘家计不丰，<a id="a-D9"></a>云何能常供是盲人？<a id="a-DA"></a>’善友闻是语已，<a id="a-DB"></a>心意怅然。<a id="a-DC"></a>过是夜已至明日旦，<a id="a-DD"></a>白主人言：<a id="a-DE"></a>‘我今欲去。<a id="a-DF"></a>’主人报言：<a id="a-DG"></a>‘有何不适而欲舍去？<a id="a-DH"></a>’善友答言：<a id="a-DI"></a>‘客主之义，<a id="a-DJ"></a>势不得久。<a id="a-DK"></a>’善友言：<a id="a-DL"></a>‘汝若爱念我者，<a id="a-DM"></a>为我作一鸣筝，<a id="a-DN"></a>送我著多人民处大城聚落。<a id="a-DO"></a>’尔时，<a id="a-DP"></a>主人即随意供给，<a id="a-DQ"></a>送到利师跋城多人众处，<a id="a-DR"></a>安隐还归。<a id="a-DS"></a>善友善巧弹筝，<a id="a-DT"></a>其音和雅悦可众心，<a id="a-DU"></a>一切大众皆共供给饮食，<a id="a-DV"></a>乃至充足。<a id="a-DW"></a>利师跋道上五百乞儿，<a id="a-DX"></a>皆得饱满。</p>
  <p id="aDY">“时，<a id="a-DZ"></a>国王有一果园，<a id="a-Da"></a>其园茂盛，<a id="a-Db"></a>常患鸟雀。<a id="a-Dc"></a>时守园监语善友言：<a id="a-Dd"></a>‘为我防护鸟雀，<a id="a-De"></a>我当好相供给。<a id="a-Df"></a>’善友答言：<a id="a-Dg"></a>‘我无两目，<a id="a-Dh"></a>云何能为汝驱驰鸟雀耶？<a id="a-Di"></a>’守园监言：<a id="a-Dj"></a>‘我有方便。<a id="a-Dk"></a>我以绳结诸树头，<a id="a-Dl"></a>安施铜铃。<a id="a-Dm"></a>汝坐树下，<a id="a-Dn"></a>闻鸟雀声，<a id="a-Do"></a>牵挽绳头。<a id="a-Dp"></a>’善友答言：<a id="a-Dq"></a>‘如是我能将至树下。<a id="a-Dr"></a>’安隐住已，<a id="a-Ds"></a>即舍而去。<a id="a-Dt"></a>善友防护鸟雀，<a id="a-Du"></a>兼复弹筝以自娱乐。<a id="a-Dv"></a>时利师跋王女，<a id="a-Dw"></a>将诸侍从入园观看，<a id="a-Dx"></a>见此盲人即往其所。<a id="a-Dy"></a>问言：<a id="a-Dz"></a>‘汝是何人？<a id="a-E0"></a>’答言：<a id="a-E1"></a>‘盲乞人耳。<a id="a-E2"></a>’王女见已心生爱念，<a id="a-E3"></a>不能舍离。<a id="a-E4"></a>王复遣使往唤其女，<a id="a-E5"></a>女言：<a id="a-E6"></a>‘不去，<a id="a-E7"></a>为我送食。<a id="a-E8"></a>’共此盲人饮食讫竟，<a id="a-E9"></a>白大王言：<a id="a-EA"></a>‘王今持我与此盲人，<a id="a-EB"></a>甚适我愿。<a id="a-EC"></a>’王言：<a id="a-ED"></a>‘汝鬼魅所著，<a id="a-EE"></a>颠狂心乱，<a id="a-EF"></a>云何共是盲入共居？<a id="a-EG"></a>汝不知耶？<a id="a-EH"></a>父母先以汝许与波罗奈王善友太子。<a id="a-EI"></a>善友今者，<a id="a-EJ"></a>入海未还，<a id="a-EK"></a>汝今云何为乞人作妇？<a id="a-EL"></a>’女言：<a id="a-EM"></a>‘虽尔乃至舍命，<a id="a-EN"></a>终不舍离。<a id="a-EO"></a>’王闻是语，<a id="a-EP"></a>不能拒逆，<a id="a-EQ"></a>即遣使者将盲人来，<a id="a-ER"></a>闭著静室。</p>
  <p id="aES">“尔时，<a id="a-ET"></a>王女往盲人所，<a id="a-EU"></a>语言：<a id="a-EV"></a>‘知不？<a id="a-EW"></a>我今欲共汝作夫妇。<a id="a-EX"></a>’善友报言：<a id="a-EY"></a>‘汝是谁家女，<a id="a-EZ"></a>欲为我妇？<a id="a-Ea"></a>’答言：<a id="a-Eb"></a>‘我是利师跋王女。<a id="a-Ec"></a>’善友报言：<a id="a-Ed"></a>‘汝是王女，<a id="a-Ee"></a>我是乞人，<a id="a-Ef"></a>云何能相恭敬？<a id="a-Eg"></a>’妇言：<a id="a-Eh"></a>‘我当尽心供奉于汝，<a id="a-Ei"></a>不逆汝意。<a id="a-Ej"></a>’如是经九十日，<a id="a-Ek"></a>其妇小事出行，<a id="a-El"></a>不白其夫，<a id="a-Em"></a>良久乃还。<a id="a-En"></a>善友责数：<a id="a-Eo"></a>‘汝私出外而不白我，<a id="a-Ep"></a>何处行还？<a id="a-Eq"></a>’妇言：<a id="a-Er"></a>‘我不私行。<a id="a-Es"></a>’婿言：<a id="a-Et"></a>‘私与不私，<a id="a-Eu"></a>谁当知汝？<a id="a-Ev"></a>’其妇懊恼，<a id="a-Ew"></a>啼泪满目，<a id="a-Ex"></a>即自咒誓言：<a id="a-Ey"></a>‘我若私行，<a id="a-Ez"></a>令汝两目始终不差。<a id="a-F0"></a>若不尔者，<a id="a-F1"></a>使汝一目平复如故。<a id="a-F2"></a>’作是愿已，<a id="a-F3"></a>其夫一眼目[目+妾]瞤动，<a id="a-F4"></a>平复如故，<a id="a-F5"></a>睛光晃晃喻如流星，<a id="a-F6"></a>视瞻清彻得见其妇。<a id="a-F7"></a>妇言：<a id="a-F8"></a>‘何如？<a id="a-F9"></a>汝信我不？<a id="a-FA"></a>’善友含笑。<a id="a-FB"></a>妇言：<a id="a-FC"></a>‘汝不识恩养。<a id="a-FD"></a>我是大国王女，<a id="a-FE"></a>汝是小人，<a id="a-FF"></a>而我尽心供事于汝，<a id="a-FG"></a>而不体信。<a id="a-FH"></a>’婿言：<a id="a-FI"></a>‘汝识我不？<a id="a-FJ"></a>’答言：<a id="a-FK"></a>‘我识汝，<a id="a-FL"></a>是乞人。<a id="a-FM"></a>’婿言：<a id="a-FN"></a>‘非也，<a id="a-FO"></a>我是波罗奈王善友太子。<a id="a-FP"></a>’妇言：<a id="a-FQ"></a>‘汝大愚痴人，<a id="a-FR"></a>云何乃发是言？<a id="a-FS"></a>波罗奈王善友太子，<a id="a-FT"></a>入海未还，<a id="a-FU"></a>汝今云何言是其人？<a id="a-FV"></a>此妄言耳！<a id="a-FW"></a>吾不信也。<a id="a-FX"></a>’善友言：<a id="a-FY"></a>‘我从生来未曾妄语。<a id="a-FZ"></a>’妇言：<a id="a-Fa"></a>‘虚之与实，<a id="a-Fb"></a>谁当信之？<a id="a-Fc"></a>’婿言：<a id="a-Fd"></a>‘我若妄语欺诳汝者，<a id="a-Fe"></a>使我一目永不得愈。<a id="a-Ff"></a>若实语者，<a id="a-Fg"></a>使我一目平复如故，<a id="a-Fh"></a>令汝得见。<a id="a-Fi"></a>’作是念已，<a id="a-Fj"></a>即如所誓，<a id="a-Fk"></a>睛光耀动如本不异。<a id="a-Fl"></a>善友太子两目平复，<a id="a-Fm"></a>面首端正，<a id="a-Fn"></a>人相具足，<a id="a-Fo"></a>妙色超绝，<a id="a-Fp"></a>世无有比。<a id="a-Fq"></a>其妇见已，<a id="a-Fr"></a>心生欢喜，<a id="a-Fs"></a>如蒙贤圣，<a id="a-Ft"></a>遍体瞻视，<a id="a-Fu"></a>目不暂舍，<a id="a-Fv"></a>即入宫中，<a id="a-Fw"></a>白父王言：<a id="a-Fx"></a>‘今我夫者，<a id="a-Fy"></a>即是善友太子。<a id="a-Fz"></a>’王言：<a id="a-G0"></a>‘痴人颠狂，<a id="a-G1"></a>鬼魅所著，<a id="a-G2"></a>而作是言。<a id="a-G3"></a>善友太子入海未还，<a id="a-G4"></a>汝今云何名是乞人为太子也？<a id="a-G5"></a>’女言：<a id="a-G6"></a>‘不也。<a id="a-G7"></a>若不信者，<a id="a-G8"></a>可一视之。<a id="a-G9"></a>’王即往看，<a id="a-GA"></a>见已便识是善友太子，<a id="a-GB"></a>即怀恐怖而作是言：<a id="a-GC"></a>‘波罗奈王若闻此事，<a id="a-GD"></a>嫌我不少。<a id="a-GE"></a>’即前忏谢善友太子：<a id="a-GF"></a>‘我实不知。<a id="a-GG"></a>’太子言：<a id="a-GH"></a>‘无苦，<a id="a-GI"></a>为我饷致给与此牧牛人。<a id="a-GJ"></a>’利师跋王即以金银珍宝、<a id="a-GK"></a>衣被饮食，<a id="a-GL"></a>并与所放五百头牛。<a id="a-GM"></a>其人欢喜称善无量：<a id="a-GN"></a>‘善友太子而我未有几许恩分，<a id="a-GO"></a>而能报我如是财贿！<a id="a-GP"></a>’时，<a id="a-GQ"></a>放牛人于大众中，<a id="a-GR"></a>高声唱言：<a id="a-GS"></a>‘夫阴施阳报，<a id="a-GT"></a>布施之事，<a id="a-GU"></a>果报弘广！<a id="a-GV"></a>’尔时，<a id="a-GW"></a>无量大众心生欢喜，<a id="a-GX"></a>皆发施心赈济一切，<a id="a-GY"></a>求佛为本。<a id="a-GZ"></a>虚空神天赞叹其人：<a id="a-Ga"></a>‘遂成其言，<a id="a-Gb"></a>如是如是。<a id="a-Gc"></a>’</p>
  <p id="aGd">“尔时，<a id="a-Ge"></a>善友太子未入大海在宫殿时，<a id="a-Gf"></a>养一白雁，<a id="a-Gg"></a>衣被饮食、<a id="a-Gh"></a>行住坐卧，<a id="a-Gi"></a>而常共俱。<a id="a-Gj"></a>尔时，<a id="a-Gk"></a>夫人往到其所，<a id="a-Gl"></a>报其雁言：<a id="a-Gm"></a>‘太子在时，<a id="a-Gn"></a>常共汝俱。<a id="a-Go"></a>今入大海未还，<a id="a-Gp"></a>生死未分，<a id="a-Gq"></a>而我不能得知定实。<a id="a-Gr"></a>汝今云何不感念太子？<a id="a-Gs"></a>’雁闻是语，<a id="a-Gt"></a>悲鸣宛转，<a id="a-Gu"></a>啼泪满目，<a id="a-Gv"></a>报言：<a id="a-Gw"></a>‘大夫人欲使求觅太子者，<a id="a-Gx"></a>不敢违命。<a id="a-Gy"></a>’尔时，<a id="a-Gz"></a>夫人手自作书，<a id="a-H0"></a>系其雁颈。<a id="a-H1"></a>其雁音响问太子大海所在，<a id="a-H2"></a>身升虚空，<a id="a-H3"></a>飞翔宛转而去。<a id="a-H4"></a>夫人见已，<a id="a-H5"></a>心生恃赖：<a id="a-H6"></a>‘今者此雁，<a id="a-H7"></a>其必定得我子死活定实消息。<a id="a-H8"></a>’飞至大海，<a id="a-H9"></a>经过周遍求觅不见。<a id="a-HA"></a>次第往到利师跋国，<a id="a-HB"></a>遥见善友太子在宫殿前。<a id="a-HC"></a>其雁㪘身拥翅往趣，<a id="a-HD"></a>到已悲鸣欢喜。<a id="a-HE"></a>太子即取母书，<a id="a-HF"></a>头顶礼敬，<a id="a-HG"></a>发封披读。<a id="a-HH"></a>即知父母昼夜悲哭，<a id="a-HI"></a>追念太子两目失明。<a id="a-HJ"></a>尔时，<a id="a-HK"></a>太子即作手书，<a id="a-HL"></a>具以上事向父母说，<a id="a-HM"></a>复以书系其雁颈。<a id="a-HN"></a>其雁欢喜还波罗奈，<a id="a-HO"></a>父母得太子书，<a id="a-HP"></a>欢喜踊跃，<a id="a-HQ"></a>称善无量，<a id="a-HR"></a>具知太子为弟恶友之所危害，<a id="a-HS"></a>夺取宝珠苦恼无量。<a id="a-HT"></a>父母寻时杻械恶友手脚，<a id="a-HU"></a>枷锁颈项闭著牢狱。<a id="a-HV"></a>遣使往告利师跋王：<a id="a-HW"></a>‘汝今云何拥遮太子，<a id="a-HX"></a>令我忧苦？<a id="a-HY"></a>’利师跋王闻是语已，<a id="a-HZ"></a>心生恐怖，<a id="a-Ha"></a>即严服太子送著界上。<a id="a-Hb"></a>太子遣使往白利师跋王：<a id="a-Hc"></a>‘善友从大海归。<a id="a-Hd"></a>’尔时，<a id="a-He"></a>利师跋王作倡伎乐前后导从，<a id="a-Hf"></a>扫洒烧香，<a id="a-Hg"></a>悬缯幡盖，<a id="a-Hh"></a>捶钟鸣鼓，<a id="a-Hi"></a>远迎太子，<a id="a-Hj"></a>还至宫中以女娉之，<a id="a-Hk"></a>遣送往诣波罗奈国。<a id="a-Hl"></a>父母闻太子归欢喜无量，<a id="a-Hm"></a>乘大名象，<a id="a-Hn"></a>作倡伎乐，<a id="a-Ho"></a>扫洒烧香，<a id="a-Hp"></a>悬缯幡盖，<a id="a-Hq"></a>远迎太子。<a id="a-Hr"></a>国上人民男夫女妇，<a id="a-Hs"></a>闻太子入于大海安隐还归，<a id="a-Ht"></a>欢喜无量，<a id="a-Hu"></a>亦皆出迎。<a id="a-Hv"></a>善友太子前为父母头面礼足。<a id="a-Hw"></a>王与夫人目瞑，<a id="a-Hx"></a>不见太子形容，<a id="a-Hy"></a>以手扪摸：<a id="a-Hz"></a>‘汝是我子，<a id="a-I0"></a>善友非耶？<a id="a-I1"></a>父母念汝，<a id="a-I2"></a>忧苦如是。<a id="a-I3"></a>’太子问讯父母起居讫竟，<a id="a-I4"></a>举手高声报谢诸小国王及诸群臣、<a id="a-I5"></a>国土人民一切大众，<a id="a-I6"></a>而作是言：<a id="a-I7"></a>‘苦屈大众，<a id="a-I8"></a>从是还归。<a id="a-I9"></a>’善友太子白父王言：<a id="a-IA"></a>‘我弟恶友今在何处？<a id="a-IB"></a>’王言：<a id="a-IC"></a>‘汝不须问讯。<a id="a-ID"></a>如是恶人，<a id="a-IE"></a>今在牢狱，<a id="a-IF"></a>不可放也。<a id="a-IG"></a>’善友太子言：<a id="a-IH"></a>‘愿放恶友得与相见。<a id="a-II"></a>’如是言至三，<a id="a-IJ"></a>王不忍拒，<a id="a-IK"></a>便开狱门。</p>
  <p id="aIL">“尔时，<a id="a-IM"></a>恶友手脚杻械，<a id="a-IN"></a>颈项枷锁，<a id="a-IO"></a>往见善友。<a id="a-IP"></a>兄见如是，<a id="a-IQ"></a>上白父母：<a id="a-IR"></a>‘为弟脱于枷锁。<a id="a-IS"></a>’脱枷锁已，<a id="a-IT"></a>即前抱持，<a id="a-IU"></a>善言诱喻，<a id="a-IV"></a>软语问讯：<a id="a-IW"></a>‘汝极劳苦耶？<a id="a-IX"></a>汝持我宝珠，<a id="a-IY"></a>今在何处？<a id="a-IZ"></a>’如是至三，<a id="a-Ia"></a>而方报言：<a id="a-Ib"></a>‘在彼土中。<a id="a-Ic"></a>’善友太子还得宝珠，<a id="a-Id"></a>往父母前长跪烧妙宝香，<a id="a-Ie"></a>即咒誓言：<a id="a-If"></a>‘此宝珠是如意宝者，<a id="a-Ig"></a>令我父母两目明净如故。<a id="a-Ih"></a>’作是愿已，<a id="a-Ii"></a>寻时平复。<a id="a-Ij"></a>父母得见其子，<a id="a-Ik"></a>欢喜踊跃，<a id="a-Il"></a>庆幸无量。<a id="a-Im"></a>尔时，<a id="a-In"></a>善友太子于月十五日朝，<a id="a-Io"></a>净自澡浴，<a id="a-Ip"></a>著鲜净衣，<a id="a-Iq"></a>烧妙宝香，<a id="a-Ir"></a>于高楼上手捉香炉，<a id="a-Is"></a>头面顶礼摩尼宝珠，<a id="a-It"></a>立誓愿言：<a id="a-Iu"></a>‘我为阎浮提一切众生故，<a id="a-Iv"></a>忍太辛苦，<a id="a-Iw"></a>求是宝珠。<a id="a-Ix"></a>’尔时，<a id="a-Iy"></a>东方有大风起，<a id="a-Iz"></a>吹去云雾，<a id="a-J0"></a>虚空之中皎然明净，<a id="a-J1"></a>并阎浮提所有粪秽，<a id="a-J2"></a>大小便利，<a id="a-J3"></a>灰土草莽，<a id="a-J4"></a>凉风动已皆令清净。<a id="a-J5"></a>以珠威德，<a id="a-J6"></a>于阎浮提，<a id="a-J7"></a>遍雨成熟自然粳米，<a id="a-J8"></a>香甘软细，<a id="a-J9"></a>色味具足，<a id="a-JA"></a>沟渠盈满积至于膝。<a id="a-JB"></a>次雨名衣上服、<a id="a-JC"></a>珠环钗钏。<a id="a-JD"></a>次雨金银七宝、<a id="a-JE"></a>众妙伎乐。<a id="a-JF"></a>举要言之，<a id="a-JG"></a>一切众生所须乐具，<a id="a-JH"></a>皆悉充足。<a id="a-JI"></a>菩萨修大慈悲行檀波罗蜜，<a id="a-JJ"></a>给足众生一切乐具，<a id="a-JK"></a>其事如是。<a id="a-JL"></a>”</p>
  <p id="aJM">佛告阿难：<a id="a-JN"></a>“尔时波罗奈大王者，<a id="a-JO"></a>今现我父悦头檀是。<a id="a-JP"></a>尔时母者，<a id="a-JQ"></a>今现我母摩耶夫人是。<a id="a-JR"></a>尔时恶友太子者，<a id="a-JS"></a>今提婆达多是。<a id="a-JT"></a>尔时善友太子者，<a id="a-JU"></a>今我身是。<a id="a-JV"></a>阿难，<a id="a-JW"></a>提婆达多过去世时，<a id="a-JX"></a>常怀恶心毁害于我。<a id="a-JY"></a>而我以忍辱力，<a id="a-JZ"></a>常念施恩，<a id="a-Ja"></a>因乃得济，<a id="a-Jb"></a>况今成佛！<a id="a-Jc"></a>”</p>
  <p id="aJd">佛说此法时，<a id="a-Je"></a>无量百千人得须陀洹果乃至阿罗汉果，<a id="a-Jf"></a>复有无量百千人皆发阿耨多罗三藐三菩提心，<a id="a-Jg"></a>乃至无量百千众生皆发声闻、<a id="a-Jh"></a>辟支佛心。</p>
  <p id="aJi">阿难白佛言：<a id="a-Jj"></a>“当何名此经、<a id="a-Jk"></a>云何奉持？<a id="a-Jl"></a>”</p>
  <p id="aJm">佛言：<a id="a-Jn"></a>“此经名《佛报恩方便给足一切众生》。<a id="a-Jo"></a>”</p>
  <p id="aJp">众会闻经，<a id="a-Jq"></a>欢喜作礼而去。</p>
  <p id="aJr">复次，<a id="a-Js"></a>提婆达多，<a id="a-Jt"></a>虽复随佛出家，<a id="a-Ju"></a>嫉妒情深，<a id="a-Jv"></a>规望利养，<a id="a-Jw"></a>虽复能多读诵六万香象经，<a id="a-Jx"></a>而不能免阿鼻地狱罪。<a id="a-Jy"></a>是人与阿阇世王，<a id="a-Jz"></a>共为亲善，<a id="a-K0"></a>心相爱念，<a id="a-K1"></a>信用其言。</p>
  <p id="aK2">时，<a id="a-K3"></a>提婆达多报阿阇世王言：<a id="a-K4"></a>“汝可作新王，<a id="a-K5"></a>我亦欲作新佛。<a id="a-K6"></a>”</p>
  <p id="aK7">阿阇世报言：<a id="a-K8"></a>“此事不然，<a id="a-K9"></a>父王存在。<a id="a-KA"></a>”</p>
  <p id="aKB">提婆达多言：<a id="a-KC"></a>“汝应除之，<a id="a-KD"></a>我亦欲灭佛。<a id="a-KE"></a>然后新王、<a id="a-KF"></a>新佛，<a id="a-KG"></a>教化众生，<a id="a-KH"></a>不亦快乎？<a id="a-KI"></a>”</p>
  <p id="aKJ">时，<a id="a-KK"></a>阿阇世即随其言，<a id="a-KL"></a>断父王命，<a id="a-KM"></a>王波罗奈国。</p>
  <p id="aKN">提婆达多报阿阇世王言：<a id="a-KO"></a>“我欲毁害如来。<a id="a-KP"></a>”</p>
  <p id="aKQ">阿阇世言：<a id="a-KR"></a>“如来有大神力，<a id="a-KS"></a>豫知人之所念，<a id="a-KT"></a>汝今云何乃能加害？<a id="a-KU"></a>如来兼有诸大弟子，<a id="a-KV"></a>舍利弗、<a id="a-KW"></a>大目揵连、<a id="a-KX"></a>钦婆罗、<a id="a-KY"></a>阿[少/兔]楼驮等。<a id="a-KZ"></a>”</p>
  <p id="aKa">提婆达报阿阇世言：<a id="a-Kb"></a>“王今助我。<a id="a-Kc"></a>”</p>
  <p id="aKd">阿阇世言：<a id="a-Ke"></a>“何所作为？<a id="a-Kf"></a>”</p>
  <p id="aKg">答言：<a id="a-Kh"></a>“大王当立制限，<a id="a-Ki"></a>不听施诸比丘衣被饮食。<a id="a-Kj"></a>”</p>
  <p id="aKk">阿阇世王遍宣令言：<a id="a-Kl"></a>“若有施诸比丘衣被饮食者，<a id="a-Km"></a>当断汝手足。<a id="a-Kn"></a>”</p>
  <p id="aKo">是诸大弟子一切大众，<a id="a-Kp"></a>共佛住耆阇崛山，<a id="a-Kq"></a>次第乞食了不能得，<a id="a-Kr"></a>一日乃至七日。<a id="a-Ks"></a>舍利弗诸大弟子等，<a id="a-Kt"></a>皆以神力，<a id="a-Ku"></a>而往诸方求衣乞食。</p>
  <p id="aKv">时，<a id="a-Kw"></a>提婆达多白阿阇世王言：<a id="a-Kx"></a>“佛诸大弟子等今皆不在，<a id="a-Ky"></a>如来单独一身。<a id="a-Kz"></a>王可遣信往请如来。<a id="a-L0"></a>若入宫城，<a id="a-L1"></a>即当以酒饮五百大恶黑象，<a id="a-L2"></a>极令奔醉。<a id="a-L3"></a>佛若受请来入城者，<a id="a-L4"></a>当放大醉象而踏杀之。<a id="a-L5"></a>”</p>
  <p id="aL6">时，<a id="a-L7"></a>阿阇世王遣使往请如来。<a id="a-L8"></a>佛与五百阿罗汉，<a id="a-L9"></a>即受王请，<a id="a-LA"></a>前入王舍城。<a id="a-LB"></a>尔时，<a id="a-LC"></a>阿阇世王即放五百醉象，<a id="a-LD"></a>奔逸唐突，<a id="a-LE"></a>树木摧折，<a id="a-LF"></a>墙壁崩倒，<a id="a-LG"></a>哮吓大吼，<a id="a-LH"></a>向于如来。<a id="a-LI"></a>时五百阿罗汉，<a id="a-LJ"></a>皆大恐怖，<a id="a-LK"></a>踊在空中，<a id="a-LL"></a>徘徊佛上。<a id="a-LM"></a>尔时，<a id="a-LN"></a>阿难围绕如来，<a id="a-LO"></a>恐怖不能得去。<a id="a-LP"></a>尔时，<a id="a-LQ"></a>如来以慈悲力，<a id="a-LR"></a>即举右手，<a id="a-LS"></a>于五指头出五师子，<a id="a-LT"></a>开口哮吼，<a id="a-LU"></a>五百醉象恐怖躃地。<a id="a-LV"></a>尔时，<a id="a-LW"></a>如来大众围绕前入王宫。</p>
  <p id="aLX">时，<a id="a-LY"></a>阿阇世王即出奉迎，<a id="a-LZ"></a>请佛令坐。<a id="a-La"></a>佛即坐已，<a id="a-Lb"></a>求哀忏悔，<a id="a-Lc"></a>白佛言：<a id="a-Ld"></a>“世尊，<a id="a-Le"></a>非是我过，<a id="a-Lf"></a>提婆达多耳！<a id="a-Lg"></a>”</p>
  <p id="aLh">佛告大王：<a id="a-Li"></a>“我亦知之。<a id="a-Lj"></a>提婆达多常欲毁害，<a id="a-Lk"></a>非适今也。<a id="a-Ll"></a>过去世时亦常欲毁害我，<a id="a-Lm"></a>以慈悲力，<a id="a-Ln"></a>乃能得济。<a id="a-Lo"></a>”</p>
  <p id="aLp">尔时，<a id="a-Lq"></a>阿阇世王叉手前白佛言：<a id="a-Lr"></a>“世尊，<a id="a-Ls"></a>提婆达多过去世时，<a id="a-Lt"></a>毁害如来，<a id="a-Lu"></a>其事云何？<a id="a-Lv"></a>”</p>
  <p id="aLw">佛言：<a id="a-Lx"></a>“谛听！<a id="a-Ly"></a>吾当为汝，<a id="a-Lz"></a>分别解说。<a id="a-M0"></a>乃往过去不可计劫，<a id="a-M1"></a>有大国王，<a id="a-M2"></a>喜食雁肉，<a id="a-M3"></a>使一猎师当网捕雁。<a id="a-M4"></a>时有五百群雁，<a id="a-M5"></a>从北方来飞空南过，<a id="a-M6"></a>中有雁王堕落网中。<a id="a-M7"></a>尔时，<a id="a-M8"></a>猎师心大欢喜，<a id="a-M9"></a>即出草庵欲取杀之。<a id="a-MA"></a>时有一雁，<a id="a-MB"></a>悲鸣吐血，<a id="a-MC"></a>徘徊不去，<a id="a-MD"></a>尔时猎师弯弓欲射，<a id="a-ME"></a>不避弓矢，<a id="a-MF"></a>目不暂舍，<a id="a-MG"></a>即鼓两翅来投雁王。<a id="a-MH"></a>五百群雁徘徊虚空，<a id="a-MI"></a>亦复不去。<a id="a-MJ"></a>尔时，<a id="a-MK"></a>猎师见此一雁，<a id="a-ML"></a>悲鸣吐血，<a id="a-MM"></a>顾恋如是。<a id="a-MN"></a>尔时，<a id="a-MO"></a>猎师作是念言：<a id="a-MP"></a>‘鸟兽尚能共相恋慕，<a id="a-MQ"></a>不惜身命，<a id="a-MR"></a>其事如是。<a id="a-MS"></a>我今当以何心而杀是雁王？<a id="a-MT"></a>’寻时开网，<a id="a-MU"></a>放使令去。<a id="a-MV"></a>尔时，<a id="a-MW"></a>一雁悲鸣欢喜，<a id="a-MX"></a>鼓翅随逐。<a id="a-MY"></a>五百群雁，<a id="a-MZ"></a>前后围绕，<a id="a-Ma"></a>飞空而去。<a id="a-Mb"></a>尔时，<a id="a-Mc"></a>猎师即白大王：<a id="a-Md"></a>‘网得一雁王，<a id="a-Me"></a>应送王厨供办饮食。<a id="a-Mf"></a>而见一雁，<a id="a-Mg"></a>悲鸣吐血，<a id="a-Mh"></a>不避弓矢，<a id="a-Mi"></a>徘徊不去。<a id="a-Mj"></a>时念此雁，<a id="a-Mk"></a>寻放雁王，<a id="a-Ml"></a>五百随从前后围绕，<a id="a-Mm"></a>飞空而去。<a id="a-Mn"></a>’尔时，<a id="a-Mo"></a>大王闻是语已，<a id="a-Mp"></a>心意惨然，<a id="a-Mq"></a>寻发慈心：<a id="a-Mr"></a>‘鸟兽共相爱念，<a id="a-Ms"></a>护惜他命，<a id="a-Mt"></a>其事如是。<a id="a-Mu"></a>’尔时，<a id="a-Mv"></a>大王即断雁肉，<a id="a-Mw"></a>誓不复捕。<a id="a-Mx"></a>大王当知，<a id="a-My"></a>尔时王者，<a id="a-Mz"></a>今大王身是。<a id="a-N0"></a>尔时猎师者，<a id="a-N1"></a>今提婆达多是。<a id="a-N2"></a>尔时一雁悲鸣吐血者，<a id="a-N3"></a>今阿难是。<a id="a-N4"></a>尔时五百群雁者，<a id="a-N5"></a>今五百阿罗汉是。<a id="a-N6"></a>尔时雁王者，<a id="a-N7"></a>今我身是。<a id="a-N8"></a>尔时，<a id="a-N9"></a>阿难心生顾恋，<a id="a-NA"></a>如本不异。<a id="a-NB"></a>尔时，<a id="a-NC"></a>五百阿罗汉飞腾虚空，<a id="a-ND"></a>亦如本不异。<a id="a-NE"></a>尔时，<a id="a-NF"></a>提婆达多常欲毁害于我，<a id="a-NG"></a>我以慈悲力故，<a id="a-NH"></a>因乃得济。<a id="a-NI"></a>”</p>
  <p id="aNJ">说是法时，<a id="a-NK"></a>无量百千人或得初果乃至四果，<a id="a-NL"></a>或发阿耨多罗三藐三菩提心，<a id="a-NM"></a>乃至声闻、<a id="a-NN"></a>辟支佛心。</p>
  <p id="aNO">复次，<a id="a-NP"></a>提婆达多恶心不息，<a id="a-NQ"></a>而作是念：<a id="a-NR"></a>“我今应当长养十指爪甲，<a id="a-NS"></a>极令长利，<a id="a-NT"></a>于爪甲下涂以毒药。<a id="a-NU"></a>往如来所，<a id="a-NV"></a>头面接足礼时，<a id="a-NW"></a>我当以十指甲掐足趺上。<a id="a-NX"></a>毒药入体，<a id="a-NY"></a>其必丧命。<a id="a-NZ"></a>”作是念已，<a id="a-Na"></a>如所思惟往如来所，<a id="a-Nb"></a>头面作礼，<a id="a-Nc"></a>以手接足。<a id="a-Nd"></a>尔时，<a id="a-Ne"></a>毒药变成甘露，<a id="a-Nf"></a>于如来身竟无所为。</p>
  <p id="aNg">复次，<a id="a-Nh"></a>提婆达多既不果愿，<a id="a-Ni"></a>复作是念：<a id="a-Nj"></a>“如来今者，<a id="a-Nk"></a>坐耆阇崛山下，<a id="a-Nl"></a>我今应当上山，<a id="a-Nm"></a>顶上排山石下，<a id="a-Nn"></a>断其命根。<a id="a-No"></a>”作是念已，<a id="a-Np"></a>上山推石，<a id="a-Nq"></a>伤佛足指。<a id="a-Nr"></a>我慈悲心，<a id="a-Ns"></a>怨亲同等。</p>
  <p id="aNt">复次，<a id="a-Nu"></a>提婆达多，<a id="a-Nv"></a>过去久远不可计劫，<a id="a-Nw"></a>尔时有佛，<a id="a-Nx"></a>出兴于世，<a id="a-Ny"></a>号曰应现如来、<a id="a-Nz"></a>应供、<a id="a-O0"></a>正遍知、<a id="a-O1"></a>明行足、<a id="a-O2"></a>善逝、<a id="a-O3"></a>世间解、<a id="a-O4"></a>无上士、<a id="a-O5"></a>调御丈夫、<a id="a-O6"></a>天人师、<a id="a-O7"></a>佛、<a id="a-O8"></a>世尊。<a id="a-O9"></a>佛灭度后，<a id="a-OA"></a>于像法中，<a id="a-OB"></a>有一坐禅比丘，<a id="a-OC"></a>独住林中。<a id="a-OD"></a>尔时，<a id="a-OE"></a>比丘尝患虮虱，<a id="a-OF"></a>即便共虱而作约言：<a id="a-OG"></a>“我若坐禅，<a id="a-OH"></a>汝宜默然，<a id="a-OI"></a>隐身寂住。<a id="a-OJ"></a>”其虱如法。<a id="a-OK"></a>于后一时，<a id="a-OL"></a>有一土蚤来至虱边，<a id="a-OM"></a>问言：<a id="a-ON"></a>“汝云何身体肌肉肥盛？<a id="a-OO"></a>”虱言：<a id="a-OP"></a>“我所依主人常修禅定，<a id="a-OQ"></a>教我饮食时节。<a id="a-OR"></a>我如法饮食故，<a id="a-OS"></a>所以身体鲜肥。<a id="a-OT"></a>”蚤言：<a id="a-OU"></a>“我亦欲修习其法。<a id="a-OV"></a>”虱言：<a id="a-OW"></a>“能尔随意。<a id="a-OX"></a>”尔时，<a id="a-OY"></a>比丘寻便坐禅。<a id="a-OZ"></a>尔时，<a id="a-Oa"></a>土蚤闻血肉香，<a id="a-Ob"></a>即便食啖。<a id="a-Oc"></a>尔时，<a id="a-Od"></a>比丘心生苦恼，<a id="a-Oe"></a>即便脱衣以火烧之。</p>
  <p id="aOf">佛言：<a id="a-Og"></a>“尔时坐禅比丘者，<a id="a-Oh"></a>今迦葉佛是。<a id="a-Oi"></a>尔时土蚤者，<a id="a-Oj"></a>今提婆达多是。<a id="a-Ok"></a>尔时虱者，<a id="a-Ol"></a>今我身是。<a id="a-Om"></a>提婆达多为利养故，<a id="a-On"></a>毁害于我，<a id="a-Oo"></a>乃至今日成佛，<a id="a-Op"></a>亦为利养出佛身血，<a id="a-Oq"></a>生入地狱。<a id="a-Or"></a>提婆达多常怀恶心，<a id="a-Os"></a>毁害如来，<a id="a-Ot"></a>若说其事，<a id="a-Ou"></a>穷劫不尽。<a id="a-Ov"></a>而如来常以慈悲力，<a id="a-Ow"></a>愍而哀伤。<a id="a-Ox"></a>我以值遇提婆达多故，<a id="a-Oy"></a>速得成佛，<a id="a-Oz"></a>念其恩故，<a id="a-P0"></a>常垂慈愍。<a id="a-P1"></a>”</p>
  <p id="aP2">尔时，<a id="a-P3"></a>如来即遣阿难，<a id="a-P4"></a>往到地狱，<a id="a-P5"></a>问讯提婆达多：<a id="a-P6"></a>“苦可忍不？<a id="a-P7"></a>”</p>
  <p id="aP8">尔时，<a id="a-P9"></a>阿难受如来教，<a id="a-PA"></a>至地狱门外，<a id="a-PB"></a>问牛头阿傍言：<a id="a-PC"></a>“为我唤提婆达多。<a id="a-PD"></a>”</p>
  <p id="aPE">牛头阿傍言：<a id="a-PF"></a>“汝问何佛提婆达多？<a id="a-PG"></a>过去诸佛皆有提婆达多。<a id="a-PH"></a>”</p>
  <p id="aPI">阿难言：<a id="a-PJ"></a>“我唤释迦牟尼佛提婆达多。<a id="a-PK"></a>”</p>
  <p id="aPL">尔时，<a id="a-PM"></a>阿傍即语提婆达多：<a id="a-PN"></a>“阿难在外，<a id="a-PO"></a>欲得相见。<a id="a-PP"></a>”</p>
  <p id="aPQ">提婆达多即言：<a id="a-PR"></a>“善来！<a id="a-PS"></a>阿难，<a id="a-PT"></a>如来犹能怜念于我耶？<a id="a-PU"></a>”</p>
  <p id="aPV">阿难言：<a id="a-PW"></a>“如来遣我问讯，<a id="a-PX"></a>苦痛可堪忍不？<a id="a-PY"></a>”</p>
  <p id="aPZ">提婆达多言：<a id="a-Pa"></a>“我处阿鼻地狱，<a id="a-Pb"></a>犹如比丘入三禅乐。<a id="a-Pc"></a>”</p>
  <p id="aPd">佛言：<a id="a-Pe"></a>“菩萨摩诃萨修大方便，<a id="a-Pf"></a>引接众生。<a id="a-Pg"></a>其受生死无量大苦，<a id="a-Ph"></a>不以为患。<a id="a-Pi"></a>若有人言，<a id="a-Pj"></a>提婆达多实是恶人入阿鼻狱者，<a id="a-Pk"></a>无有是处。<a id="a-Pl"></a>”</p>
  <p id="aPm">如来尔时，<a id="a-Pn"></a>即为大众显发提婆达多微密妙行大方便。<a id="a-Po"></a>时，<a id="a-Pp"></a>无量百千菩萨得无生法忍，<a id="a-Pq"></a>无量百千人发阿耨多罗三藐三菩提心，<a id="a-Pr"></a>无量百千人得须陀洹果乃至阿罗汉。</p>
  <p id="aPs">虚空神天雨众天华，<a id="a-Pt"></a>遍覆大众，<a id="a-Pu"></a>作天伎乐，<a id="a-Pv"></a>放大光明，<a id="a-Pw"></a>赞言：<a id="a-Px"></a>“善哉！<a id="a-Py"></a>如来所说未曾有也。<a id="a-Pz"></a>”</p>
  <p id="aQ0">一切大众，<a id="a-Q1"></a>闻佛说法，<a id="a-Q2"></a>头面作礼，<a id="a-Q3"></a>欢喜而去。</p>
 </body>
</html>