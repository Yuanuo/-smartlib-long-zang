<!doctype html>
<html id="z3IBU0MUb" data-ver="1453">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="后汉">
 </head>
 <body>
  <h1 id="a1">大方便佛报恩经卷第五</h1>
  <h2 id="a2">慈品第七</h2>
  <p id="a3">尔时，<a id="a-4"></a>世尊大众围绕，<a id="a-5"></a>供养恭敬，<a id="a-6"></a>尊重赞叹。<a id="a-7"></a>尔时，<a id="a-8"></a>如来游于无量甚深行处，<a id="a-9"></a>欲拔众生三有剧苦，<a id="a-A"></a>欲发五盖并解十缠，<a id="a-B"></a>欲令一切众生俱得解脱安处无为，<a id="a-C"></a>即为开示二种福田：<a id="a-D"></a>一者、<a id="a-E"></a>有作福田，<a id="a-F"></a>二者、<a id="a-G"></a>无作福田。<a id="a-H"></a>所谓父母及与师长，<a id="a-I"></a>诸佛、<a id="a-J"></a>法、<a id="a-K"></a>僧及诸菩萨。<a id="a-L"></a>一切众生修供得福，<a id="a-M"></a>进可成道。</p>
  <p id="aN">尔时，<a id="a-O"></a>世尊告舍利弗大弟子等：<a id="a-P"></a>“诸大智慧，<a id="a-Q"></a>汝等当知。<a id="a-R"></a>如来不久当取涅槃。<a id="a-S"></a>”</p>
  <p id="aT">时，<a id="a-U"></a>舍利弗闻是语已，<a id="a-V"></a>身诸肢节痛如针刺，<a id="a-W"></a>忧愁懊恼，<a id="a-X"></a>闷绝躃地。<a id="a-Y"></a>以冷水洒面，<a id="a-Z"></a>良久乃苏，<a id="a-a"></a>即起合掌，<a id="a-b"></a>以偈叹佛：</p>
  <p id="ac">“佛者譬甘露，<a id="a-d"></a>听闻无厌足；</p>
  <p id="ae">佛当有懈怠，<a id="a-f"></a>无益于一切。</p>
  <p id="ag">五道生死海，<a id="a-h"></a>譬如堕污泥，</p>
  <p id="ai">爱欲所缠故，<a id="a-j"></a>无智为世迷。</p>
  <p id="ak">前世行中正，<a id="a-l"></a>加施而平等，</p>
  <p id="am">故使眉间相，<a id="a-n"></a>所照无有限。</p>
  <p id="ao">其眼如月初，<a id="a-p"></a>彻睹十方国，</p>
  <p id="aq">能令人心眼，<a id="a-r"></a>见者大欢喜。<a id="a-s"></a>”</p>
  <p id="at">尔时，<a id="a-u"></a>舍利弗说如是等百千偈，<a id="a-v"></a>赞叹如来已，<a id="a-w"></a>头面礼足，<a id="a-x"></a>绕百千匝，<a id="a-y"></a>告诸大众、<a id="a-z"></a>诸天龙鬼神、<a id="a-10"></a>人及非人：<a id="a-11"></a>“诸善男子，<a id="a-12"></a>世间虚空，<a id="a-13"></a>怪哉！<a id="a-14"></a>怪哉！<a id="a-15"></a>世间虚空，<a id="a-16"></a>苦哉！<a id="a-17"></a>苦哉！<a id="a-18"></a>世间眼灭，<a id="a-19"></a>痛哉！<a id="a-1A"></a>痛哉！<a id="a-1B"></a>妙宝法桥今当碎坏，<a id="a-1C"></a>无上道树今当摧折，<a id="a-1D"></a>妙宝胜幢今当倾倒，<a id="a-1E"></a>无上佛日没，<a id="a-1F"></a>大涅槃山崩。<a id="a-1G"></a>”一切大众闻是语已，<a id="a-1H"></a>心惊毛竖，<a id="a-1I"></a>即大恐怖。<a id="a-1J"></a>日无精光，<a id="a-1K"></a>诸山崩落，<a id="a-1L"></a>地为大动。</p>
  <p id="a1M">时，<a id="a-1N"></a>舍利弗于大众中，<a id="a-1O"></a>而说偈言：</p>
  <p id="a1P">“我见佛身相，<a id="a-1Q"></a>喻如紫金山，</p>
  <p id="a1R">相好众德灭，<a id="a-1S"></a>唯有名独存。</p>
  <p id="a1T">应当勤精进，<a id="a-1U"></a>得出于三界，</p>
  <p id="a1V">选择众善业，<a id="a-1W"></a>涅槃最安乐。<a id="a-1X"></a>”</p>
  <p id="a1Y">时，<a id="a-1Z"></a>舍利弗说是偈，<a id="a-1a"></a>慰喻诸大众已，<a id="a-1b"></a>现大神力，<a id="a-1c"></a>身升虚空，<a id="a-1d"></a>化作千头宝象。<a id="a-1e"></a>一一象身相蟠结，<a id="a-1f"></a>千头外向。<a id="a-1g"></a>一一象皆有七牙，<a id="a-1h"></a>一一牙上有七浴池，<a id="a-1i"></a>一一浴池有七莲花。<a id="a-1j"></a>于花台上有七化佛，<a id="a-1k"></a>一一化佛皆有侍者舍利弗。<a id="a-1l"></a>一一舍利弗放大光明，<a id="a-1m"></a>普照十方无量恒沙世界，<a id="a-1n"></a>远召有缘。<a id="a-1o"></a>有缘既集，<a id="a-1p"></a>时，<a id="a-1q"></a>舍利弗复现大身满虚空中，<a id="a-1r"></a>大而现小，<a id="a-1s"></a>入地如水，<a id="a-1t"></a>出无门，<a id="a-1u"></a>入无孔，<a id="a-1v"></a>或身下出火，<a id="a-1w"></a>身上出水，<a id="a-1x"></a>踊没虚空，<a id="a-1y"></a>或作千作百乃至无数种种神变已，<a id="a-1z"></a>从虚空下往大众中，<a id="a-20"></a>广为说法，<a id="a-21"></a>示教利喜，<a id="a-22"></a>令无量百千众生发阿耨多罗三藐三菩提心。<a id="a-23"></a>复有无量百千众生，<a id="a-24"></a>得须陀洹道乃至阿罗汉果。<a id="a-25"></a>复有无量百千人，<a id="a-26"></a>发声闻、<a id="a-27"></a>辟支佛心。<a id="a-28"></a>时，<a id="a-29"></a>舍利弗作如是无量利益已，<a id="a-2A"></a>告于大众而作是言：<a id="a-2B"></a>“我今何心，<a id="a-2C"></a>见于如来入般涅槃？<a id="a-2D"></a>”作是唱已，<a id="a-2E"></a>即升虚空，<a id="a-2F"></a>身中出火即自烧身，<a id="a-2G"></a>取于涅槃。</p>
  <p id="a2H">尔时，<a id="a-2I"></a>大众恋慕舍利弗，<a id="a-2J"></a>目不暂舍，<a id="a-2K"></a>心生恋慕，<a id="a-2L"></a>举声大哭，<a id="a-2M"></a>尘土坌身，<a id="a-2N"></a>日无精光，<a id="a-2O"></a>天地大动。<a id="a-2P"></a>尔时，<a id="a-2Q"></a>大众收取舍利起塔供养。<a id="a-2R"></a>尔时，<a id="a-2S"></a>有无量百千大众围绕舍利弗故，<a id="a-2T"></a>心生苦恼，<a id="a-2U"></a>猖狂而行，<a id="a-2V"></a>忘失正念。<a id="a-2W"></a>尔时，<a id="a-2X"></a>如来以慈悲力，<a id="a-2Y"></a>化作舍利弗在大众中。<a id="a-2Z"></a>尔时，<a id="a-2a"></a>大众见舍利弗，<a id="a-2b"></a>心生欢喜，<a id="a-2c"></a>忧苦即除，<a id="a-2d"></a>因欢喜心故，<a id="a-2e"></a>皆发阿耨多罗三藐三菩提心。</p>
  <p id="a2f">尔时，<a id="a-2g"></a>阿难以如来神力故，<a id="a-2h"></a>观察众心，<a id="a-2i"></a>咸皆有疑，<a id="a-2j"></a>即从座起，<a id="a-2k"></a>整衣服，<a id="a-2l"></a>偏袒右肩，<a id="a-2m"></a>右膝著地，<a id="a-2n"></a>叉手长跪而白佛言：<a id="a-2o"></a>“世尊，<a id="a-2p"></a>舍利弗以何因缘，<a id="a-2q"></a>先如来前而取灭度，<a id="a-2r"></a>令诸大众忧苦如是？<a id="a-2s"></a>”</p>
  <p id="a2t">佛告阿难及诸大众：<a id="a-2u"></a>“舍利弗不但今日先如来前而取灭度，<a id="a-2v"></a>过去世时，<a id="a-2w"></a>亦不能忍见我先取灭度。<a id="a-2x"></a>”</p>
  <p id="a2y">阿难白佛言：<a id="a-2z"></a>“世尊，<a id="a-30"></a>舍利弗过去世时先取灭度，<a id="a-31"></a>其事云何？<a id="a-32"></a>”</p>
  <p id="a33">佛言：<a id="a-34"></a>“善听！<a id="a-35"></a>乃往过去阿僧祇劫，<a id="a-36"></a>尔时有国，<a id="a-37"></a>名波罗奈。<a id="a-38"></a>其波罗奈王，<a id="a-39"></a>名曰大光明。<a id="a-3A"></a>大光明王，<a id="a-3B"></a>主六十小国八百聚落。<a id="a-3C"></a>其王常怀慈心，<a id="a-3D"></a>布施一切不逆人意。<a id="a-3E"></a>尔时，<a id="a-3F"></a>有一边小国王，<a id="a-3G"></a>常怀恶逆。<a id="a-3H"></a>尔时，<a id="a-3I"></a>大光明王于月日诸斋日，<a id="a-3J"></a>以五百大象载珍宝钱财、<a id="a-3K"></a>衣被饮食，<a id="a-3L"></a>著大市中，<a id="a-3M"></a>及著四城门外，<a id="a-3N"></a>布施一切。<a id="a-3O"></a>时敌国怨家，<a id="a-3P"></a>闻大光明王布施一切不逆人意，<a id="a-3Q"></a>有须衣服、<a id="a-3R"></a>饮食、<a id="a-3S"></a>金银珍宝者，<a id="a-3T"></a>恣意自取而去。</p>
  <p id="a3U">“尔时，<a id="a-3V"></a>边小国王闻大光明王布施之德，<a id="a-3W"></a>心生嫉妒，<a id="a-3X"></a>即集诸臣：<a id="a-3Y"></a>‘谁能往波罗奈国，<a id="a-3Z"></a>乞大光明王头？<a id="a-3a"></a>’诸臣皆无能往者。<a id="a-3b"></a>王复更宣令：<a id="a-3c"></a>‘谁能往波罗奈国乞大光明王头？<a id="a-3d"></a>能去者，<a id="a-3e"></a>偿金千斤。<a id="a-3f"></a>’其中有一婆罗门言：<a id="a-3g"></a>‘我能往乞之！<a id="a-3h"></a>但给我资粮，<a id="a-3i"></a>此国去波罗奈六千余里。<a id="a-3j"></a>’王即给资粮，<a id="a-3k"></a>遣至波罗奈国。<a id="a-3l"></a>时，<a id="a-3m"></a>婆罗门往至波罗奈界上，<a id="a-3n"></a>其地六种震动，<a id="a-3o"></a>惊诸禽兽四散驰走，<a id="a-3p"></a>日光障蔽，<a id="a-3q"></a>月无精光，<a id="a-3r"></a>五星诸宿违失常度，<a id="a-3s"></a>赤黑白虹昼夜常现，<a id="a-3t"></a>流星崩落。<a id="a-3u"></a>于其国中有诸流泉浴池，<a id="a-3v"></a>华果茂盛，<a id="a-3w"></a>常所爱乐者，<a id="a-3x"></a>而皆枯干。<a id="a-3y"></a>时，<a id="a-3z"></a>婆罗门往到波罗奈城，<a id="a-40"></a>在门外立。<a id="a-41"></a>时，<a id="a-42"></a>守门神语守门者言：<a id="a-43"></a>‘此大恶婆罗门，<a id="a-44"></a>从远方来，<a id="a-45"></a>欲乞大光明王头。<a id="a-46"></a>汝莫听入！<a id="a-47"></a>’时，<a id="a-48"></a>婆罗门住在门外，<a id="a-49"></a>停滞一七不能得前，<a id="a-4A"></a>语守门者：<a id="a-4B"></a>‘我从远来，<a id="a-4C"></a>欲见大王。<a id="a-4D"></a>’时，<a id="a-4E"></a>守门者即入白王：<a id="a-4F"></a>‘有一婆罗门从远方来，<a id="a-4G"></a>今在门外。<a id="a-4H"></a>’王闻是语，<a id="a-4I"></a>即出奉迎，<a id="a-4J"></a>如子见父，<a id="a-4K"></a>前为作礼：<a id="a-4L"></a>‘所从来耶？<a id="a-4M"></a>冒涉途路得无疲倦？<a id="a-4N"></a>’婆罗门言：<a id="a-4O"></a>‘我在他方，<a id="a-4P"></a>闻王功德布施不逆人意，<a id="a-4Q"></a>名声远闻，<a id="a-4R"></a>上彻苍天，<a id="a-4S"></a>下彻黄泉，<a id="a-4T"></a>远近歌叹实无虚言，<a id="a-4U"></a>故从远来历涉山川，<a id="a-4V"></a>今欲有所得。<a id="a-4W"></a>’王言：<a id="a-4X"></a>‘我今名为一切之施，<a id="a-4Y"></a>有所求索，<a id="a-4Z"></a>莫自疑难。<a id="a-4a"></a>’婆罗门言：<a id="a-4b"></a>‘审实尔不？<a id="a-4c"></a>我不用余物，<a id="a-4d"></a>今欲大祠从王乞头。<a id="a-4e"></a>’王闻是已，<a id="a-4f"></a>深自思惟：<a id="a-4g"></a>‘我从无始生死已来，<a id="a-4h"></a>空丧此身未曾为法，<a id="a-4i"></a>空受生死劳我精神。<a id="a-4j"></a>今者此身，<a id="a-4k"></a>深欲为求菩提誓及众生。<a id="a-4l"></a>今不与者，<a id="a-4m"></a>违我本心。<a id="a-4n"></a>若不以此身施者，<a id="a-4o"></a>何缘当得成于阿耨多罗三藐三菩提？<a id="a-4p"></a>’王言：<a id="a-4q"></a>‘大善！<a id="a-4r"></a>须我小自捡校，<a id="a-4s"></a>委付国位夫人、<a id="a-4t"></a>太子，<a id="a-4u"></a>过七日已，<a id="a-4v"></a>当相给与。<a id="a-4w"></a>’</p>
  <p id="a4x">“尔时，<a id="a-4y"></a>大王即入宫中报诸夫人：<a id="a-4z"></a>‘天下恩爱皆当别离，<a id="a-50"></a>人生有死，<a id="a-51"></a>事成有败，<a id="a-52"></a>物生于春，<a id="a-53"></a>秋冬自枯。<a id="a-54"></a>’夫人、<a id="a-55"></a>太子闻是语已，<a id="a-56"></a>譬如人噎，<a id="a-57"></a>既不能咽，<a id="a-58"></a>复不得吐：<a id="a-59"></a>‘大王，<a id="a-5A"></a>今者何因缘故说如是语？<a id="a-5B"></a>’王言：<a id="a-5C"></a>‘有婆罗门从远方来，<a id="a-5D"></a>欲乞我头，<a id="a-5E"></a>我已许之。<a id="a-5F"></a>’夫人、<a id="a-5G"></a>太子闻是语已，<a id="a-5H"></a>举身投地，<a id="a-5I"></a>举声大哭，<a id="a-5J"></a>自拔头发，<a id="a-5K"></a>裂坏衣裳，<a id="a-5L"></a>而作是言：<a id="a-5M"></a>‘大王，<a id="a-5N"></a>天下所重，<a id="a-5O"></a>莫若己身。<a id="a-5P"></a>云何今日难舍能舍，<a id="a-5Q"></a>持用施人？<a id="a-5R"></a>’时，<a id="a-5S"></a>五百大臣语婆罗门言：<a id="a-5T"></a>‘汝用是臭烂脓血头为？<a id="a-5U"></a>’婆罗门言：<a id="a-5V"></a>‘我自乞丐，<a id="a-5W"></a>用问我为？<a id="a-5X"></a>’大臣言：<a id="a-5Y"></a>‘卿入我国，<a id="a-5Z"></a>我应问卿，<a id="a-5a"></a>卿应答我。<a id="a-5b"></a>’时，<a id="a-5c"></a>婆罗门正欲实答，<a id="a-5d"></a>心怀恐怖，<a id="a-5e"></a>惧畏大臣断其命根。<a id="a-5f"></a>尔时，<a id="a-5g"></a>五百大臣语婆罗门：<a id="a-5h"></a>‘汝莫恐怖！<a id="a-5i"></a>我等今者，<a id="a-5j"></a>施汝无畏。<a id="a-5k"></a>以大王故，<a id="a-5l"></a>贫婆罗门何急用是脓血头为？<a id="a-5m"></a>我等五百人，<a id="a-5n"></a>人作一七宝头，<a id="a-5o"></a>共相贸易并与所须，<a id="a-5p"></a>令汝七世无所乏少。<a id="a-5q"></a>’婆罗门言：<a id="a-5r"></a>‘吾不用也。<a id="a-5s"></a>’时，<a id="a-5t"></a>诸大臣不果所愿，<a id="a-5u"></a>心生苦恼，<a id="a-5v"></a>举声悲哭，<a id="a-5w"></a>白大王言：<a id="a-5x"></a>‘大王，<a id="a-5y"></a>今者何忍便欲舍此国土人民、<a id="a-5z"></a>夫人、<a id="a-60"></a>太子，<a id="a-61"></a>为一婆罗门永弃孤背？<a id="a-62"></a>’王言：<a id="a-63"></a>‘今为汝等及一切众生故舍身布施。<a id="a-64"></a>’时，<a id="a-65"></a>第一大臣闻王语定，<a id="a-66"></a>必欲舍身与婆罗门，<a id="a-67"></a>即自思惟：<a id="a-68"></a>‘我今云何当见大王舍此身命？<a id="a-69"></a>’作是思惟已，<a id="a-6A"></a>即入静室，<a id="a-6B"></a>以刀自断其命。</p>
  <p id="a6C">“尔时，<a id="a-6D"></a>大王便入后园，<a id="a-6E"></a>唤婆罗门来：<a id="a-6F"></a>‘汝今远来从我乞头，<a id="a-6G"></a>我以慈心怜愍汝故不逆汝意，<a id="a-6H"></a>令我来世得智慧头施于汝等。<a id="a-6I"></a>’作是语已，<a id="a-6J"></a>即起合掌，<a id="a-6K"></a>向十方礼而作是言：<a id="a-6L"></a>‘十方诸佛哀慈怜愍，<a id="a-6M"></a>诸尊菩萨威神护助，<a id="a-6N"></a>令我此事必得成办。<a id="a-6O"></a>’语婆罗门：<a id="a-6P"></a>‘随汝持去。<a id="a-6Q"></a>’时，<a id="a-6R"></a>婆罗门言：<a id="a-6S"></a>‘王有力士之力，<a id="a-6T"></a>临时苦痛，<a id="a-6U"></a>脱能变悔，<a id="a-6V"></a>不能忍苦，<a id="a-6W"></a>或能反害于我。<a id="a-6X"></a>王审能尔者，<a id="a-6Y"></a>何不以头发自系树枝？<a id="a-6Z"></a>’王闻是语，<a id="a-6a"></a>心生慈愍：<a id="a-6b"></a>‘此婆罗门怯而且羸，<a id="a-6c"></a>若当不能断我头者，<a id="a-6d"></a>而失大利。<a id="a-6e"></a>’即随其言，<a id="a-6f"></a>以发自缚著树，<a id="a-6g"></a>语婆罗门：<a id="a-6h"></a>‘汝断我头，<a id="a-6i"></a>还著我手中。<a id="a-6j"></a>我当以手，<a id="a-6k"></a>授与于汝。<a id="a-6l"></a>’时，<a id="a-6m"></a>婆罗门手自捉刀，<a id="a-6n"></a>即前向树。<a id="a-6o"></a>尔时，<a id="a-6p"></a>树神即以手拍婆罗门头，<a id="a-6q"></a>闷绝倒地。<a id="a-6r"></a>尔时，<a id="a-6s"></a>大光明王语树神言：<a id="a-6t"></a>‘汝不助我，<a id="a-6u"></a>反于善法而起留难？<a id="a-6v"></a>’尔时，<a id="a-6w"></a>树神闻是语已，<a id="a-6x"></a>心生苦恼，<a id="a-6y"></a>即唱是言：<a id="a-6z"></a>‘怪哉！<a id="a-70"></a>苦哉！<a id="a-71"></a>’于虚空中无云雨血，<a id="a-72"></a>天地大动，<a id="a-73"></a>日无精光。<a id="a-74"></a>时，<a id="a-75"></a>婆罗门寻断王头，<a id="a-76"></a>持还本国。<a id="a-77"></a>尔时，<a id="a-78"></a>五百太子及诸群臣，<a id="a-79"></a>即收大光明王余身骨，<a id="a-7A"></a>起塔供养。<a id="a-7B"></a>”</p>
  <p id="a7C">佛告阿难：<a id="a-7D"></a>“尔时第一大臣，<a id="a-7E"></a>闻大光明王以头布施，<a id="a-7F"></a>心不堪忍，<a id="a-7G"></a>寻自舍命者，<a id="a-7H"></a>今舍利弗是。<a id="a-7I"></a>尔时大光明王者，<a id="a-7J"></a>今则我身释迦如来是。<a id="a-7K"></a>菩萨如是修习苦行，<a id="a-7L"></a>誓为众生念诸佛恩，<a id="a-7M"></a>是故超越得成阿耨多罗三藐三菩提。<a id="a-7N"></a>是故，<a id="a-7O"></a>舍利弗闻于如来欲入涅槃，<a id="a-7P"></a>眼不忍见，<a id="a-7Q"></a>先取灭度，<a id="a-7R"></a>与本不异，<a id="a-7S"></a>过去世时，<a id="a-7T"></a>不忍见我舍于身命。<a id="a-7U"></a>我于此后园在此一树下，<a id="a-7V"></a>舍转轮王头布施数满一千，<a id="a-7W"></a>况余身分身体手足！<a id="a-7X"></a>”</p>
  <p id="a7Y">说是苦行因缘时，<a id="a-7Z"></a>有无量百千众生皆发阿耨多罗三藐三菩提心，<a id="a-7a"></a>复有无量百千人得须陀洹道乃至阿罗汉果，<a id="a-7b"></a>复有无量百千人发声闻、<a id="a-7c"></a>辟支佛心，<a id="a-7d"></a>一切大众、<a id="a-7e"></a>诸天龙鬼神、<a id="a-7f"></a>人及非人，<a id="a-7g"></a>闻佛说法，<a id="a-7h"></a>欢喜而去。</p>
  <p id="a7i">复次，<a id="a-7j"></a>摩伽陀国有五百群贼，<a id="a-7k"></a>常断道劫人，<a id="a-7l"></a>枉滥无辜，<a id="a-7m"></a>王路断绝。<a id="a-7n"></a>尔时，<a id="a-7o"></a>摩伽陀王即起四兵而往收捕，<a id="a-7p"></a>送著深山悬崄之处，<a id="a-7q"></a>即取一一贼，<a id="a-7r"></a>挑其两目，<a id="a-7s"></a>刵劓耳鼻。<a id="a-7t"></a>尔时，<a id="a-7u"></a>五百群贼身体苦痛，<a id="a-7v"></a>命在呼吸。</p>
  <p id="a7w">尔时，<a id="a-7x"></a>五百人中有一人，<a id="a-7y"></a>是佛弟子，<a id="a-7z"></a>告诸大众：<a id="a-80"></a>“我等今者，<a id="a-81"></a>命不云远，<a id="a-82"></a>何不至心归命于佛？<a id="a-83"></a>”</p>
  <p id="a84">尔时，<a id="a-85"></a>五百人寻共发声，<a id="a-86"></a>唱如是言：<a id="a-87"></a>“南无释迦牟尼佛！<a id="a-88"></a>”</p>
  <p id="a89">尔时，<a id="a-8A"></a>如来在耆阇崛山，<a id="a-8B"></a>以慈悲力于游乾陀山，<a id="a-8C"></a>即大风起吹动树林，<a id="a-8D"></a>起栴檀尘满虚空中，<a id="a-8E"></a>风即吹往至彼深山诸群贼所，<a id="a-8F"></a>坌诸贼眼及诸身疮，<a id="a-8G"></a>平复如故。</p>
  <p id="a8H">尔时，<a id="a-8I"></a>诸贼还得两眼，<a id="a-8J"></a>身疮平复，<a id="a-8K"></a>血变为乳，<a id="a-8L"></a>俱发是言：<a id="a-8M"></a>“我等今者，<a id="a-8N"></a>蒙佛重恩，<a id="a-8O"></a>身体安乐。<a id="a-8P"></a>报佛恩者，<a id="a-8Q"></a>应当速发阿耨多罗三藐三菩提心。<a id="a-8R"></a>”作是唱已，<a id="a-8S"></a>一切大众异口同音而作是言：<a id="a-8T"></a>“诸未安众生我当安之，<a id="a-8U"></a>诸未解众生我当解之，<a id="a-8V"></a>诸未度者我当度之，<a id="a-8W"></a>未得道者令得涅槃。<a id="a-8X"></a>”</p>
  <p id="a8Y">复次，<a id="a-8Z"></a>如来慈悲方便神力不可思议。<a id="a-8a"></a>佛在舍卫国，<a id="a-8b"></a>尔时崛山中，<a id="a-8c"></a>有五百人止住其中，<a id="a-8d"></a>断道劫人作诸非法。<a id="a-8e"></a>如来尔时，<a id="a-8f"></a>以方便力化作一人，<a id="a-8g"></a>乘大名象，<a id="a-8h"></a>身著铠仗，<a id="a-8i"></a>带持弓箭，<a id="a-8j"></a>手执鉾鋋，<a id="a-8k"></a>所乘大象皆以七宝而庄校之。<a id="a-8l"></a>其人亦以七宝而自庄严，<a id="a-8m"></a>珠环严具皆出光明，<a id="a-8n"></a>单独一己而入崄路往至崛山。</p>
  <p id="a8o">尔时，<a id="a-8p"></a>山中五百群贼，<a id="a-8q"></a>遥见是人，<a id="a-8r"></a>而相谓言：<a id="a-8s"></a>“我等积年作贼，<a id="a-8t"></a>未见此也。<a id="a-8u"></a>”</p>
  <p id="a8v">尔时，<a id="a-8w"></a>贼主问诸人言：<a id="a-8x"></a>“汝何所见？<a id="a-8y"></a>”</p>
  <p id="a8z">其人答言：<a id="a-90"></a>“见有一人乘大名象，<a id="a-91"></a>被服璎珞，<a id="a-92"></a>并象乘具纯是七宝，<a id="a-93"></a>放大光明照动天地，<a id="a-94"></a>随路而来，<a id="a-95"></a>兼复单独一己。<a id="a-96"></a>我等若当擒获此人，<a id="a-97"></a>资生衣食七世无乏。<a id="a-98"></a>”</p>
  <p id="a99">尔时，<a id="a-9A"></a>贼主闻是语已，<a id="a-9B"></a>心生欢喜，<a id="a-9C"></a>密共唱令，<a id="a-9D"></a>而作是言：<a id="a-9E"></a>“慎莫斫射，<a id="a-9F"></a>徐徐捉取。<a id="a-9G"></a>”即前后围绕一时而发。<a id="a-9H"></a>时五百人同声唱唤。</p>
  <p id="a9I">尔时，<a id="a-9J"></a>化人以慈悲力愍而哀伤，<a id="a-9K"></a>寻时张弓布箭射之。<a id="a-9L"></a>时五百人，<a id="a-9M"></a>人被一箭，<a id="a-9N"></a>而疮苦痛难可堪忍，<a id="a-9O"></a>即皆躄地，<a id="a-9P"></a>宛转大哭起共拔箭。<a id="a-9Q"></a>其箭坚固，<a id="a-9R"></a>非力所堪。</p>
  <p id="a9S">尔时，<a id="a-9T"></a>五百人即怀恐怖：<a id="a-9U"></a>“我等今者，<a id="a-9V"></a>必死不疑。<a id="a-9W"></a>所以者何？<a id="a-9X"></a>而此一人，<a id="a-9Y"></a>难为抗对，<a id="a-9Z"></a>由来未有。<a id="a-9a"></a>”即共同声，<a id="a-9b"></a>说偈问曰：</p>
  <p id="a9c">“卿是何等人，<a id="a-9d"></a>为是咒术力，</p>
  <p id="a9e">为是龙鬼神，<a id="a-9f"></a>一箭射五百？</p>
  <p id="a9g">苦痛难可陈，<a id="a-9h"></a>我等身归依，</p>
  <p id="a9i">为我出毒箭，<a id="a-9j"></a>随顺不敢违。<a id="a-9k"></a>”</p>
  <p id="a9l">尔时，<a id="a-9m"></a>化人说偈答曰：</p>
  <p id="a9n">“斫疮无过恶，<a id="a-9o"></a>射箭无过怒，</p>
  <p id="a9p">是壮莫能拔，<a id="a-9q"></a>唯从多闻除。<a id="a-9r"></a>”</p>
  <p id="a9s">尔时，<a id="a-9t"></a>化人说是偈已，<a id="a-9u"></a>即复佛身，<a id="a-9v"></a>放大光明遍照十方。<a id="a-9w"></a>一切众生遇斯光者，<a id="a-9x"></a>盲者得睹，<a id="a-9y"></a>瘘者得伸，<a id="a-9z"></a>拘躄者得手足，<a id="a-A0"></a>邪迷者得睹真言。<a id="a-A1"></a>总要而言，<a id="a-A2"></a>诸不称意皆得如愿。</p>
  <p id="aA3">尔时，<a id="a-A4"></a>如来为五百人示教利喜，<a id="a-A5"></a>说种种法。<a id="a-A6"></a>时，<a id="a-A7"></a>五百人闻法欢喜，<a id="a-A8"></a>身疮平复，<a id="a-A9"></a>血反为乳，<a id="a-AA"></a>寻时即发阿耨多罗三藐三菩提心，<a id="a-AB"></a>即共同声，<a id="a-AC"></a>而说偈言：</p>
  <p id="aAD">“我等已发心，<a id="a-AE"></a>广利诸众生，</p>
  <p id="aAF">应当常恭敬，<a id="a-AG"></a>随顺诸佛学。</p>
  <p id="aAH">念佛慈悲力，<a id="a-AI"></a>拔苦身心安，</p>
  <p id="aAJ">应当念佛恩，<a id="a-AK"></a>菩萨及善友。</p>
  <p id="aAL">师长及父母，<a id="a-AM"></a>及诸众生类，</p>
  <p id="aAN">怨亲心平等，<a id="a-AO"></a>恩德无有二。<a id="a-AP"></a>”</p>
  <p id="aAQ">尔时，<a id="a-AR"></a>虚空中欲界诸天憍尸迦等，<a id="a-AS"></a>雨众天华，<a id="a-AT"></a>作天伎乐，<a id="a-AU"></a>供养如来，<a id="a-AV"></a>异口同音，<a id="a-AW"></a>而说偈言：</p>
  <p id="aAX">“我等先世福，<a id="a-AY"></a>光明甚严饰，</p>
  <p id="aAZ">众妙供养具，<a id="a-Aa"></a>利益于一切。</p>
  <p id="aAb">世尊甚难遇，<a id="a-Ac"></a>妙法亦难闻，</p>
  <p id="aAd">宿植众德本，<a id="a-Ae"></a>今遇释中神，</p>
  <p id="aAf">我等念佛恩，<a id="a-Ag"></a>亦当发道心！</p>
  <p id="aAh">我今得见佛，<a id="a-Ai"></a>所有三业善，</p>
  <p id="aAj">为诸众生故，<a id="a-Ak"></a>回向无上道。<a id="a-Al"></a>”</p>
  <p id="aAm">尔时，<a id="a-An"></a>诸天说是偈已，<a id="a-Ao"></a>绕百千匝，<a id="a-Ap"></a>头面礼佛，<a id="a-Aq"></a>飞空而去。</p>
  <p id="aAr">复次，<a id="a-As"></a>如来方便慈善根力不可思议。<a id="a-At"></a>尔时，<a id="a-Au"></a>毗舍离国有一婆罗门，<a id="a-Av"></a>执著邪见，<a id="a-Aw"></a>贪著我慢。<a id="a-Ax"></a>舍利弗、<a id="a-Ay"></a>大目揵连往到其家，<a id="a-Az"></a>说法慰喻而不信受，<a id="a-B0"></a>执著邪论。<a id="a-B1"></a>其家大富，<a id="a-B2"></a>财宝无量。<a id="a-B3"></a>家无有子，<a id="a-B4"></a>一旦崩亡，<a id="a-B5"></a>财贿没官。<a id="a-B6"></a>思惟是已，<a id="a-B7"></a>奉祠诸山及诸树神，<a id="a-B8"></a>过九十日，<a id="a-B9"></a>其妇便觉有娠，<a id="a-BA"></a>月满生男。</p>
  <p id="aBB">其儿端正，<a id="a-BC"></a>人相具足，<a id="a-BD"></a>父母爱念，<a id="a-BE"></a>众人宗敬。<a id="a-BF"></a>至年十二，<a id="a-BG"></a>共诸等侣出外游观，<a id="a-BH"></a>道逢醉象驰犇践踏，<a id="a-BI"></a>即便命终。</p>
  <p id="aBJ">父母闻之，<a id="a-BK"></a>举声大哭，<a id="a-BL"></a>自投于地生狂痴心，<a id="a-BM"></a>尘土坌身，<a id="a-BN"></a>自拔头发而作是言：<a id="a-BO"></a>“一何薄命，<a id="a-BP"></a>生亡我珍？<a id="a-BQ"></a>”前趣儿所抱持死尸，<a id="a-BR"></a>举声恸哭，<a id="a-BS"></a>绝而复苏，<a id="a-BT"></a>心发狂痴，<a id="a-BU"></a>裸形而行，<a id="a-BV"></a>得睹如来。</p>
  <p id="aBW">如来以慈善根力化作其儿。<a id="a-BX"></a>尔时，<a id="a-BY"></a>父母即前抱持欢喜无量，<a id="a-BZ"></a>狂痴即灭，<a id="a-Ba"></a>还得本心。<a id="a-Bb"></a>如来尔时即为说法，<a id="a-Bc"></a>因闻法故，<a id="a-Bd"></a>即发阿耨多罗三藐三菩提心。</p>
  <p id="aBe">复次，<a id="a-Bf"></a>如来慈善根力不可思议。<a id="a-Bg"></a>尔时，<a id="a-Bh"></a>琉璃王起四种兵伐舍卫国，<a id="a-Bi"></a>得诸释子，<a id="a-Bj"></a>穿坑埋之，<a id="a-Bk"></a>坑悉齐腋令不动摇。<a id="a-Bl"></a>过一七已，<a id="a-Bm"></a>如来尔时以慈善根力，<a id="a-Bn"></a>即化其地变成浴池。<a id="a-Bo"></a>其浴池水具八功德，<a id="a-Bp"></a>有妙香花，<a id="a-Bq"></a>所谓波头摩花、<a id="a-Br"></a>分陀利花，<a id="a-Bs"></a>青黄赤白，<a id="a-Bt"></a>大如车轮充满其中，<a id="a-Bu"></a>异类众鸟相和悲鸣。</p>
  <p id="aBv">时，<a id="a-Bw"></a>诸释子见是事已，<a id="a-Bx"></a>心生欢喜，<a id="a-By"></a>寻发阿耨多罗三藐三菩提心。<a id="a-Bz"></a>发菩提心已，<a id="a-C0"></a>时琉璃王即以酒饮五百黑象极令犇醉，<a id="a-C1"></a>脚著铁甲，<a id="a-C2"></a>鼻系利剑，<a id="a-C3"></a>即声恶鼓，<a id="a-C4"></a>放诸群象踏诸释子，<a id="a-C5"></a>身诸肢节皮骨糜碎，<a id="a-C6"></a>狼籍在地。<a id="a-C7"></a>以如来慈悲力故身心安乐，<a id="a-C8"></a>身心安乐故发菩提心，<a id="a-C9"></a>以发菩提心故于诸众生得平等心，<a id="a-CA"></a>心平等故不生嗔恚，<a id="a-CB"></a>心不嗔恚故命终生天，<a id="a-CC"></a>得生天已即以天眼却观本缘，<a id="a-CD"></a>寻相谓言：<a id="a-CE"></a>“我等蒙佛慈恩，<a id="a-CF"></a>得生于天。<a id="a-CG"></a>七宝宫殿、<a id="a-CH"></a>名衣上服、<a id="a-CI"></a>身诸光明、<a id="a-CJ"></a>微妙伎乐、<a id="a-CK"></a>一切乐具，<a id="a-CL"></a>皆是如来神力。<a id="a-CM"></a>是故我等发大悲心利益众生，<a id="a-CN"></a>随有佛法所流布处，<a id="a-CO"></a>若城邑聚落、<a id="a-CP"></a>山林树下、<a id="a-CQ"></a>宫殿舍宅，<a id="a-CR"></a>有读诵、<a id="a-CS"></a>书写、<a id="a-CT"></a>解说其义，<a id="a-CU"></a>随流布处，<a id="a-CV"></a>称意供给令无乏少。<a id="a-CW"></a>若有刀兵、<a id="a-CX"></a>疾疫、<a id="a-CY"></a>饥馑，<a id="a-CZ"></a>我等应当昼夜拥护，<a id="a-Ca"></a>心不舍离。<a id="a-Cb"></a>”</p>
  <p id="aCc">尔时，<a id="a-Cd"></a>诸天发是愿已，<a id="a-Ce"></a>身命色力、<a id="a-Cf"></a>光明晃耀复倍于常，<a id="a-Cg"></a>欢喜踊跃，<a id="a-Ch"></a>飞空而去。</p>
  <p id="aCi">复次，<a id="a-Cj"></a>如来方便慈善根力不可思议。<a id="a-Ck"></a>尔时，<a id="a-Cl"></a>琉璃王伐舍卫国，<a id="a-Cm"></a>毁害诸释种已，<a id="a-Cn"></a>选诸释女，<a id="a-Co"></a>择取端正才能过人各无数伎，<a id="a-Cp"></a>取五百人前后围绕，<a id="a-Cq"></a>作倡伎乐还归本国，<a id="a-Cr"></a>夫人婇女升正殿上，<a id="a-Cs"></a>结加趺坐，<a id="a-Ct"></a>告大众言：<a id="a-Cu"></a>“我今快乐称善无量。<a id="a-Cv"></a>”</p>
  <p id="aCw">时，<a id="a-Cx"></a>诸释女问琉璃王言：<a id="a-Cy"></a>“汝今云何快乐？<a id="a-Cz"></a>”</p>
  <p id="aD0">答言：<a id="a-D1"></a>“我得胜怨。<a id="a-D2"></a>”</p>
  <p id="aD3">诸释女言：<a id="a-D4"></a>“汝不得胜！<a id="a-D5"></a>假使汝国一切四兵，<a id="a-D6"></a>不敌于我释种一人。<a id="a-D7"></a>然我释种是佛弟子，<a id="a-D8"></a>不与物诤，<a id="a-D9"></a>令汝得胜。<a id="a-DA"></a>若起恶者，<a id="a-DB"></a>汝前后三四起兵向舍卫国，<a id="a-DC"></a>而常退缩。<a id="a-DD"></a>汝第一往时，<a id="a-DE"></a>我诸释种而作是言：<a id="a-DF"></a>‘此琉璃王，<a id="a-DG"></a>不识恩分，<a id="a-DH"></a>反生恶逆。<a id="a-DI"></a>若我等与彼战者，<a id="a-DJ"></a>贤愚不别，<a id="a-DK"></a>皂白不明。<a id="a-DL"></a>我等今者，<a id="a-DM"></a>宜应恐怖令彼退散。<a id="a-DN"></a>’即立誓令：<a id="a-DO"></a>‘今者诸人，<a id="a-DP"></a>齐共射之，<a id="a-DQ"></a>令箭莫伤。<a id="a-DR"></a>’即起四兵往逆琉璃，<a id="a-DS"></a>去四十里挽弓射之，<a id="a-DT"></a>箭箭相续，<a id="a-DU"></a>筈筈相拄。<a id="a-DV"></a>时，<a id="a-DW"></a>琉璃王见是事已，<a id="a-DX"></a>即怀恐怖，<a id="a-DY"></a>退还归去。<a id="a-DZ"></a>过九十日，<a id="a-Da"></a>复起四兵伐诸释种。<a id="a-Db"></a>尔时，<a id="a-Dc"></a>诸释寻共议言：<a id="a-Dd"></a>‘琉璃恶人不知惭愧，<a id="a-De"></a>而复更来欲相危害。<a id="a-Df"></a>’尔时，<a id="a-Dg"></a>诸释复立誓限：<a id="a-Dh"></a>‘今日诸人，<a id="a-Di"></a>齐共射铠，<a id="a-Dj"></a>莫令伤人。<a id="a-Dk"></a>’时，<a id="a-Dl"></a>诸释种齐共射之，<a id="a-Dm"></a>悉令诸人所著铠仗钾钾断坏，<a id="a-Dn"></a>裸身而住。<a id="a-Do"></a>时，<a id="a-Dp"></a>琉璃王心怀怖惧，<a id="a-Dq"></a>即集诸臣而共议言：<a id="a-Dr"></a>‘我等今者恐不全济。<a id="a-Ds"></a>’中有第一大臣白大王言：<a id="a-Dt"></a>‘是诸释种皆佛弟子，<a id="a-Du"></a>持不杀戒，<a id="a-Dv"></a>修行慈悲。<a id="a-Dw"></a>若不尔者，<a id="a-Dx"></a>我等身命久已殒灭。<a id="a-Dy"></a>’王言：<a id="a-Dz"></a>‘审如是者，<a id="a-E0"></a>更可前进。<a id="a-E1"></a>’尔时，<a id="a-E2"></a>诸释㪘手而住，<a id="a-E3"></a>琉璃军马遂至逼近。<a id="a-E4"></a>诸释种中有一婆罗门，<a id="a-E5"></a>语诸释子：<a id="a-E6"></a>‘今衰祸至，<a id="a-E7"></a>云何俨然？<a id="a-E8"></a>’诸释答言：<a id="a-E9"></a>‘我等今者，<a id="a-EA"></a>不与物诤。<a id="a-EB"></a>若与彼诤，<a id="a-EC"></a>非佛弟子。<a id="a-ED"></a>’时，<a id="a-EE"></a>婆罗门即嫌其言，<a id="a-EF"></a>踊出释前，<a id="a-EG"></a>与琉璃战一箭射七，<a id="a-EH"></a>未久之间伤杀转多，<a id="a-EI"></a>琉璃四兵即还却退。<a id="a-EJ"></a>时，<a id="a-EK"></a>诸释种复作是念：<a id="a-EL"></a>‘我等今者，<a id="a-EM"></a>不应与是恶人共为徒党。<a id="a-EN"></a>’即集释众，<a id="a-EO"></a>共摈出是婆罗门种；<a id="a-EP"></a>既摈出已，<a id="a-EQ"></a>琉璃四兵坏舍卫国。<a id="a-ER"></a>以是因缘，<a id="a-ES"></a>令汝得胜。<a id="a-ET"></a>”</p>
  <p id="aEU">时，<a id="a-EV"></a>琉璃王即生惭愧，<a id="a-EW"></a>唤旃陀罗，<a id="a-EX"></a>即刵耳鼻，<a id="a-EY"></a>截断手足；<a id="a-EZ"></a>断手足已，<a id="a-Ea"></a>即以车载弃于冢间。<a id="a-Eb"></a>时，<a id="a-Ec"></a>诸释女宛转无复手足，<a id="a-Ed"></a>悲号酸切，<a id="a-Ee"></a>苦毒缠身，<a id="a-Ef"></a>余命无几。<a id="a-Eg"></a>时，<a id="a-Eh"></a>诸释女各称父母兄弟姐妹者，<a id="a-Ei"></a>或复称天唤地者，<a id="a-Ej"></a>苦切无量。</p>
  <p id="aEk">其中有第一释女告诸女言：<a id="a-El"></a>“姐妹当知，<a id="a-Em"></a>我曾从佛闻，<a id="a-En"></a>若有人能于运急之中发于一念念佛至心归命者，<a id="a-Eo"></a>即得安隐，<a id="a-Ep"></a>各称所愿。<a id="a-Eq"></a>”</p>
  <p id="aEr">时，<a id="a-Es"></a>五百释女异口同音至心念佛：<a id="a-Et"></a>“南无释迦牟尼多陀阿伽度阿罗诃三藐三佛陀！<a id="a-Eu"></a>”复更唱言：<a id="a-Ev"></a>“苦哉！<a id="a-Ew"></a>苦哉！<a id="a-Ex"></a>痛哉！<a id="a-Ey"></a>痛哉！<a id="a-Ez"></a>呜呼！<a id="a-F0"></a>婆伽婆！<a id="a-F1"></a>修伽陀！<a id="a-F2"></a>”作是唱时，<a id="a-F3"></a>于虚空中，<a id="a-F4"></a>以如来慈善根力故，<a id="a-F5"></a>起大悲云，<a id="a-F6"></a>雨大悲雨，<a id="a-F7"></a>雨诸女身。<a id="a-F8"></a>既蒙雨已，<a id="a-F9"></a>身体手足还生如故。</p>
  <p id="aFA">诸女欢喜俱唱是言：<a id="a-FB"></a>“如来慈父无上世尊，<a id="a-FC"></a>世间妙药！<a id="a-FD"></a>世间眼目！<a id="a-FE"></a>于三界中，<a id="a-FF"></a>能拔其苦，<a id="a-FG"></a>施与快乐。<a id="a-FH"></a>所以者何？<a id="a-FI"></a>我等今者得脱苦难，<a id="a-FJ"></a>我等今者当念佛恩，<a id="a-FK"></a>当念报恩。<a id="a-FL"></a>”</p>
  <p id="aFM">诸女念言：<a id="a-FN"></a>“当以何事而报佛恩？<a id="a-FO"></a>如来身者，<a id="a-FP"></a>金刚之身，<a id="a-FQ"></a>常住之身，<a id="a-FR"></a>无饥渴身，<a id="a-FS"></a>微妙色身，<a id="a-FT"></a>悉是具足百千禅定、<a id="a-FU"></a>根、<a id="a-FV"></a>力、<a id="a-FW"></a>觉、<a id="a-FX"></a>道、<a id="a-FY"></a>不可思议三十二相、<a id="a-FZ"></a>八十种随形之好，<a id="a-Fa"></a>具二庄严住大涅槃，<a id="a-Fb"></a>等视众生如罗睺罗，<a id="a-Fc"></a>怨亲等观亦不望报。<a id="a-Fd"></a>我等今者欲报佛恩，<a id="a-Fe"></a>当共出家，<a id="a-Ff"></a>修持禁戒，<a id="a-Fg"></a>护持正法。<a id="a-Fh"></a>”思惟是已，<a id="a-Fi"></a>即求衣钵，<a id="a-Fj"></a>往诣王园比丘尼精舍求索出家。</p>
  <p id="aFk">时，<a id="a-Fl"></a>有六群比丘尼，<a id="a-Fm"></a>见诸释女年时幼稚，<a id="a-Fn"></a>美色端正：<a id="a-Fo"></a>“今云何能舍此难舍而共出家？<a id="a-Fp"></a>我等当为说世间五欲快乐，<a id="a-Fq"></a>待年限过然后出家，<a id="a-Fr"></a>不亦快乎？<a id="a-Fs"></a>彼若还俗，<a id="a-Ft"></a>必以衣钵奉施我等。<a id="a-Fu"></a>”思惟是已，<a id="a-Fv"></a>于释女前，<a id="a-Fw"></a>即以上事向诸女说。</p>
  <p id="aFx">诸女闻已，<a id="a-Fy"></a>心怀苦恼：<a id="a-Fz"></a>“此安隐处，<a id="a-G0"></a>云何有大恐怖？<a id="a-G1"></a>如肴膳饮食和以毒药，<a id="a-G2"></a>此比丘尼所说亦复如是。<a id="a-G3"></a>世间五欲多诸过患，<a id="a-G4"></a>我已具知。<a id="a-G5"></a>云何而反赞叹其美，<a id="a-G6"></a>而劝我等还归本家在于五欲？<a id="a-G7"></a>”作是语已，<a id="a-G8"></a>举声大哭，<a id="a-G9"></a>还出僧房。</p>
  <p id="aGA">时，<a id="a-GB"></a>有比丘尼名曰华色，<a id="a-GC"></a>即问诸女：<a id="a-GD"></a>“何为啼哭？<a id="a-GE"></a>”</p>
  <p id="aGF">诸女答言：<a id="a-GG"></a>“不果所愿。<a id="a-GH"></a>”</p>
  <p id="aGI">比丘尼言：<a id="a-GJ"></a>“汝愿何等？<a id="a-GK"></a>”</p>
  <p id="aGL">答言：<a id="a-GM"></a>“愿欲出家，<a id="a-GN"></a>不蒙听许。<a id="a-GO"></a>”</p>
  <p id="aGP">时，<a id="a-GQ"></a>华色比丘尼问言：<a id="a-GR"></a>“汝欲出家者，<a id="a-GS"></a>我能度汝。<a id="a-GT"></a>”</p>
  <p id="aGU">诸女闻已，<a id="a-GV"></a>心生欢喜，<a id="a-GW"></a>即便随从，<a id="a-GX"></a>度为弟子。</p>
  <p id="aGY">时，<a id="a-GZ"></a>诸释女既蒙听许，<a id="a-Ga"></a>悲喜交集，<a id="a-Gb"></a>而作是言：<a id="a-Gc"></a>“和尚当知，<a id="a-Gd"></a>我等在家，<a id="a-Ge"></a>众苦非一。<a id="a-Gf"></a>亲族丧亡，<a id="a-Gg"></a>割削耳鼻，<a id="a-Gh"></a>截断手足，<a id="a-Gi"></a>祸患滋甚。<a id="a-Gj"></a>”</p>
  <p id="aGk">尔时，<a id="a-Gl"></a>和尚报诸弟子：<a id="a-Gm"></a>“汝等辛苦何足言耶？<a id="a-Gn"></a>我在家时，<a id="a-Go"></a>荷负众苦，<a id="a-Gp"></a>其事众多。<a id="a-Gq"></a>”</p>
  <p id="aGr">时，<a id="a-Gs"></a>诸释女长跪白师：<a id="a-Gt"></a>“愿说在家众苦因缘。<a id="a-Gu"></a>”</p>
  <p id="aGv">尔时，<a id="a-Gw"></a>华色比丘尼即入三昧，<a id="a-Gx"></a>以神通力放大光明，<a id="a-Gy"></a>照阎浮提，<a id="a-Gz"></a>请召有缘天龙鬼神、<a id="a-H0"></a>人及非人，<a id="a-H1"></a>于大众中即自说言：<a id="a-H2"></a>“我在家时，<a id="a-H3"></a>是舍卫国人，<a id="a-H4"></a>父母嫁我与北方人。<a id="a-H5"></a>彼国风俗，<a id="a-H6"></a>其妇有娠，<a id="a-H7"></a>垂欲产时还父母家。<a id="a-H8"></a>如是次第数年生子，<a id="a-H9"></a>后复有娠。<a id="a-HA"></a>垂产之日，<a id="a-HB"></a>皆乘车马，<a id="a-HC"></a>夫妻相将归父母家。<a id="a-HD"></a>中路有河，<a id="a-HE"></a>其水瀑长。<a id="a-HF"></a>其路旷绝，<a id="a-HG"></a>多诸贼难。<a id="a-HH"></a>既至河已，<a id="a-HI"></a>不能得渡，<a id="a-HJ"></a>住宿岸边。<a id="a-HK"></a>于初夜时，<a id="a-HL"></a>我腹卒痛，<a id="a-HM"></a>即便起坐。<a id="a-HN"></a>未久之间，<a id="a-HO"></a>即便娩身生一男儿。<a id="a-HP"></a>岸边草中有大毒蛇，<a id="a-HQ"></a>闻新血香即来趣我。<a id="a-HR"></a>未至我所，<a id="a-HS"></a>我夫及奴眠在道中，<a id="a-HT"></a>蛇至奴所寻便螫杀。<a id="a-HU"></a>前至夫所，<a id="a-HV"></a>夫眠不觉亦螫杀夫。<a id="a-HW"></a>我时唱唤：<a id="a-HX"></a>‘蛇来！<a id="a-HY"></a>蛇来！<a id="a-HZ"></a>’，<a id="a-Ha"></a>唤夫不应，<a id="a-Hb"></a>夫奴已死。<a id="a-Hc"></a>尔时，<a id="a-Hd"></a>毒蛇亦螫牛马。<a id="a-He"></a>至日出已，<a id="a-Hf"></a>其夫身体膖胀烂坏，<a id="a-Hg"></a>骨节解散，<a id="a-Hh"></a>狼籍在地。<a id="a-Hi"></a>忧悲恐怖，<a id="a-Hj"></a>闷绝躃地，<a id="a-Hk"></a>举声大哭，<a id="a-Hl"></a>以手捶胸，<a id="a-Hm"></a>自拔头发，<a id="a-Hn"></a>尘土坌身，<a id="a-Ho"></a>寻复闷绝，<a id="a-Hp"></a>举身投骨。<a id="a-Hq"></a>如是忧苦，<a id="a-Hr"></a>经留数日，<a id="a-Hs"></a>独在岸边。<a id="a-Ht"></a>其水渐小，<a id="a-Hu"></a>荷负小儿以手牵持。<a id="a-Hv"></a>其新产者以裙盛之，<a id="a-Hw"></a>衔著口中，<a id="a-Hx"></a>即前入水。<a id="a-Hy"></a>正到河半，<a id="a-Hz"></a>反视大儿，<a id="a-I0"></a>见一猛虎犇走驰逐。<a id="a-I1"></a>开口唱唤，<a id="a-I2"></a>口即失裙，<a id="a-I3"></a>婴儿没水，<a id="a-I4"></a>以手探摸而竟不获。<a id="a-I5"></a>其背上者，<a id="a-I6"></a>失手落水，<a id="a-I7"></a>寻复没丧。<a id="a-I8"></a>其岸上者，<a id="a-I9"></a>为虎所食。<a id="a-IA"></a>我见是已，<a id="a-IB"></a>心肝分裂，<a id="a-IC"></a>口吐热血，<a id="a-ID"></a>举声大哭：<a id="a-IE"></a>‘怪哉！<a id="a-IF"></a>怪哉！<a id="a-IG"></a>我今一旦见此祸酷。<a id="a-IH"></a>’即到岸上闷绝躃地。<a id="a-II"></a>未久之间有大伴至，<a id="a-IJ"></a>尔时伴中有一长者，<a id="a-IK"></a>是我父母旧所知识，<a id="a-IL"></a>我即前问父母消息。<a id="a-IM"></a>尔时，<a id="a-IN"></a>长者即答我言：<a id="a-IO"></a>‘汝父母家昨夜失火，<a id="a-IP"></a>所烧荡尽，<a id="a-IQ"></a>父母亦丧。<a id="a-IR"></a>’我闻是已，<a id="a-IS"></a>闷绝躃地，<a id="a-IT"></a>良久乃苏。</p>
  <p id="aIU">“未久之间，<a id="a-IV"></a>有五百群贼即坏众伴。<a id="a-IW"></a>尔时，<a id="a-IX"></a>贼主便将我去。<a id="a-IY"></a>作贼妇法，<a id="a-IZ"></a>常使守门，<a id="a-Ia"></a>若有缓急，<a id="a-Ib"></a>为人所逐，<a id="a-Ic"></a>须速开门。<a id="a-Id"></a>后于一时，<a id="a-Ie"></a>夫与群贼，<a id="a-If"></a>共行抄劫。<a id="a-Ig"></a>尔时，<a id="a-Ih"></a>财主王及聚落并力驰逐，<a id="a-Ii"></a>即还其家。<a id="a-Ij"></a>尔时，<a id="a-Ik"></a>其妇在其舍内娩娠生子，<a id="a-Il"></a>夫在门外再三唤已，<a id="a-Im"></a>无人开门。<a id="a-In"></a>尔时，<a id="a-Io"></a>贼主即作是念：<a id="a-Ip"></a>‘今此妇者，<a id="a-Iq"></a>欲危害我。<a id="a-Ir"></a>’思惟是已，<a id="a-Is"></a>即缘墙入，<a id="a-It"></a>语其妇言：<a id="a-Iu"></a>‘以何事故不开门耶？<a id="a-Iv"></a>’妇言：<a id="a-Iw"></a>‘以产生故而不及耳！<a id="a-Ix"></a>’尔时，<a id="a-Iy"></a>贼主见是事已，<a id="a-Iz"></a>嗔恚小息，<a id="a-J0"></a>语其妇言：<a id="a-J1"></a>‘人有娠者，<a id="a-J2"></a>便当有子。<a id="a-J3"></a>汝为产故危害于我，<a id="a-J4"></a>用是子为，<a id="a-J5"></a>速往杀之？<a id="a-J6"></a>’尔时，<a id="a-J7"></a>其妇心生怜愍不忍杀之。<a id="a-J8"></a>尔时，<a id="a-J9"></a>贼主寻拔刀斫解断手足，<a id="a-JA"></a>语其妇言：<a id="a-JB"></a>‘汝可还啖。<a id="a-JC"></a>若不食者，<a id="a-JD"></a>当断汝头。<a id="a-JE"></a>’尔时，<a id="a-JF"></a>其妇以恐怖故即还食之，<a id="a-JG"></a>既还食已，<a id="a-JH"></a>嗔恚便息。<a id="a-JI"></a>其夫于后续复劫盗，<a id="a-JJ"></a>为王所得，<a id="a-JK"></a>即治其罪。<a id="a-JL"></a>治贼之法，<a id="a-JM"></a>要断其命，<a id="a-JN"></a>合妇生埋。<a id="a-JO"></a>我时身体著妙璎珞，<a id="a-JP"></a>尔时有人贪利璎珞，<a id="a-JQ"></a>于后夜时即便开冢，<a id="a-JR"></a>取我璎珞并将我去。<a id="a-JS"></a>复经少时，<a id="a-JT"></a>王家伺官，<a id="a-JU"></a>即伺捉得，<a id="a-JV"></a>以律断之如治贼罪。<a id="a-JW"></a>治贼罪法，<a id="a-JX"></a>即断其命，<a id="a-JY"></a>合妇生埋。<a id="a-JZ"></a>埋之不固，<a id="a-Ja"></a>于后夜时，<a id="a-Jb"></a>多诸虎狼把发冢开食啖死尸，<a id="a-Jc"></a>我因此故寻时得出。<a id="a-Jd"></a>既得出已，<a id="a-Je"></a>荒错迷闷不知东西，<a id="a-Jf"></a>即便驰走。<a id="a-Jg"></a>路见多人，<a id="a-Jh"></a>即便问言：<a id="a-Ji"></a>‘诸人当知我今苦恼，<a id="a-Jj"></a>何处能有忘忧除患？<a id="a-Jk"></a>’时有长老婆罗门等，<a id="a-Jl"></a>以怜愍心即语我言：<a id="a-Jm"></a>‘曾闻释迦牟尼佛法之中，<a id="a-Jn"></a>多诸安隐，<a id="a-Jo"></a>无诸衰恼。<a id="a-Jp"></a>’我闻是已，<a id="a-Jq"></a>心生欢喜，<a id="a-Jr"></a>诣大爱道憍昙弥比丘尼所出家，<a id="a-Js"></a>次第修习即得道果，<a id="a-Jt"></a>三明六通，<a id="a-Ju"></a>具八解脱。<a id="a-Jv"></a>以是因缘，<a id="a-Jw"></a>汝等当知，<a id="a-Jx"></a>我在家时勤苦如是，<a id="a-Jy"></a>以是因缘自致得道。<a id="a-Jz"></a>”</p>
  <p id="aK0">时，<a id="a-K1"></a>诸释女闻是语已，<a id="a-K2"></a>心大欢喜，<a id="a-K3"></a>得法眼净。<a id="a-K4"></a>诸会听众，<a id="a-K5"></a>各发所愿，<a id="a-K6"></a>欢喜而去。</p>
  <p id="aK7">尔时，<a id="a-K8"></a>佛姨母憍昙弥比丘尼告一切比丘尼、<a id="a-K9"></a>式叉摩尼、<a id="a-KA"></a>沙弥尼、<a id="a-KB"></a>优婆夷及一切女人，<a id="a-KC"></a>而作是言：<a id="a-KD"></a>“佛法大利！<a id="a-KE"></a>一切功德三种果报，<a id="a-KF"></a>唯有如来佛法海中乃具有之。<a id="a-KG"></a>一切众生皆悉有分，<a id="a-KH"></a>而我等一切女人，<a id="a-KI"></a>如来不听。<a id="a-KJ"></a>以一切女人多诸疑惑，<a id="a-KK"></a>执著难舍；<a id="a-KL"></a>以执著故，<a id="a-KM"></a>使诸结业无量缠缚痴爱覆心；<a id="a-KN"></a>覆心重故，<a id="a-KO"></a>爱水所没，<a id="a-KP"></a>不能自出。<a id="a-KQ"></a>故以二等智故，<a id="a-KR"></a>懈怠慢惰故，<a id="a-KS"></a>现身不能庄严菩提获得三十二相故，<a id="a-KT"></a>于生死中失转轮圣王所有胜果以十善法摄众生故，<a id="a-KU"></a>亦失无上梵王之位不能为建立正法劝发咨请使一切众生得利乐故，<a id="a-KV"></a>是故如来不听女人乐为弟子。<a id="a-KW"></a>天魔波旬及诸邪见一切外道，<a id="a-KX"></a>长夜恶邪执著邪论，<a id="a-KY"></a>残灭正法，<a id="a-KZ"></a>毁佛法僧，<a id="a-Ka"></a>是故如来不听女人乐入佛法。<a id="a-Kb"></a>我为一切诸女人故，<a id="a-Kc"></a>三请如来欲求佛法。<a id="a-Kd"></a>如是至三，<a id="a-Ke"></a>亦不听许。<a id="a-Kf"></a>时我不果所愿，<a id="a-Kg"></a>心怀怅恨，<a id="a-Kh"></a>忧悲苦恼，<a id="a-Ki"></a>即出祇桓，<a id="a-Kj"></a>悲泪满目。<a id="a-Kk"></a>尔时，<a id="a-Kl"></a>阿难即问我言：<a id="a-Km"></a>‘母人何故忧愁如此？<a id="a-Kn"></a>’我时即报侍者阿难：<a id="a-Ko"></a>‘欲求出家修行佛法，<a id="a-Kp"></a>三请如来，<a id="a-Kq"></a>如来不许。<a id="a-Kr"></a>以是因缘，<a id="a-Ks"></a>我忧愁耳！<a id="a-Kt"></a>’尔时，<a id="a-Ku"></a>阿难即报我言：<a id="a-Kv"></a>‘母人莫愁！<a id="a-Kw"></a>我当启请如来，<a id="a-Kx"></a>使母人得入佛法。<a id="a-Ky"></a>’憍昙弥闻是语已，<a id="a-Kz"></a>心大欢喜。</p>
  <p id="aL0">“尔时，<a id="a-L1"></a>阿难入白佛言：<a id="a-L2"></a>‘世尊，<a id="a-L3"></a>今欲从佛，<a id="a-L4"></a>启请一愿。<a id="a-L5"></a>’佛言：<a id="a-L6"></a>‘听汝说之。<a id="a-L7"></a>’阿难白佛言：<a id="a-L8"></a>‘憍昙弥，<a id="a-L9"></a>母人者。<a id="a-LA"></a>乳哺养育如来色身，<a id="a-LB"></a>至今得佛，<a id="a-LC"></a>依因母人之所成立。<a id="a-LD"></a>母人于如来有大恩分，<a id="a-LE"></a>如来犹尚听于一切众生入佛法中，<a id="a-LF"></a>况于母人而不听许？<a id="a-LG"></a>’佛告阿难：<a id="a-LH"></a>‘如汝所说，<a id="a-LI"></a>如来非不知母人于如来所有是重恩，<a id="a-LJ"></a>但不乐使女人入佛法中。<a id="a-LK"></a>如来若听女人入佛法中者，<a id="a-LL"></a>正法当渐微渐灭于五百岁，<a id="a-LM"></a>是故如来不乐喜听女人入佛法中。<a id="a-LN"></a>’尔时，<a id="a-LO"></a>阿难头面礼佛足，<a id="a-LP"></a>长跪叉手，<a id="a-LQ"></a>重白佛言：<a id="a-LR"></a>‘世尊，<a id="a-LS"></a>阿难自念，<a id="a-LT"></a>过去诸佛具四部众，<a id="a-LU"></a>而我释迦如来独不具耶？<a id="a-LV"></a>’佛告阿难：<a id="a-LW"></a>‘若憍昙弥，<a id="a-LX"></a>爱乐佛法发大精进，<a id="a-LY"></a>清净修习八敬之法者，<a id="a-LZ"></a>听入佛法。<a id="a-La"></a>’阿难即时头面礼佛，<a id="a-Lb"></a>右绕三匝即便出外，<a id="a-Lc"></a>白母人言：<a id="a-Ld"></a>‘阿难已劝请如来，<a id="a-Le"></a>得使母人奉持佛法。<a id="a-Lf"></a>’憍昙弥闻是语已，<a id="a-Lg"></a>心大欢喜，<a id="a-Lh"></a>白阿难言：<a id="a-Li"></a>‘善哉！<a id="a-Lj"></a>阿难，<a id="a-Lk"></a>乃能殷勤劝请如来，<a id="a-Ll"></a>得使母人称遂本愿。<a id="a-Lm"></a>’阿难具宣如来殷勤之教，<a id="a-Ln"></a>母人闻已，<a id="a-Lo"></a>悲喜交集：<a id="a-Lp"></a>‘而我身者，<a id="a-Lq"></a>是无常身，<a id="a-Lr"></a>今日乃得贸易宝身。<a id="a-Ls"></a>今我命者，<a id="a-Lt"></a>念念迁灭，<a id="a-Lu"></a>代谢不定，<a id="a-Lv"></a>始于今日贸易宝命。<a id="a-Lw"></a>今我所有身命财者，<a id="a-Lx"></a>众缘所共，<a id="a-Ly"></a>无有真主，<a id="a-Lz"></a>今日乃得贸易宝财。<a id="a-M0"></a>’我思惟如是功德利故，<a id="a-M1"></a>于阿难所深生恭敬供养之想，<a id="a-M2"></a>白言：<a id="a-M3"></a>‘大德阿难，<a id="a-M4"></a>愿不有虑！<a id="a-M5"></a>如来秘教，<a id="a-M6"></a>当尽奉行，<a id="a-M7"></a>假使丧失身命终不退失。<a id="a-M8"></a>’如来即当宣说微妙八敬之法，<a id="a-M9"></a>难可毁犯。</p>
  <p id="aMA">“尔时，<a id="a-MB"></a>憍昙弥母人，<a id="a-MC"></a>即以大悲熏修其心，<a id="a-MD"></a>普为未来一切女人，<a id="a-ME"></a>重白佛言：<a id="a-MF"></a>‘世尊，<a id="a-MG"></a>若当未来恶世之中，<a id="a-MH"></a>有善女人信乐爱敬于佛法者，<a id="a-MI"></a>唯愿听许，<a id="a-MJ"></a>得蒙其例。<a id="a-MK"></a>’佛言：<a id="a-ML"></a>‘善哉！<a id="a-MM"></a>若有女人护持佛法，<a id="a-MN"></a>渐次修学戒、<a id="a-MO"></a>施、<a id="a-MP"></a>多闻及诸善法，<a id="a-MQ"></a>在家出家三归、<a id="a-MR"></a>五戒乃至具戒，<a id="a-MS"></a>及诸度、<a id="a-MT"></a>诸助道法，<a id="a-MU"></a>皆悉听许，<a id="a-MV"></a>恣意修习，<a id="a-MW"></a>亦得是三种果报，<a id="a-MX"></a>人、<a id="a-MY"></a>天、<a id="a-MZ"></a>泥洹。<a id="a-Ma"></a>’时，<a id="a-Mb"></a>憍昙弥闻是说已，<a id="a-Mc"></a>心生欢喜而白佛言：<a id="a-Md"></a>‘世尊，<a id="a-Me"></a>若是果报，<a id="a-Mf"></a>正是佛恩。<a id="a-Mg"></a>’佛言：<a id="a-Mh"></a>‘莫作是说！<a id="a-Mi"></a>如来终不有恩于诸众生，<a id="a-Mj"></a>如来终不于诸众生而计有恩。<a id="a-Mk"></a>计有恩者，<a id="a-Ml"></a>则破如来平等之心。<a id="a-Mm"></a>憍昙弥，<a id="a-Mn"></a>当知如来于诸众生计有恩无恩者，<a id="a-Mo"></a>无有平等。<a id="a-Mp"></a>何以故？<a id="a-Mq"></a>若有众生毁害于佛，<a id="a-Mr"></a>如来不嗔；<a id="a-Ms"></a>若有众生以栴檀汁涂如来身，<a id="a-Mt"></a>如来不喜。<a id="a-Mu"></a>如来普于众生怨亲等观。<a id="a-Mv"></a>唯是阿难，<a id="a-Mw"></a>非如来也，<a id="a-Mx"></a>以阿难故，<a id="a-My"></a>令诸女人得入佛法。<a id="a-Mz"></a>憍昙弥，<a id="a-N0"></a>未来末世，<a id="a-N1"></a>若有比丘尼及诸一切诸善女人，<a id="a-N2"></a>常当至心念阿难恩，<a id="a-N3"></a>称名供养恭敬，<a id="a-N4"></a>尊重赞叹，<a id="a-N5"></a>令不断绝。<a id="a-N6"></a>若不能常，<a id="a-N7"></a>昼夜六时，<a id="a-N8"></a>令心不忘。<a id="a-N9"></a>’”</p>
  <p id="aNA">时，<a id="a-NB"></a>憍昙弥告诸比丘尼及一切诸善女人，<a id="a-NC"></a>而作是言：<a id="a-ND"></a>“我等应当至心归命阿难大师！<a id="a-NE"></a>若有女人欲求安隐吉祥果报，<a id="a-NF"></a>常当于二月八日、<a id="a-NG"></a>八月八日，<a id="a-NH"></a>著净洁衣，<a id="a-NI"></a>至心受持八戒斋法，<a id="a-NJ"></a>昼夜六时建大精进。<a id="a-NK"></a>阿难即以大威神力，<a id="a-NL"></a>应声护助，<a id="a-NM"></a>如愿即得。<a id="a-NN"></a>”</p>
  <p id="aNO">时会大众，<a id="a-NP"></a>闻法欢喜，<a id="a-NQ"></a>右绕而去。</p>
 </body>
</html>