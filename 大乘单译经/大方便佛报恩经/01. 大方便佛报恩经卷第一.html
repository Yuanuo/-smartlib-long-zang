<!doctype html>
<html id="z3IBU0CUX" data-ver="1529">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘单译经">
  <meta period="后汉">
 </head>
 <body>
  <h1 id="a1">大方便佛报恩经卷第一</h1>
  <h2 id="a2">序品第一</h2>
  <p id="a3">如是我闻：<a id="a-4"></a>一时，<a id="a-5"></a>佛住王舍城耆阇崛山中，<a id="a-6"></a>与大比丘众二万八千人俱，<a id="a-7"></a>皆所作已办，<a id="a-8"></a>梵行已立，<a id="a-9"></a>不受后有，<a id="a-A"></a>如摩诃那伽心得自在。<a id="a-B"></a>其名曰：<a id="a-C"></a>摩诃迦葉、<a id="a-D"></a>须菩提、<a id="a-E"></a>憍陈如、<a id="a-F"></a>离越多诃多、<a id="a-G"></a>富楼那弥多罗尼子、<a id="a-H"></a>毕陵伽婆蹉、<a id="a-I"></a>舍利弗、<a id="a-J"></a>摩诃迦旃延、<a id="a-K"></a>阿难、<a id="a-L"></a>罗睺罗等，<a id="a-M"></a>众所知识。<a id="a-N"></a>菩萨摩诃萨三万八千人俱。<a id="a-O"></a>此诸菩萨久植德本，<a id="a-P"></a>于无量百千万亿诸佛所，<a id="a-Q"></a>常修梵行，<a id="a-R"></a>成满大愿，<a id="a-S"></a>悉能通达百千禅定陀罗尼门，<a id="a-T"></a>不舍大悲随诸众生而能饶益，<a id="a-U"></a>绍隆三宝使不断绝能建法幢，<a id="a-V"></a>为诸众生作不请友，<a id="a-W"></a>到大智岸，<a id="a-X"></a>名称普闻。<a id="a-Y"></a>其名曰：<a id="a-Z"></a>观世音菩萨、<a id="a-a"></a>得大势菩萨、<a id="a-b"></a>常精进菩萨、<a id="a-c"></a>妙德菩萨、<a id="a-d"></a>妙音菩萨、<a id="a-e"></a>电光菩萨、<a id="a-f"></a>普平菩萨、<a id="a-g"></a>德首菩萨、<a id="a-h"></a>须弥王菩萨、<a id="a-i"></a>香象菩萨、<a id="a-j"></a>大香象菩萨、<a id="a-k"></a>持势菩萨、<a id="a-l"></a>越三界菩萨、<a id="a-m"></a>常悲菩萨、<a id="a-n"></a>宝掌菩萨、<a id="a-o"></a>至光英菩萨、<a id="a-p"></a>炎炽妙菩萨、<a id="a-q"></a>宝月菩萨、<a id="a-r"></a>大力菩萨、<a id="a-s"></a>无量慧菩萨、<a id="a-t"></a>跋陀和菩萨、<a id="a-u"></a>师子吼菩萨、<a id="a-v"></a>师子作菩萨、<a id="a-w"></a>师子奋迅菩萨、<a id="a-x"></a>满愿菩萨、<a id="a-y"></a>宝积菩萨、<a id="a-z"></a>弥勒菩萨、<a id="a-10"></a>文殊师利法王子等，<a id="a-11"></a>百千眷属俱。<a id="a-12"></a>复有无量百千欲界诸天子等，<a id="a-13"></a>各与眷属俱，<a id="a-14"></a>赍诸天上微妙香华，<a id="a-15"></a>作天伎乐住虚空中。<a id="a-16"></a>诸天、<a id="a-17"></a>龙、<a id="a-18"></a>夜叉、<a id="a-19"></a>乾闼婆、<a id="a-1A"></a>阿修罗、<a id="a-1B"></a>迦楼罗、<a id="a-1C"></a>紧那罗、<a id="a-1D"></a>摩睺罗伽、<a id="a-1E"></a>人非人等，<a id="a-1F"></a>各与若干百千眷属俱。<a id="a-1G"></a>各礼佛足，<a id="a-1H"></a>退坐一面。<a id="a-1I"></a>尔时，<a id="a-1J"></a>如来大众围绕，<a id="a-1K"></a>供养恭敬，<a id="a-1L"></a>尊重赞叹。</p>
  <p id="a1M">尔时，<a id="a-1N"></a>阿难承佛威神，<a id="a-1O"></a>于晨朝时，<a id="a-1P"></a>入王舍城次第乞食。<a id="a-1Q"></a>尔时，<a id="a-1R"></a>城中有一婆罗门子，<a id="a-1S"></a>孝养父母。<a id="a-1T"></a>其家衰丧，<a id="a-1U"></a>家计荡尽，<a id="a-1V"></a>担负老母，<a id="a-1W"></a>亦次第行乞。<a id="a-1X"></a>若得好食，<a id="a-1Y"></a>香美果蓏，<a id="a-1Z"></a>仰奉于母。<a id="a-1a"></a>若得恶食，<a id="a-1b"></a>萎菜干果，<a id="a-1c"></a>而自食之。<a id="a-1d"></a>阿难见之，<a id="a-1e"></a>心生欢喜，<a id="a-1f"></a>偈赞此人：<a id="a-1g"></a>“善哉！<a id="a-1h"></a>善哉！<a id="a-1i"></a>善男子，<a id="a-1j"></a>供养父母，<a id="a-1k"></a>奇特难及！<a id="a-1l"></a>”</p>
  <p id="a1m">有一梵志，<a id="a-1n"></a>是六师徒党。<a id="a-1o"></a>其人聪辩，<a id="a-1p"></a>悉能通达四围陀典、<a id="a-1q"></a>历数算计、<a id="a-1r"></a>占相吉凶、<a id="a-1s"></a>阴阳改变，<a id="a-1t"></a>豫知人心。<a id="a-1u"></a>亦是大众唱导之师，<a id="a-1v"></a>多人瞻奉，<a id="a-1w"></a>执著邪论，<a id="a-1x"></a>为利养故，<a id="a-1y"></a>残灭正法，<a id="a-1z"></a>心怀嫉妒，<a id="a-20"></a>毁佛法众。<a id="a-21"></a>语阿难言：<a id="a-22"></a>“汝师瞿昙，<a id="a-23"></a>诸释种子，<a id="a-24"></a>自言善好有大功德，<a id="a-25"></a>唯有空名而无实行。<a id="a-26"></a>汝师瞿昙，<a id="a-27"></a>实是恶人。<a id="a-28"></a>适生一七，<a id="a-29"></a>其母命终，<a id="a-2A"></a>岂非恶人也！<a id="a-2B"></a>逾出宫城，<a id="a-2C"></a>父王苦恼，<a id="a-2D"></a>生狂痴心，<a id="a-2E"></a>迷闷躃地，<a id="a-2F"></a>以水洒面，<a id="a-2G"></a>七日方能醒悟：<a id="a-2H"></a>‘云何今日失我所生？<a id="a-2I"></a>’举声大哭，<a id="a-2J"></a>悲泪而言：<a id="a-2K"></a>‘国是汝有，<a id="a-2L"></a>吾唯有汝一子，<a id="a-2M"></a>云何舍我入于深山？<a id="a-2N"></a>’汝师瞿昙，<a id="a-2O"></a>不知恩分而不顾录，<a id="a-2P"></a>遂前而去，<a id="a-2Q"></a>是故当知是不孝人。<a id="a-2R"></a>父王为立宫殿，<a id="a-2S"></a>纳娶瞿夷，<a id="a-2T"></a>而不行妇人之礼，<a id="a-2U"></a>令其愁毒，<a id="a-2V"></a>是故当知无恩分人。<a id="a-2W"></a>”</p>
  <p id="a2X">阿难闻是语已，<a id="a-2Y"></a>心生惭愧，<a id="a-2Z"></a>乞食得已，<a id="a-2a"></a>还诣佛所，<a id="a-2b"></a>头面礼足，<a id="a-2c"></a>却住一面，<a id="a-2d"></a>合掌白佛言：<a id="a-2e"></a>“世尊，<a id="a-2f"></a>佛法之中，<a id="a-2g"></a>颇有孝养父母不耶？<a id="a-2h"></a>”</p>
  <p id="a2i">佛语阿难：<a id="a-2j"></a>“谁教汝令发是问，<a id="a-2k"></a>诸天神耶？<a id="a-2l"></a>人耶？<a id="a-2m"></a>非人耶？<a id="a-2n"></a>汝为自以智力问于如来耶？<a id="a-2o"></a>”</p>
  <p id="a2p">阿难言：<a id="a-2q"></a>“亦无诸天龙鬼神、<a id="a-2r"></a>人及非人来见教也！<a id="a-2s"></a>向者乞食，<a id="a-2t"></a>道逢六师徒党萨遮尼乾子，<a id="a-2u"></a>见毁骂辱。<a id="a-2v"></a>”阿难即以上事向如来说。</p>
  <p id="a2w">尔时，<a id="a-2x"></a>世尊熙怡微笑，<a id="a-2y"></a>从其面门放五色光，<a id="a-2z"></a>过于东方无量百千万亿佛土。<a id="a-30"></a>彼有世界，<a id="a-31"></a>名曰上胜，<a id="a-32"></a>其佛号曰喜王如来、<a id="a-33"></a>应供、<a id="a-34"></a>正遍知、<a id="a-35"></a>明行足、<a id="a-36"></a>善逝、<a id="a-37"></a>世间解、<a id="a-38"></a>无上士、<a id="a-39"></a>调御丈夫、<a id="a-3A"></a>天人师、<a id="a-3B"></a>佛、<a id="a-3C"></a>世尊，<a id="a-3D"></a>国名严盛。<a id="a-3E"></a>其土平正，<a id="a-3F"></a>琉璃为地，<a id="a-3G"></a>黄金为绳，<a id="a-3H"></a>以界道侧。<a id="a-3I"></a>七宝行树，<a id="a-3J"></a>其树皆高尽一箭道，<a id="a-3K"></a>花果枝叶次第庄严，<a id="a-3L"></a>微风吹动出微妙音，<a id="a-3M"></a>众生乐闻无有厌足。<a id="a-3N"></a>处处皆有流泉浴池，<a id="a-3O"></a>其池清净，<a id="a-3P"></a>金沙布底，<a id="a-3Q"></a>八功德水盈满其中。<a id="a-3R"></a>其池四边有妙香华，<a id="a-3S"></a>波头摩华、<a id="a-3T"></a>分陀利华、<a id="a-3U"></a>跋师迦华，<a id="a-3V"></a>青黄赤白，<a id="a-3W"></a>大如车轮而覆其上。<a id="a-3X"></a>其池水中，<a id="a-3Y"></a>异类诸鸟相和而鸣，<a id="a-3Z"></a>出微妙音甚可爱乐。<a id="a-3a"></a>有七宝船亦在其中，<a id="a-3b"></a>而诸众生自在游戏。<a id="a-3c"></a>其树林间敷师子座，<a id="a-3d"></a>高一由旬，<a id="a-3e"></a>亦以七宝而校饰之。<a id="a-3f"></a>复以天衣重敷其上，<a id="a-3g"></a>烧天宝香，<a id="a-3h"></a>诸天宝华遍布其地。<a id="a-3i"></a>喜王如来，<a id="a-3j"></a>而坐其上，<a id="a-3k"></a>结加趺坐。</p>
  <p id="a3l">彼国菩萨无量亿千，<a id="a-3m"></a>前后围绕，<a id="a-3n"></a>却住一面，<a id="a-3o"></a>合掌恭敬向于如来，<a id="a-3p"></a>异口同音俱发声言：<a id="a-3q"></a>“惟愿世尊，<a id="a-3r"></a>哀慈怜愍，<a id="a-3s"></a>以何因缘有此光明，<a id="a-3t"></a>青黄赤白，<a id="a-3u"></a>其色辉艳，<a id="a-3v"></a>难可得喻，<a id="a-3w"></a>从西方来照此大众？<a id="a-3x"></a>其有遇斯光者，<a id="a-3y"></a>心意泰然。<a id="a-3z"></a>惟愿世尊，<a id="a-40"></a>断我疑网。<a id="a-41"></a>”</p>
  <p id="a42">佛言：<a id="a-43"></a>“诸善男子，<a id="a-44"></a>谛听！<a id="a-45"></a>谛听！<a id="a-46"></a>善思念之，<a id="a-47"></a>吾当为汝，<a id="a-48"></a>分别解说。<a id="a-49"></a>西方去此无量百千诸佛世界，<a id="a-4A"></a>有世界名娑婆。<a id="a-4B"></a>其中有佛，<a id="a-4C"></a>号曰释迦牟尼如来、<a id="a-4D"></a>应供、<a id="a-4E"></a>正遍知、<a id="a-4F"></a>明行足、<a id="a-4G"></a>善逝、<a id="a-4H"></a>世间解、<a id="a-4I"></a>无上士、<a id="a-4J"></a>调御丈夫、<a id="a-4K"></a>天人师、<a id="a-4L"></a>佛、<a id="a-4M"></a>世尊，<a id="a-4N"></a>大众围绕，<a id="a-4O"></a>今欲为诸大众说《大方便大报恩经》。<a id="a-4P"></a>为欲饶益一切诸众生故，<a id="a-4Q"></a>为欲拔出一切众生邪疑毒箭故，<a id="a-4R"></a>为欲令初发意菩萨坚固菩提不退转故，<a id="a-4S"></a>为令一切声闻、<a id="a-4T"></a>辟支佛究竟一乘道故，<a id="a-4U"></a>为诸大菩萨速成菩提报佛恩故，<a id="a-4V"></a>欲令一切众生念重恩故，<a id="a-4W"></a>欲令众生越于苦海故，<a id="a-4X"></a>欲令众生孝养父母故，<a id="a-4Y"></a>以是因缘故，<a id="a-4Z"></a>放斯光明。<a id="a-4a"></a>”</p>
  <p id="a4b">尔时，<a id="a-4c"></a>大众中有十千菩萨。<a id="a-4d"></a>一一菩萨皆是大众唱导之师，<a id="a-4e"></a>即从座起，<a id="a-4f"></a>偏袒右肩，<a id="a-4g"></a>右膝著地，<a id="a-4h"></a>叉手合掌而白佛言：<a id="a-4i"></a>“惟愿世尊加威神力，<a id="a-4j"></a>令我等辈得往娑婆世界，<a id="a-4k"></a>亲近供养释迦牟尼如来，<a id="a-4l"></a>并欲听大方便佛报恩微妙经典。<a id="a-4m"></a>”</p>
  <p id="a4n">尔时，<a id="a-4o"></a>彼佛告诸菩萨言：<a id="a-4p"></a>“善男子，<a id="a-4q"></a>汝往娑婆世界，<a id="a-4r"></a>若见彼佛应生供养恭敬难遭之想。<a id="a-4s"></a>何以故？<a id="a-4t"></a>释迦如来于无量百千万亿阿僧祇劫，<a id="a-4u"></a>难行苦行，<a id="a-4v"></a>发大悲愿：<a id="a-4w"></a>‘若我得成佛时，<a id="a-4x"></a>当于秽恶国土，<a id="a-4y"></a>山陵堆阜，<a id="a-4z"></a>瓦砾荆棘，<a id="a-50"></a>其中众生具足烦恼五逆十恶，<a id="a-51"></a>于中成佛而利益之，<a id="a-52"></a>使断一切苦，<a id="a-53"></a>获一切乐，<a id="a-54"></a>成就法身，<a id="a-55"></a>永尽无余。<a id="a-56"></a>’其佛本愿如是。<a id="a-57"></a>汝等今往，<a id="a-58"></a>当如佛往，<a id="a-59"></a>住如佛住。<a id="a-5A"></a>”</p>
  <p id="a5B">诸菩萨众俱发声言：<a id="a-5C"></a>“如世尊敕。<a id="a-5D"></a>”一一菩萨各将无量百千万亿诸菩萨众以为眷属，<a id="a-5E"></a>前后围绕，<a id="a-5F"></a>往诣娑婆世界。<a id="a-5G"></a>所经国土，<a id="a-5H"></a>六种震动。<a id="a-5I"></a>大光普照，<a id="a-5J"></a>虚空神天雨曼陀罗华、<a id="a-5K"></a>摩诃曼陀罗华，<a id="a-5L"></a>放大光明，<a id="a-5M"></a>神足感动恒沙世界。<a id="a-5N"></a>复有无量百千万种诸天伎乐，<a id="a-5O"></a>于虚空中不鼓自鸣。<a id="a-5P"></a>是诸菩萨等往诣耆阇崛山，<a id="a-5Q"></a>到如来所，<a id="a-5R"></a>头面礼足，<a id="a-5S"></a>绕佛三匝，<a id="a-5T"></a>却住一面。</p>
  <p id="a5U">尔时，<a id="a-5V"></a>如来复放一光直照南方，<a id="a-5W"></a>过八十万亿诸佛国土，<a id="a-5X"></a>有世界名曰光德。<a id="a-5Y"></a>彼中有佛，<a id="a-5Z"></a>号曰思惟相如来、<a id="a-5a"></a>应供、<a id="a-5b"></a>正遍知、<a id="a-5c"></a>明行足、<a id="a-5d"></a>善逝、<a id="a-5e"></a>世间解、<a id="a-5f"></a>无上士、<a id="a-5g"></a>调御丈夫、<a id="a-5h"></a>天人师、<a id="a-5i"></a>佛、<a id="a-5j"></a>世尊，<a id="a-5k"></a>国名善净。<a id="a-5l"></a>其土平正，<a id="a-5m"></a>琉璃为地，<a id="a-5n"></a>黄金为绳，<a id="a-5o"></a>以界道侧。<a id="a-5p"></a>七宝行树，<a id="a-5q"></a>其树皆高尽一箭道，<a id="a-5r"></a>华果枝叶次第庄严，<a id="a-5s"></a>微风吹动出微妙音，<a id="a-5t"></a>众生乐闻无有厌足。<a id="a-5u"></a>处处皆有流泉浴池，<a id="a-5v"></a>其池清净，<a id="a-5w"></a>金沙布底，<a id="a-5x"></a>八功德水盈满其中。<a id="a-5y"></a>其池四边有妙香华，<a id="a-5z"></a>波头摩华、<a id="a-60"></a>分陀利华、<a id="a-61"></a>跋师迦华，<a id="a-62"></a>青黄赤白，<a id="a-63"></a>大如车轮而覆其上。<a id="a-64"></a>其池水中，<a id="a-65"></a>异类诸鸟相和悲鸣，<a id="a-66"></a>出微妙音甚可爱乐。<a id="a-67"></a>有七宝船亦在其中，<a id="a-68"></a>而诸众生自在游戏。<a id="a-69"></a>其树林间敷师子座，<a id="a-6A"></a>高一由旬，<a id="a-6B"></a>亦以七宝而校饰之。<a id="a-6C"></a>复以天衣重敷其上，<a id="a-6D"></a>烧天宝香，<a id="a-6E"></a>诸天宝华遍布其地。<a id="a-6F"></a>思惟相如来，<a id="a-6G"></a>而坐其上，<a id="a-6H"></a>结加趺坐。</p>
  <p id="a6I">彼国菩萨无量亿千，<a id="a-6J"></a>前后围绕，<a id="a-6K"></a>却住一面，<a id="a-6L"></a>合掌向于如来，<a id="a-6M"></a>异口同音俱发声言：<a id="a-6N"></a>“惟愿世尊，<a id="a-6O"></a>哀慈怜愍，<a id="a-6P"></a>以何因缘有此光明，<a id="a-6Q"></a>青黄赤白，<a id="a-6R"></a>其色辉艳，<a id="a-6S"></a>难可得喻，<a id="a-6T"></a>从北方来照此大众？<a id="a-6U"></a>其有遇斯光者，<a id="a-6V"></a>心意泰然。<a id="a-6W"></a>惟愿世尊，<a id="a-6X"></a>断我疑网。<a id="a-6Y"></a>”</p>
  <p id="a6Z">佛言：<a id="a-6a"></a>“诸善男子，<a id="a-6b"></a>谛听！<a id="a-6c"></a>谛听！<a id="a-6d"></a>善思念之，<a id="a-6e"></a>吾当为汝，<a id="a-6f"></a>分别解说。<a id="a-6g"></a>北方去此无量百千诸佛世界，<a id="a-6h"></a>有世界号名娑婆。<a id="a-6i"></a>其中有佛，<a id="a-6j"></a>号曰释迦牟尼如来、<a id="a-6k"></a>应供、<a id="a-6l"></a>正遍知、<a id="a-6m"></a>明行足、<a id="a-6n"></a>善逝、<a id="a-6o"></a>世间解、<a id="a-6p"></a>无上士、<a id="a-6q"></a>调御丈夫、<a id="a-6r"></a>天人师、<a id="a-6s"></a>佛、<a id="a-6t"></a>世尊，<a id="a-6u"></a>大众围绕，<a id="a-6v"></a>今欲为诸大众说《大方便大报恩经》。<a id="a-6w"></a>为欲饶益一切诸众生故，<a id="a-6x"></a>为欲拔出一切众生邪疑毒箭故，<a id="a-6y"></a>为欲令初发意菩萨坚固菩提不退转故，<a id="a-6z"></a>为令一切声闻、<a id="a-70"></a>辟支佛究竟一乘道故，<a id="a-71"></a>为诸大菩萨速成菩提报佛恩故，<a id="a-72"></a>欲令一切众生念重恩故，<a id="a-73"></a>欲令众生越于苦海故，<a id="a-74"></a>欲令众生孝养父母故。<a id="a-75"></a>以是因缘故，<a id="a-76"></a>放斯光明。<a id="a-77"></a>”</p>
  <p id="a78">尔时，<a id="a-79"></a>大众中有十千菩萨。<a id="a-7A"></a>一一菩萨皆是大众唱导之师，<a id="a-7B"></a>即从座起，<a id="a-7C"></a>偏袒右肩，<a id="a-7D"></a>右膝著地，<a id="a-7E"></a>叉手合掌而白佛言：<a id="a-7F"></a>“惟愿世尊加威神力，<a id="a-7G"></a>令我等辈得往娑婆世界，<a id="a-7H"></a>亲近供养释迦牟尼如来，<a id="a-7I"></a>并欲听大方便佛报恩微妙经典。<a id="a-7J"></a>”</p>
  <p id="a7K">尔时，<a id="a-7L"></a>彼佛告诸菩萨言：<a id="a-7M"></a>“善男子，<a id="a-7N"></a>汝往娑婆世界，<a id="a-7O"></a>若见彼佛应生供养恭敬难遭之想。<a id="a-7P"></a>何以故？<a id="a-7Q"></a>释迦如来于无量百千万亿阿僧祇劫，<a id="a-7R"></a>难行苦行，<a id="a-7S"></a>发大悲愿：<a id="a-7T"></a>‘若我得成佛时，<a id="a-7U"></a>当于秽恶国土，<a id="a-7V"></a>山陵堆阜，<a id="a-7W"></a>瓦砾荆棘，<a id="a-7X"></a>其中众生具足烦恼五逆十恶，<a id="a-7Y"></a>于中成佛而利益之，<a id="a-7Z"></a>使断一切苦，<a id="a-7a"></a>获一切乐，<a id="a-7b"></a>成就法身，<a id="a-7c"></a>永尽无余。<a id="a-7d"></a>’其佛本愿如是。<a id="a-7e"></a>汝等今往，<a id="a-7f"></a>当如佛往，<a id="a-7g"></a>住如佛住。<a id="a-7h"></a>”</p>
  <p id="a7i">诸菩萨众俱发声言：<a id="a-7j"></a>“如世尊敕。<a id="a-7k"></a>”一一菩萨各将无量百千万亿诸菩萨众以为眷属，<a id="a-7l"></a>前后围绕，<a id="a-7m"></a>往诣娑婆世界。<a id="a-7n"></a>所经国土，<a id="a-7o"></a>皆六种震动。<a id="a-7p"></a>大光普照，<a id="a-7q"></a>虚空神天雨曼陀罗华、<a id="a-7r"></a>摩诃曼陀罗华，<a id="a-7s"></a>放大光明，<a id="a-7t"></a>神足感动恒沙世界。<a id="a-7u"></a>复有无量百千万种诸天伎乐，<a id="a-7v"></a>于虚空中不鼓自鸣。<a id="a-7w"></a>是诸菩萨等往诣耆阇崛山，<a id="a-7x"></a>到如来所，<a id="a-7y"></a>头面礼足，<a id="a-7z"></a>绕佛三匝，<a id="a-80"></a>却住一面。</p>
  <p id="a81">尔时，<a id="a-82"></a>如来复放大光直照西方，<a id="a-83"></a>过无量百千万亿诸佛国土，<a id="a-84"></a>有世界名净住。<a id="a-85"></a>其佛号日月灯光如来、<a id="a-86"></a>应供、<a id="a-87"></a>正遍知、<a id="a-88"></a>明行足、<a id="a-89"></a>善逝、<a id="a-8A"></a>世间解、<a id="a-8B"></a>无上士、<a id="a-8C"></a>调御丈夫、<a id="a-8D"></a>天人师、<a id="a-8E"></a>佛、<a id="a-8F"></a>世尊，<a id="a-8G"></a>国名妙喜。<a id="a-8H"></a>其土平正，<a id="a-8I"></a>琉璃为地，<a id="a-8J"></a>黄金为绳，<a id="a-8K"></a>以界道侧。<a id="a-8L"></a>七宝行树，<a id="a-8M"></a>其树皆高尽一箭道，<a id="a-8N"></a>华果枝叶次第庄严，<a id="a-8O"></a>微风吹动出微妙音，<a id="a-8P"></a>众生乐闻无有厌足。<a id="a-8Q"></a>处处皆有流泉浴池，<a id="a-8R"></a>其池清净，<a id="a-8S"></a>金沙布底，<a id="a-8T"></a>八功德水盈满其中。<a id="a-8U"></a>其池四边有妙香华，<a id="a-8V"></a>波头摩华、<a id="a-8W"></a>分陀利华、<a id="a-8X"></a>跋师迦华，<a id="a-8Y"></a>青黄赤白，<a id="a-8Z"></a>大如车轮而覆其上。<a id="a-8a"></a>其池水中，<a id="a-8b"></a>有异类诸鸟相和悲鸣，<a id="a-8c"></a>出微妙音甚可爱乐。<a id="a-8d"></a>有七宝船亦在其中，<a id="a-8e"></a>而诸众生自在游戏。<a id="a-8f"></a>其树林间敷师子座，<a id="a-8g"></a>高一由旬，<a id="a-8h"></a>亦以七宝而校饰之。<a id="a-8i"></a>复以天衣重敷其上，<a id="a-8j"></a>烧天宝香，<a id="a-8k"></a>诸天宝华遍布其地。<a id="a-8l"></a>日月灯光如来，<a id="a-8m"></a>而坐其上，<a id="a-8n"></a>结加趺坐。</p>
  <p id="a8o">彼国菩萨无量亿千，<a id="a-8p"></a>前后围绕，<a id="a-8q"></a>却住一面，<a id="a-8r"></a>合掌恭敬向于如来，<a id="a-8s"></a>异口同音俱发声言：<a id="a-8t"></a>“惟愿世尊，<a id="a-8u"></a>哀慈怜愍，<a id="a-8v"></a>以何因缘有此光明，<a id="a-8w"></a>青黄赤白，<a id="a-8x"></a>其色晖艳，<a id="a-8y"></a>难可得喻，<a id="a-8z"></a>从东方来照此大众？<a id="a-90"></a>其有遇斯光者，<a id="a-91"></a>心意泰然。<a id="a-92"></a>惟愿世尊，<a id="a-93"></a>断我疑网。<a id="a-94"></a>”</p>
  <p id="a95">佛言：<a id="a-96"></a>“诸善男子，<a id="a-97"></a>谛听！<a id="a-98"></a>谛听！<a id="a-99"></a>善思念之，<a id="a-9A"></a>吾当为汝，<a id="a-9B"></a>分别解说。<a id="a-9C"></a>东方去此无量百千诸佛世界，<a id="a-9D"></a>有世界号名娑婆。<a id="a-9E"></a>其中有佛，<a id="a-9F"></a>号曰释迦牟尼如来、<a id="a-9G"></a>应供、<a id="a-9H"></a>正遍知、<a id="a-9I"></a>明行足、<a id="a-9J"></a>善逝、<a id="a-9K"></a>世间解、<a id="a-9L"></a>无上士、<a id="a-9M"></a>调御丈夫、<a id="a-9N"></a>天人师、<a id="a-9O"></a>佛、<a id="a-9P"></a>世尊，<a id="a-9Q"></a>大众围绕，<a id="a-9R"></a>今欲为诸大众说《大方便大报恩经》。<a id="a-9S"></a>为欲饶益一切诸众生故，<a id="a-9T"></a>为欲拔出一切众生邪疑毒箭故，<a id="a-9U"></a>为欲令初发意菩萨坚固菩提不退转故，<a id="a-9V"></a>为令一切声闻、<a id="a-9W"></a>辟支佛究竟一乘道故，<a id="a-9X"></a>为诸大菩萨速成菩提报佛恩故，<a id="a-9Y"></a>欲令一切众生念重恩故，<a id="a-9Z"></a>欲令众生越于苦海故，<a id="a-9a"></a>欲令众生孝养父母故，<a id="a-9b"></a>以是因缘故，<a id="a-9c"></a>放斯光明。<a id="a-9d"></a>”</p>
  <p id="a9e">尔时，<a id="a-9f"></a>大众中有十千菩萨。<a id="a-9g"></a>一一菩萨皆是大众唱导之师，<a id="a-9h"></a>即从座起，<a id="a-9i"></a>偏袒右肩，<a id="a-9j"></a>右膝著地，<a id="a-9k"></a>叉手合掌而白佛言：<a id="a-9l"></a>“惟愿世尊加威神力，<a id="a-9m"></a>令我等辈得往娑婆世界，<a id="a-9n"></a>亲近供养释迦牟尼如来，<a id="a-9o"></a>并欲听大方便佛报恩微妙经典。<a id="a-9p"></a>”</p>
  <p id="a9q">尔时，<a id="a-9r"></a>彼佛告诸菩萨言：<a id="a-9s"></a>“善男子，<a id="a-9t"></a>汝往娑婆世界，<a id="a-9u"></a>若见彼佛应生供养恭敬难遭之想。<a id="a-9v"></a>何以故？<a id="a-9w"></a>释迦如来于无量百千万亿阿僧祇劫，<a id="a-9x"></a>难行苦行，<a id="a-9y"></a>发大悲愿：<a id="a-9z"></a>‘若我得成佛时，<a id="a-A0"></a>当于秽恶国土，<a id="a-A1"></a>山陵堆阜，<a id="a-A2"></a>瓦砾荆棘，<a id="a-A3"></a>其中众生具足烦恼五逆十恶，<a id="a-A4"></a>于中成佛而利益之，<a id="a-A5"></a>使断一切苦，<a id="a-A6"></a>获一切乐，<a id="a-A7"></a>成就法身，<a id="a-A8"></a>永尽无余。<a id="a-A9"></a>’其佛本愿如是。<a id="a-AA"></a>汝等今往，<a id="a-AB"></a>当如佛往，<a id="a-AC"></a>住如佛住。<a id="a-AD"></a>”</p>
  <p id="aAE">诸菩萨众俱发声言：<a id="a-AF"></a>“如世尊敕。<a id="a-AG"></a>”一一菩萨各将无量百千万亿诸菩萨众以为眷属，<a id="a-AH"></a>前后围绕，<a id="a-AI"></a>往诣娑婆世界。<a id="a-AJ"></a>所经国土，<a id="a-AK"></a>皆六种震动。<a id="a-AL"></a>大光普照，<a id="a-AM"></a>虚空神天雨曼陀罗华、<a id="a-AN"></a>摩诃曼陀罗华，<a id="a-AO"></a>放大光明，<a id="a-AP"></a>神足感动恒沙世界。<a id="a-AQ"></a>复有无量百千万种诸天伎乐，<a id="a-AR"></a>于虚空中不鼓自鸣。<a id="a-AS"></a>是诸菩萨等往诣耆阇崛山，<a id="a-AT"></a>到如来所，<a id="a-AU"></a>头面礼足，<a id="a-AV"></a>绕佛三匝，<a id="a-AW"></a>却住一面。</p>
  <p id="aAX">尔时，<a id="a-AY"></a>释迦如来放五色光明照于北方，<a id="a-AZ"></a>过五百万亿那由他诸佛国土，<a id="a-Aa"></a>有世界名自在称王。<a id="a-Ab"></a>其中有佛，<a id="a-Ac"></a>号曰红莲华光如来、<a id="a-Ad"></a>应供、<a id="a-Ae"></a>正遍知、<a id="a-Af"></a>明行足、<a id="a-Ag"></a>善逝、<a id="a-Ah"></a>世间解、<a id="a-Ai"></a>无上士、<a id="a-Aj"></a>调御丈夫、<a id="a-Ak"></a>天人师、<a id="a-Al"></a>佛、<a id="a-Am"></a>世尊，<a id="a-An"></a>国名离垢。<a id="a-Ao"></a>其土清净，<a id="a-Ap"></a>琉璃为地，<a id="a-Aq"></a>黄金为绳，<a id="a-Ar"></a>以界道侧。<a id="a-As"></a>七宝行树，<a id="a-At"></a>其树皆高尽一箭道，<a id="a-Au"></a>华果枝叶次第庄严，<a id="a-Av"></a>微风吹动出微妙音，<a id="a-Aw"></a>众生乐闻无有厌足。<a id="a-Ax"></a>处处皆有流泉浴池，<a id="a-Ay"></a>其池清净，<a id="a-Az"></a>金沙布底，<a id="a-B0"></a>八功德水盈满其中。<a id="a-B1"></a>其池四边有妙香华，<a id="a-B2"></a>波头摩华、<a id="a-B3"></a>分陀利华、<a id="a-B4"></a>跋师迦华，<a id="a-B5"></a>青黄赤白，<a id="a-B6"></a>大如车轮而覆其上。<a id="a-B7"></a>其池水中，<a id="a-B8"></a>有异类诸鸟相和悲鸣，<a id="a-B9"></a>出微妙音甚可爱乐。<a id="a-BA"></a>有七宝船亦在其中，<a id="a-BB"></a>而诸众生自在游戏。<a id="a-BC"></a>其树林间敷师子座，<a id="a-BD"></a>高一由旬，<a id="a-BE"></a>亦以七宝而校饰之。<a id="a-BF"></a>复以天衣重敷其上，<a id="a-BG"></a>烧天宝香，<a id="a-BH"></a>诸天宝华遍布其地。<a id="a-BI"></a>红莲华光如来，<a id="a-BJ"></a>而坐其上，<a id="a-BK"></a>结加趺坐。</p>
  <p id="aBL">彼国菩萨无量亿千，<a id="a-BM"></a>前后围绕，<a id="a-BN"></a>却住一面，<a id="a-BO"></a>合掌恭敬向于如来，<a id="a-BP"></a>异口同音俱发声言：<a id="a-BQ"></a>“惟愿世尊，<a id="a-BR"></a>哀慈怜愍，<a id="a-BS"></a>以何因缘有此光明，<a id="a-BT"></a>青黄赤白，<a id="a-BU"></a>其色晖艳，<a id="a-BV"></a>难可得喻，<a id="a-BW"></a>从南方来照此大众？<a id="a-BX"></a>其有遇斯光者，<a id="a-BY"></a>心意泰然。<a id="a-BZ"></a>惟愿世尊，<a id="a-Ba"></a>断我疑网。<a id="a-Bb"></a>”</p>
  <p id="aBc">佛言：<a id="a-Bd"></a>“善男子，<a id="a-Be"></a>谛听！<a id="a-Bf"></a>谛听！<a id="a-Bg"></a>善思念之，<a id="a-Bh"></a>吾当为汝，<a id="a-Bi"></a>分别解说。<a id="a-Bj"></a>南方去此无量百千诸佛世界，<a id="a-Bk"></a>有世界号曰娑婆。<a id="a-Bl"></a>其中有佛，<a id="a-Bm"></a>号曰释迦牟尼如来、<a id="a-Bn"></a>应供、<a id="a-Bo"></a>正遍知、<a id="a-Bp"></a>明行足、<a id="a-Bq"></a>善逝、<a id="a-Br"></a>世间解、<a id="a-Bs"></a>无上士、<a id="a-Bt"></a>调御丈夫、<a id="a-Bu"></a>天人师、<a id="a-Bv"></a>佛、<a id="a-Bw"></a>世尊，<a id="a-Bx"></a>大众围绕，<a id="a-By"></a>今欲为诸大众说《大方便大报恩经》。<a id="a-Bz"></a>为欲饶益一切诸众生故，<a id="a-C0"></a>为欲令初发意菩萨坚固菩提不退转故，<a id="a-C1"></a>为令一切声闻、<a id="a-C2"></a>辟支佛究竟一乘道故，<a id="a-C3"></a>为诸大菩萨速成菩提报佛恩故，<a id="a-C4"></a>欲令一切众生念重恩故，<a id="a-C5"></a>欲令众生越于苦海故，<a id="a-C6"></a>欲令众生孝养父母故，<a id="a-C7"></a>以是因缘故，<a id="a-C8"></a>放斯光明。<a id="a-C9"></a>”</p>
  <p id="aCA">尔时，<a id="a-CB"></a>大众中有十千菩萨。<a id="a-CC"></a>一一菩萨皆是大众唱导之师，<a id="a-CD"></a>即从座起，<a id="a-CE"></a>偏袒右肩，<a id="a-CF"></a>右膝著地，<a id="a-CG"></a>叉手合掌而白佛言：<a id="a-CH"></a>“唯愿世尊加威神力，<a id="a-CI"></a>令我等辈得往娑婆世界，<a id="a-CJ"></a>亲近供养释迦牟尼如来，<a id="a-CK"></a>并欲听大方便佛报恩微妙经典。<a id="a-CL"></a>”</p>
  <p id="aCM">尔时，<a id="a-CN"></a>彼佛告诸菩萨言：<a id="a-CO"></a>“善男子，<a id="a-CP"></a>汝往娑婆世界，<a id="a-CQ"></a>若见彼佛应生供养恭敬难遭之想。<a id="a-CR"></a>何以故？<a id="a-CS"></a>释迦如来于无量百千万亿阿僧祇劫，<a id="a-CT"></a>难行苦行，<a id="a-CU"></a>发大悲愿：<a id="a-CV"></a>‘若我得成佛时，<a id="a-CW"></a>当于秽恶国土，<a id="a-CX"></a>山陵堆阜，<a id="a-CY"></a>瓦砾荆棘，<a id="a-CZ"></a>其中众生具足烦恼五逆十恶，<a id="a-Ca"></a>于中成佛而利益之，<a id="a-Cb"></a>使断一切苦，<a id="a-Cc"></a>获一切乐，<a id="a-Cd"></a>成就法身，<a id="a-Ce"></a>永尽无余。<a id="a-Cf"></a>’其佛本愿如是。<a id="a-Cg"></a>汝等今往，<a id="a-Ch"></a>当如佛往，<a id="a-Ci"></a>住如佛住。<a id="a-Cj"></a>”</p>
  <p id="aCk">诸菩萨众俱发声言：<a id="a-Cl"></a>“如世尊敕。<a id="a-Cm"></a>”一一菩萨各将无量百千万亿诸菩萨众以为眷属，<a id="a-Cn"></a>前后围绕，<a id="a-Co"></a>往诣娑婆世界。<a id="a-Cp"></a>所经国土，<a id="a-Cq"></a>皆六种震动。<a id="a-Cr"></a>大光普照，<a id="a-Cs"></a>虚空神天雨曼陀罗华、<a id="a-Ct"></a>摩诃曼陀罗华，<a id="a-Cu"></a>放大光明，<a id="a-Cv"></a>神足感动恒沙世界。<a id="a-Cw"></a>复有无量百千万种诸天伎乐，<a id="a-Cx"></a>于虚空中不鼓自鸣。<a id="a-Cy"></a>是诸菩萨等往诣耆阇崛山，<a id="a-Cz"></a>到如来所，<a id="a-D0"></a>头面礼足，<a id="a-D1"></a>绕佛三匝，<a id="a-D2"></a>却住一面。</p>
  <p id="aD3">乃至四维上下十方诸来大菩萨摩诃萨众，<a id="a-D4"></a>各与若干百千眷属俱至如来所，<a id="a-D5"></a>供养恭敬，<a id="a-D6"></a>尊重赞叹，<a id="a-D7"></a>异口同音各说百千偈颂赞叹于佛，<a id="a-D8"></a>赞叹佛已，<a id="a-D9"></a>却住一面。</p>
  <p id="aDA">时娑婆世界即变清净，<a id="a-DB"></a>无诸山薮、<a id="a-DC"></a>大小诸山、<a id="a-DD"></a>江河池湖、<a id="a-DE"></a>溪涧沟壑。<a id="a-DF"></a>其中众生寻光见佛，<a id="a-DG"></a>欢喜合掌，<a id="a-DH"></a>头顶礼敬，<a id="a-DI"></a>心生恋慕，<a id="a-DJ"></a>目不暂舍。<a id="a-DK"></a>尔时，<a id="a-DL"></a>世尊即摄光明，<a id="a-DM"></a>绕身七匝，<a id="a-DN"></a>还从顶入。</p>
  <p id="aDO">尊者阿难观察众心，<a id="a-DP"></a>亦咸皆有疑，<a id="a-DQ"></a>欲显发如来方便密行故，<a id="a-DR"></a>并欲为未来一切众生开其慧眼故，<a id="a-DS"></a>欲令一切众生渡渴爱海得至彼岸永得安乐故，<a id="a-DT"></a>欲令众生念识父母师长重恩故，<a id="a-DU"></a>即从座起，<a id="a-DV"></a>整衣服，<a id="a-DW"></a>偏袒右肩，<a id="a-DX"></a>胡跪合掌而白佛言：<a id="a-DY"></a>“世尊，<a id="a-DZ"></a>阿难事佛已来，<a id="a-Da"></a>未曾见佛笑，<a id="a-Db"></a>笑必有意。<a id="a-Dc"></a>愿佛示之，<a id="a-Dd"></a>愿佛说之，<a id="a-De"></a>断除如是大众疑网。<a id="a-Df"></a>”</p>
  <p data-pb></p>
  <h2 id="aDg">孝养品第二</h2>
  <p id="aDh">尔时，<a id="a-Di"></a>大众之中有七宝莲华，<a id="a-Dj"></a>从地化生，<a id="a-Dk"></a>白银为茎，<a id="a-Dl"></a>黄金为叶，<a id="a-Dm"></a>甄叔迦宝以为其台，<a id="a-Dn"></a>真珠罗网次第庄严。</p>
  <p id="aDo">尔时，<a id="a-Dp"></a>释迦如来即从座起，<a id="a-Dq"></a>升花台上，<a id="a-Dr"></a>结加趺坐，<a id="a-Ds"></a>即现净身。<a id="a-Dt"></a>于其身中现五趣身，<a id="a-Du"></a>一一趣身有万八千种形类，<a id="a-Dv"></a>一一形类现百千种身，<a id="a-Dw"></a>一一身中复有无量恒河沙等身，<a id="a-Dx"></a>于四恒河沙等一一身中复现四天下大地微尘等身，<a id="a-Dy"></a>于一微尘身中复现三千大千世界微尘等身，<a id="a-Dz"></a>于一尘身中复现于十方一一方面各百千亿诸佛世界微尘等数身，<a id="a-E0"></a>乃至虚空法界不思议众生等身。</p>
  <p id="aE1">尔时，<a id="a-E2"></a>如来现如是等身已，<a id="a-E3"></a>告阿难言：<a id="a-E4"></a>“及十方诸来大菩萨摩诃萨，<a id="a-E5"></a>及一切大众诸善男子等，<a id="a-E6"></a>如来今者以正遍知，<a id="a-E7"></a>宣说真实之言。<a id="a-E8"></a>法无言说，<a id="a-E9"></a>如来以妙方便，<a id="a-EA"></a>能以无名相法作名相说。<a id="a-EB"></a>如来本于生死中时，<a id="a-EC"></a>于如是等微尘数不思议形类一切众生中，<a id="a-ED"></a>具足受身；<a id="a-EE"></a>以受身故，<a id="a-EF"></a>一切众生亦曾为如来父母，<a id="a-EG"></a>如来亦曾为一切众生而作父母。<a id="a-EH"></a>为一切父母故，<a id="a-EI"></a>常修难行苦行，<a id="a-EJ"></a>难舍能舍，<a id="a-EK"></a>头目髓脑、<a id="a-EL"></a>国城妻子、<a id="a-EM"></a>象马七珍、<a id="a-EN"></a>辇舆车乘、<a id="a-EO"></a>衣服饮食、<a id="a-EP"></a>卧具医药，<a id="a-EQ"></a>一切给与；<a id="a-ER"></a>勤修精进、<a id="a-ES"></a>戒、<a id="a-ET"></a>施、<a id="a-EU"></a>多闻、<a id="a-EV"></a>禅定、<a id="a-EW"></a>智慧，<a id="a-EX"></a>乃至具足一切万行，<a id="a-EY"></a>不休不息，<a id="a-EZ"></a>心无疲倦。<a id="a-Ea"></a>为孝养父母知恩报恩故，<a id="a-Eb"></a>今得速成阿耨多罗三藐三菩提。<a id="a-Ec"></a>以是故，<a id="a-Ed"></a>一切众生能令如来满足本愿故，<a id="a-Ee"></a>是以当知，<a id="a-Ef"></a>一切众生于佛有重恩。<a id="a-Eg"></a>有重恩故，<a id="a-Eh"></a>如来不舍众生。<a id="a-Ei"></a>以大悲心故，<a id="a-Ej"></a>常修习有方便，<a id="a-Ek"></a>为一切三界二十五有诸众生中不思己功，<a id="a-El"></a>修平等慈，<a id="a-Em"></a>常修舍行方便，<a id="a-En"></a>亦明鉴一切众生空、<a id="a-Eo"></a>法空、<a id="a-Ep"></a>五阴空。<a id="a-Eq"></a>如是不退不没不沈空有，<a id="a-Er"></a>修实相方便故，<a id="a-Es"></a>不舍二乘，<a id="a-Et"></a>修遍学方便。<a id="a-Eu"></a>以修如是甚深微妙方便故，<a id="a-Ev"></a>得明鉴法相。<a id="a-Ew"></a>佛法初终始末非一，<a id="a-Ex"></a>然来生昏浊猖狂有三，<a id="a-Ey"></a>渴爱所覆，<a id="a-Ez"></a>没于苦海，<a id="a-F0"></a>为四倒之所颠倒，<a id="a-F1"></a>于有漏法中妄想所见，<a id="a-F2"></a>无我见我，<a id="a-F3"></a>无常见常，<a id="a-F4"></a>无乐见乐，<a id="a-F5"></a>不净见净，<a id="a-F6"></a>生老病死之所迁灭，<a id="a-F7"></a>念念无常，<a id="a-F8"></a>五盖十缠之所覆蔽，<a id="a-F9"></a>轮回三有具受生死，<a id="a-FA"></a>无有始终譬如循环。<a id="a-FB"></a>是以如来教迹随宜，<a id="a-FC"></a>三藏九部乃至十二部经，<a id="a-FD"></a>分流道化，<a id="a-FE"></a>随信深浅故，<a id="a-FF"></a>说众经典辩缘，<a id="a-FG"></a>使封言者著，<a id="a-FH"></a>自以顿足，<a id="a-FI"></a>已得涅槃。<a id="a-FJ"></a>是以如来慈悲本誓，<a id="a-FK"></a>显大方便，<a id="a-FL"></a>运召十方一切有缘。<a id="a-FM"></a>有缘既集，<a id="a-FN"></a>于此大众中，<a id="a-FO"></a>敷演散说此妙经典，<a id="a-FP"></a>垂训千载，<a id="a-FQ"></a>流布像法，<a id="a-FR"></a>使一切众生常获大安。</p>
  <p id="aFS">“是故如来垂权运化，<a id="a-FT"></a>应时而生，<a id="a-FU"></a>应时而灭。<a id="a-FV"></a>或于异刹，<a id="a-FW"></a>称卢舍那如来、<a id="a-FX"></a>应供、<a id="a-FY"></a>正遍知、<a id="a-FZ"></a>明行足、<a id="a-Fa"></a>善逝、<a id="a-Fb"></a>世间解、<a id="a-Fc"></a>无上士、<a id="a-Fd"></a>调御丈夫、<a id="a-Fe"></a>天人师、<a id="a-Ff"></a>佛、<a id="a-Fg"></a>世尊；<a id="a-Fh"></a>或升兜率陀天，<a id="a-Fi"></a>为诸天师；<a id="a-Fj"></a>或从兜率天下，<a id="a-Fk"></a>现于阎浮提，<a id="a-Fl"></a>现八十年寿。<a id="a-Fm"></a>当知如来不可思议，<a id="a-Fn"></a>世界不可思议，<a id="a-Fo"></a>业报不可思议，<a id="a-Fp"></a>众生不可思议，<a id="a-Fq"></a>禅定不可思议，<a id="a-Fr"></a>龙不可思议。<a id="a-Fs"></a>此是佛不可思议，<a id="a-Ft"></a>佛欲令一切众生知佛心者，<a id="a-Fu"></a>乃至下流钝根众生皆令得知，<a id="a-Fv"></a>欲令一切众生能见者即便得见；<a id="a-Fw"></a>欲令不得见者，<a id="a-Fx"></a>假令对目而不能见，<a id="a-Fy"></a>正使声闻、<a id="a-Fz"></a>缘觉有天眼通亦不得见。<a id="a-G0"></a>又佛放大光明，<a id="a-G1"></a>下至阿鼻地狱，<a id="a-G2"></a>上至有顶，<a id="a-G3"></a>所应度者皆令得见，<a id="a-G4"></a>不应度者对目不见。<a id="a-G5"></a>有时如来，<a id="a-G6"></a>或时许可，<a id="a-G7"></a>或时默然。<a id="a-G8"></a>当知诸佛世尊不可思议，<a id="a-G9"></a>不可测量，<a id="a-GA"></a>难可得知。<a id="a-GB"></a>汝今云何，<a id="a-GC"></a>能问如来如是甚深微妙难行苦行？<a id="a-GD"></a>汝作是问，<a id="a-GE"></a>真是大悲愍伤众生。<a id="a-GF"></a>闭三恶道，<a id="a-GG"></a>通人天路。<a id="a-GH"></a>阿难善听，<a id="a-GI"></a>吾当为汝，<a id="a-GJ"></a>略说孝养父母苦行因缘。<a id="a-GK"></a>”</p>
  <p id="aGL">尔时，<a id="a-GM"></a>世尊告于阿难及诸大菩萨摩诃萨一切大众，<a id="a-GN"></a>而作是言：<a id="a-GO"></a>“乃往过去无量无边阿僧祇劫，<a id="a-GP"></a>尔时有国，<a id="a-GQ"></a>号波罗奈。<a id="a-GR"></a>彼中有佛出世，<a id="a-GS"></a>号毗婆尸如来、<a id="a-GT"></a>应供、<a id="a-GU"></a>正遍知、<a id="a-GV"></a>明行足、<a id="a-GW"></a>善逝、<a id="a-GX"></a>世间解、<a id="a-GY"></a>无上士、<a id="a-GZ"></a>调御丈夫、<a id="a-Ga"></a>天人师、<a id="a-Gb"></a>佛、<a id="a-Gc"></a>世尊。<a id="a-Gd"></a>其佛寿命十二小劫，<a id="a-Ge"></a>正法住世二十小劫，<a id="a-Gf"></a>像法亦住二十小劫。<a id="a-Gg"></a>于像法中，<a id="a-Gh"></a>有王出世，<a id="a-Gi"></a>号曰罗阇王，<a id="a-Gj"></a>波罗奈国王，<a id="a-Gk"></a>有二万夫人，<a id="a-Gl"></a>大臣有四千人，<a id="a-Gm"></a>有五百健象王，<a id="a-Gn"></a>主六十小国八百聚落。<a id="a-Go"></a>王有三太子，<a id="a-Gp"></a>皆作边小国王。</p>
  <p id="aGq">“尔时，<a id="a-Gr"></a>波罗奈大王，<a id="a-Gs"></a>聪睿仁贤，<a id="a-Gt"></a>常以正法治国，<a id="a-Gu"></a>不枉人民。<a id="a-Gv"></a>惟王福德力故，<a id="a-Gw"></a>风雨时节，<a id="a-Gx"></a>五谷丰熟，<a id="a-Gy"></a>人民优壤。<a id="a-Gz"></a>尔时，<a id="a-H0"></a>波罗奈大王，<a id="a-H1"></a>有一所重大臣，<a id="a-H2"></a>名曰罗睺。<a id="a-H3"></a>罗睺大臣心生恶逆，<a id="a-H4"></a>起四种兵，<a id="a-H5"></a>所谓象兵、<a id="a-H6"></a>车兵、<a id="a-H7"></a>马兵、<a id="a-H8"></a>步兵，<a id="a-H9"></a>伐波罗奈国，<a id="a-HA"></a>断大王命。<a id="a-HB"></a>已杀王竟，<a id="a-HC"></a>复遣四兵往诣边国杀第一太子，<a id="a-HD"></a>次复往收第二太子。<a id="a-HE"></a>其最小弟作边小国王。<a id="a-HF"></a>其小王者，<a id="a-HG"></a>形体姝大，<a id="a-HH"></a>端正殊妙，<a id="a-HI"></a>仁性调善，<a id="a-HJ"></a>语常含笑，<a id="a-HK"></a>发言利益不伤人意，<a id="a-HL"></a>常以正法治国，<a id="a-HM"></a>不邪枉人民。<a id="a-HN"></a>国土丰乐，<a id="a-HO"></a>人民炽盛，<a id="a-HP"></a>多饶财宝，<a id="a-HQ"></a>家计充盈。<a id="a-HR"></a>国土人民叹美其王称善无量，<a id="a-HS"></a>虚空诸天一切神祇亦皆敬爱。<a id="a-HT"></a>尔时，<a id="a-HU"></a>其王生一太子，<a id="a-HV"></a>字须阇提，<a id="a-HW"></a>聪明慈仁，<a id="a-HX"></a>好喜布施。<a id="a-HY"></a>须阇提太子者，<a id="a-HZ"></a>身黄金色，<a id="a-Ha"></a>七处平满，<a id="a-Hb"></a>人相具足，<a id="a-Hc"></a>年始七岁，<a id="a-Hd"></a>其父爱念心不暂舍。</p>
  <p id="aHe">“尔时，<a id="a-Hf"></a>守宫殿神语大王言：<a id="a-Hg"></a>‘大王知不？<a id="a-Hh"></a>罗睺大臣，<a id="a-Hi"></a>近生恶逆，<a id="a-Hj"></a>谋夺国位，<a id="a-Hk"></a>杀父王竟，<a id="a-Hl"></a>寻起四兵，<a id="a-Hm"></a>伺捕二兄已断命根。<a id="a-Hn"></a>军马不久当至，<a id="a-Ho"></a>大王今者何不逃命去也？<a id="a-Hp"></a>’尔时，<a id="a-Hq"></a>大王闻是语已，<a id="a-Hr"></a>心惊毛竖，<a id="a-Hs"></a>身体掉动不能自持，<a id="a-Ht"></a>忧恚懊恼，<a id="a-Hu"></a>喑嗟烦闷，<a id="a-Hv"></a>心肝恼热，<a id="a-Hw"></a>宛转躃地，<a id="a-Hx"></a>闷绝良久乃苏，<a id="a-Hy"></a>微声报虚空中言：<a id="a-Hz"></a>‘卿是何人？<a id="a-I0"></a>但闻其声，<a id="a-I1"></a>不见其形。<a id="a-I2"></a>向者所宣，<a id="a-I3"></a>审实尔不？<a id="a-I4"></a>’即报王言：<a id="a-I5"></a>‘我是守宫殿神。<a id="a-I6"></a>以王聪明福德，<a id="a-I7"></a>不枉人民，<a id="a-I8"></a>正法治国，<a id="a-I9"></a>以是之故，<a id="a-IA"></a>先相告语。<a id="a-IB"></a>大王，<a id="a-IC"></a>今者宜时速出。<a id="a-ID"></a>苦恼衰祸，<a id="a-IE"></a>正尔不久。<a id="a-IF"></a>’尔时，<a id="a-IG"></a>大王即入宫中，<a id="a-IH"></a>而自思念：<a id="a-II"></a>‘我今宜应归投他国。<a id="a-IJ"></a>’复自思惟：<a id="a-IK"></a>‘向于邻国而有两道，<a id="a-IL"></a>一道行满足七日乃到他国，<a id="a-IM"></a>一道经由十四日。<a id="a-IN"></a>’即便盛七日道粮，<a id="a-IO"></a>微服寻出。<a id="a-IP"></a>去到城外，<a id="a-IQ"></a>而便还入宫中，<a id="a-IR"></a>呼须阇提太子，<a id="a-IS"></a>抱著膝上，<a id="a-IT"></a>目不暂舍，<a id="a-IU"></a>粗复惊起，<a id="a-IV"></a>而复还坐。</p>
  <p id="aIW">“尔时，<a id="a-IX"></a>夫人见其大王不安，<a id="a-IY"></a>其所似恐怖状，<a id="a-IZ"></a>即前问言：<a id="a-Ia"></a>‘大王，<a id="a-Ib"></a>今者似恐怖状。<a id="a-Ic"></a>何因缘故，<a id="a-Id"></a>坐不安所，<a id="a-Ie"></a>身坌尘土，<a id="a-If"></a>头发蓬乱，<a id="a-Ig"></a>视瞻不均，<a id="a-Ih"></a>气息不定，<a id="a-Ii"></a>如似失国，<a id="a-Ij"></a>恩爱别离，<a id="a-Ik"></a>怨家欲至？<a id="a-Il"></a>如是非祥之相，<a id="a-Im"></a>愿见告语。<a id="a-In"></a>’王言：<a id="a-Io"></a>‘吾所有事，<a id="a-Ip"></a>非汝所知。<a id="a-Iq"></a>’夫人寻白王言：<a id="a-Ir"></a>‘我身与王，<a id="a-Is"></a>二形一体，<a id="a-It"></a>如似鸟之两翅，<a id="a-Iu"></a>身之两足，<a id="a-Iv"></a>头之二目。<a id="a-Iw"></a>大王今者，<a id="a-Ix"></a>云何而言不相关预？<a id="a-Iy"></a>’王告夫人：<a id="a-Iz"></a>‘汝不知耶？<a id="a-J0"></a>罗睺大臣近生恶逆，<a id="a-J1"></a>杀父王竟，<a id="a-J2"></a>伺捕二兄亦断命根。<a id="a-J3"></a>今者兵马，<a id="a-J4"></a>次来收我，<a id="a-J5"></a>今欲逃命。<a id="a-J6"></a>’即便抱须阇提太子，<a id="a-J7"></a>即出进路。</p>
  <p id="aJ8">“尔时，<a id="a-J9"></a>夫人亦随后从去。<a id="a-JA"></a>时王荒错，<a id="a-JB"></a>心意迷乱，<a id="a-JC"></a>误入十四日道。<a id="a-JD"></a>其道险难，<a id="a-JE"></a>无有水草，<a id="a-JF"></a>前行数日粮饷已尽。<a id="a-JG"></a>本意盛一人分粮，<a id="a-JH"></a>行七日道；<a id="a-JI"></a>今者三人共食，<a id="a-JJ"></a>误入十四日道数日，<a id="a-JK"></a>粮食已尽，<a id="a-JL"></a>前路犹远。<a id="a-JM"></a>是时，<a id="a-JN"></a>大王及与夫人举声大哭：<a id="a-JO"></a>“怪哉！<a id="a-JP"></a>怪哉！<a id="a-JQ"></a>苦哉！<a id="a-JR"></a>苦哉！<a id="a-JS"></a>从生已来，<a id="a-JT"></a>常未曾闻有如是苦，<a id="a-JU"></a>如何今日身自更之？<a id="a-JV"></a>今日穷厄衰祸已至。<a id="a-JW"></a>’举手拍头，<a id="a-JX"></a>尘土自坌，<a id="a-JY"></a>举身投地，<a id="a-JZ"></a>自悔责言：<a id="a-Ja"></a>‘我等宿世造何恶行，<a id="a-Jb"></a>为杀父母、<a id="a-Jc"></a>真人罗汉？<a id="a-Jd"></a>为谤正法、<a id="a-Je"></a>坏和合僧？<a id="a-Jf"></a>为畋猎渔捕、<a id="a-Jg"></a>轻秤小斗、<a id="a-Jh"></a>劫夺众生？<a id="a-Ji"></a>为用招提僧物？<a id="a-Jj"></a>如何今日受此祸对，<a id="a-Jk"></a>正欲小停惧怨家至，<a id="a-Jl"></a>若为怨得必死不疑，<a id="a-Jm"></a>正欲前进饥渴所逼，<a id="a-Jn"></a>命在呼吸？<a id="a-Jo"></a>’</p>
  <p id="aJp">“尔时，<a id="a-Jq"></a>大王及与夫人，<a id="a-Jr"></a>思是苦已，<a id="a-Js"></a>失声大哭。<a id="a-Jt"></a>王悲闷绝，<a id="a-Ju"></a>举身躃地，<a id="a-Jv"></a>良久醒悟，<a id="a-Jw"></a>复自思惟：<a id="a-Jx"></a>‘不设方便，<a id="a-Jy"></a>三人并命不离此死。<a id="a-Jz"></a>我今何不杀于夫人，<a id="a-K0"></a>以活我身并续子命？<a id="a-K1"></a>’作是念已，<a id="a-K2"></a>寻即拔刀欲杀夫人。<a id="a-K3"></a>其子须阇提，<a id="a-K4"></a>见王异相，<a id="a-K5"></a>右手拔刀欲杀其母，<a id="a-K6"></a>前捉王手，<a id="a-K7"></a>语父王言：<a id="a-K8"></a>‘欲作何等？<a id="a-K9"></a>’尔时，<a id="a-KA"></a>父王悲泪满目，<a id="a-KB"></a>微声语子：<a id="a-KC"></a>‘欲杀汝母，<a id="a-KD"></a>取其血肉，<a id="a-KE"></a>以活我身并续汝命。<a id="a-KF"></a>若不杀者，<a id="a-KG"></a>亦当自死。<a id="a-KH"></a>我身今者死活何在，<a id="a-KI"></a>今为子命欲杀汝母。<a id="a-KJ"></a>’尔时，<a id="a-KK"></a>须阇提即白父言：<a id="a-KL"></a>‘王若杀母，<a id="a-KM"></a>我亦不食，<a id="a-KN"></a>何处有子啖于母肉？<a id="a-KO"></a>既不啖肉，<a id="a-KP"></a>子俱当死。<a id="a-KQ"></a>父王今者，<a id="a-KR"></a>何不杀子济父母命？<a id="a-KS"></a>’王闻子言，<a id="a-KT"></a>即便闷绝，<a id="a-KU"></a>宛转躃地，<a id="a-KV"></a>微声语子：<a id="a-KW"></a>‘子如吾目，<a id="a-KX"></a>何处有人，<a id="a-KY"></a>能自挑目而还食也？<a id="a-KZ"></a>吾宁丧命，<a id="a-Ka"></a>终不杀子啖其肉也。<a id="a-Kb"></a>’</p>
  <p id="aKc">“尔时，<a id="a-Kd"></a>须阇提谏父王曰：<a id="a-Ke"></a>‘父王今者，<a id="a-Kf"></a>若断子命，<a id="a-Kg"></a>血肉臭烂，<a id="a-Kh"></a>未堪几日。<a id="a-Ki"></a>惟愿父母莫杀子身，<a id="a-Kj"></a>欲求一愿，<a id="a-Kk"></a>愿莫见违。<a id="a-Kl"></a>若见违者，<a id="a-Km"></a>非慈父母。<a id="a-Kn"></a>’尔时，<a id="a-Ko"></a>父王语太子言：<a id="a-Kp"></a>‘不逆汝意，<a id="a-Kq"></a>欲愿何等，<a id="a-Kr"></a>便速说之。<a id="a-Ks"></a>’须阇提言：<a id="a-Kt"></a>‘父母今者为愍子故，<a id="a-Ku"></a>可日日持刀就子身上，<a id="a-Kv"></a>割三斤肉分作三分，<a id="a-Kw"></a>二分奉上父母，<a id="a-Kx"></a>一分还自食之以续身命。<a id="a-Ky"></a>’尔时，<a id="a-Kz"></a>父母即随子言，<a id="a-L0"></a>割三斤肉分作三分，<a id="a-L1"></a>二分父母，<a id="a-L2"></a>一分自食以支身命，<a id="a-L3"></a>得至前路。<a id="a-L4"></a>二日未至，<a id="a-L5"></a>身肉转尽，<a id="a-L6"></a>身体肢节骨髓相连，<a id="a-L7"></a>余命未断寻便倒地。<a id="a-L8"></a>尔时，<a id="a-L9"></a>父母寻前抱持，<a id="a-LA"></a>举声大哭，<a id="a-LB"></a>复发声言：<a id="a-LC"></a>‘我等无状，<a id="a-LD"></a>横啖汝肉，<a id="a-LE"></a>使汝苦痛。<a id="a-LF"></a>前路犹远未达所在，<a id="a-LG"></a>而汝肉已尽，<a id="a-LH"></a>今者并命聚尸一处。<a id="a-LI"></a>’</p>
  <p id="aLJ">“尔时，<a id="a-LK"></a>须阇提微声谏言：<a id="a-LL"></a>‘已啖子肉进路至此，<a id="a-LM"></a>计前里程余有一日。<a id="a-LN"></a>子身今者不能移动，<a id="a-LO"></a>舍命于此。<a id="a-LP"></a>父母今者，<a id="a-LQ"></a>莫如凡人并命一处。<a id="a-LR"></a>仰白一言，<a id="a-LS"></a>为怜愍故莫见拒逆，<a id="a-LT"></a>可于身诸节间净刮余肉，<a id="a-LU"></a>用济父母可达所在。<a id="a-LV"></a>’尔时，<a id="a-LW"></a>父母即随其言，<a id="a-LX"></a>于身肢节更取少肉，<a id="a-LY"></a>分作三分，<a id="a-LZ"></a>一分与儿，<a id="a-La"></a>二分自食。<a id="a-Lb"></a>食已父母别去，<a id="a-Lc"></a>须阇提起立住视父母。<a id="a-Ld"></a>父母尔时举声大哭，<a id="a-Le"></a>随路而去。<a id="a-Lf"></a>父母去远不见，<a id="a-Lg"></a>须阇提太子恋慕父母，<a id="a-Lh"></a>目不暂舍，<a id="a-Li"></a>良久躃地。<a id="a-Lj"></a>身体新血肉香，<a id="a-Lk"></a>于十方面有诸蚊虻，<a id="a-Ll"></a>闻血肉香来封身上，<a id="a-Lm"></a>遍体唼食，<a id="a-Ln"></a>楚毒苦痛不可复言。</p>
  <p id="aLo">“尔时，<a id="a-Lp"></a>太子余命未断，<a id="a-Lq"></a>发声立誓愿：<a id="a-Lr"></a>‘宿世殃恶从是除尽，<a id="a-Ls"></a>从今已往更不敢作。<a id="a-Lt"></a>今我此身以供养父母，<a id="a-Lu"></a>济其所重，<a id="a-Lv"></a>愿我父母常得十一余福，<a id="a-Lw"></a>卧安觉安，<a id="a-Lx"></a>不见恶梦，<a id="a-Ly"></a>天护人爱，<a id="a-Lz"></a>县官盗贼阴谋消灭，<a id="a-M0"></a>触事吉祥。<a id="a-M1"></a>余身肉血施此诸蚊虻等，<a id="a-M2"></a>皆使饱满，<a id="a-M3"></a>令我来世得成作佛；<a id="a-M4"></a>得成佛时，<a id="a-M5"></a>愿以法食除汝饥渴生死重病。<a id="a-M6"></a>’发是愿时，<a id="a-M7"></a>天地六种震动，<a id="a-M8"></a>日无精光，<a id="a-M9"></a>惊诸禽兽四散驰走，<a id="a-MA"></a>大海波动，<a id="a-MB"></a>须弥山王踊没低昂，<a id="a-MC"></a>乃至忉利诸天亦皆大动。</p>
  <p id="aMD">“时，<a id="a-ME"></a>释提桓因将欲界诸天，<a id="a-MF"></a>下阎浮提，<a id="a-MG"></a>怯怖须阇提太子，<a id="a-MH"></a>化作师子虎狼之属，<a id="a-MI"></a>张目[國+或]眥，<a id="a-MJ"></a>咆地大吼，<a id="a-MK"></a>波踊腾踯来欲搏啮。<a id="a-ML"></a>尔时，<a id="a-MM"></a>须阇提见诸禽兽作大威势，<a id="a-MN"></a>微声语言：<a id="a-MO"></a>‘汝欲啖我，<a id="a-MP"></a>随意取食，<a id="a-MQ"></a>何为见恐怖耶？<a id="a-MR"></a>’尔时，<a id="a-MS"></a>天王释言：<a id="a-MT"></a>‘我非师子虎狼也，<a id="a-MU"></a>是天帝释，<a id="a-MV"></a>故来试卿。<a id="a-MW"></a>’尔时，<a id="a-MX"></a>太子见天王释欢喜无量。<a id="a-MY"></a>尔时，<a id="a-MZ"></a>天王释问太子言：<a id="a-Ma"></a>‘汝是难舍能舍，<a id="a-Mb"></a>身体血肉供养父母。<a id="a-Mc"></a>如是功德，<a id="a-Md"></a>为愿生天，<a id="a-Me"></a>作魔王、<a id="a-Mf"></a>梵王、<a id="a-Mg"></a>天王、<a id="a-Mh"></a>人王、<a id="a-Mi"></a>转轮圣王？<a id="a-Mj"></a>’须阇提报天王释言：<a id="a-Mk"></a>‘我亦不愿生天作魔王、<a id="a-Ml"></a>梵王、<a id="a-Mm"></a>天王、<a id="a-Mn"></a>人王、<a id="a-Mo"></a>转轮圣王，<a id="a-Mp"></a>欲求无上正真之道，<a id="a-Mq"></a>度脱一切众生。<a id="a-Mr"></a>’天王释言：<a id="a-Ms"></a>‘汝大愚也！<a id="a-Mt"></a>阿耨多罗三藐三菩提，<a id="a-Mu"></a>久受勤苦然后乃成，<a id="a-Mv"></a>汝今云何能受是苦也？<a id="a-Mw"></a>’须阇提报天王释言：<a id="a-Mx"></a>‘假使热铁轮在我顶上旋，<a id="a-My"></a>终不以此苦，<a id="a-Mz"></a>退于无上道。<a id="a-N0"></a>’天王释言：<a id="a-N1"></a>‘汝惟空言，<a id="a-N2"></a>谁当信汝？<a id="a-N3"></a>’须阇提即立誓愿：<a id="a-N4"></a>‘若我欺诳天王释者，<a id="a-N5"></a>令我身疮始终莫合。<a id="a-N6"></a>若不尔者，<a id="a-N7"></a>令我平复如本，<a id="a-N8"></a>血当反白为乳。<a id="a-N9"></a>’即时身体平复如故，<a id="a-NA"></a>血即反白为乳，<a id="a-NB"></a>身体形容端正倍常，<a id="a-NC"></a>起为天王释头面礼足。<a id="a-ND"></a>尔时，<a id="a-NE"></a>天王释即叹言：<a id="a-NF"></a>‘善哉！<a id="a-NG"></a>善哉！<a id="a-NH"></a>吾不及汝。<a id="a-NI"></a>汝精进勇猛，<a id="a-NJ"></a>会得阿耨多罗三藐三菩提不久。<a id="a-NK"></a>若得阿耨多罗三藐三菩提时，<a id="a-NL"></a>愿先度我。<a id="a-NM"></a>’时天王释于虚空中即没不现。</p>
  <p id="aNN">“尔时，<a id="a-NO"></a>王及夫人得到邻国。<a id="a-NP"></a>时彼国王远出奉迎，<a id="a-NQ"></a>供给所须称意与之。<a id="a-NR"></a>尔时，<a id="a-NS"></a>大王向彼国王说上事因缘，<a id="a-NT"></a>如吾子身肉孝养父母，<a id="a-NU"></a>其事如是。<a id="a-NV"></a>时彼邻国王闻是语已，<a id="a-NW"></a>感须阇提太子难舍能舍，<a id="a-NX"></a>身体肉血供养父母孝养如是，<a id="a-NY"></a>感其慈孝故，<a id="a-NZ"></a>即合四兵还与彼王伐罗睺。<a id="a-Na"></a>尔时，<a id="a-Nb"></a>大王即将四兵顺路还归，<a id="a-Nc"></a>至须阇提太子别处，<a id="a-Nd"></a>即自念言：<a id="a-Ne"></a>‘吾子亦当死矣！<a id="a-Nf"></a>今当收取身骨还归本国。<a id="a-Ng"></a>’举声悲哭，<a id="a-Nh"></a>随路求觅。<a id="a-Ni"></a>遥见其子，<a id="a-Nj"></a>身体平复，<a id="a-Nk"></a>端正倍常，<a id="a-Nl"></a>即前抱持，<a id="a-Nm"></a>悲喜交集，<a id="a-Nn"></a>语太子言：<a id="a-No"></a>‘汝犹活也！<a id="a-Np"></a>’尔时，<a id="a-Nq"></a>须阇提具以上事向父母说，<a id="a-Nr"></a>父母欢喜共载大象还归本国。<a id="a-Ns"></a>以须阇提福德力故伐得本国，<a id="a-Nt"></a>即立须阇提太子为王。<a id="a-Nu"></a>”</p>
  <p id="aNv">佛告阿难：<a id="a-Nw"></a>“尔时父王者，<a id="a-Nx"></a>今现我父输头檀是。<a id="a-Ny"></a>尔时母者，<a id="a-Nz"></a>今现我母摩耶夫人是。<a id="a-O0"></a>尔时须阇提太子者，<a id="a-O1"></a>今则我身释迦如来是。<a id="a-O2"></a>尔时天王释者，<a id="a-O3"></a>阿若憍陈如是。<a id="a-O4"></a>”</p>
  <p id="aO5">说此孝养父母品时，<a id="a-O6"></a>众中有二十亿菩萨，<a id="a-O7"></a>皆得乐说辩才利益一切。<a id="a-O8"></a>复有十二万菩萨，<a id="a-O9"></a>皆得无生法忍。<a id="a-OA"></a>复有十方诸来微尘等数，<a id="a-OB"></a>皆得陀罗尼门。<a id="a-OC"></a>复有恒河沙等微尘数诸声闻、<a id="a-OD"></a>缘觉，<a id="a-OE"></a>舍离二乘心究竟一乘。<a id="a-OF"></a>复有微尘数优婆塞、<a id="a-OG"></a>优婆夷，<a id="a-OH"></a>或得初果乃至二果。<a id="a-OI"></a>复有百千人发阿耨多罗三藐三菩提心。<a id="a-OJ"></a>复有诸天龙鬼神、<a id="a-OK"></a>乾闼婆、<a id="a-OL"></a>阿修罗、<a id="a-OM"></a>迦楼罗、<a id="a-ON"></a>紧那罗、<a id="a-OO"></a>摩睺罗伽、<a id="a-OP"></a>人非人等，<a id="a-OQ"></a>或发菩提心，<a id="a-OR"></a>乃至声闻、<a id="a-OS"></a>辟支佛心。</p>
  <p id="aOT">佛告阿难：<a id="a-OU"></a>“菩萨如是为一切众生故，<a id="a-OV"></a>难行苦行，<a id="a-OW"></a>孝养父母，<a id="a-OX"></a>身体血肉供养父母，<a id="a-OY"></a>其事如是。<a id="a-OZ"></a>”</p>
  <p id="aOa">一切大众，<a id="a-Ob"></a>闻佛说法，<a id="a-Oc"></a>各得胜利，<a id="a-Od"></a>欢喜作礼，<a id="a-Oe"></a>右绕而去。</p>
 </body>
</html>