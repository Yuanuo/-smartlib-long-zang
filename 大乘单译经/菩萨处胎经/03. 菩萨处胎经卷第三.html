<!doctype html>
<html id="z3IBU17Uj" data-ver="1318">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">菩萨处胎经卷第三</h1>
  <h2 id="a2">随喜品第十一</h2>
  <p id="a3">尔时会中有菩萨名曰顶王。<a id="a-4"></a>将二万五千人。<a id="a-5"></a>从东方安住世界来。<a id="a-6"></a>至佛所头面礼足在一面坐。<a id="a-7"></a>须臾退坐前白佛言。<a id="a-8"></a>吾闻如来应供正遍知明行足善逝世间解无上士调御丈夫天人师佛世尊。<a id="a-9"></a>无量神变在胎教化。<a id="a-A"></a>七宝宫殿众宝成就。<a id="a-B"></a>诸佛世尊宗奉恭敬。<a id="a-C"></a>过去诸佛世尊及当来现在。<a id="a-D"></a>未曾说此难有之法。<a id="a-E"></a>真际法相不可穷尽。<a id="a-F"></a>从无数劫积行勤苦。<a id="a-G"></a>于其中 。</p>
  <p id="aH">间有生有灭。<a id="a-I"></a>愿乐欲闻如来神德所化多少国土差别。<a id="a-J"></a>众行平等入无为道。<a id="a-K"></a>八解童真清净梵行。<a id="a-L"></a>使我等永无犹豫。<a id="a-M"></a>佛言。<a id="a-N"></a>善哉善哉。<a id="a-O"></a>顶王大士。<a id="a-P"></a>汝所问者甚深难量。<a id="a-Q"></a>多所利益济度愚惑。<a id="a-R"></a>福不可尽。<a id="a-S"></a>尔时世尊。<a id="a-T"></a>即以三昧禅定之力。<a id="a-U"></a>舒金体臂 下 方 过二十二亿佛刹。<a id="a-V"></a>抄举式弃如来七宝神塔。<a id="a-W"></a>纵广一万八千由旬。<a id="a-X"></a>外郭绕塔七宝栏楯。<a id="a-Y"></a>池水园果皆七宝成。<a id="a-Z"></a>后园浴池金银梯梐。<a id="a-a"></a>彼池水中。<a id="a-b"></a>自然八味甘露水边凫雁鸳鸯奇类众鸟数千百种。<a id="a-c"></a>鸟声悲鸣共相娱乐极乐难胜。<a id="a-d"></a>尔时世尊即与顶王菩萨。<a id="a-e"></a>而说偈曰。</p>
  <p id="af">过去式弃佛　　神塔七宝成</p>
  <p id="ag">花树若干色　　金花银为茎</p>
  <p id="ah">浴池水八味　　充饱饿渴者</p>
  <p id="ai">供福获果报　　在胎功德成</p>
  <p id="aj">次复佛灭度　　随式本元尊</p>
  <p id="ak">彼佛七宝塔　　遍满恒沙刹</p>
  <p id="al">众宝相杂厕　　快乐亦难胜</p>
  <p id="am">次佛取灭度　　最尊第一胜</p>
  <p id="an">亦有七宝塔　　遍满虚空界</p>
  <p id="ao">明眼有识人　　恭奉心恭敬</p>
  <p id="ap">除慢不贡高　　不贪着利养</p>
  <p id="aq">七宝池水果　　想断无所著</p>
  <p id="ar">亦现处胎化　　流布无数劫</p>
  <p id="as">次佛般涅槃　　拘那含牟尼</p>
  <p id="at">神德大通达　　所度倍三佛</p>
  <p id="au">教化诸弟子　　三乘不断绝</p>
  <p id="av">去此东方刹　　在胎现变化</p>
  <p id="aw">劝恤后来者　　将导入闲静</p>
  <p id="ax">次佛 迦葉 尊　　端坐亿百劫</p>
  <p id="ay">诸天为眷属　　寂静不移动</p>
  <p id="az">亦有七宝塔　　在金刚佛刹</p>
  <p id="a10">救护诸堕落　　不使堕邪道</p>
  <p id="a11">我今释迦文　　勇猛独特出</p>
  <p id="a12">一向执意志　　不着生死道</p>
  <p id="a13">佛土虽弊恶　　所度不可量</p>
  <p id="a14">今处母胞胎　　神变自娱乐</p>
  <p id="a15">欲界众生等　　堕落入镬汤</p>
  <p id="a16">将导引令出　　如蛾投火焰</p>
  <p id="a17">尔时世尊即以神力。<a id="a-18"></a>变此三千大千世界晃然金色。<a id="a-19"></a>使令众会见乐世界。<a id="a-1A"></a>彼诸菩萨皆坐七宝莲花上。<a id="a-1B"></a>弟子眷属斯皆金色。<a id="a-1C"></a>所啖饮食禅定解脱。<a id="a-1D"></a>戒律威仪未常违失。<a id="a-1E"></a>云何顶王菩萨。<a id="a-1F"></a>向所现国刹土佛所游化。<a id="a-1G"></a>供养承事其福宁多不耶。<a id="a-1H"></a>顶王菩萨白佛言。<a id="a-1I"></a>甚多甚多。<a id="a-1J"></a>世尊。<a id="a-1K"></a>何以故。<a id="a-1L"></a>供养一佛刹其福难量。<a id="a-1M"></a>况尔所佛刹。<a id="a-1N"></a>佛言。<a id="a-1O"></a>若有菩萨过不退转在一生补处。<a id="a-1P"></a>令在胎中现神变化。<a id="a-1Q"></a>敬此菩萨者。<a id="a-1R"></a>其德最胜。<a id="a-1S"></a>何以故。<a id="a-1T"></a>此菩萨者即行佛事不可思议。<a id="a-1U"></a>佛复告顶王菩萨。<a id="a-1V"></a>吾今与汝说八正道去八颠倒。<a id="a-1W"></a>满十方恒沙诸佛刹土。<a id="a-1X"></a>满中七宝塔。<a id="a-1Y"></a>不如此供养八正道菩萨。<a id="a-1Z"></a>衣被饮食床敷卧具病瘦医药。<a id="a-1a"></a>捣香杂香栴檀末香。<a id="a-1b"></a>缯彩花盖便身之具。<a id="a-1c"></a>其福最多。<a id="a-1d"></a>若有菩萨摩诃萨。<a id="a-1e"></a>能于胎化湿卵。<a id="a-1f"></a>分别四意止。<a id="a-1g"></a>一日二日乃至七日。<a id="a-1h"></a>一月二月乃至七月。<a id="a-1i"></a>一岁二岁乃至七岁。<a id="a-1j"></a>一劫二劫乃至七劫。<a id="a-1k"></a>若有众生。<a id="a-1l"></a>承事供养前七宝塔。<a id="a-1m"></a>乃至八正道菩萨。<a id="a-1n"></a>不如此人供养四意止菩萨。<a id="a-1o"></a>其福最多。<a id="a-1p"></a>若一生补处菩萨。<a id="a-1q"></a>在母胎中转无上法轮。<a id="a-1r"></a>包容一切变易无数神德大士。<a id="a-1s"></a>周旋往来无有障碍。<a id="a-1t"></a>还合为一无觉知者。<a id="a-1u"></a>若有众生供养承事便身之具无所爱惜。<a id="a-1v"></a>如我今日从三阿僧祇劫断除灭想。<a id="a-1w"></a>今最后身一入胎舍教化。<a id="a-1x"></a>果证神通悉令得解脱。<a id="a-1y"></a>犹如果熟变易不住。<a id="a-1z"></a>佛身空无戒定慧解。<a id="a-20"></a>而自香熏道德威仪不失十二头陀之行。<a id="a-21"></a>此一分苦是我境界。<a id="a-22"></a>尔时顶王菩萨即从如来前。<a id="a-23"></a>而赞颂曰。</p>
  <p id="a24">识是生死本　　亦为涅槃径</p>
  <p id="a25">中息在胞胎　　游戏无量界</p>
  <p id="a26">四生成佛土　　十六神足降</p>
  <p id="a27">本无一相道　　誓愿各各同</p>
  <p id="a28">以众生缚着　　现有优劣人</p>
  <p id="a29">无形不可见　　今乃得观察</p>
  <p id="a2A">过去诸佛身　　遗教无边际</p>
  <p id="a2B">八道无上法　　一向度群萌</p>
  <p id="a2C">经法舍利形　　神通流布世</p>
  <p id="a2D">今我所将从　　得闻不思议</p>
  <p id="a2E">六佛神宝塔　　宝藏七宝台</p>
  <p id="a2F">一一深分别　　义味不可量</p>
  <p id="a2G">佛本所行道　　如空无所著</p>
  <p id="a2H">今处神母胎　　受化非一类</p>
  <p id="a2I">得佛真如性　　亦如实相住</p>
  <p id="a2J">除去憍慢心　　今礼空无性</p>
  <p id="a2K">一一舍利光　　遍照诸佛刹</p>
  <p id="a2L">受化如恒沙　　是佛神德感</p>
  <p id="a2M">刹土去此远　　受佛甘露道</p>
  <p id="a2N">今欲还本国　　宣扬如来法</p>
  <p id="a2O">尔时顶王菩萨。<a id="a-2P"></a>说此偈赞佛已。<a id="a-2Q"></a>右绕三匝礼佛而去。</p>
  <p data-pb></p>
  <h2 id="a2R">五道寻识品第十二</h2>
  <p id="a2S">尔时世尊。<a id="a-2T"></a>将欲示现识所趣。<a id="a-2U"></a>向道识俗识。<a id="a-2V"></a>有为识无为识。<a id="a-2W"></a>有漏识无漏识。<a id="a-2X"></a>花识果识。<a id="a-2Y"></a>报识无报识。<a id="a-2Z"></a>天龙识。<a id="a-2a"></a>鬼神阿修罗迦留罗紧那罗摩睺罗伽。<a id="a-2b"></a>人非人识。<a id="a-2c"></a>上至二十八天识。<a id="a-2d"></a>下至无救狱识。<a id="a-2e"></a>尔时世尊。<a id="a-2f"></a>即于胎中现钩锁胎骨。<a id="a-2g"></a>遍满三千大千世界。<a id="a-2h"></a>佛告阿私陀。<a id="a-2i"></a>汝能别此骸骨识耶。<a id="a-2j"></a>对曰不别。<a id="a-2k"></a>何以故。<a id="a-2l"></a>未得通彻行力未至。<a id="a-2m"></a>佛告弥勒菩萨。<a id="a-2n"></a>汝此天中。<a id="a-2o"></a>未得神通耶。<a id="a-2p"></a>弥勒白佛言。<a id="a-2q"></a>有成就者。<a id="a-2r"></a>有不成就者。<a id="a-2s"></a>佛告弥勒。<a id="a-2t"></a>汝观钩锁骸骨。<a id="a-2u"></a>令一切众生知识所趣。<a id="a-2v"></a>分别决了令无疑滞。<a id="a-2w"></a>尔时弥勒菩萨即从坐起。<a id="a-2x"></a>手执金钢七宝神杖。<a id="a-2y"></a>敲钩锁骸骨听彼骨声。<a id="a-2z"></a>即白佛言。<a id="a-30"></a>此人命终嗔恚结多。<a id="a-31"></a>识堕龙中。<a id="a-32"></a>次复敲骨。<a id="a-33"></a>此人前身十迹行具。<a id="a-34"></a>得生天上。<a id="a-35"></a>次复敲骨。<a id="a-36"></a>此人前身破戒犯律。<a id="a-37"></a>生地狱中。<a id="a-38"></a>如是敲骨。<a id="a-39"></a>有漏无漏有为无为。<a id="a-3A"></a>上从二十八天。<a id="a-3B"></a>下至无救地狱。<a id="a-3C"></a>知识所趣善恶果报白黑行报。<a id="a-3D"></a>有一全身舍利无有缺减。<a id="a-3E"></a>尔时弥勒以杖敲之。<a id="a-3F"></a>推寻此识了不知识处。<a id="a-3G"></a>如是三敲。<a id="a-3H"></a>前白佛言。<a id="a-3I"></a>此人神识了不可知。<a id="a-3J"></a>将非如来入涅槃耶。<a id="a-3K"></a>佛告弥勒。<a id="a-3L"></a>汝绍佛位于当来世。<a id="a-3M"></a>当得作佛成无上道。<a id="a-3N"></a>何以敲舍利。<a id="a-3O"></a>而不知识处耶。<a id="a-3P"></a>弥勒白佛言。<a id="a-3Q"></a>佛不思议不可限量。<a id="a-3R"></a>非我等境界所能筹量。<a id="a-3S"></a>今有狐疑。<a id="a-3T"></a>唯愿世尊。<a id="a-3U"></a>当解说之。<a id="a-3V"></a>五道神识。<a id="a-3W"></a>尽能得知彼善恶所趣。<a id="a-3X"></a>不敢有疑。<a id="a-3Y"></a>于如来所今此舍利无有缺减。<a id="a-3Z"></a>愿说此识令我等知。<a id="a-3a"></a>佛告弥勒。<a id="a-3b"></a>过去未来现在诸佛舍利流布。<a id="a-3c"></a>非汝等境界所能分别。<a id="a-3d"></a>何以故。<a id="a-3e"></a>此舍利即是吾舍利。<a id="a-3f"></a>何能寻究如来神识。<a id="a-3g"></a>今当与汝分别如来上中下识。<a id="a-3h"></a>至萨芸然各各不同。<a id="a-3i"></a>初住菩萨未立根德力虽得神通。<a id="a-3j"></a>二住菩萨以天眼观知识所趣退不退地。<a id="a-3k"></a>亦复观见欲界色界无色界者。<a id="a-3l"></a>或复观见生东方无数恒河沙佛刹。<a id="a-3m"></a>供养诸佛奉律无碍。<a id="a-3n"></a>亦复知彼受记劫数。<a id="a-3o"></a>一劫乃至百千亿劫。<a id="a-3p"></a>或有菩萨于三住地。<a id="a-3q"></a>观见舍利知识所趣于余涅槃无余涅槃。<a id="a-3r"></a>然复不见四住所行识所趣向。<a id="a-3s"></a>四住菩萨见一见二三住识法。<a id="a-3t"></a>然复不见五住舍利识法所趣。<a id="a-3u"></a>佛告弥勒。<a id="a-3v"></a>五地菩萨分别下品。<a id="a-3w"></a>于六住分或见或不见识法所趣。<a id="a-3x"></a>不退转菩萨上至一生补处。<a id="a-3y"></a>不见如来上足下足心识所向。<a id="a-3z"></a>次第菩萨见八七六。<a id="a-40"></a>然复不见一生补处举足下足。<a id="a-41"></a>况欲敲钩锁骸骨欲分别之。<a id="a-42"></a>此事不然。<a id="a-43"></a>佛告弥勒。<a id="a-44"></a>汝当知之。<a id="a-45"></a>十号如来应供正遍知明行足善逝世间解无上士调御丈夫天人师佛世尊。<a id="a-46"></a>唯佛知佛神识所念。<a id="a-47"></a>尔时世尊与诸大众。<a id="a-48"></a>而说颂曰。</p>
  <p id="a49">周旋五道渊　　唐劳其识神</p>
  <p id="a4A">耳鼻身心垢　　不能自去离</p>
  <p id="a4B">识想结重垢　　刬以智慧刀</p>
  <p id="a4C">慧能照愚冥　　得至无畏场</p>
  <p id="a4D">佛识悉遍见　　舍利钩锁骨</p>
  <p id="a4E">正使碎如尘　　微细不可见</p>
  <p id="a4F">如来一一别　　报应善恶法</p>
  <p id="a4G">佛识甚微妙　　非为非不为</p>
  <p id="a4H">一说度万亿　　阿僧祇众生</p>
  <p id="a4I">弥勒复成佛　　亦当舍舍利</p>
  <p id="a4J">于本所生母　　胎法亦如今</p>
  <p id="a4K">尔时弥勒菩萨闻佛所说。<a id="a-4L"></a>绕佛七匝头面礼足。<a id="a-4M"></a>还就本位。</p>
  <p data-pb></p>
  <h2 id="a4N">诸佛行齐无差别品第十三</h2>
  <p id="a4O">尔时世尊即复示现奇特像。<a id="a-4P"></a>变一切菩萨尽作佛身光相具足。<a id="a-4Q"></a>皆共异口同音说法。<a id="a-4R"></a>分别无常生生归尽。<a id="a-4S"></a>其德难量互相敬奉。<a id="a-4T"></a>威仪礼节虽说妙法。<a id="a-4U"></a>无有揖让屈伸低仰。<a id="a-4V"></a>各坐七宝极妙高座罗縠帐幔。<a id="a-4W"></a>初一说法度于无数纯男无女。<a id="a-4X"></a>第二说法纯女无男。<a id="a-4Y"></a>第三说法纯度正见人。<a id="a-4Z"></a>第四说法纯度邪见人。<a id="a-4a"></a>第五说法男女正等。<a id="a-4b"></a>第六说法邪正亦等。<a id="a-4c"></a>当尔之时法法成就。<a id="a-4d"></a>而无吾我道果成熟。<a id="a-4e"></a>诸佛常法法说议说。<a id="a-4f"></a>神足第三。<a id="a-4g"></a>八万四千空行法门。<a id="a-4h"></a>八万四千无想法门。<a id="a-4i"></a>八万四千无愿法门。<a id="a-4j"></a>一一法门有无量义。<a id="a-4k"></a>犹如黠慧之人。<a id="a-4l"></a>身有千头。<a id="a-4m"></a>头有千舌。<a id="a-4n"></a>舌有千义。<a id="a-4o"></a>欲得究尽三法门义。<a id="a-4p"></a>于百千分未获其一。<a id="a-4q"></a>此是诸佛秘要之藏。<a id="a-4r"></a>皆由前身宿学成就。<a id="a-4s"></a>尔时诸佛异口同音。<a id="a-4t"></a>说偈颂曰。</p>
  <p id="a4u">我等本所愿　　今者已果成</p>
  <p id="a4v">金体柔软响　　众相悉具足</p>
  <p id="a4w">欲求无极慧　　毕竟无有疑</p>
  <p id="a4x">善哉三界尊　　最胜无能过</p>
  <p id="a4y">吾昔兜术天　　选择受生处</p>
  <p id="a4z">来降入母胎　　集诸如来等</p>
  <p id="a50">外无缘众生　　谓吾不成道</p>
  <p id="a51">因胎化众生　　倍于成佛时</p>
  <p id="a52">前后所说经　　八十四亿象</p>
  <p id="a53">象力及人力　　荷载不能胜</p>
  <p id="a54">令我欢喜子　　强记不漏失</p>
  <p id="a55">遗法不成道　　流布胎正法</p>
  <p id="a56">佛行无差别　　平等无若干</p>
  <p id="a57">唯佛能知佛　　功德多少义</p>
  <p id="a58">欲得思议佛　　所行奇特事</p>
  <p id="a59">从劫无数劫　　不能得毫分</p>
  <p id="a5A">尔时诸佛说此颂已。<a id="a-5B"></a>初一说法纯男无女者。<a id="a-5C"></a>即于座上立不退转。<a id="a-5D"></a>信心不可沮坏。<a id="a-5E"></a>尔时释迦牟尼。<a id="a-5F"></a>还摄威神如前无异。<a id="a-5G"></a>即说颂曰。</p>
  <p id="a5H">八正道果证　　无师自然悟</p>
  <p id="a5I">独步三界将　　自得涅槃道</p>
  <p id="a5J">本无一相法　　捷疾辩才义</p>
  <p id="a5K">我今已果获　　无爱无所染</p>
  <p id="a5L">五阴法性本　　不见有善恶</p>
  <p id="a5M">神力拔济苦　　坦然寂灭道</p>
  <p id="a5N">汝等诸会者　　所愿已成办</p>
  <p id="a5O">未得今已得　　快哉此利业</p>
  <p id="a5P">因缘缚着碍　　永除无处所</p>
  <p id="a5Q">吾我罗网法　　自然得毁坏</p>
  <p id="a5R">愚惑不见真　　自堕四色缘</p>
  <p id="a5S">未得密谛观　　分别苦相本</p>
  <p id="a5T">如我今成道　　功夫不足言</p>
  <p id="a5U">后佛师子吼　　炽焰恶剑劫</p>
  <p id="a5V">陶冶苦众生　　随色染其素</p>
  <p id="a5W">忍辱受其害　　对至终不报</p>
  <p id="a5X">执心如虚空　　变易不久住</p>
  <p id="a5Y">当于尔时世　　五逆苦恼罪</p>
  <p id="a5Z">难化不可度　　诸佛所不救</p>
  <p id="a5a">寻为现缘本　　将示无为处</p>
  <p id="a5b">破彼刚强心　　专一得解脱</p>
  <p id="a5c">初说一法教　　无生无起灭</p>
  <p id="a5d">皆趣向佛道　　不令有遗落</p>
  <p id="a5e">尔时世尊说此颂已。<a id="a-5f"></a>男众女众正众邪众。<a id="a-5g"></a>皆得尽信得不退转地。<a id="a-5h"></a>佛复告菩萨摩诃萨。<a id="a-5i"></a>汝等。<a id="a-5j"></a>欲见如来神力化不思议道。<a id="a-5k"></a>法性纯熟无男无女。<a id="a-5l"></a>善权义说受女人身无佛记别。<a id="a-5m"></a>魔释梵王无真实相。<a id="a-5n"></a>汝等。<a id="a-5o"></a>欲知此四众者受别成佛乎。<a id="a-5p"></a>尔时有菩萨名曰无尽意。<a id="a-5q"></a>即从坐起偏露右臂右膝着地。<a id="a-5r"></a>叉手合掌前白佛言。<a id="a-5s"></a>未曾闻如来说法。<a id="a-5t"></a>此四种人得成佛者。<a id="a-5u"></a>今日乃能开演大义。<a id="a-5v"></a>即重白佛。<a id="a-5w"></a>舍身受身即身成佛耶。<a id="a-5x"></a>佛告无尽意。<a id="a-5y"></a>谛听善思念之。<a id="a-5z"></a>今当与汝一一分别过去九十一劫有梵天王。<a id="a-60"></a>名大辩才。<a id="a-61"></a>分别古今常乐闲居坐天宫内。<a id="a-62"></a>今我宁可化此宫女及诸梵天。<a id="a-63"></a>我得成佛诸天翼从。<a id="a-64"></a>剃须发着法服。<a id="a-65"></a>一时成道不亦快乎。<a id="a-66"></a>作是念已。<a id="a-67"></a>即于天宫诣昼度树。<a id="a-68"></a>端坐思惟一意一心。<a id="a-69"></a>系念在前无他异想。<a id="a-6A"></a>即得成佛三十二大人相八十种随形好。<a id="a-6B"></a>诸天眷属修行比丘正法。<a id="a-6C"></a>得阿罗汉皆是利根。<a id="a-6D"></a>彼天女众有得须陀洹斯陀含阿那含不往还此间。<a id="a-6E"></a>即于彼般涅槃。<a id="a-6F"></a>是谓梵天王不舍身受身现身得成佛道。<a id="a-6G"></a>佛告无尽意菩萨。<a id="a-6H"></a>过去七十六劫有第六天王。<a id="a-6I"></a>典领三千大千世界。<a id="a-6J"></a>名曰害恶。<a id="a-6K"></a>从六天以下自在无阂。<a id="a-6L"></a>在彼天宫经历无数久久思惟。<a id="a-6M"></a>悔本所作谤毁三尊遮截道果。<a id="a-6N"></a>设我受报坠堕三涂不离恶道。<a id="a-6O"></a>我今宁可改心恶行。<a id="a-6P"></a>并此天宫诸天眷属。<a id="a-6Q"></a>共修梵行求无上道。<a id="a-6R"></a>进前成佛不亦乐乎。<a id="a-6S"></a>复自思惟。<a id="a-6T"></a>所典境界无量无限天女娱乐乐岂过是。<a id="a-6U"></a>设我成佛与此国界正等无异。<a id="a-6V"></a>渐渐懈慢。<a id="a-6W"></a>复更劫数魔有知识。<a id="a-6X"></a>行登十住说佛功德。<a id="a-6Y"></a>出家修道众相具足。<a id="a-6Z"></a>魔心开解改心入定。<a id="a-6a"></a>无若干想利根捷疾。<a id="a-6b"></a>即于天宫三明通达。<a id="a-6c"></a>庄严佛土不更受身。<a id="a-6d"></a>便成无上至真等正觉。<a id="a-6e"></a>放大光明普照魔界。<a id="a-6f"></a>莫不眼见见魔成佛。<a id="a-6g"></a>有三亿天子心自生念。<a id="a-6h"></a>谓魔幻化非真实佛。<a id="a-6i"></a>尽退还宫。<a id="a-6j"></a>十六亿天子皆来影附。<a id="a-6k"></a>承事供养如佛无异。<a id="a-6l"></a>寻于坐上皆成四果。<a id="a-6m"></a>是为害恶大天王。<a id="a-6n"></a>不舍身受身而成佛道。<a id="a-6o"></a>佛复告无尽意菩萨。<a id="a-6p"></a>过去六十一劫东方有释天子。<a id="a-6q"></a>修天眼净心乐禅定。<a id="a-6r"></a>常欲求出家进向佛道。<a id="a-6s"></a>彼诸天法有衰瑞应不久命终。<a id="a-6t"></a>诸天翼从转转减少。<a id="a-6u"></a>贪着睡眠身体尘垢。<a id="a-6v"></a>花自萎枯。<a id="a-6w"></a>不乐宝座。<a id="a-6x"></a>所食不甘。<a id="a-6y"></a>即出到后园中沐浴澡洗。<a id="a-6z"></a>今我天身眼能彻视。<a id="a-70"></a>何方有佛当往礼省恭奉供养受佛禁戒。<a id="a-71"></a>即以此身得成佛道。<a id="a-72"></a>作是念已端坐思惟。<a id="a-73"></a>以天眼视上方有佛。<a id="a-74"></a>名无量空行。<a id="a-75"></a>世界名清净。<a id="a-76"></a>今现在说法初中竟善。<a id="a-77"></a>即以神力如人屈伸臂顷。<a id="a-78"></a>到彼佛所头面礼足在一面立。<a id="a-79"></a>即以此偈赞叹佛德。</p>
  <p id="a7A">光相照十方　　降伏众魔怨</p>
  <p id="a7B">为说道径路　　断疑永无惑</p>
  <p id="a7C">梵行清净人　　皆蒙最胜行</p>
  <p id="a7D">随类说真法　　不违本行法</p>
  <p id="a7E">我为诸天主　　欲修清净道</p>
  <p id="a7F">唯佛垂愍念　　得至安隐处</p>
  <p id="a7G">尔时世尊即告释曰。<a id="a-7H"></a>善哉善哉。<a id="a-7I"></a>发心广大欲得拔济众生之苦。<a id="a-7J"></a>未得者得。<a id="a-7K"></a>未获者获。<a id="a-7L"></a>未成者欲令成就。<a id="a-7M"></a>欲令盲者见明。<a id="a-7N"></a>聋者闻声。<a id="a-7O"></a>偻者得申。<a id="a-7P"></a>无手足者令得手足。<a id="a-7Q"></a>汝还本宫坐道树下。<a id="a-7R"></a>分别众行聚法散法。<a id="a-7S"></a>释闻语已即前礼佛。<a id="a-7T"></a>于彼不见还至天宫。<a id="a-7U"></a>诸天眷属皆来归附功德转盛。<a id="a-7V"></a>衰耗之相永灭无余。<a id="a-7W"></a>端坐摄身心意不动。<a id="a-7X"></a>得成无上至真等正觉。<a id="a-7Y"></a>所将天女九十三亿成四道果证。<a id="a-7Z"></a>是谓天帝释不舍身受身而成佛道。<a id="a-7a"></a>佛告无尽意菩萨。<a id="a-7b"></a>过去五十四亿恒河沙劫。<a id="a-7c"></a>有世界名曰火焰。<a id="a-7d"></a>佛名无欲如来应供正遍知明行足善逝世间解无上士调御丈夫天人师佛世尊。<a id="a-7e"></a>说法度人善修梵行。<a id="a-7f"></a>四审谛法施惠一切。<a id="a-7g"></a>彼土人民悉受女身。<a id="a-7h"></a>解了无常苦空非身。<a id="a-7i"></a>分别受入无诸烦恼厌患身苦。<a id="a-7j"></a>齐同一愿发大弘誓。<a id="a-7k"></a>着无畏铠欲度众生。<a id="a-7l"></a>净佛国土蠲除秽恶。<a id="a-7m"></a>立志坚固乐不退转。<a id="a-7n"></a>时有七十万二千亿女。<a id="a-7o"></a>在大旷野非人行处。<a id="a-7p"></a>齐同一行解空无相无愿之法。<a id="a-7q"></a>一日一时三等通达。<a id="a-7r"></a>即成佛道众相具足。<a id="a-7s"></a>存亡自在以小受大以大入小。<a id="a-7t"></a>即于彼日度阿僧祇无量众生。<a id="a-7u"></a>于无余涅槃化度众生。<a id="a-7v"></a>是谓不舍身受身而成佛道。<a id="a-7w"></a>尔时世尊欲重宣此义。<a id="a-7x"></a>而说颂曰。</p>
  <p id="a7y">法性如大海　　不记有是非</p>
  <p id="a7z">凡夫贤圣人　　平等无高下</p>
  <p id="a80">唯在心垢灭　　取证如反掌</p>
  <p id="a81">道成王三界　　阐扬师子吼</p>
  <p id="a82">分别本无法　　无有男女行</p>
  <p id="a83">今在五浊世　　现有受身分</p>
  <p id="a84">断灭计常者　　障阂经劫数</p>
  <p id="a85">尔时世尊说此偈时。<a id="a-86"></a>八万四千亿众生立志坚固。<a id="a-87"></a>皆愿成佛不经后身。</p>
  <p data-pb></p>
  <h2 id="a88">行定不定品第十四</h2>
  <p id="a89">尔时座中有菩萨。<a id="a-8A"></a>名曰常笑。<a id="a-8B"></a>六通玄鉴德力自在辩才无畏。<a id="a-8C"></a>尽生死分四无所著所说信用。<a id="a-8D"></a>解诸法空。<a id="a-8E"></a>如化如梦如热时焰。<a id="a-8F"></a>如赤叶在水。<a id="a-8G"></a>愚兽谓肉水尽不获。<a id="a-8H"></a>如山中响。<a id="a-8I"></a>解了诸法不起不灭。<a id="a-8J"></a>欲断一切众生狐疑。<a id="a-8K"></a>即从坐起偏露右臂右膝着地。<a id="a-8L"></a>叉手合掌前白佛言。<a id="a-8M"></a>唯然世尊。<a id="a-8N"></a>有少疑滞。<a id="a-8O"></a>若见听者乃敢宣白。<a id="a-8P"></a>如来大圣神智无碍。<a id="a-8Q"></a>前知过去因缘系缚众行集聚。<a id="a-8R"></a>后明未来成败所趣因缘合散。<a id="a-8S"></a>善恶行业发心不同。<a id="a-8T"></a>今闻如来胎化众生行有差别。<a id="a-8U"></a>有对无对有报无报。<a id="a-8V"></a>有黑白行无黑白行。<a id="a-8W"></a>复有众生。<a id="a-8X"></a>从初发意经历劫数不得成就。<a id="a-8Y"></a>或有众生朝发道心即得成佛。<a id="a-8Z"></a>愿乐欲闻唯世尊说。<a id="a-8a"></a>尔时世尊告常笑菩萨。<a id="a-8b"></a>汝所问义。<a id="a-8c"></a>皆是如来威神所感。<a id="a-8d"></a>欲成就诸法。<a id="a-8e"></a>不断前后如来实性。<a id="a-8f"></a>何以故。<a id="a-8g"></a>如来法性不可获持。<a id="a-8h"></a>亦非罗汉辟支佛所知。<a id="a-8i"></a>尔时世尊。<a id="a-8j"></a>即以神力出广长舌。<a id="a-8k"></a>舌相光明照东方无极阿僧祇佛刹土。<a id="a-8l"></a>使五道众生见光明者。<a id="a-8m"></a>寻光来至到如来所。<a id="a-8n"></a>尔时世尊。<a id="a-8o"></a>复以眉间出白毫相光明。<a id="a-8p"></a>上照八十四亿恒河沙刹土众生。<a id="a-8q"></a>至如来所。<a id="a-8r"></a>尔时世尊即告常笑菩萨。<a id="a-8s"></a>而说颂曰。</p>
  <p id="a8t">三十一音响　　业报有清白</p>
  <p id="a8u">四十八尘垢　　天行五十五</p>
  <p id="a8v">菩萨七宝发　　发起众生心</p>
  <p id="a8w">四种道果树　　心识定不乱</p>
  <p id="a8x">鲜智无福人　　口业获报多</p>
  <p id="a8y">于食知止足　　行步威仪法</p>
  <p id="a8z">等心愍一切　　乃称菩萨道</p>
  <p id="a90">三有五浊世　　颠倒着魔界</p>
  <p id="a91">破坏善业根　　如影不相离</p>
  <p id="a92">根性有利钝　　进退念不定</p>
  <p id="a93">发愿度众生　　功德充足满</p>
  <p id="a94">十力成就身　　世俗有为法</p>
  <p id="a95">思惟难可量　　一灭一复生</p>
  <p id="a96">如火焚山林　　心念然炽法</p>
  <p id="a97">广及阿僧祇　　身被僧那铠</p>
  <p id="a98">勇猛伏难化　　人身诸毛孔</p>
  <p id="a99">六十有四万　　慧能辩分别</p>
  <p id="a9A">诸毛行报业　　阎浮提利人</p>
  <p id="a9B">受形极丑陋　　孔孔毛毛生</p>
  <p id="a9C">疏漏不密致　　如来金刚身</p>
  <p id="a9D">孔毛三十七　　密致不疏漏</p>
  <p id="a9E">不为火所烧　　魔及魔天等</p>
  <p id="a9F">沙门婆罗门　　梵天及释众</p>
  <p id="a9G">神力鬼神等　　欲断佛毛发</p>
  <p id="a9H">此事终不能　　虚空为地界</p>
  <p id="a9I">日月可堕落　　欲断佛毛发</p>
  <p id="a9J">此事终不然　　此是俗法业</p>
  <p id="a9K">非是无为相　　受行报业果</p>
  <p id="a9L">众相各不同　　佛身金刚体</p>
  <p id="a9M">外相业报行　　亦是世俗报</p>
  <p id="a9N">去离无为远　　佛相真实法</p>
  <p id="a9O">终不露现外　　欲知佛内相</p>
  <p id="a9P">神足感动是</p>
  <p id="a9Q">尔时世尊说此颂已。<a id="a-9R"></a>告常笑菩萨。<a id="a-9S"></a>缘报缘缘报。<a id="a-9T"></a>至道无碍报。<a id="a-9U"></a>三宝真性报。<a id="a-9V"></a>行趣涅槃报。<a id="a-9W"></a>世俗无著报。<a id="a-9X"></a>一向究竟报。<a id="a-9Y"></a>是谓菩萨摩诃萨最第一义。<a id="a-9Z"></a>无染无著不可获持。<a id="a-9a"></a>不着欲界亦不离欲界。<a id="a-9b"></a>过有当有现有。<a id="a-9c"></a>非过有非当有非现有报。<a id="a-9d"></a>无生无灭。<a id="a-9e"></a>菩萨摩诃萨从百千劫通达不障碍。<a id="a-9f"></a>令等分众生解空本报。<a id="a-9g"></a>口业成就音响通达。<a id="a-9h"></a>或有菩萨摩诃萨一时之顷。<a id="a-9i"></a>能令三千大千刹土即为水界。<a id="a-9j"></a>犹如得禅比丘观无量水界。<a id="a-9k"></a>水性之虫鼋鮀龟鳖无所触娆。<a id="a-9l"></a>积劫功勋不败不朽。<a id="a-9m"></a>是谓菩萨摩诃萨入水界三昧。<a id="a-9n"></a>或有众生见菩萨入定谓为是水。<a id="a-9o"></a>或持瓦石草木投水入定菩萨心如虚空。<a id="a-9p"></a>不觉有触娆者。<a id="a-9q"></a>是谓菩萨摩诃萨入水界之力。<a id="a-9r"></a>或有菩萨摩诃萨禅定摄意入火界三昧。<a id="a-9s"></a>令此三千大千刹土烔然为火。<a id="a-9t"></a>愚惑众生谓为菩萨遭火劫烧。<a id="a-9u"></a>奔驰四方不离火光清净无热。<a id="a-9v"></a>是谓菩萨摩诃萨入火光三昧。<a id="a-9w"></a>三昧威神难可测度。<a id="a-9x"></a>亦非罗汉辟支佛所能寻究。<a id="a-9y"></a>复有菩萨摩诃萨入五分法身难动定意。<a id="a-9z"></a>亦使三千大千刹土。<a id="a-A0"></a>蜎飞蠕动之类下至蚁虫。<a id="a-A1"></a>以威神接不遭烦恼七日安隐。<a id="a-A2"></a>后寿终时皆生天上。<a id="a-A3"></a>如我今日在在说法处处现化。<a id="a-A4"></a>其有睹见如来神德。<a id="a-A5"></a>诸尘垢尽随愿所生。<a id="a-A6"></a>或生他方诸佛刹土。<a id="a-A7"></a>是为菩萨摩诃萨五分法身定意所感。<a id="a-A8"></a>复次菩萨摩诃萨入不动师子奋迅三昧。<a id="a-A9"></a>能令三千大千刹土六反震动。<a id="a-AA"></a>其中众生咸悉归。<a id="a-AB"></a>修清净行。<a id="a-AC"></a>披惭愧衣除去憍慢。<a id="a-AD"></a>引致众生至八正道。<a id="a-AE"></a>去吾我想七十七心。<a id="a-AF"></a>尘累染垢一时除尽是谓菩萨摩诃萨奋迅无畏之所感动。<a id="a-AG"></a>复次菩萨摩诃萨入散身定意。<a id="a-AH"></a>分别识聚为从何来去至何所。<a id="a-AI"></a>一一分别空无寂然。<a id="a-AJ"></a>前后中间无有端绪。<a id="a-AK"></a>是谓菩萨摩诃萨入散身定意之所感动。<a id="a-AL"></a>复次菩萨摩诃萨入忍顶三昧。<a id="a-AM"></a>能令此身作无手脚虫遍满三千大千刹土。<a id="a-AN"></a>众生见者不能名字。<a id="a-AO"></a>谓为肉聚。<a id="a-AP"></a>其取食者味若甘露。<a id="a-AQ"></a>悉能充饱众生饥渴。<a id="a-AR"></a>是谓菩萨摩诃萨入忍顶三昧之所感动。<a id="a-AS"></a>或有菩萨摩诃萨以三昧力。<a id="a-AT"></a>令此三千大千刹土山河石壁。<a id="a-AU"></a>化为甘露状如石蜜食无厌足。<a id="a-AV"></a>令彼众生四使重病永除无余。<a id="a-AW"></a>众生发愿愿乐欲生无尽世界。<a id="a-AX"></a>是谓菩萨摩诃萨神力之所感动。<a id="a-AY"></a>复次菩萨摩诃萨入独步三昧。<a id="a-AZ"></a>使此三千大千世界一切众生。<a id="a-Aa"></a>见菩萨行举足下足。<a id="a-Ab"></a>其遇菩萨见行步者。<a id="a-Ac"></a>能制罪人不入地狱饿鬼畜生。<a id="a-Ad"></a>皆由菩萨身口意净。<a id="a-Ae"></a>发愿济度要至究竟终不退还。<a id="a-Af"></a>是谓菩萨摩诃萨无量善福心愿所感。<a id="a-Ag"></a>复次菩萨摩诃萨以神通定入乐法三昧。<a id="a-Ah"></a>令此三千大千世界诸众生类。<a id="a-Ai"></a>皆来归趣到菩萨所求请出家。<a id="a-Aj"></a>修无上梵行发意齐同。<a id="a-Ak"></a>剃除须发被着法服。<a id="a-Al"></a>如诸佛常法威仪禁戒教授法。<a id="a-Am"></a>则能一时在明慧地。<a id="a-An"></a>明慧地者。<a id="a-Ao"></a>八住菩萨之所行法。<a id="a-Ap"></a>非是二乘所能修习。<a id="a-Aq"></a>是谓菩萨摩诃萨神力所感。<a id="a-Ar"></a>复次菩萨摩诃萨以佛大慈入无碍定。<a id="a-As"></a>令此三千大千刹土群萌之类。<a id="a-At"></a>与作父母兄弟朋友种族知识。<a id="a-Au"></a>无财与财给施所须。<a id="a-Av"></a>乃至国财妻子象马。<a id="a-Aw"></a>金银珍宝车磲玛瑙白珠琥珀水精琉璃碧石杂珍。<a id="a-Ax"></a>衣被饮食床褥卧具病瘦医药。<a id="a-Ay"></a>香花芬熏皆令充足。<a id="a-Az"></a>于中教化各令满足。<a id="a-B0"></a>发起众生在乐法之地。<a id="a-B1"></a>云何乐法之地。<a id="a-B2"></a>导引彼众应须陀洹道。<a id="a-B3"></a>与说真要断三见法。<a id="a-B4"></a>应斯陀含者。<a id="a-B5"></a>与说七生久久成道。<a id="a-B6"></a>应阿那含者。<a id="a-B7"></a>与说善法无五阴覆蔽。<a id="a-B8"></a>应阿罗汉者。<a id="a-B9"></a>与说涅槃受证无疑。<a id="a-BA"></a>应菩萨道者。<a id="a-BB"></a>与说六度顶忍之法发意进趣。<a id="a-BC"></a>向佛道者。<a id="a-BD"></a>与说究竟净一切智。<a id="a-BE"></a>修治佛土教化众生。<a id="a-BF"></a>从一佛国至一佛国。<a id="a-BG"></a>供养礼事诸佛世尊得六神通。<a id="a-BH"></a>眼能彻视耳能彻听。<a id="a-BI"></a>自识宿命知他人心。<a id="a-BJ"></a>身能飞行诸尘垢尽。<a id="a-BK"></a>不复狐疑于佛法众。<a id="a-BL"></a>是谓菩萨摩诃萨入乐法三昧神力所感。<a id="a-BM"></a>复次菩萨摩诃萨入金刚三昧。<a id="a-BN"></a>能令三千大千刹土。<a id="a-BO"></a>变为七宝赒穷济乏。<a id="a-BP"></a>求浆与浆求食与食。<a id="a-BQ"></a>即便与说悭贪之果。<a id="a-BR"></a>夫人贪着死入恶道饿鬼畜生。<a id="a-BS"></a>贫穷裸跣衣不盖形为人所憎。<a id="a-BT"></a>或为奴婢为人走使。<a id="a-BU"></a>或堕畜生荷负重担。<a id="a-BV"></a>或时菩萨为说生天不淫之行。<a id="a-BW"></a>淫为秽恶死入恶道。<a id="a-BX"></a>刀山剑树火车炉炭。<a id="a-BY"></a>铁嘴地狱。<a id="a-BZ"></a>黑绳地狱。<a id="a-Ba"></a>沸屎地狱。<a id="a-Bb"></a>冰山碓臼受苦无量。<a id="a-Bc"></a>或入莲花优钵狱中。<a id="a-Bd"></a>风吹火炙骨节分离。<a id="a-Be"></a>菩萨于中与说无常。<a id="a-Bf"></a>身非久居琢石见火。<a id="a-Bg"></a>雷电过日幻化非一。<a id="a-Bh"></a>何为受苦精神腐烂求出无期。<a id="a-Bi"></a>如是菩萨为说真要。<a id="a-Bj"></a>令受罪人尽得拔苦至无苦地。<a id="a-Bk"></a>是谓菩萨摩诃萨以佛大慈三昧定意之所感动。<a id="a-Bl"></a>尔时世尊即说颂曰。</p>
  <p id="aBm">众生欲出离　　三界五道阂</p>
  <p id="aBn">精进不懈怠　　安住无为道</p>
  <p id="aBo">如人起屋舍　　非材木得成</p>
  <p id="aBp">要先修治地　　次立墙壁柱</p>
  <p id="aBq">佛道如大空　　不由一行成</p>
  <p id="aBr">执志要坚固　　放心无恋慕</p>
  <p id="aBs">过佛如恒沙　　来者不可尽</p>
  <p id="aBt">或有次第成　　亦有超越者</p>
  <p id="aBu">我今悟未悟　　令至八正道</p>
  <p id="aBv">闻辄不再受　　此法由谁造</p>
  <p id="aBw">昔吾舍身想　　劫数不以难</p>
  <p id="aBx">无师而自觉　　得为一切导</p>
  <p id="aBy">导师出现世　　非缘不降神</p>
  <p id="aBz">要度未度者　　示现无为城</p>
  <p id="aC0">尔时世尊说此颂时。<a id="a-C1"></a>五十六亿恒河沙众生 妄 断想尽。<a id="a-C2"></a>不复愿乐在俗家业。<a id="a-C3"></a> 同 时发愿求无上道。</p>
  <p data-pb></p>
  <h2 id="aC4">入六道众生品第十五</h2>
  <p id="aC5">尔时世尊入无量遍观定意。<a id="a-C6"></a>观察众会心怀犹豫。<a id="a-C7"></a>将欲决疑现以真实。<a id="a-C8"></a>即出右脚指蹈此地界。<a id="a-C9"></a>使六趣众生各各显行罗列跱立。<a id="a-CA"></a>尔时世尊告众会者。<a id="a-CB"></a>汝等见此六趣众生不乎。<a id="a-CC"></a>对曰。<a id="a-CD"></a>唯然见之。<a id="a-CE"></a>时彼会中有菩萨名曰自在。<a id="a-CF"></a>得虚空藏无尽法门。<a id="a-CG"></a>神智辩才应对无阂。<a id="a-CH"></a>此贤劫中十六圣子。<a id="a-CI"></a>最大者是。<a id="a-CJ"></a>游十方刹施行佛事。<a id="a-CK"></a>即从坐起偏露右臂右膝着地。<a id="a-CL"></a>叉手合掌前白佛言。<a id="a-CM"></a>今如来应供正遍知明行足善逝世间解无上士调御丈夫天人师佛世尊。<a id="a-CN"></a>愿欲闻说六趣众生行业果报。<a id="a-CO"></a>所问微浅愿时发遣。<a id="a-CP"></a>尔时世尊于大众中和颜悦笑。<a id="a-CQ"></a>诸佛如来常法。<a id="a-CR"></a>佛不妄笑笑有因缘。<a id="a-CS"></a>若有众生生梵天者。<a id="a-CT"></a>尔时佛微笑。<a id="a-CU"></a>有应作转轮圣王者。<a id="a-CV"></a>佛复微笑。<a id="a-CW"></a>有作狱卒者阎罗王者。<a id="a-CX"></a>时佛亦笑。<a id="a-CY"></a>有受饿鬼身者。<a id="a-CZ"></a>佛即时笑。<a id="a-Ca"></a>有作畜生王者。<a id="a-Cb"></a>佛即亦笑。<a id="a-Cc"></a>尔时世尊面门出五色光。<a id="a-Cd"></a>普照三千大千刹土。<a id="a-Ce"></a>即还摄光从顶上入。<a id="a-Cf"></a>即告自在菩萨。<a id="a-Cg"></a>汝所问者。<a id="a-Ch"></a>乃是如来威神所接。<a id="a-Ci"></a>亦是十方诸佛所护。<a id="a-Cj"></a>能发此问。<a id="a-Ck"></a>今当与汝一一分别诸六趣众生行业因缘。<a id="a-Cl"></a>谛听谛听善思念之。<a id="a-Cm"></a>唯然世尊。<a id="a-Cn"></a>愿乐欲闻。<a id="a-Co"></a>佛告自在菩萨。<a id="a-Cp"></a>汝今举目观东方梵天大梵天清净梵天乃至色究竟天。<a id="a-Cq"></a>此诸天人先修梵行。<a id="a-Cr"></a>皆是佛种修诸功德。<a id="a-Cs"></a>以贪福报染着五乐。<a id="a-Ct"></a>因缘道果皆受天身。<a id="a-Cu"></a>计梵天福称量测度。<a id="a-Cv"></a>今当与汝一一说之。<a id="a-Cw"></a>满此三千大千刹土转轮圣王七宝导从。<a id="a-Cx"></a>所谓七宝者。<a id="a-Cy"></a>一者象宝。<a id="a-Cz"></a>三十二牙毛色纯白。<a id="a-D0"></a>脚蹑莲花身能飞行。<a id="a-D1"></a>二者马宝。<a id="a-D2"></a>身绀青色髦鬣朱色。<a id="a-D3"></a>身能飞行所至无碍知人心念。<a id="a-D4"></a>三者珠宝。<a id="a-D5"></a>光明彻照遍满虚空。<a id="a-D6"></a>及四天下皆悉遍照。<a id="a-D7"></a>四者轮宝。<a id="a-D8"></a>轮有千辐雕文刻镂视之无厌。<a id="a-D9"></a>此第四无识。<a id="a-DA"></a>五者玉女宝。<a id="a-DB"></a>女中殊妙性行柔和。<a id="a-DC"></a>端正殊妙世之希有。<a id="a-DD"></a>不长不短不白不黑。<a id="a-DE"></a>身作优钵罗莲花香。<a id="a-DF"></a>口作牛头栴檀香。<a id="a-DG"></a>恭肃谦下知圣王志趣。<a id="a-DH"></a>六者典藏宝臣。<a id="a-DI"></a>王须宝时手执神器。<a id="a-DJ"></a>用以[戀-心+廾]空泻则成宝取止随王。<a id="a-DK"></a>七者典兵宝。<a id="a-DL"></a>圣王出游须四种兵。<a id="a-DM"></a>王告之曰。<a id="a-DN"></a>吾今欲出巡游国界。<a id="a-DO"></a>速集兵众集我殿前勿令影移。<a id="a-DP"></a>即受王教回身东顾。<a id="a-DQ"></a>象兵已集行列在东。<a id="a-DR"></a>回身南眄马兵已集行列在南。<a id="a-DS"></a>回身西顾车兵已集行列在西。<a id="a-DT"></a>回身北望步兵已集行列在北。<a id="a-DU"></a>转轮圣王随意所乘或马或象。<a id="a-DV"></a>或至弗干提郁单曰提拘耶尼提。<a id="a-DW"></a>游行四方足不蹈地。<a id="a-DX"></a>或百岁千岁数千百岁食福自然。<a id="a-DY"></a>计转轮圣王身满四天下。<a id="a-DZ"></a>不如帝释身。<a id="a-Da"></a>何以故。<a id="a-Db"></a>帝释所领七宝宫殿玉女眷属。<a id="a-Dc"></a>坐七宝殿堂天乐自娱。<a id="a-Dd"></a>视东忘西视南忘北。<a id="a-De"></a>快乐不可言。<a id="a-Df"></a>如彼释身不如第六天王。<a id="a-Dg"></a>身有三十相神德自在。<a id="a-Dh"></a>随形变化心念则成。<a id="a-Di"></a>所将兵众不可称数。<a id="a-Dj"></a>功德福业布施无碍。<a id="a-Dk"></a>如六天王等满四天下。<a id="a-Dl"></a>不如一大梵天功德广大。<a id="a-Dm"></a>典领三千大千刹土。<a id="a-Dn"></a>诸梵天众无量无限不可称数。<a id="a-Do"></a>寿命极长过一贤劫其命乃终。<a id="a-Dp"></a>尔时世尊告自在菩萨。<a id="a-Dq"></a>汝今举目南看是无央数转轮圣王列住南方。<a id="a-Dr"></a>转轮圣王功德多少如上所说。<a id="a-Ds"></a>五戒十善恭奉贤圣持仙人戒八清净斋。<a id="a-Dt"></a>根相连属为人慈愍无伤害心。<a id="a-Du"></a>受业果报其福难量。<a id="a-Dv"></a>故得绍继转轮王位。<a id="a-Dw"></a>佛告自在菩萨曰。<a id="a-Dx"></a>汝今举目西看见师子王列住西面。<a id="a-Dy"></a>以常六事跱立不动。<a id="a-Dz"></a>毛色纯白胸臆方正皆由先身德行福报。<a id="a-E0"></a>虽受畜身分别善恶。<a id="a-E1"></a>足蹈莲花尘垢不染。<a id="a-E2"></a>终不杀生食肉饮血。<a id="a-E3"></a>师子一吼飞落走伏。<a id="a-E4"></a>斯亦五戒不犯三过故获斯报。<a id="a-E5"></a>虽堕畜生转身成道。<a id="a-E6"></a>佛告自在王菩萨。<a id="a-E7"></a>汝回目北顾视饿鬼七宝宫殿。<a id="a-E8"></a>左右眷属皆食自然甘露法味。<a id="a-E9"></a>虽名在饿鬼皆缘人中积善拥护。<a id="a-EA"></a>亦有神足到诸佛刹。<a id="a-EB"></a>礼敬诸佛禀受正要。<a id="a-EC"></a>可行知行可住知住。<a id="a-ED"></a>感动随时不守常法。<a id="a-EE"></a>游此忍界众善普会。<a id="a-EF"></a>转则成道亦复不久。<a id="a-EG"></a>佛告自在菩萨。<a id="a-EH"></a>汝回目下顾见阎罗王。<a id="a-EI"></a>以五事治化无有阿曲。<a id="a-EJ"></a>云何为五。<a id="a-EK"></a>罪人在前即面诘问汝在人间知有佛有法有比丘僧有父有母耶。<a id="a-EL"></a>罪人报曰。<a id="a-EM"></a>实有大王。<a id="a-EN"></a>尔时圣王以偈问曰。</p>
  <p id="aEO">杻械铁锁靽　　镬汤热铜柱</p>
  <p id="aEP">洋铜热钳叉　　偿对今不久</p>
  <p id="aEQ">自造因缘本　　报业无人作</p>
  <p id="aER">非父母兄弟　　谁能代受苦</p>
  <p id="aES">我愿出家学　　守戒不妄犯</p>
  <p id="aET">行正法平等　　犹尚日三煮</p>
  <p id="aEU">尔时阎罗王以五事问。<a id="a-EV"></a>即敕狱卒随罪轻重付令治之。<a id="a-EW"></a>彼罪人中闻佛法声罪灭福生。<a id="a-EX"></a>还复人身修治清净行。<a id="a-EY"></a>是谓菩萨六趣众生报应如是。<a id="a-EZ"></a>自在菩萨礼佛足已还在本位。<a id="a-Ea"></a>时彼会中有八千亿众生。<a id="a-Eb"></a>不乐处苦堕六趣道。<a id="a-Ec"></a>尽发无上寂灭空无去离生死。</p>
  <p data-pb></p>
  <h2 id="aEd">转法轮品第十六</h2>
  <p id="aEe">尔时世尊将欲示现诸佛无量遗体报应。<a id="a-Ef"></a>令一切会神通菩萨学无学等。<a id="a-Eg"></a>比丘比丘尼优婆塞优婆夷四众围绕。<a id="a-Eh"></a>现生受报转大法轮。<a id="a-Ei"></a>非沙门婆罗门魔若魔天所能转者。<a id="a-Ej"></a>即以神足定力。<a id="a-Ek"></a>放诸身节毛孔光明。<a id="a-El"></a>远照十方诸佛刹土。<a id="a-Em"></a>一一光明皆有三千大千佛国。<a id="a-En"></a>一一佛国皆有化佛。<a id="a-Eo"></a>一一化佛皆有三千大千众生之类。<a id="a-Ep"></a>一一诸佛与彼诸会者。<a id="a-Eq"></a>说无尽法藏无量奇特无与等法。<a id="a-Er"></a>真际甚深所说法者。<a id="a-Es"></a>初中竟善除淫怒痴。<a id="a-Et"></a>以八解水洗除心垢。<a id="a-Eu"></a>尔时诸佛于池水中化作七宝高台去池七仞。<a id="a-Ev"></a>彼宝台上敷宝高座。<a id="a-Ew"></a>于四角头皆悬金铃。<a id="a-Ex"></a>众宝杂厕其间。<a id="a-Ey"></a>悬缯幡盖五色赤黄。<a id="a-Ez"></a>快乐不可言。<a id="a-F0"></a>尔时众生在座。<a id="a-F1"></a>闻法无尽之藏。<a id="a-F2"></a>端坐思惟心不错乱。<a id="a-F3"></a>皆愿欲闻如来秘要。<a id="a-F4"></a>尔时世尊如诸佛常法。<a id="a-F5"></a>复放肉髻光明。<a id="a-F6"></a>上至无数亿佛刹土。<a id="a-F7"></a>空界佛刹。<a id="a-F8"></a>佛名宝如来应供正遍知明行足善逝世间解无上士调御丈夫天人师佛世尊。<a id="a-F9"></a>见释迦 文尼 肉髻光明。<a id="a-FA"></a>即告彼土诸会菩萨。<a id="a-FB"></a>下方有佛。<a id="a-FC"></a>释迦文尼如来应供正遍知明行足善逝世间解无上士调御丈夫天人师佛世尊今在母胎广说深要无上法藏。<a id="a-FD"></a>引致十方诸神通菩萨。<a id="a-FE"></a>汝等可往礼敬问讯。<a id="a-FF"></a>并持我名问讯释迦文尼。<a id="a-FG"></a>德化日进游步康强耶。<a id="a-FH"></a>彼土众生易受化耶。<a id="a-FI"></a>汝等诣彼摄持威仪彼土众生。<a id="a-FJ"></a>多诸恼害憍慢炽盛。<a id="a-FK"></a>尔时彼土菩萨。<a id="a-FL"></a>齐整法服五千七万二亿菩萨。<a id="a-FM"></a>礼彼佛足忽然不现来至忍土。<a id="a-FN"></a>释迦文尼佛复以定意神力。<a id="a-FO"></a>令彼来菩萨不见释迦文尼。<a id="a-FP"></a>说法道场周障四面。<a id="a-FQ"></a>从阎浮提遍三千大千刹土。<a id="a-FR"></a>推求忍土释迦文尼佛。<a id="a-FS"></a>彼诸菩萨各各自相谓言。<a id="a-FT"></a>上虚空界我等刹土去此极远。<a id="a-FU"></a>向所见光将无释迦文尼佛取般涅槃放斯光耶。<a id="a-FV"></a>我等得无失天眼通耶。<a id="a-FW"></a>何以故。<a id="a-FX"></a>游至十方遍诸世界不知所在。<a id="a-FY"></a>各各发心内自思惟。<a id="a-FZ"></a>我等宁可还至本界。<a id="a-Fa"></a>作是念已各各不能至本佛刹。<a id="a-Fb"></a>各怀恐惧衣毛皆竖。<a id="a-Fc"></a>谓失神足疲厌心生。<a id="a-Fd"></a>不能究尽无尽法藏。<a id="a-Fe"></a>所以者何。<a id="a-Ff"></a>皆是释迦文尼威神使然。<a id="a-Fg"></a>佛悉知彼诸菩萨心。<a id="a-Fh"></a>即以神足接诸菩萨在母胎中。<a id="a-Fi"></a>尔时诸菩萨等加敬作礼。<a id="a-Fj"></a>兼以佛遣问讯各一面坐。<a id="a-Fk"></a>尔时释迦文尼名怛萨阿竭。<a id="a-Fl"></a>复以神足之力放大光明。<a id="a-Fm"></a>照东方炎世界。<a id="a-Fn"></a>国名奇特。<a id="a-Fo"></a>佛名深义如来应供正遍知明行足善逝世间解无上士调御丈夫天人师佛世尊。<a id="a-Fp"></a>现在说法初中竟善。<a id="a-Fq"></a>见大光明告诸菩萨。<a id="a-Fr"></a>汝等庄严诣忍世界释迦文尼佛所。<a id="a-Fs"></a>听无尽法藏多所饶益。<a id="a-Ft"></a>何以故。<a id="a-Fu"></a>彼土菩萨皆一生补处。<a id="a-Fv"></a>必有奇特难思议法。<a id="a-Fw"></a>诸菩萨等敬承佛教。<a id="a-Fx"></a>礼彼佛足忽然不现。<a id="a-Fy"></a>来至忍界释迦文尼佛所。<a id="a-Fz"></a>头面礼足各坐一面。<a id="a-G0"></a>佛以神德召魔波旬。<a id="a-G1"></a>将有所感动故致魔来。<a id="a-G2"></a>尔时世尊知众生集。<a id="a-G3"></a>诸天作乐赞颂如来无量福业。<a id="a-G4"></a>佛告文殊师利。<a id="a-G5"></a>止诸天乐吾欲说法。<a id="a-G6"></a>佛告诸来会者。<a id="a-G7"></a>佛出于世亿千万劫时。<a id="a-G8"></a>时乃有如优昙钵花。<a id="a-G9"></a>菩萨摩诃萨漏尽神通根本法者。<a id="a-GA"></a>除想去念是谓有尽。<a id="a-GB"></a>不见漏尽无想法者。<a id="a-GC"></a>是谓无尽。<a id="a-GD"></a>菩萨摩诃萨计身缚着不至彼岸。<a id="a-GE"></a>是谓有尽。<a id="a-GF"></a>能去身想不在彼此。<a id="a-GG"></a>是谓无尽。<a id="a-GH"></a>菩萨摩诃萨缚结已解不住真际。<a id="a-GI"></a>是谓有尽。<a id="a-GJ"></a>不见缚结空无我想。<a id="a-GK"></a>是谓无尽。<a id="a-GL"></a>菩萨摩诃萨入出入息观诸世界了无所有。<a id="a-GM"></a>是谓有尽。<a id="a-GN"></a>分别虚无不见有度无度。<a id="a-GO"></a>国界无若干。<a id="a-GP"></a>是谓无尽。<a id="a-GQ"></a>菩萨摩诃萨修行十六殊胜之法。<a id="a-GR"></a>济度阿僧祇众生。<a id="a-GS"></a>是谓有尽。<a id="a-GT"></a>十六殊胜自性空寂。<a id="a-GU"></a>不见度不见不度。<a id="a-GV"></a>是谓无尽。<a id="a-GW"></a>菩萨摩诃萨广修刹土。<a id="a-GX"></a>为众生执苦不以为劳。<a id="a-GY"></a>是谓有尽。<a id="a-GZ"></a>不见众生刹土清净不一不一。<a id="a-Ga"></a>是谓无尽。<a id="a-Gb"></a>菩萨摩诃萨奉戒修法入三脱门。<a id="a-Gc"></a>是谓有尽。<a id="a-Gd"></a>不见众生缺戒全戒。<a id="a-Ge"></a>是谓无尽。<a id="a-Gf"></a>菩萨摩诃萨晓了分别句义字义应适无方。<a id="a-Gg"></a>是谓有尽。<a id="a-Gh"></a>不见句义分别字义。<a id="a-Gi"></a>是谓无尽。<a id="a-Gj"></a>菩萨摩诃萨分别天道人道畜生饿鬼地狱。<a id="a-Gk"></a>于中拔济使得解脱。<a id="a-Gl"></a>是谓有尽。<a id="a-Gm"></a>虽处五浊不染无所染亦无所著。<a id="a-Gn"></a>是谓无尽。<a id="a-Go"></a>菩萨摩诃萨除贪贡高无增上慢。<a id="a-Gp"></a>亦不自下修清净行。<a id="a-Gq"></a>是谓有尽。<a id="a-Gr"></a>法性空寂无自大心。<a id="a-Gs"></a>不见慢惰于法有失。<a id="a-Gt"></a>不见精勤受道果证。<a id="a-Gu"></a>是谓无尽。<a id="a-Gv"></a>菩萨摩诃萨庄严佛树演畅无数。<a id="a-Gw"></a>音声清净普闻十方。<a id="a-Gx"></a>破坏贪着使行布施。<a id="a-Gy"></a>是谓有尽。<a id="a-Gz"></a>不见世界成败起灭有贪著者。<a id="a-H0"></a>是谓无尽。<a id="a-H1"></a>菩萨摩诃萨以金刚心破三界结。<a id="a-H2"></a>从初发意至不退转。<a id="a-H3"></a>不见断灭有碍众生。<a id="a-H4"></a>是谓有尽。<a id="a-H5"></a>吾我贪着无吾无我。<a id="a-H6"></a>云何我我自无我亦无有我。<a id="a-H7"></a>是谓无尽。<a id="a-H8"></a>菩萨摩诃萨灭种姓名不着俗法。<a id="a-H9"></a>言是我所非我所。<a id="a-HA"></a>是父是母是兄是弟。<a id="a-HB"></a>我姓最胜彼姓不如。<a id="a-HC"></a>我族姓子彼非是族姓子。<a id="a-HD"></a>计名号者。<a id="a-HE"></a>是谓有尽。<a id="a-HF"></a>从初发意乃至成佛。<a id="a-HG"></a>不见有成亦不见佛。<a id="a-HH"></a>假号名字悉皆空寂不见有空。<a id="a-HI"></a>云何为空谁造此空。<a id="a-HJ"></a>空自无空云何言空。<a id="a-HK"></a>是谓无尽。<a id="a-HL"></a>菩萨摩诃萨法说义说句说字说。<a id="a-HM"></a>从无明至行乃至生死。<a id="a-HN"></a>无明爱取法因缘不尽。<a id="a-HO"></a>迷惑颠倒无明所系。<a id="a-HP"></a>从冥入冥能拔济出。<a id="a-HQ"></a>是谓有尽。<a id="a-HR"></a>无明缘行。<a id="a-HS"></a>行缘识。<a id="a-HT"></a>识缘名色。<a id="a-HU"></a>名色缘六入。<a id="a-HV"></a>六入缘触。<a id="a-HW"></a>触缘受。<a id="a-HX"></a>受缘爱。<a id="a-HY"></a>爱缘取。<a id="a-HZ"></a>取缘有。<a id="a-Ha"></a>有缘生。<a id="a-Hb"></a>生缘老死忧悲苦恼。<a id="a-Hc"></a>缚着系恋蠲除。<a id="a-Hd"></a>无所著无明灭。<a id="a-He"></a>无明灭则行灭。<a id="a-Hf"></a>行灭则识灭。<a id="a-Hg"></a>识灭则名色灭。<a id="a-Hh"></a>名色灭则六入灭。<a id="a-Hi"></a>六入灭则触灭。<a id="a-Hj"></a>触灭则受灭。<a id="a-Hk"></a>受灭则爱灭。<a id="a-Hl"></a>爱灭则取灭。<a id="a-Hm"></a>取灭则有灭。<a id="a-Hn"></a>有灭则生灭。<a id="a-Ho"></a>生灭则老死忧悲苦恼灭。<a id="a-Hp"></a>老死忧悲苦恼缘生。<a id="a-Hq"></a>生缘有。<a id="a-Hr"></a>有缘取。<a id="a-Hs"></a>取缘爱。<a id="a-Ht"></a>爱缘受。<a id="a-Hu"></a>受缘触。<a id="a-Hv"></a>触缘六入六入缘名色。<a id="a-Hw"></a>名色缘识。<a id="a-Hx"></a>识缘行。<a id="a-Hy"></a>行缘无明。<a id="a-Hz"></a>老死忧悲苦恼灭则生灭。<a id="a-I0"></a>生灭则有灭。<a id="a-I1"></a>有灭则取灭。<a id="a-I2"></a>取灭则爱灭。<a id="a-I3"></a>爱灭则受灭。<a id="a-I4"></a>受灭则触灭。<a id="a-I5"></a>触灭则六入灭。<a id="a-I6"></a>六入灭则名色灭。<a id="a-I7"></a>名色灭则识灭。<a id="a-I8"></a>识灭则行灭。<a id="a-I9"></a>行灭则无明灭。<a id="a-IA"></a>解了法性种种灭不灭。<a id="a-IB"></a>亦不见灭亦不见不灭。<a id="a-IC"></a>云何为灭灭无灭。<a id="a-ID"></a>是谓无尽。<a id="a-IE"></a>菩萨摩诃萨分别晓了起法尽法。<a id="a-IF"></a>起不知所从来。<a id="a-IG"></a>尽何知所从去。<a id="a-IH"></a>起亦无起尽亦无尽。<a id="a-II"></a>是谓无尽。<a id="a-IJ"></a>晓了起尽悉无处所如空无著。<a id="a-IK"></a>云何无著不见无著。<a id="a-IL"></a>无著无此无著。<a id="a-IM"></a>是谓无尽。<a id="a-IN"></a>菩萨摩诃萨欲得总持三昧四无碍慧。<a id="a-IO"></a>昼夜经行举身轻重。<a id="a-IP"></a>初习法观去地。<a id="a-IQ"></a>初如阿摩勒果。<a id="a-IR"></a>渐如鞞醯勒果。<a id="a-IS"></a>转如呵梨勒果。<a id="a-IT"></a>去地如指影等。<a id="a-IU"></a>渐渐去地七人影等。<a id="a-IV"></a>此是俗禅凡夫仙学。<a id="a-IW"></a>菩萨于是学而不住。<a id="a-IX"></a>是谓有尽。<a id="a-IY"></a>心通无碍不住五通非不住通。<a id="a-IZ"></a>解了诸法法性自然。<a id="a-Ia"></a>无明真际皆悉自然亦无自然。<a id="a-Ib"></a>云何自然。<a id="a-Ic"></a>不见自然无自然。<a id="a-Id"></a>是谓无尽。<a id="a-Ie"></a>菩萨摩诃萨以空灭想于色无受。<a id="a-If"></a>等分众生不见差降。<a id="a-Ig"></a>在闲靖处思惟识念。<a id="a-Ih"></a>不见造色不见无造色。<a id="a-Ii"></a>一向究竟向涅槃门。<a id="a-Ij"></a>是谓有尽。<a id="a-Ik"></a>念身非常施戒定意。<a id="a-Il"></a>不畏堕落没溺生死。<a id="a-Im"></a>虽处生死如鸟飞空不见形影。<a id="a-In"></a>悉知无所有。<a id="a-Io"></a>是谓为火灭灰聚无有热气。<a id="a-Ip"></a>求火主质无人无我无寿无命。<a id="a-Iq"></a>观察分别谁所造作。<a id="a-Ir"></a>识亦无识。<a id="a-Is"></a>十八界入推寻无本。<a id="a-It"></a>百八爱着悉无所有。<a id="a-Iu"></a>通达往来不见不可见。<a id="a-Iv"></a>不可护持不见有持者。<a id="a-Iw"></a>云何为持持无所持。<a id="a-Ix"></a>是谓无尽。<a id="a-Iy"></a>尔时座中有菩萨名曰金色。<a id="a-Iz"></a>六通清彻深解佛慧。<a id="a-J0"></a>功德无量权变非一。<a id="a-J1"></a>欲问如来无尽之义。<a id="a-J2"></a>即从坐起偏露右臂右膝着地。<a id="a-J3"></a>叉手合掌前白佛言。<a id="a-J4"></a>齐何名为无尽义耶。<a id="a-J5"></a>佛告金色。<a id="a-J6"></a>菩萨摩诃萨无尽 法 者。<a id="a-J7"></a>无言无 说 。<a id="a-J8"></a>云何见问说无尽义。<a id="a-J9"></a>尔时世尊即与金色菩萨。<a id="a-JA"></a>而说颂曰。</p>
  <p id="aJB">虚空无色像　　寻生亦无本</p>
  <p id="aJC">胎分无有量　　如河注乎海</p>
  <p id="aJD">无尽法宝藏　　三世佛父母</p>
  <p id="aJE">欲得求尽本　　正可生惑心</p>
  <p id="aJF">解了法相空　　尘垢灭无余</p>
  <p id="aJG">成佛金刚身　　庄严众相具</p>
  <p id="aJH">分别佛身空　　内外无所著</p>
  <p id="aJI">虽演无尽宝　　亿万不说一</p>
  <p id="aJJ">尔时如来说无尽宝时。<a id="a-JK"></a>现坐菩萨学无学等。<a id="a-JL"></a>发意趣向无尽法藏。<a id="a-JM"></a>诸天龙神人与非人。<a id="a-JN"></a>皆发无上立不退转。</p>
  <p data-pb></p>
  <h2 id="aJO">五神通品第十七</h2>
  <p id="aJP">尔时座中有菩萨名曰妙胜。<a id="a-JQ"></a>具足六度善权方便。<a id="a-JR"></a>所在教化靡不周遍。<a id="a-JS"></a>处处入众见靡不喜。<a id="a-JT"></a>正观定意为世福田。<a id="a-JU"></a>若善男子善女人遭此菩萨摩诃萨。<a id="a-JV"></a>诸恶除尽普发福庆。<a id="a-JW"></a>思惟平等不二法门。<a id="a-JX"></a>恒以如幻如化如梦法。<a id="a-JY"></a>济渡群生修治佛道无有彼我。<a id="a-JZ"></a>尔时妙胜菩萨即从坐起。<a id="a-Ja"></a>叉手合掌前白佛言。<a id="a-Jb"></a>善哉世尊。<a id="a-Jc"></a>五神通菩萨云何得知分别其行。<a id="a-Jd"></a>修习何法得神通道。<a id="a-Je"></a>佛告妙胜。<a id="a-Jf"></a>谛听谛听善思念之。<a id="a-Jg"></a>吾当为汝分别通慧。<a id="a-Jh"></a>唯然世尊愿乐欲闻。<a id="a-Ji"></a>佛言。<a id="a-Jj"></a>妙胜。<a id="a-Jk"></a>此欲界中善男子善女人。<a id="a-Jl"></a>不须眼通生便彻见一阎浮内众生之类。<a id="a-Jm"></a>粗细好丑青黄赤白。<a id="a-Jn"></a>城郭屋舍山岩树木。<a id="a-Jo"></a>或有善男子善女人。<a id="a-Jp"></a>眼能观二天下三天下四天下。<a id="a-Jq"></a>不须眼通生便观见。<a id="a-Jr"></a>或有善男子善女人。<a id="a-Js"></a>不须眼通耳通清彻。<a id="a-Jt"></a>闻一天下男声女声马声车声。<a id="a-Ju"></a>所闻声响即能别知。<a id="a-Jv"></a>不修耳通一一晓了。<a id="a-Jw"></a>或有善男子善女人。<a id="a-Jx"></a>不习不学自识宿命。<a id="a-Jy"></a>吾从某处来生此间。<a id="a-Jz"></a>父姓某母姓某。<a id="a-K0"></a>兄弟姊妹名姓种族尽能别知。<a id="a-K1"></a>或有善男子善女人。<a id="a-K2"></a>不修习神通。<a id="a-K3"></a>知他人心行善行恶。<a id="a-K4"></a>斯趣恶道斯趣善道。<a id="a-K5"></a>此生天上此生人中。<a id="a-K6"></a>此生饿鬼此生地狱此生畜生。<a id="a-K7"></a>此是有缘众生。<a id="a-K8"></a>此是无缘众生。<a id="a-K9"></a>或有善男子善女人身能飞行。<a id="a-KA"></a>周旋往来不修身通。<a id="a-KB"></a>身便能飞无所触碍。<a id="a-KC"></a>履空如地履地如虚。<a id="a-KD"></a>佛告妙胜。<a id="a-KE"></a>此五种人非实神通退法众生。<a id="a-KF"></a>或有善男子善女人修眼圣通。<a id="a-KG"></a>除色断垢念不移易。<a id="a-KH"></a>究竟道门。<a id="a-KI"></a>何谓道门。<a id="a-KJ"></a>三空定是。<a id="a-KK"></a>便能得见一千天下二千天下三千大千天下。<a id="a-KL"></a>或有善男子善女人修耳圣通。<a id="a-KM"></a>寂然入定清净闻一天下千天下二千天下三千大千天下。<a id="a-KN"></a>男声女声象声马声车乘钟鼓之声。<a id="a-KO"></a>一一分别知声好恶。<a id="a-KP"></a>此声生天知声生人。<a id="a-KQ"></a>知声生饿鬼知声生畜生知声生地狱。<a id="a-KR"></a>知声有缘众生。<a id="a-KS"></a>知声无缘众生。<a id="a-KT"></a>皆悉分别一一晓了。<a id="a-KU"></a>或有善男子善女人清净修道。<a id="a-KV"></a>除去识垢内外无瑕。<a id="a-KW"></a>得意圣通自识宿命。<a id="a-KX"></a>一生二生三生四生。<a id="a-KY"></a>乃至无数阿僧祇劫所从来处。<a id="a-KZ"></a>父母兄弟国土清净。<a id="a-Ka"></a>悉能识知。<a id="a-Kb"></a>或有善男子善女人。<a id="a-Kc"></a>修六神通解知法性。<a id="a-Kd"></a>强记不忘意止觉道。<a id="a-Ke"></a>分别三明定意不乱。<a id="a-Kf"></a>便能得知他人心念。<a id="a-Kg"></a>一生二生三生四生。<a id="a-Kh"></a>乃至无数阿僧祇劫所从来处。<a id="a-Ki"></a>皆悉知之。<a id="a-Kj"></a>父母兄弟国土清净名姓种族皆悉知之。<a id="a-Kk"></a>或有善男子善女人思惟法观。<a id="a-Kl"></a>以心持身以身持心。<a id="a-Km"></a>食知止足睡眠觉寤。<a id="a-Kn"></a>意想如空于淫怒痴亦不殷勤。<a id="a-Ko"></a>计身无我心法清净。<a id="a-Kp"></a>意识以定便能举身。<a id="a-Kq"></a>一鼓二鼓乃至七鼓渐渐习定。<a id="a-Kr"></a>游一天下二天下乃至三千大千刹土。<a id="a-Ks"></a>入地如空山河石壁无所挂碍。<a id="a-Kt"></a>或有善男子善女人临当成佛。<a id="a-Ku"></a>以智慧力除众生垢。<a id="a-Kv"></a>坐树王下端坐思惟。<a id="a-Kw"></a>自发誓愿吾不成佛不起于坐。<a id="a-Kx"></a>如我曩昔坐阎浮树下。<a id="a-Ky"></a>三十八日观树思惟。<a id="a-Kz"></a>发此誓时感动天地六返震动。<a id="a-L0"></a>弊魔波旬。<a id="a-L1"></a>将诸兵众雨沙砾石雷电震吼。<a id="a-L2"></a>不能令吾动于一毛。<a id="a-L3"></a>何以故。<a id="a-L4"></a>慈润普遍愍众生故得成作佛六通清彻。<a id="a-L5"></a>尔时世尊即说颂曰。</p>
  <p id="aL6">凡夫所得通　　犹如诸飞鸟</p>
  <p id="aL7">有近亦有远　　不离生死道</p>
  <p id="aL8">佛通无碍法　　真实无垢秽</p>
  <p id="aL9">念则到十方　　往反不疲惓</p>
  <p id="aLA">以慈念众生　　得通无挂碍</p>
  <p id="aLB">仙人五通慧　　转退不成就</p>
  <p id="aLC">我通坚固法　　要入涅槃门</p>
  <p id="aLD">尔时世尊与妙胜菩萨说此法时。<a id="a-LE"></a>有百七十亿众生。<a id="a-LF"></a>舍俗五通得六通慧 。</p>
 </body>
</html>