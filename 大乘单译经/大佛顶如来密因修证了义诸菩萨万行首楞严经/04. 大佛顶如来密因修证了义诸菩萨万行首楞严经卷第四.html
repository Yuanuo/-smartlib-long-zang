<!doctype html>
<html id="z3IBU3XVY" data-ver="1446">
 <head>
  <meta charset="utf-8">
  <meta author="般刺蜜帝">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">大佛顶如来密因修证了义诸菩萨万行首楞严经卷第四</h1>
  <p id="a2"></p>
  <p id="a3"></p>
  <p id="a4">尔时，<a id="a-5"></a>富楼那弥多罗尼子在大众中，<a id="a-6"></a>即从座起，<a id="a-7"></a>偏袒右肩，<a id="a-8"></a>右膝著地，<a id="a-9"></a>合掌恭敬而白佛言：</p>
  <p id="aA">“大威德世尊，<a id="a-B"></a>善为众生敷演如来第一义谛！<a id="a-C"></a>世尊常推说法人中，<a id="a-D"></a>我为第一。<a id="a-E"></a>今闻如来微妙法音，<a id="a-F"></a>犹如聋人逾百步外，<a id="a-G"></a>聆于蚊蚋，<a id="a-H"></a>本所不见，<a id="a-I"></a>何况得闻？<a id="a-J"></a>佛虽宣明，<a id="a-K"></a>令我除惑，<a id="a-L"></a>今犹未详斯义究竟无疑惑地。</p>
  <p id="aM">“世尊，<a id="a-N"></a>如阿难辈，<a id="a-O"></a>虽则开悟，<a id="a-P"></a>习漏未除。<a id="a-Q"></a>我等会中登无漏者，<a id="a-R"></a>虽尽诸漏，<a id="a-S"></a>今闻如来所说法音，<a id="a-T"></a>尚纡疑悔。</p>
  <p id="aU">“世尊，<a id="a-V"></a>若复世间一切根、<a id="a-W"></a>尘、<a id="a-X"></a>阴、<a id="a-Y"></a>处、<a id="a-Z"></a>界等，<a id="a-a"></a>皆如来藏清净本然，<a id="a-b"></a>云何忽生山河大地诸有为相，<a id="a-c"></a>次第迁流，<a id="a-d"></a>终而复始？</p>
  <p id="ae">“又如来说，<a id="a-f"></a>地、<a id="a-g"></a>水、<a id="a-h"></a>火、<a id="a-i"></a>风本性圆融，<a id="a-j"></a>周遍法界，<a id="a-k"></a>湛然常住。<a id="a-l"></a>世尊，<a id="a-m"></a>若地性遍，<a id="a-n"></a>云何容水？<a id="a-o"></a>水性周遍，<a id="a-p"></a>火则不生，<a id="a-q"></a>复云何明水、<a id="a-r"></a>火二性，<a id="a-s"></a>俱遍虚空，<a id="a-t"></a>不相陵灭？<a id="a-u"></a>世尊，<a id="a-v"></a>地性障礙，<a id="a-w"></a>空性虚通，<a id="a-x"></a>云何二俱周遍法界？</p>
  <p id="ay">“而我不知是义攸往，<a id="a-z"></a>惟愿如来宣流大慈，<a id="a-10"></a>开我迷云，<a id="a-11"></a>及诸大众。<a id="a-12"></a>”</p>
  <p id="a13">作是语已，<a id="a-14"></a>五体投地，<a id="a-15"></a>钦渴如来无上慈诲。</p>
  <p id="a16">尔时，<a id="a-17"></a>世尊告富楼那，<a id="a-18"></a>及诸会中漏尽无学诸阿罗汉：<a id="a-19"></a>“如来今日，<a id="a-1A"></a>普为此会宣胜义中真胜义性，<a id="a-1B"></a>令汝会中定性声闻，<a id="a-1C"></a>及诸一切未得二空、<a id="a-1D"></a>回向上乘阿罗汉等，<a id="a-1E"></a>皆获一乘寂灭场地、<a id="a-1F"></a>真阿练若正修行处。<a id="a-1G"></a>汝今谛听，<a id="a-1H"></a>当为汝说。<a id="a-1I"></a>”</p>
  <p id="a1J">富楼那等，<a id="a-1K"></a>钦佛法音，<a id="a-1L"></a>默然承听。</p>
  <p id="a1M">佛言：<a id="a-1N"></a>“富楼那，<a id="a-1O"></a>如汝所言，<a id="a-1P"></a>清净本然，<a id="a-1Q"></a>云何忽生山河大地？<a id="a-1R"></a>汝常不闻如来宣说，<a id="a-1S"></a>性觉妙明，<a id="a-1T"></a>本觉明妙？<a id="a-1U"></a>”</p>
  <p id="a1V">富楼那言：<a id="a-1W"></a>“唯然，<a id="a-1X"></a>世尊，<a id="a-1Y"></a>我常闻佛宣说斯义。<a id="a-1Z"></a>”</p>
  <p id="a1a">佛言：<a id="a-1b"></a>“汝称觉明，<a id="a-1c"></a>为复性明，<a id="a-1d"></a>称名为觉？<a id="a-1e"></a>为觉不明，<a id="a-1f"></a>称为明觉？<a id="a-1g"></a>”</p>
  <p id="a1h">富楼那言：<a id="a-1i"></a>“若此不明名为觉者，<a id="a-1j"></a>则无所明。<a id="a-1k"></a>”</p>
  <p id="a1l">佛言：<a id="a-1m"></a>“若无所明，<a id="a-1n"></a>则无明觉。<a id="a-1o"></a>有所非觉，<a id="a-1p"></a>无所非明，<a id="a-1q"></a>无明又非觉湛明性。<a id="a-1r"></a>性觉必明，<a id="a-1s"></a>妄为明觉；<a id="a-1t"></a>觉非所明，<a id="a-1u"></a>因明立所；<a id="a-1v"></a>所既妄立，<a id="a-1w"></a>生汝妄能：<a id="a-1x"></a>无同异中，<a id="a-1y"></a>炽然成异；<a id="a-1z"></a>异彼所异，<a id="a-20"></a>因异立同；<a id="a-21"></a>同、<a id="a-22"></a>异发明，<a id="a-23"></a>因此复立无同无异。</p>
  <p id="a24">“如是扰乱，<a id="a-25"></a>相待生劳，<a id="a-26"></a>劳久发尘，<a id="a-27"></a>自相浑浊，<a id="a-28"></a>由是引起尘劳烦恼：<a id="a-29"></a>起为世界，<a id="a-2A"></a>静成虚空；<a id="a-2B"></a>虚空为同，<a id="a-2C"></a>世界为异；<a id="a-2D"></a>彼无同异，<a id="a-2E"></a>真有为法。<a id="a-2F"></a>觉明空昧，<a id="a-2G"></a>相待成摇，<a id="a-2H"></a>故有风轮执持世界。<a id="a-2I"></a>因空生摇，<a id="a-2J"></a>坚明立礙，<a id="a-2K"></a>彼金宝者，<a id="a-2L"></a>明觉立坚，<a id="a-2M"></a>故有金轮保持国土。<a id="a-2N"></a>坚觉宝成，<a id="a-2O"></a>摇明风出，<a id="a-2P"></a>风金相摩，<a id="a-2Q"></a>故有火光为变化性。<a id="a-2R"></a>宝明生润，<a id="a-2S"></a>火光上蒸，<a id="a-2T"></a>故有水轮含十方界。<a id="a-2U"></a>火腾水降，<a id="a-2V"></a>交发立坚，<a id="a-2W"></a>湿为巨海，<a id="a-2X"></a>干为洲潬。<a id="a-2Y"></a>以是义故，<a id="a-2Z"></a>彼大海中火光常起，<a id="a-2a"></a>彼洲潬中江河常注。<a id="a-2b"></a>水势劣火，<a id="a-2c"></a>结为高山，<a id="a-2d"></a>是故山石击则成焰，<a id="a-2e"></a>融则成水。<a id="a-2f"></a>土势劣水，<a id="a-2g"></a>抽为草木，<a id="a-2h"></a>是故林薮遇烧成土，<a id="a-2i"></a>因绞成水。<a id="a-2j"></a>交妄发生，<a id="a-2k"></a>递相为种，<a id="a-2l"></a>以是因缘，<a id="a-2m"></a>世界相续。</p>
  <p id="a2n">“复次，<a id="a-2o"></a>富楼那，<a id="a-2p"></a>明妄非他，<a id="a-2q"></a>觉明为咎；<a id="a-2r"></a>所妄既立，<a id="a-2s"></a>明理不踰，<a id="a-2t"></a>以是因缘，<a id="a-2u"></a>听不出声，<a id="a-2v"></a>见不超色，<a id="a-2w"></a>色、<a id="a-2x"></a>香、<a id="a-2y"></a>味、<a id="a-2z"></a>触，<a id="a-30"></a>六妄成就，<a id="a-31"></a>由是分开见、<a id="a-32"></a>觉、<a id="a-33"></a>闻、<a id="a-34"></a>知。<a id="a-35"></a>同业相缠，<a id="a-36"></a>合离成化；<a id="a-37"></a>见明色发，<a id="a-38"></a>明见想成；<a id="a-39"></a>异见成憎，<a id="a-3A"></a>同想成爱；<a id="a-3B"></a>流爱为种，<a id="a-3C"></a>纳想为胎；<a id="a-3D"></a>交遘发生，<a id="a-3E"></a>吸引同业，<a id="a-3F"></a>故有因缘生羯罗蓝、<a id="a-3G"></a>遏蒱昙等，<a id="a-3H"></a>胎、<a id="a-3I"></a>卵、<a id="a-3J"></a>湿、<a id="a-3K"></a>化随其所应。<a id="a-3L"></a>卵唯想生，<a id="a-3M"></a>胎因情有，<a id="a-3N"></a>湿以合感，<a id="a-3O"></a>化以离应。<a id="a-3P"></a>情、<a id="a-3Q"></a>想、<a id="a-3R"></a>合、<a id="a-3S"></a>离，<a id="a-3T"></a>更相变易，<a id="a-3U"></a>所有受业，<a id="a-3V"></a>逐其飞沉。<a id="a-3W"></a>以是因缘，<a id="a-3X"></a>众生相续。</p>
  <p id="a3Y">“富楼那，<a id="a-3Z"></a>想爱同结，<a id="a-3a"></a>爱不能离，<a id="a-3b"></a>则诸世间父母子孙相生不断，<a id="a-3c"></a>是等则以欲贪为本。<a id="a-3d"></a>贪爱同滋，<a id="a-3e"></a>贪不能止，<a id="a-3f"></a>则诸世间卵、<a id="a-3g"></a>化、<a id="a-3h"></a>湿、<a id="a-3i"></a>胎，<a id="a-3j"></a>随力强弱递相吞食，<a id="a-3k"></a>是等则以杀贪为本。<a id="a-3l"></a>以人食羊，<a id="a-3m"></a>羊死为人，<a id="a-3n"></a>人死为羊，<a id="a-3o"></a>如是乃至十生之类，<a id="a-3p"></a>死死生生，<a id="a-3q"></a>互来相啖，<a id="a-3r"></a>恶业俱生，<a id="a-3s"></a>穷未来际，<a id="a-3t"></a>是等则以盗贪为本。<a id="a-3u"></a>汝负我命，<a id="a-3v"></a>我还汝债，<a id="a-3w"></a>以是因缘，<a id="a-3x"></a>经百千劫常在生死。<a id="a-3y"></a>汝爱我心，<a id="a-3z"></a>我怜汝色，<a id="a-40"></a>以是因缘，<a id="a-41"></a>经百千劫常在缠缚。<a id="a-42"></a>唯杀、<a id="a-43"></a>盗、<a id="a-44"></a>淫三为根本，<a id="a-45"></a>以是因缘，<a id="a-46"></a>业果相续。</p>
  <p id="a47">“富楼那，<a id="a-48"></a>如是三种颠倒相续，<a id="a-49"></a>皆是觉明，<a id="a-4A"></a>明了知性，<a id="a-4B"></a>因了发相，<a id="a-4C"></a>从妄见生。<a id="a-4D"></a>山河大地诸有为相，<a id="a-4E"></a>次第迁流，<a id="a-4F"></a>因此虚妄，<a id="a-4G"></a>终而复始。<a id="a-4H"></a>”</p>
  <p id="a4I">富楼那言：<a id="a-4J"></a>“若此妙觉本妙觉明，<a id="a-4K"></a>与如来心不增不减，<a id="a-4L"></a>无状忽生山河大地诸有为相；<a id="a-4M"></a>如来今得妙空明觉，<a id="a-4N"></a>山河大地有为习漏，<a id="a-4O"></a>何当复生？<a id="a-4P"></a>”</p>
  <p id="a4Q">佛告富楼那：<a id="a-4R"></a>“譬如迷人，<a id="a-4S"></a>于一聚落，<a id="a-4T"></a>惑南为北，<a id="a-4U"></a>此迷为复因迷而有？<a id="a-4V"></a>因悟而出？<a id="a-4W"></a>”</p>
  <p id="a4X">富楼那言：<a id="a-4Y"></a>“如是迷人，<a id="a-4Z"></a>亦不因迷，<a id="a-4a"></a>又不因悟。<a id="a-4b"></a>何以故？<a id="a-4c"></a>迷本无根，<a id="a-4d"></a>云何因迷？<a id="a-4e"></a>悟非生迷，<a id="a-4f"></a>云何因悟？<a id="a-4g"></a>”</p>
  <p id="a4h">佛言：<a id="a-4i"></a>“彼之迷人正在迷时，<a id="a-4j"></a>倏有悟人指示令悟。<a id="a-4k"></a>富楼那，<a id="a-4l"></a>于意云何？<a id="a-4m"></a>此人纵迷，<a id="a-4n"></a>于此聚落更生迷不？<a id="a-4o"></a>”</p>
  <p id="a4p">“不也，<a id="a-4q"></a>世尊。<a id="a-4r"></a>”</p>
  <p id="a4s">“富楼那，<a id="a-4t"></a>十方如来亦复如是。<a id="a-4u"></a>此迷无本，<a id="a-4v"></a>性毕竟空。<a id="a-4w"></a>昔本无迷，<a id="a-4x"></a>似有迷觉，<a id="a-4y"></a>觉迷迷灭，<a id="a-4z"></a>觉不生迷。<a id="a-50"></a>亦如翳人见空中华，<a id="a-51"></a>翳病若除，<a id="a-52"></a>华于空灭。<a id="a-53"></a>忽有愚人于彼空华所灭空地，<a id="a-54"></a>待华更生，<a id="a-55"></a>汝观是人为愚为慧？<a id="a-56"></a>”</p>
  <p id="a57">富楼那言：<a id="a-58"></a>“空元无华，<a id="a-59"></a>妄见生灭；<a id="a-5A"></a>见华灭空，<a id="a-5B"></a>已是颠倒；<a id="a-5C"></a>敕令更出，<a id="a-5D"></a>斯实狂痴，<a id="a-5E"></a>云何更名如是狂人为愚为慧？<a id="a-5F"></a>”</p>
  <p id="a5G">佛言：<a id="a-5H"></a>“如汝所解，<a id="a-5I"></a>云何问言，<a id="a-5J"></a>诸佛如来妙觉明空，<a id="a-5K"></a>何当更出山河大地？<a id="a-5L"></a>又如金矿，<a id="a-5M"></a>杂于精金，<a id="a-5N"></a>其金一纯，<a id="a-5O"></a>更不成杂；<a id="a-5P"></a>如木成灰，<a id="a-5Q"></a>不重为木；<a id="a-5R"></a>诸佛如来菩提涅槃，<a id="a-5S"></a>亦复如是。</p>
  <p id="a5T">“富楼那，<a id="a-5U"></a>又汝问言，<a id="a-5V"></a>地、<a id="a-5W"></a>水、<a id="a-5X"></a>火、<a id="a-5Y"></a>风本性圆融，<a id="a-5Z"></a>周遍法界，<a id="a-5a"></a>疑水、<a id="a-5b"></a>火性不相陵灭。<a id="a-5c"></a>又征虚空及诸大地，<a id="a-5d"></a>俱遍法界，<a id="a-5e"></a>不合相容。</p>
  <p id="a5f">“富楼那，<a id="a-5g"></a>譬如虚空，<a id="a-5h"></a>体非群相，<a id="a-5i"></a>而不拒彼诸相发挥。<a id="a-5j"></a>所以者何？<a id="a-5k"></a>富楼那，<a id="a-5l"></a>彼太虚空，<a id="a-5m"></a>日照则明，<a id="a-5n"></a>云屯则暗，<a id="a-5o"></a>风摇则动，<a id="a-5p"></a>霁澄则清，<a id="a-5q"></a>气凝则浊，<a id="a-5r"></a>土积成霾，<a id="a-5s"></a>水澄成映。<a id="a-5t"></a>于意云何？<a id="a-5u"></a>如是殊方诸有为相，<a id="a-5v"></a>为因彼生？<a id="a-5w"></a>为复空有？<a id="a-5x"></a>若彼所生，<a id="a-5y"></a>富楼那，<a id="a-5z"></a>且日照时既是日明，<a id="a-60"></a>十方世界同为日色，<a id="a-61"></a>云何空中更见圆日？<a id="a-62"></a>若是空明，<a id="a-63"></a>空应自照，<a id="a-64"></a>云何中宵云雾之时不生光耀？<a id="a-65"></a>当知是明，<a id="a-66"></a>非日非空，<a id="a-67"></a>不异空日；<a id="a-68"></a>观相元妄，<a id="a-69"></a>无可指陈，<a id="a-6A"></a>犹邀空华，<a id="a-6B"></a>结为空果，<a id="a-6C"></a>云何诘其相陵灭义？<a id="a-6D"></a>观性元真，<a id="a-6E"></a>唯妙觉明，<a id="a-6F"></a>妙觉明心先非水火，<a id="a-6G"></a>云何复问不相容者？<a id="a-6H"></a>真妙觉明，<a id="a-6I"></a>亦复如是。<a id="a-6J"></a>汝以空明，<a id="a-6K"></a>则有空现；<a id="a-6L"></a>地、<a id="a-6M"></a>水、<a id="a-6N"></a>火、<a id="a-6O"></a>风各各发明，<a id="a-6P"></a>则各各现；<a id="a-6Q"></a>若俱发明，<a id="a-6R"></a>则有俱现。<a id="a-6S"></a>云何俱现？<a id="a-6T"></a>富楼那，<a id="a-6U"></a>如一水中现于日影，<a id="a-6V"></a>两人同观水中之日，<a id="a-6W"></a>东西各行；<a id="a-6X"></a>则各有日，<a id="a-6Y"></a>随二人去，<a id="a-6Z"></a>一东一西，<a id="a-6a"></a>先无准的。<a id="a-6b"></a>不应难言：<a id="a-6c"></a>此日是一，<a id="a-6d"></a>云何各行？<a id="a-6e"></a>各日既双，<a id="a-6f"></a>云何现一？<a id="a-6g"></a>宛转虚妄，<a id="a-6h"></a>无可凭据。</p>
  <p id="a6i">“富楼那，<a id="a-6j"></a>汝以色空相倾相夺于如来藏，<a id="a-6k"></a>而如来藏随为色空周遍法界，<a id="a-6l"></a>是故于中风动、<a id="a-6m"></a>空澄、<a id="a-6n"></a>日明、<a id="a-6o"></a>云暗。<a id="a-6p"></a>众生迷闷，<a id="a-6q"></a>背觉合尘，<a id="a-6r"></a>故发尘劳，<a id="a-6s"></a>有世间相。<a id="a-6t"></a>我以妙明不灭不生，<a id="a-6u"></a>合如来藏。</p>
  <p id="a6v">“而如来藏，<a id="a-6w"></a>唯妙觉明，<a id="a-6x"></a>圆照法界。<a id="a-6y"></a>是故于中，<a id="a-6z"></a>一为无量，<a id="a-70"></a>无量为一；<a id="a-71"></a>小中现大，<a id="a-72"></a>大中现小；<a id="a-73"></a>不动道场遍十方界，<a id="a-74"></a>身含十方无尽虚空；<a id="a-75"></a>于一毛端现宝王刹，<a id="a-76"></a>坐微尘里转大法轮。<a id="a-77"></a>灭尘合觉，<a id="a-78"></a>故发真如妙觉明性。</p>
  <p id="a79">“而如来藏本妙圆心，<a id="a-7A"></a>非心、<a id="a-7B"></a>非空；<a id="a-7C"></a>非地、<a id="a-7D"></a>非水、<a id="a-7E"></a>非风、<a id="a-7F"></a>非火；<a id="a-7G"></a>非眼，<a id="a-7H"></a>非耳、<a id="a-7I"></a>鼻、<a id="a-7J"></a>舌、<a id="a-7K"></a>身、<a id="a-7L"></a>意；<a id="a-7M"></a>非色，<a id="a-7N"></a>非声、<a id="a-7O"></a>香、<a id="a-7P"></a>味、<a id="a-7Q"></a>触、<a id="a-7R"></a>法；<a id="a-7S"></a>非眼识界，<a id="a-7T"></a>如是乃至非意识界；<a id="a-7U"></a>非明无明、<a id="a-7V"></a>明无明尽，<a id="a-7W"></a>如是乃至非老、<a id="a-7X"></a>非死，<a id="a-7Y"></a>非老死尽；<a id="a-7Z"></a>非苦、<a id="a-7a"></a>非集、<a id="a-7b"></a>非灭、<a id="a-7c"></a>非道；<a id="a-7d"></a>非智、<a id="a-7e"></a>非得，<a id="a-7f"></a>非檀那、<a id="a-7g"></a>非尸罗、<a id="a-7h"></a>非毗棃耶、<a id="a-7i"></a>非羼提、<a id="a-7j"></a>非禅那、<a id="a-7k"></a>非般剌若、<a id="a-7l"></a>非波罗蜜多，<a id="a-7m"></a>如是乃至非怛闼阿竭，<a id="a-7n"></a>非阿罗诃、<a id="a-7o"></a>三耶三菩，<a id="a-7p"></a>非大涅槃，<a id="a-7q"></a>非常、<a id="a-7r"></a>非乐、<a id="a-7s"></a>非我、<a id="a-7t"></a>非净。</p>
  <p id="a7u">“以是俱非世出世故，<a id="a-7v"></a>即如来藏元明心妙，<a id="a-7w"></a>即心、<a id="a-7x"></a>即空；<a id="a-7y"></a>即地、<a id="a-7z"></a>即水、<a id="a-80"></a>即风、<a id="a-81"></a>即火；<a id="a-82"></a>即眼，<a id="a-83"></a>即耳、<a id="a-84"></a>鼻、<a id="a-85"></a>舌、<a id="a-86"></a>身、<a id="a-87"></a>意；<a id="a-88"></a>即色，<a id="a-89"></a>即声、<a id="a-8A"></a>香、<a id="a-8B"></a>味、<a id="a-8C"></a>触、<a id="a-8D"></a>法；<a id="a-8E"></a>即眼识界，<a id="a-8F"></a>如是乃至即意识界；<a id="a-8G"></a>即明无明、<a id="a-8H"></a>明无明尽，<a id="a-8I"></a>如是乃至即老、<a id="a-8J"></a>即死，<a id="a-8K"></a>即老死尽；<a id="a-8L"></a>即苦、<a id="a-8M"></a>即集、<a id="a-8N"></a>即灭、<a id="a-8O"></a>即道；<a id="a-8P"></a>即智、<a id="a-8Q"></a>即得，<a id="a-8R"></a>即檀那、<a id="a-8S"></a>即尸罗、<a id="a-8T"></a>即毗棃耶、<a id="a-8U"></a>即羼提、<a id="a-8V"></a>即禅那、<a id="a-8W"></a>即般剌若、<a id="a-8X"></a>即波罗蜜多，<a id="a-8Y"></a>如是乃至即怛闼阿竭，<a id="a-8Z"></a>即阿罗诃、<a id="a-8a"></a>三耶三菩，<a id="a-8b"></a>即大涅槃，<a id="a-8c"></a>即常、<a id="a-8d"></a>即乐、<a id="a-8e"></a>即我、<a id="a-8f"></a>即净。</p>
  <p id="a8g">“以是俱即世出世故，<a id="a-8h"></a>即如来藏妙明心元，<a id="a-8i"></a>离即、<a id="a-8j"></a>离非，<a id="a-8k"></a>是即、<a id="a-8l"></a>非即。<a id="a-8m"></a>如何世间三有众生，<a id="a-8n"></a>及出世间声闻、<a id="a-8o"></a>缘觉，<a id="a-8p"></a>以所知心测度如来无上菩提，<a id="a-8q"></a>用世语言入佛知见？<a id="a-8r"></a>譬如琴、<a id="a-8s"></a>瑟、<a id="a-8t"></a>箜篌、<a id="a-8u"></a>琵琶，<a id="a-8v"></a>虽有妙音，<a id="a-8w"></a>若无妙指，<a id="a-8x"></a>终不能发。<a id="a-8y"></a>汝与众生亦复如是，<a id="a-8z"></a>宝觉真心各各圆满。<a id="a-90"></a>如我按指，<a id="a-91"></a>海印发光，<a id="a-92"></a>汝暂举心，<a id="a-93"></a>尘劳先起，<a id="a-94"></a>由不勤求无上觉道，<a id="a-95"></a>爱念小乘，<a id="a-96"></a>得少为足。<a id="a-97"></a>”</p>
  <p id="a98">富楼那言：<a id="a-99"></a>“我与如来，<a id="a-9A"></a>宝觉圆明真妙净心，<a id="a-9B"></a>无二圆满。<a id="a-9C"></a>而我昔遭无始妄想，<a id="a-9D"></a>久在轮回，<a id="a-9E"></a>今得圣乘，<a id="a-9F"></a>犹未究竟。<a id="a-9G"></a>世尊，<a id="a-9H"></a>诸妄一切圆灭，<a id="a-9I"></a>独妙真常。<a id="a-9J"></a>敢问如来，<a id="a-9K"></a>一切众生何因有妄，<a id="a-9L"></a>自蔽妙明，<a id="a-9M"></a>受此沦溺？<a id="a-9N"></a>”</p>
  <p id="a9O">佛告富楼那：<a id="a-9P"></a>“汝虽除疑，<a id="a-9Q"></a>余惑未尽。<a id="a-9R"></a>吾以世间现前诸事，<a id="a-9S"></a>今复问汝。<a id="a-9T"></a>汝岂不闻室罗城中演若达多？<a id="a-9U"></a>忽于晨朝以镜照面，<a id="a-9V"></a>爱镜中头眉目可见，<a id="a-9W"></a>瞋责己头不见面目，<a id="a-9X"></a>以为魑魅，<a id="a-9Y"></a>无状狂走。<a id="a-9Z"></a>于意云何？<a id="a-9a"></a>此人何因无故狂走？<a id="a-9b"></a>”</p>
  <p id="a9c">富楼那言：<a id="a-9d"></a>“是人心狂，<a id="a-9e"></a>更无他故。<a id="a-9f"></a>”</p>
  <p id="a9g">佛言：<a id="a-9h"></a>“妙觉明圆，<a id="a-9i"></a>本圆明妙，<a id="a-9j"></a>既称为妄，<a id="a-9k"></a>云何有因？<a id="a-9l"></a>若有所因，<a id="a-9m"></a>云何名妄？<a id="a-9n"></a>自诸妄想展转相因，<a id="a-9o"></a>从迷积迷以历尘劫，<a id="a-9p"></a>虽佛发明，<a id="a-9q"></a>犹不能返。<a id="a-9r"></a>如是迷因，<a id="a-9s"></a>因迷自有；<a id="a-9t"></a>识迷无因，<a id="a-9u"></a>妄无所依；<a id="a-9v"></a>尚无有生，<a id="a-9w"></a>欲何为灭？<a id="a-9x"></a>得菩提者，<a id="a-9y"></a>如寤时人说梦中事，<a id="a-9z"></a>心纵精明，<a id="a-A0"></a>欲何因缘取梦中物？<a id="a-A1"></a>况复无因本无所有，<a id="a-A2"></a>如彼城中演若达多，<a id="a-A3"></a>岂有因缘自怖头走？<a id="a-A4"></a>忽然狂歇，<a id="a-A5"></a>头非外得；<a id="a-A6"></a>纵未歇狂，<a id="a-A7"></a>亦何遗失？</p>
  <p id="aA8">“富楼那，<a id="a-A9"></a>妄性如是，<a id="a-AA"></a>因何为在？<a id="a-AB"></a>汝但不随分别世间、<a id="a-AC"></a>业果、<a id="a-AD"></a>众生三种相续，<a id="a-AE"></a>三缘断故，<a id="a-AF"></a>三因不生，<a id="a-AG"></a>则汝心中演若达多狂性自歇，<a id="a-AH"></a>歇即菩提。<a id="a-AI"></a>胜净明心，<a id="a-AJ"></a>本周法界，<a id="a-AK"></a>不从人得，<a id="a-AL"></a>何藉劬劳肯綮修证？<a id="a-AM"></a>譬如有人，<a id="a-AN"></a>于自衣中系如意珠，<a id="a-AO"></a>不自觉知，<a id="a-AP"></a>穷露他方，<a id="a-AQ"></a>乞食驰走。<a id="a-AR"></a>虽实贫穷，<a id="a-AS"></a>珠不曾失；<a id="a-AT"></a>忽有智者指示其珠，<a id="a-AU"></a>所愿从心，<a id="a-AV"></a>致大饶富，<a id="a-AW"></a>方悟神珠非从外得。<a id="a-AX"></a>”</p>
  <p id="aAY">即时，<a id="a-AZ"></a>阿难在大众中，<a id="a-Aa"></a>顶礼佛足，<a id="a-Ab"></a>起立白佛：<a id="a-Ac"></a>“世尊现说杀、<a id="a-Ad"></a>盗、<a id="a-Ae"></a>淫业，<a id="a-Af"></a>三缘断故，<a id="a-Ag"></a>三因不生，<a id="a-Ah"></a>心中达多狂性自歇，<a id="a-Ai"></a>歇即菩提，<a id="a-Aj"></a>不从人得。<a id="a-Ak"></a>斯则因缘皎然明白，<a id="a-Al"></a>云何如来顿弃因缘？<a id="a-Am"></a>我从因缘心得开悟！<a id="a-An"></a>世尊，<a id="a-Ao"></a>此义何独我等年少有学声闻，<a id="a-Ap"></a>今此会中大目揵连及舍利弗、<a id="a-Aq"></a>须菩提等，<a id="a-Ar"></a>从老梵志闻佛因缘，<a id="a-As"></a>发心开悟，<a id="a-At"></a>得成无漏。<a id="a-Au"></a>今说菩提不从因缘，<a id="a-Av"></a>则王舍城拘舍棃等所说自然，<a id="a-Aw"></a>成第一义。<a id="a-Ax"></a>惟垂大悲，<a id="a-Ay"></a>开发迷闷。<a id="a-Az"></a>”</p>
  <p id="aB0">佛告阿难：<a id="a-B1"></a>“即如城中演若达多，<a id="a-B2"></a>狂性因缘若得灭除，<a id="a-B3"></a>则不狂性自然而出；<a id="a-B4"></a>因缘、<a id="a-B5"></a>自然，<a id="a-B6"></a>理穷于是。<a id="a-B7"></a>阿难，<a id="a-B8"></a>演若达多头本自然，<a id="a-B9"></a>本自其然，<a id="a-BA"></a>无然非自，<a id="a-BB"></a>何因缘故怖头狂走？<a id="a-BC"></a>若自然头，<a id="a-BD"></a>因缘故狂，<a id="a-BE"></a>何不自然，<a id="a-BF"></a>因缘故失？<a id="a-BG"></a>本头不失，<a id="a-BH"></a>狂怖妄出，<a id="a-BI"></a>曾无变易，<a id="a-BJ"></a>何藉因缘？<a id="a-BK"></a>本狂自然，<a id="a-BL"></a>本有狂怖，<a id="a-BM"></a>未狂之际，<a id="a-BN"></a>狂何所潜？<a id="a-BO"></a>不狂自然，<a id="a-BP"></a>头本无妄，<a id="a-BQ"></a>何为狂走？<a id="a-BR"></a>若悟本头，<a id="a-BS"></a>识知狂走，<a id="a-BT"></a>因缘、<a id="a-BU"></a>自然，<a id="a-BV"></a>俱为戏论。<a id="a-BW"></a>是故我言，<a id="a-BX"></a>三缘断故，<a id="a-BY"></a>即菩提心；<a id="a-BZ"></a>菩提心生，<a id="a-Ba"></a>生灭心灭，<a id="a-Bb"></a>此但生灭；<a id="a-Bc"></a>灭生俱尽，<a id="a-Bd"></a>无功用道。<a id="a-Be"></a>若有自然，<a id="a-Bf"></a>如是则明自然心生，<a id="a-Bg"></a>生灭心灭，<a id="a-Bh"></a>此亦生灭；<a id="a-Bi"></a>无生灭者，<a id="a-Bj"></a>名为自然。<a id="a-Bk"></a>犹如世间诸相杂和成一体者，<a id="a-Bl"></a>名和合性；<a id="a-Bm"></a>非和合者，<a id="a-Bn"></a>称本然性。<a id="a-Bo"></a>本然非然，<a id="a-Bp"></a>和合非合，<a id="a-Bq"></a>合然俱离，<a id="a-Br"></a>离合俱非，<a id="a-Bs"></a>此句方名无戏论法。</p>
  <p id="aBt">“菩提涅槃，<a id="a-Bu"></a>尚在遥远！<a id="a-Bv"></a>非汝历劫辛勤修证，<a id="a-Bw"></a>虽复忆持十方如来十二部经清净妙理如恒河沙，<a id="a-Bx"></a>只益戏论。<a id="a-By"></a>汝虽谈说因缘、<a id="a-Bz"></a>自然决定明了，<a id="a-C0"></a>人间称汝多闻第一，<a id="a-C1"></a>以此积劫多闻熏习，<a id="a-C2"></a>不能免离摩登伽难。<a id="a-C3"></a>何须待我佛顶神咒，<a id="a-C4"></a>摩登伽心淫火顿歇得阿那含，<a id="a-C5"></a>于我法中成精进林，<a id="a-C6"></a>爱河干枯，<a id="a-C7"></a>令汝解脱？<a id="a-C8"></a>是故，<a id="a-C9"></a>阿难，<a id="a-CA"></a>汝虽历劫忆持如来秘密妙严，<a id="a-CB"></a>不如一日修无漏业，<a id="a-CC"></a>远离世间憎、<a id="a-CD"></a>爱二苦。<a id="a-CE"></a>如摩登伽宿为淫女，<a id="a-CF"></a>由神咒力销其爱欲，<a id="a-CG"></a>法中今名性比丘尼，<a id="a-CH"></a>与罗睺母耶输陀罗同悟宿因，<a id="a-CI"></a>知历世因贪爱为苦，<a id="a-CJ"></a>一念熏修无漏善故，<a id="a-CK"></a>或得出缠，<a id="a-CL"></a>或蒙授记。<a id="a-CM"></a>如何自欺，<a id="a-CN"></a>尚留观听？<a id="a-CO"></a>”</p>
  <p id="aCP">阿难及诸大众，<a id="a-CQ"></a>闻佛示诲，<a id="a-CR"></a>疑惑销除，<a id="a-CS"></a>心悟实相，<a id="a-CT"></a>身意轻安，<a id="a-CU"></a>得未曾有。<a id="a-CV"></a>重复悲泪，<a id="a-CW"></a>顶礼佛足，<a id="a-CX"></a>长跪合掌而白佛言：<a id="a-CY"></a>“无上大悲清净宝王，<a id="a-CZ"></a>善开我心，<a id="a-Ca"></a>能以如是种种因缘，<a id="a-Cb"></a>方便提奖，<a id="a-Cc"></a>引诸沉冥出于苦海。<a id="a-Cd"></a>世尊，<a id="a-Ce"></a>我今虽承如是法音，<a id="a-Cf"></a>知如来藏妙觉明心遍十方界，<a id="a-Cg"></a>含育如来十方国土清净宝严妙觉王刹。<a id="a-Ch"></a>如来复责多闻无功，<a id="a-Ci"></a>不逮修习。<a id="a-Cj"></a>我今犹如旅泊之人，<a id="a-Ck"></a>忽蒙天王赐与华屋，<a id="a-Cl"></a>虽获大宅，<a id="a-Cm"></a>要因门入。<a id="a-Cn"></a>惟愿如来不舍大悲，<a id="a-Co"></a>示我在会诸蒙暗者，<a id="a-Cp"></a>捐舍小乘，<a id="a-Cq"></a>毕获如来无余涅槃本发心路！<a id="a-Cr"></a>令有学者，<a id="a-Cs"></a>从何摄伏畴昔攀缘，<a id="a-Ct"></a>得陀罗尼，<a id="a-Cu"></a>入佛知见。<a id="a-Cv"></a>”</p>
  <p id="aCw">作是语已，<a id="a-Cx"></a>五体投地，<a id="a-Cy"></a>在会一心，<a id="a-Cz"></a>伫佛慈旨。</p>
  <p id="aD0">尔时，<a id="a-D1"></a>世尊哀愍会中缘觉、<a id="a-D2"></a>声闻，<a id="a-D3"></a>于菩提心未自在者，<a id="a-D4"></a>及为当来佛灭度后，<a id="a-D5"></a>末法众生发菩提心，<a id="a-D6"></a>开无上乘妙修行路，<a id="a-D7"></a>宣示阿难及诸大众：<a id="a-D8"></a>“汝等决定发菩提心，<a id="a-D9"></a>于佛如来妙三摩提不生疲倦，<a id="a-DA"></a>应当先明发觉初心二决定义。</p>
  <p id="aDB">“云何初心二义决定？</p>
  <p id="aDC">“阿难，<a id="a-DD"></a>第一义者，<a id="a-DE"></a>汝等若欲捐舍声闻，<a id="a-DF"></a>修菩萨乘，<a id="a-DG"></a>入佛知见，<a id="a-DH"></a>应当审观因地发心，<a id="a-DI"></a>与果地觉为同为异？</p>
  <p id="aDJ">“阿难，<a id="a-DK"></a>若于因地，<a id="a-DL"></a>以生灭心为本修因，<a id="a-DM"></a>而求佛乘不生不灭，<a id="a-DN"></a>无有是处。<a id="a-DO"></a>以是义故，<a id="a-DP"></a>汝当照明诸器世间可作之法，<a id="a-DQ"></a>皆从变灭。<a id="a-DR"></a>阿难，<a id="a-DS"></a>汝观世间可作之法，<a id="a-DT"></a>谁为不坏？<a id="a-DU"></a>然终不闻烂坏虚空。<a id="a-DV"></a>何以故？<a id="a-DW"></a>空非可作，<a id="a-DX"></a>由是始终无坏灭故。<a id="a-DY"></a>则汝身中，<a id="a-DZ"></a>坚相为地，<a id="a-Da"></a>润湿为水，<a id="a-Db"></a>暖触为火，<a id="a-Dc"></a>动摇为风，<a id="a-Dd"></a>由此四缠分汝湛圆妙觉明心，<a id="a-De"></a>为视、<a id="a-Df"></a>为听、<a id="a-Dg"></a>为觉、<a id="a-Dh"></a>为察，<a id="a-Di"></a>从始入终，<a id="a-Dj"></a>五叠浑浊。</p>
  <p id="aDk">“云何为浊？<a id="a-Dl"></a>阿难，<a id="a-Dm"></a>譬如清水清洁本然，<a id="a-Dn"></a>即彼尘土灰沙之伦本质留礙，<a id="a-Do"></a>二体法尔，<a id="a-Dp"></a>性不相循。<a id="a-Dq"></a>有世间人取彼土尘，<a id="a-Dr"></a>投于净水，<a id="a-Ds"></a>土失留礙，<a id="a-Dt"></a>水亡清洁，<a id="a-Du"></a>容貌汨然，<a id="a-Dv"></a>名之为浊。<a id="a-Dw"></a>汝浊五重，<a id="a-Dx"></a>亦复如是：</p>
  <p id="aDy">“阿难，<a id="a-Dz"></a>汝见虚空遍十方界，<a id="a-E0"></a>空见不分，<a id="a-E1"></a>有空无体，<a id="a-E2"></a>有见无觉，<a id="a-E3"></a>相织妄成，<a id="a-E4"></a>是第一重，<a id="a-E5"></a>名为劫浊。</p>
  <p id="aE6">“汝身现抟四大为体，<a id="a-E7"></a>见闻觉知壅令留礙，<a id="a-E8"></a>水火风土旋令觉知，<a id="a-E9"></a>相织妄成，<a id="a-EA"></a>是第二重，<a id="a-EB"></a>名为见浊。</p>
  <p id="aEC">“又汝心中忆识诵习，<a id="a-ED"></a>性发知见，<a id="a-EE"></a>容现六尘，<a id="a-EF"></a>离尘无相，<a id="a-EG"></a>离觉无性，<a id="a-EH"></a>相织妄成，<a id="a-EI"></a>是第三重，<a id="a-EJ"></a>名烦恼浊。</p>
  <p id="aEK">“又汝朝夕生灭不停，<a id="a-EL"></a>知见每欲留于世间，<a id="a-EM"></a>业运每常迁于国土，<a id="a-EN"></a>相织妄成，<a id="a-EO"></a>是第四重，<a id="a-EP"></a>名众生浊。</p>
  <p id="aEQ">“汝等见闻元无异性，<a id="a-ER"></a>众尘隔越，<a id="a-ES"></a>无状异生，<a id="a-ET"></a>性中相知，<a id="a-EU"></a>用中相背，<a id="a-EV"></a>同异失准，<a id="a-EW"></a>相织妄成，<a id="a-EX"></a>是第五重，<a id="a-EY"></a>名为命浊。</p>
  <p id="aEZ">“阿难，<a id="a-Ea"></a>汝今欲令见闻觉知，<a id="a-Eb"></a>远契如来常乐我净，<a id="a-Ec"></a>应当先择死生根本，<a id="a-Ed"></a>依不生灭圆湛性成，<a id="a-Ee"></a>以湛旋其虚妄灭生复还元觉，<a id="a-Ef"></a>得元明觉无生灭性为因地心，<a id="a-Eg"></a>然后圆成果地修证。<a id="a-Eh"></a>如澄浊水，<a id="a-Ei"></a>贮于静器，<a id="a-Ej"></a>静深不动，<a id="a-Ek"></a>沙土自沉，<a id="a-El"></a>清水现前，<a id="a-Em"></a>名为初伏客尘烦恼；<a id="a-En"></a>去泥纯水，<a id="a-Eo"></a>名为永断根本无明。<a id="a-Ep"></a>明相精纯，<a id="a-Eq"></a>一切变现不为烦恼，<a id="a-Er"></a>皆合涅槃清净妙德。</p>
  <p id="aEs">“第二义者，<a id="a-Et"></a>汝等必欲发菩提心，<a id="a-Eu"></a>于菩萨乘生大勇猛，<a id="a-Ev"></a>决定弃捐诸有为相，<a id="a-Ew"></a>应当审详烦恼根本，<a id="a-Ex"></a>此无始来发业润生，<a id="a-Ey"></a>谁作谁受？</p>
  <p id="aEz">“阿难，<a id="a-F0"></a>汝修菩提，<a id="a-F1"></a>若不审观烦恼根本，<a id="a-F2"></a>则不能知虚妄根尘何处颠倒。<a id="a-F3"></a>处尚不知，<a id="a-F4"></a>云何降伏，<a id="a-F5"></a>取如来位？<a id="a-F6"></a>阿难，<a id="a-F7"></a>汝观世间解结之人，<a id="a-F8"></a>不见所结，<a id="a-F9"></a>云何知解？<a id="a-FA"></a>不闻虚空被汝隳裂。<a id="a-FB"></a>何以故？<a id="a-FC"></a>空无形相，<a id="a-FD"></a>无结解故。<a id="a-FE"></a>则汝现前眼耳鼻舌及与身心，<a id="a-FF"></a>六为贼媒，<a id="a-FG"></a>自劫家宝，<a id="a-FH"></a>由此无始众生世界生缠缚故，<a id="a-FI"></a>于器世间不能超越。</p>
  <p id="aFJ">“阿难，<a id="a-FK"></a>云何名为众生世界？<a id="a-FL"></a>世为迁流，<a id="a-FM"></a>界为方位。<a id="a-FN"></a>汝今当知东、<a id="a-FO"></a>西、<a id="a-FP"></a>南、<a id="a-FQ"></a>北、<a id="a-FR"></a>东南、<a id="a-FS"></a>西南、<a id="a-FT"></a>东北、<a id="a-FU"></a>西北、<a id="a-FV"></a>上、<a id="a-FW"></a>下为界；<a id="a-FX"></a>过去、<a id="a-FY"></a>未来、<a id="a-FZ"></a>现在为世。<a id="a-Fa"></a>方位有十，<a id="a-Fb"></a>流数有三。<a id="a-Fc"></a>一切众生织妄相成，<a id="a-Fd"></a>身中贸迁，<a id="a-Fe"></a>世界相涉。<a id="a-Ff"></a>而此界性，<a id="a-Fg"></a>设虽十方定位可明，<a id="a-Fh"></a>世间只目东、<a id="a-Fi"></a>西、<a id="a-Fj"></a>南、<a id="a-Fk"></a>北，<a id="a-Fl"></a>上下无位，<a id="a-Fm"></a>中无定方。<a id="a-Fn"></a>四数必明，<a id="a-Fo"></a>与世相涉，<a id="a-Fp"></a>三四四三，<a id="a-Fq"></a>宛转十二。<a id="a-Fr"></a>流变三叠，<a id="a-Fs"></a>一十百千，<a id="a-Ft"></a>总括始终，<a id="a-Fu"></a>六根之中，<a id="a-Fv"></a>各各功德有千二百。<a id="a-Fw"></a>阿难，<a id="a-Fx"></a>汝复于中克定优劣：</p>
  <p id="aFy">“如眼观见，<a id="a-Fz"></a>后暗前明，<a id="a-G0"></a>前方全明，<a id="a-G1"></a>后方全暗，<a id="a-G2"></a>左右旁观三分之二。<a id="a-G3"></a>统论所作，<a id="a-G4"></a>功德不全，<a id="a-G5"></a>三分言功，<a id="a-G6"></a>一分无德，<a id="a-G7"></a>当知眼唯八百功德。</p>
  <p id="aG8">“如耳周听，<a id="a-G9"></a>十方无遗，<a id="a-GA"></a>动若迩遥，<a id="a-GB"></a>静无边际，<a id="a-GC"></a>当知耳根圆满一千二百功德。</p>
  <p id="aGD">“如鼻嗅闻，<a id="a-GE"></a>通出入息，<a id="a-GF"></a>有出有入，<a id="a-GG"></a>而阙中交，<a id="a-GH"></a>验于鼻根，<a id="a-GI"></a>三分阙一，<a id="a-GJ"></a>当知鼻唯八百功德。</p>
  <p id="aGK">“如舌宣扬，<a id="a-GL"></a>尽诸世间、<a id="a-GM"></a>出世间智，<a id="a-GN"></a>言有方分，<a id="a-GO"></a>理无穷尽，<a id="a-GP"></a>当知舌根圆满一千二百功德。</p>
  <p id="aGQ">“如身觉触，<a id="a-GR"></a>识于违顺，<a id="a-GS"></a>合时能觉，<a id="a-GT"></a>离中不知，<a id="a-GU"></a>离一合双，<a id="a-GV"></a>验于身根，<a id="a-GW"></a>三分阙一，<a id="a-GX"></a>当知身唯八百功德。</p>
  <p id="aGY">“如意默容，<a id="a-GZ"></a>十方三世一切世间、<a id="a-Ga"></a>出世间法，<a id="a-Gb"></a>唯圣与凡，<a id="a-Gc"></a>无不包容，<a id="a-Gd"></a>尽其涯际，<a id="a-Ge"></a>当知意根圆满一千二百功德。</p>
  <p id="aGf">“阿难，<a id="a-Gg"></a>汝今欲逆生死欲流，<a id="a-Gh"></a>返穷流根，<a id="a-Gi"></a>至不生灭，<a id="a-Gj"></a>当验此等六受用根，<a id="a-Gk"></a>谁合谁离？<a id="a-Gl"></a>谁深谁浅？<a id="a-Gm"></a>谁为圆通？<a id="a-Gn"></a>谁不圆满？<a id="a-Go"></a>若能于此悟圆通根，<a id="a-Gp"></a>逆彼无始织妄业流，<a id="a-Gq"></a>得循圆通与不圆根，<a id="a-Gr"></a>日劫相倍。<a id="a-Gs"></a>我今备显六湛圆明，<a id="a-Gt"></a>本所功德数量如是，<a id="a-Gu"></a>随汝详择其可入者，<a id="a-Gv"></a>吾当发明，<a id="a-Gw"></a>令汝增进。<a id="a-Gx"></a>十方如来，<a id="a-Gy"></a>于十八界一一修行，<a id="a-Gz"></a>皆得圆满无上菩提，<a id="a-H0"></a>于其中间，<a id="a-H1"></a>亦无优劣。<a id="a-H2"></a>但汝下劣，<a id="a-H3"></a>未能于中圆自在慧，<a id="a-H4"></a>故我宣扬，<a id="a-H5"></a>令汝但于一门深入，<a id="a-H6"></a>入一无妄，<a id="a-H7"></a>彼六知根一时清净。<a id="a-H8"></a>”</p>
  <p id="aH9">阿难白佛言：<a id="a-HA"></a>“世尊，<a id="a-HB"></a>云何逆流深入一门，<a id="a-HC"></a>能令六根一时清净？<a id="a-HD"></a>”</p>
  <p id="aHE">佛告阿难：<a id="a-HF"></a>“汝今已得须陀洹果，<a id="a-HG"></a>已灭三界众生世间见所断惑，<a id="a-HH"></a>然犹未知根中积生无始虚习。<a id="a-HI"></a>彼习要因修所断得，<a id="a-HJ"></a>何况此中生、<a id="a-HK"></a>住、<a id="a-HL"></a>异、<a id="a-HM"></a>灭分齐头数！<a id="a-HN"></a>今汝且观现前六根，<a id="a-HO"></a>为一为六？<a id="a-HP"></a>阿难，<a id="a-HQ"></a>若言一者，<a id="a-HR"></a>耳何不见？<a id="a-HS"></a>目何不闻？<a id="a-HT"></a>头奚不履？<a id="a-HU"></a>足奚无语？<a id="a-HV"></a>若此六根决定成六，<a id="a-HW"></a>如我今会，<a id="a-HX"></a>与汝宣扬微妙法门，<a id="a-HY"></a>汝之六根，<a id="a-HZ"></a>谁来领受？<a id="a-Ha"></a>”</p>
  <p id="aHb">阿难言：<a id="a-Hc"></a>“我用耳闻。<a id="a-Hd"></a>”</p>
  <p id="aHe">佛言：<a id="a-Hf"></a>“汝耳自闻，<a id="a-Hg"></a>何关身口？<a id="a-Hh"></a>口来问义，<a id="a-Hi"></a>身起钦承，<a id="a-Hj"></a>是故应知，<a id="a-Hk"></a>非一终六，<a id="a-Hl"></a>非六终一，<a id="a-Hm"></a>终不汝根元一元六。<a id="a-Hn"></a>阿难，<a id="a-Ho"></a>当知是根非一非六，<a id="a-Hp"></a>由无始来颠倒沦替，<a id="a-Hq"></a>故于圆湛一六义生。<a id="a-Hr"></a>汝须陀洹，<a id="a-Hs"></a>虽得六销，<a id="a-Ht"></a>犹未亡一。<a id="a-Hu"></a>如太虚空参合群器，<a id="a-Hv"></a>由器形异，<a id="a-Hw"></a>名之异空；<a id="a-Hx"></a>除器观空，<a id="a-Hy"></a>说空为一。<a id="a-Hz"></a>彼太虚空，<a id="a-I0"></a>云何为汝成同不同？<a id="a-I1"></a>何况更名是一非一？<a id="a-I2"></a>则汝了知六受用根，<a id="a-I3"></a>亦复如是：</p>
  <p id="aI4">“由明暗等二种相形，<a id="a-I5"></a>于妙圆中粘湛发见，<a id="a-I6"></a>见精映色，<a id="a-I7"></a>结色成根，<a id="a-I8"></a>根元目为清净四大，<a id="a-I9"></a>因名眼体，<a id="a-IA"></a>如蒲萄朵，<a id="a-IB"></a>浮根四尘流逸奔色。</p>
  <p id="aIC">“由动静等二种相击，<a id="a-ID"></a>于妙圆中粘湛发听，<a id="a-IE"></a>听精映声，<a id="a-IF"></a>卷声成根，<a id="a-IG"></a>根元目为清净四大，<a id="a-IH"></a>因名耳体，<a id="a-II"></a>如新卷叶，<a id="a-IJ"></a>浮根四尘流逸奔声。</p>
  <p id="aIK">“由通塞等二种相发，<a id="a-IL"></a>于妙圆中粘湛发嗅，<a id="a-IM"></a>嗅精映香，<a id="a-IN"></a>纳香成根，<a id="a-IO"></a>根元目为清净四大，<a id="a-IP"></a>因名鼻体，<a id="a-IQ"></a>如双垂爪，<a id="a-IR"></a>浮根四尘流逸奔香。</p>
  <p id="aIS">“由恬变等二种相参，<a id="a-IT"></a>于妙圆中粘湛发尝，<a id="a-IU"></a>尝精映味，<a id="a-IV"></a>绞味成根，<a id="a-IW"></a>根元目为清净四大，<a id="a-IX"></a>因名舌体，<a id="a-IY"></a>如初偃月，<a id="a-IZ"></a>浮根四尘流逸奔味。</p>
  <p id="aIa">“由离合等二种相摩，<a id="a-Ib"></a>于妙圆中粘湛发觉，<a id="a-Ic"></a>觉精映触，<a id="a-Id"></a>搏触成根，<a id="a-Ie"></a>根元目为清净四大，<a id="a-If"></a>因名身体，<a id="a-Ig"></a>如腰鼓颡，<a id="a-Ih"></a>浮根四尘流逸奔触。</p>
  <p id="aIi">“由生灭等二种相续，<a id="a-Ij"></a>于妙圆中粘湛发知，<a id="a-Ik"></a>知精映法，<a id="a-Il"></a>揽法成根，<a id="a-Im"></a>根元目为清净四大，<a id="a-In"></a>因名意思，<a id="a-Io"></a>如幽室见，<a id="a-Ip"></a>浮根四尘流逸奔法。</p>
  <p id="aIq">“阿难，<a id="a-Ir"></a>如是六根，<a id="a-Is"></a>由彼觉明，<a id="a-It"></a>有明明觉，<a id="a-Iu"></a>失彼精了，<a id="a-Iv"></a>粘妄发光。<a id="a-Iw"></a>是以汝今离暗离明，<a id="a-Ix"></a>无有见体；<a id="a-Iy"></a>离动离静，<a id="a-Iz"></a>元无听质；<a id="a-J0"></a>无通无塞，<a id="a-J1"></a>嗅性不生；<a id="a-J2"></a>非变非恬，<a id="a-J3"></a>尝无所出；<a id="a-J4"></a>不离不合，<a id="a-J5"></a>觉触本无；<a id="a-J6"></a>无灭无生，<a id="a-J7"></a>了知安寄？<a id="a-J8"></a>汝但不循动静、<a id="a-J9"></a>合离、<a id="a-JA"></a>恬变、<a id="a-JB"></a>通塞、<a id="a-JC"></a>生灭、<a id="a-JD"></a>明暗，<a id="a-JE"></a>如是十二诸有为相，<a id="a-JF"></a>随拔一根，<a id="a-JG"></a>脱粘内伏，<a id="a-JH"></a>伏归元真，<a id="a-JI"></a>发本明耀；<a id="a-JJ"></a>耀性发明，<a id="a-JK"></a>诸余五粘，<a id="a-JL"></a>应拔圆脱。<a id="a-JM"></a>不由前尘所起知见，<a id="a-JN"></a>明不循根，<a id="a-JO"></a>寄根明发，<a id="a-JP"></a>由是六根互相为用。</p>
  <p id="aJQ">“阿难，<a id="a-JR"></a>汝岂不知今此会中，<a id="a-JS"></a>阿那律陀无目而见！<a id="a-JT"></a>跋难陀龙无耳而听！<a id="a-JU"></a>殑伽神女非鼻闻香！<a id="a-JV"></a>憍梵钵提异舌知味！<a id="a-JW"></a>舜若多神无身觉触，<a id="a-JX"></a>如来光中映令暂现，<a id="a-JY"></a>既为风质，<a id="a-JZ"></a>其体元无！<a id="a-Ja"></a>诸灭尽定得寂声闻，<a id="a-Jb"></a>如此会中摩诃迦葉，<a id="a-Jc"></a>久灭意根，<a id="a-Jd"></a>圆明了知，<a id="a-Je"></a>不因心念！</p>
  <p id="aJf">“阿难，<a id="a-Jg"></a>今汝诸根若圆拔已，<a id="a-Jh"></a>内莹发光，<a id="a-Ji"></a>如是浮尘及器世间诸变化相，<a id="a-Jj"></a>如汤销冰，<a id="a-Jk"></a>应念化成无上知觉。</p>
  <p id="aJl">“阿难，<a id="a-Jm"></a>如彼世人聚见于眼，<a id="a-Jn"></a>若令急合，<a id="a-Jo"></a>暗相现前，<a id="a-Jp"></a>六根黯然，<a id="a-Jq"></a>头足相类。<a id="a-Jr"></a>彼人以手循体外绕，<a id="a-Js"></a>彼虽不见，<a id="a-Jt"></a>头足一辨，<a id="a-Ju"></a>知觉是同。<a id="a-Jv"></a>缘见因明，<a id="a-Jw"></a>暗成无见，<a id="a-Jx"></a>不明自发，<a id="a-Jy"></a>则诸暗相永不能昏。<a id="a-Jz"></a>根尘既销，<a id="a-K0"></a>云何觉明不成圆妙？<a id="a-K1"></a>”</p>
  <p id="aK2">阿难白佛言：<a id="a-K3"></a>“世尊，<a id="a-K4"></a>如佛说言：<a id="a-K5"></a>‘因地觉心，<a id="a-K6"></a>欲求常住，<a id="a-K7"></a>要与果位名目相应。<a id="a-K8"></a>’世尊，<a id="a-K9"></a>如果位中，<a id="a-KA"></a>菩提、<a id="a-KB"></a>涅槃、<a id="a-KC"></a>真如、<a id="a-KD"></a>佛性、<a id="a-KE"></a>庵摩罗识、<a id="a-KF"></a>空如来藏、<a id="a-KG"></a>大圆镜智，<a id="a-KH"></a>是七种名，<a id="a-KI"></a>称谓虽别，<a id="a-KJ"></a>清净圆满，<a id="a-KK"></a>体性坚凝，<a id="a-KL"></a>如金刚王常住不坏。<a id="a-KM"></a>若此见听，<a id="a-KN"></a>离于明暗、<a id="a-KO"></a>动静、<a id="a-KP"></a>通塞毕竟无体，<a id="a-KQ"></a>犹如念心，<a id="a-KR"></a>离于前尘本无所有，<a id="a-KS"></a>云何将此毕竟断灭以为修因，<a id="a-KT"></a>欲获如来七常住果？<a id="a-KU"></a>世尊，<a id="a-KV"></a>若离明暗，<a id="a-KW"></a>见毕竟空；<a id="a-KX"></a>如无前尘，<a id="a-KY"></a>念自性灭。<a id="a-KZ"></a>进退循环，<a id="a-Ka"></a>微细推求，<a id="a-Kb"></a>本无我心及我心所，<a id="a-Kc"></a>将谁立因，<a id="a-Kd"></a>求无上觉？<a id="a-Ke"></a>如来先说湛精圆常，<a id="a-Kf"></a>违越诚言，<a id="a-Kg"></a>终成戏论，<a id="a-Kh"></a>云何如来真实语者？<a id="a-Ki"></a>惟垂大慈，<a id="a-Kj"></a>开我蒙恡。<a id="a-Kk"></a>”</p>
  <p id="aKl">佛告阿难：<a id="a-Km"></a>“汝学多闻，<a id="a-Kn"></a>未尽诸漏，<a id="a-Ko"></a>心中徒知颠倒所因，<a id="a-Kp"></a>真倒现前，<a id="a-Kq"></a>实未能识。<a id="a-Kr"></a>恐汝诚心犹未信伏，<a id="a-Ks"></a>吾今试将尘俗诸事，<a id="a-Kt"></a>当除汝疑。<a id="a-Ku"></a>”</p>
  <p id="aKv">即时，<a id="a-Kw"></a>如来敕罗睺罗击钟一声，<a id="a-Kx"></a>问阿难言：<a id="a-Ky"></a>“汝今闻不？<a id="a-Kz"></a>”</p>
  <p id="aL0">阿难大众俱言：<a id="a-L1"></a>“我闻。<a id="a-L2"></a>”</p>
  <p id="aL3">钟歇无声，<a id="a-L4"></a>佛又问言：<a id="a-L5"></a>“汝今闻不？<a id="a-L6"></a>”</p>
  <p id="aL7">阿难大众俱言：<a id="a-L8"></a>“不闻。<a id="a-L9"></a>”</p>
  <p id="aLA">时，<a id="a-LB"></a>罗睺罗又击一声，<a id="a-LC"></a>佛又问言：<a id="a-LD"></a>“汝今闻不？<a id="a-LE"></a>”</p>
  <p id="aLF">阿难大众又言：<a id="a-LG"></a>“俱闻。<a id="a-LH"></a>”</p>
  <p id="aLI">佛问阿难：<a id="a-LJ"></a>“汝云何闻？<a id="a-LK"></a>云何不闻？<a id="a-LL"></a>”</p>
  <p id="aLM">阿难大众俱白佛言：<a id="a-LN"></a>“钟声若击，<a id="a-LO"></a>则我得闻。<a id="a-LP"></a>击久声销，<a id="a-LQ"></a>音响双绝，<a id="a-LR"></a>则名无闻。<a id="a-LS"></a>”</p>
  <p id="aLT">如来又敕罗睺击钟，<a id="a-LU"></a>问阿难言：<a id="a-LV"></a>“尔今声不？<a id="a-LW"></a>”</p>
  <p id="aLX">阿难大众俱言：<a id="a-LY"></a>“有声。<a id="a-LZ"></a>”</p>
  <p id="aLa">少选声销，<a id="a-Lb"></a>佛又问言：<a id="a-Lc"></a>“尔今声不？<a id="a-Ld"></a>”</p>
  <p id="aLe">阿难大众答言：<a id="a-Lf"></a>“无声。<a id="a-Lg"></a>”</p>
  <p id="aLh">有顷，<a id="a-Li"></a>罗睺更来撞钟，<a id="a-Lj"></a>佛又问言：<a id="a-Lk"></a>“尔今声不？<a id="a-Ll"></a>”</p>
  <p id="aLm">阿难大众俱言：<a id="a-Ln"></a>“有声。<a id="a-Lo"></a>”</p>
  <p id="aLp">佛问阿难：<a id="a-Lq"></a>“汝云何声？<a id="a-Lr"></a>云何无声？<a id="a-Ls"></a>”</p>
  <p id="aLt">阿难大众俱白佛言：<a id="a-Lu"></a>“钟声若击，<a id="a-Lv"></a>则名有声。<a id="a-Lw"></a>击久声销，<a id="a-Lx"></a>音响双绝，<a id="a-Ly"></a>则名无声。<a id="a-Lz"></a>”</p>
  <p id="aM0">佛语阿难及诸大众：<a id="a-M1"></a>“汝今云何自语矫乱？<a id="a-M2"></a>”</p>
  <p id="aM3">大众阿难俱时问佛：<a id="a-M4"></a>“我今云何名为矫乱？<a id="a-M5"></a>”</p>
  <p id="aM6">佛言：<a id="a-M7"></a>“我问汝闻，<a id="a-M8"></a>汝则言闻。<a id="a-M9"></a>又问汝声，<a id="a-MA"></a>汝则言声。<a id="a-MB"></a>唯闻与声报答无定，<a id="a-MC"></a>如是云何不名矫乱？<a id="a-MD"></a>阿难，<a id="a-ME"></a>声销无响，<a id="a-MF"></a>汝说无闻；<a id="a-MG"></a>若实无闻，<a id="a-MH"></a>闻性已灭，<a id="a-MI"></a>同于枯木，<a id="a-MJ"></a>钟声更击，<a id="a-MK"></a>汝云何知？<a id="a-ML"></a>知有知无，<a id="a-MM"></a>自是声尘或无或有，<a id="a-MN"></a>岂彼闻性为汝有无？<a id="a-MO"></a>闻实云无，<a id="a-MP"></a>谁知无者？</p>
  <p id="aMQ">“是故，<a id="a-MR"></a>阿难，<a id="a-MS"></a>声于闻中自有生灭，<a id="a-MT"></a>非为汝闻声生声灭，<a id="a-MU"></a>令汝闻性为有为无。<a id="a-MV"></a>汝尚颠倒，<a id="a-MW"></a>惑声为闻，<a id="a-MX"></a>何怪昏迷，<a id="a-MY"></a>以常为断。<a id="a-MZ"></a>终不应言，<a id="a-Ma"></a>离诸动静、<a id="a-Mb"></a>闭塞、<a id="a-Mc"></a>开通，<a id="a-Md"></a>说闻无性。<a id="a-Me"></a>如重睡人眠熟床枕，<a id="a-Mf"></a>其家有人，<a id="a-Mg"></a>于彼睡时，<a id="a-Mh"></a>捣练舂米。<a id="a-Mi"></a>其人梦中，<a id="a-Mj"></a>闻舂捣声别作他物，<a id="a-Mk"></a>或为击鼓，<a id="a-Ml"></a>或为撞钟，<a id="a-Mm"></a>即于梦时，<a id="a-Mn"></a>自怪其钟为木石响。<a id="a-Mo"></a>于时忽寤，<a id="a-Mp"></a>遄知杵音，<a id="a-Mq"></a>自告家人：<a id="a-Mr"></a>‘我正梦时，<a id="a-Ms"></a>惑此舂音将为鼓响。<a id="a-Mt"></a>’</p>
  <p id="aMu">“阿难，<a id="a-Mv"></a>是人梦中，<a id="a-Mw"></a>岂忆静摇、<a id="a-Mx"></a>开闭、<a id="a-My"></a>通塞？<a id="a-Mz"></a>其形虽寐，<a id="a-N0"></a>闻性不昏。<a id="a-N1"></a>纵汝形销命光迁谢，<a id="a-N2"></a>此性云何为汝销灭？<a id="a-N3"></a>以诸众生从无始来，<a id="a-N4"></a>循诸色声，<a id="a-N5"></a>逐念流转，<a id="a-N6"></a>曾不开悟性净妙常，<a id="a-N7"></a>不循所常，<a id="a-N8"></a>逐诸生灭，<a id="a-N9"></a>由是生生杂染流转。<a id="a-NA"></a>若弃生灭，<a id="a-NB"></a>守于真常，<a id="a-NC"></a>常光现前，<a id="a-ND"></a>根尘识心应时销落。<a id="a-NE"></a>想相为尘，<a id="a-NF"></a>识情为垢，<a id="a-NG"></a>二俱远离，<a id="a-NH"></a>则汝法眼应时清明，<a id="a-NI"></a>云何不成无上知觉？<a id="a-NJ"></a>”</p>
 </body>
</html>