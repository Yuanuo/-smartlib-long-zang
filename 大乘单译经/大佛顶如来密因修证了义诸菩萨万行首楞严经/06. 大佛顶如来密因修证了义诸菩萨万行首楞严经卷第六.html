<!doctype html>
<html id="z3IBU3cVa" data-ver="1008">
 <head>
  <meta charset="utf-8">
  <meta author="般刺蜜帝">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">大佛顶如来密因修证了义诸菩萨万行首楞严经卷第六</h1>
  <p id="a2"></p>
  <p id="a3"></p>
  <p id="a4">尔时，<a id="a-5"></a>观世音菩萨即从座起，<a id="a-6"></a>顶礼佛足而白佛言：<a id="a-7"></a>“世尊，<a id="a-8"></a>忆念我昔无数恒河沙劫，<a id="a-9"></a>于时有佛出现于世，<a id="a-A"></a>名观世音，<a id="a-B"></a>我于彼佛发菩提心。<a id="a-C"></a>彼佛教我，<a id="a-D"></a>从闻、<a id="a-E"></a>思、<a id="a-F"></a>修入三摩地。<a id="a-G"></a>初于闻中，<a id="a-H"></a>入流亡所；<a id="a-I"></a>所入既寂，<a id="a-J"></a>动静二相了然不生；<a id="a-K"></a>如是渐增，<a id="a-L"></a>闻、<a id="a-M"></a>所闻尽，<a id="a-N"></a>尽闻不住；<a id="a-O"></a>觉、<a id="a-P"></a>所觉空，<a id="a-Q"></a>空觉极圆；<a id="a-R"></a>空、<a id="a-S"></a>所空灭，<a id="a-T"></a>生灭既灭，<a id="a-U"></a>寂灭现前，<a id="a-V"></a>忽然超越世出世间，<a id="a-W"></a>十方圆明，<a id="a-X"></a>获二殊胜：<a id="a-Y"></a>一者、<a id="a-Z"></a>上合十方诸佛本妙觉心，<a id="a-a"></a>与佛如来同一慈力；<a id="a-b"></a>二者、<a id="a-c"></a>下合十方一切六道众生，<a id="a-d"></a>与诸众生同一悲仰。</p>
  <p id="ae">“世尊，<a id="a-f"></a>由我供养观音如来，<a id="a-g"></a>蒙彼如来授我如幻闻熏闻修金刚三昧，<a id="a-h"></a>与佛如来同慈力故，<a id="a-i"></a>令我身成三十二应，<a id="a-j"></a>入诸国土：</p>
  <p id="ak">“世尊，<a id="a-l"></a>若诸菩萨入三摩地，<a id="a-m"></a>进修无漏，<a id="a-n"></a>胜解现圆，<a id="a-o"></a>我现佛身而为说法，<a id="a-p"></a>令其解脱。</p>
  <p id="aq">“若诸有学寂静妙明，<a id="a-r"></a>胜妙现圆，<a id="a-s"></a>我于彼前现独觉身而为说法，<a id="a-t"></a>令其解脱。</p>
  <p id="au">“若诸有学断十二缘，<a id="a-v"></a>缘断胜性，<a id="a-w"></a>胜妙现圆，<a id="a-x"></a>我于彼前现缘觉身而为说法，<a id="a-y"></a>令其解脱。</p>
  <p id="az">“若诸有学得四谛空，<a id="a-10"></a>修道入灭，<a id="a-11"></a>胜性现圆，<a id="a-12"></a>我于彼前现声闻身而为说法，<a id="a-13"></a>令其解脱。</p>
  <p id="a14">“若诸众生欲心明悟，<a id="a-15"></a>不犯欲尘，<a id="a-16"></a>欲身清净，<a id="a-17"></a>我于彼前现梵王身而为说法，<a id="a-18"></a>令其解脱。</p>
  <p id="a19">“若诸众生欲为天主，<a id="a-1A"></a>统领诸天，<a id="a-1B"></a>我于彼前现帝释身而为说法，<a id="a-1C"></a>令其成就。</p>
  <p id="a1D">“若诸众生欲身自在，<a id="a-1E"></a>游行十方，<a id="a-1F"></a>我于彼前现自在天身而为说法，<a id="a-1G"></a>令其成就。</p>
  <p id="a1H">“若诸众生欲身自在，<a id="a-1I"></a>飞行虚空，<a id="a-1J"></a>我于彼前现大自在天身而为说法，<a id="a-1K"></a>令其成就。</p>
  <p id="a1L">“若诸众生爱统鬼神，<a id="a-1M"></a>救护国土，<a id="a-1N"></a>我于彼前现天大将军身而为说法，<a id="a-1O"></a>令其成就。</p>
  <p id="a1P">“若诸众生爱统世界，<a id="a-1Q"></a>保护众生，<a id="a-1R"></a>我于彼前现四天王身而为说法，<a id="a-1S"></a>令其成就。</p>
  <p id="a1T">“若诸众生爱生天宫，<a id="a-1U"></a>驱使鬼神，<a id="a-1V"></a>我于彼前现四天王国太子身而为说法，<a id="a-1W"></a>令其成就。</p>
  <p id="a1X">“若诸众生乐为人主，<a id="a-1Y"></a>我于彼前现人王身而为说法，<a id="a-1Z"></a>令其成就。</p>
  <p id="a1a">“若诸众生爱主族姓，<a id="a-1b"></a>世间推让，<a id="a-1c"></a>我于彼前现长者身而为说法，<a id="a-1d"></a>令其成就。</p>
  <p id="a1e">“若诸众生爱谈名言，<a id="a-1f"></a>清净自居，<a id="a-1g"></a>我于彼前现居士身而为说法，<a id="a-1h"></a>令其成就。</p>
  <p id="a1i">“若诸众生爱治国土，<a id="a-1j"></a>剖断邦邑，<a id="a-1k"></a>我于彼前现宰官身而为说法，<a id="a-1l"></a>令其成就。</p>
  <p id="a1m">“若诸众生爱诸数术，<a id="a-1n"></a>摄卫自居，<a id="a-1o"></a>我于彼前现婆罗门身而为说法，<a id="a-1p"></a>令其成就。</p>
  <p id="a1q">“若有男子好学出家，<a id="a-1r"></a>持诸戒律，<a id="a-1s"></a>我于彼前现比丘身而为说法，<a id="a-1t"></a>令其成就。</p>
  <p id="a1u">“若有女人好学出家，<a id="a-1v"></a>持诸禁戒，<a id="a-1w"></a>我于彼前现比丘尼身而为说法，<a id="a-1x"></a>令其成就。</p>
  <p id="a1y">“若有男子乐持五戒，<a id="a-1z"></a>我于彼前现优婆塞身而为说法，<a id="a-20"></a>令其成就。</p>
  <p id="a21">“若有女子五戒自居，<a id="a-22"></a>我于彼前现优婆夷身而为说法，<a id="a-23"></a>令其成就。</p>
  <p id="a24">“若有女人内政立身，<a id="a-25"></a>以修家国，<a id="a-26"></a>我于彼前现女主身及国夫人、<a id="a-27"></a>命妇大家而为说法，<a id="a-28"></a>令其成就。</p>
  <p id="a29">“若有众生不坏男根，<a id="a-2A"></a>我于彼前现童男身而为说法，<a id="a-2B"></a>令其成就。</p>
  <p id="a2C">“若有处女爱乐处身，<a id="a-2D"></a>不求侵暴，<a id="a-2E"></a>我于彼前现童女身而为说法，<a id="a-2F"></a>令其成就。</p>
  <p id="a2G">“若有诸天乐出天伦，<a id="a-2H"></a>我现天身而为说法，<a id="a-2I"></a>令其成就。</p>
  <p id="a2J">“若有诸龙乐出龙伦，<a id="a-2K"></a>我现龙身而为说法，<a id="a-2L"></a>令其成就。</p>
  <p id="a2M">“若有药叉乐度本伦，<a id="a-2N"></a>我于彼前现药叉身而为说法，<a id="a-2O"></a>令其成就。</p>
  <p id="a2P">“若乾闼婆乐脱其伦，<a id="a-2Q"></a>我于彼前现乾闼婆身而为说法，<a id="a-2R"></a>令其成就。</p>
  <p id="a2S">“若阿修罗乐脱其伦，<a id="a-2T"></a>我于彼前现阿修罗身而为说法，<a id="a-2U"></a>令其成就。</p>
  <p id="a2V">“若紧那罗乐脱其伦，<a id="a-2W"></a>我于彼前现紧那罗身而为说法，<a id="a-2X"></a>令其成就。</p>
  <p id="a2Y">“若摩呼罗伽乐脱其伦，<a id="a-2Z"></a>我于彼前现摩呼罗伽身而为说法，<a id="a-2a"></a>令其成就。</p>
  <p id="a2b">“若诸众生乐人修人，<a id="a-2c"></a>我现人身而为说法，<a id="a-2d"></a>令其成就。</p>
  <p id="a2e">“若诸非人、<a id="a-2f"></a>有形、<a id="a-2g"></a>无形、<a id="a-2h"></a>有想、<a id="a-2i"></a>无想乐度其伦，<a id="a-2j"></a>我于彼前皆现其身而为说法，<a id="a-2k"></a>令其成就。</p>
  <p id="a2l">“是名妙净三十二应入国土身，<a id="a-2m"></a>皆以三昧闻熏闻修，<a id="a-2n"></a>无作妙力自在成就。</p>
  <p id="a2o">“世尊，<a id="a-2p"></a>我复以此闻熏闻修金刚三昧无作妙力，<a id="a-2q"></a>与诸十方三世六道一切众生同悲仰故，<a id="a-2r"></a>令诸众生于我身心获十四种无畏功德：</p>
  <p id="a2s">“一者、<a id="a-2t"></a>由我不自观音以观观者，<a id="a-2u"></a>令彼十方苦恼众生，<a id="a-2v"></a>观其音声，<a id="a-2w"></a>即得解脱。</p>
  <p id="a2x">“二者、<a id="a-2y"></a>知见旋复，<a id="a-2z"></a>令诸众生设入大火，<a id="a-30"></a>火不能烧。</p>
  <p id="a31">“三者、<a id="a-32"></a>观听旋复，<a id="a-33"></a>令诸众生大水所漂，<a id="a-34"></a>水不能溺。</p>
  <p id="a35">“四者、<a id="a-36"></a>断灭妄想，<a id="a-37"></a>心无杀害，<a id="a-38"></a>令诸众生入诸鬼国，<a id="a-39"></a>鬼不能害。</p>
  <p id="a3A">“五者、<a id="a-3B"></a>熏闻成闻，<a id="a-3C"></a>六根销复，<a id="a-3D"></a>同于声听，<a id="a-3E"></a>能令众生临当被害，<a id="a-3F"></a>刀段段坏，<a id="a-3G"></a>使其兵戈，<a id="a-3H"></a>犹如割水，<a id="a-3I"></a>亦如吹光，<a id="a-3J"></a>性无摇动。</p>
  <p id="a3K">“六者、<a id="a-3L"></a>闻熏精明，<a id="a-3M"></a>明遍法界，<a id="a-3N"></a>则诸幽暗性不能全，<a id="a-3O"></a>能令众生，<a id="a-3P"></a>药叉、<a id="a-3Q"></a>罗刹、<a id="a-3R"></a>鸠槃茶鬼及毗舍遮、<a id="a-3S"></a>富单那等，<a id="a-3T"></a>虽近其傍，<a id="a-3U"></a>目不能视。</p>
  <p id="a3V">“七者、<a id="a-3W"></a>音性圆销，<a id="a-3X"></a>观听返入，<a id="a-3Y"></a>离诸尘妄，<a id="a-3Z"></a>能令众生禁系枷锁所不能著。</p>
  <p id="a3a">“八者、<a id="a-3b"></a>灭音圆闻，<a id="a-3c"></a>遍生慈力，<a id="a-3d"></a>能令众生经过险路，<a id="a-3e"></a>贼不能劫。</p>
  <p id="a3f">“九者、<a id="a-3g"></a>熏闻离尘，<a id="a-3h"></a>色所不劫，<a id="a-3i"></a>能令一切多淫众生远离贪欲。</p>
  <p id="a3j">“十者、<a id="a-3k"></a>纯音无尘，<a id="a-3l"></a>根境圆融，<a id="a-3m"></a>无对所对，<a id="a-3n"></a>能令一切忿恨众生离诸瞋恚。</p>
  <p id="a3o">“十一者、<a id="a-3p"></a>销尘旋明，<a id="a-3q"></a>法界身心犹如琉璃，<a id="a-3r"></a>朗彻无礙，<a id="a-3s"></a>能令一切昏钝性障诸阿颠迦，<a id="a-3t"></a>永离痴暗。</p>
  <p id="a3u">“十二者、<a id="a-3v"></a>融形复闻，<a id="a-3w"></a>不动道场，<a id="a-3x"></a>涉入世间，<a id="a-3y"></a>不坏世界，<a id="a-3z"></a>能遍十方供养微尘诸佛如来，<a id="a-40"></a>各各佛边为法王子，<a id="a-41"></a>能令法界无子众生欲求男者，<a id="a-42"></a>诞生福德智慧之男。</p>
  <p id="a43">“十三者、<a id="a-44"></a>六根圆通，<a id="a-45"></a>明照无二，<a id="a-46"></a>含十方界，<a id="a-47"></a>立大圆镜空如来藏，<a id="a-48"></a>承顺十方微尘如来秘密法门受领无失，<a id="a-49"></a>能令法界无子众生欲求女者，<a id="a-4A"></a>诞生端正、<a id="a-4B"></a>福德、<a id="a-4C"></a>柔顺、<a id="a-4D"></a>众人爱敬、<a id="a-4E"></a>有相之女。</p>
  <p id="a4F">“十四者、<a id="a-4G"></a>此三千大千世界百亿日月，<a id="a-4H"></a>现住世间诸法王子，<a id="a-4I"></a>有六十二恒河沙数，<a id="a-4J"></a>修法垂范，<a id="a-4K"></a>教化众生，<a id="a-4L"></a>随顺众生，<a id="a-4M"></a>方便智慧各各不同。<a id="a-4N"></a>由我所得圆通本根，<a id="a-4O"></a>发妙耳门，<a id="a-4P"></a>然后身心微妙含容，<a id="a-4Q"></a>周遍法界，<a id="a-4R"></a>能令众生持我名号，<a id="a-4S"></a>与彼共持六十二恒河沙诸法王子，<a id="a-4T"></a>二人福德正等无异。<a id="a-4U"></a>世尊，<a id="a-4V"></a>我一名号，<a id="a-4W"></a>与彼众多名号无异。</p>
  <p id="a4X">“由我修习得真圆通，<a id="a-4Y"></a>是名十四施无畏力，<a id="a-4Z"></a>福备众生。</p>
  <p id="a4a">“世尊，<a id="a-4b"></a>我又获是圆通修证无上道故，<a id="a-4c"></a>又能善获四不思议无作妙德：</p>
  <p id="a4d">“一者、<a id="a-4e"></a>由我初获妙妙闻心，<a id="a-4f"></a>心精遗闻，<a id="a-4g"></a>见闻觉知不能分隔，<a id="a-4h"></a>成一圆融清净宝觉，<a id="a-4i"></a>故我能现众多妙容，<a id="a-4j"></a>能说无边秘密神咒。<a id="a-4k"></a>其中或现一首、<a id="a-4l"></a>三首、<a id="a-4m"></a>五首、<a id="a-4n"></a>七首、<a id="a-4o"></a>九首、<a id="a-4p"></a>十一首，<a id="a-4q"></a>如是乃至一百八首、<a id="a-4r"></a>千首、<a id="a-4s"></a>万首、<a id="a-4t"></a>八万四千烁迦啰首；<a id="a-4u"></a>二臂、<a id="a-4v"></a>四臂、<a id="a-4w"></a>六臂、<a id="a-4x"></a>八臂、<a id="a-4y"></a>十臂、<a id="a-4z"></a>十二臂、<a id="a-50"></a>十四、<a id="a-51"></a>十六、<a id="a-52"></a>十八、<a id="a-53"></a>二十至二十四，<a id="a-54"></a>如是乃至一百八臂、<a id="a-55"></a>千臂、<a id="a-56"></a>万臂、<a id="a-57"></a>八万四千母陀罗臂；<a id="a-58"></a>二目、<a id="a-59"></a>三目、<a id="a-5A"></a>四目、<a id="a-5B"></a>九目，<a id="a-5C"></a>如是乃至一百八目、<a id="a-5D"></a>千目、<a id="a-5E"></a>万目、<a id="a-5F"></a>八万四千清净宝目。<a id="a-5G"></a>或慈、<a id="a-5H"></a>或威、<a id="a-5I"></a>或定、<a id="a-5J"></a>或慧，<a id="a-5K"></a>救护众生得大自在。</p>
  <p id="a5L">“二者、<a id="a-5M"></a>由我闻思脱出六尘，<a id="a-5N"></a>如声度垣不能为礙，<a id="a-5O"></a>故我妙能现一一形，<a id="a-5P"></a>诵一一咒。<a id="a-5Q"></a>其形其咒，<a id="a-5R"></a>能以无畏施诸众生。<a id="a-5S"></a>是故十方微尘国土，<a id="a-5T"></a>皆名我为施无畏者。</p>
  <p id="a5U">“三者、<a id="a-5V"></a>由我修习本妙圆通清净本根，<a id="a-5W"></a>所游世界，<a id="a-5X"></a>皆令众生舍身珍宝，<a id="a-5Y"></a>求我哀愍。</p>
  <p id="a5Z">“四者、<a id="a-5a"></a>我得佛心，<a id="a-5b"></a>证于究竟，<a id="a-5c"></a>能以珍宝种种供养十方如来，<a id="a-5d"></a>傍及法界六道众生，<a id="a-5e"></a>求妻得妻，<a id="a-5f"></a>求子得子，<a id="a-5g"></a>求三昧得三昧，<a id="a-5h"></a>求长寿得长寿，<a id="a-5i"></a>如是乃至求大涅槃得大涅槃。</p>
  <p id="a5j">“佛问圆通，<a id="a-5k"></a>我从耳门圆照三昧，<a id="a-5l"></a>缘心自在，<a id="a-5m"></a>因入流相，<a id="a-5n"></a>得三摩提，<a id="a-5o"></a>成就菩提，<a id="a-5p"></a>斯为第一。</p>
  <p id="a5q">“世尊，<a id="a-5r"></a>彼佛如来叹我善得圆通法门，<a id="a-5s"></a>于大会中授记我为观世音号。<a id="a-5t"></a>由我观听十方圆明，<a id="a-5u"></a>故观音名，<a id="a-5v"></a>遍十方界。<a id="a-5w"></a>”</p>
  <p id="a5x">尔时，<a id="a-5y"></a>世尊于师子座，<a id="a-5z"></a>从其五体同放宝光，<a id="a-60"></a>远灌十方微尘如来及法王子诸菩萨顶。<a id="a-61"></a>彼诸如来亦于五体同放宝光，<a id="a-62"></a>从微尘方来灌佛顶，<a id="a-63"></a>并灌会中诸大菩萨及阿罗汉。<a id="a-64"></a>林木池沼皆演法音，<a id="a-65"></a>交光相罗如宝丝网。<a id="a-66"></a>是诸大众得未曾有，<a id="a-67"></a>一切普获金刚三昧。</p>
  <p id="a68">即时，<a id="a-69"></a>天雨百宝莲华，<a id="a-6A"></a>青黄赤白间错纷糅，<a id="a-6B"></a>十方虚空成七宝色。<a id="a-6C"></a>此娑婆界大地山河俱时不现，<a id="a-6D"></a>唯见十方微尘国土合成一界，<a id="a-6E"></a>梵呗咏歌自然敷奏。</p>
  <p id="a6F">于是如来告文殊师利法王子：<a id="a-6G"></a>“汝今观此二十五无学诸大菩萨及阿罗汉，<a id="a-6H"></a>各说最初成道方便，<a id="a-6I"></a>皆言修习真实圆通。<a id="a-6J"></a>彼等修行，<a id="a-6K"></a>实无优劣前后差别。<a id="a-6L"></a>我今欲令阿难开悟，<a id="a-6M"></a>二十五行谁当其根？<a id="a-6N"></a>兼我灭后，<a id="a-6O"></a>此界众生入菩萨乘求无上道，<a id="a-6P"></a>何方便门得易成就？<a id="a-6Q"></a>”</p>
  <p id="a6R">文殊师利法王子，<a id="a-6S"></a>奉佛慈旨，<a id="a-6T"></a>即从座起，<a id="a-6U"></a>顶礼佛足，<a id="a-6V"></a>承佛威神，<a id="a-6W"></a>说偈对佛：</p>
  <p id="a6X">“觉海性澄圆，<a id="a-6Y"></a> 圆澄觉元妙，</p>
  <p id="a6Z">元明照生所，<a id="a-6a"></a> 所立照性亡。</p>
  <p id="a6b">迷妄有虚空，<a id="a-6c"></a> 依空立世界，</p>
  <p id="a6d">想澄成国土，<a id="a-6e"></a> 知觉乃众生。</p>
  <p id="a6f">空生大觉中，<a id="a-6g"></a> 如海一沤发，</p>
  <p id="a6h">有漏微尘国，<a id="a-6i"></a> 皆依空所生。</p>
  <p id="a6j">沤灭空本无，<a id="a-6k"></a> 况复诸三有？</p>
  <p id="a6l">归元性无二，<a id="a-6m"></a> 方便有多门。</p>
  <p id="a6n">圣性无不通，<a id="a-6o"></a> 顺逆皆方便，</p>
  <p id="a6p">初心入三昧，<a id="a-6q"></a> 迟速不同伦。</p>
  <p id="a6r">色想结成尘，<a id="a-6s"></a> 精了不能彻，</p>
  <p id="a6t">如何不明彻，<a id="a-6u"></a> 于是获圆通？</p>
  <p id="a6v">音声杂语言，<a id="a-6w"></a> 但伊名句味，</p>
  <p id="a6x">一非含一切，<a id="a-6y"></a> 云何获圆通？</p>
  <p id="a6z">香以合中知，<a id="a-70"></a> 离则元无有，</p>
  <p id="a71">不恒其所觉，<a id="a-72"></a> 云何获圆通？</p>
  <p id="a73">味性非本然，<a id="a-74"></a> 要以味时有，</p>
  <p id="a75">其觉不恒一，<a id="a-76"></a> 云何获圆通？</p>
  <p id="a77">触以所触明，<a id="a-78"></a> 无所不明触，</p>
  <p id="a79">合离性非定，<a id="a-7A"></a> 云何获圆通？</p>
  <p id="a7B">法称为内尘，<a id="a-7C"></a> 凭尘必有所，</p>
  <p id="a7D">能所非遍涉，<a id="a-7E"></a> 云何获圆通？</p>
  <p id="a7F">见性虽洞然，<a id="a-7G"></a> 明前不明后，</p>
  <p id="a7H">四维亏一半，<a id="a-7I"></a> 云何获圆通？</p>
  <p id="a7J">鼻息出入通，<a id="a-7K"></a> 现前无交气，</p>
  <p id="a7L">支离匪涉入，<a id="a-7M"></a> 云何获圆通？</p>
  <p id="a7N">舌非入无端，<a id="a-7O"></a> 因味生觉了，</p>
  <p id="a7P">味亡了无有，<a id="a-7Q"></a> 云何获圆通？</p>
  <p id="a7R">身与所触同，<a id="a-7S"></a> 各非圆觉观，</p>
  <p id="a7T">涯量不冥会，<a id="a-7U"></a> 云何获圆通？</p>
  <p id="a7V">知根杂乱思，<a id="a-7W"></a> 湛了终无见，</p>
  <p id="a7X">想念不可脱，<a id="a-7Y"></a> 云何获圆通？</p>
  <p id="a7Z">识见杂三和，<a id="a-7a"></a> 诘本称非相，</p>
  <p id="a7b">自体先无定，<a id="a-7c"></a> 云何获圆通？</p>
  <p id="a7d">心闻洞十方，<a id="a-7e"></a> 生于大因力，</p>
  <p id="a7f">初心不能入，<a id="a-7g"></a> 云何获圆通？</p>
  <p id="a7h">鼻想本权机，<a id="a-7i"></a> 只令摄心住，</p>
  <p id="a7j">住成心所住，<a id="a-7k"></a> 云何获圆通？</p>
  <p id="a7l">说法弄音文，<a id="a-7m"></a> 开悟先成者，</p>
  <p id="a7n">名句非无漏，<a id="a-7o"></a> 云何获圆通？</p>
  <p id="a7p">持犯但束身，<a id="a-7q"></a> 非身无所束，</p>
  <p id="a7r">元非遍一切，<a id="a-7s"></a> 云何获圆通？</p>
  <p id="a7t">神通本宿因，<a id="a-7u"></a> 何关法分别，</p>
  <p id="a7v">念缘非离物，<a id="a-7w"></a> 云何获圆通？</p>
  <p id="a7x">若以地性观，<a id="a-7y"></a> 坚礙非通达，</p>
  <p id="a7z">有为非圣性，<a id="a-80"></a> 云何获圆通？</p>
  <p id="a81">若以水性观，<a id="a-82"></a> 想念非真实，</p>
  <p id="a83">如如非觉观，<a id="a-84"></a> 云何获圆通？</p>
  <p id="a85">若以火性观，<a id="a-86"></a> 厌有非真离，</p>
  <p id="a87">非初心方便，<a id="a-88"></a> 云何获圆通？</p>
  <p id="a89">若以风性观，<a id="a-8A"></a> 动寂非无对，</p>
  <p id="a8B">对非无上觉，<a id="a-8C"></a> 云何获圆通？</p>
  <p id="a8D">若以空性观，<a id="a-8E"></a> 昏钝先非觉，</p>
  <p id="a8F">无觉异菩提，<a id="a-8G"></a> 云何获圆通？</p>
  <p id="a8H">若以识性观，<a id="a-8I"></a> 观识非常住，</p>
  <p id="a8J">存心乃虚妄，<a id="a-8K"></a> 云何获圆通？</p>
  <p id="a8L">诸行是无常，<a id="a-8M"></a> 念性元生灭，</p>
  <p id="a8N">因果今殊感，<a id="a-8O"></a> 云何获圆通？</p>
  <p id="a8P"></p>
  <p id="a8Q">“我今白世尊，<a id="a-8R"></a> 佛出娑婆界，</p>
  <p id="a8S">此方真教体，<a id="a-8T"></a> 清净在音闻！</p>
  <p id="a8U">欲取三摩提，<a id="a-8V"></a> 实以闻中入，</p>
  <p id="a8W">离苦得解脱，<a id="a-8X"></a> 良哉观世音！</p>
  <p id="a8Y">于恒沙劫中，<a id="a-8Z"></a> 入微尘佛国，</p>
  <p id="a8a">得大自在力，<a id="a-8b"></a> 无畏施众生。</p>
  <p id="a8c">妙音观世音，<a id="a-8d"></a> 梵音海潮音，</p>
  <p id="a8e">救世悉安宁，<a id="a-8f"></a> 出世获常住。</p>
  <p id="a8g">我今启如来，<a id="a-8h"></a> 如观音所说，</p>
  <p id="a8i">譬如人静居，<a id="a-8j"></a> 十方俱击鼓，</p>
  <p id="a8k">十处一时闻，<a id="a-8l"></a> 此则圆真实。</p>
  <p id="a8m">目非观障外，<a id="a-8n"></a> 口鼻亦复然，</p>
  <p id="a8o">身以合方知，<a id="a-8p"></a> 心念纷无绪。</p>
  <p id="a8q">隔垣听音响，<a id="a-8r"></a> 遐迩俱可闻，</p>
  <p id="a8s">五根所不齐，<a id="a-8t"></a> 是则通真实。</p>
  <p id="a8u">音声性动静，<a id="a-8v"></a> 闻中为有无，</p>
  <p id="a8w">无声号无闻，<a id="a-8x"></a> 非实闻无性。</p>
  <p id="a8y">声无既无灭，<a id="a-8z"></a> 声有亦非生，</p>
  <p id="a90">生灭二圆离，<a id="a-91"></a> 是则常真实。</p>
  <p id="a92">纵令在梦想，<a id="a-93"></a> 不为不思无，</p>
  <p id="a94">觉观出思惟，<a id="a-95"></a> 身心不能及。</p>
  <p id="a96">今此娑婆国，<a id="a-97"></a> 声论得宣明，</p>
  <p id="a98">众生迷本闻，<a id="a-99"></a> 循声故流转。</p>
  <p id="a9A">阿难纵强记，<a id="a-9B"></a> 不免落邪思，</p>
  <p id="a9C">岂非随所沦，<a id="a-9D"></a> 旋流获无妄。</p>
  <p id="a9E"></p>
  <p id="a9F">“阿难汝谛听！<a id="a-9G"></a> 我承佛威力，</p>
  <p id="a9H">宣说金刚王，<a id="a-9I"></a> 如幻不思议，</p>
  <p id="a9J">佛母真三昧！</p>
  <p id="a9K">汝闻微尘佛，<a id="a-9L"></a> 一切秘密门，</p>
  <p id="a9M">欲漏不先除，<a id="a-9N"></a> 畜闻成过误。</p>
  <p id="a9O">将闻持佛佛，<a id="a-9P"></a> 何不自闻闻？</p>
  <p id="a9Q">闻非自然生，<a id="a-9R"></a> 因声有名字，</p>
  <p id="a9S">旋闻与声脱，<a id="a-9T"></a> 能脱欲谁名？</p>
  <p id="a9U">一根既返源，<a id="a-9V"></a> 六根成解脱。</p>
  <p id="a9W">见闻如幻翳，<a id="a-9X"></a> 三界若空华，</p>
  <p id="a9Y">闻复翳根除，<a id="a-9Z"></a> 尘销觉圆净。</p>
  <p id="a9a">净极光通达，<a id="a-9b"></a> 寂照含虚空，</p>
  <p id="a9c">却来观世间，<a id="a-9d"></a> 犹如梦中事。</p>
  <p id="a9e">摩登伽在梦，<a id="a-9f"></a> 谁能留汝形？</p>
  <p id="a9g">如世巧幻师，<a id="a-9h"></a> 幻作诸男女，</p>
  <p id="a9i">虽见诸根动，<a id="a-9j"></a> 要以一机抽，</p>
  <p id="a9k">息机归寂然，<a id="a-9l"></a> 诸幻成无性；</p>
  <p id="a9m">六根亦如是，<a id="a-9n"></a> 元依一精明，</p>
  <p id="a9o">分成六和合，<a id="a-9p"></a> 一处成休复，</p>
  <p id="a9q">六用皆不成，<a id="a-9r"></a> 尘垢应念销，</p>
  <p id="a9s">成圆明净妙。<a id="a-9t"></a> 余尘尚诸学，</p>
  <p id="a9u">明极即如来。<a id="a-9v"></a> 大众及阿难，</p>
  <p id="a9w">旋汝倒闻机，<a id="a-9x"></a> 反闻闻自性，</p>
  <p id="a9y">性成无上道，<a id="a-9z"></a> 圆通实如是。</p>
  <p id="aA0">此是微尘佛，<a id="a-A1"></a> 一路涅槃门！</p>
  <p id="aA2">过去诸如来，<a id="a-A3"></a> 斯门已成就；</p>
  <p id="aA4">现在诸菩萨，<a id="a-A5"></a> 今各入圆明；</p>
  <p id="aA6">未来修学人，<a id="a-A7"></a> 当依如是法！</p>
  <p id="aA8">我亦从中证，<a id="a-A9"></a> 非唯观世音。</p>
  <p id="aAA">诚如佛世尊，<a id="a-AB"></a> 询我诸方便，</p>
  <p id="aAC">以救诸末劫，<a id="a-AD"></a> 求出世间人，</p>
  <p id="aAE">成就涅槃心，<a id="a-AF"></a> 观世音为最。</p>
  <p id="aAG">自余诸方便，<a id="a-AH"></a> 皆是佛威神，</p>
  <p id="aAI">即事舍尘劳，<a id="a-AJ"></a> 非是长修学，</p>
  <p id="aAK">浅深同说法。</p>
  <p id="aAL"></p>
  <p id="aAM">“顶礼如来藏，<a id="a-AN"></a> 无漏不思议！</p>
  <p id="aAO">愿加被未来，<a id="a-AP"></a> 于此门无惑，</p>
  <p id="aAQ">方便易成就，<a id="a-AR"></a> 堪以教阿难，</p>
  <p id="aAS">及末劫沉沦，<a id="a-AT"></a> 但以此根修，</p>
  <p id="aAU">圆通超余者，<a id="a-AV"></a> 真实心如是。<a id="a-AW"></a>”</p>
  <p id="aAX">于是阿难及诸大众，<a id="a-AY"></a>身心了然，<a id="a-AZ"></a>得大开示。<a id="a-Aa"></a>观佛菩提及大涅槃，<a id="a-Ab"></a>犹如有人因事远游未得归还，<a id="a-Ac"></a>明了其家所归道路。<a id="a-Ad"></a>普会大众，<a id="a-Ae"></a>天龙八部，<a id="a-Af"></a>有学二乘，<a id="a-Ag"></a>及诸一切新发心菩萨，<a id="a-Ah"></a>其数凡有十恒河沙，<a id="a-Ai"></a>皆得本心，<a id="a-Aj"></a>远尘离垢，<a id="a-Ak"></a>获法眼净。<a id="a-Al"></a>性比丘尼闻说偈已，<a id="a-Am"></a>成阿罗汉。<a id="a-An"></a>无量众生皆发无等等阿耨多罗三藐三菩提心。</p>
  <p id="aAo">阿难整衣服，<a id="a-Ap"></a>于大众中合掌顶礼，<a id="a-Aq"></a>心迹圆明，<a id="a-Ar"></a>悲欣交集，<a id="a-As"></a>欲益未来诸众生故，<a id="a-At"></a>稽首白佛：<a id="a-Au"></a>“大悲世尊，<a id="a-Av"></a>我今已悟成佛法门，<a id="a-Aw"></a>是中修行，<a id="a-Ax"></a>得无疑惑。<a id="a-Ay"></a>常闻如来说如是言：<a id="a-Az"></a>‘自未得度，<a id="a-B0"></a>先度人者，<a id="a-B1"></a>菩萨发心；<a id="a-B2"></a>自觉已圆，<a id="a-B3"></a>能觉他者，<a id="a-B4"></a>如来应世。<a id="a-B5"></a>’我虽未度，<a id="a-B6"></a>愿度末劫一切众生。<a id="a-B7"></a>世尊，<a id="a-B8"></a>此诸众生去佛渐远，<a id="a-B9"></a>邪师说法如恒河沙，<a id="a-BA"></a>欲摄其心入三摩地，<a id="a-BB"></a>云何令其安立道场，<a id="a-BC"></a>远诸魔事，<a id="a-BD"></a>于菩提心得无退屈？<a id="a-BE"></a>”</p>
  <p id="aBF">尔时，<a id="a-BG"></a>世尊于大众中称赞阿难：<a id="a-BH"></a>“善哉！<a id="a-BI"></a>善哉！<a id="a-BJ"></a>如汝所问，<a id="a-BK"></a>安立道场，<a id="a-BL"></a>救护众生末劫沉溺。<a id="a-BM"></a>汝今谛听，<a id="a-BN"></a>当为汝说。<a id="a-BO"></a>”阿难大众唯然奉教。</p>
  <p id="aBP">佛告阿难：<a id="a-BQ"></a>“汝常闻我毗奈耶中，<a id="a-BR"></a>宣说修行三决定义。<a id="a-BS"></a>所谓摄心为戒，<a id="a-BT"></a>因戒生定，<a id="a-BU"></a>因定发慧，<a id="a-BV"></a>是则名为三无漏学。</p>
  <p id="aBW">“阿难，<a id="a-BX"></a>云何摄心，<a id="a-BY"></a>我名为戒？</p>
  <p id="aBZ">“若诸世界六道众生其心不淫，<a id="a-Ba"></a>则不随其生死相续。<a id="a-Bb"></a>汝修三昧，<a id="a-Bc"></a>本出尘劳，<a id="a-Bd"></a>淫心不除，<a id="a-Be"></a>尘不可出。<a id="a-Bf"></a>纵有多智，<a id="a-Bg"></a>禅定现前，<a id="a-Bh"></a>如不断淫，<a id="a-Bi"></a>必落魔道：<a id="a-Bj"></a>上品魔王，<a id="a-Bk"></a>中品魔民，<a id="a-Bl"></a>下品魔女。<a id="a-Bm"></a>彼等诸魔亦有徒众，<a id="a-Bn"></a>各各自谓成无上道。<a id="a-Bo"></a>我灭度后末法之中，<a id="a-Bp"></a>多此魔民炽盛世间，<a id="a-Bq"></a>广行贪淫为善知识，<a id="a-Br"></a>令诸众生落爱见坑，<a id="a-Bs"></a>失菩提路。<a id="a-Bt"></a>汝教世人修三摩地，<a id="a-Bu"></a>先断心淫，<a id="a-Bv"></a>是名如来先佛世尊第一决定清净明诲。<a id="a-Bw"></a>是故，<a id="a-Bx"></a>阿难，<a id="a-By"></a>若不断淫修禅定者，<a id="a-Bz"></a>如蒸砂石欲其成饭，<a id="a-C0"></a>经百千劫只名热砂。<a id="a-C1"></a>何以故？<a id="a-C2"></a>此非饭本，<a id="a-C3"></a>砂石成故。<a id="a-C4"></a>汝以淫身求佛妙果，<a id="a-C5"></a>纵得妙悟，<a id="a-C6"></a>皆是淫根。<a id="a-C7"></a>根本成淫，<a id="a-C8"></a>轮转三塗必不能出，<a id="a-C9"></a>如来涅槃何路修证？<a id="a-CA"></a>必使淫机身心俱断，<a id="a-CB"></a>断性亦无，<a id="a-CC"></a>于佛菩提斯可希冀。<a id="a-CD"></a>如我此说，<a id="a-CE"></a>名为佛说；<a id="a-CF"></a>不如此说，<a id="a-CG"></a>即波旬说。</p>
  <p id="aCH">“阿难，<a id="a-CI"></a>又诸世界六道众生其心不杀，<a id="a-CJ"></a>则不随其生死相续。<a id="a-CK"></a>汝修三昧，<a id="a-CL"></a>本出尘劳，<a id="a-CM"></a>杀心不除，<a id="a-CN"></a>尘不可出。<a id="a-CO"></a>纵有多智，<a id="a-CP"></a>禅定现前，<a id="a-CQ"></a>如不断杀，<a id="a-CR"></a>必落神道：<a id="a-CS"></a>上品之人为大力鬼，<a id="a-CT"></a>中品则为飞行夜叉、<a id="a-CU"></a>诸鬼帅等，<a id="a-CV"></a>下品当为地行罗刹。<a id="a-CW"></a>彼诸鬼神亦有徒众，<a id="a-CX"></a>各各自谓成无上道。<a id="a-CY"></a>我灭度后末法之中，<a id="a-CZ"></a>多此鬼神炽盛世间，<a id="a-Ca"></a>自言食肉得菩提路。<a id="a-Cb"></a>阿难，<a id="a-Cc"></a>我令比丘食五净肉，<a id="a-Cd"></a>此肉皆我神力化生，<a id="a-Ce"></a>本无命根。<a id="a-Cf"></a>汝婆罗门，<a id="a-Cg"></a>地多蒸湿，<a id="a-Ch"></a>加以砂石，<a id="a-Ci"></a>草菜不生。<a id="a-Cj"></a>我以大悲神力所加，<a id="a-Ck"></a>因大慈悲，<a id="a-Cl"></a>假名为肉，<a id="a-Cm"></a>汝得其味。<a id="a-Cn"></a>奈何如来灭度之后，<a id="a-Co"></a>食众生肉，<a id="a-Cp"></a>名为释子。<a id="a-Cq"></a>汝等当知，<a id="a-Cr"></a>是食肉人，<a id="a-Cs"></a>纵得心开似三摩地，<a id="a-Ct"></a>皆大罗刹，<a id="a-Cu"></a>报终必沉生死苦海，<a id="a-Cv"></a>非佛弟子。<a id="a-Cw"></a>如是之人，<a id="a-Cx"></a>相杀、<a id="a-Cy"></a>相吞、<a id="a-Cz"></a>相食未已，<a id="a-D0"></a>云何是人得出三界？<a id="a-D1"></a>汝教世人修三摩地，<a id="a-D2"></a>次断杀生，<a id="a-D3"></a>是名如来先佛世尊第二决定清净明诲。<a id="a-D4"></a>是故，<a id="a-D5"></a>阿难，<a id="a-D6"></a>若不断杀修禅定者，<a id="a-D7"></a>譬如有人自塞其耳，<a id="a-D8"></a>高声大叫，<a id="a-D9"></a>求人不闻，<a id="a-DA"></a>此等名为欲隐弥露。<a id="a-DB"></a>清净比丘及诸菩萨，<a id="a-DC"></a>于岐路行，<a id="a-DD"></a>不踏生草，<a id="a-DE"></a>况以手拔！<a id="a-DF"></a>云何大悲取诸众生血肉充食？<a id="a-DG"></a>若诸比丘不服东方丝绵绢帛，<a id="a-DH"></a>及是此土靴履裘毳、<a id="a-DI"></a>乳酪醍醐，<a id="a-DJ"></a>如是比丘于世真脱，<a id="a-DK"></a>酬还宿债，<a id="a-DL"></a>不游三界。<a id="a-DM"></a>何以故？<a id="a-DN"></a>服其身分，<a id="a-DO"></a>皆为彼缘。<a id="a-DP"></a>如人食其地中百谷，<a id="a-DQ"></a>足不离地。<a id="a-DR"></a>必使身心，<a id="a-DS"></a>于诸众生若身身分，<a id="a-DT"></a>身心二塗，<a id="a-DU"></a>不服不食，<a id="a-DV"></a>我说是人真解脱者。<a id="a-DW"></a>如我此说，<a id="a-DX"></a>名为佛说；<a id="a-DY"></a>不如此说，<a id="a-DZ"></a>即波旬说。</p>
  <p id="aDa">“阿难，<a id="a-Db"></a>又复世界六道众生其心不偷，<a id="a-Dc"></a>则不随其生死相续。<a id="a-Dd"></a>汝修三昧，<a id="a-De"></a>本出尘劳，<a id="a-Df"></a>偷心不除，<a id="a-Dg"></a>尘不可出。<a id="a-Dh"></a>纵有多智，<a id="a-Di"></a>禅定现前，<a id="a-Dj"></a>如不断偷，<a id="a-Dk"></a>必落邪道：<a id="a-Dl"></a>上品精灵，<a id="a-Dm"></a>中品妖魅，<a id="a-Dn"></a>下品邪人，<a id="a-Do"></a>诸魅所著。<a id="a-Dp"></a>彼等群邪亦有徒众，<a id="a-Dq"></a>各各自谓成无上道。<a id="a-Dr"></a>我灭度后末法之中，<a id="a-Ds"></a>多此妖邪炽盛世间，<a id="a-Dt"></a>潜匿奸欺称善知识，<a id="a-Du"></a>各自谓已得上人法，<a id="a-Dv"></a>詃惑无识，<a id="a-Dw"></a>恐令失心，<a id="a-Dx"></a>所过之处，<a id="a-Dy"></a>其家耗散。<a id="a-Dz"></a>我教比丘循方乞食，<a id="a-E0"></a>令其舍贪，<a id="a-E1"></a>成菩提道。<a id="a-E2"></a>诸比丘等不自熟食，<a id="a-E3"></a>寄于残生，<a id="a-E4"></a>旅泊三界，<a id="a-E5"></a>示一往还，<a id="a-E6"></a>去已无返。<a id="a-E7"></a>云何贼人假我衣服，<a id="a-E8"></a>禆贩如来，<a id="a-E9"></a>造种种业，<a id="a-EA"></a>皆言佛法？<a id="a-EB"></a>却非出家具戒比丘，<a id="a-EC"></a>为小乘道？<a id="a-ED"></a>由是疑误无量众生堕无间狱。<a id="a-EE"></a>若我灭后，<a id="a-EF"></a>其有比丘发心决定修三摩地，<a id="a-EG"></a>能于如来形像之前，<a id="a-EH"></a>身燃一灯，<a id="a-EI"></a>烧一指节，<a id="a-EJ"></a>及于身上爇一香炷，<a id="a-EK"></a>我说是人，<a id="a-EL"></a>无始宿债一时酬毕，<a id="a-EM"></a>长揖世间，<a id="a-EN"></a>永脱诸漏。<a id="a-EO"></a>虽未即明无上觉路，<a id="a-EP"></a>是人于法已决定心。<a id="a-EQ"></a>若不为此舍身微因，<a id="a-ER"></a>纵成无为，<a id="a-ES"></a>必还生人，<a id="a-ET"></a>酬其宿债，<a id="a-EU"></a>如我马麦正等无异。<a id="a-EV"></a>汝教世人修三摩地，<a id="a-EW"></a>后断偷盗，<a id="a-EX"></a>是名如来先佛世尊第三决定清净明诲。<a id="a-EY"></a>是故，<a id="a-EZ"></a>阿难，<a id="a-Ea"></a>若不断偷修禅定者，<a id="a-Eb"></a>譬如有人水灌漏卮欲求其满，<a id="a-Ec"></a>纵经尘劫终无平复。<a id="a-Ed"></a>若诸比丘衣钵之余，<a id="a-Ee"></a>分寸不畜；<a id="a-Ef"></a>乞食余分，<a id="a-Eg"></a>施饿众生；<a id="a-Eh"></a>于大集会，<a id="a-Ei"></a>合掌礼众；<a id="a-Ej"></a>有人捶詈，<a id="a-Ek"></a>同于称赞；<a id="a-El"></a>必使身心二俱捐舍，<a id="a-Em"></a>身肉骨血与众生共；<a id="a-En"></a>不将如来不了义说，<a id="a-Eo"></a>回为己解，<a id="a-Ep"></a>以误初学。<a id="a-Eq"></a>佛印是人，<a id="a-Er"></a>得真三昧。<a id="a-Es"></a>如我所说，<a id="a-Et"></a>名为佛说；<a id="a-Eu"></a>不如此说，<a id="a-Ev"></a>即波旬说。</p>
  <p id="aEw">“阿难，<a id="a-Ex"></a>如是世界六道众生，<a id="a-Ey"></a>虽则身心无杀、<a id="a-Ez"></a>盗、<a id="a-F0"></a>淫，<a id="a-F1"></a>三行已圆，<a id="a-F2"></a>若大妄语，<a id="a-F3"></a>即三摩提不得清净，<a id="a-F4"></a>成爱见魔，<a id="a-F5"></a>失如来种。<a id="a-F6"></a>所谓未得谓得、<a id="a-F7"></a>未证言证，<a id="a-F8"></a>或求世间尊胜第一，<a id="a-F9"></a>谓前人言‘我今已得须陀洹果、<a id="a-FA"></a>斯陀含果、<a id="a-FB"></a>阿那含果、<a id="a-FC"></a>阿罗汉道、<a id="a-FD"></a>辟支佛乘、<a id="a-FE"></a>十地地前诸位菩萨’，<a id="a-FF"></a>求彼礼忏，<a id="a-FG"></a>贪其供养，<a id="a-FH"></a>是一颠迦，<a id="a-FI"></a>销灭佛种。<a id="a-FJ"></a>如人以刀断多罗木，<a id="a-FK"></a>佛记是人，<a id="a-FL"></a>永殒善根，<a id="a-FM"></a>无复知见，<a id="a-FN"></a>沉三苦海，<a id="a-FO"></a>不成三昧。<a id="a-FP"></a>我灭度后，<a id="a-FQ"></a>敕诸菩萨及阿罗汉应身生彼末法之中，<a id="a-FR"></a>作种种形度诸轮转。<a id="a-FS"></a>或作沙门、<a id="a-FT"></a>白衣、<a id="a-FU"></a>居士、<a id="a-FV"></a>人王、<a id="a-FW"></a>宰官、<a id="a-FX"></a>童男、<a id="a-FY"></a>童女，<a id="a-FZ"></a>如是乃至淫女、<a id="a-Fa"></a>寡妇、<a id="a-Fb"></a>奸偷、<a id="a-Fc"></a>屠贩，<a id="a-Fd"></a>与其同事，<a id="a-Fe"></a>称赞佛乘，<a id="a-Ff"></a>令其身心入三摩地。<a id="a-Fg"></a>终不自言‘我真菩萨’、<a id="a-Fh"></a>‘真阿罗汉’，<a id="a-Fi"></a>泄佛密因，<a id="a-Fj"></a>轻言未学；<a id="a-Fk"></a>唯除命终，<a id="a-Fl"></a>阴有遗付。<a id="a-Fm"></a>云何是人惑乱众生成大妄语？<a id="a-Fn"></a>汝教世人修三摩地，<a id="a-Fo"></a>后复断除诸大妄语，<a id="a-Fp"></a>是名如来先佛世尊第四决定清净明诲。<a id="a-Fq"></a>是故，<a id="a-Fr"></a>阿难，<a id="a-Fs"></a>若不断其大妄语者，<a id="a-Ft"></a>如刻人粪为栴檀形，<a id="a-Fu"></a>欲求香气，<a id="a-Fv"></a>无有是处。<a id="a-Fw"></a>我教比丘直心道场，<a id="a-Fx"></a>于四威仪一切行中，<a id="a-Fy"></a>尚无虚假，<a id="a-Fz"></a>云何自称得上人法？<a id="a-G0"></a>譬如穷人妄号帝王，<a id="a-G1"></a>自取诛灭，<a id="a-G2"></a>况复法王如何妄窃！<a id="a-G3"></a>因地不真，<a id="a-G4"></a>果招纡曲，<a id="a-G5"></a>求佛菩提，<a id="a-G6"></a>如噬脐人，<a id="a-G7"></a>欲谁成就？<a id="a-G8"></a>若诸比丘心如直弦，<a id="a-G9"></a>一切真实入三摩提，<a id="a-GA"></a>永无魔事，<a id="a-GB"></a>我印是人成就菩萨无上知觉。<a id="a-GC"></a>如我所说，<a id="a-GD"></a>名为佛说；<a id="a-GE"></a>不如此说，<a id="a-GF"></a>即波旬说。</p>
 </body>
</html>