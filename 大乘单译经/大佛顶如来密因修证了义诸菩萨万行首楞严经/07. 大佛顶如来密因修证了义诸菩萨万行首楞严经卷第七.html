<!doctype html>
<html id="z3IBU3eVb" data-ver="774">
 <head>
  <meta charset="utf-8">
  <meta author="般刺蜜帝">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">大佛顶如来密因修证了义诸菩萨万行首楞严经卷第七</h1>
  <p id="a2"></p>
  <p id="a3"></p>
  <p id="a4">“阿难，<a id="a-5"></a>汝问摄心，<a id="a-6"></a>我今先说入三摩地修学妙门。<a id="a-7"></a>求菩萨道，<a id="a-8"></a>要先持此四种律仪，<a id="a-9"></a>皎如冰霜，<a id="a-A"></a>自不能生一切枝叶，<a id="a-B"></a>心三口四，<a id="a-C"></a>生必无因。</p>
  <p id="aD">“阿难，<a id="a-E"></a>如是四事若不遗失，<a id="a-F"></a>心尚不缘色香味触，<a id="a-G"></a>一切魔事云何发生？<a id="a-H"></a>若有宿习不能灭除，<a id="a-I"></a>汝教是人一心诵我《佛顶光明摩诃萨怛多般怛啰无上神咒》。<a id="a-J"></a>斯是如来无见顶相无为心佛从顶发辉坐宝莲华所说心咒。<a id="a-K"></a>且汝宿世与摩登伽，<a id="a-L"></a>历劫因缘恩爱习气，<a id="a-M"></a>非是一生及与一劫，<a id="a-N"></a>我一宣扬，<a id="a-O"></a>爱心永脱，<a id="a-P"></a>成阿罗汉。<a id="a-Q"></a>彼尚淫女，<a id="a-R"></a>无心修行，<a id="a-S"></a>神力冥资，<a id="a-T"></a>速证无学。<a id="a-U"></a>云何汝等在会声闻，<a id="a-V"></a>求最上乘，<a id="a-W"></a>决定成佛，<a id="a-X"></a>譬如以尘扬于顺风，<a id="a-Y"></a>有何艰险？<a id="a-Z"></a>若有末世，<a id="a-a"></a>欲坐道场，<a id="a-b"></a>先持比丘清净禁戒，<a id="a-c"></a>要当选择戒清净者第一沙门以为其师。<a id="a-d"></a>若其不遇真清净僧，<a id="a-e"></a>汝戒律仪必不成就。<a id="a-f"></a>戒成已后，<a id="a-g"></a>著新净衣，<a id="a-h"></a>燃香闲居，<a id="a-i"></a>诵此心佛所说神咒一百八遍，<a id="a-j"></a>然后结界，<a id="a-k"></a>建立道场，<a id="a-l"></a>求于十方现住国土无上如来，<a id="a-m"></a>放大悲光，<a id="a-n"></a>来灌其顶。</p>
  <p id="ao">“阿难，<a id="a-p"></a>如是末世清净比丘、<a id="a-q"></a>若比丘尼、<a id="a-r"></a>白衣檀越，<a id="a-s"></a>心灭贪淫，<a id="a-t"></a>持佛净戒，<a id="a-u"></a>于道场中发菩萨愿，<a id="a-v"></a>出入澡浴，<a id="a-w"></a>六时行道，<a id="a-x"></a>如是不寐，<a id="a-y"></a>经三七日，<a id="a-z"></a>我自现身至其人前，<a id="a-10"></a>摩顶安慰，<a id="a-11"></a>令其开悟。<a id="a-12"></a>”</p>
  <p id="a13">阿难白佛言：<a id="a-14"></a>“世尊，<a id="a-15"></a>我蒙如来无上悲诲，<a id="a-16"></a>心已开悟，<a id="a-17"></a>自知修证，<a id="a-18"></a>无学道成。<a id="a-19"></a>末法修行，<a id="a-1A"></a>建立道场，<a id="a-1B"></a>云何结界，<a id="a-1C"></a>合佛世尊清净轨则？<a id="a-1D"></a>”</p>
  <p id="a1E">佛告阿难：<a id="a-1F"></a>“若末世人愿立道场，<a id="a-1G"></a>先取雪山大力白牛，<a id="a-1H"></a>食其山中肥腻香草。<a id="a-1I"></a>此牛唯饮雪山清水，<a id="a-1J"></a>其粪微细，<a id="a-1K"></a>可取其粪和合栴檀，<a id="a-1L"></a>以泥其地。<a id="a-1M"></a>若非雪山，<a id="a-1N"></a>其牛臭秽，<a id="a-1O"></a>不堪涂地。<a id="a-1P"></a>别于平原，<a id="a-1Q"></a>穿去地皮，<a id="a-1R"></a>五尺已下，<a id="a-1S"></a>取其黄土和上栴檀、<a id="a-1T"></a>沉水、<a id="a-1U"></a>苏合、<a id="a-1V"></a>薰陆、<a id="a-1W"></a>郁金、<a id="a-1X"></a>白胶、<a id="a-1Y"></a>青木、<a id="a-1Z"></a>零陵、<a id="a-1a"></a>甘松及鸡舌香，<a id="a-1b"></a>以此十种细罗为粉，<a id="a-1c"></a>合土成泥，<a id="a-1d"></a>以涂场地，<a id="a-1e"></a>方圆丈六，<a id="a-1f"></a>为八角坛。</p>
  <p id="a1g">“坛心置一金银铜木所造莲华，<a id="a-1h"></a>华中安钵，<a id="a-1i"></a>钵中先盛八月露水，<a id="a-1j"></a>水中随安所有华叶。<a id="a-1k"></a>取八圆镜，<a id="a-1l"></a>各安其方，<a id="a-1m"></a>围绕华钵。<a id="a-1n"></a>镜外建立十六莲华，<a id="a-1o"></a>十六香炉，<a id="a-1p"></a>间华铺设，<a id="a-1q"></a>庄严香炉。<a id="a-1r"></a>纯烧沉水，<a id="a-1s"></a>无令见火。<a id="a-1t"></a>取白牛乳置十六器，<a id="a-1u"></a>乳为煎饼，<a id="a-1v"></a>并诸砂糖、<a id="a-1w"></a>油饼、<a id="a-1x"></a>乳糜、<a id="a-1y"></a>酥合、<a id="a-1z"></a>蜜姜、<a id="a-20"></a>纯酥、<a id="a-21"></a>纯蜜，<a id="a-22"></a>于莲华外，<a id="a-23"></a>各各十六围绕华外，<a id="a-24"></a>以奉诸佛及大菩萨。<a id="a-25"></a>每以食时，<a id="a-26"></a>若在中夜，<a id="a-27"></a>取蜜半升，<a id="a-28"></a>用酥三合，<a id="a-29"></a>坛前别安一小火炉，<a id="a-2A"></a>以兜楼婆香，<a id="a-2B"></a>煎取香水，<a id="a-2C"></a>沐浴其炭，<a id="a-2D"></a>燃令猛炽，<a id="a-2E"></a>投是酥蜜于炎炉内，<a id="a-2F"></a>烧令烟尽，<a id="a-2G"></a>享佛菩萨。<a id="a-2H"></a>令其四外，<a id="a-2I"></a>遍悬幡华。<a id="a-2J"></a>于坛室中，<a id="a-2K"></a>四壁敷设十方如来及诸菩萨所有形像。<a id="a-2L"></a>应于当阳，<a id="a-2M"></a>张卢舍那、<a id="a-2N"></a>释迦、<a id="a-2O"></a>弥勒、<a id="a-2P"></a>阿閦、<a id="a-2Q"></a>弥陀、<a id="a-2R"></a>诸大变化观音形像，<a id="a-2S"></a>兼金刚藏安其左右。<a id="a-2T"></a>帝释、<a id="a-2U"></a>梵王、<a id="a-2V"></a>乌刍瑟摩并蓝地迦，<a id="a-2W"></a>诸军茶利与毗俱胝四天王等，<a id="a-2X"></a>频那、<a id="a-2Y"></a>夜迦张于门侧，<a id="a-2Z"></a>左右安置。<a id="a-2a"></a>又取八镜覆悬虚空，<a id="a-2b"></a>与坛场中所安之镜方面相对，<a id="a-2c"></a>使其形影重重相涉。</p>
  <p id="a2d">“于初七中，<a id="a-2e"></a>至诚顶礼十方如来诸大菩萨、<a id="a-2f"></a>阿罗汉号，<a id="a-2g"></a>恒于六时诵咒围坛，<a id="a-2h"></a>至心行道，<a id="a-2i"></a>一时常行一百八遍。<a id="a-2j"></a>第二七中，<a id="a-2k"></a>一向专心发菩萨愿，<a id="a-2l"></a>心无间断，<a id="a-2m"></a>我毗奈耶先有愿教。<a id="a-2n"></a>第三七中，<a id="a-2o"></a>于十二时，<a id="a-2p"></a>一向持佛般怛罗咒。<a id="a-2q"></a>至第七日，<a id="a-2r"></a>十方如来一时出现，<a id="a-2s"></a>镜交光处，<a id="a-2t"></a>承佛摩顶。<a id="a-2u"></a>即于道场，<a id="a-2v"></a>修三摩地，<a id="a-2w"></a>能令如是末世修学，<a id="a-2x"></a>身心明净，<a id="a-2y"></a>犹如琉璃。</p>
  <p id="a2z">“阿难，<a id="a-30"></a>若此比丘本受戒师，<a id="a-31"></a>及同会中十比丘等，<a id="a-32"></a>其中有一不清净者，<a id="a-33"></a>如是道场多不成就。<a id="a-34"></a>从三七后，<a id="a-35"></a>端坐安居经一百日，<a id="a-36"></a>有利根者不起于座，<a id="a-37"></a>得须陀洹。<a id="a-38"></a>纵其身心圣果未成，<a id="a-39"></a>决定自知成佛不谬。<a id="a-3A"></a>汝问道场，<a id="a-3B"></a>建立如是。<a id="a-3C"></a>”</p>
  <p id="a3D">阿难顶礼佛足而白佛言：<a id="a-3E"></a>“自我出家，<a id="a-3F"></a>恃佛憍爱，<a id="a-3G"></a>求多闻故，<a id="a-3H"></a>未证无为，<a id="a-3I"></a>遭彼梵天邪术所禁。<a id="a-3J"></a>心虽明了，<a id="a-3K"></a>力不自由，<a id="a-3L"></a>赖遇文殊，<a id="a-3M"></a>令我解脱。<a id="a-3N"></a>虽蒙如来佛顶神咒，<a id="a-3O"></a>冥获其力，<a id="a-3P"></a>尚未亲闻，<a id="a-3Q"></a>惟愿大慈，<a id="a-3R"></a>重为宣说！<a id="a-3S"></a>悲救此会诸修行辈，<a id="a-3T"></a>末及当来在轮回者，<a id="a-3U"></a>承佛密音，<a id="a-3V"></a>身意解脱。<a id="a-3W"></a>”</p>
  <p id="a3X">于时，<a id="a-3Y"></a>会中一切大众普皆作礼，<a id="a-3Z"></a>伫闻如来秘密章句。</p>
  <p id="a3a">尔时，<a id="a-3b"></a>世尊从肉髻中涌百宝光，<a id="a-3c"></a>光中涌出千叶宝莲。<a id="a-3d"></a>有化如来坐宝华中，<a id="a-3e"></a>顶放十道百宝光明，<a id="a-3f"></a>一一光明皆遍示现。<a id="a-3g"></a>十恒河沙金刚密迹，<a id="a-3h"></a>擎山持杵遍虚空界。<a id="a-3i"></a>大众仰观，<a id="a-3j"></a>畏爱兼抱，<a id="a-3k"></a>求佛哀祐，<a id="a-3l"></a>一心听佛。<a id="a-3m"></a>无见顶相放光，<a id="a-3n"></a>如来宣说神咒：</p>
  <p id="a3o">南无萨怛他苏伽多耶阿罗诃帝三藐三菩陀写（一）萨怛他佛陀俱胝瑟尼钐（二）南无萨婆勃陀勃地萨跢鞞弊（三毗迦切）南无萨多南三藐三菩陀俱知南（四）娑舍啰婆迦僧伽喃（五）南无卢鸡阿罗汉跢喃（六）南无苏卢多波那喃（七）南无娑羯唎陀伽弥喃（八）南无卢鸡三藐伽跢喃（九）三藐伽波啰底波多那喃（十）南无提婆离瑟赧（十一）南无悉陀耶毗地耶陀啰离瑟赧（十二）舍波奴揭啰诃娑诃娑啰摩他喃（十三）南无跋啰诃摩泥（十四）南无因陀啰耶（十五）南无婆伽婆帝（十六）嚧陀啰耶（十七）乌摩般帝（十八）娑醯夜耶（十九）南无婆伽婆帝（二十）那啰野拏耶（二十一）槃遮摩诃三慕陀啰（二十二）南无悉羯唎多耶（二十三）南无婆伽婆帝（二十四）摩诃迦罗耶（二十五）地唎般剌那伽啰（二十六）毗陀啰波拏迦啰耶（二十七）阿地目帝（二十八）尸摩舍那泥婆悉泥（二十九）摩怛唎伽拏（三十）南无悉羯唎多耶（三十一）南无婆伽婆帝（三十二）多他伽跢俱啰耶（三十三）南无般头摩俱啰耶（三十四）南无跋阇罗俱啰耶（三十五）南无摩尼俱啰耶（三十六）南无伽阇俱啰耶（三十七）南无婆伽婆帝（三十八）帝唎茶输啰西那（三十九）波啰诃啰拏啰阇耶（四十）跢他伽多耶（四十一）南无婆伽婆帝（四十二）南无阿弥多婆耶（四十三）哆他伽多耶（四十四）阿啰诃帝（四十五）三藐三菩陀耶（四十六）南无婆伽婆帝（四十七）阿刍鞞耶（四十八）跢他伽多耶（四十九）阿啰诃帝（五十）三藐三菩陀耶（五十一）南无婆伽婆帝（五十二）鞞沙阇耶俱盧吠柱唎耶（五十三）般啰婆啰阇耶（五十四）跢他伽多耶（五十五）南无婆伽婆帝（五十六）三补师毖多（五十七）萨怜捺啰剌阇耶（五十八）跢他伽多耶（五十九）阿啰诃帝（六十）三藐三菩陀耶（六十一）南无婆伽婆帝（六十二）舍鸡野母那曳（六十三）跢他伽多耶（六十四）阿啰诃帝（六十五）三藐三菩陀耶（六十六）南无婆伽婆帝（六十七）剌怛那鸡都啰阇耶（六十八）跢他伽多耶（六十九）阿啰诃帝（七十）三藐三菩陀耶（七十一）帝瓢南无萨羯唎多（七十二）翳昙婆伽婆多（七十三）萨怛他伽都瑟尼钐（七十四）萨怛多般怛[口+篮]（七十五）南无阿婆啰视耽（七十六）般啰帝扬歧啰（七十七）萨啰婆部多揭啰诃（七十八）尼羯啰诃揭迦啰诃尼（七十九）跋啰毖地耶叱陀你（八十）阿迦啰蜜唎柱（八十一）般唎怛啰耶儜揭唎（八十二）萨啰婆槃陀那目叉尼（八十三）萨啰婆突瑟吒（八十四）突悉乏般那你伐啰尼（八十五）赭都啰失帝南（八十六）羯啰诃娑诃萨啰若阇（八十七）毗多崩娑那羯唎（八十八）阿瑟吒冰舍帝南（八十九）那叉刹怛啰若阇（九十）波啰萨陀那羯唎（九十一）阿瑟吒南（九十二）摩诃揭啰诃若阇（九十三）毗多崩萨那羯唎（九十四）萨婆舍都嚧你婆啰若阇（九十五）呼蓝突悉乏难遮那舍尼（九十六）毖沙舍悉怛啰（九十七）阿吉尼乌陀迦啰若阇（九十八）阿般啰视多具啰（九十九）摩诃般啰战持（百）摩诃叠多（百一）摩诃帝阇（二）摩诃税多阇婆啰（三）摩诃跋啰槃陀啰婆悉你（四）阿唎耶多啰（五）毗唎俱知（六）誓婆毗阇耶（七）跋阇啰摩礼底（八）毗舍嚧多（九）勃腾罔迦（十）跋阇啰制喝那阿遮（一百十一）摩啰制婆般啰质多（十二）跋阇啰擅持（十三）毗舍啰遮（十四）扇多舍鞞提婆补视多（十五）苏摩嚧波（十六）摩诃税多（十七）阿唎耶多啰（十八）摩诃婆啰阿般啰（十九）跋阇啰商羯啰制婆（二十）跋阇啰俱摩唎（一百二十一）俱蓝陀唎（二十二）跋阇啰喝萨多遮（二十三）毗地耶乾遮那摩唎迦（二十四）啒苏母婆羯啰跢那（二十五）鞞嚧遮那俱唎耶（二十六）夜啰菟瑟尼钐（二十七）毗折蓝婆摩尼遮（二十八）跋阇啰迦那迦波啰婆（二十九）嚧阇那跋阇啰顿稚遮（三十）税多遮迦摩啰（一百三十一）刹奢尸波啰婆（三十二）翳帝夷帝（三十三）母陀啰羯拏（三十四）娑鞞啰忏（三十五）掘梵都（三十六）印兔那么么写（三十七。<a id="a-3p"></a>诵咒者至此句称弟子某甲受持）乌[合+牛]（三十八）唎瑟揭拏（三十九）般剌舍悉多（四十）萨怛他伽都瑟尼钐（一百四十一）虎[合+牛]（四十二）都嚧雍（四十三）瞻婆那（四十四）虎[合+牛]（四十五）都嚧雍（四十六）悉耽婆那（四十七）虎[合+牛]（四十八）都嚧雍（四十九）波罗瑟地耶三般叉拏羯啰（五十）虎[合+牛]（一百五十一）都嚧雍（五十二）萨婆药叉喝啰刹娑（五十三）揭啰诃若阇（五十四）毗腾崩萨那羯啰（五十五）虎[合+牛]（五十六）都嚧雍（五十七）者都啰尸底南（五十八）揭啰诃娑诃萨啰南（五十九）毗腾崩萨那啰（六十）虎[合+牛]（一百六十一）都嚧雍（六十二）啰叉（六十三）婆伽梵（六十四）萨怛他伽都瑟尼钐（六十五）波啰点阇吉唎（六十六）摩诃娑诃萨啰（六十七）勃树娑诃萨啰室唎沙（六十八）俱知娑诃萨泥帝隶（六十九）阿弊提视婆唎多（七十）吒吒甖迦（一百七十一）摩诃跋阇嚧陀啰（七十二）帝唎菩婆那（七十三）曼茶啰（七十四）乌[合+牛]（七十五）莎悉帝薄婆都（七十六）么么（七十七）印兔那么么写（七十八。<a id="a-3q"></a>至此句准前称名若俗人称弟子某甲）啰阇婆夜（百七十九）主啰跋夜（八十）阿祇尼婆夜（一百八十一）乌陀迦婆夜（八十二）毗沙婆夜（八十三）舍萨多啰婆夜（八十四）婆啰斫羯啰婆夜（八十五）突瑟叉婆夜（八十六）阿舍你婆夜（八十七）阿迦啰蜜唎柱婆夜（八十八）陀啰尼部弥剑波伽波陀婆夜（八十九）乌啰迦婆多婆夜（九十）剌阇壇茶婆夜（一百九十一）那伽婆夜（九十二）毗条怛婆夜（九十三）苏波啰拏婆夜（九十四）药叉揭啰诃（九十五）啰叉私揭啰诃（九十六）毕唎多揭啰诃（九十七）毗舍遮揭啰诃（九十八）部多揭啰诃（九十九）鸠槃茶揭啰诃（二百）补丹那揭啰诃（二百一）迦吒补丹那揭啰诃（二）悉乾度揭啰诃（三）阿播悉摩啰揭啰诃（四）乌檀摩陀揭啰诃（五）车夜揭啰诃（六）醯唎婆帝揭啰诃（七）社多诃唎南（八）揭婆诃唎南（九）嚧地啰诃唎南（十）忙娑诃唎南（二百十一）谜陀诃唎南（十二）摩阇诃唎南（十三）阇多诃唎女（十四）视比多诃唎南（十五）毗多诃唎南（十六）婆多诃唎南（十七）阿输遮诃唎女（十八）质多诃唎女（十九）帝钐萨鞞钐（二十）萨婆揭啰诃南（二百二十一）毗陀耶阇瞋陀夜弥（二十二）鸡啰夜弥（二十三）波唎跋啰者迦讫唎担（二十四）毗陀夜阇瞋陀夜弥（二十五）鸡啰夜弥（二十六）茶演尼讫唎担（二十七）毗陀夜阇瞋陀夜弥（二十八）鸡啰夜弥（二十九）摩诃般输般怛夜（三十）嚧陀啰讫唎担（二百三十一）毗陀夜阇瞋陀夜弥（三十二）鸡啰夜弥（三十三）那啰夜拏讫唎担（三十四）毗陀夜阇瞋陀夜弥（三十五）鸡啰夜弥（三十六）怛埵伽嚧茶西讫唎担（三十七）毗陀夜阇瞋陀夜弥（三十八）鸡啰夜弥（三十九）摩诃迦啰摩怛唎伽拏讫唎担（四十）毗陀夜阇瞋陀夜弥（二百四十一）鸡啰夜弥（四十二）迦波唎迦讫唎担（四十三）毗陀夜阇瞋陀夜弥（四十四）鸡啰夜弥（四十五）阇耶羯啰摩度羯啰（四十六）萨婆啰他娑达那讫唎担（四十七）毗陀夜阇瞋陀夜弥（四十八）鸡啰夜弥（四十九）赭咄啰婆耆你讫唎担（五十）毗陀夜阇瞋陀夜弥（二百五十一）鸡啰夜弥（五十二）毗唎羊讫唎知（五十三）难陀鸡沙啰伽拏般帝（五十四）索醯夜讫唎担（五十五）毗陀夜阇瞋陀夜弥（五十六）鸡啰夜弥（五十七）那揭那舍啰婆拏讫唎担（五十八）毗陀夜阇瞋陀夜弥（五十九）鸡啰夜弥（六十）阿罗汉讫唎担毗陀夜阇瞋陀夜弥（二百六十一）鸡啰夜弥（六十二）毗多啰伽讫唎担（六十三）毗陀夜阇瞋陀夜弥（六十四）鸡啰夜弥跋阇啰波你（六十五）具醯夜具醯夜（六十六）迦地般帝讫唎担（六十七）毗陀夜阇瞋陀夜弥（六十八）鸡啰夜弥（六十九）啰叉罔（七十）婆伽梵（二百七十一）印兔那么么写（七十二。<a id="a-3r"></a>至此依前称弟子名）婆伽梵（七十三）萨怛多般怛啰（七十四）南无粹都帝（七十五）阿悉多那啰剌迦（七十六）波啰婆悉普吒（七十七）毗迦萨怛多钵帝唎（七十八）什佛啰什佛啰（七十九）陀啰陀啰（八十）频陀啰频陀啰瞋陀瞋陀（八十一）虎[合+牛]（八十二）虎[合+牛]（八十三）泮吒（八十四）泮吒泮吒泮吒泮吒（八十五）娑诃（八十六）醯醯泮（八十七）阿牟迦耶泮（八十八）阿波啰提诃多泮（八十九）婆啰波啰陀泮（九十）阿素啰毗陀啰波迦泮（二百九十一）萨婆提鞞弊泮（九十二）萨婆那伽弊泮（九十三）萨婆药叉弊泮（九十四）萨婆乾闼婆弊泮（九十五）萨婆补丹那弊泮（九十六）迦吒补丹那弊泮（九十七）萨婆突狼枳帝弊泮（九十八）萨婆突涩比[口+犁]讫瑟帝弊泮（九十九）萨婆什婆唎弊泮（三百）萨婆阿播悉摩[口+犁]弊泮（三百一）萨婆舍啰婆拏弊泮（二）萨婆地帝鸡弊泮（三）萨婆怛摩陀继弊泮（四）萨婆毗陀耶啰誓遮[口+犁]弊泮（五）阇夜羯啰摩度羯啰（六）萨婆罗他娑陀鸡弊泮（七）毗地夜遮唎弊泮（八）者都啰缚耆你弊泮（九）跋阇啰俱摩唎（十）毗陀夜啰誓弊泮（三百十一）摩诃波啰丁羊乂耆唎弊泮（十二）跋阇啰商羯啰夜（十三）波啰丈耆啰阇耶泮（十四）摩诃迦啰夜（十五）摩诃末怛唎迦拏（十六）南无娑羯唎多夜泮（十七）毖瑟拏婢曳泮（十八）勃啰诃牟尼曳泮（十九）阿耆尼曳泮（二十）摩诃羯唎曳泮（三百二十一）羯啰檀迟曳泮（二十二）蔑怛唎曳泮（二十三）唠怛唎曳泮（二十四）遮文茶曳泮（二十五）羯逻啰怛唎曳泮（二十六）迦般唎曳泮（二十七）阿地目质多迦尸摩舍那（二十八）婆私你曳泮（二十九）演吉质（三十）萨埵婆写（三百三十一）么么印兔那么么写（三十二。<a id="a-3s"></a>至此句依前称弟子名）突瑟吒质多（三十三）阿末怛唎质多（三十四）乌阇诃啰（三十五）伽婆诃啰（三十六）嚧地啰诃啰（三十七）婆娑诃啰（三十八）摩阇诃啰（三十九）阇多诃啰（四十）视毖多诃啰（三百四十一）跋略夜诃啰（四十二）乾陀诃啰（四十三）布史波诃啰（四十四）颇啰诃啰（四十五）婆写诃啰（四十六）般波质多（四十七）突瑟吒质多（四十八）唠陀啰质多（四十九）药叉揭啰诃（五十）啰刹娑揭啰诃（三百五十一）闭[口+隷]多揭啰诃（五十二）毗舍遮揭啰诃（五十三）部多揭啰诃（五十四）鸠槃茶揭啰诃（五十五）悉乾陀揭啰诃（五十六）乌怛摩陀揭啰诃（五十七）车夜揭啰诃（五十八）阿播萨摩啰揭啰诃（五十九）宅袪革茶耆尼揭啰诃（六十）唎佛帝揭啰诃（三百六十一）阇弥迦揭啰诃（六十二）舍俱尼揭啰诃（六十三）姥陀啰难地迦揭啰诃（六十四）阿蓝婆揭啰诃（六十五）乾度波尼揭啰诃（六十六）什伐啰堙迦醯迦（六十七）坠帝药迦（六十八）怛隶帝药迦（六十九）者突托迦（七十）昵提什伐啰毖钐摩什伐啰（三百七十一）薄底迦（七十二）鼻底迦（七十三）室隶瑟蜜迦（七十四）娑你般帝迦（七十五）萨婆什伐啰（七十六）室嚧吉帝（七十七）末陀鞞达嚧制剑（七十八）阿绮嚧钳（七十九）目佉嚧钳（八十）羯唎突嚧钳（三百八十一）揭啰诃揭蓝（八十二）羯拏输蓝（八十三）惮多输蓝（八十四）迄唎夜输蓝（八十五）末么输蓝（八十六）跋唎室婆输蓝（八十七）毖栗瑟吒输蓝（八十八）乌陀啰输蓝（八十九）羯知输蓝（九十）跋悉帝输蓝（三百九十一）邬嚧输蓝（九十二）常伽输蓝（九十三）喝悉多输蓝（九十四）跋陀输蓝（九十五）娑房盎伽般啰丈伽输蓝（九十六）部多毖跢茶（九十七）茶耆尼什婆啰（九十八）陀突嚧迦建咄嚧吉知婆路多毗（九十九）萨般嚧诃凌伽（四百）输沙怛啰娑那羯啰（四百一）毗沙喻迦（二）阿耆尼乌陀迦（三）末啰鞞啰建跢啰（四）阿迦啰蜜唎咄怛敛部迦（五）地栗剌吒（六）毖唎瑟质迦（七）萨婆那俱啰（八）肆引伽弊揭啰唎药叉怛啰刍（九）末啰视吠帝钐娑鞞钐（十）悉怛多钵怛啰（十一）摩诃跋阇嚧瑟尼钐（十二）摩诃般赖丈耆蓝（十三）夜波突陀舍喻阇那（十四）辫怛隶拏（十五）毗陀耶槃昙迦嚧弥（十六）帝殊槃昙迦嚧弥（十七）般啰毗陀槃昙迦嚧弥（十八）跢姪他（十九）唵（二十）阿那隶（四百二十一）毗舍提（二十二）鞞啰跋阇啰陀唎（二十三）槃陀槃陀你（二十四）跋阇啰谤尼泮（二十五）虎[合+牛]都嚧瓮泮（二十六）娑婆诃（二十七）</p>
  <p id="a3t">“阿难，<a id="a-3u"></a>是佛顶光聚悉怛多般怛罗秘密伽陀微妙章句，<a id="a-3v"></a>出生十方一切诸佛。</p>
  <p id="a3w">“十方如来因此咒心，<a id="a-3x"></a>得成无上正遍知觉。</p>
  <p id="a3y">“十方如来执此咒心，<a id="a-3z"></a>降伏诸魔，<a id="a-40"></a>制诸外道。</p>
  <p id="a41">“十方如来乘此咒心，<a id="a-42"></a>坐宝莲华，<a id="a-43"></a>应微尘国。</p>
  <p id="a44">“十方如来含此咒心，<a id="a-45"></a>于微尘国转大法轮。</p>
  <p id="a46">“十方如来持此咒心，<a id="a-47"></a>能于十方摩顶授记；<a id="a-48"></a>自果未成，<a id="a-49"></a>亦于十方蒙佛授记。</p>
  <p id="a4A">“十方如来依此咒心，<a id="a-4B"></a>能于十方拔济群苦，<a id="a-4C"></a>所谓地狱、<a id="a-4D"></a>饿鬼、<a id="a-4E"></a>畜生、<a id="a-4F"></a>盲聋、<a id="a-4G"></a>瘖痖，<a id="a-4H"></a>怨憎会苦、<a id="a-4I"></a>爱别离苦、<a id="a-4J"></a>求不得苦、<a id="a-4K"></a>五阴炽盛、<a id="a-4L"></a>大小诸横，<a id="a-4M"></a>同时解脱；<a id="a-4N"></a>贼难、<a id="a-4O"></a>兵难、<a id="a-4P"></a>王难、<a id="a-4Q"></a>狱难、<a id="a-4R"></a>风火水难、<a id="a-4S"></a>饥渴贫穷，<a id="a-4T"></a>应念销散。</p>
  <p id="a4U">“十方如来随此咒心，<a id="a-4V"></a>能于十方事善知识，<a id="a-4W"></a>四威仪中供养如意，<a id="a-4X"></a>恒沙如来会中推为大法王子。</p>
  <p id="a4Y">“十方如来行此咒心，<a id="a-4Z"></a>能于十方摄受亲因，<a id="a-4a"></a>令诸小乘闻秘密藏，<a id="a-4b"></a>不生惊怖。</p>
  <p id="a4c">“十方如来诵此咒心，<a id="a-4d"></a>成无上觉，<a id="a-4e"></a>坐菩提树，<a id="a-4f"></a>入大涅槃。</p>
  <p id="a4g">“十方如来传此咒心，<a id="a-4h"></a>于灭度后，<a id="a-4i"></a>付佛法事，<a id="a-4j"></a>究竟住持，<a id="a-4k"></a>严净戒律，<a id="a-4l"></a>悉得清净。</p>
  <p id="a4m">“若我说是佛顶光聚般怛罗咒，<a id="a-4n"></a>从旦至暮，<a id="a-4o"></a>音声相联，<a id="a-4p"></a>字句中间，<a id="a-4q"></a>亦不重叠，<a id="a-4r"></a>经恒沙劫终不能尽，<a id="a-4s"></a>亦说此咒名如来顶。<a id="a-4t"></a>汝等有学，<a id="a-4u"></a>未尽轮回，<a id="a-4v"></a>发心至诚，<a id="a-4w"></a>取阿罗汉，<a id="a-4x"></a>不持此咒而坐道场，<a id="a-4y"></a>令其身心远诸魔事，<a id="a-4z"></a>无有是处。</p>
  <p id="a50">“阿难，<a id="a-51"></a>若诸世界，<a id="a-52"></a>随所国土所有众生，<a id="a-53"></a>随国所生桦皮、<a id="a-54"></a>贝叶、<a id="a-55"></a>纸素、<a id="a-56"></a>白氎，<a id="a-57"></a>书写此咒，<a id="a-58"></a>贮于香囊。<a id="a-59"></a>是人心昏未能诵忆，<a id="a-5A"></a>或带身上，<a id="a-5B"></a>或书宅中。<a id="a-5C"></a>当知是人尽其生年，<a id="a-5D"></a>一切诸毒所不能害。</p>
  <p id="a5E">“阿难，<a id="a-5F"></a>我今为汝更说此咒，<a id="a-5G"></a>救护世间得大无畏，<a id="a-5H"></a>成就众生出世间智。<a id="a-5I"></a>若我灭后，<a id="a-5J"></a>末世众生有能自诵、<a id="a-5K"></a>若教他诵，<a id="a-5L"></a>当知如是诵持众生，<a id="a-5M"></a>火不能烧，<a id="a-5N"></a>水不能溺，<a id="a-5O"></a>大毒小毒所不能害，<a id="a-5P"></a>如是乃至龙天鬼神、<a id="a-5Q"></a>精祇魔魅所有恶咒皆不能著，<a id="a-5R"></a>心得正受。<a id="a-5S"></a>一切咒诅、<a id="a-5T"></a>厭蛊、<a id="a-5U"></a>毒药、<a id="a-5V"></a>金毒、<a id="a-5W"></a>银毒、<a id="a-5X"></a>草木虫蛇、<a id="a-5Y"></a>万物毒气，<a id="a-5Z"></a>入此人口，<a id="a-5a"></a>成甘露味。<a id="a-5b"></a>一切恶星并诸鬼神、<a id="a-5c"></a>碜心毒人，<a id="a-5d"></a>于如是人不能起恶。<a id="a-5e"></a>频那、<a id="a-5f"></a>夜迦诸恶鬼王并其眷属，<a id="a-5g"></a>皆领深恩，<a id="a-5h"></a>常加守护。</p>
  <p id="a5i">“阿难，<a id="a-5j"></a>当知是咒，<a id="a-5k"></a>常有八万四千那由他恒河沙俱胝金刚藏王菩萨种族，<a id="a-5l"></a>一一皆有诸金刚众而为眷属，<a id="a-5m"></a>昼夜随侍。<a id="a-5n"></a>设有众生于散乱心，<a id="a-5o"></a>非三摩地，<a id="a-5p"></a>心忆口持，<a id="a-5q"></a>是金刚王常随从彼诸善男子，<a id="a-5r"></a>何况决定菩提心者！<a id="a-5s"></a>此诸金刚菩萨藏王，<a id="a-5t"></a>精心阴速发彼神识，<a id="a-5u"></a>是人应时心能记忆，<a id="a-5v"></a>八万四千恒河沙劫周遍了知，<a id="a-5w"></a>得无疑惑。<a id="a-5x"></a>从第一劫乃至后身，<a id="a-5y"></a>生生不生药叉、<a id="a-5z"></a>罗刹及富单那、<a id="a-60"></a>迦吒富单那、<a id="a-61"></a>鸠槃茶、<a id="a-62"></a>毗舍遮等，<a id="a-63"></a>并诸饿鬼、<a id="a-64"></a>有形无形、<a id="a-65"></a>有想无想，<a id="a-66"></a>如是恶处。<a id="a-67"></a>是善男子，<a id="a-68"></a>若读若诵、<a id="a-69"></a>若书若写、<a id="a-6A"></a>若带若藏，<a id="a-6B"></a>诸色供养，<a id="a-6C"></a>劫劫不生贫穷下贱不可乐处。<a id="a-6D"></a>此诸众生，<a id="a-6E"></a>纵其自身不作福业，<a id="a-6F"></a>十方如来所有功德，<a id="a-6G"></a>悉与此人。<a id="a-6H"></a>由是得于恒河沙阿僧祇不可说不可说劫，<a id="a-6I"></a>常与诸佛同生一处，<a id="a-6J"></a>无量功德如恶叉聚，<a id="a-6K"></a>同处熏修永无分散。<a id="a-6L"></a>是故能令破戒之人戒根清净，<a id="a-6M"></a>未得戒者令其得戒，<a id="a-6N"></a>未精进者令得精进，<a id="a-6O"></a>无智慧者令得智慧，<a id="a-6P"></a>不清净者速得清净，<a id="a-6Q"></a>不持斋戒自成斋戒。</p>
  <p id="a6R">“阿难，<a id="a-6S"></a>是善男子持此咒时，<a id="a-6T"></a>设犯禁戒于未受时，<a id="a-6U"></a>持咒之后众破戒罪，<a id="a-6V"></a>无问轻重一时销灭。<a id="a-6W"></a>纵经饮酒、<a id="a-6X"></a>食啖五辛种种不净，<a id="a-6Y"></a>一切诸佛菩萨、<a id="a-6Z"></a>金刚、<a id="a-6a"></a>天仙、<a id="a-6b"></a>鬼神不将为过。<a id="a-6c"></a>设著不净破弊衣服，<a id="a-6d"></a>一行一住悉同清净。<a id="a-6e"></a>纵不作坛，<a id="a-6f"></a>不入道场，<a id="a-6g"></a>亦不行道，<a id="a-6h"></a>诵持此咒，<a id="a-6i"></a>还同入坛行道功德，<a id="a-6j"></a>无有异也。<a id="a-6k"></a>若造五逆无间重罪，<a id="a-6l"></a>及诸比丘、<a id="a-6m"></a>比丘尼四弃八弃，<a id="a-6n"></a>诵此咒已，<a id="a-6o"></a>如是重业，<a id="a-6p"></a>犹如猛风吹散沙聚，<a id="a-6q"></a>悉皆灭除，<a id="a-6r"></a>更无毫发。</p>
  <p id="a6s">“阿难，<a id="a-6t"></a>若有众生从无量无数劫来，<a id="a-6u"></a>所有一切轻重罪障，<a id="a-6v"></a>从前世来未及忏悔，<a id="a-6w"></a>若能读诵书写此咒、<a id="a-6x"></a>身上带持，<a id="a-6y"></a>若安住处、<a id="a-6z"></a>庄宅、<a id="a-70"></a>园馆，<a id="a-71"></a>如是积业犹汤销雪，<a id="a-72"></a>不久皆得悟无生忍。</p>
  <p id="a73">“复次，<a id="a-74"></a>阿难，<a id="a-75"></a>若有女人未生男女欲求孕者，<a id="a-76"></a>若能至心忆念斯咒，<a id="a-77"></a>或能身上带此悉怛多般怛罗者，<a id="a-78"></a>便生福德智慧男女；<a id="a-79"></a>求长命者，<a id="a-7A"></a>即得长命；<a id="a-7B"></a>欲求果报速圆满者，<a id="a-7C"></a>速得圆满；<a id="a-7D"></a>身命色力，<a id="a-7E"></a>亦复如是。<a id="a-7F"></a>命终之后，<a id="a-7G"></a>随愿往生十方国土，<a id="a-7H"></a>必定不生边地下贱，<a id="a-7I"></a>何况杂形？</p>
  <p id="a7J">“阿难，<a id="a-7K"></a>若诸国土州县聚落，<a id="a-7L"></a>饥荒疫疠，<a id="a-7M"></a>或复刀兵贼难斗诤，<a id="a-7N"></a>兼余一切厄难之地，<a id="a-7O"></a>写此神咒，<a id="a-7P"></a>安城四门，<a id="a-7Q"></a>并诸支提，<a id="a-7R"></a>或脱阇上，<a id="a-7S"></a>令其国土所有众生奉迎斯咒，<a id="a-7T"></a>礼拜恭敬，<a id="a-7U"></a>一心供养，<a id="a-7V"></a>令其人民各各身佩，<a id="a-7W"></a>或各各安所居宅地，<a id="a-7X"></a>一切灾厄悉皆销灭。</p>
  <p id="a7Y">“阿难，<a id="a-7Z"></a>在在处处国土众生随有此咒，<a id="a-7a"></a>天龙欢喜，<a id="a-7b"></a>风雨顺时，<a id="a-7c"></a>五谷丰殷，<a id="a-7d"></a>兆庶安乐，<a id="a-7e"></a>亦复能镇一切恶星、<a id="a-7f"></a>随方变怪，<a id="a-7g"></a>灾障不起，<a id="a-7h"></a>人无横夭，<a id="a-7i"></a>杻械枷锁不著其身，<a id="a-7j"></a>昼夜安眠，<a id="a-7k"></a>常无恶梦。</p>
  <p id="a7l">“阿难，<a id="a-7m"></a>是娑婆界有八万四千灾变恶星，<a id="a-7n"></a>二十八大恶星而为上首，<a id="a-7o"></a>复有八大恶星以为其主，<a id="a-7p"></a>作种种形，<a id="a-7q"></a>出现世时，<a id="a-7r"></a>能生众生种种灾异。<a id="a-7s"></a>有此咒地悉皆销灭，<a id="a-7t"></a>十二由旬成结界地，<a id="a-7u"></a>诸恶灾祥永不能入。<a id="a-7v"></a>是故如来宣示此咒，<a id="a-7w"></a>于未来世保护初学诸修行者入三摩提，<a id="a-7x"></a>身心泰然，<a id="a-7y"></a>得大安隐，<a id="a-7z"></a>更无一切诸魔鬼神及无始来冤横宿殃旧业陈债来相恼害。<a id="a-80"></a>汝及众中诸有学人，<a id="a-81"></a>及未来世诸修行者，<a id="a-82"></a>依我坛场，<a id="a-83"></a>如法持戒，<a id="a-84"></a>所受戒主逢清净僧，<a id="a-85"></a>持此咒心不生疑悔，<a id="a-86"></a>是善男子于此父母所生之身不得心通，<a id="a-87"></a>十方如来便为妄语。<a id="a-88"></a>”</p>
  <p id="a89">说是语已，<a id="a-8A"></a>会中无量百千金刚，<a id="a-8B"></a>一时佛前合掌顶礼而白佛言：<a id="a-8C"></a>“如佛所说，<a id="a-8D"></a>我当诚心保护如是修菩提者。<a id="a-8E"></a>”</p>
  <p id="a8F">尔时，<a id="a-8G"></a>梵王并天帝释、<a id="a-8H"></a>四天大王，<a id="a-8I"></a>亦于佛前同时顶礼而白佛言：<a id="a-8J"></a>“审有如是修学善人，<a id="a-8K"></a>我当尽心至诚保护，<a id="a-8L"></a>令其一生所作如愿。<a id="a-8M"></a>”</p>
  <p id="a8N">复有无量药叉大将、<a id="a-8O"></a>诸罗刹王、<a id="a-8P"></a>富单那王、<a id="a-8Q"></a>鸠槃茶王、<a id="a-8R"></a>毗舍遮王、<a id="a-8S"></a>频那夜迦诸大鬼王及诸鬼帅，<a id="a-8T"></a>亦于佛前合掌顶礼：<a id="a-8U"></a>“我亦誓愿护持是人，<a id="a-8V"></a>令菩提心速得圆满。<a id="a-8W"></a>”</p>
  <p id="a8X">复有无量日月天子、<a id="a-8Y"></a>风师、<a id="a-8Z"></a>雨师、<a id="a-8a"></a>云师、<a id="a-8b"></a>雷师并电伯等，<a id="a-8c"></a>年岁巡官、<a id="a-8d"></a>诸星眷属，<a id="a-8e"></a>亦于会中顶礼佛足而白佛言：<a id="a-8f"></a>“我亦保护是修行人，<a id="a-8g"></a>安立道场得无所畏。<a id="a-8h"></a>”</p>
  <p id="a8i">复有无量山神、<a id="a-8j"></a>海神，<a id="a-8k"></a>一切土地水陆空行万物精祇，<a id="a-8l"></a>并风神王、<a id="a-8m"></a>无色界天，<a id="a-8n"></a>于如来前同时稽首而白佛言：<a id="a-8o"></a>“我亦保护是修行人，<a id="a-8p"></a>得成菩提，<a id="a-8q"></a>永无魔事。<a id="a-8r"></a>”</p>
  <p id="a8s">尔时，<a id="a-8t"></a>八万四千那由他恒河沙俱胝金刚藏王菩萨，<a id="a-8u"></a>在大会中即从座起，<a id="a-8v"></a>顶礼佛足而白佛言：<a id="a-8w"></a>“世尊，<a id="a-8x"></a>如我等辈所修功业，<a id="a-8y"></a>久成菩提，<a id="a-8z"></a>不取涅槃，<a id="a-90"></a>常随此咒，<a id="a-91"></a>救护末世修三摩提正修行者。<a id="a-92"></a>世尊，<a id="a-93"></a>如是修心求正定人，<a id="a-94"></a>若在道场及余经行，<a id="a-95"></a>乃至散心游戏聚落，<a id="a-96"></a>我等徒众常当随从侍卫此人。<a id="a-97"></a>纵令魔王大自在天求其方便，<a id="a-98"></a>终不可得。<a id="a-99"></a>诸小鬼神，<a id="a-9A"></a>去此善人十由旬外，<a id="a-9B"></a>除彼发心乐修禅者。<a id="a-9C"></a>世尊，<a id="a-9D"></a>如是恶魔若魔眷属，<a id="a-9E"></a>欲来侵扰是善人者，<a id="a-9F"></a>我以宝杵殒碎其首犹如微尘，<a id="a-9G"></a>恒令此人所作如愿。<a id="a-9H"></a>”</p>
  <p id="a9I">阿难即从座起，<a id="a-9J"></a>顶礼佛足而白佛言：<a id="a-9K"></a>“我辈愚钝，<a id="a-9L"></a>好为多闻，<a id="a-9M"></a>于诸漏心未求出离。<a id="a-9N"></a>蒙佛慈诲，<a id="a-9O"></a>得正熏修，<a id="a-9P"></a>身心快然，<a id="a-9Q"></a>获大饶益。<a id="a-9R"></a>世尊，<a id="a-9S"></a>如是修证佛三摩提，<a id="a-9T"></a>未到涅槃，<a id="a-9U"></a>云何名为干慧之地？<a id="a-9V"></a>四十四心，<a id="a-9W"></a>至何渐次，<a id="a-9X"></a>得修行目？<a id="a-9Y"></a>诣何方所，<a id="a-9Z"></a>名入地中？<a id="a-9a"></a>云何名为等觉菩萨？<a id="a-9b"></a>”作是语已，<a id="a-9c"></a>五体投地。<a id="a-9d"></a>大众一心伫佛慈音，<a id="a-9e"></a>瞪瞢瞻仰。</p>
  <p id="a9f">尔时，<a id="a-9g"></a>世尊赞阿难言：<a id="a-9h"></a>“善哉！<a id="a-9i"></a>善哉！<a id="a-9j"></a>汝等乃能普为大众，<a id="a-9k"></a>及诸末世一切众生，<a id="a-9l"></a>修三摩提求大乘者，<a id="a-9m"></a>从于凡夫终大涅槃，<a id="a-9n"></a>悬示无上正修行路。<a id="a-9o"></a>汝今谛听，<a id="a-9p"></a>当为汝说。<a id="a-9q"></a>”</p>
  <p id="a9r">阿难大众合掌刳心，<a id="a-9s"></a>默然受教。</p>
  <p id="a9t">佛言：<a id="a-9u"></a>“阿难，<a id="a-9v"></a>当知妙性圆明，<a id="a-9w"></a>离诸名相，<a id="a-9x"></a>本来无有世界、<a id="a-9y"></a>众生，<a id="a-9z"></a>因妄有生，<a id="a-A0"></a>因生有灭，<a id="a-A1"></a>生灭名妄，<a id="a-A2"></a>灭妄名真，<a id="a-A3"></a>是称如来无上菩提及大涅槃，<a id="a-A4"></a>二转依号。<a id="a-A5"></a>阿难，<a id="a-A6"></a>汝今欲修真三摩地，<a id="a-A7"></a>直诣如来大涅槃者，<a id="a-A8"></a>先当识此众生、<a id="a-A9"></a>世界二颠倒因。<a id="a-AA"></a>颠倒不生，<a id="a-AB"></a>斯则如来真三摩地。</p>
  <p id="aAC">“阿难，<a id="a-AD"></a>云何名为众生颠倒？<a id="a-AE"></a>阿难，<a id="a-AF"></a>由性明心，<a id="a-AG"></a>性明圆故，<a id="a-AH"></a>因明发性，<a id="a-AI"></a>性妄见生，<a id="a-AJ"></a>从毕竟无，<a id="a-AK"></a>成究竟有。<a id="a-AL"></a>此有所有，<a id="a-AM"></a>非因所因，<a id="a-AN"></a>住所住相，<a id="a-AO"></a>了无根本，<a id="a-AP"></a>本此无住，<a id="a-AQ"></a>建立世界及诸众生。<a id="a-AR"></a>迷本圆明，<a id="a-AS"></a>是生虚妄，<a id="a-AT"></a>妄性无体，<a id="a-AU"></a>非有所依。<a id="a-AV"></a>将欲复真，<a id="a-AW"></a>欲真已非真真如性，<a id="a-AX"></a>非真求复，<a id="a-AY"></a>宛成非相。<a id="a-AZ"></a>非生非住，<a id="a-Aa"></a>非心非法，<a id="a-Ab"></a>展转发生，<a id="a-Ac"></a>生力发明，<a id="a-Ad"></a>熏以成业，<a id="a-Ae"></a>同业相感，<a id="a-Af"></a>因有感业相灭相生，<a id="a-Ag"></a>由是故有众生颠倒。</p>
  <p id="aAh">“阿难，<a id="a-Ai"></a>云何名为世界颠倒？<a id="a-Aj"></a>是有所有，<a id="a-Ak"></a>分段妄生，<a id="a-Al"></a>因此界立；<a id="a-Am"></a>非因所因，<a id="a-An"></a>无住所住，<a id="a-Ao"></a>迁流不住，<a id="a-Ap"></a>因此世成。<a id="a-Aq"></a>三世四方和合相涉，<a id="a-Ar"></a>变化众生成十二类。<a id="a-As"></a>是故世界因动有声，<a id="a-At"></a>因声有色，<a id="a-Au"></a>因色有香，<a id="a-Av"></a>因香有触，<a id="a-Aw"></a>因触有味，<a id="a-Ax"></a>因味知法，<a id="a-Ay"></a>六乱妄想成业性故，<a id="a-Az"></a>十二区分由此轮转。<a id="a-B0"></a>是故世间声香味触，<a id="a-B1"></a>穷十二变为一旋复，<a id="a-B2"></a>乘此轮转颠倒相故，<a id="a-B3"></a>是有世界卵生、<a id="a-B4"></a>胎生、<a id="a-B5"></a>湿生、<a id="a-B6"></a>化生、<a id="a-B7"></a>有色、<a id="a-B8"></a>无色、<a id="a-B9"></a>有想、<a id="a-BA"></a>无想、<a id="a-BB"></a>若非有色、<a id="a-BC"></a>若非无色、<a id="a-BD"></a>若非有想、<a id="a-BE"></a>若非无想：</p>
  <p id="aBF">“阿难，<a id="a-BG"></a>由因世界虚妄轮回，<a id="a-BH"></a>动颠倒故，<a id="a-BI"></a>和合气成八万四千飞沉乱想，<a id="a-BJ"></a>如是故有卵羯逻蓝流转国土，<a id="a-BK"></a>鱼鸟龟蛇，<a id="a-BL"></a>其类充塞。</p>
  <p id="aBM">“由因世界杂染轮回，<a id="a-BN"></a>欲颠倒故，<a id="a-BO"></a>和合滋成八万四千横竖乱想，<a id="a-BP"></a>如是故有胎遏蒱昙流转国土，<a id="a-BQ"></a>人畜龙仙，<a id="a-BR"></a>其类充塞。</p>
  <p id="aBS">“由因世界执著轮回，<a id="a-BT"></a>趣颠倒故，<a id="a-BU"></a>和合暖成八万四千翻覆乱想，<a id="a-BV"></a>如是故有湿相蔽尸流转国土，<a id="a-BW"></a>含蠢蠕动，<a id="a-BX"></a>其类充塞。</p>
  <p id="aBY">“由因世界变易轮回，<a id="a-BZ"></a>假颠倒故，<a id="a-Ba"></a>和合触成八万四千新故乱想，<a id="a-Bb"></a>如是故有化相羯南流转国土，<a id="a-Bc"></a>转蜕飞行，<a id="a-Bd"></a>其类充塞。</p>
  <p id="aBe">“由因世界留礙轮回，<a id="a-Bf"></a>障颠倒故，<a id="a-Bg"></a>和合著成八万四千精耀乱想，<a id="a-Bh"></a>如是故有色相羯南流转国土，<a id="a-Bi"></a>休咎精明，<a id="a-Bj"></a>其类充塞。</p>
  <p id="aBk">“由因世界销散轮回，<a id="a-Bl"></a>惑颠倒故，<a id="a-Bm"></a>和合暗成八万四千阴隐乱想，<a id="a-Bn"></a>如是故有无色羯南流转国土，<a id="a-Bo"></a>空散销沈，<a id="a-Bp"></a>其类充塞。</p>
  <p id="aBq">“由因世界罔象轮回，<a id="a-Br"></a>影颠倒故，<a id="a-Bs"></a>和合忆成八万四千潜结乱想，<a id="a-Bt"></a>如是故有想相羯南流转国土，<a id="a-Bu"></a>神鬼精灵，<a id="a-Bv"></a>其类充塞。</p>
  <p id="aBw">“由因世界愚钝轮回，<a id="a-Bx"></a>痴颠倒故，<a id="a-By"></a>和合顽成八万四千枯槁乱想，<a id="a-Bz"></a>如是故有无想羯南流转国土，<a id="a-C0"></a>精神化为土木金石，<a id="a-C1"></a>其类充塞。</p>
  <p id="aC2">“由因世界相待轮回，<a id="a-C3"></a>伪颠倒故，<a id="a-C4"></a>和合染成八万四千因依乱想，<a id="a-C5"></a>如是故有非有色相成色羯南流转国土，<a id="a-C6"></a>诸水母等，<a id="a-C7"></a>以虾为目，<a id="a-C8"></a>其类充塞。</p>
  <p id="aC9">“由因世界相引轮回，<a id="a-CA"></a>性颠倒故，<a id="a-CB"></a>和合咒成八万四千呼召乱想，<a id="a-CC"></a>由是故有非无色相无色羯南流转国土，<a id="a-CD"></a>咒诅厌生，<a id="a-CE"></a>其类充塞。</p>
  <p id="aCF">“由因世界合妄轮回，<a id="a-CG"></a>罔颠倒故，<a id="a-CH"></a>和合异成八万四千回互乱想，<a id="a-CI"></a>如是故有非有想相成想羯南流转国土，<a id="a-CJ"></a>彼蒱卢等异质相成，<a id="a-CK"></a>其类充塞。</p>
  <p id="aCL">“由因世界怨害轮回，<a id="a-CM"></a>杀颠倒故，<a id="a-CN"></a>和合怪成八万四千食父母想，<a id="a-CO"></a>如是故有非无想相无想羯南流转国土，<a id="a-CP"></a>如土枭等附块为儿，<a id="a-CQ"></a>及破镜鸟以毒树果抱为其子，<a id="a-CR"></a>子成父母皆遭其食，<a id="a-CS"></a>其类充塞。</p>
  <p id="aCT">“是名众生十二种类。</p>
 </body>
</html>