<!doctype html>
<html id="z3IBTvpSc" data-ver="2072">
 <head>
  <meta charset="utf-8">
  <meta author="昙景">
  <meta library="龙藏">
  <meta catalog="大乘单译经">
  <meta period="萧齐">
 </head>
 <body>
  <h1 id="a1">佛说未曾有因缘经卷下</h1>
  <p id="a2">佛告王曰。<a id="a-3"></a>欲闻者善。<a id="a-4"></a>着心谛听。<a id="a-5"></a>吾今说之。</p>
  <p id="a6">佛复惟曰。<a id="a-7"></a>今我法中。<a id="a-8"></a>有诸比丘。<a id="a-9"></a>言行不同。<a id="a-A"></a>心口相违。<a id="a-B"></a>或为利养钱财饮食。<a id="a-C"></a>或为名誉要集眷属。<a id="a-D"></a>或有厌恶。<a id="a-E"></a>王法役使出家为道。<a id="a-F"></a>都无有心向三脱门。<a id="a-G"></a>度三有苦。<a id="a-H"></a>以不净心。<a id="a-I"></a>贪受信施。<a id="a-J"></a>不知后世。<a id="a-K"></a>弥劫受殃。<a id="a-L"></a>偿其宿债。<a id="a-M"></a>为是等故。<a id="a-N"></a>岂得不说。<a id="a-O"></a>佛告王曰。<a id="a-P"></a>忆念过去。<a id="a-Q"></a>无数劫时。<a id="a-R"></a>有一大国。<a id="a-S"></a>名裴扇阇。<a id="a-T"></a>有一女人。<a id="a-U"></a>名曰提违。<a id="a-V"></a>婆罗门种。<a id="a-W"></a>夫丧守寡。<a id="a-X"></a>其家大富。<a id="a-Y"></a>都无儿息。<a id="a-Z"></a>又无父母。<a id="a-a"></a>守孤抱穷。<a id="a-b"></a>无所恃怙。<a id="a-c"></a>婆罗门法。<a id="a-d"></a>若不如意。<a id="a-e"></a>便生自烧身。<a id="a-f"></a>诸婆罗门。<a id="a-g"></a>时时共往到提违所。<a id="a-h"></a>教化之曰。<a id="a-i"></a>今身之厄。<a id="a-j"></a>莫不由汝前身罪故何谓为罪。<a id="a-k"></a>不敬奉事诸婆罗门。<a id="a-l"></a>又不孝顺父母。<a id="a-m"></a>夫婿复无慈心。<a id="a-n"></a>养育儿子。<a id="a-o"></a>有是罪故。<a id="a-p"></a>致令今身抱孤守厄。<a id="a-q"></a>汝今若不修福灭罪。<a id="a-r"></a>后世转剧。<a id="a-s"></a>堕地狱中。<a id="a-t"></a>当尔之时。<a id="a-u"></a>悔无所及。</p>
  <p id="av">提违问曰。<a id="a-w"></a>当作何福。<a id="a-x"></a>得灭罪耶。<a id="a-y"></a>婆罗门曰。<a id="a-z"></a>灭罪二种。<a id="a-10"></a>其罪轻者。<a id="a-11"></a>手自髡头。<a id="a-12"></a>香汤洗浴。<a id="a-13"></a>入天庙中。<a id="a-14"></a>忏悔辞谢那罗延天。<a id="a-15"></a>请婆罗门。<a id="a-16"></a>足一百人。<a id="a-17"></a>施设饮食。<a id="a-18"></a>设饮食已。<a id="a-19"></a>以乳牛百头从犊子者。<a id="a-1A"></a>嚫婆罗门。<a id="a-1B"></a>然后罪灭。<a id="a-1C"></a>所以者何。<a id="a-1D"></a>诸婆罗门。<a id="a-1E"></a>修净梵行。<a id="a-1F"></a>不食酒肉五辛葱蒜。<a id="a-1G"></a>唯仰牛乳。<a id="a-1H"></a>以为食资。<a id="a-1I"></a>令施主檀越灭罪生福。<a id="a-1J"></a>世世所生。<a id="a-1K"></a>所愿从心。<a id="a-1L"></a>汝今罪重。<a id="a-1M"></a>应以家中一切所有诸珍宝物。<a id="a-1N"></a>布施五百大婆罗门。<a id="a-1O"></a>诸婆罗门得布施已。<a id="a-1P"></a>当为咒愿。<a id="a-1Q"></a>令汝后生常得大富。<a id="a-1R"></a>欲灭罪者。<a id="a-1S"></a>于恒水边。<a id="a-1T"></a>积薪自烧。<a id="a-1U"></a>诸婆罗门。<a id="a-1V"></a>当复咒愿。<a id="a-1W"></a>令汝前身所造一切轻重过罪。<a id="a-1X"></a>一时灭尽。<a id="a-1Y"></a>后世更生。<a id="a-1Z"></a>无复余殃。<a id="a-1a"></a>父母兄弟夫婿儿子。<a id="a-1b"></a>寿命无量。<a id="a-1c"></a>快乐无极。<a id="a-1d"></a>于是提违。<a id="a-1e"></a>便许可之。<a id="a-1f"></a>决定开心。<a id="a-1g"></a>当自烧身。<a id="a-1h"></a>便敕家奴。<a id="a-1i"></a>将十乘车。<a id="a-1j"></a>入山伐樵。<a id="a-1k"></a>规以自烧。</p>
  <p id="a1l">尔时国中。<a id="a-1m"></a>有一道人。<a id="a-1n"></a>名钵底婆(齐言辩才)。<a id="a-1o"></a>精进持戒。<a id="a-1p"></a>多闻智慧。<a id="a-1q"></a>常以慈心。<a id="a-1r"></a>教化天下。<a id="a-1s"></a>令改邪就正舍恶修善。<a id="a-1t"></a>传闻提违欲自烧身。<a id="a-1u"></a>心生怜愍。<a id="a-1v"></a>往诣其所。<a id="a-1w"></a>问提违言。<a id="a-1x"></a>办具薪火。<a id="a-1y"></a>欲何所为。<a id="a-1z"></a>提违答言。<a id="a-20"></a>欲自烧身灭除殃罪。<a id="a-21"></a>辩才答曰。<a id="a-22"></a>汝身罪业。<a id="a-23"></a>随逐精神。<a id="a-24"></a>不与身合。<a id="a-25"></a>徒苦烧身。<a id="a-26"></a>安能灭罪。<a id="a-27"></a>夫人祸福。<a id="a-28"></a>随心而起。<a id="a-29"></a>心念善故。<a id="a-2A"></a>受报亦善。<a id="a-2B"></a>心念恶故。<a id="a-2C"></a>受恶果报。<a id="a-2D"></a>心念苦乐。<a id="a-2E"></a>受报亦尔。<a id="a-2F"></a>如人饿死。<a id="a-2G"></a>则作饿鬼。<a id="a-2H"></a>苦恼死者。<a id="a-2I"></a>受苦恼报。<a id="a-2J"></a>欢喜死者。<a id="a-2K"></a>受欢喜报。<a id="a-2L"></a>安隐快乐。<a id="a-2M"></a>果报亦尔。<a id="a-2N"></a>汝今云何。<a id="a-2O"></a>于苦恼中。<a id="a-2P"></a>求欲灭罪。<a id="a-2Q"></a>望善报也。<a id="a-2R"></a>幸可不须。<a id="a-2S"></a>于理不通。</p>
  <p id="a2T">复次提违。<a id="a-2U"></a>如困病人。<a id="a-2V"></a>为苦所逼。<a id="a-2W"></a>若有恶人。<a id="a-2X"></a>来至其所。<a id="a-2Y"></a>呵骂病人。<a id="a-2Z"></a>以手抟耳。<a id="a-2a"></a>于意云何。<a id="a-2b"></a>尔时病人。<a id="a-2c"></a>宁有善心。<a id="a-2d"></a>无忿恼不。<a id="a-2e"></a>提违答言。<a id="a-2f"></a>其人困病。<a id="a-2g"></a>未见人时。<a id="a-2h"></a>常怀忿恼。<a id="a-2i"></a>况被抟耳。<a id="a-2j"></a>而当无忿。<a id="a-2k"></a>辩才告曰。<a id="a-2l"></a>汝今如是。<a id="a-2m"></a>先身罪故。<a id="a-2n"></a>守穷抱厄。<a id="a-2o"></a>常怀忧恼。<a id="a-2p"></a>复欲烧身。<a id="a-2q"></a>欲离忧恼。<a id="a-2r"></a>当可得不。<a id="a-2s"></a>如困病人。<a id="a-2t"></a>得人呵骂。<a id="a-2u"></a>尚增苦恼。<a id="a-2v"></a>百千万倍。<a id="a-2w"></a>况自烧身。<a id="a-2x"></a>猛炎起时。<a id="a-2y"></a>身体焦烂。<a id="a-2z"></a>气息未绝。<a id="a-30"></a>心未坏故。<a id="a-31"></a>当尔之时。<a id="a-32"></a>身心被煮。<a id="a-33"></a>神识未离。<a id="a-34"></a>故受苦毒。<a id="a-35"></a>烦闷心恼。<a id="a-36"></a>从是命终。<a id="a-37"></a>生地狱中。<a id="a-38"></a>地狱苦恼。<a id="a-39"></a>尤转增剧。<a id="a-3A"></a>百千万倍。<a id="a-3B"></a>求免甚难。<a id="a-3C"></a>况欲烧身求离苦也。<a id="a-3D"></a>复次提违譬如车牛厌患车故。<a id="a-3E"></a>欲使车坏。<a id="a-3F"></a>前车若坏。<a id="a-3G"></a>续得后车。<a id="a-3H"></a>扼其项领。<a id="a-3I"></a>罪未毕故。<a id="a-3J"></a>人亦如是。<a id="a-3K"></a>假令烧坏百千万身。<a id="a-3L"></a>罪业因缘相续不灭。<a id="a-3M"></a>如阿鼻狱。<a id="a-3N"></a>烧诸罪人。<a id="a-3O"></a>一日之中。<a id="a-3P"></a>八万过死。<a id="a-3Q"></a>八万更生。<a id="a-3R"></a>过一劫已。<a id="a-3S"></a>其罪方毕。<a id="a-3T"></a>况复汝今。<a id="a-3U"></a>一过烧身。<a id="a-3V"></a>欲求灭罪。<a id="a-3W"></a>何有得理。</p>
  <p id="a3X">尔时辩才。<a id="a-3Y"></a>种种因缘。<a id="a-3Z"></a>为说正法提违女人。<a id="a-3a"></a>心开意解。<a id="a-3b"></a>改志易操。<a id="a-3c"></a>烧身意息。<a id="a-3d"></a>白辩才言。<a id="a-3e"></a>当设何意。<a id="a-3f"></a>令得灭罪。<a id="a-3g"></a>辩才答言。<a id="a-3h"></a>前心作恶。<a id="a-3i"></a>如云覆月。<a id="a-3j"></a>后心起善。<a id="a-3k"></a>如炬消闇。<a id="a-3l"></a>汝今幸有欲灭罪意。<a id="a-3m"></a>自有方便。<a id="a-3n"></a>我能令汝不费一钱。<a id="a-3o"></a>乃至不经毫分之苦。<a id="a-3p"></a>灭除殃罪。<a id="a-3q"></a>现世安隐。<a id="a-3r"></a>后更生处。<a id="a-3s"></a>善愿从心。<a id="a-3t"></a>提违闻已。<a id="a-3u"></a>心大欢喜。<a id="a-3v"></a>忧怖即除。<a id="a-3w"></a>如重罪囚蒙赦欲。<a id="a-3x"></a>出即起修敬。<a id="a-3y"></a>礼拜问讯。<a id="a-3z"></a>即敕婢使。<a id="a-40"></a>为敷高座。<a id="a-41"></a>[毯-炎+瞿]毹毾[毯-炎+登]。<a id="a-42"></a>锦绣綩綖。<a id="a-43"></a>严饰第一。<a id="a-44"></a>散花烧香。<a id="a-45"></a>劝请辩才。<a id="a-46"></a>令登高座。<a id="a-47"></a>辩才受请。<a id="a-48"></a>即升高座。<a id="a-49"></a>提违女人。<a id="a-4A"></a>即率家内奴婢眷属五百余人。<a id="a-4B"></a>围绕辩才。<a id="a-4C"></a>叩头恭敬。<a id="a-4D"></a>合掌而立。</p>
  <p id="a4E">提违女人。<a id="a-4F"></a>白辩才言。<a id="a-4G"></a>尊向所说。<a id="a-4H"></a>灭罪事由。<a id="a-4I"></a>虽怀欣庆。<a id="a-4J"></a>犹有微疑。<a id="a-4K"></a>惟愿为说。<a id="a-4L"></a>除罪之法。<a id="a-4M"></a>当如法行。<a id="a-4N"></a>辩才答曰。<a id="a-4O"></a>起罪之由。<a id="a-4P"></a>出身口意。<a id="a-4Q"></a>身业不善。<a id="a-4R"></a>杀盗邪淫。<a id="a-4S"></a>口业不善。<a id="a-4T"></a>妄言两舌恶口绮语。<a id="a-4U"></a>意业不善。<a id="a-4V"></a>嫉妒嗔恚憍慢邪见。<a id="a-4W"></a>是为十恶。<a id="a-4X"></a>受恶果报。<a id="a-4Y"></a>今当一心丹诚忏悔。<a id="a-4Z"></a>若于过去。<a id="a-4a"></a>若于今身。<a id="a-4b"></a>有如是罪。<a id="a-4c"></a>今悉忏悔。<a id="a-4d"></a>出罪灭罪。<a id="a-4e"></a>当自立誓。<a id="a-4f"></a>从今已往。<a id="a-4g"></a>不敢复犯。<a id="a-4h"></a>并为我等先人父母夫婿兄弟。<a id="a-4i"></a>所有过罪。<a id="a-4j"></a>我今一心。<a id="a-4k"></a>代其忏悔。<a id="a-4l"></a>我弟子提违。<a id="a-4m"></a>以今忏悔。<a id="a-4n"></a>改恶修善。<a id="a-4o"></a>福德因缘。<a id="a-4p"></a>施与一切受苦众生。<a id="a-4q"></a>令其得乐。<a id="a-4r"></a>众生有罪。<a id="a-4s"></a>我当代受。<a id="a-4t"></a>复立誓言。<a id="a-4u"></a>缘我今日改邪就正。<a id="a-4v"></a>悔罪修福。<a id="a-4w"></a>从是因缘。<a id="a-4x"></a>舍身受身至成佛道。<a id="a-4y"></a>常遭明师。<a id="a-4z"></a>遇善知识。<a id="a-50"></a>寿无量命。<a id="a-51"></a>常与父母夫婿儿子六亲眷属。<a id="a-52"></a>常相保守。<a id="a-53"></a>不经苦患。<a id="a-54"></a>莫如今也。<a id="a-55"></a>于是辩才。<a id="a-56"></a>告提违言。<a id="a-57"></a>悔过灭罪法皆如是。</p>
  <p id="a58">于是提违。<a id="a-59"></a>及其眷属。<a id="a-5A"></a>于辩才前。<a id="a-5B"></a>长跪合掌。<a id="a-5C"></a>白辩才言。<a id="a-5D"></a>弟子之徒。<a id="a-5E"></a>奉尊教诲。<a id="a-5F"></a>如法忏已。<a id="a-5G"></a>愿尊更赐余善法教。<a id="a-5H"></a>当勤奉行。<a id="a-5I"></a>增本功德。<a id="a-5J"></a>辩才告曰。<a id="a-5K"></a>今当诚心归佛归法归比丘僧。<a id="a-5L"></a>如是三说。<a id="a-5M"></a>今当尽形受十善道。<a id="a-5N"></a>我弟子某甲。<a id="a-5O"></a>从今尽形。<a id="a-5P"></a>不杀不盗不邪淫。<a id="a-5Q"></a>是身善业。<a id="a-5R"></a>不妄言两舌不恶口绮语。<a id="a-5S"></a>是口善业。<a id="a-5T"></a>不嫉妒嗔恚憍慢邪见。<a id="a-5U"></a>是意善业。<a id="a-5V"></a>是则名为十善戒法。<a id="a-5W"></a>尔时辩才。<a id="a-5X"></a>教授提违十善法已。<a id="a-5Y"></a>提违眷属。<a id="a-5Z"></a>欢喜踊跃。<a id="a-5a"></a>尽心奉行。<a id="a-5b"></a>提违女人。<a id="a-5c"></a>为设种种百味饮食及诸珍宝。<a id="a-5d"></a>长跪叉手。<a id="a-5e"></a>白辩才言。<a id="a-5f"></a>愿尊留神。<a id="a-5g"></a>垂愍教化。<a id="a-5h"></a>今当为尊造立宫室。<a id="a-5i"></a>随所便宜。<a id="a-5j"></a>终身奉事。<a id="a-5k"></a>辩才答曰。<a id="a-5l"></a>汝今以能舍邪就正。<a id="a-5m"></a>净修十善。<a id="a-5n"></a>为正法子。<a id="a-5o"></a>复以十善。<a id="a-5p"></a>教化天下。<a id="a-5q"></a>则为已报师徒重恩。<a id="a-5r"></a>汝已得度。<a id="a-5s"></a>我不宜留。<a id="a-5t"></a>吾今复当往化余处。</p>
  <p id="a5u">尔时提违。<a id="a-5v"></a>知师不住。<a id="a-5w"></a>运辇库藏诸珍宝物。<a id="a-5x"></a>以奉上师。<a id="a-5y"></a>冀得留意。<a id="a-5z"></a>辩才不受。<a id="a-60"></a>辞退便去。<a id="a-61"></a>于是提违。<a id="a-62"></a>心自念言。<a id="a-63"></a>今日之济。<a id="a-64"></a>莫不由我。<a id="a-65"></a>尊师和上。<a id="a-66"></a>开悟成就。<a id="a-67"></a>教授重恩。<a id="a-68"></a>苦请不留。<a id="a-69"></a>又复不受珍宝之物。<a id="a-6A"></a>当如之何。<a id="a-6B"></a>悲感伤心。<a id="a-6C"></a>涕泪交流。<a id="a-6D"></a>叩头辞谢。<a id="a-6E"></a>于是别去。</p>
  <p id="a6F">辩才去后。<a id="a-6G"></a>提违女人。<a id="a-6H"></a>与其眷属五百余人。<a id="a-6I"></a>常以十善法。<a id="a-6J"></a>展转相化。<a id="a-6K"></a>经于多时。<a id="a-6L"></a>尔时国中。<a id="a-6M"></a>忽遇谷贵。<a id="a-6N"></a>人民饥饿。<a id="a-6O"></a>时有五比丘。<a id="a-6P"></a>懒惰懈怠。<a id="a-6Q"></a>不修学问经书义理。<a id="a-6R"></a>又不专行持戒精进。<a id="a-6S"></a>世人轻慢。<a id="a-6T"></a>不供养之。<a id="a-6U"></a>贫穷困苦。<a id="a-6V"></a>无复生理。<a id="a-6W"></a>五人议曰。<a id="a-6X"></a>夫人生计。<a id="a-6Y"></a>随时形宜。<a id="a-6Z"></a>人命至重。<a id="a-6a"></a>何宜守死。<a id="a-6b"></a>各共乞索。<a id="a-6c"></a>办具绳床。<a id="a-6d"></a>于旷野中。<a id="a-6e"></a>扫洒净洁。<a id="a-6f"></a>华幡庄严。<a id="a-6g"></a>依次而坐。<a id="a-6h"></a>外形似禅。<a id="a-6i"></a>内思邪浊。<a id="a-6j"></a>世人见之。<a id="a-6k"></a>谓是圣人。<a id="a-6l"></a>赍持供养。<a id="a-6m"></a>百种饮食。<a id="a-6n"></a>云集供养。<a id="a-6o"></a>于是五人。<a id="a-6p"></a>饱足有余。<a id="a-6q"></a>尔时提违。<a id="a-6r"></a>闻是事已。<a id="a-6s"></a>遣人访觅。<a id="a-6t"></a>信还报曰。<a id="a-6u"></a>有五圣人。<a id="a-6v"></a>独坐山泽。<a id="a-6w"></a>世人云集。<a id="a-6x"></a>如事天神。<a id="a-6y"></a>提违欢喜。<a id="a-6z"></a>而自庆言。<a id="a-70"></a>我愿果矣。<a id="a-71"></a>明旦即敕。<a id="a-72"></a>严驾宝车。<a id="a-73"></a>香华伎乐。<a id="a-74"></a>诣五比丘。<a id="a-75"></a>提违到已。<a id="a-76"></a>礼拜问讯。<a id="a-77"></a>施设供养。<a id="a-78"></a>饮食毕已。<a id="a-79"></a>提违眷属。<a id="a-7A"></a>恭敬合掌。<a id="a-7B"></a>白比丘曰。</p>
  <p id="a7C">尊德至重　　无上福田　　众生蒙祐</p>
  <p id="a7D">不宜自轻　　弟子愚意　　欲请尊灵</p>
  <p id="a7E">临顾贫舍　　展释微诚　　唯愿慈哀</p>
  <p id="a7F">济度群生　　弟子亦有　　清净园林</p>
  <p id="a7G">流泉浴池　　严饰光荣</p>
  <p id="a7H">提违眷属。<a id="a-7I"></a>叩头再三。<a id="a-7J"></a>时五比丘。<a id="a-7K"></a>知其意至。<a id="a-7L"></a>便许可之。</p>
  <p id="a7M">提违欢喜。<a id="a-7N"></a>辞还家中。<a id="a-7O"></a>即遣使人。<a id="a-7P"></a>庄严宝车。<a id="a-7Q"></a>迎五比丘。<a id="a-7R"></a>还家供养。<a id="a-7S"></a>提违女人。<a id="a-7T"></a>有好园林。<a id="a-7U"></a>去舍不远。<a id="a-7V"></a>其园纵广。<a id="a-7W"></a>足满十顷。<a id="a-7X"></a>流泉浴池。<a id="a-7Y"></a>奇杂花果。<a id="a-7Z"></a>鵁鶄鸳鸯。<a id="a-7a"></a>清净严好。<a id="a-7b"></a>于其园中。<a id="a-7c"></a>造立堂舍。<a id="a-7d"></a>众宝庄校。<a id="a-7e"></a>其堂舍中。<a id="a-7f"></a>敷置床席。<a id="a-7g"></a>众妙卧具。<a id="a-7h"></a>香洁第一。<a id="a-7i"></a>令五比丘止住其中。<a id="a-7j"></a>提违女人。<a id="a-7k"></a>终身奉事。<a id="a-7l"></a>随时便宜。<a id="a-7m"></a>饮食汤药。<a id="a-7n"></a>供给使令。<a id="a-7o"></a>不失时节。<a id="a-7p"></a>时五比丘。<a id="a-7q"></a>既被主人恩厚供养。<a id="a-7r"></a>安隐快乐。<a id="a-7s"></a>而自庆言。<a id="a-7t"></a>何忽如之。<a id="a-7u"></a>夫人生世。<a id="a-7v"></a>种种方宜。<a id="a-7w"></a>求觅财利。<a id="a-7x"></a>以救贫乏。<a id="a-7y"></a>虽得如意。<a id="a-7z"></a>不如我等。<a id="a-80"></a>都不劳身。<a id="a-81"></a>而食福禄。<a id="a-82"></a>此岂不由智慧力乎。<a id="a-83"></a>其五比丘。<a id="a-84"></a>察见主人殷勤意重。<a id="a-85"></a>而共议言。<a id="a-86"></a>虽得主人随宜供给。<a id="a-87"></a>日富岁贫。<a id="a-88"></a>不能济人。<a id="a-89"></a>岁寒富乐。<a id="a-8A"></a>我等今宜更施方便。<a id="a-8B"></a>求觅钱财。<a id="a-8C"></a>充为后时受五欲乐。<a id="a-8D"></a>作是论已。<a id="a-8E"></a>更相易代。<a id="a-8F"></a>差遣一人。<a id="a-8G"></a>游诸聚落。<a id="a-8H"></a>宣语诸人。<a id="a-8I"></a>唱如是言。<a id="a-8J"></a>彼四比丘。<a id="a-8K"></a>闲居寂静。<a id="a-8L"></a>护持禁戒。<a id="a-8M"></a>断绝酒肉。<a id="a-8N"></a>不食葱蒜。<a id="a-8O"></a>称于梵行。<a id="a-8P"></a>修禅止观。<a id="a-8Q"></a>证无漏业不久修行。<a id="a-8R"></a>成阿罗汉。<a id="a-8S"></a>则为天下无上福田。<a id="a-8T"></a>众人闻已。<a id="a-8U"></a>赍持种种钱财饮食。<a id="a-8V"></a>运集来诣。<a id="a-8W"></a>恭敬供养。<a id="a-8X"></a>如是多年。<a id="a-8Y"></a>提违女人。<a id="a-8Z"></a>直心敬信。<a id="a-8a"></a>随宜供养。<a id="a-8b"></a>欢喜无厌。<a id="a-8c"></a>寿尽命终。<a id="a-8d"></a>生化乐天。<a id="a-8e"></a>其五比丘。<a id="a-8f"></a>专行巧伪。<a id="a-8g"></a>邪浊心故。<a id="a-8h"></a>福尽命终。<a id="a-8i"></a>生地狱中。<a id="a-8j"></a>八千亿劫受。<a id="a-8k"></a>大苦报。<a id="a-8l"></a>地狱罪毕。<a id="a-8m"></a>受饿鬼形。<a id="a-8n"></a>魑魅魍魉。<a id="a-8o"></a>如是展转。<a id="a-8p"></a>经八千劫。<a id="a-8q"></a>饿鬼罪毕。<a id="a-8r"></a>受六畜身。<a id="a-8s"></a>偿其主人。<a id="a-8t"></a>先世供养。<a id="a-8u"></a>业报因缘。<a id="a-8v"></a>或作骆驼驴骡牛马。<a id="a-8w"></a>随其主人所受福处。<a id="a-8x"></a>常以筋力。<a id="a-8y"></a>报偿主人。<a id="a-8z"></a>如是展转。<a id="a-90"></a>复八千世。<a id="a-91"></a>畜生罪毕。<a id="a-92"></a>虽获人身。<a id="a-93"></a>诸根闇钝。<a id="a-94"></a>无男女根。<a id="a-95"></a>名为石女。<a id="a-96"></a>自尔以来。<a id="a-97"></a>八千世中。<a id="a-98"></a>常以筋力。<a id="a-99"></a>报偿主人。<a id="a-9A"></a>于今不息。<a id="a-9B"></a>佛告王曰。<a id="a-9C"></a>尔时提违者。<a id="a-9D"></a>皇后是也。<a id="a-9E"></a>尔时辩才者。<a id="a-9F"></a>目连是也。<a id="a-9G"></a>时五比丘。<a id="a-9H"></a>即今皇后随从担舆。<a id="a-9I"></a>扇提罗等。<a id="a-9J"></a>五人是也。<a id="a-9K"></a>王白佛言。<a id="a-9L"></a>如世尊说。<a id="a-9M"></a>五人起因。<a id="a-9N"></a>今者唯见担舆四人。<a id="a-9O"></a>其余一人。<a id="a-9P"></a>为何所在。<a id="a-9Q"></a>佛告王曰。<a id="a-9R"></a>其一人者常在宫内。<a id="a-9S"></a>修治厕溷除粪者是。<a id="a-9T"></a>皇后闻已。<a id="a-9U"></a>肃然毛竖。<a id="a-9V"></a>心怀怖惧。<a id="a-9W"></a>更起礼佛。<a id="a-9X"></a>倚立合掌。<a id="a-9Y"></a>而白佛言。<a id="a-9Z"></a>如世尊说。<a id="a-9a"></a>扇提罗等。<a id="a-9b"></a>是我前世因缘。<a id="a-9c"></a>师者实怀忧怖。<a id="a-9d"></a>恐犯逆罪。<a id="a-9e"></a>所以者何。<a id="a-9f"></a>夫人师者应修恭敬。<a id="a-9g"></a>顶戴礼拜。<a id="a-9h"></a>是其宜也。<a id="a-9i"></a>而反使担车舆随从不异牛马。<a id="a-9j"></a>以是因缘。<a id="a-9k"></a>甚怀怖惧。<a id="a-9l"></a>愿佛垂哀。<a id="a-9m"></a>听我忏悔。<a id="a-9n"></a>佛告之曰。<a id="a-9o"></a>皇后福德。<a id="a-9p"></a>自无过罪。<a id="a-9q"></a>何故疑惧。<a id="a-9r"></a>众生殊性。<a id="a-9s"></a>业行不同。<a id="a-9t"></a>善者受福。<a id="a-9u"></a>恶自受殃。<a id="a-9v"></a>皇后本时。<a id="a-9w"></a>直心清净。<a id="a-9x"></a>信乐修福。<a id="a-9y"></a>福德因缘。<a id="a-9z"></a>自尔以来。<a id="a-A0"></a>世世所生。<a id="a-A1"></a>常遭明师。<a id="a-A2"></a>信受教悔。<a id="a-A3"></a>从善入善。<a id="a-A4"></a>从禄入禄。<a id="a-A5"></a>至于今日。<a id="a-A6"></a>食福自然。<a id="a-A7"></a>值佛出世。<a id="a-A8"></a>前身福德。<a id="a-A9"></a>因缘力故。<a id="a-AA"></a>复闻正法。<a id="a-AB"></a>如说修行。<a id="a-AC"></a>以是因缘。<a id="a-AD"></a>无罪咎也。<a id="a-AE"></a>其扇提罗五人因缘。<a id="a-AF"></a>由其本时。<a id="a-AG"></a>邪浊佞谄。<a id="a-AH"></a>无有慈心。<a id="a-AI"></a>受汝供养。<a id="a-AJ"></a>罪业因缘。<a id="a-AK"></a>偿其宿债。</p>
  <p id="aAL">皇后白曰。<a id="a-AM"></a>今闻佛说。<a id="a-AN"></a>本业因缘。<a id="a-AO"></a>弟子疑解。<a id="a-AP"></a>更无忧惧也。<a id="a-AQ"></a>此扇提罗。<a id="a-AR"></a>罪业果报。<a id="a-AS"></a>何当毕也。<a id="a-AT"></a>弟子今者。<a id="a-AU"></a>放扇提罗。<a id="a-AV"></a>不敢驱使。<a id="a-AW"></a>随意东西。<a id="a-AX"></a>唯愿世尊。<a id="a-AY"></a>说法开悟。<a id="a-AZ"></a>令其心解。<a id="a-Aa"></a>改恶修善。<a id="a-Ab"></a>速得免苦。<a id="a-Ac"></a>佛告之曰。<a id="a-Ad"></a>今欲令我开化其者。<a id="a-Ae"></a>唤彼宫内除粪者来。<a id="a-Af"></a>皇后即时。<a id="a-Ag"></a>遣使令唤。<a id="a-Ah"></a>扇提罗来。<a id="a-Ai"></a>使者受命。<a id="a-Aj"></a>须臾将来。<a id="a-Ak"></a>扇提罗等。<a id="a-Al"></a>五人聚集。<a id="a-Am"></a>于佛前立。<a id="a-An"></a>世尊大慈。<a id="a-Ao"></a>先以善言。<a id="a-Ap"></a>慰劳之曰。<a id="a-Aq"></a>汝等诸子。<a id="a-Ar"></a>体气康和。<a id="a-As"></a>安隐快乐。<a id="a-At"></a>无苦恼不。<a id="a-Au"></a>五人怒曰。<a id="a-Av"></a>佛不知时。<a id="a-Aw"></a>所以者何。<a id="a-Ax"></a>昼夜勤苦。<a id="a-Ay"></a>鞭杖使役。<a id="a-Az"></a>不暇得息。<a id="a-B0"></a>有何乐哉。<a id="a-B1"></a>佛岂不知如是事乎。<a id="a-B2"></a>而反问人快乐以不。<a id="a-B3"></a>佛告五人。<a id="a-B4"></a>今身之苦。<a id="a-B5"></a>皆由前世邪浊谄曲。<a id="a-B6"></a>怀不善心。<a id="a-B7"></a>受人供养。<a id="a-B8"></a>罪业因缘。<a id="a-B9"></a>展转所生。<a id="a-BA"></a>至于今身。<a id="a-BB"></a>偿罪因缘。<a id="a-BC"></a>犹故未毕。<a id="a-BD"></a>汝若欲求免恶果报者。<a id="a-BE"></a>今应至心丹诚悔过。<a id="a-BF"></a>改恶修善。<a id="a-BG"></a>从是因缘。<a id="a-BH"></a>可得免苦。<a id="a-BI"></a>扇提罗等。<a id="a-BJ"></a>闻佛语已。<a id="a-BK"></a>忿怒隆盛。<a id="a-BL"></a>反背向佛。<a id="a-BM"></a>不欲听闻。<a id="a-BN"></a>佛以神力。<a id="a-BO"></a>令一化佛对其前立。<a id="a-BP"></a>方便慰喻。<a id="a-BQ"></a>劝令忏悔。<a id="a-BR"></a>扇提罗等。<a id="a-BS"></a>又反面向东。<a id="a-BT"></a>复有化佛。<a id="a-BU"></a>对前而立。<a id="a-BV"></a>复反向西。<a id="a-BW"></a>复有化佛。<a id="a-BX"></a>四维上下。<a id="a-BY"></a>皆有佛对。<a id="a-BZ"></a>扇提罗等。<a id="a-Ba"></a>见佛围绕。<a id="a-Bb"></a>五人即时。<a id="a-Bc"></a>称怨大唤。<a id="a-Bd"></a>而作是言。<a id="a-Be"></a>我等今者。<a id="a-Bf"></a>是弊恶罪人。<a id="a-Bg"></a>佛今何为苦见逼耶。<a id="a-Bh"></a>尔时世尊。<a id="a-Bi"></a>还摄化佛。<a id="a-Bj"></a>为一佛身。</p>
  <p id="aBk">佛告大众。<a id="a-Bl"></a>国王太后。<a id="a-Bm"></a>诸比丘等。<a id="a-Bn"></a>汝等见是扇提罗不。<a id="a-Bo"></a>咸言唯然。<a id="a-Bp"></a>汝等当知。<a id="a-Bq"></a>众生罪业。<a id="a-Br"></a>有二种障。<a id="a-Bs"></a>一者业障。<a id="a-Bt"></a>二者烦恼障。<a id="a-Bu"></a>其罪轻者。<a id="a-Bv"></a>有烦恼障。<a id="a-Bw"></a>重罪业障。<a id="a-Bx"></a>扇提罗等。<a id="a-By"></a>具有二障。<a id="a-Bz"></a>重罪障故。<a id="a-C0"></a>不得受化。<a id="a-C1"></a>非可如何。</p>
  <p id="aC2">尔时皇后。<a id="a-C3"></a>见扇提罗不受佛化。<a id="a-C4"></a>哀感伤心。<a id="a-C5"></a>语五人曰。<a id="a-C6"></a>自今以后。<a id="a-C7"></a>永解因缘。<a id="a-C8"></a>随意东西。<a id="a-C9"></a>无忧快乐。<a id="a-CA"></a>扇提罗等。<a id="a-CB"></a>长跪涕泪。<a id="a-CC"></a>白皇后言。<a id="a-CD"></a>我等五人。<a id="a-CE"></a>奉事大家。<a id="a-CF"></a>有何等愆。<a id="a-CG"></a>非意今日被驱弃损。<a id="a-CH"></a>若有不称。<a id="a-CI"></a>惟愿弘恕使役如前。<a id="a-CJ"></a>于是皇后辞让再三。<a id="a-CK"></a>扇提罗等。<a id="a-CL"></a>不欲离去。<a id="a-CM"></a>皇后白佛。<a id="a-CN"></a>弟子至意。<a id="a-CO"></a>放扇提罗。<a id="a-CP"></a>不肯欲离。<a id="a-CQ"></a>当如之何。<a id="a-CR"></a>佛告之曰。<a id="a-CS"></a>扇提罗等。<a id="a-CT"></a>偿债未毕。<a id="a-CU"></a>因缘系缚。<a id="a-CV"></a>不令得去。<a id="a-CW"></a>非可如何。<a id="a-CX"></a>且顺其意。<a id="a-CY"></a>复其事业。<a id="a-CZ"></a>偿因缘毕自当得脱。<a id="a-Ca"></a>佛告王曰。<a id="a-Cb"></a>夫人修福。<a id="a-Cc"></a>谦虚敬重。<a id="a-Cd"></a>直心清净。<a id="a-Ce"></a>行于道业。<a id="a-Cf"></a>功德无量。<a id="a-Cg"></a>火不能烧。<a id="a-Ch"></a>水不能漂。<a id="a-Ci"></a>偷劫盗贼。<a id="a-Cj"></a>不能得便。<a id="a-Ck"></a>国王强力。<a id="a-Cl"></a>不能动转。<a id="a-Cm"></a>如今皇后。<a id="a-Cn"></a>受天福也。<a id="a-Co"></a>人行恶心。<a id="a-Cp"></a>贪现前利。<a id="a-Cq"></a>如扇提罗。<a id="a-Cr"></a>历世受殃。<a id="a-Cs"></a>于今不息。<a id="a-Ct"></a>虽遇圣化。<a id="a-Cu"></a>如风过耳。<a id="a-Cv"></a>罪业力故。<a id="a-Cw"></a>反生怨嫉。<a id="a-Cx"></a>窈窈冥冥。<a id="a-Cy"></a>何时当免。</p>
  <p id="aCz">尔时世尊。<a id="a-D0"></a>慈悲心故。<a id="a-D1"></a>告诸比丘。<a id="a-D2"></a>如我前说。<a id="a-D3"></a>人身难得。<a id="a-D4"></a>值佛时难。<a id="a-D5"></a>法难得闻。<a id="a-D6"></a>终寿亦难。<a id="a-D7"></a>汝等诸子。<a id="a-D8"></a>前身微善。<a id="a-D9"></a>得生人道。<a id="a-DA"></a>遇佛在世。<a id="a-DB"></a>闻法信受。<a id="a-DC"></a>割断恩爱。<a id="a-DD"></a>离别父母兄弟妻子六亲眷属。<a id="a-DE"></a>出家为道。<a id="a-DF"></a>如囚免狱。<a id="a-DG"></a>应舍恶从善。<a id="a-DH"></a>中表相应。<a id="a-DI"></a>言行无异。<a id="a-DJ"></a>少欲知足。<a id="a-DK"></a>不贪世荣。<a id="a-DL"></a>忍饥耐渴。<a id="a-DM"></a>志在无为。<a id="a-DN"></a>研精学问。<a id="a-DO"></a>弃捐众恶。<a id="a-DP"></a>庄严智慧。<a id="a-DQ"></a>修无漏业。<a id="a-DR"></a>出生死海。<a id="a-DS"></a>复以智慧。<a id="a-DT"></a>顺化天下。<a id="a-DU"></a>使行十善。<a id="a-DV"></a>是则名为自度度人。<a id="a-DW"></a>应菩萨业。<a id="a-DX"></a>尔时会中。<a id="a-DY"></a>有诸比丘。<a id="a-DZ"></a>闻佛说已。<a id="a-Da"></a>自忖所行。<a id="a-Db"></a>身口意业。<a id="a-Dc"></a>不称道法。<a id="a-Dd"></a>五百余人。<a id="a-De"></a>即起修敬。<a id="a-Df"></a>叩头忏悔。<a id="a-Dg"></a>叉手合掌。<a id="a-Dh"></a>而白佛言。<a id="a-Di"></a>如世尊教。<a id="a-Dj"></a>三不善业。<a id="a-Dk"></a>我等悉有。<a id="a-Dl"></a>今于佛前。<a id="a-Dm"></a>发露忏悔。<a id="a-Dn"></a>惟愿天尊。<a id="a-Do"></a>表察其诚。<a id="a-Dp"></a>从今以往。<a id="a-Dq"></a>誓不为非。<a id="a-Dr"></a>当如法行。<a id="a-Ds"></a>愿佛证知。<a id="a-Dt"></a>佛言诸子。<a id="a-Du"></a>三界圣尊。<a id="a-Dv"></a>众生之父。<a id="a-Dw"></a>子今悔恶修善甚是所欣。<a id="a-Dx"></a>当随喜尔。</p>
  <p id="aDy">复有五百粗行比丘。<a id="a-Dz"></a>闻说是已。<a id="a-E0"></a>即起修敬。<a id="a-E1"></a>叩头向佛白言世尊。<a id="a-E2"></a>我等不堪修出家道。<a id="a-E3"></a>所以者何。<a id="a-E4"></a>从昔以来。<a id="a-E5"></a>为利养故。<a id="a-E6"></a>行于邪浊。<a id="a-E7"></a>有虚无实。<a id="a-E8"></a>受人供养。<a id="a-E9"></a>负债滋多。<a id="a-EA"></a>为是等故。<a id="a-EB"></a>实怀忧惧。<a id="a-EC"></a>今欲舍道还归俗缘。<a id="a-ED"></a>愿佛垂听。<a id="a-EE"></a>佛告比丘。<a id="a-EF"></a>善哉善哉。<a id="a-EG"></a>吾助尔喜。<a id="a-EH"></a>所以者何。<a id="a-EI"></a>夫人入行。<a id="a-EJ"></a>如把刃持毒。<a id="a-EK"></a>不能堪者。<a id="a-EL"></a>不如不为。<a id="a-EM"></a>何以故。<a id="a-EN"></a>执持不勤。<a id="a-EO"></a>反为害故。<a id="a-EP"></a>汝等今者。<a id="a-EQ"></a>信于业报。<a id="a-ER"></a>有惭愧心。<a id="a-ES"></a>惭愧因故。<a id="a-ET"></a>除灭过罪。<a id="a-EU"></a>增长善根。<a id="a-EV"></a>弥勒菩萨。<a id="a-EW"></a>后成佛时。<a id="a-EX"></a>初会说法。<a id="a-EY"></a>当得上度。<a id="a-EZ"></a>又告比丘。<a id="a-Ea"></a>宁割身肉。<a id="a-Eb"></a>以用供口。<a id="a-Ec"></a>不以邪心受人施也。<a id="a-Ed"></a>甚难甚难。<a id="a-Ee"></a>慎之慎之。</p>
  <p id="aEf">尔时佛子罗睺罗等。<a id="a-Eg"></a>五十沙弥。<a id="a-Eh"></a>闻佛说彼扇提罗等。<a id="a-Ei"></a>祸所由起因缘本末。<a id="a-Ej"></a>甚大忧惧。<a id="a-Ek"></a>即各修敬。<a id="a-El"></a>头面礼佛。<a id="a-Em"></a>叉手合掌白言。<a id="a-En"></a>世尊。<a id="a-Eo"></a>今闻说此扇提罗等宿业因缘受苦果报。<a id="a-Ep"></a>甚怀怖惧。<a id="a-Eq"></a>所以者何。<a id="a-Er"></a>和上舍利弗大智福德。<a id="a-Es"></a>为国中豪族。<a id="a-Et"></a>所见知识。<a id="a-Eu"></a>众人竞共云集供养。<a id="a-Ev"></a>饷致最上甘珍美味。<a id="a-Ew"></a>小儿愚痴。<a id="a-Ex"></a>无有福德。<a id="a-Ey"></a>食人如是妙甘饮食。<a id="a-Ez"></a>后世当复偿其因缘。<a id="a-F0"></a>受苦果报如扇提罗。<a id="a-F1"></a>是故我等实怀忧虑。<a id="a-F2"></a>彼诸长德。<a id="a-F3"></a>五百比丘。<a id="a-F4"></a>尚不能堪。<a id="a-F5"></a>退道还俗。<a id="a-F6"></a>而况小儿。<a id="a-F7"></a>无智慧者。<a id="a-F8"></a>愿佛垂哀。<a id="a-F9"></a>赐听我属舍道还家冀免罪酬不经苦厄。<a id="a-FA"></a>尔时世尊。<a id="a-FB"></a>告罗睺罗。<a id="a-FC"></a>汝今畏罪。<a id="a-FD"></a>欲得还家。<a id="a-FE"></a>求离苦者。<a id="a-FF"></a>是事不然。<a id="a-FG"></a>何以故。<a id="a-FH"></a>如有二人乏食饥饿。<a id="a-FI"></a>忽遇主人。<a id="a-FJ"></a>为设种种肥浓美味。<a id="a-FK"></a>其人饥饿。<a id="a-FL"></a>贪食过饱。<a id="a-FM"></a>然此二人。<a id="a-FN"></a>一者有智。<a id="a-FO"></a>二者愚痴。<a id="a-FP"></a>有智之人。<a id="a-FQ"></a>自知食过身体沉重嚬呻欠呿。<a id="a-FR"></a>恐致苦患。<a id="a-FS"></a>即诣明医。<a id="a-FT"></a>谦虚下意。<a id="a-FU"></a>叩头求救。<a id="a-FV"></a>请除苦患。<a id="a-FW"></a>良医即赐摩檀提药。<a id="a-FX"></a>令其服之。<a id="a-FY"></a>其人即吐腹中宿食。<a id="a-FZ"></a>吐宿食已。<a id="a-Fa"></a>令近暖火。<a id="a-Fb"></a>禁节消息。<a id="a-Fc"></a>其人因是。<a id="a-Fd"></a>得免祸患。<a id="a-Fe"></a>终保年寿。<a id="a-Ff"></a>安隐快乐。<a id="a-Fg"></a>其无智者。<a id="a-Fh"></a>不知食过。<a id="a-Fi"></a>谓是鬼魅。<a id="a-Fj"></a>消费家财。<a id="a-Fk"></a>横杀生命。<a id="a-Fl"></a>祠祭鬼神。<a id="a-Fm"></a>欲求济命。<a id="a-Fn"></a>唐费功夫。<a id="a-Fo"></a>腹中宿食。<a id="a-Fp"></a>遂成生风。<a id="a-Fq"></a>生气转筋。<a id="a-Fr"></a>绞切心痛。<a id="a-Fs"></a>因是死亡。<a id="a-Ft"></a>生地狱中。<a id="a-Fu"></a>累世受苦。<a id="a-Fv"></a>由无智焉。</p>
  <p id="aFw">佛言。<a id="a-Fx"></a>汝罗睺罗。<a id="a-Fy"></a>畏罪还家。<a id="a-Fz"></a>如彼无智愚痴人也。<a id="a-G0"></a>夫人求福。<a id="a-G1"></a>欲离罪者。<a id="a-G2"></a>当谦虚精勤。<a id="a-G3"></a>亲近明师。<a id="a-G4"></a>修习智慧。<a id="a-G5"></a>悔恶罪业。<a id="a-G6"></a>改往修来。<a id="a-G7"></a>从是渐渐。<a id="a-G8"></a>智慧成就。<a id="a-G9"></a>慧成就故。<a id="a-GA"></a>消灭众罪。<a id="a-GB"></a>如我前说。<a id="a-GC"></a>日光威力。<a id="a-GD"></a>能除众冥。<a id="a-GE"></a>人修智慧。<a id="a-GF"></a>亦复如是。<a id="a-GG"></a>缘汝先有善根因缘遭值我。<a id="a-GH"></a>时舍利弗等。<a id="a-GI"></a>如彼明医能济苦患。<a id="a-GJ"></a>而得不死。<a id="a-GK"></a>子今何为舍明入暗。<a id="a-GL"></a>沙弥罗睺白言。<a id="a-GM"></a>世尊。<a id="a-GN"></a>诸佛智慧。<a id="a-GO"></a>犹如大海。<a id="a-GP"></a>罗睺等心。<a id="a-GQ"></a>犹如毫末。<a id="a-GR"></a>岂能受持。<a id="a-GS"></a>如来智慧。<a id="a-GT"></a>佛告罗睺。<a id="a-GU"></a>如天雨渧。<a id="a-GV"></a>后不及前。<a id="a-GW"></a>虽不相及。<a id="a-GX"></a>能满大器。<a id="a-GY"></a>修学智慧。<a id="a-GZ"></a>亦复如是。<a id="a-Ga"></a>从小微起终成大器。<a id="a-Gb"></a>成大器已。<a id="a-Gc"></a>转成余器。<a id="a-Gd"></a>如是展转。<a id="a-Ge"></a>满无量器。<a id="a-Gf"></a>是则名为自利利人。<a id="a-Gg"></a>自利利人。<a id="a-Gh"></a>名为大士。<a id="a-Gi"></a>如我今也。<a id="a-Gj"></a>罗睺罗等。<a id="a-Gk"></a>闻佛说已。<a id="a-Gl"></a>心开意解。<a id="a-Gm"></a>无复忧虑。<a id="a-Gn"></a>如世尊教。<a id="a-Go"></a>当具奉行。<a id="a-Gp"></a>不敢疑也。</p>
  <p id="aGq">尔时会中。<a id="a-Gr"></a>国王太子。<a id="a-Gs"></a>名曰只陀。<a id="a-Gt"></a>闻佛所说。<a id="a-Gu"></a>十善道法。<a id="a-Gv"></a>因缘果报。<a id="a-Gw"></a>无有穷尽。<a id="a-Gx"></a>长跪叉手。<a id="a-Gy"></a>白天尊曰。<a id="a-Gz"></a>佛昔令我。<a id="a-H0"></a>受持五戒。<a id="a-H1"></a>今欲还舍受十善法。<a id="a-H2"></a>所以者何。<a id="a-H3"></a>五戒法中。<a id="a-H4"></a>酒戒难持。<a id="a-H5"></a>畏得罪故。<a id="a-H6"></a>世尊告曰。<a id="a-H7"></a>汝饮酒时。<a id="a-H8"></a>为何恶耶。<a id="a-H9"></a>只陀白佛。<a id="a-HA"></a>国中豪强。<a id="a-HB"></a>时时相率。<a id="a-HC"></a>赍持酒食。<a id="a-HD"></a>共相娱乐。<a id="a-HE"></a>以致欢乐。<a id="a-HF"></a>自无恶也。<a id="a-HG"></a>何以故。<a id="a-HH"></a>得酒念戒。<a id="a-HI"></a>无放逸故。<a id="a-HJ"></a>是故饮酒。<a id="a-HK"></a>不行恶也。<a id="a-HL"></a>佛言善哉善哉。<a id="a-HM"></a>只陀汝今已得智慧方便。<a id="a-HN"></a>若世间人。<a id="a-HO"></a>能如汝者。<a id="a-HP"></a>终身饮酒。<a id="a-HQ"></a>有何恶哉。<a id="a-HR"></a>如是行者。<a id="a-HS"></a>乃应生福。<a id="a-HT"></a>无有罪也。<a id="a-HU"></a>夫人行善。<a id="a-HV"></a>凡有二种。<a id="a-HW"></a>一者有漏。<a id="a-HX"></a>二者无漏。<a id="a-HY"></a>有漏善者。<a id="a-HZ"></a>常受人天快乐果报。<a id="a-Ha"></a>无漏善者。<a id="a-Hb"></a>度生死苦。<a id="a-Hc"></a>涅槃果报。<a id="a-Hd"></a>若人饮酒。<a id="a-He"></a>不起恶业欢喜心故。<a id="a-Hf"></a>不起烦恼。<a id="a-Hg"></a>善心因缘。<a id="a-Hh"></a>受善果报。<a id="a-Hi"></a>汝持五戒。<a id="a-Hj"></a>何有失乎。<a id="a-Hk"></a>饮酒念戒。<a id="a-Hl"></a>益增其福。<a id="a-Hm"></a>先持五戒。<a id="a-Hn"></a>今受十善。<a id="a-Ho"></a>功德倍胜十善报也。<a id="a-Hp"></a>时波斯匿王白言。<a id="a-Hq"></a>世尊。<a id="a-Hr"></a>如佛所说。<a id="a-Hs"></a>心欢喜时。<a id="a-Ht"></a>不起恶业。<a id="a-Hu"></a>名有漏善者。<a id="a-Hv"></a>是事不然。<a id="a-Hw"></a>何以故。<a id="a-Hx"></a>人饮酒时。<a id="a-Hy"></a>心则欢喜。<a id="a-Hz"></a>欢喜心故。<a id="a-I0"></a>不起烦恼。<a id="a-I1"></a>无烦恼故。<a id="a-I2"></a>不行恼害。<a id="a-I3"></a>不害物故。<a id="a-I4"></a>三业清净。<a id="a-I5"></a>清净之道。<a id="a-I6"></a>即无漏业。<a id="a-I7"></a>世尊忆念。<a id="a-I8"></a>我昔游行猎戏忘将厨宰。<a id="a-I9"></a>于深山中。<a id="a-IA"></a>觉饥欲食。<a id="a-IB"></a>左右答言。<a id="a-IC"></a>王朝去时。<a id="a-ID"></a>不被命敕令将厨宰。<a id="a-IE"></a>即时无食。<a id="a-IF"></a>我闻是语已。<a id="a-IG"></a>走马还宫。<a id="a-IH"></a>教令索食。<a id="a-II"></a>王家厨监。<a id="a-IJ"></a>名修迦罗。<a id="a-IK"></a>修迦罗言。<a id="a-IL"></a>即无现食。<a id="a-IM"></a>今方当作。<a id="a-IN"></a>我时饥逼。<a id="a-IO"></a>忿不思惟。<a id="a-IP"></a>嗔怒迷荒。<a id="a-IQ"></a>教敕傍臣。<a id="a-IR"></a>斩杀厨监。<a id="a-IS"></a>臣被王教。<a id="a-IT"></a>即共议言。<a id="a-IU"></a>简括国中唯此一人。<a id="a-IV"></a>忠良直事。<a id="a-IW"></a>今若杀者。<a id="a-IX"></a>更无有能为王监厨称王意者。<a id="a-IY"></a>时末利夫人。<a id="a-IZ"></a>闻王教敕杀修迦罗。<a id="a-Ia"></a>情甚爱惜。<a id="a-Ib"></a>知王饥乏。<a id="a-Ic"></a>即令办具好肉美酒。<a id="a-Id"></a>沐浴名香。<a id="a-Ie"></a>庄严身体。<a id="a-If"></a>将诸伎女。<a id="a-Ig"></a>往至我所。<a id="a-Ih"></a>我见夫人。<a id="a-Ii"></a>庄束严丽。<a id="a-Ij"></a>将从妓女。<a id="a-Ik"></a>好酒肉来。<a id="a-Il"></a>嗔心即歇。<a id="a-Im"></a>何以故。<a id="a-In"></a>末利夫人。<a id="a-Io"></a>持佛五戒。<a id="a-Ip"></a>断酒不饮。<a id="a-Iq"></a>我心常恨。<a id="a-Ir"></a>今日忽然。<a id="a-Is"></a>将酒肉来。<a id="a-It"></a>共相娱乐。<a id="a-Iu"></a>展释情故。<a id="a-Iv"></a>即与夫人。<a id="a-Iw"></a>饮酒食肉。<a id="a-Ix"></a>作众伎乐。<a id="a-Iy"></a>欢喜娱乐。<a id="a-Iz"></a>恚心即灭。<a id="a-J0"></a>夫人知我忘失怒意。<a id="a-J1"></a>即遣黄门。<a id="a-J2"></a>辄传我命。<a id="a-J3"></a>令语外臣。<a id="a-J4"></a>莫杀厨监。<a id="a-J5"></a>即奉教旨。<a id="a-J6"></a>我至明旦。<a id="a-J7"></a>深自悔责。<a id="a-J8"></a>愁忧不乐。<a id="a-J9"></a>颜色憔悴。<a id="a-JA"></a>夫人问我。<a id="a-JB"></a>何故忧愁。<a id="a-JC"></a>为何患耶。<a id="a-JD"></a>我言吾因昨日为饥火所逼。<a id="a-JE"></a>嗔恚心故。<a id="a-JF"></a>杀修迦罗。<a id="a-JG"></a>自计国中。<a id="a-JH"></a>更无有人堪监我厨如修迦罗者。<a id="a-JI"></a>为是之故悔恨愁耳。<a id="a-JJ"></a>夫人笑曰。<a id="a-JK"></a>其人犹在。<a id="a-JL"></a>愿王莫愁。<a id="a-JM"></a>我重问曰。<a id="a-JN"></a>为实如是。<a id="a-JO"></a>为戏言耶。<a id="a-JP"></a>答言实在。<a id="a-JQ"></a>非虚言也。<a id="a-JR"></a>我令左右唤厨监来。<a id="a-JS"></a>使者往召。<a id="a-JT"></a>须臾将来。<a id="a-JU"></a>我大欢喜。<a id="a-JV"></a>忧恨即除。</p>
  <p id="aJW">王白佛言。<a id="a-JX"></a>末利夫人。<a id="a-JY"></a>持佛五戒。<a id="a-JZ"></a>月行六斋。<a id="a-Ja"></a>一日之中。<a id="a-Jb"></a>终身五戒。<a id="a-Jc"></a>以犯饮酒妄语二戒。<a id="a-Jd"></a>八斋戒中。<a id="a-Je"></a>顿犯六戒。<a id="a-Jf"></a>此事云何。<a id="a-Jg"></a>所犯戒罪。<a id="a-Jh"></a>轻耶重耶。<a id="a-Ji"></a>世尊答曰。<a id="a-Jj"></a>如此犯戒。<a id="a-Jk"></a>得大功德。<a id="a-Jl"></a>无有罪也。<a id="a-Jm"></a>何以故。<a id="a-Jn"></a>为利益故。<a id="a-Jo"></a>如我前说。<a id="a-Jp"></a>夫人修善。<a id="a-Jq"></a>凡有二种。<a id="a-Jr"></a>一有漏善。<a id="a-Js"></a>二无漏善。<a id="a-Jt"></a>末利夫人。<a id="a-Ju"></a>所犯戒者。<a id="a-Jv"></a>入有漏善。<a id="a-Jw"></a>不犯戒者。<a id="a-Jx"></a>名无漏善。<a id="a-Jy"></a>依语义者。<a id="a-Jz"></a>破戒修善。<a id="a-K0"></a>名有漏善。<a id="a-K1"></a>依义语者。<a id="a-K2"></a>凡心所起善。<a id="a-K3"></a>皆无漏业。<a id="a-K4"></a>王白佛言。<a id="a-K5"></a>如世尊说。<a id="a-K6"></a>末利夫人。<a id="a-K7"></a>饮酒破戒。<a id="a-K8"></a>不起恶心。<a id="a-K9"></a>而有功德。<a id="a-KA"></a>无罪报者。<a id="a-KB"></a>一切人民。<a id="a-KC"></a>亦复皆然。<a id="a-KD"></a>何以故。<a id="a-KE"></a>我念近昔。<a id="a-KF"></a>舍卫城中。<a id="a-KG"></a>有诸豪族。<a id="a-KH"></a>刹利王公因小诤竞。<a id="a-KI"></a>乃致大怨。<a id="a-KJ"></a>各各结谋。<a id="a-KK"></a>兴兵相罚。<a id="a-KL"></a>两家并是国中豪种。<a id="a-KM"></a>复是亲戚。<a id="a-KN"></a>非可执录。<a id="a-KO"></a>纷纭斗战。<a id="a-KP"></a>不从理谏。<a id="a-KQ"></a>深为忧之。<a id="a-KR"></a>复自念言。<a id="a-KS"></a>昔太子时。<a id="a-KT"></a>先王大臣。<a id="a-KU"></a>名提违罗。<a id="a-KV"></a>恃其门宗。<a id="a-KW"></a>富贵豪强。<a id="a-KX"></a>而见轻慢。<a id="a-KY"></a>形调戏弄。<a id="a-KZ"></a>剧于畜生。<a id="a-Ka"></a>当时忿恚。<a id="a-Kb"></a>情实不分。<a id="a-Kc"></a>意欲诛灭。<a id="a-Kd"></a>力所不堪。<a id="a-Ke"></a>诉向父王。<a id="a-Kf"></a>复不听省。<a id="a-Kg"></a>怀毒抱恨。<a id="a-Kh"></a>非可如何。<a id="a-Ki"></a>以是因缘。<a id="a-Kj"></a>饮食损常。<a id="a-Kk"></a>懊恼愁悴。<a id="a-Kl"></a>尔时太后。<a id="a-Km"></a>见我愁苦。<a id="a-Kn"></a>种种谏晓。<a id="a-Ko"></a>愁故不息。<a id="a-Kp"></a>于是太后。<a id="a-Kq"></a>爱子情重。<a id="a-Kr"></a>便遣使人。<a id="a-Ks"></a>求觅好酒。<a id="a-Kt"></a>劝我令饮。<a id="a-Ku"></a>即白母言。<a id="a-Kv"></a>先祖相承。<a id="a-Kw"></a>事那罗延天。<a id="a-Kx"></a>奉婆罗门。<a id="a-Ky"></a>今若饮酒。<a id="a-Kz"></a>惧恐天怒。<a id="a-L0"></a>为婆罗门之所啧罚。<a id="a-L1"></a>太后当时。<a id="a-L2"></a>惧子致命。<a id="a-L3"></a>于夜静时。<a id="a-L4"></a>关闭宫门。<a id="a-L5"></a>不令异人黄门婢使而得知者。<a id="a-L6"></a>太后语言。<a id="a-L7"></a>夫天神者。<a id="a-L8"></a>有慈悲心。<a id="a-L9"></a>救一切苦。<a id="a-LA"></a>婆罗门者。<a id="a-LB"></a>皆应如是。<a id="a-LC"></a>子今愁毒。<a id="a-LD"></a>唐自失命。<a id="a-LE"></a>天神岂能救子命耶。<a id="a-LF"></a>宁当服药。<a id="a-LG"></a>消散忧患。<a id="a-LH"></a>得全身命。<a id="a-LI"></a>诸婆罗门。<a id="a-LJ"></a>未得天眼。<a id="a-LK"></a>安能知子隐密事也。<a id="a-LL"></a>逼迫再三。<a id="a-LM"></a>俯仰从之。<a id="a-LN"></a>既饮酒已。<a id="a-LO"></a>忘失愁恨。<a id="a-LP"></a>太后见子。<a id="a-LQ"></a>还复颜色。<a id="a-LR"></a>心即欢喜。<a id="a-LS"></a>召集宫女。<a id="a-LT"></a>作唱伎乐。<a id="a-LU"></a>三七日中。<a id="a-LV"></a>受五欲乐。<a id="a-LW"></a>所追忿恨。<a id="a-LX"></a>从是得息。<a id="a-LY"></a>思惟是已。<a id="a-LZ"></a>即敕忠臣。<a id="a-La"></a>令办好酒。<a id="a-Lb"></a>及诸甘膳。<a id="a-Lc"></a>又使宣令国中豪族群臣士民。<a id="a-Ld"></a>悉皆令集欲有所论。<a id="a-Le"></a>国中大事。<a id="a-Lf"></a>诸臣诤竞。<a id="a-Lg"></a>两徒眷属。<a id="a-Lh"></a>各有五百应召来集。<a id="a-Li"></a>于王殿上。<a id="a-Lj"></a>庄严太乐。<a id="a-Lk"></a>王敕忠臣。<a id="a-Ll"></a>办琉璃碗。<a id="a-Lm"></a>受三升许。<a id="a-Ln"></a>诸宝碗中。<a id="a-Lo"></a>盛满好酒。<a id="a-Lp"></a>我于众前。<a id="a-Lq"></a>先吃一碗。<a id="a-Lr"></a>王曰今论国中大事。<a id="a-Ls"></a>想无异心。<a id="a-Lt"></a>坐此会也。<a id="a-Lu"></a>今当人人办此一碗。<a id="a-Lv"></a>甘露良药。<a id="a-Lw"></a>然后论事。<a id="a-Lx"></a>咸言唯诺。<a id="a-Ly"></a>奉大王命。<a id="a-Lz"></a>并敕伎官。<a id="a-M0"></a>作唱太乐。<a id="a-M1"></a>诸人得酒。<a id="a-M2"></a>并闻音乐。<a id="a-M3"></a>心中欢乐。<a id="a-M4"></a>忘失仇恨。<a id="a-M5"></a>沛然无忧。<a id="a-M6"></a>王复持碗。<a id="a-M7"></a>白诸君曰。<a id="a-M8"></a>士夫修德。<a id="a-M9"></a>历世相承。<a id="a-MA"></a>遵奉圣教。<a id="a-MB"></a>不应差违。<a id="a-MC"></a>诸君何为。<a id="a-MD"></a>因于小事。<a id="a-ME"></a>忿诤如之。<a id="a-MF"></a>若不忍者。<a id="a-MG"></a>恐亡国嗣。<a id="a-MH"></a>是故重谏。<a id="a-MI"></a>幸息诤事。<a id="a-MJ"></a>诸臣白曰。<a id="a-MK"></a>敬奉重命。<a id="a-ML"></a>不敢违也。<a id="a-MM"></a>因是和平。<a id="a-MN"></a>王白佛言。<a id="a-MO"></a>诸人起诤。<a id="a-MP"></a>不因于酒。<a id="a-MQ"></a>然因得酒。<a id="a-MR"></a>息忿诤心。<a id="a-MS"></a>而得太平。<a id="a-MT"></a>此岂非是酒之功也。</p>
  <p id="aMU">复次世尊。<a id="a-MV"></a>察见世间。<a id="a-MW"></a>穷贫小人。<a id="a-MX"></a>奴客婢使。<a id="a-MY"></a>夷蛮之人。<a id="a-MZ"></a>或因节日。<a id="a-Ma"></a>或于酒店。<a id="a-Mb"></a>聚会饮酒。<a id="a-Mc"></a>欢乐心故。<a id="a-Md"></a>不须人教。<a id="a-Me"></a>各各起舞。<a id="a-Mf"></a>未得酒时。<a id="a-Mg"></a>都无是事。<a id="a-Mh"></a>是故当知。<a id="a-Mi"></a>人因饮酒。<a id="a-Mj"></a>则致欢乐。<a id="a-Mk"></a>心欢乐时。<a id="a-Ml"></a>不起恶念。<a id="a-Mm"></a>不起恶念。<a id="a-Mn"></a>则是善心。<a id="a-Mo"></a>善心因缘。<a id="a-Mp"></a>应受善报。<a id="a-Mq"></a>复次世尊。<a id="a-Mr"></a>猕猴得酒。<a id="a-Ms"></a>尚能起舞。<a id="a-Mt"></a>况于世人。<a id="a-Mu"></a>如世尊说。<a id="a-Mv"></a>施善善报。<a id="a-Mw"></a>施恶恶报。<a id="a-Mx"></a>如世间人。<a id="a-My"></a>缘前布施福德因缘。<a id="a-Mz"></a>今致大富。<a id="a-N0"></a>贫者从乞悭惜不与。<a id="a-N1"></a>悭贪因缘。<a id="a-N2"></a>受饿鬼报。<a id="a-N3"></a>或有世人。<a id="a-N4"></a>若男若女。<a id="a-N5"></a>受形端正。<a id="a-N6"></a>男人好者。<a id="a-N7"></a>为女所爱。<a id="a-N8"></a>女人好者。<a id="a-N9"></a>男情所乐。<a id="a-NA"></a>若有强力。<a id="a-NB"></a>制断男女。<a id="a-NC"></a>不令会合。<a id="a-ND"></a>不得合故。<a id="a-NE"></a>则致忧苦。<a id="a-NF"></a>此之殃罪。<a id="a-NG"></a>当归何处。<a id="a-NH"></a>末利夫人。<a id="a-NI"></a>皆由前身以好施人故。<a id="a-NJ"></a>今得好报。<a id="a-NK"></a>世尊云何。<a id="a-NL"></a>令持五戒。<a id="a-NM"></a>月行六斋。<a id="a-NN"></a>六斋之日。<a id="a-NO"></a>不得庄严香华服饰。<a id="a-NP"></a>又复不听作倡伎乐。<a id="a-NQ"></a>又复不听附近夫婿爱好之姿。<a id="a-NR"></a>竟何所施。<a id="a-NS"></a>徒亡其功。<a id="a-NT"></a>岂非苦也。</p>
  <p id="aNU">佛告王曰。<a id="a-NV"></a>大王所难。<a id="a-NW"></a>非不如是。<a id="a-NX"></a>末利夫人。<a id="a-NY"></a>在年少时。<a id="a-NZ"></a>若我不敕令受戒法修智慧者。<a id="a-Na"></a>云何当有今日之德也。<a id="a-Nb"></a>以能得度。<a id="a-Nc"></a>复度王身。<a id="a-Nd"></a>如斯之功。<a id="a-Ne"></a>复归谁也。<a id="a-Nf"></a>末利夫人。<a id="a-Ng"></a>受我教故。<a id="a-Nh"></a>如说而行。<a id="a-Ni"></a>故使今日成就智慧方便解脱。<a id="a-Nj"></a>复次大王。<a id="a-Nk"></a>譬如世人家有一子。<a id="a-Nl"></a>欲令成故。<a id="a-Nm"></a>及其幼年。<a id="a-Nn"></a>将诣学堂。<a id="a-No"></a>与师令教文艺书疏人望礼仪。<a id="a-Np"></a>学堂之法。<a id="a-Nq"></a>皆有制令。<a id="a-Nr"></a>呵啧杖罚。<a id="a-Ns"></a>禁节饮食。<a id="a-Nt"></a>不得睡眠。<a id="a-Nu"></a>出入行来。<a id="a-Nv"></a>不失节度。<a id="a-Nw"></a>有违犯者随罪轻重。<a id="a-Nx"></a>计而行罚。<a id="a-Ny"></a>儿畏杖故。<a id="a-Nz"></a>专心就学。<a id="a-O0"></a>至年大时。<a id="a-O1"></a>高才博闻。<a id="a-O2"></a>靡所不知。<a id="a-O3"></a>复以所知。<a id="a-O4"></a>转教余人。<a id="a-O5"></a>末利夫人。<a id="a-O6"></a>奉斋持戒。<a id="a-O7"></a>亦复如是。<a id="a-O8"></a>复次大王。<a id="a-O9"></a>如富楼那。<a id="a-OA"></a>妒嫉心故。<a id="a-OB"></a>割断恩爱。<a id="a-OC"></a>辞别父母。<a id="a-OD"></a>舍离妻子。<a id="a-OE"></a>入山习学。<a id="a-OF"></a>被服草衣。<a id="a-OG"></a>忍寒耐苦。<a id="a-OH"></a>自立誓言。<a id="a-OI"></a>要当讽诵九十六种经书记论。<a id="a-OJ"></a>悉令通达。<a id="a-OK"></a>不尔不还与父母相见。<a id="a-OL"></a>足二十年。<a id="a-OM"></a>一切通达。<a id="a-ON"></a>还王舍城。<a id="a-OO"></a>头戴炬火。<a id="a-OP"></a>以铜鍱腹。<a id="a-OQ"></a>陌上而行。<a id="a-OR"></a>而自唱言。<a id="a-OS"></a>我一切智。<a id="a-OT"></a>来至我所。<a id="a-OU"></a>而谓我言。<a id="a-OV"></a>儞瞿昙沙门。<a id="a-OW"></a>竟何所知。<a id="a-OX"></a>我言痴人。<a id="a-OY"></a>而说颂曰。</p>
  <p id="aOZ">若多少有闻　　自大以憍人</p>
  <p id="aOa">是如盲执烛　　照彼不自明</p>
  <p id="aOb">时富楼那。<a id="a-Oc"></a>闻是语已霍然心悟。<a id="a-Od"></a>舍炬解腹。<a id="a-Oe"></a>五体投地。<a id="a-Of"></a>惭愧悔过。<a id="a-Og"></a>皆由多闻智慧。<a id="a-Oh"></a>诸根利故。<a id="a-Oi"></a>未起之顷。<a id="a-Oj"></a>断三界漏。<a id="a-Ok"></a>得罗汉道。<a id="a-Ol"></a>智慧之力。<a id="a-Om"></a>譬如调象随钩而转。<a id="a-On"></a>大王当知。<a id="a-Oo"></a>夫习学者。<a id="a-Op"></a>皆由禁制摄五情根。<a id="a-Oq"></a>然后通达无所挂碍。<a id="a-Or"></a>名无碍智。<a id="a-Os"></a>无碍智者。<a id="a-Ot"></a>具四辩也。<a id="a-Ou"></a>今富楼那。<a id="a-Ov"></a>具四辩才。<a id="a-Ow"></a>皆由慊苦勤学所得。<a id="a-Ox"></a>是故我说。<a id="a-Oy"></a>夫慧解者。<a id="a-Oz"></a>有七德才。<a id="a-P0"></a>何谓为七。<a id="a-P1"></a>第一信才。<a id="a-P2"></a>二精进戈。<a id="a-P3"></a>第三戒才。<a id="a-P4"></a>四惭愧才。<a id="a-P5"></a>第五闻才。<a id="a-P6"></a>六为舍才。<a id="a-P7"></a>七定慧才。<a id="a-P8"></a>是为七才。<a id="a-P9"></a>末利夫人。<a id="a-PA"></a>具此七才。<a id="a-PB"></a>大王当知。<a id="a-PC"></a>末利夫人。<a id="a-PD"></a>虽为女身。<a id="a-PE"></a>高才智博。<a id="a-PF"></a>非同凡人。<a id="a-PG"></a>皆由少来。<a id="a-PH"></a>慎身口意。<a id="a-PI"></a>一心专念。<a id="a-PJ"></a>修习智慧。<a id="a-PK"></a>智慧力故。<a id="a-PL"></a>名为解脱。<a id="a-PM"></a>复以智慧。<a id="a-PN"></a>解悟天下。<a id="a-PO"></a>尔时世尊。<a id="a-PP"></a>因罗睺沙弥。<a id="a-PQ"></a>为诸大众。<a id="a-PR"></a>说颂曰。</p>
  <p id="aPS">闻为金翼鸟　　威势武力强</p>
  <p id="aPT">闻为行宝藏　　所在相利益</p>
  <p id="aPU">闻为大桥梁　　济度众苦厄</p>
  <p id="aPV">闻为大船师　　济渡生死海</p>
  <p id="aPW">多闻令志明　　以明智慧增</p>
  <p id="aPX">智则博解义　　见闻行法安</p>
  <p id="aPY">多闻能除忧　　能以定为欢</p>
  <p id="aPZ">善解甘露法　　从是得泥洹</p>
  <p id="aPa">闻为知律法　　解疑亦见正</p>
  <p id="aPb">从闻舍非法　　行到不死处</p>
  <p id="aPc">仙人敬事闻　　诸天亦复然</p>
  <p id="aPd">捡心不放逸　　积闻成圣智</p>
  <p id="aPe">慧能散忧患　　亦除非邪衰</p>
  <p id="aPf">欲求安隐吉　　当奉事明者</p>
  <p id="aPg">盲从是得眼　　如暗中得烛</p>
  <p id="aPh">开导世间人　　如明将无目</p>
  <p id="aPi">是故应舍痴　　离慢豪富乐</p>
  <p id="aPj">务学事明者　　是名积聚德</p>
  <p id="aPk">尔时世尊。<a id="a-Pl"></a>说是偈已。<a id="a-Pm"></a>复告王曰。<a id="a-Pn"></a>王今福德。<a id="a-Po"></a>聪朗博义。<a id="a-Pp"></a>皆由前世亲觐明师。<a id="a-Pq"></a>慊苦奉侍。<a id="a-Pr"></a>习学所致。<a id="a-Ps"></a>因缘果报。<a id="a-Pt"></a>今为人王。<a id="a-Pu"></a>智慧明达。<a id="a-Pv"></a>陆宜抚接。<a id="a-Pw"></a>世间难有。<a id="a-Px"></a>是故我说。<a id="a-Py"></a>般若智慧有四种义。<a id="a-Pz"></a>是故当知。<a id="a-Q0"></a>求三乘人。<a id="a-Q1"></a>当学般若。<a id="a-Q2"></a>苦欲离三恶八难苦患。<a id="a-Q3"></a>欲受人天快乐果报。<a id="a-Q4"></a>以要言之。<a id="a-Q5"></a>求一切福德。<a id="a-Q6"></a>皆应修学智慧方便。<a id="a-Q7"></a>如我前说。<a id="a-Q8"></a>阿逸多王。<a id="a-Q9"></a>勤苦习学。<a id="a-QA"></a>智慧力故。<a id="a-QB"></a>虽复失行生恶趣中。<a id="a-QC"></a>常识宿命。<a id="a-QD"></a>识宿命故。<a id="a-QE"></a>改恶修善。<a id="a-QF"></a>速得解脱。<a id="a-QG"></a>感致诸天。<a id="a-QH"></a>济接供养。<a id="a-QI"></a>以智慧力为诸天师。<a id="a-QJ"></a>以是因缘。<a id="a-QK"></a>我说般若有四种义。<a id="a-QL"></a>尔时波斯匿王。<a id="a-QM"></a>闻佛所说。<a id="a-QN"></a>智慧方便。<a id="a-QO"></a>功德因缘。<a id="a-QP"></a>甚大欢喜。<a id="a-QQ"></a>太子只陀。<a id="a-QR"></a>夫人太后。<a id="a-QS"></a>群臣士民。<a id="a-QT"></a>一切大众。<a id="a-QU"></a>莫不解悟。<a id="a-QV"></a>各各修敬。<a id="a-QW"></a>为佛作礼。<a id="a-QX"></a>复座如故。<a id="a-QY"></a>王叉手曰。<a id="a-QZ"></a>如佛所言。<a id="a-Qa"></a>世人修善。<a id="a-Qb"></a>凡有二种。<a id="a-Qc"></a>一有漏善。<a id="a-Qd"></a>二无漏善。<a id="a-Qe"></a>有漏无漏。<a id="a-Qf"></a>二义归一。<a id="a-Qg"></a>世尊。<a id="a-Qh"></a>云何说差别耶。<a id="a-Qi"></a>佛告王曰。<a id="a-Qj"></a>人有二品。<a id="a-Qk"></a>一者利根。<a id="a-Ql"></a>二者钝根。<a id="a-Qm"></a>为钝根人。<a id="a-Qn"></a>说二种善。<a id="a-Qo"></a>利根之人。<a id="a-Qp"></a>不说二也。<a id="a-Qq"></a>所以者何。<a id="a-Qr"></a>众源泉流。<a id="a-Qs"></a>终归一海。<a id="a-Qt"></a>钝根之人。<a id="a-Qu"></a>诸根暗塞。<a id="a-Qv"></a>是故为说分别法耳。</p>
  <p id="aQw">尔时国王。<a id="a-Qx"></a>太子只陀白佛世尊。<a id="a-Qy"></a>十善戒法。<a id="a-Qz"></a>有差别也。<a id="a-R0"></a>同一义耶。<a id="a-R1"></a>妄语戒义。<a id="a-R2"></a>一耶多耶。<a id="a-R3"></a>若一义者终不可持。<a id="a-R4"></a>若差品者。<a id="a-R5"></a>愿佛说之。<a id="a-R6"></a>佛告之曰。<a id="a-R7"></a>妄语有二。<a id="a-R8"></a>一重二轻。<a id="a-R9"></a>何谓为重。<a id="a-RA"></a>若受戒人。<a id="a-RB"></a>不修智慧。<a id="a-RC"></a>愚痴无智。<a id="a-RD"></a>不能教化兴隆佛法为是之故。<a id="a-RE"></a>人所轻慢。<a id="a-RF"></a>不得供养贫穷困苦为供养故外现精进。<a id="a-RG"></a>内行邪浊。<a id="a-RH"></a>展转相教。<a id="a-RI"></a>宣向诸人。<a id="a-RJ"></a>比丘苦行精进。<a id="a-RK"></a>得禅境界。<a id="a-RL"></a>或言见佛见龙见鬼。<a id="a-RM"></a>如是之人名大妄语。<a id="a-RN"></a>犯是罪者堕阿鼻狱。<a id="a-RO"></a>又复妄语。<a id="a-RP"></a>能令杀人破坏人家复有妄语违失期契。<a id="a-RQ"></a>令他嗔恨。<a id="a-RR"></a>如是名为下妄语也。<a id="a-RS"></a>行如是者。<a id="a-RT"></a>名为犯戒。<a id="a-RU"></a>堕小地狱。<a id="a-RV"></a>其余调戏。<a id="a-RW"></a>及诸私理。<a id="a-RX"></a>匿禁之事。<a id="a-RY"></a>或有言无。<a id="a-RZ"></a>或无言有。<a id="a-Ra"></a>不犯戒也。<a id="a-Rb"></a>太子只陀。<a id="a-Rc"></a>闻说是已。<a id="a-Rd"></a>即于佛前。<a id="a-Re"></a>受十善道法。<a id="a-Rf"></a>白佛言世尊。<a id="a-Rg"></a>弟子今日疑悔已除。<a id="a-Rh"></a>发三菩提心。<a id="a-Ri"></a>愿佛证知。<a id="a-Rj"></a>佛言善哉。<a id="a-Rk"></a>甚大随喜宜知是时。<a id="a-Rl"></a>王白佛言。<a id="a-Rm"></a>如佛所说。<a id="a-Rn"></a>十方贤圣明达众生。<a id="a-Ro"></a>因缘果报者。<a id="a-Rp"></a>我父先王。<a id="a-Rq"></a>奉事外道。<a id="a-Rr"></a>随持禁戒。<a id="a-Rs"></a>绝于酒肉五辛葱蒜。<a id="a-Rt"></a>供养梵天。<a id="a-Ru"></a>日月水火。<a id="a-Rv"></a>常行布施。<a id="a-Rw"></a>求梵天福。<a id="a-Rx"></a>年年常用千头乳牛。<a id="a-Ry"></a>施婆罗门。<a id="a-Rz"></a>计四十年。<a id="a-S0"></a>四万头牛。<a id="a-S1"></a>诸婆罗门。<a id="a-S2"></a>食其乳酪生酥熟酥醍醐等味。<a id="a-S3"></a>如斯功德。<a id="a-S4"></a>生何天也。<a id="a-S5"></a>愿佛垂哀分别教示。<a id="a-S6"></a>令诸行者普得闻知。<a id="a-S7"></a>佛告王曰。<a id="a-S8"></a>前王果报。<a id="a-S9"></a>今在地狱。<a id="a-SA"></a>所以者何。<a id="a-SB"></a>不值善时。<a id="a-SC"></a>不遇善友。<a id="a-SD"></a>无善方便。<a id="a-SE"></a>虽修功德。<a id="a-SF"></a>不得免罪。<a id="a-SG"></a>布施之功不亡失也。<a id="a-SH"></a>罪后毕时。<a id="a-SI"></a>方当受福。<a id="a-SJ"></a>大王当知。<a id="a-SK"></a>夫人修福。<a id="a-SL"></a>不与罪合。<a id="a-SM"></a>不共合故。<a id="a-SN"></a>要须方便。<a id="a-SO"></a>令得灭罪。<a id="a-SP"></a>何谓方便。<a id="a-SQ"></a>谓善知识。<a id="a-SR"></a>何谓善友。<a id="a-SS"></a>谓正见人。<a id="a-ST"></a>是为善友。<a id="a-SU"></a>常以正教。<a id="a-SV"></a>调伏其心。<a id="a-SW"></a>何谓正教。<a id="a-SX"></a>谓观无常苦空无我十二因缘。<a id="a-SY"></a>缠着生死。<a id="a-SZ"></a>修四真谛见苦断习证灭修道。<a id="a-Sa"></a>行六波罗蜜。<a id="a-Sb"></a>四无量心。<a id="a-Sc"></a>是为方便。<a id="a-Sd"></a>调伏诸根。<a id="a-Se"></a>根调伏故。<a id="a-Sf"></a>定慧成就慧成就故。<a id="a-Sg"></a>其心正直。<a id="a-Sh"></a>心正直故。<a id="a-Si"></a>能起精进精进心故。<a id="a-Sj"></a>能起戒慎。<a id="a-Sk"></a>戒慎究竟。<a id="a-Sl"></a>定慧明了。<a id="a-Sm"></a>慧明了故。<a id="a-Sn"></a>游诸万行。<a id="a-So"></a>通达无碍。<a id="a-Sp"></a>行无碍故。<a id="a-Sq"></a>名为解脱。<a id="a-Sr"></a>解脱心者。<a id="a-Ss"></a>即涅槃也。<a id="a-St"></a>是则名为善知识也。<a id="a-Su"></a>大王当知。<a id="a-Sv"></a>明师善导是大因缘不可轻也。<a id="a-Sw"></a>大王今者遭贤遇圣。<a id="a-Sx"></a>皆由前世因缘果报。<a id="a-Sy"></a>闻法信解。<a id="a-Sz"></a>复能解人。<a id="a-T0"></a>是故我说。<a id="a-T1"></a>明人难值而不比有。<a id="a-T2"></a>其所生处。<a id="a-T3"></a>族亲蒙庆。<a id="a-T4"></a>是故当修般若智慧。</p>
  <p id="aT5">王白佛言。<a id="a-T6"></a>闻世尊说。<a id="a-T7"></a>智慧方便。<a id="a-T8"></a>皆已贯心。<a id="a-T9"></a>如世尊说。<a id="a-TA"></a>祸福不同。<a id="a-TB"></a>我先帝大王。<a id="a-TC"></a>有何恶业。<a id="a-TD"></a>受苦报耶。<a id="a-TE"></a>佛告王曰。<a id="a-TF"></a>先帝大王。<a id="a-TG"></a>有六种罪。<a id="a-TH"></a>何谓六种。<a id="a-TI"></a>一者傲慢妒弊。<a id="a-TJ"></a>事无粗细。<a id="a-TK"></a>便起鞭罚。<a id="a-TL"></a>不忍辱故。<a id="a-TM"></a>二者贪爱宝货。<a id="a-TN"></a>断事不平。<a id="a-TO"></a>致令天下怀怨恨故。<a id="a-TP"></a>三者游猎嬉戏。<a id="a-TQ"></a>苦困人民。<a id="a-TR"></a>伤害众生所爱命故。<a id="a-TS"></a>四者禁闭宫女。<a id="a-TT"></a>不得从意。<a id="a-TU"></a>受大苦故。<a id="a-TV"></a>五者耽着女色。<a id="a-TW"></a>得新厌旧。<a id="a-TX"></a>抚接不平。<a id="a-TY"></a>致怨恨故。<a id="a-TZ"></a>六者畏婆罗门。<a id="a-Ta"></a>偷食酒肉五辛葱蒜。<a id="a-Tb"></a>恐被呵责。<a id="a-Tc"></a>行诈伪故。<a id="a-Td"></a>是为六事。<a id="a-Te"></a>罪业因缘。<a id="a-Tf"></a>生地狱中。</p>
  <p id="aTg">王白佛言。<a id="a-Th"></a>若如是者。<a id="a-Ti"></a>佛未出时。<a id="a-Tj"></a>弟子亦有如斯之罪。<a id="a-Tk"></a>当如之何。<a id="a-Tl"></a>修十善行。<a id="a-Tm"></a>令得成就无滞碍也。<a id="a-Tn"></a>佛告王曰。<a id="a-To"></a>如我先说。<a id="a-Tp"></a>日光出时。<a id="a-Tq"></a>众冥悉灭。<a id="a-Tr"></a>有余暗不。<a id="a-Ts"></a>王曰灯火之光。<a id="a-Tt"></a>尚能灭暗。<a id="a-Tu"></a>况日光明。<a id="a-Tv"></a>威势力也。<a id="a-Tw"></a>今王福德。<a id="a-Tx"></a>闻佛说法。<a id="a-Ty"></a>成就智慧。<a id="a-Tz"></a>喻若日光灭一切暗。<a id="a-U0"></a>无余罪也。<a id="a-U1"></a>王白佛言。<a id="a-U2"></a>我父所事。<a id="a-U3"></a>婆罗门师。<a id="a-U4"></a>精进智慧。<a id="a-U5"></a>修习苦行。<a id="a-U6"></a>为求福故。<a id="a-U7"></a>不惜身命。<a id="a-U8"></a>或有投岩。<a id="a-U9"></a>五热炙身。<a id="a-UA"></a>或断饮食。<a id="a-UB"></a>求生梵天。<a id="a-UC"></a>或大积薪。<a id="a-UD"></a>生自烧身。<a id="a-UE"></a>或有翘脚。<a id="a-UF"></a>张口向日。<a id="a-UG"></a>或于高树。<a id="a-UH"></a>以绳系脚。<a id="a-UI"></a>而自倒悬。<a id="a-UJ"></a>或卧刺棘。<a id="a-UK"></a>抱石磓胸。<a id="a-UL"></a>有如是等种种苦行。<a id="a-UM"></a>苦行之功。<a id="a-UN"></a>福德因缘。<a id="a-UO"></a>归何所耶。<a id="a-UP"></a>佛答之曰。<a id="a-UQ"></a>如吾前说。<a id="a-UR"></a>行苦苦报。<a id="a-US"></a>行乐乐报。<a id="a-UT"></a>汝不闻乎。<a id="a-UU"></a>王言世尊。<a id="a-UV"></a>制诸弟子。<a id="a-UW"></a>令持禁戒。<a id="a-UX"></a>非为苦耶。<a id="a-UY"></a>夫人饥时。<a id="a-UZ"></a>不即得食。<a id="a-Ua"></a>烦恼横起。<a id="a-Ub"></a>忿怒隆盛。<a id="a-Uc"></a>不自觉识。<a id="a-Ud"></a>起嗔怀害。<a id="a-Ue"></a>杀修迦罗。<a id="a-Uf"></a>如斯之事。<a id="a-Ug"></a>累世受苦。<a id="a-Uh"></a>岂非恶也。<a id="a-Ui"></a>佛告王曰。<a id="a-Uj"></a>吾前所以制中前食者。<a id="a-Uk"></a>为诸比丘。<a id="a-Ul"></a>舍外道法。<a id="a-Um"></a>于我法中。<a id="a-Un"></a>出家为道。<a id="a-Uo"></a>先习苦行。<a id="a-Up"></a>饥饿心故。<a id="a-Uq"></a>得诸弟子。<a id="a-Ur"></a>肥美饮食。<a id="a-Us"></a>贪食过饱。<a id="a-Ut"></a>食不消故。<a id="a-Uu"></a>则致众病。<a id="a-Uv"></a>是故制食。<a id="a-Uw"></a>非为饥苦。<a id="a-Ux"></a>求福德也。<a id="a-Uy"></a>又节食者。<a id="a-Uz"></a>见诸比丘。<a id="a-V0"></a>纵横乞食。<a id="a-V1"></a>无有昼夜。<a id="a-V2"></a>食无时节。<a id="a-V3"></a>为诸外道之所讥责。<a id="a-V4"></a>而作是言。<a id="a-V5"></a>瞿昙沙门。<a id="a-V6"></a>自言道精。<a id="a-V7"></a>何以不如外道法也。<a id="a-V8"></a>是故节食。<a id="a-V9"></a>非于饥苦。<a id="a-VA"></a>而求福也。<a id="a-VB"></a>以要言之。<a id="a-VC"></a>所制禁戒。<a id="a-VD"></a>正为痴人无方便慧。<a id="a-VE"></a>非为智人知时宜也。<a id="a-VF"></a>如我前说。<a id="a-VG"></a>般若智慧。<a id="a-VH"></a>即是解脱。<a id="a-VI"></a>智者所受。<a id="a-VJ"></a>圣所行处。<a id="a-VK"></a>王闻是已。<a id="a-VL"></a>益加欢喜。<a id="a-VM"></a>更起恭敬。<a id="a-VN"></a>为佛作礼。<a id="a-VO"></a>一切大众。<a id="a-VP"></a>皆亦如是。</p>
  <p id="aVQ">波斯匿王。<a id="a-VR"></a>长跪合掌。<a id="a-VS"></a>白世尊曰。<a id="a-VT"></a>今此大众。<a id="a-VU"></a>闻佛所说。<a id="a-VV"></a>疑网结解。<a id="a-VW"></a>犹如日光消除暗冥。<a id="a-VX"></a>得见大明。<a id="a-VY"></a>如此之功。<a id="a-VZ"></a>其恩难报。<a id="a-Va"></a>诸弟子等。<a id="a-Vb"></a>当以何方施设供养。<a id="a-Vc"></a>报今世尊斯重恩耶。<a id="a-Vd"></a>佛告王曰。<a id="a-Ve"></a>及诸会众。<a id="a-Vf"></a>甘露法教。<a id="a-Vg"></a>其功难报。<a id="a-Vh"></a>假令有人。<a id="a-Vi"></a>于恒沙劫。<a id="a-Vj"></a>尽心奉事。<a id="a-Vk"></a>佛法圣众。<a id="a-Vl"></a>衣食卧具。<a id="a-Vm"></a>疾病医药。<a id="a-Vn"></a>于意云何。<a id="a-Vo"></a>其福多不。<a id="a-Vp"></a>王曰甚多。<a id="a-Vq"></a>不可称量。<a id="a-Vr"></a>佛告王曰。<a id="a-Vs"></a>甘露法者。<a id="a-Vt"></a>精妙难量。<a id="a-Vu"></a>济无粗细。<a id="a-Vv"></a>非天世人福德之力所能报也。<a id="a-Vw"></a>唯有一事。<a id="a-Vx"></a>能报佛恩。<a id="a-Vy"></a>何谓为一。<a id="a-Vz"></a>常以慈心。<a id="a-W0"></a>以其所解。<a id="a-W1"></a>一切善法。<a id="a-W2"></a>展转开化。<a id="a-W3"></a>乃至一人。<a id="a-W4"></a>令其信心成就智慧。<a id="a-W5"></a>展转教化。<a id="a-W6"></a>无有穷尽。<a id="a-W7"></a>譬如一灯燃无量灯。<a id="a-W8"></a>如是行者。<a id="a-W9"></a>乃名为报师徒重恩。<a id="a-WA"></a>大王当知。<a id="a-WB"></a>欲报师徒解脱恩者。<a id="a-WC"></a>以还智慧。<a id="a-WD"></a>解脱众生。<a id="a-WE"></a>如是行者。<a id="a-WF"></a>则为供养三世诸佛。<a id="a-WG"></a>非但供养报一师也。<a id="a-WH"></a>王叉手白。<a id="a-WI"></a>宣传圣教。<a id="a-WJ"></a>开悟群生。<a id="a-WK"></a>令行正见。<a id="a-WL"></a>修习圣道。<a id="a-WM"></a>其福云何。<a id="a-WN"></a>唯愿垂哀。<a id="a-WO"></a>开导众生。<a id="a-WP"></a>佛告王曰。<a id="a-WQ"></a>若善男子善女人。<a id="a-WR"></a>从师闻法。<a id="a-WS"></a>一句一义。<a id="a-WT"></a>展转教化。<a id="a-WU"></a>乃至一人。<a id="a-WV"></a>未信令信。<a id="a-WW"></a>未解令解。<a id="a-WX"></a>如是功德。<a id="a-WY"></a>无量无边。<a id="a-WZ"></a>非是凡夫所能知也。<a id="a-Wa"></a>大王假使有人。<a id="a-Wb"></a>于千岁中。<a id="a-Wc"></a>饮食医药上妙衣服。<a id="a-Wd"></a>供养恭敬佛法圣众。<a id="a-We"></a>其福多不。<a id="a-Wf"></a>王言甚多。<a id="a-Wg"></a>不可称量。<a id="a-Wh"></a>佛言大王。<a id="a-Wi"></a>善男子善女人。<a id="a-Wj"></a>从师闻说诸佛正教。<a id="a-Wk"></a>展转教化。<a id="a-Wl"></a>乃至一人。<a id="a-Wm"></a>令其信解。<a id="a-Wn"></a>其所得福。<a id="a-Wo"></a>复过于彼。<a id="a-Wp"></a>千万亿倍。<a id="a-Wq"></a>不及其一。<a id="a-Wr"></a>何以故。<a id="a-Ws"></a>法化之功。<a id="a-Wt"></a>应无量故。</p>
  <p id="aWu">佛告阿难。<a id="a-Wv"></a>如此法教。<a id="a-Ww"></a>精勤宣化。<a id="a-Wx"></a>一切人民。<a id="a-Wy"></a>其福无量。<a id="a-Wz"></a>阿难我今。<a id="a-X0"></a>以此无上妙法。<a id="a-X1"></a>付嘱于汝。<a id="a-X2"></a>宣布教化。<a id="a-X3"></a>过度众生。<a id="a-X4"></a>则为供养一切诸佛。<a id="a-X5"></a>阿难叉手。<a id="a-X6"></a>白世尊曰。<a id="a-X7"></a>佛嘱此经。<a id="a-X8"></a>当何名之。<a id="a-X9"></a>佛告阿难。<a id="a-XA"></a>此经教者。<a id="a-XB"></a>名未曾有说因缘经。<a id="a-XC"></a>当勤修行。<a id="a-XD"></a>尔时波斯匿王。<a id="a-XE"></a>只陀太子。<a id="a-XF"></a>夫人后宫。<a id="a-XG"></a>四部弟子。<a id="a-XH"></a>释梵诸天。<a id="a-XI"></a>八部龙神。<a id="a-XJ"></a>八十万人。<a id="a-XK"></a>闻佛所说。<a id="a-XL"></a>皆大欢喜。<a id="a-XM"></a>各各发心。<a id="a-XN"></a>向三脱门。<a id="a-XO"></a>礼佛辞退。<a id="a-XP"></a>如法奉行。</p>
 </body>
</html>