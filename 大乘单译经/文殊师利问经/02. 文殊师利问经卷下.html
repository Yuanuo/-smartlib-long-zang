<!doctype html>
<html id="z3IBU1uV5" data-ver="1557">
 <head>
  <meta charset="utf-8">
  <meta author="僧伽婆罗">
  <meta library="龙藏">
  <meta catalog="大乘单译经">
  <meta period="梁">
 </head>
 <body>
  <h1 id="a1">文殊师利问经卷下</h1>
  <h2 id="a2">分部品第十五</h2>
  <p id="a3">尔时文殊师利白佛言。<a id="a-4"></a>世尊。<a id="a-5"></a>佛入涅槃后。<a id="a-6"></a>未来弟子。<a id="a-7"></a>云何诸部分别。<a id="a-8"></a>云何根本部。<a id="a-9"></a>佛告文殊师利。<a id="a-A"></a>未来我弟子。<a id="a-B"></a>有二十部能令诸法住。<a id="a-C"></a>二十部者并得四果。<a id="a-D"></a>三藏平等无下中上。<a id="a-E"></a>譬如海水味无有异。<a id="a-F"></a>如人有二十子。<a id="a-G"></a>真实如来所说。<a id="a-H"></a>文殊师利。<a id="a-I"></a>根本二部从大乘出。<a id="a-J"></a>从般若波罗蜜出。<a id="a-K"></a>声闻缘觉诸佛悉从般若波罗蜜出。<a id="a-L"></a>文殊师利。<a id="a-M"></a>如地水火风虚空。<a id="a-N"></a>是一切众生所住处。<a id="a-O"></a>如是般若波罗蜜。<a id="a-P"></a>及大乘是一切声闻缘觉诸佛出处。<a id="a-Q"></a>文殊师利白佛言。<a id="a-R"></a>世尊。<a id="a-S"></a>云何名部。<a id="a-T"></a>佛告文殊师利。<a id="a-U"></a>初二部者。<a id="a-V"></a>一摩诃僧祇(此言大众老少同会共集律部也)。<a id="a-W"></a>二体毗履(此言老宿淳老宿人同会共出律部也)。<a id="a-X"></a>我入涅槃后一百岁。<a id="a-Y"></a>此二部当起。<a id="a-Z"></a>从摩诃僧祇出七部。<a id="a-a"></a>于此百岁内出一部。<a id="a-b"></a>名执一语言(所执与僧祇同故云一也)。<a id="a-c"></a>于百岁内从执一语言部。<a id="a-d"></a>复出一部。<a id="a-e"></a>名出世间语言(称赞辞也)。<a id="a-f"></a>于百岁内从出世间语言出一部。<a id="a-g"></a>名高拘梨柯(是出律主姓也)。<a id="a-h"></a>于百岁内从高拘梨柯出一部。<a id="a-i"></a>名多闻(出律主有多闻智也)。<a id="a-j"></a>于百岁内从多闻出一部。<a id="a-k"></a>名只底舸(此山名出律主居之也)。<a id="a-l"></a>于百岁内从只底舸出一部。<a id="a-m"></a>名东山(亦律主居也)。<a id="a-n"></a>于百岁内从东山出一部。<a id="a-o"></a>名北山(亦律主居也)。<a id="a-p"></a>此谓从摩诃僧祇部出于七部。<a id="a-q"></a>及本僧祇是为八部。<a id="a-r"></a>于百岁内从体毗履部出十一部。<a id="a-s"></a>于百岁内出一部。<a id="a-t"></a>名一切语言(律主执三世有故一切可厝语言也)。<a id="a-u"></a>于百岁内从一切语言出一部。<a id="a-v"></a>名雪山(亦律主居也)。<a id="a-w"></a>于百岁内从雪山出一部。<a id="a-x"></a>名犊子(律主姓也)于百岁内从犊子出一部。<a id="a-y"></a>名法胜(律主名也)。<a id="a-z"></a>于百岁内从法胜出一部。<a id="a-10"></a>名贤(律主名也)于百岁内从贤部出一部。<a id="a-11"></a>名一切所贵(律主为通人所重也)。<a id="a-12"></a>于百岁内从一切所贵出一部。<a id="a-13"></a>名芿山(律主居也)。<a id="a-14"></a>于百岁内从芿山出一部。<a id="a-15"></a>名大不可弃(律主初生母弃之于井父追寻之虽坠不死故云不可弃也又名能射)。<a id="a-16"></a>于百岁内从大不可弃出一部。<a id="a-17"></a>名法护(律主名也)。<a id="a-18"></a>于百岁内从法护出一部。<a id="a-19"></a>名迦葉比(律主姓也)。<a id="a-1A"></a>于百岁内从迦葉比出一部。<a id="a-1B"></a>名修妒路句(律主执修妒路义也)此谓体毗履部出十一部及体毗履成二十部。<a id="a-1C"></a>佛说此祇夜。</p>
  <p id="a1D">摩诃僧祇部　　分别出有七</p>
  <p id="a1E">体毗履十一　　是谓二十部</p>
  <p id="a1F">十八及本二　　悉从大乘出</p>
  <p id="a1G">无是亦无非　　我说未来起</p>
  <p data-pb></p>
  <h2 id="a1H">杂问品第十六</h2>
  <p id="a1I">尔时文殊师利白佛言。<a id="a-1J"></a>世尊。<a id="a-1K"></a>未来外道说如是语。<a id="a-1L"></a>世尊往昔说火聚经。<a id="a-1M"></a>六十比丘死。<a id="a-1N"></a>六十比丘休道。<a id="a-1O"></a>六十比丘解脱。<a id="a-1P"></a>外道当如是说。<a id="a-1Q"></a>世尊非一切智。<a id="a-1R"></a>何以故。<a id="a-1S"></a>不见此事故。<a id="a-1T"></a>当云何答。<a id="a-1U"></a>佛告文殊师利。<a id="a-1V"></a>如人然灯不为杀虫。<a id="a-1W"></a>文殊师利。<a id="a-1X"></a>如来如是。<a id="a-1Y"></a>随众生所堪则为彼说。<a id="a-1Z"></a>如来说法无非因缘。<a id="a-1a"></a>若有众生有杀生业必受果报。<a id="a-1b"></a>彼众生不堪受法。<a id="a-1c"></a>是故休道。<a id="a-1d"></a>彼众生堪受法。<a id="a-1e"></a>则得解脱。<a id="a-1f"></a>皆随其因缘。<a id="a-1g"></a>非如来所作。<a id="a-1h"></a>何以故。<a id="a-1i"></a>佛从世间生。<a id="a-1j"></a>佛不说佛造世间。<a id="a-1k"></a>若人杀生自得短命。<a id="a-1l"></a>若人不杀自得长寿及解脱果。<a id="a-1m"></a>此诸众生虽复休道。<a id="a-1n"></a>如来未来必当化度。<a id="a-1o"></a>是故文殊师利。<a id="a-1p"></a>如来无过。<a id="a-1q"></a>文殊师利。<a id="a-1r"></a>如日月光照拘牟头分陀利郁波罗花等。<a id="a-1s"></a>或有合者或有开者或堕落者。<a id="a-1t"></a>非是日月有分别心。<a id="a-1u"></a>何以故。<a id="a-1v"></a>日月无心故。<a id="a-1w"></a>以无心故自开自落。<a id="a-1x"></a>非日月过。<a id="a-1y"></a>文殊师利。<a id="a-1z"></a>如来说法亦复如是。<a id="a-20"></a>有众生长寿短寿。<a id="a-21"></a>无病有病多病少病。<a id="a-22"></a>可憎可爱。<a id="a-23"></a>有下中上贫富贵贱。<a id="a-24"></a>生阎浮提生郁单越生拘耶尼生弗于逮生四天王处。<a id="a-25"></a>乃至非想非非想处。<a id="a-26"></a>有生地狱饿鬼畜生阿修罗等。<a id="a-27"></a>自业为财自业为分业为生处。<a id="a-28"></a>唯业所造非余物造。<a id="a-29"></a>有上中下非我所造。<a id="a-2A"></a>何以故。<a id="a-2B"></a>一切诸众生自业为财故。<a id="a-2C"></a>尔时文殊师利白佛言。<a id="a-2D"></a>世尊。<a id="a-2E"></a>菩萨摩诃萨事施。<a id="a-2F"></a>有妇儿施等。<a id="a-2G"></a>如须达拏以二子施丑婆罗门。<a id="a-2H"></a>此婆罗门打此二儿。<a id="a-2I"></a>世尊。<a id="a-2J"></a>何故无平等慈心。<a id="a-2K"></a>若菩萨无慈悲心不名菩萨。<a id="a-2L"></a>世尊。<a id="a-2M"></a>诸菩萨有平等心不。<a id="a-2N"></a>若有等心云何以儿与人打拍。<a id="a-2O"></a>有人此问当云何答。<a id="a-2P"></a>佛告文殊师利。<a id="a-2Q"></a>如人有两儿。<a id="a-2R"></a>以其小儿施于大儿。<a id="a-2S"></a>文殊师利。<a id="a-2T"></a>此父母是平等心不。<a id="a-2U"></a>大儿打拍小儿遂死。<a id="a-2V"></a>文殊师利。<a id="a-2W"></a>谁当得罪。<a id="a-2X"></a>文殊师利白佛言。<a id="a-2Y"></a>世尊。<a id="a-2Z"></a>父母等心无有罪过。<a id="a-2a"></a>大儿自得此罪。<a id="a-2b"></a>佛告文殊师利。<a id="a-2c"></a>我于众生常平等心。<a id="a-2d"></a>如罗睺罗可爱可念。<a id="a-2e"></a>提婆达多亦可爱可念。<a id="a-2f"></a>文殊师利。<a id="a-2g"></a>是故菩萨无有罪过。<a id="a-2h"></a>复次文殊师利。<a id="a-2i"></a>如有一人日日施食。<a id="a-2j"></a>有人来乞。<a id="a-2k"></a>此人即施。<a id="a-2l"></a>因得食故劫盗他财。<a id="a-2m"></a>文殊师利。<a id="a-2n"></a>是谁得罪。<a id="a-2o"></a>文殊师利白佛言。<a id="a-2p"></a>世尊。<a id="a-2q"></a>非施主得罪。<a id="a-2r"></a>施主唯有施意。<a id="a-2s"></a>不令作盗。<a id="a-2t"></a>佛告文殊师利。<a id="a-2u"></a>如是诸菩萨唯有施意无有杀心。<a id="a-2v"></a>是故菩萨成无害想。<a id="a-2w"></a>有人杀害自得杀罪。<a id="a-2x"></a>佛说此祇夜。</p>
  <p id="a2y">常行平等心　　施时无害想</p>
  <p id="a2z">彼自有杀罪　　我平等无过</p>
  <p id="a30">有寿有寿想　　复有杀害心</p>
  <p id="a31">命断于此时　　害者得杀罪</p>
  <p id="a32">若无有寿命　　而作寿命心</p>
  <p id="a33">于此起害想　　亦得言有罪</p>
  <p id="a34">提婆及罗睺　　爱念无有二</p>
  <p id="a35">如是慈悲心　　是菩萨平等</p>
  <p id="a36">文殊师利白佛言。<a id="a-37"></a>世尊。<a id="a-38"></a>如是如是诚如圣言。<a id="a-39"></a>尔时文殊师利白佛言。<a id="a-3A"></a>世尊。<a id="a-3B"></a>未来有人当难。<a id="a-3C"></a>如来世尊常言。<a id="a-3D"></a>若人能说二十四处。<a id="a-3E"></a>便生二十四处。<a id="a-3F"></a>二十四处者。<a id="a-3G"></a>一洲王二洲王三洲王四洲王四天王。<a id="a-3H"></a>乃至他化自在天王。<a id="a-3I"></a>梵身梵富楼大梵。<a id="a-3J"></a>得须陀洹乃至阿罗汉。<a id="a-3K"></a>有大智慧有诸善行。<a id="a-3L"></a>不动不放逸。<a id="a-3M"></a>此谓二十四处。<a id="a-3N"></a>如来今既能说。<a id="a-3O"></a>亦应得此处。<a id="a-3P"></a>彼邪见难当云何答。<a id="a-3Q"></a>佛告文殊师利。<a id="a-3R"></a>如来说法不为此因缘。<a id="a-3S"></a>文殊师利。<a id="a-3T"></a>如日月光利益诸花。<a id="a-3U"></a>虽有此力不求恩报。<a id="a-3V"></a>何以故。<a id="a-3W"></a>日月无心故。<a id="a-3X"></a>文殊师利。<a id="a-3Y"></a>如来如是。<a id="a-3Z"></a>不求报故为人说法。<a id="a-3a"></a>何以故。<a id="a-3b"></a>如来无心故。<a id="a-3c"></a>文殊师利。<a id="a-3d"></a>如来于诸法中无有染着。<a id="a-3e"></a>是故文殊师利。<a id="a-3f"></a>我所说法无为我义。<a id="a-3g"></a>何以故。<a id="a-3h"></a>昔于三阿僧祇劫。<a id="a-3i"></a>施头目髓脑手足支节国城妻子奴婢象马。<a id="a-3j"></a>种种布施。<a id="a-3k"></a>如来于彼无求报心。<a id="a-3l"></a>如来不求世间果报。<a id="a-3m"></a>何以故。<a id="a-3n"></a>我说诸法无为我义。<a id="a-3o"></a>不为自身不为他身不为自他身。<a id="a-3p"></a>若为自身他身及自他身。<a id="a-3q"></a>如来便有所著。</p>
  <p id="a3r">佛告文殊师利。<a id="a-3s"></a>犹如日月不作是思惟。<a id="a-3t"></a>花当报我恩不报我恩。<a id="a-3u"></a>日月无心故。<a id="a-3v"></a>如来亦无心。<a id="a-3w"></a>何以故。<a id="a-3x"></a>如来无可取。<a id="a-3y"></a>既无可取云何当得报。<a id="a-3z"></a>于是夜虽言我得阿耨多罗三藐三菩提道。<a id="a-40"></a>我亦不说一字。<a id="a-41"></a>何以故。<a id="a-42"></a>无可取故。<a id="a-43"></a>如来不可取如来无得果。<a id="a-44"></a>何以故。<a id="a-45"></a>离苦乐故。<a id="a-46"></a>我先思惟是时得菩提。<a id="a-47"></a>一切所求悉得。<a id="a-48"></a>亦无所得无形无相。<a id="a-49"></a>佛说是祇夜。</p>
  <p id="a4A">日月照诸花　　无有恩报想</p>
  <p id="a4B">如来无可取　　不求报亦然</p>
  <p id="a4C">尔时文殊师利白佛言。<a id="a-4D"></a>世尊先说。<a id="a-4E"></a>无有众生非时节死。<a id="a-4F"></a>何以故。<a id="a-4G"></a>虽必当死非时不死。<a id="a-4H"></a>故诸邪见人当作是说。<a id="a-4I"></a>至其死时我乃得杀。<a id="a-4J"></a>是故杀者无有罪过。<a id="a-4K"></a>何以故。<a id="a-4L"></a>是其死时故。<a id="a-4M"></a>是故我杀无有罪过。<a id="a-4N"></a>当云何答。<a id="a-4O"></a>佛告文殊师利。<a id="a-4P"></a>譬如有人造作宫殿。<a id="a-4Q"></a>既已成就乐欲住止。<a id="a-4R"></a>问占相者。<a id="a-4S"></a>何日好住何日不好。<a id="a-4T"></a>彼人答言。<a id="a-4U"></a>汝不宜入。<a id="a-4V"></a>何以故。<a id="a-4W"></a>必当为火之所烧故。<a id="a-4X"></a>若人故烧亦必被烧。<a id="a-4Y"></a>若不故烧亦被烧故。<a id="a-4Z"></a>主人又言。<a id="a-4a"></a>若有此事作何方计。<a id="a-4b"></a>相师答言。<a id="a-4c"></a>当勤守护。<a id="a-4d"></a>主人即便勤加守护。<a id="a-4e"></a>有人将火。<a id="a-4f"></a>来烧此宫。<a id="a-4g"></a>文殊师利。<a id="a-4h"></a>此持火人有罪过不。<a id="a-4i"></a>文殊师利言。<a id="a-4j"></a>世尊。<a id="a-4k"></a>有罪有罪。<a id="a-4l"></a>如是文殊师利。<a id="a-4m"></a>若死时若非死时。<a id="a-4n"></a>有杀害者必得杀罪当入地狱。<a id="a-4o"></a>如烧宫殿。<a id="a-4p"></a>佛说此祇夜。</p>
  <p id="a4q">至时不至时　　若人杀害彼</p>
  <p id="a4r">必当入地狱　　譬如烧宫殿</p>
  <p id="a4s">尔时文殊师利白佛言。<a id="a-4t"></a>世尊。<a id="a-4u"></a>未来邪见当说此言。<a id="a-4v"></a>有人杀人不得杀罪。<a id="a-4w"></a>何以故。<a id="a-4x"></a>杀身不杀命。<a id="a-4y"></a>若身是命如父母死。<a id="a-4z"></a>其子烧身应得杀罪。<a id="a-50"></a>何以故。<a id="a-51"></a>身是命故。<a id="a-52"></a>故知身非寿命寿命非身。<a id="a-53"></a>何以故。<a id="a-54"></a>身异命异故。<a id="a-55"></a>若身即是命。<a id="a-56"></a>若命即是身。<a id="a-57"></a>烧身即烧命。<a id="a-58"></a>若寿命往后世身亦应往。<a id="a-59"></a>若身被烧命不被烧。<a id="a-5A"></a>是故知身非即是命。<a id="a-5B"></a>何以故。<a id="a-5C"></a>命不可烧故。<a id="a-5D"></a>是故身非是命命非是身。<a id="a-5E"></a>是故杀身不得杀罪。<a id="a-5F"></a>何以故。<a id="a-5G"></a>以异故。<a id="a-5H"></a>如人问路彼直动身。<a id="a-5I"></a>如是世尊。<a id="a-5J"></a>别烧别得罪。<a id="a-5K"></a>何以故。<a id="a-5L"></a>命往后世身犹在故。<a id="a-5M"></a>以是故知身非寿命。<a id="a-5N"></a>世尊。<a id="a-5O"></a>有人能杀命不。<a id="a-5P"></a>若人能杀命者。<a id="a-5Q"></a>不应更生。<a id="a-5R"></a>若命已被杀不须涅槃。<a id="a-5S"></a>若身是寿命。<a id="a-5T"></a>身被杀时命亦被杀。<a id="a-5U"></a>若身是寿命。<a id="a-5V"></a>杀身则得涅槃。<a id="a-5W"></a>何以故。<a id="a-5X"></a>以无异故。<a id="a-5Y"></a>是故无杀生果。</p>
  <p id="a5Z">世尊。<a id="a-5a"></a>若身被杀寿命更生。<a id="a-5b"></a>受别异姓。<a id="a-5c"></a>是故此人不得杀罪。<a id="a-5d"></a>何以故。<a id="a-5e"></a>寿命更生故。<a id="a-5f"></a>更生者。<a id="a-5g"></a>地狱畜生饿鬼阿修罗等。<a id="a-5h"></a>是谓更生。<a id="a-5i"></a>是故杀身不名杀命。<a id="a-5j"></a>如坐禅师教诸弟子除心意识。<a id="a-5k"></a>若除心意识不更生。<a id="a-5l"></a>若不更生则无复身。<a id="a-5m"></a>若无复身则亦无命。<a id="a-5n"></a>若无有命则不更生。<a id="a-5o"></a>是为禅师杀人寿命。<a id="a-5p"></a>世尊。<a id="a-5q"></a>云何当答彼邪见人。<a id="a-5r"></a>佛告文殊师利。<a id="a-5s"></a>戒有二种。<a id="a-5t"></a>所谓身口非心意识戒。<a id="a-5u"></a>若心意识是戒。<a id="a-5v"></a>则无持戒人。<a id="a-5w"></a>何以故。<a id="a-5x"></a>心攀缘难制故。<a id="a-5y"></a>无住处故。<a id="a-5z"></a>譬如駃水亦如猿猴。<a id="a-60"></a>动转不停不可守护。<a id="a-61"></a>是故文殊师利。<a id="a-62"></a>无心意识戒。<a id="a-63"></a>虽身口有戒。<a id="a-64"></a>心意识非杀罪处。<a id="a-65"></a>何以故。<a id="a-66"></a>非戒处故。<a id="a-67"></a>若以心乐则能得定。<a id="a-68"></a>若心不乐则不得定。<a id="a-69"></a>是故学者以定杀心非人能杀。<a id="a-6A"></a>是故文殊师利。<a id="a-6B"></a>定得杀罪非心得罪。<a id="a-6C"></a>又若杀自身无有罪报。<a id="a-6D"></a>何以故。<a id="a-6E"></a>如菩萨杀身唯得功德。<a id="a-6F"></a>我身由我故。<a id="a-6G"></a>若身由我得罪果者。<a id="a-6H"></a>剪爪伤指便当得罪。<a id="a-6I"></a>何以故。<a id="a-6J"></a>自伤身故。<a id="a-6K"></a>若身自死众生得食。<a id="a-6L"></a>本无施心既不得福亦无有罪。<a id="a-6M"></a>何以故。<a id="a-6N"></a>诸菩萨舍身非是无记。<a id="a-6O"></a>唯得福德。<a id="a-6P"></a>是故烦恼灭故心则灭。<a id="a-6Q"></a>心灭故意灭。<a id="a-6R"></a>意灭故识灭。<a id="a-6S"></a>识灭故身灭。<a id="a-6T"></a>身灭故寿灭。<a id="a-6U"></a>寿灭故命灭。<a id="a-6V"></a>命灭故诸根灭。<a id="a-6W"></a>诸根灭故诸入灭。<a id="a-6X"></a>诸入灭故诸界灭。<a id="a-6Y"></a>诸界灭故诸阴灭。<a id="a-6Z"></a>诸阴灭故不相续。<a id="a-6a"></a>不相续故心意识无处。<a id="a-6b"></a>心意识无处故得清净。<a id="a-6c"></a>如是文殊师利。<a id="a-6d"></a>譬如垢衣以灰汁浣濯。<a id="a-6e"></a>垢灭衣在。<a id="a-6f"></a>何以故。<a id="a-6g"></a>垢已去故。<a id="a-6h"></a>以垢去故衣得清净。<a id="a-6i"></a>如是文殊师利。<a id="a-6j"></a>诸过为垢。<a id="a-6k"></a>以智慧水洗除心垢。<a id="a-6l"></a>以除心垢故成清净。<a id="a-6m"></a>佛说此祇夜。</p>
  <p id="a6n">譬如垢污衣　　浣治以灰汁</p>
  <p id="a6o">以灰汁浣治　　是衣得清净</p>
  <p id="a6p">如是以过患　　染污于心识</p>
  <p id="a6q">浣以智慧灰　　心即得清净</p>
  <p id="a6r">尔时文殊师利白佛言。<a id="a-6s"></a>世尊。<a id="a-6t"></a>外道随其邪见。<a id="a-6u"></a>复当说言。<a id="a-6v"></a>若世尊是一切智。<a id="a-6w"></a>何故不先记外道女人孙陀利及栴遮摩尼。<a id="a-6x"></a>应谤如来。<a id="a-6y"></a>故知如来非一切智。<a id="a-6z"></a>以不逆遮彼诽谤故。<a id="a-70"></a>令无数劫入恶道中。<a id="a-71"></a>乃至入于无间地狱。<a id="a-72"></a>世尊。<a id="a-73"></a>当云何答。</p>
  <p id="a74">佛告文殊。<a id="a-75"></a>我今问汝。<a id="a-76"></a>如有医师。<a id="a-77"></a>明识众生有风痰热病。<a id="a-78"></a>其病未起为逆治不。<a id="a-79"></a>不也世尊。<a id="a-7A"></a>文殊师利。<a id="a-7B"></a>是师知病不。<a id="a-7C"></a>如是世尊。<a id="a-7D"></a>文殊师利。<a id="a-7E"></a>我亦如是。<a id="a-7F"></a>知诸众生多贪多嗔有多愚痴。<a id="a-7G"></a>长寿短寿恶业善业。<a id="a-7H"></a>佛虽先知非时不说。<a id="a-7I"></a>文殊师利。<a id="a-7J"></a>此女人孙陀利及栴遮摩尼。<a id="a-7K"></a>过去世时常杀众生起不善业。<a id="a-7L"></a>常诽谤圣人入阿鼻狱。<a id="a-7M"></a>文殊师利。<a id="a-7N"></a>众生恶业不由我造。<a id="a-7O"></a>若众生堪闻法。<a id="a-7P"></a>我为彼说。<a id="a-7Q"></a>若不堪闻我则不说。<a id="a-7R"></a>文殊师利。<a id="a-7S"></a>如人病重不可疗治。<a id="a-7T"></a>医师舍去不与少药。<a id="a-7U"></a>如来亦尔。<a id="a-7V"></a>知此二人不可教化。<a id="a-7W"></a>是故默然不逆记说。<a id="a-7X"></a>文殊师利。<a id="a-7Y"></a>若可记者我则为记。<a id="a-7Z"></a>如我记弟子得声闻独觉及得菩萨。<a id="a-7a"></a>或不记说当得三乘。<a id="a-7b"></a>何以故以不定故。<a id="a-7c"></a>文殊师利。<a id="a-7d"></a>于汝意云何。<a id="a-7e"></a>若人诽谤虚空。<a id="a-7f"></a>虚空当云何答。<a id="a-7g"></a>文殊师利言。<a id="a-7h"></a>虚空无语言。<a id="a-7i"></a>何以故。<a id="a-7j"></a>虚空无故。<a id="a-7k"></a>如是文殊师利。<a id="a-7l"></a>如来与虚空等。<a id="a-7m"></a>虚空无语言。<a id="a-7n"></a>如来亦无语言。<a id="a-7o"></a>文殊师利。<a id="a-7p"></a>有五浊恶世。<a id="a-7q"></a>云何为五。<a id="a-7r"></a>劫浊众生浊命浊烦恼浊见浊。<a id="a-7s"></a>云何劫浊。<a id="a-7t"></a>三灾起时更相杀害。<a id="a-7u"></a>众生饥馑种种疾病。<a id="a-7v"></a>此谓劫浊。<a id="a-7w"></a>云何众生浊。<a id="a-7x"></a>恶众生善众生。<a id="a-7y"></a>下中上众生。<a id="a-7z"></a>胜劣众生。<a id="a-80"></a>第一众生。<a id="a-81"></a>不第一众生。<a id="a-82"></a>此谓众生浊。<a id="a-83"></a>云何命浊。<a id="a-84"></a>十岁众生。<a id="a-85"></a>二十三十四十五十六十七十八十九十岁百岁。<a id="a-86"></a>二百岁四百岁八百岁。<a id="a-87"></a>乃至千岁有长短故。<a id="a-88"></a>此谓命浊。<a id="a-89"></a>云何烦恼浊。<a id="a-8A"></a>多贪多嗔多痴。<a id="a-8B"></a>此谓烦恼浊。<a id="a-8C"></a>云何见浊。<a id="a-8D"></a>邪见戒取见取常见断见有见无见我见众生见。<a id="a-8E"></a>此谓见浊。<a id="a-8F"></a>如是五浊如来悉无。<a id="a-8G"></a>佛说此祇夜。</p>
  <p id="a8H">如来如虚空　　云何有言语</p>
  <p id="a8I">如来无五浊　　是故不逆记</p>
  <p id="a8J">尔时文殊师利白佛言。<a id="a-8K"></a>世尊。<a id="a-8L"></a>未来邪见人。<a id="a-8M"></a>当诽谤佛说如是言。<a id="a-8N"></a>若使如来是一切智。<a id="a-8O"></a>何故待众生作罪。<a id="a-8P"></a>然后制戒。<a id="a-8Q"></a>佛告文殊师利。<a id="a-8R"></a>如此即是一切智相。<a id="a-8S"></a>若我逆制戒人当谤我。<a id="a-8T"></a>何以故。<a id="a-8U"></a>我不作罪云何强说。<a id="a-8V"></a>此非一切智。<a id="a-8W"></a>何以故。<a id="a-8X"></a>我无罪过故。<a id="a-8Y"></a>如来无慈悲心。<a id="a-8Z"></a>不饶益不摄受众生。<a id="a-8a"></a>如人无子而说有子某时当生。<a id="a-8b"></a>空有此言云何可信。<a id="a-8c"></a>何以故。<a id="a-8d"></a>不真实故。<a id="a-8e"></a>若真见生子则生信心。<a id="a-8f"></a>如是文殊师利。<a id="a-8g"></a>所未作罪人天不见。<a id="a-8h"></a>云何逆制戒。<a id="a-8i"></a>要须见罪然后乃制。<a id="a-8j"></a>文殊师利。<a id="a-8k"></a>譬如医师知风痰热等发起所由。<a id="a-8l"></a>亦知有药对治此病。<a id="a-8m"></a>有人勇健身无疾病。<a id="a-8n"></a>如此之人须师治不。<a id="a-8o"></a>文殊白佛。<a id="a-8p"></a>彼不须治。<a id="a-8q"></a>彼若病生师即为治。<a id="a-8r"></a>世间赞说是第一师。<a id="a-8s"></a>如是文殊师利。<a id="a-8t"></a>一切声闻一切众生。<a id="a-8u"></a>有宜制戒有不宜者。<a id="a-8v"></a>我知一切众生心之所行。<a id="a-8w"></a>未作罪者我则不制。<a id="a-8x"></a>若已作过我则制戒。<a id="a-8y"></a>我若如此则世间不谤。<a id="a-8z"></a>文殊师利。<a id="a-90"></a>众生之中有下中上。<a id="a-91"></a>如来制戒亦复如是。<a id="a-92"></a>文殊师利。<a id="a-93"></a>如种大麦及麻豆等。<a id="a-94"></a>牙始生时已堪用不。<a id="a-95"></a>文殊师利言。<a id="a-96"></a>不堪用也。<a id="a-97"></a>何以故。<a id="a-98"></a>以未熟故。<a id="a-99"></a>佛告文殊师利。<a id="a-9A"></a>一切众生善根未熟。<a id="a-9B"></a>亦如是不堪制戒。<a id="a-9C"></a>文殊师利。<a id="a-9D"></a>如拘物头花优钵罗花始生之时。<a id="a-9E"></a>日光所照能令开不。<a id="a-9F"></a>文殊师利言。<a id="a-9G"></a>不能开也。<a id="a-9H"></a>何以故。<a id="a-9I"></a>以新生故。<a id="a-9J"></a>佛告文殊师利。<a id="a-9K"></a>善根未熟亦如是。<a id="a-9L"></a>如来如是不得制戒。<a id="a-9M"></a>何以故。<a id="a-9N"></a>非时节故。<a id="a-9O"></a>若非时制戒。<a id="a-9P"></a>众生不受言。<a id="a-9Q"></a>我无罪何故制戒。<a id="a-9R"></a>文殊师利。<a id="a-9S"></a>如种谷未熟为可取不。<a id="a-9T"></a>文殊师利言。<a id="a-9U"></a>不可取也。<a id="a-9V"></a>世尊。<a id="a-9W"></a>非时尚未有花。<a id="a-9X"></a>何况得米及以糠糩。<a id="a-9Y"></a>文殊师利。<a id="a-9Z"></a>我未制戒亦复如是。<a id="a-9a"></a>诸弟子无所犯无犯戒果。<a id="a-9b"></a>是故文殊师利。<a id="a-9c"></a>我不逆制戒。<a id="a-9d"></a>佛说此祇夜。</p>
  <p id="a9e">无罪逆制戒　　众生不信受</p>
  <p id="a9f">是故见有罪　　尔时乃制戒</p>
  <p id="a9g">譬如芽茎时　　未便有果实</p>
  <p id="a9h">诸比丘无罪　　不制戒亦然</p>
  <p id="a9i">尔时文殊师利白佛言。<a id="a-9j"></a>世尊。<a id="a-9k"></a>邪见人说如是言。<a id="a-9l"></a>摩醯首罗天造此世间。<a id="a-9m"></a>如是邪说当云何破。<a id="a-9n"></a>佛告文殊师利。<a id="a-9o"></a>此是虚妄非真实语。<a id="a-9p"></a>又余外道言。<a id="a-9q"></a>非首罗造。<a id="a-9r"></a>若由首罗不应自谤。<a id="a-9s"></a>何以故。<a id="a-9t"></a>自由故。<a id="a-9u"></a>若自由者。<a id="a-9v"></a>则一切世间以首罗为师更无余师。<a id="a-9w"></a>若一切世间各自有师。<a id="a-9x"></a>则诸世间非首罗造。<a id="a-9y"></a>若一切事由首罗者。<a id="a-9z"></a>若事首罗则应无疑。<a id="a-A0"></a>又摩醯首罗经不作是说。<a id="a-A1"></a>若有此说众生不应生疑。<a id="a-A2"></a>是故文殊师利。<a id="a-A3"></a>知此世间非首罗所造。<a id="a-A4"></a>当知不实是虚妄言。<a id="a-A5"></a>佛说此祇夜。</p>
  <p id="aA6">若诸善恶业　　摩醯首罗造</p>
  <p id="aA7">世间无事证　　无人决断说</p>
  <p id="aA8">如此不真语　　虽说不成就</p>
  <p id="aA9">尔时文殊师利白佛言。<a id="a-AA"></a>世尊。<a id="a-AB"></a>如来应供正遍知法身。<a id="a-AC"></a>世尊。<a id="a-AD"></a>为于法中有身。<a id="a-AE"></a>为以法为身。<a id="a-AF"></a>一切诸法。<a id="a-AG"></a>云何与虚空等。<a id="a-AH"></a>佛告文殊师利。<a id="a-AI"></a>不于法中有身。<a id="a-AJ"></a>何以故。<a id="a-AK"></a>如虚空故。<a id="a-AL"></a>如不于虚空有虚空。<a id="a-AM"></a>何以故。<a id="a-AN"></a>虚空者无处。<a id="a-AO"></a>无处故名虚空。<a id="a-AP"></a>虚空无意乐当取虚空。<a id="a-AQ"></a>复次虚空无体无作。<a id="a-AR"></a>故名虚空。<a id="a-AS"></a>文殊师利。<a id="a-AT"></a>虚空者非有非无。<a id="a-AU"></a>何以故。<a id="a-AV"></a>无处有无处无故。<a id="a-AW"></a>何以故。<a id="a-AX"></a>若初有故后成无。<a id="a-AY"></a>若初无故后成有。<a id="a-AZ"></a>若初有后当有。<a id="a-Aa"></a>若后无则初无。<a id="a-Ab"></a>如是文殊师利。<a id="a-Ac"></a>八种语言通一切诸法。<a id="a-Ad"></a>佛告文殊师利。<a id="a-Ae"></a>我不说有色为身。<a id="a-Af"></a>何以故。<a id="a-Ag"></a>一切佛与虚空等。<a id="a-Ah"></a>普遍故无思故。<a id="a-Ai"></a>无心意识故。<a id="a-Aj"></a>无处故无内外故。<a id="a-Ak"></a>是故文殊师利。<a id="a-Al"></a>说名世尊。<a id="a-Am"></a>文殊师利。<a id="a-An"></a>谓为佛者。<a id="a-Ao"></a>不以身口意觉。<a id="a-Ap"></a>故谓为佛。<a id="a-Aq"></a>何以故。<a id="a-Ar"></a>虚空不以身口意觉虚空故。<a id="a-As"></a>佛告文殊师利。<a id="a-At"></a>若无心意。<a id="a-Au"></a>是处为有为无。<a id="a-Av"></a>若有便定有。<a id="a-Aw"></a>若无便定无。<a id="a-Ax"></a>文殊师利白佛言。<a id="a-Ay"></a>无有世尊亦无善逝。<a id="a-Az"></a>何以故。<a id="a-B0"></a>不可取故。<a id="a-B1"></a>与虚空等故。<a id="a-B2"></a>若等虚空云何有色相。<a id="a-B3"></a>若有色相便是无常。<a id="a-B4"></a>若是无常云何与虚空等。<a id="a-B5"></a>佛告文殊师利。<a id="a-B6"></a>譬如两手和合能出音声。<a id="a-B7"></a>为从左手生。<a id="a-B8"></a>为从右手生。<a id="a-B9"></a>若从左手生常应有声。<a id="a-BA"></a>右手亦然。<a id="a-BB"></a>何以故。<a id="a-BC"></a>二手常有故。<a id="a-BD"></a>一手无声合故有声。<a id="a-BE"></a>如是佛从世间出不着世间。<a id="a-BF"></a>如莲华从水生。<a id="a-BG"></a>不为水所著。<a id="a-BH"></a>如手合有声。<a id="a-BI"></a>亦有亦无亦现不现。<a id="a-BJ"></a>可取不可取。<a id="a-BK"></a>如水中月。<a id="a-BL"></a>如来正遍知亦复如是。</p>
  <p data-pb></p>
  <h2 id="aBM">嘱累品第十七</h2>
  <p id="aBN">文殊师利。<a id="a-BO"></a>若有人受持此法若说此法。<a id="a-BP"></a>若诵若书若教他。<a id="a-BQ"></a>所得功德不可限量。<a id="a-BR"></a>能生一切种智。<a id="a-BS"></a>如是善男子善女人。<a id="a-BT"></a>入佛境界住佛境界。<a id="a-BU"></a>随佛所学成满此愿。<a id="a-BV"></a>我若以七宝满此世界。<a id="a-BW"></a>及种种衣服日日施彼。<a id="a-BX"></a>所得功德无量无边。<a id="a-BY"></a>若有善男子善女人。<a id="a-BZ"></a>受持读诵书写此经所得功德。<a id="a-Ba"></a>取百分之一分为百分。<a id="a-Bb"></a>如是展转百过分之。<a id="a-Bc"></a>取后一分犹胜万倍。<a id="a-Bd"></a>何以故。<a id="a-Be"></a>生一切智故。<a id="a-Bf"></a>经所住处应当供养。<a id="a-Bg"></a>是地清净能除诸恶。<a id="a-Bh"></a>是清净处是寂静处。<a id="a-Bi"></a>是诸天行处是诸佛所念处。<a id="a-Bj"></a>是人天所贵是如来地住。</p>
  <p id="aBk">尔时阿难白佛言。<a id="a-Bl"></a>世尊。<a id="a-Bm"></a>云何名此经。<a id="a-Bn"></a>云何奉持。<a id="a-Bo"></a>佛告阿难。<a id="a-Bp"></a>此经名为文殊师利所问。<a id="a-Bq"></a>汝当受持。<a id="a-Br"></a>亦名种种乐说。<a id="a-Bs"></a>汝当受持。<a id="a-Bt"></a>亦名断一切疑。<a id="a-Bu"></a>汝当受持。<a id="a-Bv"></a>亦名菩萨诸行修妒路。<a id="a-Bw"></a>汝当受持。</p>
  <p id="aBx">尔时文殊师利白佛言。<a id="a-By"></a>世尊。<a id="a-Bz"></a>如来应供正遍知所作已办可作已办。<a id="a-C0"></a>舍于重担已断一切诸结。<a id="a-C1"></a>已除一切烦恼已洗烦恼垢。<a id="a-C2"></a>已伏诸魔已得诸佛法。<a id="a-C3"></a>一切智者一切见者。<a id="a-C4"></a>成就十力四无畏十八不共法。<a id="a-C5"></a>五眼具足佛眼无障。<a id="a-C6"></a>见一切世间如是思惟。<a id="a-C7"></a>我初得道先为谁说法。<a id="a-C8"></a>云何众生清净善行。<a id="a-C9"></a>何人易教少贪嗔痴。<a id="a-CA"></a>何人能现证智慧。<a id="a-CB"></a>彼若不闻此法必当退转。<a id="a-CC"></a>是故我当先为说法。<a id="a-CD"></a>彼能堪受无有疑谤。<a id="a-CE"></a>世尊。<a id="a-CF"></a>阿罗汉正遍知等有何义。<a id="a-CG"></a>佛告文殊师利。<a id="a-CH"></a>阿罗汉多者得正遍知名阿罗汉多。<a id="a-CI"></a>复次阿者何义。<a id="a-CJ"></a>过凡夫地名为阿义。<a id="a-CK"></a>罗者何义。<a id="a-CL"></a>从染得无染名为罗义。<a id="a-CM"></a>呵者何义以杀烦恼得光明义。<a id="a-CN"></a>那者何义。<a id="a-CO"></a>到于醍醐道不为生死所缚义。<a id="a-CP"></a>多者何义。<a id="a-CQ"></a>求觅真实义。<a id="a-CR"></a>三藐三佛陀者何义。<a id="a-CS"></a>自觉觉彼正遍见义。<a id="a-CT"></a>婆者何义。<a id="a-CU"></a>诸法平等如虚空义。<a id="a-CV"></a>摩者何义。<a id="a-CW"></a>能灭憍慢义。<a id="a-CX"></a>耶者何义。<a id="a-CY"></a>如法分别义奄者何义。<a id="a-CZ"></a>知后边身义。<a id="a-Ca"></a>迦者何义。<a id="a-Cb"></a>失业非业义。<a id="a-Cc"></a>娑者何义。<a id="a-Cd"></a>知生死轮转边义。<a id="a-Ce"></a>婆者何义。<a id="a-Cf"></a>解脱解脱系缚义。<a id="a-Cg"></a>优者何义。<a id="a-Ch"></a>能随问答义。<a id="a-Ci"></a>陀者何义。<a id="a-Cj"></a>得寂静义。<a id="a-Ck"></a>他者何义。<a id="a-Cl"></a>受持法性无体相义。<a id="a-Cm"></a>所作已办者。<a id="a-Cn"></a>舍身肉手足事已毕竟。<a id="a-Co"></a>谓所作已办。<a id="a-Cp"></a>迦厘者。<a id="a-Cq"></a>已舍不更舍。<a id="a-Cr"></a>迦者见诸法如观其掌。<a id="a-Cs"></a>厘者软直心相续。<a id="a-Ct"></a>迦者断诸业行。<a id="a-Cu"></a>厘者除三业性。<a id="a-Cv"></a>多者觉真义。<a id="a-Cw"></a>耶者灭没声如法成就义。<a id="a-Cx"></a>所作已办者。<a id="a-Cy"></a>诸善根已办舍于重担者。<a id="a-Cz"></a>无复生死可担。<a id="a-D0"></a>已断一切诸结者。<a id="a-D1"></a>断一切贪嗔痴结。<a id="a-D2"></a>断一切烦恼者。<a id="a-D3"></a>拔三界诸烦恼。<a id="a-D4"></a>已洗烦恼垢者。<a id="a-D5"></a>无业烦恼气故。<a id="a-D6"></a>已伏诸魔者。<a id="a-D7"></a>除诸死魔故。<a id="a-D8"></a>已得诸佛法者。<a id="a-D9"></a>度一切般若波罗蜜。<a id="a-DA"></a>到一切般若波罗蜜。<a id="a-DB"></a>此谓已得诸佛法。<a id="a-DC"></a>一切智者无所不知。<a id="a-DD"></a>一切见者现证一切诸法义。<a id="a-DE"></a>成就十力者如法神力等。<a id="a-DF"></a>称量佛力胜一切众生力。<a id="a-DG"></a>百倍千倍百千万亿倍。<a id="a-DH"></a>不可思议不可数。<a id="a-DI"></a>佛成就无边力。<a id="a-DJ"></a>从佛十力出无量力。<a id="a-DK"></a>成就一切诸力。<a id="a-DL"></a>名成就十力。<a id="a-DM"></a>十力者。<a id="a-DN"></a>谓是处非处力业力定力根力欲力性力至处道力宿命力天眼力漏尽力。<a id="a-DO"></a>四无畏者。<a id="a-DP"></a>一切智无畏。<a id="a-DQ"></a>一切漏尽无畏。<a id="a-DR"></a>能说障道无畏。<a id="a-DS"></a>说尽苦道无畏。<a id="a-DT"></a>十力四无畏大慈大悲大喜大舍。<a id="a-DU"></a>谓十八不共法。<a id="a-DV"></a>十八不共成满故五眼亦满。<a id="a-DW"></a>所谓天眼佛眼法眼慧眼肉眼佛有无量眼。<a id="a-DX"></a>何以故。<a id="a-DY"></a>境界无量故。<a id="a-DZ"></a>是故佛成就五眼无障碍。<a id="a-Da"></a>所见无余等虚空故。<a id="a-Db"></a>以此眼见一切世间。<a id="a-Dc"></a>以无障碍眼见世间。<a id="a-Dd"></a>以障碍眼亦见一切世间。<a id="a-De"></a>见已如是思惟。<a id="a-Df"></a>为何等人我当先为说法。<a id="a-Dg"></a>文殊师利。<a id="a-Dh"></a>我说此言有何义。<a id="a-Di"></a>文殊师利白佛。<a id="a-Dj"></a>我未解世尊意。<a id="a-Dk"></a>佛告文殊师利。<a id="a-Dl"></a>于此佛境界有无穷众生。<a id="a-Dm"></a>惟阿罗罗郁头蓝弗。<a id="a-Dn"></a>可先为说法。<a id="a-Do"></a>除此二人更无余人。<a id="a-Dp"></a>而此二人死已七日。<a id="a-Dq"></a>我先以佛智语十地菩萨。<a id="a-Dr"></a>我以世间智为众生说法。<a id="a-Ds"></a>此二人不闻我法故成退转。<a id="a-Dt"></a>寿命唯余七日。<a id="a-Du"></a>诸天闻此言。<a id="a-Dv"></a>即白佛言。<a id="a-Dw"></a>如是世尊。<a id="a-Dx"></a>阿罗罗郁头蓝弗死已七日。<a id="a-Dy"></a>文殊师利。<a id="a-Dz"></a>云何众生清净善行。<a id="a-E0"></a>可化易教。<a id="a-E1"></a>众生者。<a id="a-E2"></a>谓多功德人。<a id="a-E3"></a>清净者清净心也。<a id="a-E4"></a>善行者自行诸善根。<a id="a-E5"></a>可化者闻略说得度。<a id="a-E6"></a>易教者能分别诸法。<a id="a-E7"></a>善灭一切身口意垢。<a id="a-E8"></a>不为爱见之所系缚。<a id="a-E9"></a>若有如此众生。<a id="a-EA"></a>我当先为说法。<a id="a-EB"></a>我当令其得解不诽谤我。<a id="a-EC"></a>佛说此祇夜。</p>
  <p id="aED">郁头蓝弗　　阿罗罗仙　　死已七日</p>
  <p id="aEE">我先已记　　后有诸天　　而来报我</p>
  <p id="aEF">如是世尊　　如是善逝　　二人并死</p>
  <p id="aEG">已经七日</p>
  <p id="aEH">文殊师利。<a id="a-EI"></a>无有余人速疾智慧。<a id="a-EJ"></a>唯除如来善逝世尊。</p>
  <p id="aEK">尔时文殊师利白佛言。<a id="a-EL"></a>世尊。<a id="a-EM"></a>一切诸功德不与出家心等。<a id="a-EN"></a>何以故。<a id="a-EO"></a>住家无量过患故。<a id="a-EP"></a>出家无量功德故。<a id="a-EQ"></a>佛告文殊师利如是如是。<a id="a-ER"></a>如汝所说。<a id="a-ES"></a>一切诸功德不与出家心等。<a id="a-ET"></a>何以故。<a id="a-EU"></a>住家无量过患故。<a id="a-EV"></a>出家无量功德故。<a id="a-EW"></a>住家者有障碍。<a id="a-EX"></a>出家者无障碍。<a id="a-EY"></a>住家者摄受诸垢。<a id="a-EZ"></a>出家者离诸垢。<a id="a-Ea"></a>住家者行诸恶。<a id="a-Eb"></a>出家者离诸恶。<a id="a-Ec"></a>住家者是尘垢处。<a id="a-Ed"></a>出家者除尘垢处。<a id="a-Ee"></a>住家者溺欲淤泥出家者离欲淤泥。<a id="a-Ef"></a>住家者随愚人法。<a id="a-Eg"></a>出家者远愚人法。<a id="a-Eh"></a>住家者不得正命。<a id="a-Ei"></a>出家者得正命。<a id="a-Ej"></a>住家者多怨家。<a id="a-Ek"></a>出家者无怨家。<a id="a-El"></a>住家者多苦。<a id="a-Em"></a>出家者少苦。<a id="a-En"></a>住家者是忧悲恼处。<a id="a-Eo"></a>出家者欢喜处。<a id="a-Ep"></a>住家者是恶趣梯。<a id="a-Eq"></a>出家者是解脱道。<a id="a-Er"></a>住家者是结缚处。<a id="a-Es"></a>出家者是解脱处。<a id="a-Et"></a>住家者有怖畏。<a id="a-Eu"></a>出家者无怖畏。<a id="a-Ev"></a>住家者有弹罚。<a id="a-Ew"></a>出家者无弹罚。<a id="a-Ex"></a>住家者是伤害处。<a id="a-Ey"></a>出家者非伤害处。<a id="a-Ez"></a>住家者有热恼。<a id="a-F0"></a>出家者无热恼。<a id="a-F1"></a>住家者有贪利苦。<a id="a-F2"></a>出家者无贪利苦。<a id="a-F3"></a>住家者是愦闹处。<a id="a-F4"></a>出家者是寂静处。<a id="a-F5"></a>住家者是悭吝处。<a id="a-F6"></a>出家者非悭吝处。<a id="a-F7"></a>住家者是下贱处。<a id="a-F8"></a>出家者是高胜处。<a id="a-F9"></a>住家者为烦恼所烧。<a id="a-FA"></a>出家者灭烦恼火。<a id="a-FB"></a>住家者常为他。<a id="a-FC"></a>出家者常为自。<a id="a-FD"></a>住家者小心行。<a id="a-FE"></a>出家者大心行。<a id="a-FF"></a>住家者以苦为乐。<a id="a-FG"></a>出家者出离为乐。<a id="a-FH"></a>住家者增长蕀刺。<a id="a-FI"></a>出家者能灭蕀刺。<a id="a-FJ"></a>住家者成就小法。<a id="a-FK"></a>出家者成就大法。<a id="a-FL"></a>住家者无法用。<a id="a-FM"></a>出家者有法用。<a id="a-FN"></a>住家者多悔吝。<a id="a-FO"></a>出家者无悔吝。<a id="a-FP"></a>住家者增长血泪乳。<a id="a-FQ"></a>出家者无血泪乳。<a id="a-FR"></a>住家者三乘毁訾。<a id="a-FS"></a>出家者三乘称叹。<a id="a-FT"></a>住家者不知足。<a id="a-FU"></a>出家者常知足。<a id="a-FV"></a>住家者魔王爱念。<a id="a-FW"></a>出家者令魔恐怖。<a id="a-FX"></a>住家者多放逸。<a id="a-FY"></a>出家者无放逸。<a id="a-FZ"></a>住家者是轻蔑处。<a id="a-Fa"></a>出家者非轻蔑处。<a id="a-Fb"></a>住家者为人仆使。<a id="a-Fc"></a>出家者为仆使主。<a id="a-Fd"></a>住家者是生死边。<a id="a-Fe"></a>出家者是涅槃边。<a id="a-Ff"></a>住家者是坠堕处。<a id="a-Fg"></a>出家者无坠堕处。<a id="a-Fh"></a>住家者是黑闇。<a id="a-Fi"></a>出家者是光明。<a id="a-Fj"></a>住家者纵诸根。<a id="a-Fk"></a>出家者摄诸根。<a id="a-Fl"></a>住家者长憍慢。<a id="a-Fm"></a>出家者灭憍慢。<a id="a-Fn"></a>住家者是低下处。<a id="a-Fo"></a>出家者是清高处。<a id="a-Fp"></a>住家者多事务。<a id="a-Fq"></a>出家者无所作。<a id="a-Fr"></a>住家者少果报。<a id="a-Fs"></a>出家者多果报。<a id="a-Ft"></a>住家者多谄曲。<a id="a-Fu"></a>出家者心质直。<a id="a-Fv"></a>住家者常有忧。<a id="a-Fw"></a>出家者常怀喜。<a id="a-Fx"></a>住家者如刺入身。<a id="a-Fy"></a>出家者无有刺。<a id="a-Fz"></a>住家者是疾病处。<a id="a-G0"></a>出家者无疾病。<a id="a-G1"></a>住家者是衰老法。<a id="a-G2"></a>出家者是少壮法。<a id="a-G3"></a>住家者为放逸死。<a id="a-G4"></a>出家者慧为命。<a id="a-G5"></a>住家者是欺诳法。<a id="a-G6"></a>出家者是真实法。<a id="a-G7"></a>住家者多所作。<a id="a-G8"></a>出家者少所作。<a id="a-G9"></a>住家者多饮毒。<a id="a-GA"></a>出家者饮醍醐。<a id="a-GB"></a>住家者多散乱。<a id="a-GC"></a>出家者无散乱。<a id="a-GD"></a>住家者是流转处。<a id="a-GE"></a>出家者非流转处。<a id="a-GF"></a>住家者如毒药。<a id="a-GG"></a>出家者如甘露。<a id="a-GH"></a>住家者爱别离。<a id="a-GI"></a>出家者无别离。<a id="a-GJ"></a>住家者多重痴。<a id="a-GK"></a>出家者深智慧。<a id="a-GL"></a>住家者乐尘秽法。<a id="a-GM"></a>出家者乐清净法。<a id="a-GN"></a>住家者失内思惟。<a id="a-GO"></a>出家者得内思惟。<a id="a-GP"></a>住家者无归依。<a id="a-GQ"></a>出家者有归依。<a id="a-GR"></a>住家者无尊胜。<a id="a-GS"></a>出家者有尊胜住家者无定住处。<a id="a-GT"></a>出家者有定住处。<a id="a-GU"></a>住家者不能作依。<a id="a-GV"></a>出家者能作依。<a id="a-GW"></a>住家者多嗔恚。<a id="a-GX"></a>出家者多慈悲。<a id="a-GY"></a>住家者有重担。<a id="a-GZ"></a>出家者舍重担。<a id="a-Ga"></a>住家者无究竟事。<a id="a-Gb"></a>出家者有究竟事。<a id="a-Gc"></a>住家者有罪过。<a id="a-Gd"></a>出家者无罪过。<a id="a-Ge"></a>住家者有过患。<a id="a-Gf"></a>出家者无过患。<a id="a-Gg"></a>住家者有苦难。<a id="a-Gh"></a>出家者无苦难。<a id="a-Gi"></a>住家者流转生死。<a id="a-Gj"></a>出家者有齐限。<a id="a-Gk"></a>住家者有秽污。<a id="a-Gl"></a>出家者无秽污。<a id="a-Gm"></a>住家者有慢。<a id="a-Gn"></a>出家者无慢。<a id="a-Go"></a>住家者以财物为宝出家者以功德为宝。<a id="a-Gp"></a>住家者多灾疫。<a id="a-Gq"></a>出家者离灾疫。<a id="a-Gr"></a>住家者常有退。<a id="a-Gs"></a>出家者常增长。<a id="a-Gt"></a>住家者易可得。<a id="a-Gu"></a>出家者难可得。<a id="a-Gv"></a>住家者可作。<a id="a-Gw"></a>出家者不可作。<a id="a-Gx"></a>住家者随流。<a id="a-Gy"></a>出家者逆流。<a id="a-Gz"></a>住家者是烦恼海。<a id="a-H0"></a>出家者是舟航。<a id="a-H1"></a>住家者是此岸。<a id="a-H2"></a>出家者是彼岸。<a id="a-H3"></a>住家者缠所缚。<a id="a-H4"></a>出家者离缠缚。<a id="a-H5"></a>住家者作怨家。<a id="a-H6"></a>出家者灭怨家。<a id="a-H7"></a>住家者国王所教诫。<a id="a-H8"></a>出家者佛法所教诫。<a id="a-H9"></a>住家者有犯罪。<a id="a-HA"></a>出家者无犯罪。<a id="a-HB"></a>住家者是苦生。<a id="a-HC"></a>出家者是乐生。<a id="a-HD"></a>住家者是浅。<a id="a-HE"></a>出家者是深。<a id="a-HF"></a>住家者伴易得。<a id="a-HG"></a>出家者伴难得。<a id="a-HH"></a>住家者妇为伴。<a id="a-HI"></a>出家者定为伴。<a id="a-HJ"></a>住家者是罾网。<a id="a-HK"></a>出家者破罾网。<a id="a-HL"></a>住家者伤害为胜。<a id="a-HM"></a>出家者摄受为胜。<a id="a-HN"></a>住家者持魔王幢幡。<a id="a-HO"></a>出家者持佛幢幡。<a id="a-HP"></a>住家者是此住。<a id="a-HQ"></a>出家者彼住。<a id="a-HR"></a>住家者增长烦恼。<a id="a-HS"></a>出家者出离烦恼。<a id="a-HT"></a>住家者如刺林。<a id="a-HU"></a>出家者出刺林。<a id="a-HV"></a>文殊师利。<a id="a-HW"></a>若我毁訾住家赞叹出家。<a id="a-HX"></a>言满虚空说犹无尽。<a id="a-HY"></a>文殊师利。<a id="a-HZ"></a>此谓住家过患出家功德。</p>
  <p id="aHa">尔时文殊师利白佛言。<a id="a-Hb"></a>世尊。<a id="a-Hc"></a>诸菩萨摩诃萨常有几种心念。<a id="a-Hd"></a>佛告文殊师利。<a id="a-He"></a>菩萨自念我当何时出家住僧坊中。<a id="a-Hf"></a>我当何时自恣和合。<a id="a-Hg"></a>我当何时修行戒定慧解脱解脱知见。<a id="a-Hh"></a>我当何时着衣如大牟尼尊。<a id="a-Hi"></a>我当何时得仙师相好。<a id="a-Hj"></a>我当何时住空闲处得处便住。<a id="a-Hk"></a>我当何时乞食于好恶少多不生增减。<a id="a-Hl"></a>或得或不得或寒或热。<a id="a-Hm"></a>次第行乞为治饥疮如油膏车。<a id="a-Hn"></a>为持寿命以少自活。<a id="a-Ho"></a>我当何时离世八法。<a id="a-Hp"></a>不为八法之所动转。<a id="a-Hq"></a>何时厌离国城爱乐林薮。<a id="a-Hr"></a>于十二入不着不乐。<a id="a-Hs"></a>我当何时能守护六根令得禅定。<a id="a-Ht"></a>我当何时调伏六根如制仆使。<a id="a-Hu"></a>我当何时坐禅精进读诵经书。<a id="a-Hv"></a>常乐断诸结使具修诸行。<a id="a-Hw"></a>我当何时知足。<a id="a-Hx"></a>我当何时不乐先戏乐事。<a id="a-Hy"></a>我当何时为自他勤行精进。<a id="a-Hz"></a>我当何时行诸菩萨所行之道。<a id="a-I0"></a>我当何时为世间第一贵。<a id="a-I1"></a>我当何时解脱爱奴。<a id="a-I2"></a>我当何时解脱居家。<a id="a-I3"></a>文殊师利。<a id="a-I4"></a>此谓菩萨心之所念。<a id="a-I5"></a>佛说此祇夜。</p>
  <p id="aI6">若人思惟菩萨心　　我知彼有诸功德</p>
  <p id="aI7">其数无量不可极　　堪得清净佛法身</p>
  <p id="aI8">不入恶趣受诸苦　　具足成就佛智慧</p>
  <p id="aI9">尔时文殊师利白佛言。<a id="a-IA"></a>世尊。<a id="a-IB"></a>余佛世界诸佛现在。<a id="a-IC"></a>有人于此欲见彼佛。<a id="a-ID"></a>当云何得见。<a id="a-IE"></a>佛告文殊师利。<a id="a-IF"></a>若能专念如来十号。<a id="a-IG"></a>佛于彼人常在不灭。<a id="a-IH"></a>亦得当闻诸佛说法。<a id="a-II"></a>并见彼佛现在四众。<a id="a-IJ"></a>增长寿命无诸疾病。<a id="a-IK"></a>云何十号。<a id="a-IL"></a>谓如来应供正遍知明行足善逝世间解无上士调御丈夫天人师佛世尊。<a id="a-IM"></a>文殊师利。<a id="a-IN"></a>念十号者。<a id="a-IO"></a>先念佛色身具足相好。<a id="a-IP"></a>又念法身寿命无尽。<a id="a-IQ"></a>当作是念。<a id="a-IR"></a>佛非色身佛是法身。<a id="a-IS"></a>以执取以坚取见佛如虚空。<a id="a-IT"></a>乐虚空故知一切法义。<a id="a-IU"></a>文殊师利。<a id="a-IV"></a>如须弥山由乾陀山伊沙陀山须陀梨山珂罗底迦山阿输迦罗山毗那多山尼民陀罗山斫迦罗山。<a id="a-IW"></a>如是等山悉是障碍。<a id="a-IX"></a>若人一心念佛十号。<a id="a-IY"></a>此等诸山不能为障。<a id="a-IZ"></a>何以故。<a id="a-Ia"></a>以正念故佛威神故。<a id="a-Ib"></a>复次文殊。<a id="a-Ic"></a>念佛十号犹如虚空。<a id="a-Id"></a>以知如虚空故无有过失。<a id="a-Ie"></a>以不失故得无生忍。<a id="a-If"></a>如是依名字增长正念。<a id="a-Ig"></a>见佛相好正定具足。<a id="a-Ih"></a>具足定已见彼诸佛。<a id="a-Ii"></a>如照水镜自见其形。<a id="a-Ij"></a>彼见诸佛亦复如是。<a id="a-Ik"></a>此谓初定。<a id="a-Il"></a>复次如一佛像现镜中分明。<a id="a-Im"></a>见十方诸佛亦如是分明。<a id="a-In"></a>从此以后常正念思惟必有相起。<a id="a-Io"></a>以相起故常乐见佛。<a id="a-Ip"></a>作此念时诸佛即现。<a id="a-Iq"></a>亦不得神通亦不往彼世界。<a id="a-Ir"></a>唯住此处见彼诸佛。<a id="a-Is"></a>闻佛说法得如实义。</p>
  <p id="aIt">文殊师利白佛言。<a id="a-Iu"></a>以何法故起此定宝。<a id="a-Iv"></a>佛告文殊师利。<a id="a-Iw"></a>当近善知识供养善知识。<a id="a-Ix"></a>常起精进不舍精进。<a id="a-Iy"></a>不舍智慧不动智慧坚智慧利智慧。<a id="a-Iz"></a>常入信心令精进根坚固。<a id="a-J0"></a>不为天魔沙门婆罗门所坏。<a id="a-J1"></a>由此四法能生此定。<a id="a-J2"></a>文殊师利白佛言。<a id="a-J3"></a>复有何法能生此定。<a id="a-J4"></a>佛告文殊师利。<a id="a-J5"></a>惭愧忏悔恭敬供养。<a id="a-J6"></a>事说法人如供养佛。<a id="a-J7"></a>以此四法能生禅定。<a id="a-J8"></a>复于九十日修无我想。<a id="a-J9"></a>端坐专念不杂思惟。<a id="a-JA"></a>除食及经行大小便时。<a id="a-JB"></a>悉不得起。<a id="a-JC"></a>复有四法能起此定。<a id="a-JD"></a>见诸佛。<a id="a-JE"></a>劝人听法。<a id="a-JF"></a>不嫉发菩提心人。<a id="a-JG"></a>行诸菩萨所行。<a id="a-JH"></a>复有四法。<a id="a-JI"></a>一者造像。<a id="a-JJ"></a>二施有信人。<a id="a-JK"></a>三教化众生令离欺慢使得菩提。<a id="a-JL"></a>四为守护摄受诸佛正法。<a id="a-JM"></a>复有四法。<a id="a-JN"></a>少语言。<a id="a-JO"></a>不与在家。<a id="a-JP"></a>出家人和合。<a id="a-JQ"></a>不着诸法相乐寂静处。<a id="a-JR"></a>复有诸法。<a id="a-JS"></a>谓无生忍。<a id="a-JT"></a>厌一切诸行一切生处。<a id="a-JU"></a>一切邪见一切五欲。<a id="a-JV"></a>亦不思惟。<a id="a-JW"></a>修无量定行。<a id="a-JX"></a>不起嗔恚。<a id="a-JY"></a>于四摄法常忆不忘。<a id="a-JZ"></a>成就慈悲喜舍。<a id="a-Ja"></a>不讥他过。<a id="a-Jb"></a>常闻说法。<a id="a-Jc"></a>质直修行清净三业。<a id="a-Jd"></a>乐叹财施不起悭心。<a id="a-Je"></a>乐赞法施不起法悭。<a id="a-Jf"></a>修忍辱行同止安乐若人轻骂诽谤打缚等。<a id="a-Jg"></a>是我本业得此果报。<a id="a-Jh"></a>于他不嗔。<a id="a-Ji"></a>随闻受持广为人说。<a id="a-Jj"></a>令他思惟修行正行。<a id="a-Jk"></a>不生嫉妒。<a id="a-Jl"></a>不自赞毁他。<a id="a-Jm"></a>离睡眠懈怠。<a id="a-Jn"></a>信佛法僧。<a id="a-Jo"></a>恭敬上中下座。<a id="a-Jp"></a>见他少德常忆不忘。<a id="a-Jq"></a>语言真谛无余虚说。<a id="a-Jr"></a>复次文殊师利。<a id="a-Js"></a>如出家人能修此定。<a id="a-Jt"></a>在家之人亦能修习。<a id="a-Ju"></a>如在家人能修此定。<a id="a-Jv"></a>出家之人亦能修习。<a id="a-Jw"></a>为他广说令彼修行。<a id="a-Jx"></a>云何在家人能修此定。<a id="a-Jy"></a>以信业果报舍一切财。<a id="a-Jz"></a>归依三宝受持五戒。<a id="a-K0"></a>不穿不破不污不缺。<a id="a-K1"></a>受十善道令起诸善。<a id="a-K2"></a>修行梵行毁訾五欲。<a id="a-K3"></a>不生嫉妒不爱妻子。<a id="a-K4"></a>常乐出家受持八戒。<a id="a-K5"></a>常往僧坊有惭愧心。<a id="a-K6"></a>于出家人常生敬心。<a id="a-K7"></a>不秘吝法常乐化人。<a id="a-K8"></a>爱念恭敬和上阇梨及说法人。<a id="a-K9"></a>于父母善知识所心如佛想。<a id="a-KA"></a>安止父母及善知识。<a id="a-KB"></a>令得住于安隐之处。<a id="a-KC"></a>此是在家之人修此定法。<a id="a-KD"></a>云何出家人当修此定。<a id="a-KE"></a>不破戒不污戒。<a id="a-KF"></a>无毁点戒。<a id="a-KG"></a>清净戒不秽戒。<a id="a-KH"></a>不杂邪戒。<a id="a-KI"></a>无所依戒无所得戒。<a id="a-KJ"></a>不堕戒。<a id="a-KK"></a>圣所叹戒。<a id="a-KL"></a>慧人所叹戒。<a id="a-KM"></a>于波罗提木叉善能守护。<a id="a-KN"></a>成就一切诸行处。<a id="a-KO"></a>常畏小罪净业净命。<a id="a-KP"></a>乐深无生法忍。<a id="a-KQ"></a>于空无相无作不生怖畏。<a id="a-KR"></a>常勤精进正念现前。<a id="a-KS"></a>有信从心成就惭愧。<a id="a-KT"></a>不着世法不怀嫉妒。<a id="a-KU"></a>常行头陀功德。<a id="a-KV"></a>厌世语言不乐绮语。<a id="a-KW"></a>知恩知报恩。<a id="a-KX"></a>敬畏和上阿阇梨无憍慢心。<a id="a-KY"></a>常乐胜师及乐近善友。<a id="a-KZ"></a>若有善友我当问法。<a id="a-Ka"></a>既闻法已如说修行。<a id="a-Kb"></a>若依经书若依师说。<a id="a-Kc"></a>于说法人父母善友常怀佛想。<a id="a-Kd"></a>乐阿兰若处不乐人间。<a id="a-Ke"></a>于身命财心不系着。<a id="a-Kf"></a>思念死想不依利养。<a id="a-Kg"></a>无所触犯无渴爱心。<a id="a-Kh"></a>摄受正法爱敬尊长。<a id="a-Ki"></a>不长畜衣钵不受宿食。<a id="a-Kj"></a>恒乐乞食行次第乞。<a id="a-Kk"></a>常怀惭愧自省己罪。<a id="a-Kl"></a>不捉金银珍宝。<a id="a-Km"></a>于真实法不生惊疑。<a id="a-Kn"></a>常修慈心能断嗔怒。<a id="a-Ko"></a>常修悲心能断杀害。<a id="a-Kp"></a>饶益一切世间。<a id="a-Kq"></a>慈悲一切众生。<a id="a-Kr"></a>常乐经行无睡眠懈怠。<a id="a-Ks"></a>若住如是功德。<a id="a-Kt"></a>则能修此禅定。<a id="a-Ku"></a>复次文殊师利。<a id="a-Kv"></a>当具足诸善常念如来。<a id="a-Kw"></a>专心思惟不起乱想。<a id="a-Kx"></a>守护诸根于食知足。<a id="a-Ky"></a>初夜后夜捐于睡眠离诸烦恼。<a id="a-Kz"></a>令生禅定不着禅味。<a id="a-L0"></a>分别色相得不净想不着阴界入。<a id="a-L1"></a>不自称誉无有憍慢。<a id="a-L2"></a>于一切法作阿兰若想。<a id="a-L3"></a>于一切众生生亲友想。<a id="a-L4"></a>不为名闻而持禁戒。<a id="a-L5"></a>常行禅定不厌多闻。<a id="a-L6"></a>以多闻故不生憍慢。<a id="a-L7"></a>于法无疑不谤佛。<a id="a-L8"></a>不毁法不破僧。<a id="a-L9"></a>常近善人离不善人。<a id="a-LA"></a>乐佛所说出世言语。<a id="a-LB"></a>受念六法修五解脱处。<a id="a-LC"></a>能灭九种嗔恚。<a id="a-LD"></a>断八懈怠。<a id="a-LE"></a>修八精进行九想定。<a id="a-LF"></a>修八大人觉。<a id="a-LG"></a>成就诸禅解脱三昧三摩跋提。<a id="a-LH"></a>一切诸见所不能动。<a id="a-LI"></a>摄耳听法分别诸阴无有住相。<a id="a-LJ"></a>怖畏生死如拔刀贼。<a id="a-LK"></a>于十二入如空聚想。<a id="a-LL"></a>于十八界如毒蛇想。<a id="a-LM"></a>于泥洹处生寂静想。<a id="a-LN"></a>观于五欲如蕀刺想。<a id="a-LO"></a>乐出生死无有诤讼。<a id="a-LP"></a>教化众生修诸功德。<a id="a-LQ"></a>能如是者得深禅定。<a id="a-LR"></a>文殊师利。<a id="a-LS"></a>若人修行此定。<a id="a-LT"></a>所得功德永不退转。<a id="a-LU"></a>文殊师利。<a id="a-LV"></a>如三千大千世界尽末为尘。<a id="a-LW"></a>世界多少如微尘数。<a id="a-LX"></a>尽布七宝持用布施。<a id="a-LY"></a>于汝意云何。<a id="a-LZ"></a>是人能如是施。<a id="a-La"></a>功德多不。<a id="a-Lb"></a>文殊师利言。<a id="a-Lc"></a>甚多世尊。<a id="a-Ld"></a>佛言。<a id="a-Le"></a>我今告汝。<a id="a-Lf"></a>若善男子善女人直闻此定无怖畏心。<a id="a-Lg"></a>所得功德于彼为多。<a id="a-Lh"></a>何况信心思惟修行受持读诵。<a id="a-Li"></a>况复为人广说。<a id="a-Lj"></a>何况修习得此定者。<a id="a-Lk"></a>彼功德数我不能说。<a id="a-Ll"></a>是故文殊师利。<a id="a-Lm"></a>善男子善女人应当修习此定忆持此定。<a id="a-Ln"></a>兼为他人广说此定。<a id="a-Lo"></a>文殊师利。<a id="a-Lp"></a>劫烧之时。<a id="a-Lq"></a>若有菩萨持此定者。<a id="a-Lr"></a>为火所逼无有是处。<a id="a-Ls"></a>若值王难及恶鬼神。<a id="a-Lt"></a>种种恶毒不能为难。<a id="a-Lu"></a>除恶业深重决定受报。<a id="a-Lv"></a>复次文殊师利。<a id="a-Lw"></a>若菩萨摩诃萨持此定者。<a id="a-Lx"></a>无有疾病。<a id="a-Ly"></a>六根清净无诸横恼。<a id="a-Lz"></a>复次文殊师利。<a id="a-M0"></a>若持此定者。<a id="a-M1"></a>诸天龙神悉皆守护。<a id="a-M2"></a>诸天所叹。<a id="a-M3"></a>乃至诸佛亦常赞叹。<a id="a-M4"></a>诸天常乐见。<a id="a-M5"></a>乃至诸佛亦常乐见。<a id="a-M6"></a>复次文殊师利。<a id="a-M7"></a>若受此定者所未闻法即皆得闻。<a id="a-M8"></a>乃至眠时梦得此定。<a id="a-M9"></a>文殊师利。<a id="a-MA"></a>我说此定功德。<a id="a-MB"></a>若一劫若过一劫。<a id="a-MC"></a>亦不能尽无有边际。<a id="a-MD"></a>何况菩萨能得此定。<a id="a-ME"></a>文殊师利。<a id="a-MF"></a>譬如有人身强多力。<a id="a-MG"></a>若向东行经百千岁。<a id="a-MH"></a>南西北方上下亦尔。<a id="a-MI"></a>于汝意云何。<a id="a-MJ"></a>有人能称数此。<a id="a-MK"></a>人所行之处若一由旬二由旬乃至百千由旬不。<a id="a-ML"></a>文殊师利言。<a id="a-MM"></a>除佛一切种智。<a id="a-MN"></a>及大智舍利弗并不退菩萨。<a id="a-MO"></a>余无能数。<a id="a-MP"></a>佛告文殊师利。<a id="a-MQ"></a>若有善男子善女人。<a id="a-MR"></a>彼所行处满中珍宝悉以布施。<a id="a-MS"></a>若复有人闻此定。<a id="a-MT"></a>闻已随喜发愿。<a id="a-MU"></a>欲得三菩提。<a id="a-MV"></a>欲得多闻。<a id="a-MW"></a>以此随喜功德比布施功德。<a id="a-MX"></a>百分千分乃至百千万亿分。<a id="a-MY"></a>不可为比。<a id="a-MZ"></a>此人为过去诸佛所随喜。<a id="a-Ma"></a>现在未来诸佛亦随喜。<a id="a-Mb"></a>我亦随喜。<a id="a-Mc"></a>文殊师利白佛言。<a id="a-Md"></a>世尊。<a id="a-Me"></a>如是如是。<a id="a-Mf"></a>此定功德果报实不可思量。<a id="a-Mg"></a>佛告文殊师利。<a id="a-Mh"></a>若菩萨一日修行此定。<a id="a-Mi"></a>过去未来现在众生。<a id="a-Mj"></a>所修功德。<a id="a-Mk"></a>不及此定百千万分之一。<a id="a-Ml"></a>佛说此祇夜。</p>
  <p id="aMm">念如来十号　　及以无边德</p>
  <p id="aMn">如此诸功德　　不可得称量</p>
  <p id="aMo">珍宝广布施　　如上之所说</p>
  <p id="aMp">闻定随喜心　　过此不可数</p>
  <p id="aMq">尔时文殊师利白佛言。<a id="a-Mr"></a>世尊。<a id="a-Ms"></a>诸供养余花。<a id="a-Mt"></a>用治众病或消恶毒。<a id="a-Mu"></a>其法云何。<a id="a-Mv"></a>若供养佛余花。<a id="a-Mw"></a>般若波罗蜜花。<a id="a-Mx"></a>佛足下花。<a id="a-My"></a>菩提树花。<a id="a-Mz"></a>转法轮处花。<a id="a-N0"></a>塔花菩萨花。<a id="a-N1"></a>众僧花佛像花。<a id="a-N2"></a>其法云何。<a id="a-N3"></a>世尊用此花。<a id="a-N4"></a>有几种咒法。<a id="a-N5"></a>世尊。<a id="a-N6"></a>一切诸花云何入佛花中。<a id="a-N7"></a>世尊。<a id="a-N8"></a>用此花法。<a id="a-N9"></a>为有一种为有多种。<a id="a-NA"></a>此咒为有一种为有多种。<a id="a-NB"></a>佛告文殊师利。<a id="a-NC"></a>各各花各各咒。<a id="a-ND"></a>一一花咒一百八遍。</p>
  <p id="aNE">诵佛花咒曰　南无佛闼写冶莎呵。</p>
  <p id="aNF">般若波罗蜜花咒曰　那末柯卢履(民旨反)波若波罗蜜多[(嫡-女)/衣]莎诃。</p>
  <p id="aNG">佛足花咒曰　那莫波陀制点耽盐莎诃。</p>
  <p id="aNH">菩提树花咒曰　南无菩提逼力龛岚莎诃。</p>
  <p id="aNI">转法轮处花咒曰　南无达摩斫柯罗夜莎诃。</p>
  <p id="aNJ">塔花咒曰　那莫踰跛耶莎诃。</p>
  <p id="aNK">菩萨花咒曰　南无菩提萨埵冶莎诃。</p>
  <p id="aNL">众僧花咒曰　那莫僧伽冶莎诃。</p>
  <p id="aNM">佛像花咒曰　那莫波罗底耶莎诃。</p>
  <p id="aNN">文殊师利。<a id="a-NO"></a>咒经如是汝当受持。<a id="a-NP"></a>复告文殊师利。<a id="a-NQ"></a>用此花法。<a id="a-NR"></a>若比丘比丘尼优婆塞优婆夷。<a id="a-NS"></a>若能信修行。<a id="a-NT"></a>应当早起清净澡漱。<a id="a-NU"></a>念佛功德恭敬此花。<a id="a-NV"></a>不以足蹈及跨花上。<a id="a-NW"></a>如法执取安置净器。<a id="a-NX"></a>若人寒热冷水摩花以用涂身。<a id="a-NY"></a>若头额痛亦皆以涂。<a id="a-NZ"></a>若吐利出血。<a id="a-Na"></a>或腹内烦痛以浆饮摩花。<a id="a-Nb"></a>当服此花饮。<a id="a-Nc"></a>若口患疮以暖水摩花。<a id="a-Nd"></a>唅此花汁。<a id="a-Ne"></a>若人多嗔。<a id="a-Nf"></a>或以冷水或以沙糖。<a id="a-Ng"></a>以摩此花饮服花汁。<a id="a-Nh"></a>若多贪染。<a id="a-Ni"></a>以灰汁摩花涂其隐处。<a id="a-Nj"></a>复以冷水摩花涂其顶上。<a id="a-Nk"></a>贪结渐消。<a id="a-Nl"></a>常为一切人所爱敬。<a id="a-Nm"></a>若天雨不止。<a id="a-Nn"></a>于空闲处以火烧花。<a id="a-No"></a>令雨即止。<a id="a-Np"></a>若天亢旱。<a id="a-Nq"></a>在空闲处以花置水中。<a id="a-Nr"></a>复咒冷水更洒花上。<a id="a-Ns"></a>天即降雨。<a id="a-Nt"></a>若牛马象等本性不调。<a id="a-Nu"></a>以花饲之即便调伏。<a id="a-Nv"></a>若诸果树花实不茂。<a id="a-Nw"></a>以冷水牛粪摩取花汁。<a id="a-Nx"></a>以灌其根不得践蹋。<a id="a-Ny"></a>花实即多。<a id="a-Nz"></a>若田中多水苗稼损减。<a id="a-O0"></a>捣花为末以散田中。<a id="a-O1"></a>即得滋长。<a id="a-O2"></a>若高原陆地无有水处。<a id="a-O3"></a>请四比丘于其处布花。<a id="a-O4"></a>一日之中百八遍诵咒。<a id="a-O5"></a>次复一日更以新花布先花上。<a id="a-O6"></a>又诵咒一百八遍。<a id="a-O7"></a>如是乃至七日掘便得水。<a id="a-O8"></a>若国多疾病以冷水摩花。<a id="a-O9"></a>涂螺鼓等吹击出声。<a id="a-OA"></a>闻者即愈。<a id="a-OB"></a>若敌国怨家欲来侵境。<a id="a-OC"></a>以水摩花。<a id="a-OD"></a>在于彼处用洒散之。<a id="a-OE"></a>即得退散。<a id="a-OF"></a>若于高山有磐石处。<a id="a-OG"></a>众多比丘于石上摩花。<a id="a-OH"></a>摩花既竟相与礼拜。<a id="a-OI"></a>久后石上自生珍宝。<a id="a-OJ"></a>若人愚痴取所供养花。<a id="a-OK"></a>数有百种下至七种。<a id="a-OL"></a>捣以为末以[牛*秦]牛酥。<a id="a-OM"></a>先诵咒百八遍。<a id="a-ON"></a>和以为丸如弹丸大。<a id="a-OO"></a>日服一丸服丸之时。<a id="a-OP"></a>亦诵咒百八遍。<a id="a-OQ"></a>渐得聪明利根。<a id="a-OR"></a>一日之中能诵百偈。<a id="a-OS"></a>若人有所作取优钵罗花拘物头花分陀利花郁波罗花等。<a id="a-OT"></a>若水陆生花花有百种先以供养。<a id="a-OU"></a>后以水摩随其所须。<a id="a-OV"></a>或涂或散悉皆有果。<a id="a-OW"></a>若得百种花。<a id="a-OX"></a>末以为散水和为丸。<a id="a-OY"></a>若恶重病摩其疮上其病即愈。<a id="a-OZ"></a>若痈若疖若有诸毒。<a id="a-Oa"></a>或服此丸或以涂傅。<a id="a-Ob"></a>病即得除。<a id="a-Oc"></a>若人常患气嗽身体消减。<a id="a-Od"></a>以大小麦汁摩于此花。<a id="a-Oe"></a>涂其身上即便充悦。<a id="a-Of"></a>复以末利花汁和花散为丸。<a id="a-Og"></a>涂其额上。<a id="a-Oh"></a>一切怨家见生爱念。</p>
  <p id="aOi">文殊师利。<a id="a-Oj"></a>此花咒法。</p>
  <p id="aOk">南无佛闼写冶莎呵(一)那末柯芦履(民旨反)般若波罗蜜多[(嫡-女)/衣]莎诃(二)那莫波扡制点耽盐莎诃(三)南无菩提逼力龛岚莎诃(四)南无达摩斫柯罗夜莎诃(五)那莫鋀跋耶莎诃(六)南无菩提萨埵野莎诃(七)那莫僧伽野莎诃(八)那莫波罗底耶莎诃(九)</p>
  <p id="aOl">一一咒诵百八遍。<a id="a-Om"></a>此咒章句。<a id="a-On"></a>汝于处处当说。<a id="a-Oo"></a>如佛花法余花亦如是。<a id="a-Op"></a>佛说此祇夜。</p>
  <p id="aOq">善人足下尘　　胜上最第一</p>
  <p id="aOr">于诸世界中　　金山不能踰</p>
  <p id="aOs">佛足下微尘　　除断忧悲苦</p>
  <p id="aOt">不如彼金山　　增长诸怖畏</p>
  <p id="aOu">佛般若脚足　　菩提法轮处</p>
  <p id="aOv">塔及诸菩萨　　众僧与佛像</p>
  <p id="aOw">此处有九种　　应当修供养</p>
  <p id="aOx">是于世间中　　可礼可恭敬</p>
  <p id="aOy">能断一切恶　　灭除三界恼</p>
  <p id="aOz">功德自增长　　寿命亦复然</p>
  <p id="aP0">颜色常悦豫　　端正有身力</p>
  <p id="aP1">所作恒吉祥　　诸佛咸赞护</p>
  <p id="aP2">尔时文殊师利等诸菩萨。<a id="a-P3"></a>阿若憍陈如等诸声闻。<a id="a-P4"></a>天龙夜叉揵闼婆阿修罗迦楼罗紧那罗摩睺罗伽人非人等。<a id="a-P5"></a>一切大众闻佛所说。<a id="a-P6"></a>欢喜奉行。</p>
 </body>
</html>