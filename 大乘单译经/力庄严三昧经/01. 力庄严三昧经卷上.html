<!doctype html>
<html id="z3IBTwzTE" data-ver="610">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘单译经">
  <meta period="隋">
 </head>
 <body>
  <h1 id="a1">力庄严三昧经卷上</h1>
  <p id="a2">如是我闻。<a id="a-3"></a>一时婆伽婆。<a id="a-4"></a>住舍婆提城只陀林树给孤独园。<a id="a-5"></a>与比丘众五百人俱。<a id="a-6"></a>一切皆是大阿罗汉。<a id="a-7"></a>诸漏已尽无复烦恼。<a id="a-8"></a>心得好解脱。<a id="a-9"></a>慧得好解脱。<a id="a-A"></a>其心柔和犹调伏象。<a id="a-B"></a>内外清净究竟。<a id="a-C"></a>断除五阴重担。<a id="a-D"></a>所作已办。<a id="a-E"></a>不受后有。<a id="a-F"></a>犹如诸佛解脱无为。<a id="a-G"></a>不为有为生死迁动。<a id="a-H"></a>唯除一人在于学地。<a id="a-I"></a>所谓长老阿难比丘。<a id="a-J"></a>一切皆得寂灭之法。<a id="a-K"></a>一切皆得调伏之法。<a id="a-L"></a>一切具足最胜之法。<a id="a-M"></a>一切不住于意识中。<a id="a-N"></a>一切皆得种种解脱。<a id="a-O"></a>一切皆得自在神通。</p>
  <p id="aP">复有八十百千菩萨摩诃萨等而为上首。<a id="a-Q"></a>所谓文殊师利童子。<a id="a-R"></a>智轮大海辩才童子。<a id="a-S"></a>莲华藏光一切众生眼童子。<a id="a-T"></a>无边心广义慧童子。<a id="a-U"></a>天宝炎光善照耀幢童子。<a id="a-V"></a>难可譬喻善色爱见童子。<a id="a-W"></a>观诸众生眼视不瞬童子。<a id="a-X"></a>大愿不虚见童子。<a id="a-Y"></a>深远雷震鼓音响声童子。<a id="a-Z"></a>离障碍一切众生眼童子。<a id="a-a"></a>宝藏炎轮广德童子。<a id="a-b"></a>多福德众生见胜幢童子。<a id="a-c"></a>胜妙无边香光童子。<a id="a-d"></a>无边力精进善大奋迅童子。<a id="a-e"></a>牢固精进无边智光幢童子。<a id="a-f"></a>一切差别德胜智童子。<a id="a-g"></a>不可破坏能常最胜童子。<a id="a-h"></a>成就一切自在导师童子。<a id="a-i"></a>相好庄严清净福行善名称童子。<a id="a-j"></a>一切众生最爱乐童子。<a id="a-k"></a>如是等众诸童子俱。<a id="a-l"></a>一切皆得不退转道。<a id="a-m"></a>以金刚铠大愿庄严。<a id="a-n"></a>心常寂静尽诸有边。<a id="a-o"></a>不坏法中得大清净。<a id="a-p"></a>最胜清净彼岸清净。<a id="a-q"></a>一切清净行皆清净。</p>
  <p id="ar">尔时世尊。<a id="a-s"></a>于彼后夜第一分中入于三昧。<a id="a-t"></a>此之三昧名力庄严。<a id="a-u"></a>入三昧已。<a id="a-v"></a>悉知过去现在未来。<a id="a-w"></a>一切众生生死业行。<a id="a-x"></a>佛神力故。<a id="a-y"></a>是时此处只陀树园地及虚空一切。<a id="a-z"></a>皆满天衣宝帐交络网缦。<a id="a-10"></a>天盖幢幡閦塞周遍。<a id="a-11"></a>又垂种种杂妙流苏细蕊。<a id="a-12"></a>天花缤纷乱坠。<a id="a-13"></a>林树间错七宝厕填。<a id="a-14"></a>种种庄严布散于地。<a id="a-15"></a>天诸香叶天弥那罗。<a id="a-16"></a>天桂郁金及熏香等。<a id="a-17"></a>烟云微密叆叇氛氲。<a id="a-18"></a>时卷时舒可爱可乐。<a id="a-19"></a>时只陀树如是种种天宝庄严。<a id="a-1A"></a>广博净故有大威德。<a id="a-1B"></a>具众光明照耀虚空。<a id="a-1C"></a>尽十方面现此难量。<a id="a-1D"></a>诸庄严已有师子座自然而出。<a id="a-1E"></a>殊特妙好胜天报成。<a id="a-1F"></a>以座庄严光因缘故。<a id="a-1G"></a>令此三千大千世界。<a id="a-1H"></a>一切赫耀皆光照明。<a id="a-1I"></a>譬如夜中然大炬火。<a id="a-1J"></a>一切暗冥悉灭无余。</p>
  <p id="a1K">尔时此三千大千世界。<a id="a-1L"></a>娑婆国土所有秽恶丘陵埠阜。<a id="a-1M"></a>崖岸川原砾石土砂。<a id="a-1N"></a>高下坑坎陂池沟壑。<a id="a-1O"></a>泉井江湖小河大河。<a id="a-1P"></a>小海大海须弥海岛。<a id="a-1Q"></a>尼民陀罗仙圣所居十宝诸山。<a id="a-1R"></a>斫迦婆罗及大斫迦婆罗山等。<a id="a-1S"></a>悉皆平坦无诸荆棘。<a id="a-1T"></a>并余丛林清净端平如琉璃掌。<a id="a-1U"></a>又有种种七宝庄严。<a id="a-1V"></a>天曼陀花遍覆于地。<a id="a-1W"></a>天叶藕根天多摩罗。<a id="a-1X"></a>天桂郁金香熏云气。<a id="a-1Y"></a>普皆周遍绕虚空中。<a id="a-1Z"></a>又有诸天无量音乐百千万亿那由他种。<a id="a-1a"></a>自然出声悉说妙法。</p>
  <p id="a1b">时此三千大千世界。<a id="a-1c"></a>满虚空中种种七宝莲花庄严。<a id="a-1d"></a>最胜香光皆作金色。<a id="a-1e"></a>纯青琉璃用以为茎。<a id="a-1f"></a>台广七肘皆高七寻。<a id="a-1g"></a>莲花开敷甚可喜乐。<a id="a-1h"></a>天栴檀树曼陀花树天龙花树。<a id="a-1i"></a>其树各各高七多罗。<a id="a-1j"></a>枝叶扶疏色香具足。<a id="a-1k"></a>青黄赤白皆如莲花。<a id="a-1l"></a>如是庄严三千大千一切地界至有顶天。<a id="a-1m"></a>悉如天宫净妙国土。<a id="a-1n"></a>现是变已是时一切无量众生。<a id="a-1o"></a>以佛力加故无障碍。<a id="a-1p"></a>此彼彻见犹净琉璃。<a id="a-1q"></a>难可思量佛境界故。<a id="a-1r"></a>尔时此三千大千世界地住诸天。<a id="a-1s"></a>乃至一切迦腻吒天。<a id="a-1t"></a>并及五百罗汉比丘。<a id="a-1u"></a>八十百千菩萨众等。<a id="a-1v"></a>作如是念。<a id="a-1w"></a>此是如来力庄严力。<a id="a-1x"></a>此是如来人中师子。<a id="a-1y"></a>此是如来最大奋迅。<a id="a-1z"></a>此是如来师子奋迅。<a id="a-20"></a>此是如来大大师子奋迅踊跃。<a id="a-21"></a>此是如来大大神通庄严之事。<a id="a-22"></a>不可思议不可赞叹。<a id="a-23"></a>如是见已。<a id="a-24"></a>天及声闻诸菩萨等一切大众。<a id="a-25"></a>皆于佛所生大信心。<a id="a-26"></a>胡跪合掌一心低头供养而住。<a id="a-27"></a>尔时东方过如恒河沙等世界。<a id="a-28"></a>彼有佛刹名一切光。<a id="a-29"></a>其中有佛号无边光多陀阿伽度阿罗呵三藐三佛陀。<a id="a-2A"></a>与大比丘众八千万。<a id="a-2B"></a>比丘尼三千万。<a id="a-2C"></a>菩萨摩诃萨八十百千万。<a id="a-2D"></a>优婆塞八十八万。<a id="a-2E"></a>优婆夷七十千万。<a id="a-2F"></a>亦有最大威德天人。<a id="a-2G"></a>皆于彼众围绕佛座听说法要。</p>
  <p id="a2H">尔时南方过如恒河沙等世界。<a id="a-2I"></a>彼有佛刹名曰大光。<a id="a-2J"></a>其中有佛号无边精进多陀阿伽度阿罗呵三藐三佛陀。<a id="a-2K"></a>与大比丘众十千万人俱。<a id="a-2L"></a>菩萨摩诃萨四十千万。<a id="a-2M"></a>优婆塞六十千万。<a id="a-2N"></a>亦有最大威德天人。<a id="a-2O"></a>皆于彼众围绕佛座听说法要。</p>
  <p id="a2P">尔时西方过如恒河沙等世界。<a id="a-2Q"></a>彼有佛刹名曰普光。<a id="a-2R"></a>其中有佛号曰普见多陀阿伽度阿罗呵三藐三佛陀。<a id="a-2S"></a>与大比丘二亿众俱。<a id="a-2T"></a>三亿比丘尼。<a id="a-2U"></a>九亿六千万菩萨摩诃萨众。<a id="a-2V"></a>八亿优婆塞。<a id="a-2W"></a>六亿优婆夷。<a id="a-2X"></a>亦有最大威德天人。<a id="a-2Y"></a>皆于彼众围绕佛座听说法要。</p>
  <p id="a2Z">尔时北方过如恒河沙等世界。<a id="a-2a"></a>彼有佛刹名曰大灯。<a id="a-2b"></a>其中有佛号曰作光多陀阿伽度阿罗呵三藐三佛陀。<a id="a-2c"></a>与大比丘六亿众俱。<a id="a-2d"></a>四万比丘尼。<a id="a-2e"></a>八亿菩萨摩诃萨众。<a id="a-2f"></a>九亿优婆塞。<a id="a-2g"></a>八亿优婆夷。<a id="a-2h"></a>亦有最大威德天人。<a id="a-2i"></a>皆于彼众围绕佛座听说法要。</p>
  <p id="a2j">尔时东北方过如恒河沙等世界。<a id="a-2k"></a>彼有佛刹名曰金光照耀。<a id="a-2l"></a>其中有佛号金色光多陀阿伽度阿罗呵三藐三佛陀。<a id="a-2m"></a>与大比丘七亿众俱。<a id="a-2n"></a>三亿比丘尼。<a id="a-2o"></a>八亿菩萨摩诃萨众。<a id="a-2p"></a>九亿优婆塞。<a id="a-2q"></a>八亿优婆夷。<a id="a-2r"></a>亦有最大威德天人。<a id="a-2s"></a>皆于彼众围绕佛座听说法要。</p>
  <p id="a2t">尔时东南方过如恒河沙等世界。<a id="a-2u"></a>彼有佛刹名大炬光。<a id="a-2v"></a>其中有佛号不可思议日光多陀阿伽度阿罗呵三藐三佛陀。<a id="a-2w"></a>与大比丘八亿四千万。<a id="a-2x"></a>一亿八千万比丘尼。<a id="a-2y"></a>九亿六千万菩萨摩诃萨。<a id="a-2z"></a>八亿八千万优婆塞。<a id="a-30"></a>八亿优婆夷。<a id="a-31"></a>亦有最大威德天人。<a id="a-32"></a>皆于彼众围绕佛座听说法要。</p>
  <p id="a33">尔时西南方过如恒河沙等世界。<a id="a-34"></a>彼有佛刹名善胜光。<a id="a-35"></a>其中有佛号曰大光多陀阿伽度阿罗呵三藐三佛陀。<a id="a-36"></a>与大比丘众九亿六千万。<a id="a-37"></a>八亿比丘尼。<a id="a-38"></a>九亿二千万菩萨摩诃萨。<a id="a-39"></a>九亿优婆塞。<a id="a-3A"></a>九亿六千万优婆夷。<a id="a-3B"></a>亦有最大威德天人。<a id="a-3C"></a>皆于彼众围绕佛座听说法要。</p>
  <p id="a3D">尔时西北方过如恒河沙等世界。<a id="a-3E"></a>彼有佛刹名宝智意。<a id="a-3F"></a>其中有佛号宝藏光多陀阿伽度阿罗呵三藐三佛陀。<a id="a-3G"></a>与大比丘八亿众俱。<a id="a-3H"></a>二亿比丘尼。<a id="a-3I"></a>八亿菩萨摩诃萨众。<a id="a-3J"></a>八亿八千万优婆塞。<a id="a-3K"></a>七亿优婆夷。<a id="a-3L"></a>亦有最大威德天人。<a id="a-3M"></a>皆于彼众围绕佛座听说法要。</p>
  <p id="a3N">尔时上方过如恒河沙等世界。<a id="a-3O"></a>彼有佛刹名日月光。<a id="a-3P"></a>其中有佛号月幢光多陀阿伽度阿罗呵三藐三佛陀。<a id="a-3Q"></a>与大比丘十亿众俱。<a id="a-3R"></a>三亿比丘尼。<a id="a-3S"></a>八亿菩萨摩诃萨众。<a id="a-3T"></a>九亿二千万优婆塞。<a id="a-3U"></a>九亿优婆夷。<a id="a-3V"></a>亦有最大威德天人。<a id="a-3W"></a>皆于彼众围绕佛座听说法要。</p>
  <p id="a3X">尔时下方过如恒河沙等世界。<a id="a-3Y"></a>彼有佛刹名离垢光。<a id="a-3Z"></a>其中有佛号普眼见多陀阿伽度阿罗呵三藐三佛陀。<a id="a-3a"></a>与大比丘众九亿六千万。<a id="a-3b"></a>四亿比丘尼。<a id="a-3c"></a>九亿四千万菩萨摩诃萨。<a id="a-3d"></a>八亿优婆塞。<a id="a-3e"></a>七亿优婆夷。<a id="a-3f"></a>亦有最大威德天人。<a id="a-3g"></a>皆于彼众围绕佛座听说法要。</p>
  <p id="a3h">尔时文殊师利童子及一切众生最爱乐童子。<a id="a-3i"></a>如是众等二十童子。<a id="a-3j"></a>一时俱起到于佛所。<a id="a-3k"></a>到佛所已。<a id="a-3l"></a>时释迦佛在三昧中。<a id="a-3m"></a>百福庄严寂然不动。<a id="a-3n"></a>时诸童子各各默然。<a id="a-3o"></a>偏袒右臂顶礼佛足。<a id="a-3p"></a>右绕如来绕三匝已。<a id="a-3q"></a>譬如壮士屈伸臂顷。<a id="a-3r"></a>各往十方。</p>
  <p id="a3s">尔时文殊师利童子智轮大海辩才童子。<a id="a-3t"></a>向于东方度如恒河沙等国土。<a id="a-3u"></a>彼有世界名一切光。<a id="a-3v"></a>其中有佛号无边光如来应供正遍知。<a id="a-3w"></a>十号具足。<a id="a-3x"></a>为诸大众说微妙法。<a id="a-3y"></a>时二童子到彼刹已。<a id="a-3z"></a>为佛作礼坐于众中。</p>
  <p id="a40">尔时莲花藏光一切众生眼童子。<a id="a-41"></a>无边心广义慧童子等。<a id="a-42"></a>向于南方度如恒河沙等国土。<a id="a-43"></a>彼有世界名曰大光。<a id="a-44"></a>其中有佛号无边精进如来应供正遍知。<a id="a-45"></a>十号具足。<a id="a-46"></a>为诸大众说微妙法。<a id="a-47"></a>时二童子到彼刹已。<a id="a-48"></a>为佛作礼坐于众中。</p>
  <p id="a49">尔时天宝炎光善照耀幢童子。<a id="a-4A"></a>难可譬喻善色爱见童子等。<a id="a-4B"></a>向于西方度如恒河沙等国土。<a id="a-4C"></a>彼有世界名曰普光。<a id="a-4D"></a>其中有佛号曰普见如来应供正遍知。<a id="a-4E"></a>十号具足。<a id="a-4F"></a>为诸大众说微妙法。<a id="a-4G"></a>时二童子到彼刹已。<a id="a-4H"></a>为佛作礼坐于众中。</p>
  <p id="a4I">尔时观诸众生眼视不瞬童子。<a id="a-4J"></a>大愿不虚见童子等。<a id="a-4K"></a>向于北方度如恒河沙等国土。<a id="a-4L"></a>彼有世界名曰大灯。<a id="a-4M"></a>其中有佛号曰光作如来应供正遍知。<a id="a-4N"></a>十号具足。<a id="a-4O"></a>为诸大众说微妙法。<a id="a-4P"></a>时二童子到彼刹已。<a id="a-4Q"></a>为佛作礼坐于众中。</p>
  <p id="a4R">尔时深远雷震鼓。<a id="a-4S"></a>音响声童子离障碍一切众生眼童子等。<a id="a-4T"></a>向东北方度如恒河沙等国土。<a id="a-4U"></a>彼有世界名金光照。<a id="a-4V"></a>其中有佛号金色光如来应供正遍知。<a id="a-4W"></a>十号具足。<a id="a-4X"></a>为诸大众说微妙法。<a id="a-4Y"></a>时二童子到彼刹已。<a id="a-4Z"></a>为佛作礼坐于众中。</p>
  <p id="a4a">尔时宝藏炎轮广德童子。<a id="a-4b"></a>多福德众生见胜幢童子等。<a id="a-4c"></a>向东南方度如恒河沙等国土。<a id="a-4d"></a>彼有世界号大炬光。<a id="a-4e"></a>其中有佛号不可思议日光如来应供正遍知。<a id="a-4f"></a>十号具足为诸大众。<a id="a-4g"></a>说微妙法。<a id="a-4h"></a>时二童子到彼刹已。<a id="a-4i"></a>为佛作礼坐于众中。</p>
  <p id="a4j">尔时胜妙无边香光童子。<a id="a-4k"></a>无边力精进善大奋迅童子等。<a id="a-4l"></a>向西南方度如恒河沙等国土。<a id="a-4m"></a>彼有世界名善胜光。<a id="a-4n"></a>其中有佛号曰大光如来应供正遍知。<a id="a-4o"></a>十号具足。<a id="a-4p"></a>为诸大众说微妙法。<a id="a-4q"></a>时二童子到彼刹已。<a id="a-4r"></a>为佛作礼坐于众中。</p>
  <p id="a4s">尔时牢固精进无边智光幢童子。<a id="a-4t"></a>一切差别德胜智童子等。<a id="a-4u"></a>向西北方度如恒河沙等国土。<a id="a-4v"></a>彼有世界名宝意慧。<a id="a-4w"></a>其中有佛号宝藏光如来应供正遍知。<a id="a-4x"></a>十号具足。<a id="a-4y"></a>为诸大众说微妙法。<a id="a-4z"></a>时二童子到彼刹已。<a id="a-50"></a>为佛作礼坐于众中。</p>
  <p id="a51">尔时不可破坏能常最胜童子。<a id="a-52"></a>成就一切自在导师童子等。<a id="a-53"></a>向于上方度如恒河沙等国土。<a id="a-54"></a>彼有世界名日月光。<a id="a-55"></a>其中有佛号宝幢光如来应供正遍知。<a id="a-56"></a>十号具足。<a id="a-57"></a>为诸大众说微妙法。<a id="a-58"></a>时二童子到彼刹已。<a id="a-59"></a>为佛作礼坐于众中。</p>
  <p id="a5A">尔时相好庄严清净福行善名称童子。<a id="a-5B"></a>一切众生最爱乐童子等。<a id="a-5C"></a>向于下方度如恒河沙等国土。<a id="a-5D"></a>彼有世界名离垢光。<a id="a-5E"></a>其中有佛号普眼见如来应供正遍知。<a id="a-5F"></a>十号具足。<a id="a-5G"></a>为诸大众说微妙法。<a id="a-5H"></a>时二童子到彼刹已。<a id="a-5I"></a>为佛作礼坐于众中。</p>
  <p id="a5J">尔时无边光如来应正遍知。<a id="a-5K"></a>为诸大众知而故问文殊师利童子。<a id="a-5L"></a>智轮大海辩才童子等言。<a id="a-5M"></a>汝二大士。<a id="a-5N"></a>从何所来。<a id="a-5O"></a>时二童子报彼佛言。<a id="a-5P"></a>世尊。<a id="a-5Q"></a>此刹西方过如恒河沙等世界。<a id="a-5R"></a>国名娑婆。<a id="a-5S"></a>佛号释迦牟尼如来多陀阿伽度阿罗呵三藐三佛陀。<a id="a-5T"></a>以大庄严入于三昧。<a id="a-5U"></a>我等从彼佛世尊所。<a id="a-5V"></a>恭敬顶礼三绕毕来。</p>
  <p id="a5W">尔时无边精进如来应供正遍知。<a id="a-5X"></a>为诸大众知而故问莲华藏光一切众生眼童子。<a id="a-5Y"></a>无边心广义慧童子等言。<a id="a-5Z"></a>汝二大士。<a id="a-5a"></a>从何所来。<a id="a-5b"></a>时二童子报彼佛言。<a id="a-5c"></a>世尊。<a id="a-5d"></a>此刹北方过如恒河沙等世界。<a id="a-5e"></a>国名娑婆。<a id="a-5f"></a>佛号释迦牟尼如来多陀阿伽度阿罗呵三藐三佛陀。<a id="a-5g"></a>以大庄严入于三昧。<a id="a-5h"></a>我等从彼佛世尊所。<a id="a-5i"></a>恭敬顶礼三绕毕来。</p>
  <p id="a5j">尔时普见如来应正遍知。<a id="a-5k"></a>为诸大众知而故问天宝炎光善照曜幢童子。<a id="a-5l"></a>难可譬喻善色爱见童子等言。<a id="a-5m"></a>汝二大士从何所来。<a id="a-5n"></a>时二童子报彼佛言。<a id="a-5o"></a>世尊。<a id="a-5p"></a>此刹东方过如恒河沙等世界。<a id="a-5q"></a>国名娑婆。<a id="a-5r"></a>佛号释迦牟尼如来多陀阿伽度阿罗呵三藐三佛陀。<a id="a-5s"></a>以大庄严入于三昧。<a id="a-5t"></a>我等从彼佛世尊所。<a id="a-5u"></a>恭敬顶礼三绕毕来。</p>
  <p id="a5v">尔时大灯如来应正遍知。<a id="a-5w"></a>为诸大众知而故问观诸众生眼视不瞬童子。<a id="a-5x"></a>大愿不虚见童子等言。<a id="a-5y"></a>汝二大士从何所来。<a id="a-5z"></a>时二童子报彼佛言。<a id="a-60"></a>世尊。<a id="a-61"></a>此刹南方过如恒河沙等世界。<a id="a-62"></a>国名娑婆。<a id="a-63"></a>佛号释迦牟尼如来多陀阿伽度阿罗呵三藐三佛陀。<a id="a-64"></a>以大庄严入于三昧。<a id="a-65"></a>我等从彼佛世尊所。<a id="a-66"></a>恭敬顶礼三绕毕来。</p>
  <p id="a67">尔时金色光如来应正遍知。<a id="a-68"></a>为诸大众知而故问深远雷震鼓音响声童子。<a id="a-69"></a>离障碍一切众生眼童子等言。<a id="a-6A"></a>汝二大士从何所来。<a id="a-6B"></a>时二童子报彼佛言。<a id="a-6C"></a>世尊。<a id="a-6D"></a>此刹西南方过如恒河沙等世界。<a id="a-6E"></a>国名娑婆。<a id="a-6F"></a>佛号释迦牟尼如来多陀阿伽度阿罗呵三藐三佛陀。<a id="a-6G"></a>以大庄严入于三昧。<a id="a-6H"></a>我等从彼佛世尊所。<a id="a-6I"></a>恭敬顶礼三绕毕来。</p>
  <p id="a6J">尔时不可思议日光如来应正遍知。<a id="a-6K"></a>为诸大众知而故问宝藏炎轮广德童子。<a id="a-6L"></a>多福德众生见胜幢童子等言。<a id="a-6M"></a>汝二大士从何所来。<a id="a-6N"></a>时二童子报彼佛言。<a id="a-6O"></a>世尊。<a id="a-6P"></a>此刹西北方过如恒河沙等世界。<a id="a-6Q"></a>国名娑婆。<a id="a-6R"></a>佛号释迦牟尼如来多陀阿伽度阿罗呵三藐三佛陀。<a id="a-6S"></a>以大庄严入于三昧。<a id="a-6T"></a>我等从彼佛世尊所。<a id="a-6U"></a>恭敬顶礼三绕毕来。</p>
  <p id="a6V">尔时善光如来应正遍知。<a id="a-6W"></a>为诸大众知而故问胜妙无边香光童子。<a id="a-6X"></a>无边力精进善大奋迅童子等言。<a id="a-6Y"></a>汝二大士从何所来。<a id="a-6Z"></a>时二童子报彼佛言。<a id="a-6a"></a>世尊。<a id="a-6b"></a>此刹东北方过如恒河沙等世界。<a id="a-6c"></a>国名娑婆。<a id="a-6d"></a>佛号释迦牟尼如来多陀阿伽度阿罗呵三藐三佛陀。<a id="a-6e"></a>以大庄严入于三昧。<a id="a-6f"></a>我等从彼佛世尊所。<a id="a-6g"></a>恭敬顶礼三绕毕来。</p>
  <p id="a6h">尔时宝藏光如来应正遍知。<a id="a-6i"></a>为诸大众知而故问牢固精进无边智光幢童子。<a id="a-6j"></a>一切差别德胜智童子等言。<a id="a-6k"></a>汝二大士从何所来。<a id="a-6l"></a>时二童子报彼佛言。<a id="a-6m"></a>世尊。<a id="a-6n"></a>此刹东南方过如恒河沙等世界。<a id="a-6o"></a>国名娑婆。<a id="a-6p"></a>佛号释迦牟尼如来多陀阿伽度阿罗呵三藐三佛陀。<a id="a-6q"></a>以大庄严入于三昧。<a id="a-6r"></a>我等从彼佛世尊所。<a id="a-6s"></a>恭敬顶礼三绕毕来。</p>
  <p id="a6t">尔时宝幢光如来应正遍知。<a id="a-6u"></a>为诸大众知而故问不可破坏能常最胜童子。<a id="a-6v"></a>成就一切自在导师童子等言。<a id="a-6w"></a>汝二大士从何所来。<a id="a-6x"></a>时二童子报彼佛言。<a id="a-6y"></a>世尊。<a id="a-6z"></a>此刹下方过如恒河沙等世界。<a id="a-70"></a>国名娑婆。<a id="a-71"></a>佛号释迦牟尼如来多陀阿伽度阿罗呵三藐三佛陀。<a id="a-72"></a>以大庄严入于三昧。<a id="a-73"></a>我等从彼佛世尊所。<a id="a-74"></a>恭敬顶礼三绕毕来。</p>
  <p id="a75">尔时普眼见如来应正遍知。<a id="a-76"></a>为诸大众知而故问相好庄严清净福行善名称童子。<a id="a-77"></a>一切众生最爱乐童子等言。<a id="a-78"></a>汝二大士从何所来。<a id="a-79"></a>时二童子报彼佛言。<a id="a-7A"></a>世尊。<a id="a-7B"></a>此刹上方过如恒河沙等世界。<a id="a-7C"></a>国名娑婆。<a id="a-7D"></a>佛号释迦牟尼如来多陀阿伽度阿罗呵三藐三佛陀。<a id="a-7E"></a>以大庄严入于三昧。<a id="a-7F"></a>我等从彼佛世尊所。<a id="a-7G"></a>恭敬顶礼三绕毕来。</p>
  <p id="a7H">尔时十方诸佛世界。<a id="a-7I"></a>闻此释迦牟尼如来多陀阿伽度阿罗呵三藐三佛陀十号名已。<a id="a-7J"></a>彼十方刹一切佛土皆大震动。<a id="a-7K"></a>动。<a id="a-7L"></a>遍动等遍动。<a id="a-7M"></a>震。<a id="a-7N"></a>遍震等遍震。<a id="a-7O"></a>踊。<a id="a-7P"></a>遍踊等遍踊。<a id="a-7Q"></a>如是动已。<a id="a-7R"></a>时彼十方诸佛侍者。<a id="a-7S"></a>各各合掌白于佛言。<a id="a-7T"></a>世尊。<a id="a-7U"></a>何因缘故令此三千大千世界如是大动。<a id="a-7V"></a>时十方佛皆即告其自侍者言。<a id="a-7W"></a>善男子。<a id="a-7X"></a>从此刹西过如恒河沙等世界。<a id="a-7Y"></a>彼有国土名曰娑婆。<a id="a-7Z"></a>佛号释迦牟尼如来多陀阿伽度阿罗呵三藐三佛陀。<a id="a-7a"></a>于今现在入力庄严三昧。<a id="a-7b"></a>为诸四众围绕而坐。<a id="a-7c"></a>欲说甚深平等之法。<a id="a-7d"></a>以是事故此处三千大千世界地皆震动。<a id="a-7e"></a>如是次第乃至下方。<a id="a-7f"></a>诸刹震动亦复如是。</p>
  <p id="a7g">时十方佛复告大众诸比丘等作如是言。<a id="a-7h"></a>汝等当知。<a id="a-7i"></a>佛出世难如优昙花。<a id="a-7j"></a>出已值遇倍难。<a id="a-7k"></a>于是如是难中。<a id="a-7l"></a>比此释迦牟尼如来亿倍甚难。<a id="a-7m"></a>何以故。<a id="a-7n"></a>彼佛世尊。<a id="a-7o"></a>往昔因缘誓愿力故。<a id="a-7p"></a>生于杂秽五浊刹中。<a id="a-7q"></a>如是最难。<a id="a-7r"></a>诸比丘。<a id="a-7s"></a>又彼如来名不虚唱。<a id="a-7t"></a>若十方国佛刹之中一切众生。<a id="a-7u"></a>闻此释迦牟尼如来勇猛精进难行苦行。<a id="a-7v"></a>及过去世发大誓愿。<a id="a-7w"></a>菩萨行中诸难作者。<a id="a-7x"></a>种种功德名号具足一切皆得。<a id="a-7y"></a>如是闻已。<a id="a-7z"></a>十方一切诸佛刹中。<a id="a-80"></a>不可算数无量众生。<a id="a-81"></a>皆得受于阿耨多罗三藐三菩提记。<a id="a-82"></a>何况其余得须陀洹斯陀含阿那含阿罗汉果者。<a id="a-83"></a>是故比丘。<a id="a-84"></a>说此释迦牟尼如来大名称时。<a id="a-85"></a>十方世界恒河沙等。<a id="a-86"></a>三千大千诸国土中一切诸佛。<a id="a-87"></a>皆各如是赞叹释迦牟尼如来多陀阿伽度阿罗呵三藐三佛陀无量功德。<a id="a-88"></a>其声复闻余处十方恒河沙等世界之外。<a id="a-89"></a>复有国土。<a id="a-8A"></a>更尔许数恒河沙等世界佛刹。<a id="a-8B"></a>是诸佛等复各出声。<a id="a-8C"></a>为其大众称说释迦如来名号。<a id="a-8D"></a>时彼佛刹诸大菩萨。<a id="a-8E"></a>如是闻已各白佛言。<a id="a-8F"></a>希有世尊。<a id="a-8G"></a>我今欲往娑婆世界。<a id="a-8H"></a>见于释迦牟尼如来。<a id="a-8I"></a>礼拜供养听所未闻。<a id="a-8J"></a>时彼诸佛各各告其大菩萨言。<a id="a-8K"></a>善哉善哉。<a id="a-8L"></a>善男子。<a id="a-8M"></a>宜知是时随逐二大童子俱往。<a id="a-8N"></a>何以故。<a id="a-8O"></a>彼佛世尊。<a id="a-8P"></a>难遭难睹闻法听受。<a id="a-8Q"></a>及彼众中同会共坐甚为难矣。</p>
  <p id="a8R">尔时释迦牟尼多陀阿伽度阿罗呵三藐三佛陀。<a id="a-8S"></a>从力庄严三昧而起。<a id="a-8T"></a>安庠徐步犹若鹅王。<a id="a-8U"></a>瞻视端平趣师子座。<a id="a-8V"></a>到已登上手自展设于尼师坛铺已。<a id="a-8W"></a>俨然结加趺坐。<a id="a-8X"></a>一切大众四面围绕。</p>
  <p id="a8Y">尔时文殊师利童子。<a id="a-8Z"></a>智轮大海辩才童子等。<a id="a-8a"></a>从东方还。<a id="a-8b"></a>共无量阿僧祇千万亿诸大菩萨摩诃萨众。<a id="a-8c"></a>俱来到于释迦牟尼佛世尊前。<a id="a-8d"></a>彼二童子及余菩萨。<a id="a-8e"></a>各各头面顶礼佛足。<a id="a-8f"></a>礼毕皆退坐莲花座。</p>
  <p id="a8g">尔时莲花藏光一切众生眼见童子。<a id="a-8h"></a>无边心广义慧童子等。<a id="a-8i"></a>从南方还。<a id="a-8j"></a>共无量阿僧祇千万亿诸大菩萨摩诃萨众。<a id="a-8k"></a>俱来到于释迦牟尼佛世尊前。<a id="a-8l"></a>彼二童子及余菩萨。<a id="a-8m"></a>各各头面顶礼佛足。<a id="a-8n"></a>礼毕皆退坐莲花座。</p>
  <p id="a8o">尔时天宝善光照耀幢童子。<a id="a-8p"></a>难可譬喻善色爱见童子等。<a id="a-8q"></a>从西方还。<a id="a-8r"></a>共无量阿僧祇千万亿诸大菩萨摩诃萨众。<a id="a-8s"></a>俱来到于释迦牟尼佛世尊前。<a id="a-8t"></a>彼二童子及余菩萨。<a id="a-8u"></a>各各头面顶礼佛足。<a id="a-8v"></a>礼毕皆退坐莲花座。</p>
  <p id="a8w">尔时观诸众生眼视不瞬童子。<a id="a-8x"></a>大愿不虚见童子等。<a id="a-8y"></a>从北方还。<a id="a-8z"></a>共无量阿僧祇千万亿诸大菩萨摩诃萨众。<a id="a-90"></a>俱来到于释迦牟尼佛世尊前。<a id="a-91"></a>彼二童子及余菩萨。<a id="a-92"></a>各各头面顶礼佛足。<a id="a-93"></a>礼毕皆退坐莲花座。</p>
  <p id="a94">尔时深远雷震鼓音响声童子。<a id="a-95"></a>离障碍一切众生眼童子等。<a id="a-96"></a>从东北还。<a id="a-97"></a>共无量阿僧祇千万亿诸大菩萨摩诃萨众。<a id="a-98"></a>俱来到于释迦牟尼佛世尊前。<a id="a-99"></a>彼二童子及余菩萨。<a id="a-9A"></a>各各头面顶礼佛足。<a id="a-9B"></a>礼毕皆退坐莲花座。</p>
  <p id="a9C">尔时宝藏炎轮广德童子。<a id="a-9D"></a>多福德众生见胜幢童子等。<a id="a-9E"></a>从东南还。<a id="a-9F"></a>共无量阿僧祇千万亿诸大菩萨摩诃萨众。<a id="a-9G"></a>俱来到于释迦牟尼佛世尊前。<a id="a-9H"></a>彼二童子及余菩萨。<a id="a-9I"></a>各各头面顶礼佛足。<a id="a-9J"></a>礼毕皆退坐莲花座。</p>
  <p id="a9K">尔时胜妙无边香光童子。<a id="a-9L"></a>无边力精进善大奋迅童子等。<a id="a-9M"></a>从西南还。<a id="a-9N"></a>共无量阿僧祇千万亿诸大菩萨摩诃萨众。<a id="a-9O"></a>俱来到于释迦牟尼佛世尊前。<a id="a-9P"></a>彼二童子及余菩萨。<a id="a-9Q"></a>各各头面顶礼佛足。<a id="a-9R"></a>礼毕皆退坐莲花座。</p>
  <p id="a9S">尔时牢固精进无边智光幢童子。<a id="a-9T"></a>一切差别德胜智童子等。<a id="a-9U"></a>从西北还。<a id="a-9V"></a>共无量阿僧祇千万亿诸大菩萨摩诃萨众。<a id="a-9W"></a>俱来到于释迦牟尼佛世尊前。<a id="a-9X"></a>彼二童子及余菩萨。<a id="a-9Y"></a>各各头面顶礼佛足。<a id="a-9Z"></a>礼毕皆退坐莲花座。</p>
  <p id="a9a">尔时不可破坏能常最胜童子。<a id="a-9b"></a>成就一切自在导师童子等。<a id="a-9c"></a>从上方还。<a id="a-9d"></a>共无量阿僧祇千万亿诸大菩萨摩诃萨众。<a id="a-9e"></a>俱来到于释迦牟尼佛世尊前。<a id="a-9f"></a>彼二童子及余菩萨。<a id="a-9g"></a>各各头面顶礼佛足。<a id="a-9h"></a>礼毕皆退坐莲花座。</p>
  <p id="a9i">尔时相好庄严清净福行善名称童子。<a id="a-9j"></a>一切众生最爱乐童子等。<a id="a-9k"></a>从下方还。<a id="a-9l"></a>共无量阿僧祇千万亿诸大菩萨摩诃萨众。<a id="a-9m"></a>俱来到于释迦牟尼佛世尊前。<a id="a-9n"></a>彼二童子及余菩萨。<a id="a-9o"></a>各各头面顶礼佛足。<a id="a-9p"></a>礼毕皆退坐莲花座。</p>
 </body>
</html>