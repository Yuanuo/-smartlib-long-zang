<!doctype html>
<html id="z3IBU00UP" data-ver="1256">
 <head>
  <meta charset="utf-8">
  <meta author="佛陀跋陀罗">
  <meta library="龙藏">
  <meta catalog="大乘单译经">
  <meta period="东晋">
 </head>
 <body>
  <h1 id="a1">观佛三昧海经卷第三</h1>
  <h2 id="a2">观相品第三之三</h2>
  <p id="a3">佛告父王。<a id="a-4"></a>云何观佛耳。<a id="a-5"></a>佛耳普垂埵旋生七毛轮郭众相。<a id="a-6"></a>及生王宫初穿耳时。<a id="a-7"></a>令两耳孔内外生华。<a id="a-8"></a>此莲华中及耳七毛。<a id="a-9"></a>流出诸光有五百支。<a id="a-A"></a>支五百色。<a id="a-B"></a>色出五百化佛。<a id="a-C"></a>佛五菩萨。<a id="a-D"></a>有五比丘以为侍者。<a id="a-E"></a>绕光右旋其数五匝。<a id="a-F"></a>上下正等映照佛耳。<a id="a-G"></a>佛耳可爱。<a id="a-H"></a>如宝莲华悬处日光。<a id="a-I"></a>佛在世时。<a id="a-J"></a>一切大众咸见是相。<a id="a-K"></a>是名佛耳色相光明。<a id="a-L"></a>佛告父王。<a id="a-M"></a>若四部众远离愦闹。<a id="a-N"></a>正念思惟佛耳相者。<a id="a-O"></a>此人生处耳根清净无诸秽恶。<a id="a-P"></a>耳常得闻无上微妙十二部经。<a id="a-Q"></a>闻已信解如说修行。<a id="a-R"></a>除灭八十劫生死之罪。<a id="a-S"></a>若不见者。<a id="a-T"></a>如前入塔谛观像耳。<a id="a-U"></a>一日至十四日。<a id="a-V"></a>亦得如向所说功德。<a id="a-W"></a>是故智者当勤修集正观佛耳。<a id="a-X"></a>勿使废失。<a id="a-Y"></a>若病苦时倚侧偃卧。<a id="a-Z"></a>亦当观佛清净耳相。<a id="a-a"></a>如是观像耳。<a id="a-b"></a>如前所想心不懈退。<a id="a-c"></a>后身生处亦常得与陀罗尼人以为眷属。<a id="a-d"></a>闻法忆持譬如贯珠。<a id="a-e"></a>如是观者名为正观。<a id="a-f"></a>若异观者名为邪观。</p>
  <p id="ag">云何观如来方颊车相。<a id="a-h"></a>如来颊上六画中。<a id="a-i"></a>左右正等有妙光色。<a id="a-j"></a>辉艳倍常。<a id="a-k"></a>阎浮檀金光色遍照。<a id="a-l"></a>令佛面相如净金色。<a id="a-m"></a>譬如和合百千日月。<a id="a-n"></a>是名如来方颊车相。<a id="a-o"></a>佛灭度后佛诸弟子。<a id="a-p"></a>系念思惟作是观者。<a id="a-q"></a>除灭百劫生死之罪。<a id="a-r"></a>面见诸佛了了无疑。<a id="a-s"></a>如是观者名为正观。<a id="a-t"></a>若异观者名为邪观。</p>
  <p id="au">云何观如来师子欠相。<a id="a-v"></a>佛张口时如师子王口方正等。<a id="a-w"></a>口两吻边流出三光。<a id="a-x"></a>其光金色过踰前光百千万倍。<a id="a-y"></a>上入耳光围绕诸发。<a id="a-z"></a>从枕骨出绕前圆光。<a id="a-10"></a>一一画间有三化佛。<a id="a-11"></a>一一化佛有二梵王以为侍者。<a id="a-12"></a>是名如来师子欠相。<a id="a-13"></a>佛灭度后四部弟子作是观者。<a id="a-14"></a>除灭十劫生死之罪。<a id="a-15"></a>后身生处。<a id="a-16"></a>口中恒有优钵华香。<a id="a-17"></a>有所宣说人皆信受。<a id="a-18"></a>譬如帝释三十二天一切信用。<a id="a-19"></a>如是观者是名正观。<a id="a-1A"></a>若异观者名为邪观。</p>
  <p id="a1B">云何名观如来鼻相。<a id="a-1C"></a>如来鼻高修而且直当于面门。<a id="a-1D"></a>如来鼻端如鹰王嘴。<a id="a-1E"></a>鼻孔流光上下灌注。<a id="a-1F"></a>上者上入眼眉白毫相发际。<a id="a-1G"></a>如是直入顶肉髻骨。<a id="a-1H"></a>譬如金幢。<a id="a-1I"></a>从枕骨出变成众华。<a id="a-1J"></a>华上皆有天诸乐神手执乐器。<a id="a-1K"></a>遍入一切诸化佛间。<a id="a-1L"></a>以为导从绕光十匝。<a id="a-1M"></a>下者直至入佛髭中。<a id="a-1N"></a>围绕髭毛。<a id="a-1O"></a>令髭毛根有华开敷。<a id="a-1P"></a>如稊米粒。<a id="a-1Q"></a>流入唇齶至诸齿间映饰咽喉。<a id="a-1R"></a>下至佛胸成光明云。<a id="a-1S"></a>表里清净无诸尘翳。<a id="a-1T"></a>如琉璃器成金光焰。<a id="a-1U"></a>是名如来真净鼻相。<a id="a-1V"></a>佛灭度后佛诸弟子如是观者。<a id="a-1W"></a>除灭千劫极重恶业。<a id="a-1X"></a>未来生处。<a id="a-1Y"></a>闻上妙香心意了了不着于香。<a id="a-1Z"></a>常以戒香为身璎珞。<a id="a-1a"></a>如是观者名为正观。<a id="a-1b"></a>若异观者是名邪观。</p>
  <p id="a1c">云何观如来髭。<a id="a-1d"></a>诸髭毛端开敷三光紫绀红色。<a id="a-1e"></a>如是光明。<a id="a-1f"></a>直从口边旋颈上照。<a id="a-1g"></a>围绕圆光作三种画。<a id="a-1h"></a>其画分明。<a id="a-1i"></a>色中上者。<a id="a-1j"></a>一一画间生一宝珠。<a id="a-1k"></a>其珠光明有百千色。<a id="a-1l"></a>珠下白华茎茎相跓。<a id="a-1m"></a>满三匝已。<a id="a-1n"></a>然后彼光还入髭中。<a id="a-1o"></a>是名如来髭毛光相。<a id="a-1p"></a>佛灭度后作是观者。<a id="a-1q"></a>除三十劫生死之罪。<a id="a-1r"></a>后身生处身诸毛孔有自然光。<a id="a-1s"></a>心不乐着家居眷属世间之乐。<a id="a-1t"></a>常乐出家修头陀行。<a id="a-1u"></a>如是观者名为正观。<a id="a-1v"></a>若异观者名为邪观。<a id="a-1w"></a>云何观如来唇色赤好如频婆果相。<a id="a-1x"></a>于上下唇及与龂齶。<a id="a-1y"></a>和合出光。<a id="a-1z"></a>其光团圆。<a id="a-20"></a>犹如百千赤真珠贯。<a id="a-21"></a>从佛口出入于佛鼻。<a id="a-22"></a>从佛鼻出入于白毫。<a id="a-23"></a>从白毫出入诸发间。<a id="a-24"></a>从发间出入圆光中映饰诸华。<a id="a-25"></a>口四十齿印上生光。<a id="a-26"></a>其光红白光光相照。<a id="a-27"></a>照四十齿。<a id="a-28"></a>令四十齿根。<a id="a-29"></a>自然齐白如颇梨壁。<a id="a-2A"></a>上下齐平无参差者。<a id="a-2B"></a>齿间文画流出诸光亦红白色。<a id="a-2C"></a>如是众色。<a id="a-2D"></a>佛在世时映耀人目。<a id="a-2E"></a>佛灭度后。<a id="a-2F"></a>当以心眼观见此色。<a id="a-2G"></a>佛诸弟子作此观者。<a id="a-2H"></a>除二千劫生死之罪。<a id="a-2I"></a>后身生处唇口微妙齿不疏缺。<a id="a-2J"></a>得色中上色。<a id="a-2K"></a>虽得是色心不贪着。<a id="a-2L"></a>常见诸佛声闻缘觉。<a id="a-2M"></a>为之说法令心不疑如是观者名为正观。<a id="a-2N"></a>若异观者名为邪观。</p>
  <p id="a2O">云何观如来广长舌相。<a id="a-2P"></a>如来舌者。<a id="a-2Q"></a>是十波罗蜜十善报得。<a id="a-2R"></a>其舌根下及舌两边。<a id="a-2S"></a>有二宝珠。<a id="a-2T"></a>流注甘露渧舌根上。<a id="a-2U"></a>诸天世人。<a id="a-2V"></a>十地菩萨。<a id="a-2W"></a>无此舌相亦无此味。<a id="a-2X"></a>舌上五画如宝印文。<a id="a-2Y"></a>如此上味入印文中。<a id="a-2Z"></a>流注上下入琉璃筒。<a id="a-2a"></a>诸佛笑时动其舌根。<a id="a-2b"></a>此味力故舌出五光五色分明。<a id="a-2c"></a>绕佛七匝还从顶入。<a id="a-2d"></a>佛出舌时。<a id="a-2e"></a>如莲华叶。<a id="a-2f"></a>上至发际遍覆佛面。<a id="a-2g"></a>舌下亦有众杂色脉。<a id="a-2h"></a>如此上味。<a id="a-2i"></a>流入脉中。<a id="a-2j"></a>其味力故变成众光。<a id="a-2k"></a>有十四色。<a id="a-2l"></a>二光上照无量世界。<a id="a-2m"></a>一一光间有一光台。<a id="a-2n"></a>其色众妙不可具名。<a id="a-2o"></a>一一光台龛室无数。<a id="a-2p"></a>一一龛中。<a id="a-2q"></a>无量化佛结加趺坐。<a id="a-2r"></a>声闻菩萨一切大众。<a id="a-2s"></a>皆悉围绕。<a id="a-2t"></a>过于上方无量世界。<a id="a-2u"></a>化为一佛。<a id="a-2v"></a>佛身高显如须弥山。<a id="a-2w"></a>如是诸佛其数无量。<a id="a-2x"></a>皆出舌相亦复如是。<a id="a-2y"></a>二光下照至阿鼻狱。<a id="a-2z"></a>令阿鼻狱如黄金色。<a id="a-30"></a>佛舌力故令受苦人暂得休息。<a id="a-31"></a>自慨前世所作恶事。<a id="a-32"></a>如是下过无量世界。<a id="a-33"></a>一一界中化宝华树。<a id="a-34"></a>叶如佛舌。<a id="a-35"></a>舌相放光。<a id="a-36"></a>光光相照变成化佛。<a id="a-37"></a>其化佛身纯白银色身相具足。<a id="a-38"></a>一一化佛出广长舌。<a id="a-39"></a>舌相光中有诸化佛。<a id="a-3A"></a>如是化佛其数无量。<a id="a-3B"></a>化佛光明成一银山。<a id="a-3C"></a>其山高大无量无边。<a id="a-3D"></a>于其山间。<a id="a-3E"></a>纯生银树金华银果。<a id="a-3F"></a>树下皆有白玉莲华。<a id="a-3G"></a>华上复有白玉化人。<a id="a-3H"></a>玉人脐中化生六龙。<a id="a-3I"></a>其龙口黑。<a id="a-3J"></a>龙色纯白。<a id="a-3K"></a>是化玉人其数无量。<a id="a-3L"></a>复更下过照无量界。<a id="a-3M"></a>见白玉树。<a id="a-3N"></a>从下方出至娑婆界。<a id="a-3O"></a>复更蓊蔚至三界顶。<a id="a-3P"></a>枝条扶疏其叶有色。<a id="a-3Q"></a>色九十八。<a id="a-3R"></a>一一树叶遍覆三界。<a id="a-3S"></a>其诸叶间复有龙象虎狼师子毒虫恶兽猫狸鼷鼠。<a id="a-3T"></a>无事不有。<a id="a-3U"></a>其余境界。<a id="a-3V"></a>坐者自见。<a id="a-3W"></a>见一光照东方。<a id="a-3X"></a>令东方地皆作金色。<a id="a-3Y"></a>山河树木一切火烧。<a id="a-3Z"></a>火光金光各不相障。<a id="a-3a"></a>于金光端有诸化佛。<a id="a-3b"></a>佛佛相次。<a id="a-3c"></a>乃至东方无量世界。<a id="a-3d"></a>譬如稻麻间无空缺。<a id="a-3e"></a>一佛皆有无量菩萨。<a id="a-3f"></a>以为侍者。<a id="a-3g"></a>是诸菩萨亦出舌相与佛正等。<a id="a-3h"></a>如是舌相。<a id="a-3i"></a>无量光明化成光云。<a id="a-3j"></a>于光云中。<a id="a-3k"></a>如微尘等无量化佛结加趺坐。<a id="a-3l"></a>如是光明其数无量。<a id="a-3m"></a>时火焰端有五夜叉手执利剑。<a id="a-3n"></a>头有四口吸火而走。<a id="a-3o"></a>如是诸鬼其数无量。<a id="a-3p"></a>乃至东方亦复如是。<a id="a-3q"></a>一光照南方无量世界。<a id="a-3r"></a>令其世界作琉璃色。<a id="a-3s"></a>琉璃地上生黄金华。<a id="a-3t"></a>黄金华上生马脑华。<a id="a-3u"></a>马脑华上生车磲华。<a id="a-3v"></a>车磲华上生玫瑰华。<a id="a-3w"></a>玫瑰华上生虎魄华。<a id="a-3x"></a>虎魄华上生珊瑚华。<a id="a-3y"></a>珊瑚华上生金精华。<a id="a-3z"></a>金精华上生金刚华。<a id="a-40"></a>金刚华上生摩尼光华。<a id="a-41"></a>摩尼光华一一叶间。<a id="a-42"></a>有无量色百亿宝华。<a id="a-43"></a>一一华须。<a id="a-44"></a>有无量释迦牟尼。<a id="a-45"></a>结加趺坐。<a id="a-46"></a>菩萨大众以为围绕。<a id="a-47"></a>时诸大众身毛孔中亦出此华。<a id="a-48"></a>一一华上现希有事。<a id="a-49"></a>亦如上说。<a id="a-4A"></a>是诸化佛出广长舌相开现光明。<a id="a-4B"></a>倍胜是相百千万倍。<a id="a-4C"></a>于诸华间有妙宝座。<a id="a-4D"></a>高显可观如梵王床。<a id="a-4E"></a>一一床上有大菩萨。<a id="a-4F"></a>身相端严犹如弥勒。<a id="a-4G"></a>亦出广长舌相。<a id="a-4H"></a>其舌光明作摩尼网。<a id="a-4I"></a>覆诸化佛及与大众。<a id="a-4J"></a>摩尼网间出大宝光。<a id="a-4K"></a>其宝光端。<a id="a-4L"></a>复有无量无边化佛。<a id="a-4M"></a>一一化佛。<a id="a-4N"></a>各有无数比丘侍从。<a id="a-4O"></a>时诸比丘坐金莲华身黄金色。<a id="a-4P"></a>安禅合掌入念佛定。<a id="a-4Q"></a>身诸毛孔出金色光。<a id="a-4R"></a>此一一光化成化佛。<a id="a-4S"></a>犹如金山。<a id="a-4T"></a>围绕比丘。<a id="a-4U"></a>有化比丘亦围绕佛。<a id="a-4V"></a>如是众多数不可说。<a id="a-4W"></a>一光照西方。<a id="a-4X"></a>令梨西方地作颇梨色。<a id="a-4Y"></a>颇地上有金刚云。<a id="a-4Z"></a>金刚云中有白宝云。<a id="a-4a"></a>白宝云中有赤真珠云。<a id="a-4b"></a>赤真珠云中有白真珠云。<a id="a-4c"></a>白真珠云中有紫真珠云。<a id="a-4d"></a>紫真珠云中有绿真珠云。<a id="a-4e"></a>绿真珠云中有红真珠云。<a id="a-4f"></a>红真珠云中有阎浮檀金沙云。<a id="a-4g"></a>金沙云中有金刚摩尼微尘云。<a id="a-4h"></a>金刚摩尼微尘云中有一切宝色微尘云。<a id="a-4i"></a>如是一一云中。<a id="a-4j"></a>有五十六亿色。<a id="a-4k"></a>微妙鲜好过于眼界。<a id="a-4l"></a>惟有寂心可与此合。<a id="a-4m"></a>如是诸相。<a id="a-4n"></a>复有无量微尘化佛。<a id="a-4o"></a>一一化佛。<a id="a-4p"></a>无量微尘诸化弟子。<a id="a-4q"></a>诸尘不大。<a id="a-4r"></a>诸佛不小。<a id="a-4s"></a>端严微妙如释迦文。<a id="a-4t"></a>亦出舌相。<a id="a-4u"></a>一光照北方。<a id="a-4v"></a>令北方地作车磲色。<a id="a-4w"></a>车磲地上有金刚塔。<a id="a-4x"></a>一一佛塔百千妙塔以为围绕。<a id="a-4y"></a>其数无量。<a id="a-4z"></a>塔极小者。<a id="a-50"></a>高五十亿那由他由旬。<a id="a-51"></a>一一塔中。<a id="a-52"></a>复有百亿尘数龛窟。<a id="a-53"></a>一一窟中。<a id="a-54"></a>无量无边诸宝色水自然踊出。<a id="a-55"></a>是诸水上有大莲华开现光明。<a id="a-56"></a>其光现时香气微妙。<a id="a-57"></a>胜海此岸栴檀之香。<a id="a-58"></a>百千万倍。<a id="a-59"></a>是香变为微妙光明。<a id="a-5A"></a>诸光明中有诸化佛。<a id="a-5B"></a>身色微妙。<a id="a-5C"></a>宝中上者。<a id="a-5D"></a>一切众宝从舌相出。<a id="a-5E"></a>时一一窟无量光明。<a id="a-5F"></a>一一光明无量化佛。<a id="a-5G"></a>一一化佛复出舌相。<a id="a-5H"></a>光明无量。<a id="a-5I"></a>亦成香塔。<a id="a-5J"></a>过于北方无量世界。<a id="a-5K"></a>不可穷尽。<a id="a-5L"></a>但从念佛三昧海生。<a id="a-5M"></a>一光照东南方。<a id="a-5N"></a>令东南方其地马瑙色。<a id="a-5O"></a>马瑙地上有虎魄山。<a id="a-5P"></a>虎魄山上生七宝林。<a id="a-5Q"></a>七宝林间有十泉水。<a id="a-5R"></a>水十宝色。<a id="a-5S"></a>水色放光。<a id="a-5T"></a>普照东南方无量世界。<a id="a-5U"></a>光所照处有大宝山。<a id="a-5V"></a>一一山间一一树下。<a id="a-5W"></a>生曼陀罗华摩诃曼陀罗华。<a id="a-5X"></a>于华台上有一化佛。<a id="a-5Y"></a>纯琉璃色内外清彻不可具名。<a id="a-5Z"></a>杂宝色光绕身千匝。<a id="a-5a"></a>一一光中无量化佛。<a id="a-5b"></a>一一化佛无量大众皆琉璃色以为围绕。<a id="a-5c"></a>一一化佛。<a id="a-5d"></a>出舌相光明化成宝山。<a id="a-5e"></a>如是宝山。<a id="a-5f"></a>复过东南方无量世界。</p>
  <p id="a5g">一光照西南方无量世界。<a id="a-5h"></a>令西南方地纯珊瑚色。<a id="a-5i"></a>珊瑚地上生碧玉楼。<a id="a-5j"></a>楼极下者高五十亿由旬。<a id="a-5k"></a>楼一亿柱。<a id="a-5l"></a>此一一柱百亿宝色。<a id="a-5m"></a>一一宝放无数光。<a id="a-5n"></a>此一一光。<a id="a-5o"></a>化为无量千亿宝树。<a id="a-5p"></a>一一树下有六泉水。<a id="a-5q"></a>其水从树根入从树条出。<a id="a-5r"></a>流出之时有六宝色。<a id="a-5s"></a>一一水中生一莲华。<a id="a-5t"></a>其华鲜白。<a id="a-5u"></a>华上复有一白化佛。<a id="a-5v"></a>其身极白过踰一切。<a id="a-5w"></a>白色之上有五百色。<a id="a-5x"></a>微妙光明围绕佛身。<a id="a-5y"></a>一一光明化无数佛。<a id="a-5z"></a>一一化佛有无数菩萨。<a id="a-60"></a>楼阁诸柱皆放光明。<a id="a-61"></a>一一光中无数化佛。<a id="a-62"></a>青色化佛。<a id="a-63"></a>在于珊瑚地上经行。<a id="a-64"></a>白色化佛。<a id="a-65"></a>在于青玉楼上经行。<a id="a-66"></a>楼阁龛室。<a id="a-67"></a>皆有如是无数化佛。<a id="a-68"></a>亦出舌相放大光明。<a id="a-69"></a>其光微妙。<a id="a-6A"></a>照西南方无量世界。<a id="a-6B"></a>不可穷尽。</p>
  <p id="a6C">一光照西北方。<a id="a-6D"></a>令西北方作虎魄地。<a id="a-6E"></a>于虎魄地上生真珠山。<a id="a-6F"></a>真珠山上有珊瑚树。<a id="a-6G"></a>白玉叶摩尼华。<a id="a-6H"></a>黄金果金精须。<a id="a-6I"></a>树下自然有大师子其身七宝。<a id="a-6J"></a>师子眼中放大光明。<a id="a-6K"></a>照虎魄地。<a id="a-6L"></a>令虎魄地生一大莲华。<a id="a-6M"></a>其华周圆无量无边。<a id="a-6N"></a>一一华上有光明云。<a id="a-6O"></a>其云紫色。<a id="a-6P"></a>云上有网绿真珠色。<a id="a-6Q"></a>真珠网间生金莲华。<a id="a-6R"></a>金莲华上有一化佛。<a id="a-6S"></a>身紫金色。<a id="a-6T"></a>青黄赤白五色光明。<a id="a-6U"></a>以为围绕。<a id="a-6V"></a>一一光中无数化佛。<a id="a-6W"></a>一一化佛无量大众。<a id="a-6X"></a>是诸化佛出广长舌相。<a id="a-6Y"></a>亦复如是。<a id="a-6Z"></a>如是遍照西北方无量世界。<a id="a-6a"></a>舌相光明不可穷尽。</p>
  <p id="a6b">一光照东北方。<a id="a-6c"></a>令东北方地纯金刚色。<a id="a-6d"></a>于金刚地上生华。<a id="a-6e"></a>七宝合成。<a id="a-6f"></a>华上生幢阎浮金色。<a id="a-6g"></a>幢头有华。<a id="a-6h"></a>其华无量百千宝色。<a id="a-6i"></a>有无数叶。<a id="a-6j"></a>一一华叶。<a id="a-6k"></a>化为无量百千宝帐。<a id="a-6l"></a>一一帐角有七宝幢一一幢头有七宝盖。<a id="a-6m"></a>其盖弥覆东北方地一切世界。<a id="a-6n"></a>盖有五幡纯黄金成。<a id="a-6o"></a>幡有万亿无量宝铃。<a id="a-6p"></a>铃出妙音。<a id="a-6q"></a>赞叹佛名。<a id="a-6r"></a>赞叹礼佛。<a id="a-6s"></a>赞叹念佛。<a id="a-6t"></a>赞叹忏悔。<a id="a-6u"></a>出是声已。<a id="a-6v"></a>宝帐下地大光踊出。<a id="a-6w"></a>其光微妙无数千亿。<a id="a-6x"></a>一一光中无量化佛结加趺坐。<a id="a-6y"></a>坐宝帐内。<a id="a-6z"></a>复有踊身住虚空中。<a id="a-70"></a>东踊西没西踊东没。<a id="a-71"></a>南踊北没北踊南没。<a id="a-72"></a>边踊中没中踊边没。<a id="a-73"></a>或现大身满虚空中。<a id="a-74"></a>大复现小身如芥子。<a id="a-75"></a>于虚空中行住坐卧。<a id="a-76"></a>身上出水身下出火。<a id="a-77"></a>身下出水身上出火。<a id="a-78"></a>履地如水履水如地。<a id="a-79"></a>水中生莲华大如车轮。<a id="a-7A"></a>华上有佛结加趺坐。<a id="a-7B"></a>如是化佛无量无边。<a id="a-7C"></a>同时见佛踊身空中作十八变。<a id="a-7D"></a>火上生一金须弥山。<a id="a-7E"></a>星宿日月七宝庄严。<a id="a-7F"></a>诸龙夜叉及大海水。<a id="a-7G"></a>如是众多须弥山。<a id="a-7H"></a>左右一切诸有皆悉出现。<a id="a-7I"></a>如是众山其数无量。<a id="a-7J"></a>山顶有佛亦出舌相。<a id="a-7K"></a>舌相光明。<a id="a-7L"></a>遍照东北方无量世界。<a id="a-7M"></a>不可穷尽。</p>
  <p id="a7N">一光上照从阎浮提四天王宫。<a id="a-7O"></a>令四天王皆见释迦牟尼世尊。<a id="a-7P"></a>人中之日乘七宝台。<a id="a-7Q"></a>与诸大众往彼天上。<a id="a-7R"></a>诸天见已发菩提心。<a id="a-7S"></a>乃至无色界一切诸天皆见是相。<a id="a-7T"></a>了了分明心不谬乱。<a id="a-7U"></a>令无色天不谤涅槃起菩提想。<a id="a-7V"></a>一光下照诸阿修罗。<a id="a-7W"></a>诸夜叉等。<a id="a-7X"></a>诸乾闼婆。<a id="a-7Y"></a>诸迦楼罗。<a id="a-7Z"></a>诸紧那罗。<a id="a-7a"></a>诸摩睺罗伽。<a id="a-7b"></a>诸龙。<a id="a-7c"></a>诸罗刹。<a id="a-7d"></a>诸富单那。<a id="a-7e"></a>诸金毗罗。<a id="a-7f"></a>诸啖人精气鬼。<a id="a-7g"></a>诸鸠槃茶。<a id="a-7h"></a>诸吉遮。<a id="a-7i"></a>诸旷野鬼。<a id="a-7j"></a>诸饿鬼。<a id="a-7k"></a>诸食吐鬼。<a id="a-7l"></a>诸食涕唾鬼。<a id="a-7m"></a>诸食脓血鬼。<a id="a-7n"></a>诸食屎尿鬼。<a id="a-7o"></a>诸山神。<a id="a-7p"></a>诸树神。<a id="a-7q"></a>诸水神。<a id="a-7r"></a>如是等若干百千诸鬼神等。<a id="a-7s"></a>其身暂时作天身色柔软悦乐。<a id="a-7t"></a>譬如比丘入第三禅。<a id="a-7u"></a>是诸鬼等各随业行。<a id="a-7v"></a>自发三种菩提之心。<a id="a-7w"></a>诸饿鬼等。<a id="a-7x"></a>舌相光现时。<a id="a-7y"></a>犹如冷水灭节间火。<a id="a-7z"></a>火既灭已。<a id="a-80"></a>融铜堕地直陷入地。<a id="a-81"></a>时诸饿鬼皆悉张口唱言饥饥。<a id="a-82"></a>于千万岁不曾见水。<a id="a-83"></a>今遇此水除热清凉。<a id="a-84"></a>是谁力耶。<a id="a-85"></a>空中声曰。<a id="a-86"></a>愚痴饿鬼。<a id="a-87"></a>有佛世尊放舌光明。<a id="a-88"></a>其光照汝。<a id="a-89"></a>令汝苦毒悉得休息。<a id="a-8A"></a>作是语已。<a id="a-8B"></a>一一鬼前见一慈母坐莲华台。<a id="a-8C"></a>譬如慈母抱持婴儿与乳令饮。<a id="a-8D"></a>使鬼饱满。<a id="a-8E"></a>既饱满已发菩提心。<a id="a-8F"></a>既发心已。<a id="a-8G"></a>一一慈母化成一佛。<a id="a-8H"></a>时一一佛亦放舌相救诸饿鬼。<a id="a-8I"></a>佛摄舌相。<a id="a-8J"></a>此光千色绕佛千匝。<a id="a-8K"></a>光有千佛从佛顶入。<a id="a-8L"></a>入已。<a id="a-8M"></a>佛身严显。<a id="a-8N"></a>三十二相八十随形好。<a id="a-8O"></a>皆悉明耀遍体流光。<a id="a-8P"></a>晃晃昱昱胜于百千无数亿日。<a id="a-8Q"></a>佛告父王。<a id="a-8R"></a>如来舌相及舌功德。<a id="a-8S"></a>观舌境界其事如是。<a id="a-8T"></a>佛灭度后。<a id="a-8U"></a>念佛心利观佛舌者。<a id="a-8V"></a>心眼境界如向所说。<a id="a-8W"></a>作是观者。<a id="a-8X"></a>除去百亿八万四千劫生死之罪。<a id="a-8Y"></a>舍身他世。<a id="a-8Z"></a>值遇八十亿佛。<a id="a-8a"></a>于诸佛所。<a id="a-8b"></a>皆见诸佛广长舌相。<a id="a-8c"></a>放大光明。<a id="a-8d"></a>亦复如是。<a id="a-8e"></a>然后得受菩提道记。<a id="a-8f"></a>佛告阿难。<a id="a-8g"></a>汝持佛语莫令忘失。<a id="a-8h"></a>告诸弟子。<a id="a-8i"></a>正身正意端坐正受观广长舌者。<a id="a-8j"></a>如我在世等无有异。<a id="a-8k"></a>若有众生闻此说者。<a id="a-8l"></a>心不惊疑不生诽谤。<a id="a-8m"></a>不恼念佛者。<a id="a-8n"></a>劝进念佛者。<a id="a-8o"></a>供养恭敬尊重赞叹。<a id="a-8p"></a>如是等人虽不念佛以善心故除却百劫极重恶业。<a id="a-8q"></a>当来生处值遇弥勒。<a id="a-8r"></a>乃至楼至佛。<a id="a-8s"></a>于千佛所闻法受化。<a id="a-8t"></a>常得如是观佛三昧。<a id="a-8u"></a>佛告父王。<a id="a-8v"></a>如是观者名为正观。<a id="a-8w"></a>若异观者名为邪观。</p>
  <p id="a8x">云何观如来颈相。<a id="a-8y"></a>缺盆骨满相。<a id="a-8z"></a>臆德字相。<a id="a-90"></a>万字印相。<a id="a-91"></a>是众字间出生圆光。<a id="a-92"></a>颈佣圆相如琉璃筒。<a id="a-93"></a>悬好金幢。<a id="a-94"></a>咽喉上有点相。<a id="a-95"></a>分明犹如伊字。<a id="a-96"></a>一一点中流出二光。<a id="a-97"></a>其一一光绕前圆光。<a id="a-98"></a>足满七匝众画分明。<a id="a-99"></a>一一画间有妙莲华。<a id="a-9A"></a>其莲华上有七化佛。<a id="a-9B"></a>一一化佛有七菩萨以为侍者。<a id="a-9C"></a>一一菩萨二手皆执如意宝珠。<a id="a-9D"></a>其珠金光青黄赤白及摩尼色皆悉具足。<a id="a-9E"></a>如是围绕诸光画中。<a id="a-9F"></a>是名佛颈出圆光相。<a id="a-9G"></a>胸德字文。<a id="a-9H"></a>万字印中。<a id="a-9I"></a>缺盆满相。<a id="a-9J"></a>腋下珠相。<a id="a-9K"></a>是诸相中。<a id="a-9L"></a>一一胜相。<a id="a-9M"></a>有五百色杂色光明。<a id="a-9N"></a>共相映发各不相妨。<a id="a-9O"></a>一一色光围绕颈光足五百匝。<a id="a-9P"></a>一一画中五百化佛。<a id="a-9Q"></a>一一化佛五百菩萨。<a id="a-9R"></a>以为侍者。<a id="a-9S"></a>五百比丘手执白拂侍立左右。<a id="a-9T"></a>诸化佛光。<a id="a-9U"></a>化菩萨光。<a id="a-9V"></a>化比丘光。<a id="a-9W"></a>于众光中皆悉显现。<a id="a-9X"></a>大须弥山四天王宫。<a id="a-9Y"></a>诸天宫殿。<a id="a-9Z"></a>日月星辰。<a id="a-9a"></a>龙宫神宫。<a id="a-9b"></a>阿修罗宫。<a id="a-9c"></a>十宝山神。<a id="a-9d"></a>四海水神。<a id="a-9e"></a>及诸水性乾闼婆等。<a id="a-9f"></a>诸婆罗门所尊敬事。<a id="a-9g"></a>九十五种神仙异术。<a id="a-9h"></a>父母所亲历世因缘。<a id="a-9i"></a>如是等神。<a id="a-9j"></a>于佛光中悉皆显现。<a id="a-9k"></a>复有百亿无量鬼神。<a id="a-9l"></a>影现圆光。<a id="a-9m"></a>为阎浮提人说孝养事。<a id="a-9n"></a>此影化人。<a id="a-9o"></a>见众人时。<a id="a-9p"></a>皆自说言。<a id="a-9q"></a>我是汝父。<a id="a-9r"></a>我是汝母。<a id="a-9s"></a>无量世中。<a id="a-9t"></a>汝字某甲。<a id="a-9u"></a>我名某甲。<a id="a-9v"></a>如是众多无量大众。<a id="a-9w"></a>皆是众生所尊敬事。<a id="a-9x"></a>于佛圆光了了如画如镜见面。<a id="a-9y"></a>如是众相名为圆光。<a id="a-9z"></a>围绕佛颈。<a id="a-A0"></a>上亦一寻下亦一寻。<a id="a-A1"></a>左亦一寻右亦一寻。<a id="a-A2"></a>足满八尺。<a id="a-A3"></a>于圆光中流出化佛。<a id="a-A4"></a>一切众生所希见事。<a id="a-A5"></a>皆于中现了了分明。<a id="a-A6"></a>于圆光上有金色艳。<a id="a-A7"></a>如摩尼珠严显可爱。<a id="a-A8"></a>摩尼艳间化生华树。<a id="a-A9"></a>其树金色。<a id="a-AA"></a>百千万亿阎浮檀金。<a id="a-AB"></a>不得为比。<a id="a-AC"></a>一一树下有宝莲华。<a id="a-AD"></a>华上化佛真黄金色。<a id="a-AE"></a>如琉璃盖以覆佛上。<a id="a-AF"></a>显发金颜分齐分明。<a id="a-AG"></a>如是化像其数无量。<a id="a-AH"></a>佛在世时。<a id="a-AI"></a>世尊行时。<a id="a-AJ"></a>此光照地前一由旬纯黄金色。<a id="a-AK"></a>后一由旬纯黄金色。<a id="a-AL"></a>左一由旬纯黄金色。<a id="a-AM"></a>右一由旬纯黄金色。<a id="a-AN"></a>有人近佛左右行者。<a id="a-AO"></a>其人臭秽皆悉不现。<a id="a-AP"></a>人远望之同为金色。<a id="a-AQ"></a>佛坐树下此光赫奕。<a id="a-AR"></a>如众金华散祇树间。<a id="a-AS"></a>有人谛观佛项光者。<a id="a-AT"></a>前行看者见佛在前。<a id="a-AU"></a>从后看者见佛在后。<a id="a-AV"></a>左边看之见佛在左。<a id="a-AW"></a>右边看之见佛在右。<a id="a-AX"></a>八方人来遥见项光。<a id="a-AY"></a>各作是言。<a id="a-AZ"></a>瞿昙沙门。<a id="a-Aa"></a>在金山中游行自在。<a id="a-Ab"></a>来向我所。<a id="a-Ac"></a>如是众人各各异见。<a id="a-Ad"></a>是名项光。<a id="a-Ae"></a>见此光时。<a id="a-Af"></a>佛顶肉髻生万亿光。<a id="a-Ag"></a>光光相次。<a id="a-Ah"></a>乃至上方无量世界。<a id="a-Ai"></a>诸天世人十地菩萨。<a id="a-Aj"></a>亦不能见其发右旋上妙蠡文。<a id="a-Ak"></a>蜂翠孔雀色不得比。<a id="a-Al"></a>有千光明赫奕而起。<a id="a-Am"></a>此光起时佛肉髻骨及佛头中。<a id="a-An"></a>一切妙相皆悉映现。<a id="a-Ao"></a>满足面相光明可爱。<a id="a-Ap"></a>人天净国报得妙华。<a id="a-Aq"></a>不得为譬。<a id="a-Ar"></a>佛面光明益更明显。<a id="a-As"></a>佛颈佛胸及以佛臂。<a id="a-At"></a>胜前数倍光更明显佛膝出光。<a id="a-Au"></a>其光白色。<a id="a-Av"></a>分为四支。<a id="a-Aw"></a>随身上转化作白华入项光下。<a id="a-Ax"></a>脐出五光光有二支。<a id="a-Ay"></a>支有五色入胁骨中。<a id="a-Az"></a>如白玉筒盛众色水从两肩后自然踊出。<a id="a-B0"></a>如金摩尼焰焰相跓。<a id="a-B1"></a>诸摩尼光有妙莲华。<a id="a-B2"></a>一一莲华上有七化佛。<a id="a-B3"></a>如画如印。<a id="a-B4"></a>随佛身转不相障碍。<a id="a-B5"></a>鹿王[跳-兆+尃]。<a id="a-B6"></a>钩锁骨。<a id="a-B7"></a>蟠龙结间。<a id="a-B8"></a>如是中间出诸金光。<a id="a-B9"></a>此一一光从一节出入一节间。<a id="a-BA"></a>如是和合成一大光。<a id="a-BB"></a>如金摩尼。<a id="a-BC"></a>住佛肘后艳至顶光。<a id="a-BD"></a>赤铜爪。<a id="a-BE"></a>足指缦网各各有光。<a id="a-BF"></a>其光赫奕琉璃颇梨。<a id="a-BG"></a>备七宝色从佛足趺。<a id="a-BH"></a>副称佛身如摩尼珠。<a id="a-BI"></a>亦如前光上至圆光。<a id="a-BJ"></a>足下轮相及长足跟。<a id="a-BK"></a>各生一华。<a id="a-BL"></a>其华微妙。<a id="a-BM"></a>犹如净国优钵罗华。<a id="a-BN"></a>佛足跟出围绕诸光。<a id="a-BO"></a>满足十匝。<a id="a-BP"></a>华华相次。<a id="a-BQ"></a>一一华中有五化佛。<a id="a-BR"></a>一一化佛五十菩萨以为侍者。<a id="a-BS"></a>一一菩萨。<a id="a-BT"></a>其顶上生摩尼珠光。<a id="a-BU"></a>此相现时。<a id="a-BV"></a>佛身毛孔一一孔中。<a id="a-BW"></a>旋生八万四千微细诸小光明。<a id="a-BX"></a>严饰身光极令可爱。<a id="a-BY"></a>如是种种杂色。<a id="a-BZ"></a>名为常光。<a id="a-Ba"></a>名适意光。<a id="a-Bb"></a>亦名随诸众生所乐见光。<a id="a-Bc"></a>亦名施众生眼光。<a id="a-Bd"></a>此光一寻其相众多。<a id="a-Be"></a>瞿师罗观佛。<a id="a-Bf"></a>此光随小。<a id="a-Bg"></a>乃至他方诸大菩萨。<a id="a-Bh"></a>观佛之时此光随大。<a id="a-Bi"></a>如杂华说。<a id="a-Bj"></a>佛告父王。<a id="a-Bk"></a>及敕阿难。<a id="a-Bl"></a>吾今为汝悉现具足身相光明。<a id="a-Bm"></a>作是语已。<a id="a-Bn"></a>佛从坐起告阿难言。<a id="a-Bo"></a>汝诸比丘。<a id="a-Bp"></a>并诸释子。<a id="a-Bq"></a>皆悉起立合掌向佛。<a id="a-Br"></a>谛观如来。<a id="a-Bs"></a>从顶光明下至足光。<a id="a-Bt"></a>从顶肉髻下至足下平满之相。<a id="a-Bu"></a>复敕比丘。<a id="a-Bv"></a>复从足下平满相。<a id="a-Bw"></a>上乃至肉髻。<a id="a-Bx"></a>亦观如来身光项光。<a id="a-By"></a>复敕。<a id="a-Bz"></a>从佛一一毛孔尽一身分。<a id="a-C0"></a>一一事观皆令了了。<a id="a-C1"></a>如人执镜自观面像。<a id="a-C2"></a>若生垢恶不善心者。<a id="a-C3"></a>若有毁犯佛禁戒者。<a id="a-C4"></a>见像纯黑犹如炭人。<a id="a-C5"></a>释子众中五百释子。<a id="a-C6"></a>见佛色身犹如炭人。<a id="a-C7"></a>比丘众中有一千人。<a id="a-C8"></a>见佛色身如赤土人。<a id="a-C9"></a>优婆塞众中有十六人。<a id="a-CA"></a>见佛色身如黑象脚。<a id="a-CB"></a>优婆夷众中二十四人。<a id="a-CC"></a>见佛身色犹如聚墨。<a id="a-CD"></a>如是四众各各异见。<a id="a-CE"></a>比丘尼众中有比丘尼。<a id="a-CF"></a>见佛色身如白银色。<a id="a-CG"></a>优婆夷众中有优婆夷。<a id="a-CH"></a>见佛色身如蓝染青色。<a id="a-CI"></a>如是四众观佛色身所见不同。<a id="a-CJ"></a>时诸四众闻佛是语。<a id="a-CK"></a>啼哭雨泪合掌白佛。<a id="a-CL"></a>我等今者不见妙色。<a id="a-CM"></a>五百释子自拔头发。<a id="a-CN"></a>举身投地鼻中血出。<a id="a-CO"></a>佛生我家。<a id="a-CP"></a>佛初生时。<a id="a-CQ"></a>众人皆见纯黄金色。<a id="a-CR"></a>唯有我等。<a id="a-CS"></a>恒见佛身犹如炭人。<a id="a-CT"></a>亦如羸瘦诸婆罗门。<a id="a-CU"></a>我等宿世有何罪咎惟愿佛日。<a id="a-CV"></a>为我解说。<a id="a-CW"></a>说是语已。<a id="a-CX"></a>自拔头发。<a id="a-CY"></a>号哭如前婉转自扑。<a id="a-CZ"></a>尔时慈父出梵音声。<a id="a-Ca"></a>安慰诸释及诸四众。<a id="a-Cb"></a>善男子等。<a id="a-Cc"></a>如来佛日出现世间。<a id="a-Cd"></a>正为除灭汝等罪咎。<a id="a-Ce"></a>汝等还起。<a id="a-Cf"></a>佛自知时当为汝说。<a id="a-Cg"></a>尔时大众从地起已。<a id="a-Ch"></a>绕佛三匝礼世尊足。<a id="a-Ci"></a>五百释子诣阿难所。<a id="a-Cj"></a>敬礼阿难白言。<a id="a-Ck"></a>尊者。<a id="a-Cl"></a>我之与汝俱生释家。<a id="a-Cm"></a>汝独聪明总持佛语。<a id="a-Cn"></a>犹如泻水置于异器。<a id="a-Co"></a>我宿罪故不见佛身。<a id="a-Cp"></a>何况闻法。<a id="a-Cq"></a>说是语已对阿难哭。<a id="a-Cr"></a>尔时如来以梵音声告诸释子。<a id="a-Cs"></a>及敕大众。<a id="a-Ct"></a>诸兄弟等。<a id="a-Cu"></a>勿复号哭。<a id="a-Cv"></a>过去有佛。<a id="a-Cw"></a>名毗婆尸如来应供正遍知。<a id="a-Cx"></a>出现于世教化众生。<a id="a-Cy"></a>度人周讫般涅槃后。<a id="a-Cz"></a>于像法中有一长者。<a id="a-D0"></a>名日月德。<a id="a-D1"></a>有五百子。<a id="a-D2"></a>聪明多智。<a id="a-D3"></a>广知世间一切文艺。<a id="a-D4"></a>星宿历数无不贯练。<a id="a-D5"></a>其父长者信敬佛法。<a id="a-D6"></a>常为诸子说观佛心。<a id="a-D7"></a>亦说甚深十二因缘。<a id="a-D8"></a>诸子闻已疑惑不信。<a id="a-D9"></a>言父老耄。<a id="a-DA"></a>为诸沙门之所诳惑。<a id="a-DB"></a>我诸书籍都无是义。<a id="a-DC"></a>父今何处求觅得此。<a id="a-DD"></a>时父长者愍诸子故。<a id="a-DE"></a>隐匿佛法不为宣说。<a id="a-DF"></a>是时诸子同遇重病。<a id="a-DG"></a>父观诸子命不支久。<a id="a-DH"></a>到诸子所。<a id="a-DI"></a>一一儿前泣泪合掌。<a id="a-DJ"></a>语言。<a id="a-DK"></a>汝等邪见不信正法。<a id="a-DL"></a>今无常刀割切汝身。<a id="a-DM"></a>汝心烦闷为何所怙。<a id="a-DN"></a>有佛世尊名毗婆尸。<a id="a-DO"></a>汝可称之。<a id="a-DP"></a>诸子闻已敬其父故。<a id="a-DQ"></a>称南无佛。<a id="a-DR"></a>父复告言。<a id="a-DS"></a>汝可称法。<a id="a-DT"></a>汝可称僧。<a id="a-DU"></a>未及三称其子命终。<a id="a-DV"></a>以称佛故得生天上四天王处。<a id="a-DW"></a>天上寿尽。<a id="a-DX"></a>前邪见业堕大地狱。<a id="a-DY"></a>地狱受苦。<a id="a-DZ"></a>狱卒罗刹。<a id="a-Da"></a>以热铁叉刺坏其眼。<a id="a-Db"></a>受是苦时忆父长者所教诲事。<a id="a-Dc"></a>以念佛故从地狱出。<a id="a-Dd"></a>还生人中贫穷下贱。<a id="a-De"></a>尸弃佛出亦得值遇。<a id="a-Df"></a>但闻佛名不睹佛形。<a id="a-Dg"></a>毗舍佛出亦闻佛名。<a id="a-Dh"></a>拘楼孙佛出亦闻其名。<a id="a-Di"></a>拘那含牟尼佛出亦闻其名。<a id="a-Dj"></a>迦葉佛出亦闻其名。<a id="a-Dk"></a>以闻六佛名因缘故。<a id="a-Dl"></a>与我同生。<a id="a-Dm"></a>虽生此处。<a id="a-Dn"></a>我今身相端严乃尔。<a id="a-Do"></a>汝见我身如羸婆罗门。<a id="a-Dp"></a>我身金色。<a id="a-Dq"></a>阎浮檀金色不得比。<a id="a-Dr"></a>汝见我色犹如炭人。<a id="a-Ds"></a>佛告诸释子。<a id="a-Dt"></a>汝今可称过去佛名。<a id="a-Du"></a>为佛作礼。<a id="a-Dv"></a>并称汝父。<a id="a-Dw"></a>礼过去佛。<a id="a-Dx"></a>亦称我名敬礼于我。<a id="a-Dy"></a>未来有佛号曰弥勒。<a id="a-Dz"></a>亦当敬礼。<a id="a-E0"></a>说汝先世邪见之罪。<a id="a-E1"></a>今佛现世沙门大众一切云集。<a id="a-E2"></a>汝当向诸大德众僧发露悔过。<a id="a-E3"></a>随顺佛语忏悔诸罪。<a id="a-E4"></a>佛法众中。<a id="a-E5"></a>五体投地如太山崩。<a id="a-E6"></a>向佛忏悔心眼得开。<a id="a-E7"></a>见佛色身端严微妙。<a id="a-E8"></a>如须弥山光显大海。<a id="a-E9"></a>既见佛已心大欢喜。<a id="a-EA"></a>白佛言。<a id="a-EB"></a>世尊。<a id="a-EC"></a>我今见佛三十二相八十种好。<a id="a-ED"></a>身黄金色。<a id="a-EE"></a>一一相好无量光明。<a id="a-EF"></a>作是语已寻时得道。<a id="a-EG"></a>成须陀洹。<a id="a-EH"></a>白父王言。<a id="a-EI"></a>我等今者。<a id="a-EJ"></a>欲于佛法出家学道。<a id="a-EK"></a>父王告言。<a id="a-EL"></a>汝自白佛。<a id="a-EM"></a>佛听汝不。<a id="a-EN"></a>即往佛所。<a id="a-EO"></a>白言。<a id="a-EP"></a>世尊。<a id="a-EQ"></a>我欲出家。<a id="a-ER"></a>佛告释子。<a id="a-ES"></a>善来比丘须发自落即成沙门。<a id="a-ET"></a>身所著衣化成法服。<a id="a-EU"></a>合掌礼佛称南无佛。<a id="a-EV"></a>未举头顷成阿罗汉。<a id="a-EW"></a>三明六通皆悉具足。</p>
  <p id="aEX">佛告父王。<a id="a-EY"></a>大王今者。<a id="a-EZ"></a>见诸释子忏悔除罪成罗汉不。<a id="a-Ea"></a>父王白佛。<a id="a-Eb"></a>唯然已见。<a id="a-Ec"></a>佛告父王。<a id="a-Ed"></a>是诸比丘前世之时。<a id="a-Ee"></a>以恶心故谤佛正法。<a id="a-Ef"></a>但为父故称南无佛。<a id="a-Eg"></a>生生常得闻诸佛名。<a id="a-Eh"></a>乃至今世遭值我出。<a id="a-Ei"></a>见佛色身及见众僧。<a id="a-Ej"></a>闻佛所说忏悔众罪。<a id="a-Ek"></a>因忏悔故诸障消除。<a id="a-El"></a>诸障除故成阿罗汉。<a id="a-Em"></a>佛告阿难。<a id="a-En"></a>我涅槃后诸天世人。<a id="a-Eo"></a>若称我名及称南无诸佛所获福德无量无边。<a id="a-Ep"></a>况复系念念诸佛者。<a id="a-Eq"></a>而不灭除诸障碍耶。<a id="a-Er"></a>佛告诸比丘。<a id="a-Es"></a>汝等所以见佛色身如赤土者。<a id="a-Et"></a>汝等前世于燃灯佛末法之中出家学道。<a id="a-Eu"></a>既出家已于师和上起不净心。<a id="a-Ev"></a>然其和上得罗汉道。<a id="a-Ew"></a>知弟子心。<a id="a-Ex"></a>告言。<a id="a-Ey"></a>法子。<a id="a-Ez"></a>汝于和上及众僧所莫起疑意。<a id="a-F0"></a>若起疑意。<a id="a-F1"></a>于诸净戒永无得理。<a id="a-F2"></a>时诸比丘闻和上说心生嗔恨。<a id="a-F3"></a>是时和上知弟子心。<a id="a-F4"></a>渐渐自制不为其说。<a id="a-F5"></a>时千弟子。<a id="a-F6"></a>随寿修短各欲命终。<a id="a-F7"></a>和上犹存而不涅槃。<a id="a-F8"></a>是时和上到弟子所。<a id="a-F9"></a>而说是言。<a id="a-FA"></a>汝诸比丘。<a id="a-FB"></a>初受法时疑师疑戒虚食信施。<a id="a-FC"></a>汝等今者欲何所怙。<a id="a-FD"></a>诸人闻是心惊毛竖。<a id="a-FE"></a>白言。<a id="a-FF"></a>和上。<a id="a-FG"></a>为我说法。<a id="a-FH"></a>和上告曰。<a id="a-FI"></a>汝今事切。<a id="a-FJ"></a>不宜余处教汝忏悔。<a id="a-FK"></a>汝今但当称然灯佛如来应供正遍知十号具足。<a id="a-FL"></a>尔时诸比丘用和上语。<a id="a-FM"></a>咸皆称言南无诸佛。<a id="a-FN"></a>既称佛已寻即命终。<a id="a-FO"></a>乘善心故得生天上。<a id="a-FP"></a>上生忉利封受自然。<a id="a-FQ"></a>毕天之寿下生世间坐前世罪虚食信施。<a id="a-FR"></a>堕饿鬼中烊铜灌咽。<a id="a-FS"></a>寿命长远八万四千岁。<a id="a-FT"></a>饿鬼罪毕生畜生中。<a id="a-FU"></a>畜生罪毕还生人中。<a id="a-FV"></a>贫穷下贱以为庄严。<a id="a-FW"></a>既生人中闻诸佛名。<a id="a-FX"></a>因于前世出家力故。<a id="a-FY"></a>信心内发如前。<a id="a-FZ"></a>宿识称南无佛。<a id="a-Fa"></a>以称佛名因缘功德。<a id="a-Fb"></a>八千世中常值佛世。<a id="a-Fc"></a>而眼不睹诸佛色身。<a id="a-Fd"></a>况复闻法。<a id="a-Fe"></a>乃至今日遭值我世。<a id="a-Ff"></a>见我身体状如赤土。</p>
  <p id="aFg">佛告诸比丘。<a id="a-Fh"></a>汝等先世。<a id="a-Fi"></a>于不疑处横生疑见。<a id="a-Fj"></a>于可信处横生不信。<a id="a-Fk"></a>以是罪故。<a id="a-Fl"></a>不见诸佛不闻正法。<a id="a-Fm"></a>如我今者现生王宫。<a id="a-Fn"></a>我色真正色中最上。<a id="a-Fo"></a>汝见赤土。<a id="a-Fp"></a>时诸比丘闻佛此语。<a id="a-Fq"></a>各自悔责。<a id="a-Fr"></a>偏袒右肩合掌向佛。<a id="a-Fs"></a>而作是言。<a id="a-Ft"></a>我于前世无量劫时。<a id="a-Fu"></a>邪见疑师虚受信施。<a id="a-Fv"></a>此因缘故堕地狱中。<a id="a-Fw"></a>今虽得出。<a id="a-Fx"></a>于无量世不见诸佛但闻其名。<a id="a-Fy"></a>今见世尊身赤土色正长五尺。<a id="a-Fz"></a>是时世尊。<a id="a-G0"></a>披僧祇支示胸德字。<a id="a-G1"></a>令比丘读诵德字已。<a id="a-G2"></a>知佛功德智慧庄严。<a id="a-G3"></a>于万字印中。<a id="a-G4"></a>说佛八万四千诸功德行。<a id="a-G5"></a>比丘见已。<a id="a-G6"></a>赞叹佛言。<a id="a-G7"></a>世尊甚奇特。<a id="a-G8"></a>但于胸字说无量义。<a id="a-G9"></a>何况佛心所有功德。<a id="a-GA"></a>说是语已向佛忏悔。<a id="a-GB"></a>五体投地如太山崩。<a id="a-GC"></a>悲号雨泪对佛啼哭。</p>
  <p id="aGD">是时世尊。<a id="a-GE"></a>软言安慰。<a id="a-GF"></a>令诸比丘心得欢喜。<a id="a-GG"></a>既欢喜已。<a id="a-GH"></a>犹如风吹重云四散。<a id="a-GI"></a>显发金颜三十二相炳然睹见。<a id="a-GJ"></a>既见佛已。<a id="a-GK"></a>心大欢喜发菩提心。<a id="a-GL"></a>佛告父王。<a id="a-GM"></a>此千比丘殷勤求法心无懈息。<a id="a-GN"></a>于未来世过算数劫。<a id="a-GO"></a>当得作佛。<a id="a-GP"></a>号南无光照如来应供正遍知十号具足。<a id="a-GQ"></a>其作佛时。<a id="a-GR"></a>地纯金色七宝行树。<a id="a-GS"></a>妙宝楼阁以为庄严。<a id="a-GT"></a>其土众生。<a id="a-GU"></a>皆是惭愧忏悔之徒。<a id="a-GV"></a>纯是菩萨发无上意。<a id="a-GW"></a>如是千佛次第出世。<a id="a-GX"></a>亦如贤劫千菩萨等次第成佛。</p>
  <p id="aGY">佛告大王。<a id="a-GZ"></a>是诸比丘疑师疑僧。<a id="a-Ga"></a>获大重罪如向所说。<a id="a-Gb"></a>称南无佛所得果报。<a id="a-Gc"></a>今于我世现前受记。<a id="a-Gd"></a>何况正念思惟佛者。<a id="a-Ge"></a>诸比丘尼见佛银色。<a id="a-Gf"></a>从座而起偏袒右肩。<a id="a-Gg"></a>为佛作礼。<a id="a-Gh"></a>白言世尊。<a id="a-Gi"></a>如来今者自说身色。<a id="a-Gj"></a>除诸众生无量重罪。<a id="a-Gk"></a>我等何故从生出家。<a id="a-Gl"></a>乃至今日见佛银色银华银光。<a id="a-Gm"></a>诸庄严具悉皆是银。<a id="a-Gn"></a>我等云何。<a id="a-Go"></a>不见如来金光赫艳。<a id="a-Gp"></a>亦不见佛三十二相果报功德。<a id="a-Gq"></a>是时如来闻诸尼语。<a id="a-Gr"></a>即便微笑。<a id="a-Gs"></a>有金色光从面门出。<a id="a-Gt"></a>绕佛银身足满十匝。<a id="a-Gu"></a>此光现时。<a id="a-Gv"></a>诸尼见佛身紫金色三十二相。<a id="a-Gw"></a>光明显照不可具说。<a id="a-Gx"></a>诸尼见已。<a id="a-Gy"></a>观眉间白毫相右旋婉转。<a id="a-Gz"></a>见已欢喜。<a id="a-H0"></a>应时即成阿罗汉道。<a id="a-H1"></a>三明六通具八解脱。</p>
  <p id="aH2">诸比丘尼自识宿命。<a id="a-H3"></a>曾于前世无量劫时。<a id="a-H4"></a>有佛出世。<a id="a-H5"></a>亦名释迦文。<a id="a-H6"></a>彼佛灭后有诸弟子出家学道。<a id="a-H7"></a>僧中一人游行教化。<a id="a-H8"></a>见五百童女在山泽中欢娱自乐。<a id="a-H9"></a>时彼比丘摄持威仪。<a id="a-HA"></a>安庠徐步至诸女所。<a id="a-HB"></a>敷尼师檀在地而坐。<a id="a-HC"></a>诸女见已各各欢喜。<a id="a-HD"></a>而作是言。<a id="a-HE"></a>此空闲处神仙所游忽然有此胜士比丘。<a id="a-HF"></a>来在此坐此必非凡。<a id="a-HG"></a>我宜供养。<a id="a-HH"></a>各脱银镮散比丘上。<a id="a-HI"></a>比丘精进德行纯备。<a id="a-HJ"></a>后必成佛。<a id="a-HK"></a>愿我见之时。<a id="a-HL"></a>如所散镮。<a id="a-HM"></a>汝等贪着银宝色故。<a id="a-HN"></a>生生常在白银山中。<a id="a-HO"></a>受银山神宝女之身。<a id="a-HP"></a>以礼沙门奉献银镮。<a id="a-HQ"></a>今遭我世沐浴清化成阿罗汉。<a id="a-HR"></a>尔时比丘则我身是。<a id="a-HS"></a>时诸女者汝身是也。<a id="a-HT"></a>汝于前世供养沙门礼诸佛故。<a id="a-HU"></a>从是已来恒值诸佛。<a id="a-HV"></a>佛告父王。<a id="a-HW"></a>佛人中宝祐利处多。<a id="a-HX"></a>若闻名者。<a id="a-HY"></a>礼拜供养获大重报。<a id="a-HZ"></a>何况系念思佛正颜。</p>
  <p id="aHa">优婆塞众中见佛世尊如黑象脚者。<a id="a-Hb"></a>即从坐起偏袒右肩。<a id="a-Hc"></a>合掌向佛。<a id="a-Hd"></a>而作是言。<a id="a-He"></a>我生此国。<a id="a-Hf"></a>我国王子出家成佛。<a id="a-Hg"></a>阿私陀仙见三十二相。<a id="a-Hh"></a>即为我说。<a id="a-Hi"></a>地天太子成佛无疑。<a id="a-Hj"></a>我闻是语归依于佛。<a id="a-Hk"></a>从是以来恒随佛后。<a id="a-Hl"></a>受三归依。<a id="a-Hm"></a>受持八斋。<a id="a-Hn"></a>受五戒法。<a id="a-Ho"></a>然我罪咎。<a id="a-Hp"></a>但闻佛声不见佛形。<a id="a-Hq"></a>每见佛时如黑象脚。<a id="a-Hr"></a>何酷之甚。<a id="a-Hs"></a>说是语已。<a id="a-Ht"></a>举手推胸号泣躄地。<a id="a-Hu"></a>是时如来以梵音声。<a id="a-Hv"></a>犹如慈父安慰其子。<a id="a-Hw"></a>告诸优婆塞言。<a id="a-Hx"></a>法子还坐。<a id="a-Hy"></a>佛当为汝除断疑悔灭诸障碍。<a id="a-Hz"></a>说是语已。<a id="a-I0"></a>告诸优婆塞。<a id="a-I1"></a>汝等先世无量劫时。<a id="a-I2"></a>于阎浮提各作国王。<a id="a-I3"></a>王领诸国快得自在。<a id="a-I4"></a>有诸沙门为利养故。<a id="a-I5"></a>为汝邪说不顺佛教。<a id="a-I6"></a>法说非法。<a id="a-I7"></a>非法说法。<a id="a-I8"></a>汝等诸人皆信用之。<a id="a-I9"></a>是人以此诸恶教故。<a id="a-IA"></a>命终之后堕阿鼻地狱。<a id="a-IB"></a>汝等随顺恶友教故。<a id="a-IC"></a>命终亦堕黑闇地狱。<a id="a-ID"></a>由前闻法善心力故。<a id="a-IE"></a>今遭我世受持五戒。<a id="a-IF"></a>汝今应当佛法僧前说汝邪见邪友所教诚心忏悔。<a id="a-IG"></a>诸优婆塞闻佛此语。<a id="a-IH"></a>称南无佛。<a id="a-II"></a>称南无法。<a id="a-IJ"></a>称南无僧。<a id="a-IK"></a>说诸罪咎诚心忏悔。<a id="a-IL"></a>时佛即放眉间大人相光。<a id="a-IM"></a>照诸人心心意开解。<a id="a-IN"></a>同时即得须陀洹道。<a id="a-IO"></a>诸优婆塞既得道已。<a id="a-IP"></a>见佛色身。<a id="a-IQ"></a>端严微妙世间无比。<a id="a-IR"></a>求佛出家成阿罗汉。</p>
  <p id="aIS">优婆夷众中见佛色身犹如聚墨者。<a id="a-IT"></a>即从坐起合掌向佛。<a id="a-IU"></a>雨泪号哭悲不能言。<a id="a-IV"></a>举手拍头。<a id="a-IW"></a>气绝躄地。<a id="a-IX"></a>是时世尊见是事已。<a id="a-IY"></a>以梵音声安慰诸女。<a id="a-IZ"></a>告言。<a id="a-Ia"></a>诸女。<a id="a-Ib"></a>何故愁忧乃至如是。<a id="a-Ic"></a>是时诸女闻佛语声。<a id="a-Id"></a>诸情根开。<a id="a-Ie"></a>即起合掌。<a id="a-If"></a>白世尊言。<a id="a-Ig"></a>佛日出世普照一切。<a id="a-Ih"></a>众人皆见如月盛满。<a id="a-Ii"></a>唯我不见。<a id="a-Ij"></a>佛说法时诸人皆闻八种音声。<a id="a-Ik"></a>我独不闻如生聋人。<a id="a-Il"></a>尊者舍利弗。<a id="a-Im"></a>为我授戒。<a id="a-In"></a>乃闻其说有五戒法。<a id="a-Io"></a>每至佛会见佛世尊犹如聚墨。<a id="a-Ip"></a>唯愿天尊。<a id="a-Iq"></a>大慈悲故除我罪咎。<a id="a-Ir"></a>令我得见。<a id="a-Is"></a>是时世尊。<a id="a-It"></a>于师子座还坐申脚。<a id="a-Iu"></a>出千辐轮相以示诸女。<a id="a-Iv"></a>诸女但见众妙莲华从轮相出。<a id="a-Iw"></a>华上化佛犹如墨人。<a id="a-Ix"></a>复更合掌向佛作礼。<a id="a-Iy"></a>白言世尊。<a id="a-Iz"></a>为佛弟子已经多时。<a id="a-J0"></a>惟有今日见妙莲华。<a id="a-J1"></a>见诸化佛犹如墨涂。<a id="a-J2"></a>宿有何罪眼闇乃尔。<a id="a-J3"></a>佛告诸女。<a id="a-J4"></a>谛听谛听善思念之。<a id="a-J5"></a>如来今者为汝分别。<a id="a-J6"></a>过去久远无量世时。<a id="a-J7"></a>时世有佛。<a id="a-J8"></a>号一宝盖灯王如来应供正遍知。<a id="a-J9"></a>彼佛灭后。<a id="a-JA"></a>于像法中有诸比丘。<a id="a-JB"></a>入村乞食执钵持锡威仪不犯。<a id="a-JC"></a>至淫女家。<a id="a-JD"></a>时诸淫女取比丘钵。<a id="a-JE"></a>盛满钵饭戏比丘言。<a id="a-JF"></a>汝释种子。<a id="a-JG"></a>颜色可恶犹如聚墨。<a id="a-JH"></a>身所著衣状如乞人。<a id="a-JI"></a>汝之可恶天下无比。<a id="a-JJ"></a>自言无欲谁当念汝。<a id="a-JK"></a>尔时比丘闻此语已。<a id="a-JL"></a>掷钵空中飞腾而去。<a id="a-JM"></a>诸女见已惭愧忏悔。<a id="a-JN"></a>而作是言。<a id="a-JO"></a>我等今者施沙门食。<a id="a-JP"></a>愿于来世身得自在犹如沙门。<a id="a-JQ"></a>佛告诸女。<a id="a-JR"></a>尔时诸女饭罗汉者。<a id="a-JS"></a>今汝等是。<a id="a-JT"></a>汝以善心施比丘食。<a id="a-JU"></a>二千劫中常不饥渴。<a id="a-JV"></a>坐前恶骂淫欲因缘。<a id="a-JW"></a>六十小劫堕黑闇狱。<a id="a-JX"></a>由前发愿善心不灭。<a id="a-JY"></a>今遭我世得受五戒。<a id="a-JZ"></a>乃是供养阿罗汉故。<a id="a-Ja"></a>见舍利弗。<a id="a-Jb"></a>不见我身。</p>
  <p id="aJc">尔时世尊说是语已。<a id="a-Jd"></a>即于脐中出大莲华。<a id="a-Je"></a>其大莲华化成光薹。<a id="a-Jf"></a>其光台中有百千无数声闻比丘。<a id="a-Jg"></a>如舍利弗目健连等。<a id="a-Jh"></a>于佛光台神通自在作十八变。<a id="a-Ji"></a>诸女见已心生欢喜。<a id="a-Jj"></a>应时即以智慧火烧二十亿洞然之结得须陀洹道。<a id="a-Jk"></a>诸优婆夷既得道已。<a id="a-Jl"></a>见佛色身端严微妙。<a id="a-Jm"></a>惟不见佛白毫相光。<a id="a-Jn"></a>佛告父王。<a id="a-Jo"></a>戏弄恶口。<a id="a-Jp"></a>乃至得道所见不明。<a id="a-Jq"></a>是故诸人当勤护口。<a id="a-Jr"></a>专心正意观佛三昧。<a id="a-Js"></a>以见佛故获无量福。<a id="a-Jt"></a>是时世尊。<a id="a-Ju"></a>欲令大众见佛色身了了分明。<a id="a-Jv"></a>佛即化精舍如白玉山。<a id="a-Jw"></a>高妙大小犹如须弥。<a id="a-Jx"></a>百千龛窟于众龛窟影现诸像与佛无异。<a id="a-Jy"></a>时佛前地有大莲华。<a id="a-Jz"></a>其华千叶。<a id="a-K0"></a>叶有千光。<a id="a-K1"></a>光千化佛。<a id="a-K2"></a>佛千弟子以为侍者。<a id="a-K3"></a>佛告阿难。<a id="a-K4"></a>佛灭度后。<a id="a-K5"></a>佛诸弟子。<a id="a-K6"></a>若能割捐诸事。<a id="a-K7"></a>捐弃诸恶。<a id="a-K8"></a>系念思惟佛常光者。<a id="a-K9"></a>佛不现在亦名见佛。<a id="a-KA"></a>以见佛故。<a id="a-KB"></a>一切诸恶皆得消除。<a id="a-KC"></a>随其所愿于未来世当成三种菩提之道。<a id="a-KD"></a>佛告阿难。<a id="a-KE"></a>如此观者是名正观。<a id="a-KF"></a>若异观者名为邪观。</p>
 </body>
</html>