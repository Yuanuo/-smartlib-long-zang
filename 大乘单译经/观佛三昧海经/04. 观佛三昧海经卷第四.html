<!doctype html>
<html id="z3IBU01UQ" data-ver="998">
 <head>
  <meta charset="utf-8">
  <meta author="佛陀跋陀罗">
  <meta library="龙藏">
  <meta catalog="大乘单译经">
  <meta period="东晋">
 </head>
 <body>
  <h1 id="a1">观佛三昧海经卷第四</h1>
  <h2 id="a2">观相品第三之四</h2>
  <p id="a3">佛告父王。<a id="a-4"></a>云何观如来放常光相。<a id="a-5"></a>如来今者。<a id="a-6"></a>为未来世诸凡夫人。<a id="a-7"></a>当现少光。<a id="a-8"></a>彼诸凡夫当学是观。<a id="a-9"></a>如是观者亦如今日见佛光相无有异也。<a id="a-A"></a>尔时世尊放肉髻光。<a id="a-B"></a>其光千色。<a id="a-C"></a>色作八万四千支。<a id="a-D"></a>一一支中。<a id="a-E"></a>八万四千诸妙化佛。<a id="a-F"></a>其化佛身身量无边。<a id="a-G"></a>化佛顶上亦放此光。<a id="a-H"></a>光光相次乃至上方无量世界。<a id="a-I"></a>于上方界有化菩萨。<a id="a-J"></a>如云微尘从空而下围绕诸佛。<a id="a-K"></a>此光现时。<a id="a-L"></a>十方微尘世界诸佛亦悉得见。<a id="a-M"></a>此光直照诸佛顶上。<a id="a-N"></a>诸佛放光。<a id="a-O"></a>其光亦照释迦文顶。<a id="a-P"></a>佛告阿难。<a id="a-Q"></a>众生欲观释迦文佛肉髻光明。<a id="a-R"></a>当作是观。<a id="a-S"></a>作是观者若心不利。<a id="a-T"></a>梦中得见。<a id="a-U"></a>虽是心想能除无量百千重罪。<a id="a-V"></a>如是观者。<a id="a-W"></a>现身必见诸大菩萨。<a id="a-X"></a>见菩萨故闻其说法。<a id="a-Y"></a>闻说法故得陀罗尼。<a id="a-Z"></a>其陀罗尼名旋忆持。<a id="a-a"></a>如是观者名为正观。<a id="a-b"></a>若异观者名为邪观。</p>
  <p id="ac">佛告父王。<a id="a-d"></a>云何名为观于如来眉间光明。<a id="a-e"></a>如来今者。<a id="a-f"></a>为此后世诸众生故。<a id="a-g"></a>当少现于白毫相光。<a id="a-h"></a>作是语时。<a id="a-i"></a>时佛眉间即放白毫大人相光。<a id="a-j"></a>其光分为八万四千支。<a id="a-k"></a>亦八万四千色。<a id="a-l"></a>遍照十方无量世界。<a id="a-m"></a>一一光色化一金山。<a id="a-n"></a>一一金山无量龛窟。<a id="a-o"></a>一一窟中有一化佛。<a id="a-p"></a>结加趺坐入深禅定。<a id="a-q"></a>声闻菩萨百千大众。<a id="a-r"></a>以为眷属。<a id="a-s"></a>时佛窟中有诸化佛。<a id="a-t"></a>皆放白毫大人相光。<a id="a-u"></a>亦照十方无量世界。<a id="a-v"></a>皆如金色金色地上有金莲华。<a id="a-w"></a>金莲华上皆有化佛。<a id="a-x"></a>亦皆同号名释迦文。<a id="a-y"></a>诸佛眉间。<a id="a-z"></a>亦放此光。<a id="a-10"></a>其光遍照十方世界。<a id="a-11"></a>犹如百千亿须弥山王共合一处。<a id="a-12"></a>诸须弥山映现诸佛。<a id="a-13"></a>佛身高显与山正等。<a id="a-14"></a>是等化佛眉间光明绕诸化佛满七匝已。<a id="a-15"></a>还入释迦牟尼眉间。<a id="a-16"></a>此光入时。<a id="a-17"></a>佛身毛孔一毛孔中有一化像。<a id="a-18"></a>一一化像身毛孔中。<a id="a-19"></a>化成八万四千妙像。<a id="a-1A"></a>皆是三千大千世界。<a id="a-1B"></a>一切众生所希见事。<a id="a-1C"></a>是名如来八十好中一好光明。<a id="a-1D"></a>如是八十随形好光。<a id="a-1E"></a>说不可尽。<a id="a-1F"></a>如来少现白毫光明。<a id="a-1G"></a>父王所将众中有八千人。<a id="a-1H"></a>远尘离垢得法眼净。<a id="a-1I"></a>佛告阿难。<a id="a-1J"></a>如来白毫相光。<a id="a-1K"></a>诸修多罗中佛已广说。<a id="a-1L"></a>如是妙光惟佛佛见。<a id="a-1M"></a>十地菩萨见不明了。<a id="a-1N"></a>是故此中少分而说。<a id="a-1O"></a>说少分者为凡夫人。<a id="a-1P"></a>佛灭度后。<a id="a-1Q"></a>如是观者名为正观。<a id="a-1R"></a>若异观者名为邪观。<a id="a-1S"></a>此光除罪如向所说。<a id="a-1T"></a>惟见光者心得了了见百亿佛。<a id="a-1U"></a>见白毛者是心想见。</p>
  <p id="a1V">云何观如来额广平正相。<a id="a-1W"></a>如来面上三轮相。<a id="a-1X"></a>发际相。<a id="a-1Y"></a>如是众相。<a id="a-1Z"></a>一一相中皆出金光。<a id="a-1a"></a>其金色光化成金床。<a id="a-1b"></a>一一床上有千菩萨。<a id="a-1c"></a>拘楼孙驮为始下逮楼至。<a id="a-1d"></a>是千菩萨皆放光明坐金床上。<a id="a-1e"></a>如是百亿千万菩萨。<a id="a-1f"></a>百亿千万金床。<a id="a-1g"></a>其金床上皆有宝帐。<a id="a-1h"></a>一一宝帐有千光明。<a id="a-1i"></a>一一光明成千宝幢。<a id="a-1j"></a>一一幢上千万宝盖。<a id="a-1k"></a>众宝盖下有诸宝幡。<a id="a-1l"></a>诸宝幡中无量化佛。<a id="a-1m"></a>是诸化佛皆说苦空无常无我。<a id="a-1n"></a>说此偈时。<a id="a-1o"></a>一切化佛亦皆说此。<a id="a-1p"></a>释迦文佛方身丈六。<a id="a-1q"></a>在行者前举其右手。<a id="a-1r"></a>而作是言。<a id="a-1s"></a>善哉善哉。<a id="a-1t"></a>善男子。<a id="a-1u"></a>汝今能观诸佛相好。<a id="a-1v"></a>我等先世行菩萨道。<a id="a-1w"></a>与汝无异。<a id="a-1x"></a>汝今能观诸佛境界。<a id="a-1y"></a>此境界者。<a id="a-1z"></a>但是汝心妄想所生。<a id="a-20"></a>作是语已即灭不现。<a id="a-21"></a>额上诸光复更明显。<a id="a-22"></a>其光流出有百千亿。<a id="a-23"></a>一一光明照宝床上诸菩萨面。<a id="a-24"></a>彼菩萨面亦出光明。<a id="a-25"></a>照释迦文。<a id="a-26"></a>此相现时。<a id="a-27"></a>行者真观佛面了了无疑。<a id="a-28"></a>佛告阿难。<a id="a-29"></a>佛灭度后。<a id="a-2A"></a>佛诸弟子。<a id="a-2B"></a>能如是观真见佛面。<a id="a-2C"></a>与我住世等无有异。<a id="a-2D"></a>作此观者。<a id="a-2E"></a>除却一亿劫生死之罪。<a id="a-2F"></a>后身生处面见诸佛生诸佛家。<a id="a-2G"></a>诸佛菩萨以为眷属。<a id="a-2H"></a>如是观者名为正观。<a id="a-2I"></a>若异观者名为邪观。</p>
  <p id="a2J">云何观如来鼻出光明。<a id="a-2K"></a>鼻出光明分为四支上入佛眼佛眉佛睫。<a id="a-2L"></a>出大光明。<a id="a-2M"></a>其光叆叇如龙象形。<a id="a-2N"></a>遍照十方无量世界。<a id="a-2O"></a>入诸佛眼。<a id="a-2P"></a>此相现时十方大明。<a id="a-2Q"></a>是时行者见十方界地及虚空。<a id="a-2R"></a>诸佛满中。<a id="a-2S"></a>一一佛眼眉睫鼻孔放大光明。<a id="a-2T"></a>亦复如是。<a id="a-2U"></a>佛眼两光其明遍照入诸佛眼。<a id="a-2V"></a>于虚空中化成光台。<a id="a-2W"></a>其光台上纯是光云。<a id="a-2X"></a>光云青白世界无比。<a id="a-2Y"></a>于青光中有青色化佛。<a id="a-2Z"></a>于白光中有白色化佛。<a id="a-2a"></a>此青白色佛左右分明。<a id="a-2b"></a>百宝色光以为其云。<a id="a-2c"></a>如神通人飞腾云间。<a id="a-2d"></a>身诸毛孔犹如华树。<a id="a-2e"></a>一一华树上至梵世。<a id="a-2f"></a>诸华叶间。<a id="a-2g"></a>有百千亿声闻比丘。<a id="a-2h"></a>一一比丘着千纳衣。<a id="a-2i"></a>千纳千色。<a id="a-2j"></a>一一色中百千化佛。<a id="a-2k"></a>皆纯金色。<a id="a-2l"></a>是诸比丘。<a id="a-2m"></a>踊身云中亦随佛后。<a id="a-2n"></a>如大龙象行其子随从。<a id="a-2o"></a>佛告阿难。<a id="a-2p"></a>佛灭度后佛诸弟子。<a id="a-2q"></a>若能正心观佛眼光。<a id="a-2r"></a>即于现世重障得除。<a id="a-2s"></a>于当来世常得观佛不离佛日。<a id="a-2t"></a>虽处母胎常入三昧。<a id="a-2u"></a>在母胎时见十方佛。<a id="a-2v"></a>皆放眼光来照其身。<a id="a-2w"></a>胎[穀-禾+卵]中时常受妙法。<a id="a-2x"></a>况出于外。<a id="a-2y"></a>如是观者名为正观。<a id="a-2z"></a>若异观者名为邪观。</p>
  <p id="a30">鼻出二光。<a id="a-31"></a>其光遍照十方世界。<a id="a-32"></a>其一一光化成大水。<a id="a-33"></a>其水住空流入诸光。<a id="a-34"></a>此水入时一切光明惟更明显。<a id="a-35"></a>一一光间出颇梨山。<a id="a-36"></a>颇梨山间生七宝华。<a id="a-37"></a>其华台上踊出众水。<a id="a-38"></a>其水金色犹如金幢。<a id="a-39"></a>其金幢内有百千万无量化佛。<a id="a-3A"></a>一一化佛方身丈六。<a id="a-3B"></a>身毛孔中八万四千上妙宝色。<a id="a-3C"></a>诸宝色中复放光明。<a id="a-3D"></a>其光微妙有恒沙色。<a id="a-3E"></a>佛告阿难。<a id="a-3F"></a>佛灭度后佛诸弟子。<a id="a-3G"></a>作是观者。<a id="a-3H"></a>除却千劫极重恶业。<a id="a-3I"></a>后世生处心无所著。<a id="a-3J"></a>不处胞胎恒常化生。<a id="a-3K"></a>既化生已身光具足不离诸佛。<a id="a-3L"></a>如是观者名为正观。<a id="a-3M"></a>若异观者名为邪观。</p>
  <p id="a3N">云何观如来面门光明。<a id="a-3O"></a>其光白色犹如宝山内外俱净。<a id="a-3P"></a>于宝山内无量化佛真金精色。<a id="a-3Q"></a>时诸化佛面门出光。<a id="a-3R"></a>其光五色遍照十方入诸佛面门。<a id="a-3S"></a>此相现时。<a id="a-3T"></a>行者行住坐卧。<a id="a-3U"></a>恒闻如来说四念处身受心法。<a id="a-3V"></a>并说境界令行者闻。<a id="a-3W"></a>闻已忆持闭目思惟。<a id="a-3X"></a>此光力故即得四念处法。<a id="a-3Y"></a>时十方佛及释迦文。<a id="a-3Z"></a>于三昧中各申右手摩行者顶。<a id="a-3a"></a>而作是言。<a id="a-3b"></a>善哉善哉。<a id="a-3c"></a>善男子。<a id="a-3d"></a>汝能真实行念佛定。<a id="a-3e"></a>如是观者名为正观。<a id="a-3f"></a>若异观者名为邪观。</p>
  <p id="a3g">云何观如来耳。<a id="a-3h"></a>耳出五光其光千色。<a id="a-3i"></a>色千化佛。<a id="a-3j"></a>佛放千光。<a id="a-3k"></a>如是光明遍照十方无量世界化成一华。<a id="a-3l"></a>其华甚大量不可知。<a id="a-3m"></a>除佛心力无能知者。<a id="a-3n"></a>是莲华中。<a id="a-3o"></a>百千万亿无量佛刹皆于中现。<a id="a-3p"></a>百千万亿诸大菩萨坐一莲华须。<a id="a-3q"></a>华须不大菩萨不小亦不相妨。<a id="a-3r"></a>如是菩萨耳普垂睡。<a id="a-3s"></a>如金莲华悬处日光。<a id="a-3t"></a>亦于耳中旋生五光。<a id="a-3u"></a>此相现时。<a id="a-3v"></a>佛耳中毛如帝释树众所喜见。<a id="a-3w"></a>佛告阿难。<a id="a-3x"></a>佛灭度后佛诸弟子作是观者。<a id="a-3y"></a>常闻百亿千佛及诸菩萨说众妙法不坏耳根。<a id="a-3z"></a>如是观者名为正观。<a id="a-40"></a>若异观者名为邪观。</p>
  <p id="a41">云何观如来颈相。<a id="a-42"></a>颈相出二光其光万色。<a id="a-43"></a>遍照十方一切世界。<a id="a-44"></a>有诸众生善根熟者遇斯光明。<a id="a-45"></a>悟十二缘成辟支佛。<a id="a-46"></a>此光照诸辟支佛颈。<a id="a-47"></a>此相现时。<a id="a-48"></a>行者遍见十方一切诸辟支佛。<a id="a-49"></a>掷钵虚空作十八变。<a id="a-4A"></a>诸辟支佛一一足下皆有文字。<a id="a-4B"></a>其字演说十二因缘。<a id="a-4C"></a>无明缘行。<a id="a-4D"></a>行缘识。<a id="a-4E"></a>识缘名色。<a id="a-4F"></a>名色缘六入。<a id="a-4G"></a>六入缘触。<a id="a-4H"></a>触缘受。<a id="a-4I"></a>受缘爱。<a id="a-4J"></a>爱缘取。<a id="a-4K"></a>取缘有。<a id="a-4L"></a>有缘生。<a id="a-4M"></a>生缘老死忧悲苦恼。<a id="a-4N"></a>一字一光一光十二音。<a id="a-4O"></a>一音说苦空无常无我。<a id="a-4P"></a>一音演说十二因缘。<a id="a-4Q"></a>如是辟支佛足下光中皆有是字。<a id="a-4R"></a>逆顺往复凡十二遍。<a id="a-4S"></a>是名生死之根本也。<a id="a-4T"></a>此光照诸辟支佛已。<a id="a-4U"></a>还入佛颈。<a id="a-4V"></a>作此观者。<a id="a-4W"></a>不生人中生兜率天。<a id="a-4X"></a>值遇一生补处菩萨为说妙法。<a id="a-4Y"></a>既闻法已身心欢喜。<a id="a-4Z"></a>学诸菩萨观缘起法。<a id="a-4a"></a>如是观者名为正观。<a id="a-4b"></a>若异观者名为邪观。</p>
  <p id="a4c">云何观如来缺盆骨满相。<a id="a-4d"></a>满相光明遍照十方作虎魄色。<a id="a-4e"></a>若有众生遇此光者。<a id="a-4f"></a>自然兴发声闻道意。<a id="a-4g"></a>是诸声闻见此光明。<a id="a-4h"></a>分为十支。<a id="a-4i"></a>一支千色。<a id="a-4j"></a>十千光明光有化佛。<a id="a-4k"></a>一一化佛有四比丘以为侍者。<a id="a-4l"></a>一一比丘皆说苦空无常无我。<a id="a-4m"></a>分别四谛。<a id="a-4n"></a>说八人义。<a id="a-4o"></a>说四果相。<a id="a-4p"></a>说三三昧。<a id="a-4q"></a>令彼众生于此法中求出家法。<a id="a-4r"></a>出家不久成阿罗汉。<a id="a-4s"></a>如是光明遍照十方诸罗汉顶。<a id="a-4t"></a>照顶之时。<a id="a-4u"></a>如人执瓶灌药入顶。<a id="a-4v"></a>其状色貌犹如醍醐。<a id="a-4w"></a>从顶入已贯彻表里。<a id="a-4x"></a>尔时行者身心安隐。<a id="a-4y"></a>其心恬然无有恶相。<a id="a-4z"></a>不见诸使及结相貌。<a id="a-50"></a>如是霍然成阿罗汉。<a id="a-51"></a>此光复变作金色盖其数无量。<a id="a-52"></a>一一盖中百千七佛。<a id="a-53"></a>一一七佛有四比丘以为侍者。<a id="a-54"></a>一一比丘入四大定。<a id="a-55"></a>四大定中遍现一切结使相貌。<a id="a-56"></a>八万户虫宛转而出。<a id="a-57"></a>小虫种类亦皆随从。<a id="a-58"></a>此相现时火大先起。<a id="a-59"></a>火大起者初如芥子。<a id="a-5A"></a>从毛孔出后渐渐长。<a id="a-5B"></a>遍烧诸身身如火聚。<a id="a-5C"></a>诸虫鸣吼如师子声。<a id="a-5D"></a>此声出时行者心怖迷闷躄地。<a id="a-5E"></a>出定见身。<a id="a-5F"></a>如野火行傍树为燋。<a id="a-5G"></a>此相现时。<a id="a-5H"></a>复当起心作一药想。<a id="a-5I"></a>先作身想。<a id="a-5J"></a>身想既成。<a id="a-5K"></a>开顶令空作梵王想。<a id="a-5L"></a>作帝释想。<a id="a-5M"></a>作诸天手持宝瓶想持药灌想。<a id="a-5N"></a>药入顶时。<a id="a-5O"></a>遍入四体及诸脉中。<a id="a-5P"></a>见脉及身如琉璃筒。<a id="a-5Q"></a>但见诸虫如萎死华。<a id="a-5R"></a>尔时诸脉更相流注。<a id="a-5S"></a>惟有众水。<a id="a-5T"></a>水至之处火则随灭。<a id="a-5U"></a>是时行者。<a id="a-5V"></a>节节水出如人仰射。<a id="a-5W"></a>水至梵际水水相次至于梵天。<a id="a-5X"></a>见身中水如四大海。<a id="a-5Y"></a>但见诸虫头萎摧茹手折足戾。<a id="a-5Z"></a>惟心生火分为十支。<a id="a-5a"></a>火入众水不相消灭。<a id="a-5b"></a>水光上冲。<a id="a-5c"></a>火光随逐。<a id="a-5d"></a>水火二光皆从心出。<a id="a-5e"></a>互相交错。<a id="a-5f"></a>上极三界顶。<a id="a-5g"></a>下至阿鼻狱。<a id="a-5h"></a>尽一世界际。<a id="a-5i"></a>纯见水火流。<a id="a-5j"></a>东西南北火亦随走。<a id="a-5k"></a>尔时心端自然生一黑毛。<a id="a-5l"></a>于其毛端出大黑风。<a id="a-5m"></a>其风四色随心根起。<a id="a-5n"></a>如旋岚风。<a id="a-5o"></a>状如烟焰。<a id="a-5p"></a>其风遍吹一切诸水。<a id="a-5q"></a>其水波动沫聚成[卄/積]。<a id="a-5r"></a>火亦入中。<a id="a-5s"></a>得火力故沫坚如冰。<a id="a-5t"></a>复有风来。<a id="a-5u"></a>吹诸尘秽九十八种恶不净物。<a id="a-5v"></a>持置冰上冰力弱故。<a id="a-5w"></a>随不净败着处即解。<a id="a-5x"></a>此冰解时八人执刀。<a id="a-5y"></a>斫冰段取各持而去。<a id="a-5z"></a>尘土坌污心闷而卧。<a id="a-60"></a>风火水等合聚一处。<a id="a-61"></a>火力大故烧坏众物。<a id="a-62"></a>有四恶蛇含一宝珠。<a id="a-63"></a>从火焰出凌虚飞逝。<a id="a-64"></a>有六大龙。<a id="a-65"></a>迎四小螭吞吸而走。<a id="a-66"></a>龙顶生树至无色界。<a id="a-67"></a>有一小草细若秋毫。<a id="a-68"></a>色正金色。<a id="a-69"></a>从树[禾*(此/白)]生下入树根。<a id="a-6A"></a>从树根生上入树茎。<a id="a-6B"></a>从树茎生散入枝叶。<a id="a-6C"></a>其华白色亦有红赤。<a id="a-6D"></a>其果欲熟犹作四色。<a id="a-6E"></a>至八月半纯黄金色。<a id="a-6F"></a>如此光明照诸声闻。<a id="a-6G"></a>变化无量百千境界。<a id="a-6H"></a>如是观者名为正观。<a id="a-6I"></a>若异观者名为邪观。</p>
  <p id="a6J">若有比丘入此定时。<a id="a-6K"></a>身如芭蕉无有坚实。<a id="a-6L"></a>出定之时。<a id="a-6M"></a>身体支节悉皆疼痹。<a id="a-6N"></a>若不服药发狂而死。<a id="a-6O"></a>应当随时众药消息。<a id="a-6P"></a>作是观者除无数劫生死之罪。<a id="a-6Q"></a>如大水流不久当得阿罗汉道。<a id="a-6R"></a>佛告阿难。<a id="a-6S"></a>汝持佛语真实莫忘。<a id="a-6T"></a>为诸比丘当广宣说。<a id="a-6U"></a>说是语时。<a id="a-6V"></a>五百比丘得四大定。<a id="a-6W"></a>同时皆得四沙门果。</p>
  <p id="a6X">云何观如来胸德字万字相。<a id="a-6Y"></a>腋下摩尼珠皆放光明。<a id="a-6Z"></a>其光红紫中有金华。<a id="a-6a"></a>其华开敷。<a id="a-6b"></a>化为无量百千万亿无数众华。<a id="a-6c"></a>一一华上有无量佛。<a id="a-6d"></a>是诸化佛各有千光。<a id="a-6e"></a>光一化佛。<a id="a-6f"></a>其光五色。<a id="a-6g"></a>若有众生遇此光明。<a id="a-6h"></a>狂者得正。<a id="a-6i"></a>乱者得定。<a id="a-6j"></a>病者得愈。<a id="a-6k"></a>贫穷者自然得宝。<a id="a-6l"></a>盲者得视。<a id="a-6m"></a>聋者得听。<a id="a-6n"></a>哑者能言。<a id="a-6o"></a>癃跛疥癞皆得除愈。<a id="a-6p"></a>遍入十方诸佛顶上。<a id="a-6q"></a>入已诸佛胸中有百千光。<a id="a-6r"></a>从万字生。<a id="a-6s"></a>一一光中歌百千偈。<a id="a-6t"></a>演说檀波罗蜜。<a id="a-6u"></a>如是众光演说六波罗蜜。<a id="a-6v"></a>其偈无量。<a id="a-6w"></a>行者正坐闻无量佛皆说是法。<a id="a-6x"></a>一一化佛遣一化人。<a id="a-6y"></a>端严微妙状如弥勒。<a id="a-6z"></a>安慰行者而作是言。<a id="a-70"></a>善哉善哉。<a id="a-71"></a>善男子。<a id="a-72"></a>汝系念故见诸佛光。<a id="a-73"></a>诸佛光中说无相施。<a id="a-74"></a>说无相戒。<a id="a-75"></a>说无相忍。<a id="a-76"></a>说无相精进。<a id="a-77"></a>说无相定。<a id="a-78"></a>说无相慧。<a id="a-79"></a>汝闻此法慎勿惊怖。<a id="a-7A"></a>过去诸佛系念思惟。<a id="a-7B"></a>亦闻是法。<a id="a-7C"></a>亦解是相。<a id="a-7D"></a>解是相已不畏生死。<a id="a-7E"></a>处大地狱阿鼻猛火盛不能烧。<a id="a-7F"></a>虽处地狱如游天宫。<a id="a-7G"></a>是故万字名实相印。<a id="a-7H"></a>诸佛如来无量无边阿僧祇劫学得此印。<a id="a-7I"></a>得此印故不畏生死。<a id="a-7J"></a>不染五欲。<a id="a-7K"></a>佛告阿难。<a id="a-7L"></a>佛灭度后佛诸弟子。<a id="a-7M"></a>见佛胸相光者。<a id="a-7N"></a>除却十二万亿劫生死之罪。<a id="a-7O"></a>若不能见胸相分明者入塔观之。<a id="a-7P"></a>如是观者名为正观。<a id="a-7Q"></a>若异观者名为邪观。</p>
  <p id="a7R">云何观如来臂佣纤圆如象王鼻相。<a id="a-7S"></a>手十指合鞔掌千辐理。<a id="a-7T"></a>各各皆放百千光明。<a id="a-7U"></a>一一光明分为千支纯作红色。<a id="a-7V"></a>如是众光遍照十方无量世界。<a id="a-7W"></a>照世界已化成金水。<a id="a-7X"></a>金水之中有一妙水如水精色。<a id="a-7Y"></a>饿鬼见者除热清凉。<a id="a-7Z"></a>畜生见者自识宿命。<a id="a-7a"></a>狂象见者为师子王。<a id="a-7b"></a>师子见之为金翅鸟。<a id="a-7c"></a>诸龙见之为金翅鸟王。<a id="a-7d"></a>是诸畜生各见所尊。<a id="a-7e"></a>心生恐怖合掌恭敬。<a id="a-7f"></a>以恭敬故命终生天。<a id="a-7g"></a>众人见者如梵天王。<a id="a-7h"></a>或如日月星辰。<a id="a-7i"></a>见已欢喜。<a id="a-7j"></a>命终生兜率天。<a id="a-7k"></a>行者见之心眼即开。<a id="a-7l"></a>时十方界满中化佛。<a id="a-7m"></a>一一化佛手出光明入行者眼。<a id="a-7n"></a>闭目开目恒见诸佛。<a id="a-7o"></a>自观身相如妙宝瓶中有不净。<a id="a-7p"></a>如是见者虽未得通。<a id="a-7q"></a>遍至十方历侍诸佛。<a id="a-7r"></a>见一一佛出手光明亦复如是。<a id="a-7s"></a>如是观者名为正观。<a id="a-7t"></a>若异观者名为邪观。</p>
  <p id="a7u">云何观如来脐相。<a id="a-7v"></a>如来脐中有万亿宝华。<a id="a-7w"></a>一一宝华。<a id="a-7x"></a>万亿那由他叶。<a id="a-7y"></a>一一叶万亿那由他色。<a id="a-7z"></a>一一色万亿那由他光。<a id="a-80"></a>此相现时。<a id="a-81"></a>一切大众见佛心相。<a id="a-82"></a>如来心者如红莲华。<a id="a-83"></a>金华映蔽。<a id="a-84"></a>妙紫金光以为间错。<a id="a-85"></a>妙琉璃筒悬在佛胸。<a id="a-86"></a>见佛身内万亿化佛。<a id="a-87"></a>是诸化佛游佛心间。<a id="a-88"></a>佛脐出光。<a id="a-89"></a>其光叇然如须弥山。<a id="a-8A"></a>众山中间有无量宝山。<a id="a-8B"></a>如须弥山。<a id="a-8C"></a>此众华上皆有化佛。<a id="a-8D"></a>严显可观如须弥山。<a id="a-8E"></a>其光千种有十千色。<a id="a-8F"></a>分为十亿支。<a id="a-8G"></a>亿亿支照下方。<a id="a-8H"></a>亿亿支照上方。<a id="a-8I"></a>亿亿支照东方。<a id="a-8J"></a>亿亿支照南方。<a id="a-8K"></a>亿亿支照西方。<a id="a-8L"></a>亿亿支照北方。<a id="a-8M"></a>亿亿支照东南方。<a id="a-8N"></a>亿亿支照西南方。<a id="a-8O"></a>亿亿支照西北方。<a id="a-8P"></a>亿亿支照东北方。<a id="a-8Q"></a>如是十方各有诸华。<a id="a-8R"></a>华极小者犹如百亿须弥山大。<a id="a-8S"></a>一须弥上有百亿万诸大菩萨。<a id="a-8T"></a>身极小者如须弥山。<a id="a-8U"></a>诸化菩萨脐中各生一大莲华。<a id="a-8V"></a>其诸莲华遍覆三千大千世界。<a id="a-8W"></a>一一华间有金色光。<a id="a-8X"></a>其光犹如阎浮檀金。<a id="a-8Y"></a>一一金光化微尘数释迦牟尼。<a id="a-8Z"></a>一一释迦脐中光明亦复如是。<a id="a-8a"></a>如是众光合成光台其众光台亦有无量微尘恒沙诸大化佛。<a id="a-8b"></a>佛佛相次放脐光明。<a id="a-8c"></a>其光大盛直照上方无量世界。<a id="a-8d"></a>复过是界。<a id="a-8e"></a>如是众界数如三千大千世界无量微尘。<a id="a-8f"></a>是世界中皆有琉璃颇梨亿宝以为佛窟。<a id="a-8g"></a>是众窟中各有万亿无量诸佛。<a id="a-8h"></a>诸佛脐中各各皆生一大莲华。<a id="a-8i"></a>与前无异。<a id="a-8j"></a>是诸光明照诸一切十地菩萨。<a id="a-8k"></a>是诸菩萨遇斯光已。<a id="a-8l"></a>即入微妙首楞严门。<a id="a-8m"></a>复得入于金刚譬定。<a id="a-8n"></a>诸天遇者深发无上正真道意。<a id="a-8o"></a>心眼开明见诸佛相。<a id="a-8p"></a>如此光明照菩萨已。<a id="a-8q"></a>令诸菩萨身诸毛孔。<a id="a-8r"></a>一毛孔中出阿僧祇诸供养云及众供具。<a id="a-8s"></a>盖极小者覆阎浮提。<a id="a-8t"></a>如是众多杂宝供具不可悉说。<a id="a-8u"></a>此诸供具从首楞严海生。<a id="a-8v"></a>佛告阿难。<a id="a-8w"></a>若善男子善女人。<a id="a-8x"></a>作是思惟时。<a id="a-8y"></a>如是忆想者。<a id="a-8z"></a>梦见此事者。<a id="a-90"></a>生生之处恒常值遇普贤文殊。<a id="a-91"></a>是法王子。<a id="a-92"></a>为众行者梦中恒说过去未来三世佛法。<a id="a-93"></a>说首楞严三昧般舟三昧。<a id="a-94"></a>亦说观佛三昧。<a id="a-95"></a>以为璎珞。<a id="a-96"></a>觉已忆持无所忘失。<a id="a-97"></a>此人现世功德天女以为给使。<a id="a-98"></a>除却十万亿劫生死之罪。<a id="a-99"></a>如是观者名为正观。<a id="a-9A"></a>若异观者名为邪观。<a id="a-9B"></a>亿亿光照下方。<a id="a-9C"></a>令下方地如阎浮提水色。<a id="a-9D"></a>于众水中有恒沙宝楼。<a id="a-9E"></a>众宝楼下有一宝城如乾闼婆城。<a id="a-9F"></a>于宝楼上有大宝树。<a id="a-9G"></a>其树枝叶一切火起。<a id="a-9H"></a>其火光焰上下俱烧。<a id="a-9I"></a>烧此众水化成琉璃。<a id="a-9J"></a>琉璃地上复生诸树。<a id="a-9K"></a>树有四龙。<a id="a-9L"></a>其龙顶上有如意珠。<a id="a-9M"></a>其珠光明遍照龙身。<a id="a-9N"></a>令龙及树纯黄金色。<a id="a-9O"></a>其龙奋迅龙诸毛孔出金色光。<a id="a-9P"></a>其光直照下方无量世界。<a id="a-9Q"></a>复过下方。<a id="a-9R"></a>复照无量世界。<a id="a-9S"></a>令下方地皆作金色。<a id="a-9T"></a>金色地上有金刚华。<a id="a-9U"></a>金刚华上有金天女。<a id="a-9V"></a>一一天女百千天女以为眷属。<a id="a-9W"></a>是诸天女皆赞慈心三昧海。<a id="a-9X"></a>从下方出直至上方迦毗罗城。<a id="a-9Y"></a>其声如雷赞说慈心。<a id="a-9Z"></a>说是语时诸龙毛端出诸宝云。<a id="a-9a"></a>一一云中有恒沙佛刹。<a id="a-9b"></a>一一刹中尘数化佛。<a id="a-9c"></a>一一化佛出此光明。<a id="a-9d"></a>此光现时。<a id="a-9e"></a>下方世界有百万金山。<a id="a-9f"></a>于其岩间百亿宝窟。<a id="a-9g"></a>如云踊起。<a id="a-9h"></a>是众窟中纯诸白佛。<a id="a-9i"></a>白妙菩萨及声闻众以为侍者。<a id="a-9j"></a>金精宝光在佛左右。<a id="a-9k"></a>犹如断山众宝映错。<a id="a-9l"></a>有妙宝盖如须弥山无量宝成。<a id="a-9m"></a>一一宝间百亿光明。<a id="a-9n"></a>回旋宛转。<a id="a-9o"></a>于众光中有百亿师子座。<a id="a-9p"></a>一一师子座上有百亿那由他菩萨大众结加趺坐。<a id="a-9q"></a>时彼菩萨身毛孔中有阿僧祇光。<a id="a-9r"></a>一一光中有一化佛。<a id="a-9s"></a>其身修圆如须弥山。<a id="a-9t"></a>是诸化佛以百千偈。<a id="a-9u"></a>赞说不杀慈为根本。<a id="a-9v"></a>慈是妙药除生死患。<a id="a-9w"></a>慈为净目导诸天人。<a id="a-9x"></a>是诸化佛赞叹慈已。<a id="a-9y"></a>各作变化为琉璃山。<a id="a-9z"></a>于其山内百亿菩萨。<a id="a-A0"></a>一一菩萨有万梵王以为侍者到行者前。<a id="a-A1"></a>于宝山内异口同音皆说是法。<a id="a-A2"></a>告言。<a id="a-A3"></a>善男子。<a id="a-A4"></a>汝于念佛海应修慈心。<a id="a-A5"></a>诸佛菩萨以慈心故。<a id="a-A6"></a>得佛大慈。<a id="a-A7"></a>汝今应当修不杀戒行大慈悲。<a id="a-A8"></a>尔时亦有天龙八部一切众生。<a id="a-A9"></a>遇此光者。<a id="a-AA"></a>闻是语者。<a id="a-AB"></a>命终之后必生梵世。<a id="a-AC"></a>佛告阿难。<a id="a-AD"></a>汝持此语慎勿忘失。<a id="a-AE"></a>告诸比丘令行是事。<a id="a-AF"></a>佛灭度后佛诸弟子。<a id="a-AG"></a>若闻是语思是法者。<a id="a-AH"></a>有正念者。<a id="a-AI"></a>有正受者。<a id="a-AJ"></a>三昧不动者。<a id="a-AK"></a>心不懈退者。<a id="a-AL"></a>发大乘者。<a id="a-AM"></a>当知是人恒于梦中见此光明。<a id="a-AN"></a>亦闻化佛说慈心法。<a id="a-AO"></a>觉已忆持深解义趣。<a id="a-AP"></a>思其义故即得慈定。<a id="a-AQ"></a>如是观者名为正观。<a id="a-AR"></a>若异观者名为邪观。<a id="a-AS"></a>佛灭度后佛诸弟子。<a id="a-AT"></a>思是法者。<a id="a-AU"></a>持是法者。<a id="a-AV"></a>当知是人其心清净如诸佛心。<a id="a-AW"></a>除却亿劫生死之罪。<a id="a-AX"></a>常生梵世值遇诸佛请转法轮。<a id="a-AY"></a>既闻法已发菩提心。<a id="a-AZ"></a>于未来世必成佛道。</p>
  <p id="aAa">亿亿光照东方。<a id="a-Ab"></a>乃至东方无量世界。<a id="a-Ac"></a>令东方地白如雪山。<a id="a-Ad"></a>于众山上有白宝云。<a id="a-Ae"></a>其白宝云状如宝台。<a id="a-Af"></a>众宝罗网宝铃万亿。<a id="a-Ag"></a>众铃网间有一亿白光。<a id="a-Ah"></a>是诸白光化成金台。<a id="a-Ai"></a>一金台上有四化佛。<a id="a-Aj"></a>一一化佛四亿菩萨以为侍者。<a id="a-Ak"></a>佛与菩萨皆说慈法赞叹不杀。<a id="a-Al"></a>凡千亿偈。<a id="a-Am"></a>如是观者名为正观。<a id="a-An"></a>若异观者名为邪观。<a id="a-Ao"></a>佛告阿难。<a id="a-Ap"></a>佛灭度后佛诸弟子。<a id="a-Aq"></a>如是观者。<a id="a-Ar"></a>除半亿劫生死之罪。</p>
  <p id="aAs">亿亿光照南方。<a id="a-At"></a>令南方地皆作红色。<a id="a-Au"></a>此红色光乃至南方无量世界变成白云。<a id="a-Av"></a>红白分明。<a id="a-Aw"></a>于众云间有诸化佛。<a id="a-Ax"></a>白真珠色。<a id="a-Ay"></a>毗琉璃光。<a id="a-Az"></a>上妙金华以为佛座。<a id="a-B0"></a>于金华上百亿菩萨。<a id="a-B1"></a>皆黄金色。<a id="a-B2"></a>百亿宝光映蔽白云。<a id="a-B3"></a>一一光中五百化佛。<a id="a-B4"></a>是诸化佛异口同音亦赞不杀及大慈悲。<a id="a-B5"></a>如是观者名为正观。<a id="a-B6"></a>若异观者名为邪观。<a id="a-B7"></a>佛告阿难。<a id="a-B8"></a>佛灭度后佛诸弟子。<a id="a-B9"></a>闻是法者。<a id="a-BA"></a>思是法者。<a id="a-BB"></a>观是法者。<a id="a-BC"></a>此人恒于梦中见释迦文放脐光明持以照之。<a id="a-BD"></a>此光明相如向所说。<a id="a-BE"></a>其人生处不处胞胎恒生净国。<a id="a-BF"></a>若生天上自然化生。</p>
  <p id="aBG">亿亿光照西方乃至西方无量世界。<a id="a-BH"></a>其光杂色如月如星。<a id="a-BI"></a>众星月间有七宝珠。<a id="a-BJ"></a>一珠出水。<a id="a-BK"></a>一珠出火。<a id="a-BL"></a>一珠生树。<a id="a-BM"></a>其树七宝金刚为果。<a id="a-BN"></a>一珠生华。<a id="a-BO"></a>于月光中有梵宫殿。<a id="a-BP"></a>梵王眷属及梵众宝皆悉具足。<a id="a-BQ"></a>其星光中。<a id="a-BR"></a>有摩醯首罗宫及其眷属。<a id="a-BS"></a>一一天宫百万亿梵王。<a id="a-BT"></a>一一梵王。<a id="a-BU"></a>无量无数诸天大众以为眷属。<a id="a-BV"></a>摩醯首罗等数不可知。<a id="a-BW"></a>是诸宝珠出琉璃光。<a id="a-BX"></a>琉璃光内有真金像。<a id="a-BY"></a>其真金像坐白宝座。<a id="a-BZ"></a>项佩赤真珠光。<a id="a-Ba"></a>赤真珠光中有绿真珠化佛。<a id="a-Bb"></a>是诸化佛及诸天众。<a id="a-Bc"></a>异口同音赞说不杀。<a id="a-Bd"></a>劝进行者行大慈悲。<a id="a-Be"></a>佛告阿难。<a id="a-Bf"></a>如是观者名为正观。<a id="a-Bg"></a>若异观者名为邪观。<a id="a-Bh"></a>佛灭度后佛诸弟子。<a id="a-Bi"></a>有忆想者。<a id="a-Bj"></a>有思惟者。<a id="a-Bk"></a>如此观者。<a id="a-Bl"></a>常于梦中梦见诸佛为说慈法。<a id="a-Bm"></a>除却七亿劫生死之罪。</p>
  <p id="aBn">亿亿光照北方。<a id="a-Bo"></a>乃至北方无量世界。<a id="a-Bp"></a>令北方地皆珊瑚色。<a id="a-Bq"></a>虎魄玫瑰真珠马瑙颇梨等宝以为间错。<a id="a-Br"></a>一一宝中有一亿光。<a id="a-Bs"></a>一一光化作一师子。<a id="a-Bt"></a>师子背上有七宝盖。<a id="a-Bu"></a>其盖高妙如须弥山。<a id="a-Bv"></a>琉璃为竿。<a id="a-Bw"></a>杂宝彩华以为庄严。<a id="a-Bx"></a>一一华上有百亿化佛。<a id="a-By"></a>一一佛面如阎浮檀金色。<a id="a-Bz"></a>发绀琉璃色。<a id="a-C0"></a>身百亿宝色。<a id="a-C1"></a>臂红真珠色。<a id="a-C2"></a>爪真金色。<a id="a-C3"></a>手中相白莲华色。<a id="a-C4"></a>鹿王[跳-兆+專]优昙华色。<a id="a-C5"></a>足下相毗楞摩尼色。<a id="a-C6"></a>从足下放五色光上至发际。<a id="a-C7"></a>身诸毛孔皆有化光。<a id="a-C8"></a>一毛孔中有一亿菩萨。<a id="a-C9"></a>一一菩萨脐有一大莲华。<a id="a-CA"></a>其华高大如须弥山百宝所成。<a id="a-CB"></a>华上有佛其佛高大。<a id="a-CC"></a>与华正等亦出脐光。<a id="a-CD"></a>此相现时。<a id="a-CE"></a>众宝师子奋迅若惊。<a id="a-CF"></a>师子众毛。<a id="a-CG"></a>一一毛端有百亿佛刹。<a id="a-CH"></a>一一佛刹。<a id="a-CI"></a>无量百亿众宝莲华以为庄严。<a id="a-CJ"></a>其莲华上亦有百千大菩萨众。<a id="a-CK"></a>是诸菩萨亦出脐相如上菩萨。<a id="a-CL"></a>如是菩萨众色光明合成一山。<a id="a-CM"></a>其山高显如真金台。<a id="a-CN"></a>其台四角有四梵幢。<a id="a-CO"></a>幢端皆有四亿佛刹。<a id="a-CP"></a>一一刹中有百千塔。<a id="a-CQ"></a>塔极小者。<a id="a-CR"></a>从阎浮提至于梵世。<a id="a-CS"></a>无数众妙一切宝像以为庄严。<a id="a-CT"></a>是诸宝塔及化菩萨。<a id="a-CU"></a>皆共赞叹喜舍二法。<a id="a-CV"></a>若有众生遇斯光者得大智慧如舍利弗。<a id="a-CW"></a>总持不失犹如阿难。<a id="a-CX"></a>佛告阿难。<a id="a-CY"></a>佛灭度后佛诸弟子。<a id="a-CZ"></a>欲见是相者。<a id="a-Ca"></a>当发慈心修不杀戒。<a id="a-Cb"></a>普为十方一切众生行是行者。<a id="a-Cc"></a>虽不坐禅恒于梦中得见众色如向所说。<a id="a-Cd"></a>佛告阿难。<a id="a-Ce"></a>持是语者即持佛心。<a id="a-Cf"></a>作是观者能观佛心。<a id="a-Cg"></a>诸佛如来以大慈悲而以为心。<a id="a-Ch"></a>戒定慧解脱解脱知见而以为身。<a id="a-Ci"></a>十力四无所畏。<a id="a-Cj"></a>十八不共法。<a id="a-Ck"></a>大悲三念处而自庄严。<a id="a-Cl"></a>如是观者名观佛心。<a id="a-Cm"></a>佛告阿难。<a id="a-Cn"></a>此脐相中略而解之。<a id="a-Co"></a>佛心境界后自当说。<a id="a-Cp"></a>如是观者名为正观。<a id="a-Cq"></a>若异观者名为邪观。<a id="a-Cr"></a>佛灭度后佛诸弟子。<a id="a-Cs"></a>思是法者。<a id="a-Ct"></a>持是法者。<a id="a-Cu"></a>观是法者。<a id="a-Cv"></a>此人现世恶业罪障皆悉清净。</p>
  <p id="aCw">亿亿光照东南方。<a id="a-Cx"></a>乃至东南方无量世界。<a id="a-Cy"></a>化成金轮。<a id="a-Cz"></a>一一金轮七宝随从。<a id="a-D0"></a>一一金轮百亿转轮圣王。<a id="a-D1"></a>一一转轮圣王。<a id="a-D2"></a>千子四兵皆悉具足。<a id="a-D3"></a>其神珠宝出大光明如烟如云。<a id="a-D4"></a>一一光中有大莲华华华相合。<a id="a-D5"></a>合华之中出大日光。<a id="a-D6"></a>一一日光有金色象。<a id="a-D7"></a>菩萨化乘。<a id="a-D8"></a>乘象之时万亿瑞应不可宣说。<a id="a-D9"></a>诸菩萨光合成一佛。<a id="a-DA"></a>其佛金色身量无边。<a id="a-DB"></a>亦出脐相。<a id="a-DC"></a>脐相光明亦如上说。<a id="a-DD"></a>诸光中人皆赞五戒。<a id="a-DE"></a>说十善法。<a id="a-DF"></a>诸转轮王手执金轮宣十善法。<a id="a-DG"></a>佛告阿难。<a id="a-DH"></a>如是观者。<a id="a-DI"></a>名为正观。<a id="a-DJ"></a>若异观者名为邪观。<a id="a-DK"></a>佛灭度后佛诸弟子。<a id="a-DL"></a>忆想是者。<a id="a-DM"></a>思惟是者。<a id="a-DN"></a>观是法者。<a id="a-DO"></a>除却二十万亿劫生死之罪。<a id="a-DP"></a>常生天上。<a id="a-DQ"></a>闻十善教。</p>
  <p id="aDR">亿亿光照西南方。<a id="a-DS"></a>乃至西南方无量世界。<a id="a-DT"></a>至彼界已其光如雨。<a id="a-DU"></a>似杂色珠。<a id="a-DV"></a>一一珠中出百亿光。<a id="a-DW"></a>一一光合成宝台。<a id="a-DX"></a>一一台角有十二须弥山。<a id="a-DY"></a>一一须弥山龛室无量。<a id="a-DZ"></a>一一龛中有无量化佛。<a id="a-Da"></a>一一化佛有无量菩萨以为眷属。<a id="a-Db"></a>是众化佛及化菩萨。<a id="a-Dc"></a>亦皆赞叹说十善法。<a id="a-Dd"></a>如是观者名为正观。<a id="a-De"></a>若异观者名为邪观。<a id="a-Df"></a>佛告阿难。<a id="a-Dg"></a>佛灭度后佛诸弟子。<a id="a-Dh"></a>忆想是者。<a id="a-Di"></a>思惟是者。<a id="a-Dj"></a>观是法者。<a id="a-Dk"></a>除十二亿劫生死之罪。<a id="a-Dl"></a>若欲往生他方净刹随意无碍。</p>
  <p id="aDm">亿亿光照西北方。<a id="a-Dn"></a>乃至西北方无量世界。<a id="a-Do"></a>其光玉色。<a id="a-Dp"></a>颇梨红紫更相映饰。<a id="a-Dq"></a>一一光中百亿宝车。<a id="a-Dr"></a>白车白马。<a id="a-Ds"></a>紫车紫马。<a id="a-Dt"></a>红车红马。<a id="a-Du"></a>诸马毛鬣皆真金色。<a id="a-Dv"></a>如是车上有七宝轩。<a id="a-Dw"></a>轩上皆悉有盖。<a id="a-Dx"></a>其盖十层于轩盖中有千光明。<a id="a-Dy"></a>宝鬘垂下光明随流回入车中化成化佛。<a id="a-Dz"></a>佛身高显万亿由旬。<a id="a-E0"></a>一一佛脐中出无数光。<a id="a-E1"></a>其光遍照无量化佛。<a id="a-E2"></a>遇此光者永脱三涂无三恶患。<a id="a-E3"></a>此光回旋正立空中如云上升。<a id="a-E4"></a>一一云间百千化佛。<a id="a-E5"></a>一一化佛百亿弟子。<a id="a-E6"></a>如大迦葉。<a id="a-E7"></a>勤修十二头陀苦行。<a id="a-E8"></a>心无所著厌离世间。<a id="a-E9"></a>如是观者名为正观。<a id="a-EA"></a>若异观者名为邪观。<a id="a-EB"></a>佛告阿难。<a id="a-EC"></a>佛灭度后佛诸弟子。<a id="a-ED"></a>想是法者。<a id="a-EE"></a>思惟是法者。<a id="a-EF"></a>观是法者。<a id="a-EG"></a>当知此人常见诸佛速成大乘。<a id="a-EH"></a>除却十亿劫生死之罪。</p>
  <p id="aEI">亿亿光照东北方。<a id="a-EJ"></a>乃至东北方无量世界。<a id="a-EK"></a>其光清净无诸浊秽。<a id="a-EL"></a>如颇梨镜内外俱现。<a id="a-EM"></a>于彼光中见十方佛。<a id="a-EN"></a>皆出脐相。<a id="a-EO"></a>一一佛脐。<a id="a-EP"></a>光明遍照十方无量诸佛刹土。<a id="a-EQ"></a>一一佛刹有微尘数化佛。<a id="a-ER"></a>一一化佛。<a id="a-ES"></a>微尘数菩萨以为眷属。<a id="a-ET"></a>如是菩萨脐相光明。<a id="a-EU"></a>犹如金柱其金柱端。<a id="a-EV"></a>万亿天衣宝箱宝箧。<a id="a-EW"></a>譬如云台从空而下。<a id="a-EX"></a>一一箱筐万亿光明。<a id="a-EY"></a>一亿光明合成一佛。<a id="a-EZ"></a>一佛身中。<a id="a-Ea"></a>无量微尘无数化光。<a id="a-Eb"></a>于诸光端有诸化佛。<a id="a-Ec"></a>犹如芥子。<a id="a-Ed"></a>此小佛身亦出脐相。<a id="a-Ee"></a>如上所说。<a id="a-Ef"></a>此脐光明遍照十方入诸佛脐。<a id="a-Eg"></a>从诸佛脐出入诸菩萨胸。<a id="a-Eh"></a>从诸菩萨胸出入诸声闻顶。<a id="a-Ei"></a>从诸声闻顶出。<a id="a-Ej"></a>譬如大云。<a id="a-Ek"></a>无量金色众宝间错。<a id="a-El"></a>入佛足下。<a id="a-Em"></a>入足下已。<a id="a-En"></a>足下千辐轮相中出大光明。<a id="a-Eo"></a>其光如华。<a id="a-Ep"></a>华华相次绕佛亿匝。<a id="a-Eq"></a>从赤铜爪足趺毛孔乃至顶髻。<a id="a-Er"></a>佛身诸毛如莲华敷。<a id="a-Es"></a>一毛孔中有八万四千莲华。<a id="a-Et"></a>一莲华上八万四千化佛一一化佛。<a id="a-Eu"></a>八万四千诸大菩萨以为眷属。<a id="a-Ev"></a>一一菩萨眉间众光。<a id="a-Ew"></a>出妙音声赞佛色身。<a id="a-Ex"></a>释迦文佛现此光已。<a id="a-Ey"></a>告大王言。<a id="a-Ez"></a>如来色身分别色相。<a id="a-F0"></a>除佛心已其余境界。<a id="a-F1"></a>如向所现。<a id="a-F2"></a>佛说是已。<a id="a-F3"></a>尔时父王即从坐起。<a id="a-F4"></a>正衣服为佛作礼。<a id="a-F5"></a>绕佛七匝。<a id="a-F6"></a>胡跪合掌白佛言。<a id="a-F7"></a>世尊。<a id="a-F8"></a>如来身色一切睹见。<a id="a-F9"></a>惟佛心内有何境界。<a id="a-FA"></a>有何相貌。<a id="a-FB"></a>修行何事。<a id="a-FC"></a>佛心所念为是何物。<a id="a-FD"></a>佛心光明何所像类。<a id="a-FE"></a>是时如来即便微笑。<a id="a-FF"></a>其舌相光如上所说。<a id="a-FG"></a>绕佛七匝从佛顶八。<a id="a-FH"></a>尔时如来入解脱相三昧。<a id="a-FI"></a>令父王见。<a id="a-FJ"></a>如琉璃窟。<a id="a-FK"></a>成真金像。<a id="a-FL"></a>真金像内。<a id="a-FM"></a>于佛胸中如琉璃筒。<a id="a-FN"></a>从佛咽喉下。<a id="a-FO"></a>见如来心如红莲华。<a id="a-FP"></a>金华映饰。<a id="a-FQ"></a>红华金光。<a id="a-FR"></a>不开不合团圆如心。<a id="a-FS"></a>八万四千脉。<a id="a-FT"></a>一一脉如天画师所画之脉。<a id="a-FU"></a>一一画中八万四千光明。<a id="a-FV"></a>一一光明八万四千种色。<a id="a-FW"></a>一一色中无量微尘数化佛。<a id="a-FX"></a>一一化佛坐金刚台。<a id="a-FY"></a>其金刚台放金色光明。<a id="a-FZ"></a>其光无数不可具说。<a id="a-Fa"></a>一一光中亦有化佛。<a id="a-Fb"></a>数如上说。<a id="a-Fc"></a>是诸化佛皆出广长舌相上至发际。<a id="a-Fd"></a>一一佛舌有一亿光。<a id="a-Fe"></a>其光合聚为十千段。<a id="a-Ff"></a>一一光上有百亿化佛。<a id="a-Fg"></a>结加趺坐。<a id="a-Fh"></a>入普现色身三昧。<a id="a-Fi"></a>十方诸佛微妙色身。<a id="a-Fj"></a>入此三昧海中。<a id="a-Fk"></a>当佛入此三昧时。<a id="a-Fl"></a>迦毗罗城及尼拘楼陀精舍。<a id="a-Fm"></a>并阎浮提如大宝华。<a id="a-Fn"></a>于华台上有颇梨幢。<a id="a-Fo"></a>颇梨幢端有颇梨镜。<a id="a-Fp"></a>十方无量诸佛净国皆于中现。<a id="a-Fq"></a>时会大众睹见诸佛。<a id="a-Fr"></a>或见佛身量同虚空纯黄金色。<a id="a-Fs"></a>或见佛身如须弥山四宝所成。<a id="a-Ft"></a>或见佛身毗琉璃色长十丈者或见佛身作白。<a id="a-Fu"></a>银色长百千丈。<a id="a-Fv"></a>见释迦文身故长丈六。<a id="a-Fw"></a>或见七尺。<a id="a-Fx"></a>或见三尺。<a id="a-Fy"></a>或见遍至梵世。<a id="a-Fz"></a>或见七寸。<a id="a-G0"></a>见入钵支。<a id="a-G1"></a>诸鬼神等见如微尘。<a id="a-G2"></a>见如芥子。<a id="a-G3"></a>见如金粟。<a id="a-G4"></a>诸鬼见已。<a id="a-G5"></a>小身鬼等皆大欢喜。</p>
 </body>
</html>