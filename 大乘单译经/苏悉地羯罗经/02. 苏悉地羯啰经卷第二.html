<!doctype html>
<html id="z3IBU5gWO" data-ver="1999">
 <head>
  <meta charset="utf-8">
  <meta author="输婆迦诃罗">
  <meta library="龙藏">
  <meta catalog="大乘单译经">
  <meta period="唐">
 </head>
 <body>
  <h1 id="a1">苏悉地羯啰经卷第二</h1>
  <h2 id="a2">然灯法品第十一</h2>
  <p id="a3">复次当说三品然灯法。<a id="a-4"></a>以依法故。<a id="a-5"></a>令诸天仙。<a id="a-6"></a>欢喜成就。<a id="a-7"></a>以金以银。<a id="a-8"></a>以熟铜。<a id="a-9"></a>或以瓷瓦。<a id="a-A"></a>而作灯盏。<a id="a-B"></a>此五种中。<a id="a-C"></a>随法取用。<a id="a-D"></a>本神欢喜作。<a id="a-E"></a>灯炷白氎华作。<a id="a-F"></a>或新[疊*毛]布作。<a id="a-G"></a>或耨句罗树皮丝作。<a id="a-H"></a>或新净布作用。<a id="a-I"></a>用上香油。<a id="a-J"></a>众所乐者。<a id="a-K"></a>或用诸香苏油。<a id="a-L"></a>其扇底迦法。<a id="a-M"></a>用上香油。<a id="a-N"></a>补瑟征迦法。<a id="a-O"></a>用次香油。<a id="a-P"></a>阿毗遮噜迦法。<a id="a-Q"></a>用下香油。<a id="a-R"></a>若诸香木油扇底迦用。<a id="a-S"></a>若油麻油。<a id="a-T"></a>补瑟征迦用。<a id="a-U"></a>若白芥子油。<a id="a-V"></a>阿毗遮噜迦用。<a id="a-W"></a>阿恒娑果油。<a id="a-X"></a>真言妃后用。<a id="a-Y"></a>及诸女仙用。<a id="a-Z"></a>若诸果油。<a id="a-a"></a>真言主用。<a id="a-b"></a>若树果油。<a id="a-c"></a>诸天用。<a id="a-d"></a>及摩阿迦罗用若鱼脂。<a id="a-e"></a>祀鬼用。<a id="a-f"></a>若诸畜生脂。<a id="a-g"></a>祀药叉用。<a id="a-h"></a>若拔罗得鸡油。<a id="a-i"></a>麻子油。<a id="a-j"></a>祀下类天用。<a id="a-k"></a>及四姊妹遮门荼等用。<a id="a-l"></a>若寒林中起吠多罗者用。<a id="a-m"></a>大肉脂诸油之中牦牛苏。<a id="a-n"></a>上释通三部。<a id="a-o"></a>又白牛苏。<a id="a-p"></a>扇底迦用。<a id="a-q"></a>黄牛苏。<a id="a-r"></a>补瑟征迦用。<a id="a-s"></a>乌牛苏。<a id="a-t"></a>阿毗遮噜迦用。<a id="a-u"></a>若有本部别。<a id="a-v"></a>分别之亦依彼用。<a id="a-w"></a>若诸药中所生油。<a id="a-x"></a>补瑟征迦用。<a id="a-y"></a>若诸香中所生油。<a id="a-z"></a>扇底迦用。<a id="a-10"></a>若恶香气油。<a id="a-11"></a>阿毗遮噜迦用。<a id="a-12"></a>如上略说灯法则。<a id="a-13"></a>善自观之。<a id="a-14"></a>纵此不说。<a id="a-15"></a>当审用之。<a id="a-16"></a>虽有灯油。<a id="a-17"></a>不依部者。<a id="a-18"></a>以本部真言。<a id="a-19"></a>而真言之。<a id="a-1A"></a>亦通供养。<a id="a-1B"></a>灯能却障然净除昏。<a id="a-1C"></a>我今奉献。<a id="a-1D"></a>哀愍垂受。<a id="a-1E"></a>灯真言。</p>
  <p id="a1F">唵阿路迦野阿路迦野　萨缚苾地耶驮啰布儞羝莎缚诃。</p>
  <p id="a1G">诵此真言已。<a id="a-1H"></a>次诵本持真言。<a id="a-1I"></a>而真言之。<a id="a-1J"></a>复作净法。<a id="a-1K"></a>除诸过故。<a id="a-1L"></a>如前品说。<a id="a-1M"></a>准持修故。</p>
  <p data-pb></p>
  <h2 id="a1N">献食品第十二</h2>
  <p id="a1O">复次我说。<a id="a-1P"></a>应献食法。<a id="a-1Q"></a>令诸天仙。<a id="a-1R"></a>悉皆欢喜。<a id="a-1S"></a>速得成就。<a id="a-1T"></a>略说献食。<a id="a-1U"></a>应用圆根长根。<a id="a-1V"></a>诸果苏饼油饼诸羹臛等。<a id="a-1W"></a>或种种粥。<a id="a-1X"></a>及诸饮食。<a id="a-1Y"></a>此四种食。<a id="a-1Z"></a>通献诸部。<a id="a-1a"></a>未惹布啰迦果。<a id="a-1b"></a>普通三部。<a id="a-1c"></a>又以石榴果。<a id="a-1d"></a>注那果。<a id="a-1e"></a>亦通三部。<a id="a-1f"></a>示其次第。<a id="a-1g"></a>各通一部。<a id="a-1h"></a>若味甘甜。<a id="a-1i"></a>扇底迦用。<a id="a-1j"></a>若味甘酢。<a id="a-1k"></a>补瑟征迦用。<a id="a-1l"></a>若味辛淡。<a id="a-1m"></a>阿毗遮噜迦用。<a id="a-1n"></a>若多罗树果。<a id="a-1o"></a>耶子果。<a id="a-1p"></a>尾罗果。<a id="a-1q"></a>儞跛罗果。<a id="a-1r"></a>及余臭果。<a id="a-1s"></a>众所不乐。<a id="a-1t"></a>亦不应献。<a id="a-1u"></a>或有上味果。<a id="a-1v"></a>世复多饶。<a id="a-1w"></a>而复最贵。<a id="a-1x"></a>献如此果。<a id="a-1y"></a>获上成就。<a id="a-1z"></a>或有诸果。<a id="a-20"></a>其味次美。<a id="a-21"></a>世复易求。<a id="a-22"></a>价无所贵。<a id="a-23"></a>献如此果。<a id="a-24"></a>获中成就。<a id="a-25"></a>或有诸果。<a id="a-26"></a>其味苦辛淡等。<a id="a-27"></a>世复丰足。<a id="a-28"></a>价复最贱。<a id="a-29"></a>献如此果。<a id="a-2A"></a>获下成就。<a id="a-2B"></a>若欲加意奉献应取女名。<a id="a-2C"></a>所谓柿子杏子桃子等果。<a id="a-2D"></a>以献女天。<a id="a-2E"></a>诸树生果。<a id="a-2F"></a>无苦味者。<a id="a-2G"></a>献真言妃后。<a id="a-2H"></a>室利泮罗果。<a id="a-2I"></a>通献三部。<a id="a-2J"></a>一切忿怒缚拏果。<a id="a-2K"></a>唯献一切药叉。<a id="a-2L"></a>劫比贪果。<a id="a-2M"></a>献室利天。<a id="a-2N"></a>钵夜攞树生果。<a id="a-2O"></a>献钵囇使迦。<a id="a-2P"></a>如是诸果。<a id="a-2Q"></a>更有多种。<a id="a-2R"></a>诸有异名。<a id="a-2S"></a>随观其味。<a id="a-2T"></a>而用献之。<a id="a-2U"></a>或于村侧。<a id="a-2V"></a>或兰若清净处。<a id="a-2W"></a>有诸草根。<a id="a-2X"></a>其味甘美。<a id="a-2Y"></a>取之奉献。<a id="a-2Z"></a>亦得成就。<a id="a-2a"></a>征那唎根。<a id="a-2b"></a>通一切用。<a id="a-2c"></a>复有奇美味。<a id="a-2d"></a>草根枝叶。<a id="a-2e"></a>亦通奉献。<a id="a-2f"></a>非天神人中亦用。<a id="a-2g"></a>若山中所生。<a id="a-2h"></a>根美味者。<a id="a-2i"></a>佛部供献。<a id="a-2j"></a>又熟芋根。<a id="a-2k"></a>亦通佛部。<a id="a-2l"></a>又迦契噜剑根。<a id="a-2m"></a>征那唎缚也赐根。<a id="a-2n"></a>俱举知根。<a id="a-2o"></a>及余圆根。<a id="a-2p"></a>从水生者。<a id="a-2q"></a>莲华部用。<a id="a-2r"></a>又一切药圆根味。<a id="a-2s"></a>苦辛淡及多种生芋。<a id="a-2t"></a>金刚部用。<a id="a-2u"></a>又色白香味。<a id="a-2v"></a>极甘美。<a id="a-2w"></a>如是圆根。<a id="a-2x"></a>佛部供献。<a id="a-2y"></a>又色黄香味不太酸。<a id="a-2z"></a>亦不太甘。<a id="a-30"></a>如是圆根。<a id="a-31"></a>莲华部用。<a id="a-32"></a>又赤色香味。<a id="a-33"></a>苦辛淡。<a id="a-34"></a>气臭不甘。<a id="a-35"></a>如是圆根。<a id="a-36"></a>金刚部用。<a id="a-37"></a>如是三部。<a id="a-38"></a>扇底迦法等。<a id="a-39"></a>及上中下。<a id="a-3A"></a>并同通用略说。<a id="a-3B"></a>圆根善随其部。<a id="a-3C"></a>依上中下。<a id="a-3D"></a>而用献之。<a id="a-3E"></a>如是分别。<a id="a-3F"></a>速得成就。<a id="a-3G"></a>斯圆根长根生长。<a id="a-3H"></a>及所用如法类。<a id="a-3I"></a>如是葱蒜韭根。<a id="a-3J"></a>及饼吐。<a id="a-3K"></a>极臭辛苦等。<a id="a-3L"></a>不应用献。<a id="a-3M"></a>莎悉底食。<a id="a-3N"></a>乌路比迦食。<a id="a-3O"></a>布波食。<a id="a-3P"></a>缚拏迦食。<a id="a-3Q"></a>及余粉食。<a id="a-3R"></a>或作种种胡麻团食。<a id="a-3S"></a>或作种种白糖食。<a id="a-3T"></a>欢喜团食。<a id="a-3U"></a>莽度失食。<a id="a-3V"></a>毗拏迦食。<a id="a-3W"></a>傧抳拏句择迦食。<a id="a-3X"></a>阿输迦缚侈也食。<a id="a-3Y"></a>捐室罗食。<a id="a-3Z"></a>饼食。<a id="a-3a"></a>遏罗比瑟吒迦食。<a id="a-3b"></a>赊句杂也食。<a id="a-3c"></a>钵吒食。<a id="a-3d"></a>布剌拏食。<a id="a-3e"></a>莽沙布波食。<a id="a-3f"></a>征诺铎迦食。<a id="a-3g"></a>补沙缚多食。<a id="a-3h"></a>罗缚抳迦食。<a id="a-3i"></a>檗部迦啰迦食。<a id="a-3j"></a>俱矩知食。<a id="a-3k"></a>啰莽迦食。<a id="a-3l"></a>桁娑食。<a id="a-3m"></a>昔底迦食。<a id="a-3n"></a>钵[口*栗]香指里迦食。<a id="a-3o"></a>室利布罗迦食。<a id="a-3p"></a>吠瑟征迦食。<a id="a-3q"></a>瞋诺迦食。<a id="a-3r"></a>叱那罗迦食。<a id="a-3s"></a>遇拏补罗迦食。<a id="a-3t"></a>质但罗布波食。<a id="a-3u"></a>却若罗食。<a id="a-3v"></a>遇拏钵钵吒失菱伽吒迦食。<a id="a-3w"></a>竭多食。<a id="a-3x"></a>种种檗侈傧拏布波食。<a id="a-3y"></a>啰若桁娑食。<a id="a-3z"></a>娑若迦食。<a id="a-40"></a>竭[口*栗]多布罗迦食。<a id="a-41"></a>劫谟征迦食。<a id="a-42"></a>句娑里迦食。<a id="a-43"></a>释句囊食。<a id="a-44"></a>弭三补吒食。<a id="a-45"></a>舍拏缚食。<a id="a-46"></a>诃哩儜食囊食。<a id="a-47"></a>种种钵罗抳[怡-台+孚][口*栗]瑟吒迦食。<a id="a-48"></a>地比迦食。<a id="a-49"></a>若罗诃悉底儞阎食。<a id="a-4A"></a>羯羯罗傧拏迦食。<a id="a-4B"></a>缚罗伽多食。<a id="a-4C"></a>缚底征迦食。<a id="a-4D"></a>吒乞湿底迦食。<a id="a-4E"></a>伽若羯哩抳迦食等。<a id="a-4F"></a>如上等。<a id="a-4G"></a>或用砂糖作。<a id="a-4H"></a>或以苏油。<a id="a-4I"></a>或以油麻和作。<a id="a-4J"></a>如其本部。<a id="a-4K"></a>随法而用。<a id="a-4L"></a>依法奉献。<a id="a-4M"></a>速得成就。<a id="a-4N"></a>米粉食。<a id="a-4O"></a>佛部作。<a id="a-4P"></a>扇底迦。<a id="a-4Q"></a>及上成就。<a id="a-4R"></a>若一切麦面食。<a id="a-4S"></a>莲华部作。<a id="a-4T"></a>补瑟征迦。<a id="a-4U"></a>及中成就。<a id="a-4V"></a>若油麻豆子食。<a id="a-4W"></a>金刚部作。<a id="a-4X"></a>阿毗遮卢迦。<a id="a-4Y"></a>及下成就等用。<a id="a-4Z"></a>一切诸食味中。<a id="a-4a"></a>以白糖而所庄者。<a id="a-4b"></a>佛部之中。<a id="a-4c"></a>常当用献。<a id="a-4d"></a>若室利吠瑟吒迦食。<a id="a-4e"></a>莲华部用。<a id="a-4f"></a>若欢喜团食。<a id="a-4g"></a>金刚部用。<a id="a-4h"></a>若布波迦食药叉用。<a id="a-4i"></a>若女名食。<a id="a-4j"></a>真言妃后用。<a id="a-4k"></a>女名食者。<a id="a-4l"></a>剑谟里食。<a id="a-4m"></a>钵钵征食。<a id="a-4n"></a>是诸食中。<a id="a-4o"></a>最复美者。<a id="a-4p"></a>求上成就。<a id="a-4q"></a>而用奉献。<a id="a-4r"></a>如其次味。<a id="a-4s"></a>余二部用。<a id="a-4t"></a>此中不具。<a id="a-4u"></a>随所作食。<a id="a-4v"></a>八部等用。<a id="a-4w"></a>献食之时。<a id="a-4x"></a>先敷巾果叶。<a id="a-4y"></a>而为庄严。<a id="a-4z"></a>先置莎悉底迦食。<a id="a-50"></a>路比迦食。<a id="a-51"></a>布波食。<a id="a-52"></a>如是先作。<a id="a-53"></a>三部共用。<a id="a-54"></a>复如本部。<a id="a-55"></a>所须饮食。<a id="a-56"></a>随力献之。<a id="a-57"></a>以粳米饭。<a id="a-58"></a>六十日熟。<a id="a-59"></a>粳米饭。<a id="a-5A"></a>大麦乳饭。<a id="a-5B"></a>不种自生。<a id="a-5C"></a>粳米饭粟米饭。<a id="a-5D"></a>应须献者。<a id="a-5E"></a>作法献之。<a id="a-5F"></a>及诸香味。<a id="a-5G"></a>奇美羹臛。<a id="a-5H"></a>并诸豆臛。<a id="a-5I"></a>而奉献之。<a id="a-5J"></a>乳煮大麦饭。<a id="a-5K"></a>及不种自生粳米饭。<a id="a-5L"></a>求上成就。<a id="a-5M"></a>粳米及饭。<a id="a-5N"></a>六十日熟。<a id="a-5O"></a>粳米饭。<a id="a-5P"></a>求中成就。<a id="a-5Q"></a>粟米及饭。<a id="a-5R"></a>求下成就。<a id="a-5S"></a>扇底迦法。<a id="a-5T"></a>为上成就。<a id="a-5U"></a>粟米及饭求下成就。<a id="a-5V"></a>扇底迦法。<a id="a-5W"></a>为上成就。<a id="a-5X"></a>粟米及饭。<a id="a-5Y"></a>求下成就。<a id="a-5Z"></a>扇底迦法为上成就。<a id="a-5a"></a>补瑟征迦法。<a id="a-5b"></a>为中成就。<a id="a-5c"></a>阿毗遮卢迦法。<a id="a-5d"></a>为下成就。<a id="a-5e"></a>供养饭食。<a id="a-5f"></a>根果饭粥。<a id="a-5g"></a>依上中下。<a id="a-5h"></a>而奉献之。<a id="a-5i"></a>扇底迦法。<a id="a-5j"></a>上佛部。<a id="a-5k"></a>补瑟征迦法。<a id="a-5l"></a>中莲华部。<a id="a-5m"></a>阿毗遮噜迦法。<a id="a-5n"></a>下金刚部。<a id="a-5o"></a>最上悉地。<a id="a-5p"></a>及与中下。<a id="a-5q"></a>善须依法。<a id="a-5r"></a>随类应知。<a id="a-5s"></a>羹臛之中。<a id="a-5t"></a>味甘甜者。<a id="a-5u"></a>扇底迦用。<a id="a-5v"></a>味酢甜者。<a id="a-5w"></a>补瑟征迦法用。<a id="a-5x"></a>味苦辛淡者。<a id="a-5y"></a>阿毗遮噜迦用。<a id="a-5z"></a>乳粥扇底迦用。<a id="a-60"></a>石榴粥酪粥等。<a id="a-61"></a>补瑟征迦用。<a id="a-62"></a>讫娑啰粥。<a id="a-63"></a>谓胡麻粳米豆子等。<a id="a-64"></a>阿毗遮噜迦用。<a id="a-65"></a>如前各说。<a id="a-66"></a>诸食味等。<a id="a-67"></a>或随方所种种有异。<a id="a-68"></a>观上中下。<a id="a-69"></a>而奉献之。<a id="a-6A"></a>或有诸味。<a id="a-6B"></a>众所称赞。<a id="a-6C"></a>或自爱者。<a id="a-6D"></a>应持献佛。<a id="a-6E"></a>或有本部真言所说。<a id="a-6F"></a>献食次第。<a id="a-6G"></a>宜当依之。<a id="a-6H"></a>若异彼者。<a id="a-6I"></a>不得成就。<a id="a-6J"></a>食中显者。<a id="a-6K"></a>及以恶香。<a id="a-6L"></a>金刚部用。<a id="a-6M"></a>前说涂香灯食等。<a id="a-6N"></a>各依本部。<a id="a-6O"></a>扇底迦等。<a id="a-6P"></a>当品依之。<a id="a-6Q"></a>观真言性。<a id="a-6R"></a>为喜为怒。</p>
  <p id="a6S">次复观之。<a id="a-6T"></a>然成何等事。<a id="a-6U"></a>复细寻察。<a id="a-6V"></a>满何等愿。<a id="a-6W"></a>既观知已。<a id="a-6X"></a>前所献食。<a id="a-6Y"></a>随力献之。<a id="a-6Z"></a>于献法中。<a id="a-6a"></a>见有用。<a id="a-6b"></a>迦弭迦食者。<a id="a-6c"></a>应献莎悉底食。<a id="a-6d"></a>乌路比迦食及余力所办食。<a id="a-6e"></a>沙糖酪饭根果乳粥等是也。<a id="a-6f"></a>此迦弭迦食。<a id="a-6g"></a>通献一切。<a id="a-6h"></a>唯除阿毗遮噜迦。<a id="a-6i"></a>于献法中。<a id="a-6j"></a>见有用。<a id="a-6k"></a>征质睹路食者。<a id="a-6l"></a>应以迦弭迦食中。<a id="a-6m"></a>加三两种。<a id="a-6n"></a>上异饮食是也。<a id="a-6o"></a>于献法中。<a id="a-6p"></a>见有乌肥噜食者。<a id="a-6q"></a>以前迦弭迦食。<a id="a-6r"></a>倍加多置是也。<a id="a-6s"></a>于献法中。<a id="a-6t"></a>见有用三白食者。<a id="a-6u"></a>应以乳酪苏饭是也。<a id="a-6v"></a>复见有三甜食者。<a id="a-6w"></a>苏蜜乳饭是也。<a id="a-6x"></a>于献法中。<a id="a-6y"></a>见有萨缚薄底迦食者。<a id="a-6z"></a>娑也里迦食。<a id="a-70"></a>陵只里迦食。<a id="a-71"></a>薝没梨耶食。<a id="a-72"></a>底罗比瑟吒剑食。<a id="a-73"></a>酪饭根果。<a id="a-74"></a>于一前所说。<a id="a-75"></a>食中随取一两。<a id="a-76"></a>味置之。<a id="a-77"></a>稻谷华诸华及叶。<a id="a-78"></a>盛以大器。<a id="a-79"></a>置水满中。<a id="a-7A"></a>远持诵处。<a id="a-7B"></a>而弃是也。<a id="a-7C"></a>于献法中。<a id="a-7D"></a>见有扇底迦食者。<a id="a-7E"></a>当用莎悉底乳。<a id="a-7F"></a>粥稻谷华苏蜜乳。<a id="a-7G"></a>及乳煎大麦饭征若布罗等食。<a id="a-7H"></a>决然除灾。<a id="a-7I"></a>无怀疑也。<a id="a-7J"></a>于献法中。<a id="a-7K"></a>见有补瑟征迦食者。<a id="a-7L"></a>应用酪饭酪粥欢喜团。<a id="a-7M"></a>乌路比迦沙糖。<a id="a-7N"></a>室唎吠瑟吒迦等食。<a id="a-7O"></a>决能满愿。<a id="a-7P"></a>无怀疑也。<a id="a-7Q"></a>于献法中。<a id="a-7R"></a>见有阿毗遮卢迦食者。<a id="a-7S"></a>应用赤粳米饭。<a id="a-7T"></a>或用句捺啰嚩子。<a id="a-7U"></a>或染作赤色饭。<a id="a-7V"></a>或油麻饼娑布跛迦薝没梨也讫娑罗粥等。<a id="a-7W"></a>决能降魔无疑也。<a id="a-7X"></a>若持药叉真言无献食法者。<a id="a-7Y"></a>应依此法。<a id="a-7Z"></a>而奉献之。<a id="a-7a"></a>当用赤粳米饭。<a id="a-7b"></a>根果蜜水。<a id="a-7c"></a>及蜜沙糖米粉饼等是也。<a id="a-7d"></a>持女天真言等。<a id="a-7e"></a>应献羹饭。<a id="a-7f"></a>豆子臛等。<a id="a-7g"></a>诸甜浆水。<a id="a-7h"></a>钵啰拏钵哩瑟吒迦缶叶味等。<a id="a-7i"></a>及诸果子。<a id="a-7j"></a>一切女天应献是食也。<a id="a-7k"></a>欲求上成就。<a id="a-7l"></a>本部献法者。<a id="a-7m"></a>应依此献。<a id="a-7n"></a>有诸饮食。<a id="a-7o"></a>根果香等。<a id="a-7p"></a>众所共谈。<a id="a-7q"></a>其味美者。<a id="a-7r"></a>多而复贵。<a id="a-7s"></a>如此上味。<a id="a-7t"></a>求上成就。<a id="a-7u"></a>而奉献之。<a id="a-7v"></a>如上略说。<a id="a-7w"></a>诸献食法。<a id="a-7x"></a>各随本部。<a id="a-7y"></a>所求事法。<a id="a-7z"></a>皆已略陈。<a id="a-80"></a>或于余方。<a id="a-81"></a>饮食味异。<a id="a-82"></a>观其色味。<a id="a-83"></a>随类献之。<a id="a-84"></a>欲献食时。<a id="a-85"></a>先净涂地。<a id="a-86"></a>香水遍洒。<a id="a-87"></a>净洗诸叶。<a id="a-88"></a>复以莲叶钵罗势叶。<a id="a-89"></a>诸乳树叶。<a id="a-8A"></a>或新氎布等。<a id="a-8B"></a>敷说其上。<a id="a-8C"></a>复下诸肴膳。<a id="a-8D"></a>依用此叶。<a id="a-8E"></a>扇底迦用。<a id="a-8F"></a>水生诸叶。<a id="a-8G"></a>及余奇树叶等。<a id="a-8H"></a>或芭蕉等。<a id="a-8I"></a>又补瑟征迦用。<a id="a-8J"></a>拔罗得计树叶。<a id="a-8K"></a>阏伽树叶。<a id="a-8L"></a>或随时得者。<a id="a-8M"></a>又阿毗遮噜迦用。<a id="a-8N"></a>雌树名叶。<a id="a-8O"></a>谓芭蕉始生叶。<a id="a-8P"></a>或莲叶及苦树叶等。<a id="a-8Q"></a>又女仙真言用。<a id="a-8R"></a>钵隶迦使干树叶。<a id="a-8S"></a>又地居天等。<a id="a-8T"></a>以草用之。<a id="a-8U"></a>求上中下法。<a id="a-8V"></a>善须知解。<a id="a-8W"></a>先涂洒地。<a id="a-8X"></a>复敷诸叶。<a id="a-8Y"></a>当净洗手。<a id="a-8Z"></a>漱口咽水。<a id="a-8a"></a>次须下食。<a id="a-8b"></a>先下沙悉底迦食。<a id="a-8c"></a>次下圆根长根果。<a id="a-8d"></a>次下诸粥。<a id="a-8e"></a>次下羹臛。<a id="a-8f"></a>次下乳酪。<a id="a-8g"></a>随本法。<a id="a-8h"></a>依此下之。<a id="a-8i"></a>若作曼荼罗。<a id="a-8j"></a>及拟成就诸事。<a id="a-8k"></a>得诸境界者。<a id="a-8l"></a>应当倍加。<a id="a-8m"></a>奉献清净饮食。<a id="a-8n"></a>华果等类。<a id="a-8o"></a>初持诵时。<a id="a-8p"></a>随其所办。<a id="a-8q"></a>随所得味。<a id="a-8r"></a>依彼本法。<a id="a-8s"></a>而奉献之。<a id="a-8t"></a>若白黑二月八日。<a id="a-8u"></a>十四日十五日。<a id="a-8v"></a>日月蚀时。<a id="a-8w"></a>地动时。<a id="a-8x"></a>广加供养。<a id="a-8y"></a>若护摩时。<a id="a-8z"></a>所须之物。<a id="a-90"></a>先办置于本尊主前。<a id="a-91"></a>若持诵人。<a id="a-92"></a>每欲食时。<a id="a-93"></a>先出分食。<a id="a-94"></a>亦同致尊前。<a id="a-95"></a>如先作护摩。<a id="a-96"></a>而后食者。<a id="a-97"></a>应预作食。<a id="a-98"></a>而出置之。<a id="a-99"></a>先设供养。<a id="a-9A"></a>所办食已。<a id="a-9B"></a>然后应当。<a id="a-9C"></a>起首念诵。<a id="a-9D"></a>献诸华药。<a id="a-9E"></a>及诸饮食。<a id="a-9F"></a>常须念之。<a id="a-9G"></a>不应废忘。<a id="a-9H"></a>仍依本法。<a id="a-9I"></a>若言一时念诵。<a id="a-9J"></a>一时供养。<a id="a-9K"></a>诸根果食。<a id="a-9L"></a>若言二时念诵。<a id="a-9M"></a>二时供养。<a id="a-9N"></a>若言三时念诵。<a id="a-9O"></a>三时供养。<a id="a-9P"></a>如是依法。<a id="a-9Q"></a>当速成就。<a id="a-9R"></a>持诵之人。<a id="a-9S"></a>不献饮食。<a id="a-9T"></a>违本部者。<a id="a-9U"></a>其人乃着。<a id="a-9V"></a>魔障身无精光。<a id="a-9W"></a>风燥饥渴。<a id="a-9X"></a>恒恶思想。<a id="a-9Y"></a>不能成就。<a id="a-9Z"></a>本尊真言。<a id="a-9a"></a>皆由不献。<a id="a-9b"></a>本尊果食。<a id="a-9c"></a>应当依前。<a id="a-9d"></a>白黑二月等。<a id="a-9e"></a>广设供养。<a id="a-9f"></a>奉献本尊。<a id="a-9g"></a>并诸眷属。<a id="a-9h"></a>初持诵时。<a id="a-9i"></a>于前等日。<a id="a-9j"></a>作扇底迦食。<a id="a-9k"></a>远持诵处。<a id="a-9l"></a>四方弃之。<a id="a-9m"></a>于此不说。<a id="a-9n"></a>或本部不通。<a id="a-9o"></a>纵有所通。<a id="a-9p"></a>以诸下味。<a id="a-9q"></a>而求上成。<a id="a-9r"></a>及所制食。<a id="a-9s"></a>臭恶之类。<a id="a-9t"></a>皆不应用。<a id="a-9u"></a>常献酪饭。<a id="a-9v"></a>其诸部中。<a id="a-9w"></a>求上中下。<a id="a-9x"></a>扇底迦等。<a id="a-9y"></a>并通诸天真言等者。<a id="a-9z"></a>应如是供养。<a id="a-A0"></a>若无本所制食。<a id="a-A1"></a>随其所得。<a id="a-A2"></a>以本部真言。<a id="a-A3"></a>而真言之。<a id="a-A4"></a>此药香美。<a id="a-A5"></a>堪本尊主。<a id="a-A6"></a>我今奉献。<a id="a-A7"></a>垂哀愍受。<a id="a-A8"></a>治食真言曰。</p>
  <p id="aA9">阿[可*欠]罗阿[可*欠]罗　萨缚　苾地耶驮罗布尔羝莎缚诃。</p>
  <p id="aAA">此真言遍通三部。<a id="a-AB"></a>真言食后。<a id="a-AC"></a>诵所持真言食。<a id="a-AD"></a>而奉献之。</p>
  <p data-pb></p>
  <h2 id="aAE">分别成就品第十六(此各藏本原脱前三品)</h2>
  <p id="aAF">今复说三部悉地成就。<a id="a-AG"></a>乘空自在而进。<a id="a-AH"></a>此为最上。<a id="a-AI"></a>藏形隐迹为中成就。<a id="a-AJ"></a>世间诸事三种成就。<a id="a-AK"></a>随上中下。<a id="a-AL"></a>更分别之。<a id="a-AM"></a>三部上成就。<a id="a-AN"></a>法得持明仙。<a id="a-AO"></a>乘空游行成就五通。<a id="a-AP"></a>又多种成。<a id="a-AQ"></a>或得诸漏断尽。<a id="a-AR"></a>或得辟支佛地。<a id="a-AS"></a>或证菩萨位地。<a id="a-AT"></a>或知解一切事。<a id="a-AU"></a>或辩才多闻。<a id="a-AV"></a>或成吠跢罗尸。<a id="a-AW"></a>或成药叉尼。<a id="a-AX"></a>或得真陀摩尼。<a id="a-AY"></a>或得无尽伏藏具上等事。<a id="a-AZ"></a>名上中上成就之法。<a id="a-Aa"></a>三部中成就法。<a id="a-Ab"></a>藏迹于身。<a id="a-Ac"></a>得大势力。<a id="a-Ad"></a>先来懈怠。<a id="a-Ae"></a>而得精进勤入修罗宫。<a id="a-Af"></a>得长寿药。<a id="a-Ag"></a>成钵[口*(肄-聿+(企-止+米))]。<a id="a-Ah"></a>史迦天使。<a id="a-Ai"></a>或能使鬼。<a id="a-Aj"></a>或能成就娑罗坌尔迦树神。<a id="a-Ak"></a>或成多闻未经所闻悟深义理。<a id="a-Al"></a>或合药或才涂足顶。<a id="a-Am"></a>即远所涉无有疲乏。<a id="a-An"></a>如上所说。<a id="a-Ao"></a>悉名上成就之法。<a id="a-Ap"></a>三部下成就法。<a id="a-Aq"></a>令众喜见。<a id="a-Ar"></a>或摄伏众人。<a id="a-As"></a>或能征罚恶人。<a id="a-At"></a>降诸怨众。<a id="a-Au"></a>及余下事。<a id="a-Av"></a>名下中下成就之法。<a id="a-Aw"></a>若欲成就药物等者。<a id="a-Ax"></a>有三种成。<a id="a-Ay"></a>光焰为上。<a id="a-Az"></a>烟气为中。<a id="a-B0"></a>熅暖为下。<a id="a-B1"></a>复次圣者真言。<a id="a-B2"></a>为上成就。<a id="a-B3"></a>诸天所说。<a id="a-B4"></a>为中成就。<a id="a-B5"></a>世天真言。<a id="a-B6"></a>为下成就。<a id="a-B7"></a>复次佛部真言。<a id="a-B8"></a>为上悉地。<a id="a-B9"></a>莲华部真言。<a id="a-BA"></a>为中悉地。<a id="a-BB"></a>金刚部真言。<a id="a-BC"></a>为下悉地。<a id="a-BD"></a>若欲以上真言。<a id="a-BE"></a>欲求下成就者。<a id="a-BF"></a>得下成就。<a id="a-BG"></a>或以下真言。<a id="a-BH"></a>祈求上者。<a id="a-BI"></a>得上成就。<a id="a-BJ"></a>或以中真言。<a id="a-BK"></a>成上下者。<a id="a-BL"></a>亦等成就。<a id="a-BM"></a>真言之中。<a id="a-BN"></a>具此四德。<a id="a-BO"></a>当知即悉上中下分。<a id="a-BP"></a>能成大果。<a id="a-BQ"></a>谓令成满。<a id="a-BR"></a>辟支佛位。<a id="a-BS"></a>谓令成满。<a id="a-BT"></a>菩萨十地。<a id="a-BU"></a>乃至成佛。<a id="a-BV"></a>为大果报。<a id="a-BW"></a>复成大德。<a id="a-BX"></a>行谓多诸眷属。<a id="a-BY"></a>前后围绕。<a id="a-BZ"></a>满如是愿者。<a id="a-Ba"></a>为大德行。<a id="a-Bb"></a>复能久住位。<a id="a-Bc"></a>谓得王处。<a id="a-Bd"></a>转轮王处。<a id="a-Be"></a>长寿仙处。<a id="a-Bf"></a>满如是愿者。<a id="a-Bg"></a>为久住。<a id="a-Bh"></a>形仪广大。<a id="a-Bi"></a>威光远照。<a id="a-Bj"></a>教修广大。<a id="a-Bk"></a>具此四德者。<a id="a-Bl"></a>虽是下品真言。<a id="a-Bm"></a>能成上品。<a id="a-Bn"></a>若上品中。<a id="a-Bo"></a>不具此德。<a id="a-Bp"></a>虽是上品真言。<a id="a-Bq"></a>下品用也。<a id="a-Br"></a>诸佛菩萨所说真言。<a id="a-Bs"></a>如是转次。<a id="a-Bt"></a>多佛菩萨所说之者。<a id="a-Bu"></a>虽属下品。<a id="a-Bv"></a>亦能成就。<a id="a-Bw"></a>上品等事。<a id="a-Bx"></a>或尊等所说真言之中。<a id="a-By"></a>唯具一事者。<a id="a-Bz"></a>谓扇底迦法。<a id="a-C0"></a>补瑟置迦法。<a id="a-C1"></a>阿毗遮嚧迦法。<a id="a-C2"></a>虽具一事。<a id="a-C3"></a>于中各有上中下品。<a id="a-C4"></a>岂有下品真言。<a id="a-C5"></a>能成上事。<a id="a-C6"></a>犹若青泥。<a id="a-C7"></a>出妙莲华。<a id="a-C8"></a>固无疑也。<a id="a-C9"></a>岂有上品慈善真言。<a id="a-CA"></a>能成忿怒下品成就。<a id="a-CB"></a>如白檀木其性清凉。<a id="a-CC"></a>若风击相揩。<a id="a-CD"></a>自然火起。<a id="a-CE"></a>非无因缘也。<a id="a-CF"></a>如是差互。<a id="a-CG"></a>虽非次第。<a id="a-CH"></a>诸余悉地。<a id="a-CI"></a>皆物疑虑。<a id="a-CJ"></a>身分悉地为上品成。<a id="a-CK"></a>诸药悉地品为中成。<a id="a-CL"></a>富饶悉地。<a id="a-CM"></a>为下品成。<a id="a-CN"></a>若复有人。<a id="a-CO"></a>久至持诵。<a id="a-CP"></a>下品真言。<a id="a-CQ"></a>纵自无力。<a id="a-CR"></a>于本尊边转求。<a id="a-CS"></a>上品自成。<a id="a-CT"></a>若于上品真言之中。<a id="a-CU"></a>心怀犹豫。<a id="a-CV"></a>念持供养。<a id="a-CW"></a>复不精诚。<a id="a-CX"></a>虽于上品真言。<a id="a-CY"></a>由彼诵念心轻。<a id="a-CZ"></a>致招下品成就。<a id="a-Ca"></a>故知持诵皆由心意。<a id="a-Cb"></a>且如诸天之中。<a id="a-Cc"></a>亦有贫者。<a id="a-Cd"></a>诸鬼部内。<a id="a-Ce"></a>亦有富强。<a id="a-Cf"></a>此彼知然。<a id="a-Cg"></a>真言亦尔。<a id="a-Ch"></a>一一真言。<a id="a-Ci"></a>皆具三悉地。<a id="a-Cj"></a>谓上中下。<a id="a-Ck"></a>诚心念诵。<a id="a-Cl"></a>皆获悉地。</p>
  <p data-pb></p>
  <h2 id="aCm">奉请品第十七</h2>
  <p id="aCn">复次若欲入本尊室。<a id="a-Co"></a>先睹尊颜。<a id="a-Cp"></a>合十指爪。<a id="a-Cq"></a>当小低头。<a id="a-Cr"></a>复次器盛。<a id="a-Cs"></a>净水随所作事。<a id="a-Ct"></a>置本献花。<a id="a-Cu"></a>复置涂香。<a id="a-Cv"></a>依于本法。<a id="a-Cw"></a>而作阏伽。<a id="a-Cx"></a>烧香熏之。<a id="a-Cy"></a>应诵真言。<a id="a-Cz"></a>阏伽七遍。<a id="a-D0"></a>则当奉请。<a id="a-D1"></a>已依法供养。<a id="a-D2"></a>盛阏伽器。<a id="a-D3"></a>当用金或用铜。<a id="a-D4"></a>或以石作。<a id="a-D5"></a>或以土木。<a id="a-D6"></a>或取螺作。<a id="a-D7"></a>或用束底。<a id="a-D8"></a>或用荷叶。<a id="a-D9"></a>以缀作器。<a id="a-DA"></a>或乳树叶。<a id="a-DB"></a>如上所说。<a id="a-DC"></a>阏伽器等。<a id="a-DD"></a>当用之时。<a id="a-DE"></a>须知次第。<a id="a-DF"></a>若扇底迦。<a id="a-DG"></a>当用白器。<a id="a-DH"></a>补瑟征迦。<a id="a-DI"></a>当用黄器。<a id="a-DJ"></a>阿毗遮卢迦。<a id="a-DK"></a>当用黑器。<a id="a-DL"></a>作上中下悉地。<a id="a-DM"></a>成就类前。<a id="a-DN"></a>所说应可用之作。<a id="a-DO"></a>扇底迦所。<a id="a-DP"></a>用阏伽置少小麦。<a id="a-DQ"></a>补瑟置迦。<a id="a-DR"></a>应着胡麻。<a id="a-DS"></a>阿毗遮噜迦。<a id="a-DT"></a>当致粟末。<a id="a-DU"></a>又扇底迦置乳。<a id="a-DV"></a>补瑟置迦置酪。<a id="a-DW"></a>阿毗噜迦。<a id="a-DX"></a>应置牛尿。<a id="a-DY"></a>或着自血。<a id="a-DZ"></a>遍通用者。<a id="a-Da"></a>应着稻华涂香。<a id="a-Db"></a>及华胡麻茅草环。<a id="a-Dc"></a>用熟铜器。<a id="a-Dd"></a>盛以阏伽。<a id="a-De"></a>若无此器。<a id="a-Df"></a>随所得者。<a id="a-Dg"></a>亦遍通用。<a id="a-Dh"></a>请召之时。<a id="a-Di"></a>应用当部明王真言。<a id="a-Dj"></a>及慕捺罗。<a id="a-Dk"></a>若有本法已说请召真言。<a id="a-Dl"></a>应当取用。<a id="a-Dm"></a>无取别者。<a id="a-Dn"></a>先请当部。<a id="a-Do"></a>尊次请明王妃三部之中。<a id="a-Dp"></a>皆应如是本法。<a id="a-Dq"></a>若无请召真言。<a id="a-Dr"></a>应用明王等真言而请召之。<a id="a-Ds"></a>本法虽说请召真言是下。<a id="a-Dt"></a>岂合请于部主。<a id="a-Du"></a>若以本法真言请召。<a id="a-Dv"></a>当速成就。<a id="a-Dw"></a>不应生难也。<a id="a-Dx"></a>本法若有请召真言。<a id="a-Dy"></a>及发遣者。<a id="a-Dz"></a>当请之时。<a id="a-E0"></a>此真言主。<a id="a-E1"></a>至部主所请云。<a id="a-E2"></a>今有某甲。<a id="a-E3"></a>为某事奉请。<a id="a-E4"></a>若发遣时。<a id="a-E5"></a>亦复如是。<a id="a-E6"></a>所作事已。<a id="a-E7"></a>愿尊证知。<a id="a-E8"></a>随意而去。<a id="a-E9"></a>明王妃真言。<a id="a-EA"></a>用请女仙等。<a id="a-EB"></a>明王真言。<a id="a-EC"></a>请诸真言主。<a id="a-ED"></a>或有真言主。<a id="a-EE"></a>不受明王真言所请。<a id="a-EF"></a>要以明王妃真言。<a id="a-EG"></a>然可依请。<a id="a-EH"></a>如别部说。<a id="a-EI"></a>致阏伽时。<a id="a-EJ"></a>应诵真言。<a id="a-EK"></a>大者一遍。<a id="a-EL"></a>中者三遍。<a id="a-EM"></a>下者七遍。<a id="a-EN"></a>极小者二十一遍。<a id="a-EO"></a>如上所说。<a id="a-EP"></a>阏伽法则。<a id="a-EQ"></a>先两膝着地。<a id="a-ER"></a>应须手着净茅草环。<a id="a-ES"></a>捧阏伽。<a id="a-ET"></a>烧香薰之。<a id="a-EU"></a>作如是请。<a id="a-EV"></a>仰惟尊者。<a id="a-EW"></a>以本愿故。<a id="a-EX"></a>降赴道场。<a id="a-EY"></a>愿垂哀愍。<a id="a-EZ"></a>受此阏伽。<a id="a-Ea"></a>及微献供。<a id="a-Eb"></a>有真言主。<a id="a-Ec"></a>名曰独胜。<a id="a-Ed"></a>奇加忿怒。<a id="a-Ee"></a>不受诸余真言。<a id="a-Ef"></a>召请用彼所说真言。<a id="a-Eg"></a>然降所请。<a id="a-Eh"></a>彼诸眷属。<a id="a-Ei"></a>亦不受于余真言请。<a id="a-Ej"></a>不应用彼眷属真言而请召之。<a id="a-Ek"></a>但缘用心真言。<a id="a-El"></a>或说根本。<a id="a-Em"></a>或明王妃所说真言。<a id="a-En"></a>而用请召。<a id="a-Eo"></a>部心真言。<a id="a-Ep"></a>遍通三部。<a id="a-Eq"></a>彼请召。<a id="a-Er"></a>当应降赴。<a id="a-Es"></a>加医醯字。<a id="a-Et"></a>此更秘密。<a id="a-Eu"></a>速满其愿。<a id="a-Ev"></a>当请之时。<a id="a-Ew"></a>诚心作礼。<a id="a-Ex"></a>再三启白。<a id="a-Ey"></a>大慈悲者。<a id="a-Ez"></a>请依本愿。<a id="a-F0"></a>来降道场。<a id="a-F1"></a>若不诚心。<a id="a-F2"></a>徒多念诵。<a id="a-F3"></a>乃至真言。<a id="a-F4"></a>亦皆殷勤。<a id="a-F5"></a>以两手捧阏伽器。<a id="a-F6"></a>顶戴供养。<a id="a-F7"></a>为上悉地。<a id="a-F8"></a>置于心间。<a id="a-F9"></a>为中悉地。<a id="a-FA"></a>置于脐间。<a id="a-FB"></a>为下悉地。<a id="a-FC"></a>先观本尊画像。<a id="a-FD"></a>其像若立。<a id="a-FE"></a>持咒之人。<a id="a-FF"></a>亦应立请。<a id="a-FG"></a>画像若坐。<a id="a-FH"></a>亦应坐请。<a id="a-FI"></a>又观彼像。<a id="a-FJ"></a>曲躬立势。<a id="a-FK"></a>亦应学之而奉请之。<a id="a-FL"></a>当请之时。<a id="a-FM"></a>先观本尊所止之方。<a id="a-FN"></a>而面彼请。<a id="a-FO"></a>然便回身。<a id="a-FP"></a>置阏伽于尊像前。<a id="a-FQ"></a>复有秘观。<a id="a-FR"></a>所作扇底迦等诸余方所。<a id="a-FS"></a>而请召之。<a id="a-FT"></a>或于余时。<a id="a-FU"></a>得诸华果。<a id="a-FV"></a>称本尊意。<a id="a-FW"></a>应须奉请。<a id="a-FX"></a>然可献之。<a id="a-FY"></a>当请之时。<a id="a-FZ"></a>合手爪指。<a id="a-Fa"></a>随于本方。<a id="a-Fb"></a>但至诚心奉请。<a id="a-Fc"></a>或以两手捧诸阏伽器。<a id="a-Fd"></a>而请召之。<a id="a-Fe"></a>然后敷献。<a id="a-Ff"></a>所得之物。<a id="a-Fg"></a>若欲成就上中下事及扇底迦第。<a id="a-Fh"></a>皆须加以真言及慕捺啰而作请召。<a id="a-Fi"></a>作成诸事等。<a id="a-Fj"></a>或有障起。<a id="a-Fk"></a>或魔与娆。<a id="a-Fl"></a>或病者加。<a id="a-Fm"></a>当尔之时。<a id="a-Fn"></a>事缘既速。<a id="a-Fo"></a>不可当待办阏伽器。<a id="a-Fp"></a>便即用心。<a id="a-Fq"></a>启请本尊。<a id="a-Fr"></a>作除遣法。<a id="a-Fs"></a>如上所说。<a id="a-Ft"></a>随其大小。<a id="a-Fu"></a>拟欲成就。<a id="a-Fv"></a>阏伽请之。<a id="a-Fw"></a>急难等之事。<a id="a-Fx"></a>诚心请之。<a id="a-Fy"></a>若复有人。<a id="a-Fz"></a>欲得归仰诸部尊者。<a id="a-G0"></a>应当常作召请法则。<a id="a-G1"></a>持诵之人。<a id="a-G2"></a>速得成就。</p>
  <h2 id="aG3">供养品第十八</h2>
  <p id="aG4">复次奉请尊已欲依部类或诸事业。<a id="a-G5"></a>观其大小。<a id="a-G6"></a>依法则而供养之。<a id="a-G7"></a>既奉请已。<a id="a-G8"></a>作如是言。<a id="a-G9"></a>善来尊者。<a id="a-GA"></a>愍我等故。<a id="a-GB"></a>降临道场。<a id="a-GC"></a>复垂哀愍。<a id="a-GD"></a>当就此座。<a id="a-GE"></a>坐受微献供。<a id="a-GF"></a>复起诚心。<a id="a-GG"></a>频兴作礼。<a id="a-GH"></a>而白尊言。<a id="a-GI"></a>大悲垂愍。<a id="a-GJ"></a>成本愿故。<a id="a-GK"></a>而见降临。<a id="a-GL"></a>非我所能。<a id="a-GM"></a>启请本尊。<a id="a-GN"></a>如是三时。<a id="a-GO"></a>皆应依此。<a id="a-GP"></a>如前已说。<a id="a-GQ"></a>应须办供。<a id="a-GR"></a>先献涂香。<a id="a-GS"></a>次施华等。<a id="a-GT"></a>复献烧香。<a id="a-GU"></a>次献饮食。<a id="a-GV"></a>次乃然灯。<a id="a-GW"></a>如其次第。<a id="a-GX"></a>用忿怒王真言。<a id="a-GY"></a>此等供物。<a id="a-GZ"></a>悉令清净。<a id="a-Ga"></a>善悦人心。<a id="a-Gb"></a>各用本色真言而真言。<a id="a-Gc"></a>献涂香已。<a id="a-Gd"></a>各列其名。<a id="a-Ge"></a>如依前说。<a id="a-Gf"></a>即奉阏伽。<a id="a-Gg"></a>如是华香。<a id="a-Gh"></a>及饮食等。<a id="a-Gi"></a>皆亦准此。<a id="a-Gj"></a>若涂香烧香华及饮食。<a id="a-Gk"></a>无可献者。<a id="a-Gl"></a>但诵本色真言。<a id="a-Gm"></a>及此手印。<a id="a-Gn"></a>以此献之。<a id="a-Go"></a>表云。<a id="a-Gp"></a>供物无可求得。<a id="a-Gq"></a>但纳真心。<a id="a-Gr"></a>后作阏伽。<a id="a-Gs"></a>以真心故。<a id="a-Gt"></a>速满其愿。<a id="a-Gu"></a>离此之外。<a id="a-Gv"></a>有四供养。<a id="a-Gw"></a>遍通诸部。<a id="a-Gx"></a>一切处用。<a id="a-Gy"></a>一谓合掌。<a id="a-Gz"></a>二以阏伽。<a id="a-H0"></a>三用真言。<a id="a-H1"></a>及慕捺罗。<a id="a-H2"></a>四但运心。<a id="a-H3"></a>此善品中。<a id="a-H4"></a>随力应作。<a id="a-H5"></a>或复长时供养中。<a id="a-H6"></a>置无过运。<a id="a-H7"></a>心如世尊。<a id="a-H8"></a>说诸法行。<a id="a-H9"></a>中心为其首。<a id="a-HA"></a>若能摽心。<a id="a-HB"></a>而供养者。<a id="a-HC"></a>满一切愿。<a id="a-HD"></a>若成就诸余事者。<a id="a-HE"></a>应当发遣。<a id="a-HF"></a>诸为障者。<a id="a-HG"></a>若不遣除后。<a id="a-HH"></a>恐伤及所以。<a id="a-HI"></a>先须作遣除法。<a id="a-HJ"></a>诵忿怒真言。<a id="a-HK"></a>或用当部。<a id="a-HL"></a>成就诸事真言。<a id="a-HM"></a>遣除障已。<a id="a-HN"></a>次应诵本部尊真言。<a id="a-HO"></a>而真言水。<a id="a-HP"></a>遍请护摩及轮手印。</p>
  <p id="aHQ">佛部请火天真言。</p>
  <p id="aHR">欱写合写、<a id="a-HS"></a>　縳[可*欠]　曩野　莎嚩诃</p>
  <p id="aHT">诵此真言三遍。<a id="a-HU"></a>请召火天烧食供养。</p>
  <p id="aHV">护摩真言。</p>
  <p id="aHW">唵、<a id="a-HX"></a>阿那曳、<a id="a-HY"></a>　欱写合．缚[可*欠]曩野．揖(奴立反)比揖比．儞跛野．　莎缚诃。</p>
  <p id="aHZ">次持牛苏。<a id="a-Ha"></a>以此真言。<a id="a-Hb"></a>一真言一烧。<a id="a-Hc"></a>满于三遍。<a id="a-Hd"></a>供养火天。</p>
  <p id="aHe">金刚部忿怒金刚真言。</p>
  <p id="aHf">唵、<a id="a-Hg"></a>枳里枳里、<a id="a-Hh"></a>　跋日罗．　矩噜驮．吽[打-丁+巿]。</p>
  <p id="aHi">以此真言。<a id="a-Hj"></a>一真言食一烧。<a id="a-Hk"></a>火食作法。<a id="a-Hl"></a>除遣地中。<a id="a-Hm"></a>作诸障者。<a id="a-Hn"></a>又此真言。<a id="a-Ho"></a>或同部尊遍洒华等。<a id="a-Hp"></a>复用吉利枳罗忿怒真言。<a id="a-Hq"></a>并印当诵真言。<a id="a-Hr"></a>左手作印。<a id="a-Hs"></a>遍印涂香烧香饮食华等。<a id="a-Ht"></a>作净除秽。<a id="a-Hu"></a>为自身净故。<a id="a-Hv"></a>应以右手。<a id="a-Hw"></a>掬持香水。<a id="a-Hx"></a>目观香水。<a id="a-Hy"></a>诵心真言。<a id="a-Hz"></a>灌自身顶。<a id="a-I0"></a>作净除秽。<a id="a-I1"></a>复用一切事真言。<a id="a-I2"></a>并忿怒真言。<a id="a-I3"></a>为净座故。<a id="a-I4"></a>真言香水。<a id="a-I5"></a>洒洁于座。<a id="a-I6"></a>又诵七遍。<a id="a-I7"></a>洒地方界。<a id="a-I8"></a>能除诸秽。<a id="a-I9"></a>而得清净。<a id="a-IA"></a>吉利枳罗真言。</p>
  <p id="aIB">唵、<a id="a-IC"></a>枳里枳里、<a id="a-ID"></a>跋日罗．跋日里．部讷畔陀畔驮虎吽泮。</p>
  <p id="aIE">此上真言、<a id="a-IF"></a>护地方讫。<a id="a-IG"></a>结虚空界。<a id="a-IH"></a>应同次下苏悉地真言。<a id="a-II"></a>烧香执持。<a id="a-IJ"></a>当诵真言。<a id="a-IK"></a>馚馥空中。<a id="a-IL"></a>除诸秽恶。<a id="a-IM"></a>便得清净。<a id="a-IN"></a>苏悉地真言。</p>
  <p id="aIO">唵、<a id="a-IP"></a>素悉地迦履、<a id="a-IQ"></a>入缚里亸难那．牟谟罗亸曳．入缚啰入缚攞．畔[馬*半]驮．[可*欠]那[可*欠]那．虎吽柹。</p>
  <p id="aIR">此金刚部苏悉地真言。<a id="a-IS"></a>遍通诸事。<a id="a-IT"></a>结空界用佛部结空界真言。</p>
  <p id="aIU">唵、<a id="a-IV"></a>入缚攞　虎吽。</p>
  <p id="aIW">此佛部结空界真言。<a id="a-IX"></a>唯通当部。<a id="a-IY"></a>莲华部结空界真言。</p>
  <p id="aIZ">唵、<a id="a-Ia"></a>钵头弭儞、<a id="a-Ib"></a>皤伽缚底慕[可*欠]野暮[可*欠]野．若蘖暮[可*欠][寧*頁]　莎缚诃。</p>
  <p id="aIc">此莲华部结空界真言。<a id="a-Id"></a>唯当部。<a id="a-Ie"></a>次应当用部心。<a id="a-If"></a>真言香水散洒诸方。<a id="a-Ig"></a>复以明王根本真言。<a id="a-Ih"></a>或心真言。<a id="a-Ii"></a>或真言王使者心真言。<a id="a-Ij"></a>随取其一。<a id="a-Ik"></a>用结方界。<a id="a-Il"></a>或以此诸心真言。<a id="a-Im"></a>而作结界。<a id="a-In"></a>所结之处。<a id="a-Io"></a>如置垣墙。<a id="a-Ip"></a>当部仙天。<a id="a-Iq"></a>常当护卫。<a id="a-Ir"></a>无能作障。<a id="a-Is"></a>若诸部事。<a id="a-It"></a>有为法者。<a id="a-Iu"></a>应依甘露。<a id="a-Iv"></a>军荼利法。<a id="a-Iw"></a>而除遣之。<a id="a-Ix"></a>又有五种护卫法则。<a id="a-Iy"></a>常于道场室内作之。<a id="a-Iz"></a>谓金刚墙。<a id="a-J0"></a>金刚城。<a id="a-J1"></a>金刚撅。<a id="a-J2"></a>忿怒吉利枳罗。<a id="a-J3"></a>忿怒甘露军荼利。<a id="a-J4"></a>部母金刚墙真言。</p>
  <p id="aJ5">唵、<a id="a-J6"></a>縒啰縒啰、<a id="a-J7"></a>跋日罗．跋罗迦罗．虎吽柹。</p>
  <p id="aJ8">金刚城真言。</p>
  <p id="aJ9">唵、<a id="a-JA"></a>弭塞　普啰、<a id="a-JB"></a>　捺啰　讫洒．跋日啰．半惹罗．虎吽泮。</p>
  <p id="aJC">金刚撅真言。</p>
  <p id="aJD">唵、<a id="a-JE"></a>吠日啰枳罗虎吽泮。</p>
  <p id="aJF">忿怒吉利枳罗真言。</p>
  <p id="aJG">唵、<a id="a-JH"></a>　枳里枳里、<a id="a-JI"></a>　跋日罗．　虎吽泮。</p>
  <p id="aJJ">忿怒甘露军荼利真言。</p>
  <p id="aJK">怛罗那野、<a id="a-JL"></a>　那谟跋日罗　矩噜驮野、<a id="a-JM"></a>摩诃缚攞。<a id="a-JN"></a>跋罗讫啰摩野．菩嚩弭[起-巳+乞]那．毗那舍曩耶．　唵．　虎噜虎噜底瑟他．底瑟他．畔驮畔驮．[可*欠]那[可*欠]那．　阿蜜[口*栗]羝．　虎吽柹。</p>
  <p id="aJO">若本法中。<a id="a-JP"></a>有如是等金刚墙真言。<a id="a-JQ"></a>应重结之。<a id="a-JR"></a>诸事既了。<a id="a-JS"></a>次应持诵。<a id="a-JT"></a>持诵之时。<a id="a-JU"></a>先诵当部母。</p>
  <p id="aJV">真言佛部母真言。</p>
  <p id="aJW">入缚啰、<a id="a-JX"></a>底瑟佗、<a id="a-JY"></a>　悉驮路者泥．　萨缚刺詑娑驮[寧*頁]．莎缚诃。</p>
  <p id="aJZ">莲华部母真言。</p>
  <p id="aJa">唵、<a id="a-Jb"></a>迦制、<a id="a-Jc"></a>弭迦制．迦戆．迦制．　迦絮．弭迦絮．迦戆迦制．皤伽缚底弭惹曳．　莎缚诃。</p>
  <p id="aJd">金刚部母真言。</p>
  <p id="aJe">那谟、<a id="a-Jf"></a>露　迦驮　室利曳、<a id="a-Jg"></a>　那莫．商迦隶．扇底迦隶．屈絮屈屈．屈抳伽亸野　屈置掘莎缚诃。</p>
  <p id="aJh">先诵此母真言。<a id="a-Ji"></a>能卫本尊。<a id="a-Jj"></a>能蠲众罪。<a id="a-Jk"></a>除诸灾障。<a id="a-Jl"></a>与悉地门。<a id="a-Jm"></a>而得相应。<a id="a-Jn"></a>但诵佛部忙莽鸡真言。<a id="a-Jo"></a>亦通二部。<a id="a-Jp"></a>初后持诵。<a id="a-Jq"></a>诸天增卫。<a id="a-Jr"></a>若于本法而已说者。<a id="a-Js"></a>持诵之时。<a id="a-Jt"></a>先念此者。<a id="a-Ju"></a>应随本法而念诵之。<a id="a-Jv"></a>或于本法有独胜真言。<a id="a-Jw"></a>亦应先诵。<a id="a-Jx"></a>无繁别者。<a id="a-Jy"></a>如上所说。<a id="a-Jz"></a>供养次第。<a id="a-K0"></a>乃至除秽。<a id="a-K1"></a>护净结界。<a id="a-K2"></a>一切等事。<a id="a-K3"></a>初持诵时。<a id="a-K4"></a>及作法时。<a id="a-K5"></a>扇底迦等。<a id="a-K6"></a>所作事时。<a id="a-K7"></a>皆应作之。<a id="a-K8"></a>若以本部尊主真言。<a id="a-K9"></a>或以本部心真言。<a id="a-KA"></a>或以一切真言王真言。<a id="a-KB"></a>或以苏悉地法王真言。<a id="a-KC"></a>或以一切事真言。<a id="a-KD"></a>此五种真言。<a id="a-KE"></a>三部遍有。<a id="a-KF"></a>随作诸事。<a id="a-KG"></a>各于本部。<a id="a-KH"></a>应取其一。<a id="a-KI"></a>而用作之。<a id="a-KJ"></a>所谓自护。<a id="a-KK"></a>及护同伴。<a id="a-KL"></a>请召洒水。<a id="a-KM"></a>洁净结界。<a id="a-KN"></a>以法相活。<a id="a-KO"></a>其言不具。<a id="a-KP"></a>为增力故。<a id="a-KQ"></a>为治罚真言故。<a id="a-KR"></a>为发觉故。<a id="a-KS"></a>及余诸事。<a id="a-KT"></a>所不述者。<a id="a-KU"></a>亦以当部母五真言中。<a id="a-KV"></a>随取其一。<a id="a-KW"></a>而以用之。<a id="a-KX"></a>当得悉地部心真言。<a id="a-KY"></a>能护本尊。<a id="a-KZ"></a>及护己身。<a id="a-Ka"></a>护身之时。<a id="a-Kb"></a>应诵三遍。<a id="a-Kc"></a>或复七遍。<a id="a-Kd"></a>结其顶发。<a id="a-Ke"></a>而作一髻。<a id="a-Kf"></a>若出家人。<a id="a-Kg"></a>结袈裟角。<a id="a-Kh"></a>或结线索。<a id="a-Ki"></a>持系护身。<a id="a-Kj"></a>或真言头指遍点五处。<a id="a-Kk"></a>亦成护身。<a id="a-Kl"></a>所谓顶额两膊咽下心上。<a id="a-Km"></a>或以牛黄。<a id="a-Kn"></a>或白芥子。<a id="a-Ko"></a>或阏伽水。<a id="a-Kp"></a>随取其一。<a id="a-Kq"></a>而用护身。<a id="a-Kr"></a>若阿毗遮噜迦法。<a id="a-Ks"></a>应用部尊主真言。<a id="a-Kt"></a>而真言而护自身。<a id="a-Ku"></a>若作扇底迦法。<a id="a-Kv"></a>应用忿怒金刚真言护之。<a id="a-Kw"></a>若作补瑟征迦法。<a id="a-Kx"></a>应用部尊主真言。<a id="a-Ky"></a>及忿怒金刚真言。<a id="a-Kz"></a>兼而护之。<a id="a-L0"></a>若真言主现时。<a id="a-L1"></a>持诵人怖者。<a id="a-L2"></a>应用部尊主用护自身。<a id="a-L3"></a>但作诸事之时。<a id="a-L4"></a>常用二真言。<a id="a-L5"></a>而护自身。<a id="a-L6"></a>为部尊主。<a id="a-L7"></a>及忿怒真言。<a id="a-L8"></a>念诵了时。<a id="a-L9"></a>应当发遣。<a id="a-LA"></a>发遣之时。<a id="a-LB"></a>护彼真言主。<a id="a-LC"></a>或部尊主真言。<a id="a-LD"></a>或用部母。<a id="a-LE"></a>或以部心。<a id="a-LF"></a>亦护自身。<a id="a-LG"></a>而作随意。<a id="a-LH"></a>若于秽处。<a id="a-LI"></a>不净等处。<a id="a-LJ"></a>缘事须往。<a id="a-LK"></a>先诵乌抠沙摩真言。<a id="a-LL"></a>作印印持五处。<a id="a-LM"></a>任意而往。<a id="a-LN"></a>仍须常诵真言。<a id="a-LO"></a>不得废忘。<a id="a-LP"></a>澡浴之。<a id="a-LQ"></a>先诵伏部真言护身。<a id="a-LR"></a>乃至浴了。<a id="a-LS"></a>不应废忘。<a id="a-LT"></a>伏部真言者。<a id="a-LU"></a>忿怒甘露军荼利也。<a id="a-LV"></a>吃食之时。<a id="a-LW"></a>用部尊主真言。<a id="a-LX"></a>护身念持。<a id="a-LY"></a>欲卧之时。<a id="a-LZ"></a>用部母真言护身。<a id="a-La"></a>若作诸法。<a id="a-Lb"></a>遂乃忘作。<a id="a-Lc"></a>护持法则。<a id="a-Ld"></a>令使魔兴。<a id="a-Le"></a>欲除魔故。<a id="a-Lf"></a>速应诵持。<a id="a-Lg"></a>当部明王真言。<a id="a-Lh"></a>将护自身。<a id="a-Li"></a>一切魔部。<a id="a-Lj"></a>不得其便。<a id="a-Lk"></a>如上备作。<a id="a-Ll"></a>护身结界。<a id="a-Lm"></a>及余法已。<a id="a-Ln"></a>然后摄心。<a id="a-Lo"></a>安庠念诵。<a id="a-Lp"></a>念诵之人。<a id="a-Lq"></a>所坐之座。<a id="a-Lr"></a>以青茅草。<a id="a-Ls"></a>而作其座。<a id="a-Lt"></a>座高四指。<a id="a-Lu"></a>阔二磔手。<a id="a-Lv"></a>长十六指。<a id="a-Lw"></a>如此之座。<a id="a-Lx"></a>初念诵时。<a id="a-Ly"></a>及持诵时。<a id="a-Lz"></a>皆应受用。<a id="a-M0"></a>或用迦势草。<a id="a-M1"></a>或用余青草等。<a id="a-M2"></a>或随部法。<a id="a-M3"></a>取乳树木。<a id="a-M4"></a>最为要妙。<a id="a-M5"></a>用作床座。<a id="a-M6"></a>量亦如上。<a id="a-M7"></a>而净刬治。<a id="a-M8"></a>或用诸叶。<a id="a-M9"></a>或以枝茎。<a id="a-MA"></a>如上而制。<a id="a-MB"></a>随亲事法。<a id="a-MC"></a>取枝叶用为座座。<a id="a-MD"></a>上结加趺坐。<a id="a-ME"></a>作扇底迦上成就法。<a id="a-MF"></a>中加趺坐。<a id="a-MG"></a>作补瑟征迦中成就法。<a id="a-MH"></a>垂两足坐。<a id="a-MI"></a>作阿毗遮噜迦下成就法。<a id="a-MJ"></a>供养既了。<a id="a-MK"></a>应起诚心。<a id="a-ML"></a>赞叹于佛。<a id="a-MM"></a>次法次僧。<a id="a-MN"></a>次叹观自在。<a id="a-MO"></a>次叹明王。<a id="a-MP"></a>大威金刚伽陀曰。</p>
  <p id="aMQ">大慈救世尊　　善导一切众</p>
  <p id="aMR">福持功德海　　我今稽首礼</p>
  <p id="aMS">真如舍摩法　　能净贪瞋毒</p>
  <p id="aMT">善除诸恶趣　　我今稽首礼</p>
  <p id="aMU">得法解脱僧　　善住诸学地</p>
  <p id="aMV">胜上福德因　　我今稽首礼</p>
  <p id="aMW">大悲观自在　　一切佛赞叹</p>
  <p id="aMX">能生种种福　　我今稽首礼</p>
  <p id="aMY">大力忿怒身　　善哉明持王</p>
  <p id="aMZ">降伏难伏者　　我今稽首礼</p>
  <p id="aMa">作是虔诚。<a id="a-Mb"></a>赞佛菩萨。<a id="a-Mc"></a>又复合掌。<a id="a-Md"></a>起殷重心。<a id="a-Me"></a>赞余诸佛菩萨。<a id="a-Mf"></a>相好功德。<a id="a-Mg"></a>其赞叹文。<a id="a-Mh"></a>应用诸佛菩萨所说叹偈。<a id="a-Mi"></a>不应自作。<a id="a-Mj"></a>赞叹既已。<a id="a-Mk"></a>起至诚心。<a id="a-Ml"></a>忏悔诸罪。<a id="a-Mm"></a>我归命十方世界诸佛世尊罗汉圣僧。<a id="a-Mn"></a>及诸菩萨。<a id="a-Mo"></a>证知我等。<a id="a-Mp"></a>自从过去。<a id="a-Mq"></a>及以今生烦恼覆心。<a id="a-Mr"></a>久流生死。<a id="a-Ms"></a>贪瞋痴覆。<a id="a-Mt"></a>造诸恶业。<a id="a-Mu"></a>或于佛法菩萨圣僧父母尊处。<a id="a-Mv"></a>一切众生有德无德。<a id="a-Mw"></a>于如立处。<a id="a-Mx"></a>所造诸恶一切罪业。<a id="a-My"></a>自作教他见作随喜。<a id="a-Mz"></a>身口意业。<a id="a-N0"></a>广聚诸罪。<a id="a-N1"></a>今对诸佛菩萨。<a id="a-N2"></a>志心忏悔。<a id="a-N3"></a>所造众罪。<a id="a-N4"></a>如诸佛知。<a id="a-N5"></a>并皆忏悔。<a id="a-N6"></a>起志诚心。<a id="a-N7"></a>尽形归命佛法僧宝。<a id="a-N8"></a>涅槃正路。<a id="a-N9"></a>为除众生一切苦故。<a id="a-NA"></a>归命三宝。<a id="a-NB"></a>如是归依。<a id="a-NC"></a>头顶礼已。<a id="a-ND"></a>欢喜踊跃。<a id="a-NE"></a>发菩提心。<a id="a-NF"></a>求于胜上。<a id="a-NG"></a>解脱甘露。<a id="a-NH"></a>悉地佛果。<a id="a-NI"></a>世间众生。<a id="a-NJ"></a>无量诸苦。<a id="a-NK"></a>我当救度。<a id="a-NL"></a>令离恶趣。<a id="a-NM"></a>除诸烦恼。<a id="a-NN"></a>令得解脱。<a id="a-NO"></a>所有众苦。<a id="a-NP"></a>种种煎迫。<a id="a-NQ"></a>今起大悲。<a id="a-NR"></a>发菩提心。<a id="a-NS"></a>为众生而归依。<a id="a-NT"></a>无主众生为作归主。<a id="a-NU"></a>失路众生为作导师。<a id="a-NV"></a>恐怖众生为作无畏。<a id="a-NW"></a>苦恼众生得安乐故。<a id="a-NX"></a>众生烦恼我为除灭。<a id="a-NY"></a>我从过现未来。<a id="a-NZ"></a>所发胜事心。<a id="a-Na"></a>修诸善业。<a id="a-Nb"></a>六波罗蜜。<a id="a-Nc"></a>一切功德。<a id="a-Nd"></a>尽皆回向。<a id="a-Ne"></a>施一切众生。<a id="a-Nf"></a>归于正路。<a id="a-Ng"></a>同升妙果。<a id="a-Nh"></a>速成佛道。<a id="a-Ni"></a>乃至菩提。<a id="a-Nj"></a>不生懈怠发菩提心。<a id="a-Nk"></a>悲念众生。<a id="a-Nl"></a>起大慈心。<a id="a-Nm"></a>彼有众苦。<a id="a-Nn"></a>何时除灭。<a id="a-No"></a>为净心故。<a id="a-Np"></a>常持六念。<a id="a-Nq"></a>心注一境。<a id="a-Nr"></a>而不散乱。<a id="a-Ns"></a>不应我执。<a id="a-Nt"></a>又如过现诸佛发愿。<a id="a-Nu"></a>应如发愿。<a id="a-Nv"></a>生诸净业。<a id="a-Nw"></a>愿与众生。<a id="a-Nx"></a>成就诸德。<a id="a-Ny"></a>复愿过现。<a id="a-Nz"></a>所生功德。<a id="a-O0"></a>愿与一切众生。<a id="a-O1"></a>获无尽财。<a id="a-O2"></a>复能舍施。<a id="a-O3"></a>增益智慧。<a id="a-O4"></a>成大忍辱。<a id="a-O5"></a>常修善品。<a id="a-O6"></a>识宿命智。<a id="a-O7"></a>心怀大悲。<a id="a-O8"></a>愿诸生类。<a id="a-O9"></a>所生之处。<a id="a-OA"></a>具如上事。<a id="a-OB"></a>次应合掌。<a id="a-OC"></a>顶礼本部。<a id="a-OD"></a>尊主忆念明王。<a id="a-OE"></a>次依法则。<a id="a-OF"></a>作诸事业。<a id="a-OG"></a>先以右手。<a id="a-OH"></a>而取数珠。<a id="a-OI"></a>置左手中。<a id="a-OJ"></a>合掌捧之。<a id="a-OK"></a>思念明王。<a id="a-OL"></a>数珠而诵真言。</p>
  <p id="aOM">佛部净珠真言。</p>
  <p id="aON">唵　遏部[羊*旦]弭惹曳　悉睇悉驮剌柹　莎缚诃。</p>
  <p id="aOO">莲华部净珠真言。</p>
  <p id="aOP">唵　阿蜜栗譡　伽迷室唎曳　室利摩里抳莎缚诃。</p>
  <p id="aOQ">金刚部净珠真言。</p>
  <p id="aOR">唵　枳里枳里　涝[目*匿][口*履]　莎缚诃。</p>
  <p id="aOS">以右手大指。<a id="a-OT"></a>捻无名指头。<a id="a-OU"></a>直舒中指。<a id="a-OV"></a>小指微屈。<a id="a-OW"></a>以头指押中指上节侧。<a id="a-OX"></a>左手亦然。<a id="a-OY"></a>右手掏念珠。<a id="a-OZ"></a>通一切用。<a id="a-Oa"></a>若阿毗遮噜迦。<a id="a-Ob"></a>竖其母指。<a id="a-Oc"></a>捻数珠。<a id="a-Od"></a>印菩提子珠。<a id="a-Oe"></a>佛部用莲华子珠。<a id="a-Of"></a>观音部用噜挪啰叉子珠。<a id="a-Og"></a>金刚用三部各用。<a id="a-Oh"></a>此等数珠。<a id="a-Oi"></a>最为胜上。<a id="a-Oj"></a>一切念诵。<a id="a-Ok"></a>应当执持。<a id="a-Ol"></a>或用木患子。<a id="a-Om"></a>或多罗树子。<a id="a-On"></a>或用土珠。<a id="a-Oo"></a>或用螺珠。<a id="a-Op"></a>或用水精。<a id="a-Oq"></a>或用真珠。<a id="a-Or"></a>或用牙珠或用赤珠。<a id="a-Os"></a>或诸摩尼珠。<a id="a-Ot"></a>或用咽珠。<a id="a-Ou"></a>或余草子。<a id="a-Ov"></a>各随于部观色类。<a id="a-Ow"></a>应取念持。<a id="a-Ox"></a>若作阿毗遮迦法。<a id="a-Oy"></a>应用诸首。<a id="a-Oz"></a>而作数珠速成故。<a id="a-P0"></a>复为护持增验故。</p>
  <p id="aP1">佛部持珠真言。</p>
  <p id="aP2">唵　那谟皤　伽缚底　悉[月*悉]　悉[月*悉]　娑驮野悉驮　剌柹　莎缚诃。</p>
  <p id="aP3">莲华部持珠真言。</p>
  <p id="aP4">唵　素么　底底室唎曳　钵头么理抳莎缚诃。</p>
  <p id="aP5">金刚部持珠真言。</p>
  <p id="aP6">唵　跋日罗　尔旦　惹曳　莎缚诃。</p>
  <p id="aP7">用前件珠印。<a id="a-P8"></a>各依部中。<a id="a-P9"></a>而念诵之。<a id="a-PA"></a>念诵之时。<a id="a-PB"></a>珠置当心。<a id="a-PC"></a>不得高下。<a id="a-PD"></a>捧数珠时。<a id="a-PE"></a>微小低头。<a id="a-PF"></a>以至诚心。<a id="a-PG"></a>顶礼三宝。<a id="a-PH"></a>次八大菩萨。<a id="a-PI"></a>次礼明王眷属。<a id="a-PJ"></a>次应持诵真言。<a id="a-PK"></a>想真言如对目前。<a id="a-PL"></a>如是倾诚。<a id="a-PM"></a>不应散乱心缘别境。<a id="a-PN"></a>但诸真言。<a id="a-PO"></a>初有唵字。<a id="a-PP"></a>及囊塞迦蓝字者。<a id="a-PQ"></a>应静心中。<a id="a-PR"></a>作扇底迦念诵。<a id="a-PS"></a>补瑟征迦念诵。<a id="a-PT"></a>皆应缓诵。<a id="a-PU"></a>或心念诵。<a id="a-PV"></a>或有真言。<a id="a-PW"></a>后有吽柹吒字者。<a id="a-PX"></a>当知皆应杀作急声。<a id="a-PY"></a>作阿毗遮噜念诵。<a id="a-PZ"></a>及余忿怒念诵。<a id="a-Pa"></a>三部真言。<a id="a-Pb"></a>应看字数多少。<a id="a-Pc"></a>字有十五。<a id="a-Pd"></a>应诵十五落叉。<a id="a-Pe"></a>遍字有三十二者。<a id="a-Pf"></a>应诵三落叉。<a id="a-Pg"></a>过此数者。<a id="a-Ph"></a>应诵十千遍已上。<a id="a-Pi"></a>初诵之时。<a id="a-Pj"></a>满如上数。<a id="a-Pk"></a>观其部类。<a id="a-Pl"></a>或上中下。<a id="a-Pm"></a>或三种事。<a id="a-Pn"></a>或观圣者。<a id="a-Po"></a>说为天所说。<a id="a-Pp"></a>为地居天所说。<a id="a-Pq"></a>细观部类。<a id="a-Pr"></a>当诵持之。<a id="a-Ps"></a>乃至成就如是初诵。<a id="a-Pt"></a>若不先诵。<a id="a-Pu"></a>遍满念持。<a id="a-Pv"></a>所求下法。<a id="a-Pw"></a>尚不得成。<a id="a-Px"></a>况求上中。<a id="a-Py"></a>悉地成就。<a id="a-Pz"></a>以是义故。<a id="a-Q0"></a>作胜上心。<a id="a-Q1"></a>而先念诵。<a id="a-Q2"></a>但诸真言。<a id="a-Q3"></a>初持诵时。<a id="a-Q4"></a>已如前说。<a id="a-Q5"></a>诵持遍数。<a id="a-Q6"></a>分为十分。<a id="a-Q7"></a>然后念诵。<a id="a-Q8"></a>既满祈请真言主悉地因缘。<a id="a-Q9"></a>初而无相貌。<a id="a-QA"></a>复从头作第二第三祈请。<a id="a-QB"></a>若有相貌。<a id="a-QC"></a>即当依法念诵真言。<a id="a-QD"></a>若无境界。<a id="a-QE"></a>弃不应诵。<a id="a-QF"></a>祈请法则。<a id="a-QG"></a>与请召法同。<a id="a-QH"></a>祈请之时。<a id="a-QI"></a>于其梦中。<a id="a-QJ"></a>见真言主。<a id="a-QK"></a>背面而去。<a id="a-QL"></a>或不与语。<a id="a-QM"></a>当应更须。<a id="a-QN"></a>起首念诵。<a id="a-QO"></a>如是再三。<a id="a-QP"></a>若于梦中。<a id="a-QQ"></a>见真言主与语。<a id="a-QR"></a>当知此人不久成就。<a id="a-QS"></a>若无境界。<a id="a-QT"></a>不应诵持。<a id="a-QU"></a>若强念持。<a id="a-QV"></a>恐与人祸。<a id="a-QW"></a>初持诵时。<a id="a-QX"></a>于净密处。<a id="a-QY"></a>起首诵持。<a id="a-QZ"></a>从初日诵持。<a id="a-Qa"></a>乃至疲极。<a id="a-Qb"></a>遍数多少。<a id="a-Qc"></a>一须依定。<a id="a-Qd"></a>不应加减。<a id="a-Qe"></a>先说三时念诵法者。<a id="a-Qf"></a>昼初分后分。<a id="a-Qg"></a>于此二时。<a id="a-Qh"></a>应当持诵。<a id="a-Qi"></a>中分之时。<a id="a-Qj"></a>如以澡浴。<a id="a-Qk"></a>造诸善业。<a id="a-Ql"></a>于夜三时。<a id="a-Qm"></a>亦同于上。<a id="a-Qn"></a>中分之间。<a id="a-Qo"></a>消息之事。<a id="a-Qp"></a>于夜中时。<a id="a-Qq"></a>持诵作阿毗遮噜迦法。<a id="a-Qr"></a>安坦驮囊法。<a id="a-Qs"></a>起来多罗法。<a id="a-Qt"></a>于夜分作说为胜上。<a id="a-Qu"></a>若昼念诵。<a id="a-Qv"></a>夜作护摩。<a id="a-Qw"></a>若夜持诵。<a id="a-Qx"></a>昼作护摩。<a id="a-Qy"></a>多具诸药。<a id="a-Qz"></a>念诵之前。<a id="a-R0"></a>而作护摩。<a id="a-R1"></a>持诵了后。<a id="a-R2"></a>复作护摩。<a id="a-R3"></a>若能如是。<a id="a-R4"></a>最为其上。<a id="a-R5"></a>如前先出。<a id="a-R6"></a>所说团食。<a id="a-R7"></a>应作护摩。<a id="a-R8"></a>无问前后。<a id="a-R9"></a>恒依此法。<a id="a-RA"></a>念诵护摩。<a id="a-RB"></a>或于法中。<a id="a-RC"></a>但作护摩。<a id="a-RD"></a>而得成者。<a id="a-RE"></a>当知亦须念诵真言。<a id="a-RF"></a>若如是者。<a id="a-RG"></a>诸明欢喜。<a id="a-RH"></a>法验易成。<a id="a-RI"></a>持诵之人。<a id="a-RJ"></a>不生瞋怒。<a id="a-RK"></a>不求欲乐。<a id="a-RL"></a>不应自下。<a id="a-RM"></a>伴不勤劳苦生怨。<a id="a-RN"></a>不过勤求。<a id="a-RO"></a>不生轻慢。<a id="a-RP"></a>念诵之时。<a id="a-RQ"></a>不作异语。<a id="a-RR"></a>身虽疲极。<a id="a-RS"></a>不纵放之。<a id="a-RT"></a>制诸恶气。<a id="a-RU"></a>世间谈话。<a id="a-RV"></a>皆不思念。<a id="a-RW"></a>不舍本尊。<a id="a-RX"></a>纵见奇相。<a id="a-RY"></a>而不怪之。<a id="a-RZ"></a>念诵之时。<a id="a-Ra"></a>亦不分别。<a id="a-Rb"></a>种种之相。<a id="a-Rc"></a>持诵了时。<a id="a-Rd"></a>应诵部尊主真言。<a id="a-Re"></a>或诵部母真言。<a id="a-Rf"></a>诵此真言。<a id="a-Rg"></a>当得卫护。<a id="a-Rh"></a>无违部法。<a id="a-Ri"></a>依于本法念诵了。<a id="a-Rj"></a>或过本数。<a id="a-Rk"></a>亦无所畏。<a id="a-Rl"></a>应起诚心。<a id="a-Rm"></a>作祈请云。<a id="a-Rn"></a>我依本法。<a id="a-Ro"></a>念诵数满。<a id="a-Rp"></a>唯愿尊者。<a id="a-Rq"></a>领受为证。<a id="a-Rr"></a>于其梦中。<a id="a-Rs"></a>为授教诲。<a id="a-Rt"></a>正念诵时。<a id="a-Ru"></a>若有謦欬。<a id="a-Rv"></a>昏徊欠去。<a id="a-Rw"></a>忌真言字。<a id="a-Rx"></a>即起就水。<a id="a-Ry"></a>作洒净法。<a id="a-Rz"></a>纵掏数珠。<a id="a-S0"></a>欠一欲匝。<a id="a-S1"></a>有斯病至。<a id="a-S2"></a>洒净已。<a id="a-S3"></a>还从首念。<a id="a-S4"></a>被所障隔。<a id="a-S5"></a>为须一一皆从始。<a id="a-S6"></a>念念掏数珠。<a id="a-S7"></a>将毕之时。<a id="a-S8"></a>申礼一拜。<a id="a-S9"></a>终而复始。<a id="a-SA"></a>又申一礼。<a id="a-SB"></a>于画像前。<a id="a-SC"></a>或于塔前。<a id="a-SD"></a>或于座所。<a id="a-SE"></a>随念诵处。<a id="a-SF"></a>数珠一匝。<a id="a-SG"></a>一睹尊颜。<a id="a-SH"></a>而作一礼。<a id="a-SI"></a>念诵了已。<a id="a-SJ"></a>安心净虑。<a id="a-SK"></a>或想真言。<a id="a-SL"></a>及其尊主。<a id="a-SM"></a>三时念诵。<a id="a-SN"></a>但初中后夜。<a id="a-SO"></a>诚心作意。<a id="a-SP"></a>遍数多少。<a id="a-SQ"></a>皆一例一类。<a id="a-SR"></a>不增不减。<a id="a-SS"></a>三时澡浴。<a id="a-ST"></a>三时涂地。<a id="a-SU"></a>献华香水。<a id="a-SV"></a>种种供养。<a id="a-SW"></a>除去萎华应具三衣。<a id="a-SX"></a>又内衣一日三时。<a id="a-SY"></a>浣濯其衣干燥。<a id="a-SZ"></a>香熏洒净。<a id="a-Sa"></a>一一时中随听作一。<a id="a-Sb"></a>别置睡衣及以澡衣。<a id="a-Sc"></a>于此二时。<a id="a-Sd"></a>替换内衣。<a id="a-Se"></a>日别一洗其衣干燥。<a id="a-Sf"></a>听以熏洒。<a id="a-Sg"></a>献尊钵器。<a id="a-Sh"></a>三时洗挑。<a id="a-Si"></a>既除萎华。<a id="a-Sj"></a>续致新者。<a id="a-Sk"></a>三时常诵大乘般若等经。<a id="a-Sl"></a>及作制多涂曼荼罗。<a id="a-Sm"></a>先诵承事真言既了。<a id="a-Sn"></a>请祈未得。<a id="a-So"></a>于中不废阙。<a id="a-Sp"></a>一时二时乃至一曏。<a id="a-Sq"></a>应当念诵。<a id="a-Sr"></a>不得间断。<a id="a-Ss"></a>若魔障者。<a id="a-St"></a>病瘿身心。<a id="a-Su"></a>则不精诚。<a id="a-Sv"></a>便常放逸。<a id="a-Sw"></a>身心疲劳。<a id="a-Sx"></a>违于时节。<a id="a-Sy"></a>不依法则。<a id="a-Sz"></a>或时不浴。<a id="a-T0"></a>作持念诵。<a id="a-T1"></a>及以护摩。<a id="a-T2"></a>不应作数。<a id="a-T3"></a>摄心用行。<a id="a-T4"></a>依法念诵。<a id="a-T5"></a>其此数者。<a id="a-T6"></a>应记为数。<a id="a-T7"></a>作护摩时。<a id="a-T8"></a>念诵之时。<a id="a-T9"></a>请召之时。<a id="a-TA"></a>此三事中。<a id="a-TB"></a>所有真言遍数。<a id="a-TC"></a>一一皆须依法满数。<a id="a-TD"></a>纵欲数满。<a id="a-TE"></a>欠一未了。<a id="a-TF"></a>而有障起。<a id="a-TG"></a>更从头数。<a id="a-TH"></a>若不依法。<a id="a-TI"></a>作皆不成。<a id="a-TJ"></a>若有依作曼荼罗时。<a id="a-TK"></a>或日月蚀时。<a id="a-TL"></a>于此二时。<a id="a-TM"></a>加法念诵。<a id="a-TN"></a>其福增高。<a id="a-TO"></a>不久成就。<a id="a-TP"></a>无有疑也。<a id="a-TQ"></a>若于八大灵塔。<a id="a-TR"></a>或于过去诸佛菩萨行处。<a id="a-TS"></a>最为胜上。<a id="a-TT"></a>或于正月十五日时。<a id="a-TU"></a>亦为胜时。<a id="a-TV"></a>或于师主处。<a id="a-TW"></a>受真言先经承事。<a id="a-TX"></a>便当念时。<a id="a-TY"></a>不久速成。<a id="a-TZ"></a>于梦中见真言主。<a id="a-Ta"></a>而指授者。<a id="a-Tb"></a>依彼法则。<a id="a-Tc"></a>亦速成就彼念诵人。<a id="a-Td"></a>供养僧伽处所尊胜。<a id="a-Te"></a>或当时分加精诚。<a id="a-Tf"></a>其数未满。<a id="a-Tg"></a>唯此胜故。<a id="a-Th"></a>真言主悦而赐成就。<a id="a-Ti"></a>当知此法悉地。<a id="a-Tj"></a>虽速不久。<a id="a-Tk"></a>当坏以是义故。<a id="a-Tl"></a>先承事了。<a id="a-Tm"></a>而所得者。<a id="a-Tn"></a>说为坚固。<a id="a-To"></a>先承事时。<a id="a-Tp"></a>应当广供养。<a id="a-Tq"></a>于日月蚀时。<a id="a-Tr"></a>八日十五日。<a id="a-Ts"></a>复加献供。<a id="a-Tt"></a>诸神仙众。<a id="a-Tu"></a>如余部说前等日。<a id="a-Tv"></a>加诸事业。<a id="a-Tw"></a>斋戒等事。<a id="a-Tx"></a>是日复加献供。<a id="a-Ty"></a>本明真言主。<a id="a-Tz"></a>瓶盛香水。<a id="a-U0"></a>插垂华枝。<a id="a-U1"></a>或取阏伽器。<a id="a-U2"></a>用甘露军荼利真言之。<a id="a-U3"></a>自灌其顶。<a id="a-U4"></a>能除魔障。<a id="a-U5"></a>或于其日。<a id="a-U6"></a>献诸饮食。<a id="a-U7"></a>涂曼荼罗。<a id="a-U8"></a>及以护摩。<a id="a-U9"></a>然灯等供。<a id="a-UA"></a>并须加之。<a id="a-UB"></a>或有法中。<a id="a-UC"></a>但说持诵。<a id="a-UD"></a>自然验见者。<a id="a-UE"></a>前所[怡-台+貞]像舍利塔等。<a id="a-UF"></a>忽然摇动。<a id="a-UG"></a>或光焰出。<a id="a-UH"></a>当知不久速得成就。<a id="a-UI"></a>得成就时。<a id="a-UJ"></a>有何相貌。<a id="a-UK"></a>所谓身轻病苦永除。<a id="a-UL"></a>增益胜慧。<a id="a-UM"></a>以无畏。<a id="a-UN"></a>身威光现建。<a id="a-UO"></a>夜梦常见清净实事。<a id="a-UP"></a>心恒安泰。<a id="a-UQ"></a>于诵念时。<a id="a-UR"></a>及诸事业。<a id="a-US"></a>不生疲倦。<a id="a-UT"></a>身出奇于惠施。<a id="a-UU"></a>钦敬尊德。<a id="a-UV"></a>于真言主。<a id="a-UW"></a>应生敬仰。<a id="a-UX"></a>成就之时。<a id="a-UY"></a>如现上事。<a id="a-UZ"></a>当知即是成就相貌。<a id="a-Ua"></a>先承事了。<a id="a-Ub"></a>依于法则。<a id="a-Uc"></a>供养本尊。<a id="a-Ud"></a>应加献供。<a id="a-Ue"></a>及以护摩。<a id="a-Uf"></a>先承事法。<a id="a-Ug"></a>依数既了。<a id="a-Uh"></a>次应复作。<a id="a-Ui"></a>悉地念诵。<a id="a-Uj"></a>复先求愿。<a id="a-Uk"></a>于其梦中。<a id="a-Ul"></a>而希境界。<a id="a-Um"></a>作先承事法。<a id="a-Un"></a>则所念诵处作悉地念诵。<a id="a-Uo"></a>不应移处。<a id="a-Up"></a>有诸难事。<a id="a-Uq"></a>依前念诵。<a id="a-Ur"></a>应作持罚。<a id="a-Us"></a>取部主尊真言。<a id="a-Ut"></a>诵一千遍。<a id="a-Uu"></a>或时念诵。<a id="a-Uv"></a>本持真言。<a id="a-Uw"></a>经十万遍。<a id="a-Ux"></a>若离此者。<a id="a-Uy"></a>还如前说。<a id="a-Uz"></a>知作承事。<a id="a-V0"></a>正念诵时。<a id="a-V1"></a>忽然错误。<a id="a-V2"></a>诵余真言。<a id="a-V3"></a>既知错误。<a id="a-V4"></a>诚心忏悔过。<a id="a-V5"></a>由于逸故。<a id="a-V6"></a>致斯误。<a id="a-V7"></a>愿尊舍过。<a id="a-V8"></a>便申顶礼。<a id="a-V9"></a>复须从始。<a id="a-VA"></a>而念诵之。<a id="a-VB"></a>忽于秽处。<a id="a-VC"></a>心放逸故。<a id="a-VD"></a>诵本真言。<a id="a-VE"></a>便自觉已。<a id="a-VF"></a>应须治罚。<a id="a-VG"></a>至持诵处。<a id="a-VH"></a>诵部尊主真言七遍。<a id="a-VI"></a>半月一日不食。<a id="a-VJ"></a>次服五净真言。<a id="a-VK"></a>经百八遍。<a id="a-VL"></a>然后服之。<a id="a-VM"></a>服此五净。<a id="a-VN"></a>半月之中所食。<a id="a-VO"></a>秽恶之食。<a id="a-VP"></a>当得清净。<a id="a-VQ"></a>真言增力。</p>
  <p id="aVR">佛部五净真言曰。</p>
  <p id="aVS">那谟皤伽缚底乌瑟腻沙野弭秫　睇弭罗制始米　扇底伽[口*履]　莎缚诃。</p>
  <p id="aVT">莲华部五净真言曰。</p>
  <p id="aVU">那谟剌怛那怛　啰耶野　那莫阿利耶缚嚧枳底湿缚啰耶　菩提萨埵野　摩诃迦噜抳迦耶　唵野输制　娑婆诃。</p>
  <p id="aVV">金刚部五净真言。</p>
  <p id="aVW">那谟剌怛那　怛啰耶野　那谟室战拏跋日啰播拏曳摩诃药麧洒迻那播亸曳。</p>
  <p id="aVX">唵始弃始弃[目*匿]么黎钵罗[月*坒]钵罗皤莎缚黎谛制谛饶缚底钵罗皤缚底莎缚诃。</p>
  <p id="aVY">取黄牛乳酪苏粪尿。<a id="a-VZ"></a>各别真言。<a id="a-Va"></a>经百八遍。<a id="a-Vb"></a>和置一处。<a id="a-Vc"></a>复百八遍。<a id="a-Vd"></a>以波罗舍中盛之。<a id="a-Ve"></a>或诸乳树叶。<a id="a-Vf"></a>或阏伽器。<a id="a-Vg"></a>以茅草搅。<a id="a-Vh"></a>诵真言经百八遍。<a id="a-Vi"></a>后面向东。<a id="a-Vj"></a>蹲踞而坐。<a id="a-Vk"></a>顿服三合。<a id="a-Vl"></a>如是度如药合升合。<a id="a-Vm"></a>当服之时。<a id="a-Vn"></a>不应致语。<a id="a-Vo"></a>念诵之时。<a id="a-Vp"></a>像现声语。<a id="a-Vq"></a>先应简敌。<a id="a-Vr"></a>即诵部尊主真言及印。<a id="a-Vs"></a>若是魔作。<a id="a-Vt"></a>自然而退。<a id="a-Vu"></a>或出语言。<a id="a-Vv"></a>与本法异。<a id="a-Vw"></a>当知魔作。<a id="a-Vx"></a>或出语言。<a id="a-Vy"></a>劝作恶事亦魔作。<a id="a-Vz"></a>若见恶梦。<a id="a-W0"></a>即须先诵部母真言。<a id="a-W1"></a>经一百八遍。<a id="a-W2"></a>若不先诵。<a id="a-W3"></a>部母真言。<a id="a-W4"></a>不可念诵。<a id="a-W5"></a>若念诵时。<a id="a-W6"></a>其数减少。<a id="a-W7"></a>不应休止。<a id="a-W8"></a>若增无过。<a id="a-W9"></a>如上所说。<a id="a-WA"></a>念诵次第。<a id="a-WB"></a>皆须依之。<a id="a-WC"></a>若异此法。<a id="a-WD"></a>欲求悉地。<a id="a-WE"></a>不可得也。</p>
 </body>
</html>