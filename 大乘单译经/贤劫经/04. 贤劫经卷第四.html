<!doctype html>
<html id="z3IBTwCSl" data-ver="1198">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘单译经">
  <meta period="西晋">
 </head>
 <body>
  <h1 id="a1">贤劫经卷第四</h1>
  <h2 id="a2">闻持品第九</h2>
  <p id="a3">佛告喜王菩萨。<a id="a-4"></a>何谓闻持度无极有六事。<a id="a-5"></a>见众穷厄不能自济。<a id="a-6"></a>若宣法施。<a id="a-7"></a>伏已致宝使众人闻。<a id="a-8"></a>是曰布施。<a id="a-9"></a>常以德本众善之行。<a id="a-A"></a>既自身行复劝他人。<a id="a-B"></a>若闻不持致大财富。<a id="a-C"></a>是曰持戒。<a id="a-D"></a>若闻善说能忍众苦不以为恼。<a id="a-E"></a>假使菩萨若为梵志。<a id="a-F"></a>悉从愚人得有所闻。<a id="a-G"></a>修十二年兴发建立无上大道。<a id="a-H"></a>觉了所生。<a id="a-I"></a>是曰忍辱。<a id="a-J"></a>若能精进捐弃家业不以为难。<a id="a-K"></a>是曰精进。<a id="a-L"></a>其解无常而闻因缘不以懈废。<a id="a-M"></a>是曰一心。<a id="a-N"></a>学无有师方便平等于诸憎爱。<a id="a-O"></a>是曰智慧。<a id="a-P"></a>是为六。<a id="a-Q"></a>何谓生死长度无极有六事。<a id="a-R"></a>若惠施主得无所从生法忍。<a id="a-S"></a>是曰布施。<a id="a-T"></a>其能依猗无极大哀。<a id="a-U"></a>是曰持戒。<a id="a-V"></a>设以柔和劝慕弘誓。<a id="a-W"></a>是曰忍辱。<a id="a-X"></a>若以博闻施于一切。<a id="a-Y"></a>是曰精进。<a id="a-Z"></a>假使寂然加于无我。<a id="a-a"></a>是曰一心。<a id="a-b"></a>若以诸下纵使仆从。<a id="a-c"></a>教诲忍和禅思弘圣。<a id="a-d"></a>是曰智慧。<a id="a-e"></a>是为六。<a id="a-f"></a>何谓无断度无极有六事。<a id="a-g"></a>若以所施兴立四恩救济危厄。<a id="a-h"></a>是曰布施。<a id="a-i"></a>护身口心常谨慎三。<a id="a-j"></a>是曰持戒。<a id="a-k"></a>其以人宜身心和同。<a id="a-l"></a>志逮法忍四事和业。<a id="a-m"></a>是曰忍辱。<a id="a-n"></a>若用勤修四意断者。<a id="a-o"></a>无所中伤。<a id="a-p"></a>皆由学是建立至真。<a id="a-q"></a>是曰精进。<a id="a-r"></a>其用寂静逮四意止者。<a id="a-s"></a>是曰一心。<a id="a-t"></a>若以圣明修四谛事无复虚伪。<a id="a-u"></a>是为智慧。<a id="a-v"></a>是为六。<a id="a-w"></a>何谓欲乐纯熟度无极有六事。<a id="a-x"></a>一切所有施而不吝。<a id="a-y"></a>是曰布施。<a id="a-z"></a>开化功勋见空脱门。<a id="a-10"></a>是曰持戒。<a id="a-11"></a>若以至德教训用化。<a id="a-12"></a>戒禁在于行业心生其上。<a id="a-13"></a>开度众生显以斯戒。<a id="a-14"></a>以忍顺意而有殊特人和能受。<a id="a-15"></a>是曰忍辱。<a id="a-16"></a>其以用法随时开化若干品训。<a id="a-17"></a>是曰精进。<a id="a-18"></a>晓了时宜奉行慈心。<a id="a-19"></a>行四等意断他苦乐是曰一心。<a id="a-1A"></a>所欲训诲众生一切哀护应法。<a id="a-1B"></a>其所至宜随时不失。<a id="a-1C"></a>是曰智慧。<a id="a-1D"></a>是为六。<a id="a-1E"></a>何谓禅定度无极有六事。<a id="a-1F"></a>若建所施在在所欲不能违者。<a id="a-1G"></a>是曰布施。<a id="a-1H"></a>心怀谨慎弃众不可。<a id="a-1I"></a>是曰持戒。<a id="a-1J"></a>仁任和忍诸法自然入于和忍。<a id="a-1K"></a>是曰忍辱。<a id="a-1L"></a>一心勤修思惟建立。<a id="a-1M"></a>处所悉散毁灭诸非。<a id="a-1N"></a>是曰精进。<a id="a-1O"></a>若以禅思闻所弃捐身口心安承诸智明。<a id="a-1P"></a>是曰一心。<a id="a-1Q"></a>若蠲除欲以圣明德去众秽行。<a id="a-1R"></a>是曰智慧。<a id="a-1S"></a>是为六。<a id="a-1T"></a>何谓神通度无极有六事。<a id="a-1U"></a>若以灯施因得其报天眼彻视。<a id="a-1V"></a>是曰布施。<a id="a-1W"></a>其奉禁戒专精听经。<a id="a-1X"></a>无所毁犯致天耳听。<a id="a-1Y"></a>是曰持戒。<a id="a-1Z"></a>仁和无二以用劝助因发道意。<a id="a-1a"></a>是曰忍辱。<a id="a-1b"></a>成就逮得识念宿命过去世事。<a id="a-1c"></a>神通自然为众生故处在世间。<a id="a-1d"></a>积功累德每生自克。<a id="a-1e"></a>是曰精进。<a id="a-1f"></a>怀来神通神足变化难逮无极。<a id="a-1g"></a>舍诸识着受平等禅。<a id="a-1h"></a>是曰一心。<a id="a-1i"></a>以逮斯恩因缘之报。<a id="a-1j"></a>以慧神通消灭众垢。<a id="a-1k"></a>因其三昧究畅圣明。<a id="a-1l"></a>是曰智慧尽诸漏矣。<a id="a-1m"></a>是为六。<a id="a-1n"></a>何谓世人巧便度无极有六事。<a id="a-1o"></a>不能劝学诸度无极。<a id="a-1p"></a>唯慕世俗巧术之宜。<a id="a-1q"></a>俱技他行。<a id="a-1r"></a>巧术所施使人修德。<a id="a-1s"></a>是曰布施。<a id="a-1t"></a>后当得报使无数人爱乐务道是曰持戒。<a id="a-1u"></a>能使一切技术巧便。<a id="a-1v"></a>皆达无余靡不通畅。<a id="a-1w"></a>是曰忍辱。<a id="a-1x"></a>其速奉行菩萨之法能令成就。<a id="a-1y"></a>是曰精进。<a id="a-1z"></a>若心以好。<a id="a-20"></a>是曰一心。<a id="a-21"></a>咨受道法。<a id="a-22"></a>是曰智慧。<a id="a-23"></a>是为六。<a id="a-24"></a>何谓慈愍护养一切度无极有六事。<a id="a-25"></a>若以心护一切众生以慈心施。<a id="a-26"></a>是曰布施。<a id="a-27"></a>用众生故不贪己身。<a id="a-28"></a>以是持戒以时誓愿。<a id="a-29"></a>因得自在所生之处。<a id="a-2A"></a>训化众生因奉善事而建立道。<a id="a-2B"></a>是曰持戒。<a id="a-2C"></a>犹过去王名曰摩调。<a id="a-2D"></a>所兴精进愁思勤修遵承随时。<a id="a-2E"></a>是曰忍辱。<a id="a-2F"></a>若作国王人求截头心不发恚。<a id="a-2G"></a>无央数人得生天上。<a id="a-2H"></a>以是精进若能堪任。<a id="a-2I"></a>复致财业以与开导。<a id="a-2J"></a>是曰精进。<a id="a-2K"></a>其不逸禅无所藏匿消灭六情。<a id="a-2L"></a>是曰一心。<a id="a-2M"></a>设用圣慧示无数众。<a id="a-2N"></a>人皆启受报应大果。<a id="a-2O"></a>众德六事诸所尘垢。<a id="a-2P"></a>勇猛所报为不见侵。<a id="a-2Q"></a>不以过去而有增损。<a id="a-2R"></a>是曰智慧。<a id="a-2S"></a>是为六。<a id="a-2T"></a>何谓行哀度无极有六事。<a id="a-2U"></a>以能布施心自发念。<a id="a-2V"></a>欲使众生一切普安。<a id="a-2W"></a>是曰布施。<a id="a-2X"></a>若弃他人不自厌身悉散众结。<a id="a-2Y"></a>是曰持戒。<a id="a-2Z"></a>若能忍己骂詈杖捶悉以能忍。<a id="a-2a"></a>亦化他人令忍。<a id="a-2b"></a>是曰忍辱。<a id="a-2c"></a>若以精进具众德本。<a id="a-2d"></a>不以患厌度无极众。<a id="a-2e"></a>又以专精劝诸人众使出家学。<a id="a-2f"></a>是曰精进。<a id="a-2g"></a>若厌恶趣爱乐禅思功勋究竟。<a id="a-2h"></a>是曰一心。<a id="a-2i"></a>愍哀净除一切恶露而不懈废。<a id="a-2j"></a>所兴法施训化众生。<a id="a-2k"></a>是曰智慧。<a id="a-2l"></a>是为六。<a id="a-2m"></a>何谓欢喜度无极有六事。<a id="a-2n"></a>若能行恩其心悦豫而不怀恨。<a id="a-2o"></a>是曰布施。<a id="a-2p"></a>笃信守禁而致善德。<a id="a-2q"></a>是曰持戒。<a id="a-2r"></a>若以柔和成就惭愧不报粗犷。<a id="a-2s"></a>是曰忍辱。<a id="a-2t"></a>若以勤修心无瞋恨。<a id="a-2u"></a>自护安彼而善思惟不怀汤火。<a id="a-2v"></a>是曰精进。<a id="a-2w"></a>若乐寂然其心清净。<a id="a-2x"></a>建立成就断众贪欲。<a id="a-2y"></a>是曰一心。<a id="a-2z"></a>有所惠施心无所猗。<a id="a-30"></a>奉行道法休息望报。<a id="a-31"></a>观于智慧而受觉意。<a id="a-32"></a>选觉意已遵修无愿建立脱门。<a id="a-33"></a>不处颠倒无所伤害。<a id="a-34"></a>是曰智慧。<a id="a-35"></a>是为六。<a id="a-36"></a>何谓劝护度无极有六事。<a id="a-37"></a>若有所施心无所著。<a id="a-38"></a>奉平等法不怀妄想。<a id="a-39"></a>是曰布施。<a id="a-3A"></a>若以谨慎亲诸觉意。<a id="a-3B"></a>心受精进不怀恼热。<a id="a-3C"></a>是曰持戒。<a id="a-3D"></a>行无所想心志显明。<a id="a-3E"></a>其内外安弃诸贪羡。<a id="a-3F"></a>是曰忍辱。<a id="a-3G"></a>晓了有为观于无为心不处二。<a id="a-3H"></a>是曰精进。<a id="a-3I"></a>若以禅思观察势力。<a id="a-3J"></a>寂然精进。<a id="a-3K"></a>在所游至为一切首。<a id="a-3L"></a>是曰一心。<a id="a-3M"></a>若信圣明遵修道义。<a id="a-3N"></a>无极哀故开化余人。<a id="a-3O"></a>是曰智慧。<a id="a-3P"></a>是为六。<a id="a-3Q"></a>何谓劝邪见度无极有六事。<a id="a-3R"></a>若在杂碎诸外异学。<a id="a-3S"></a>入其祠祀顺从其意而开化之。<a id="a-3T"></a>犹如随蓝梵志所兴福德之业。<a id="a-3U"></a>是曰布施。<a id="a-3V"></a>若颠倒戒众贼集会为贼所牵而显其行缘斯化度。<a id="a-3W"></a>是曰持戒。<a id="a-3X"></a>若在众杂若干恼行。<a id="a-3Y"></a>而来犯之不以患厌。<a id="a-3Z"></a>是曰忍辱。<a id="a-3a"></a>有所施与若入世俗不与同尘。<a id="a-3b"></a>而为颁宣寂然之义。<a id="a-3c"></a>是曰精进。<a id="a-3d"></a>若兴禅思游在冥中而乐于此。<a id="a-3e"></a>乐无所乐以法乐之。<a id="a-3f"></a>是曰一心。<a id="a-3g"></a>若梵志像欲化众生。<a id="a-3h"></a>随其所顺行而训诲之。<a id="a-3i"></a>是曰智慧。<a id="a-3j"></a>是为六。<a id="a-3k"></a>何谓劝正见度无极有六事。<a id="a-3l"></a>若入习俗为设法教。<a id="a-3m"></a>布施得福持戒生天。<a id="a-3n"></a>所作善恶皆有果报。<a id="a-3o"></a>以此济之。<a id="a-3p"></a>是曰布施。<a id="a-3q"></a>若世无佛菩萨。<a id="a-3r"></a>未曾随恶友教。<a id="a-3s"></a>是曰持戒。<a id="a-3t"></a>菩萨清净鲜白无瑕犹如雪山生好树木。<a id="a-3u"></a>曾有诸天鬼神众龙而游乐中。<a id="a-3v"></a>是曰忍辱。<a id="a-3w"></a>所奉勤修除去彼我。<a id="a-3x"></a>譬如贾客而远游行有所成办。<a id="a-3y"></a>是曰精进。<a id="a-3z"></a>若以智慧修治四禅亦无所护。<a id="a-40"></a>是曰一心。<a id="a-41"></a>若以圣明多所愍伤。<a id="a-42"></a>一切众生建立不逮。<a id="a-43"></a>犹如昔学本之所教。<a id="a-44"></a>以一颂偈训诲八万四千国邑。<a id="a-45"></a>是曰智慧。<a id="a-46"></a>是为六。<a id="a-47"></a>何谓劝住见度无极有六事。<a id="a-48"></a>菩萨假使在于梦中心不悭嫉。<a id="a-49"></a>虽佛不兴无有异心况现在乎。<a id="a-4A"></a>是曰布施。<a id="a-4B"></a>若遇恶罪及失身命未曾犯禁。<a id="a-4C"></a>是曰持戒。<a id="a-4D"></a>所生之处与光明俱。<a id="a-4E"></a>适生辄闻本清净忍乃得佛道。<a id="a-4F"></a>是曰忍辱。<a id="a-4G"></a>所生之处常见颁宣开化众生。<a id="a-4H"></a>以此道法训诲他人。<a id="a-4I"></a>是曰精进。<a id="a-4J"></a>在在所生善思念道。<a id="a-4K"></a>快建立业有所睹见。<a id="a-4L"></a>本性自然故致如是。<a id="a-4M"></a>是曰一心。<a id="a-4N"></a>若以度世及睹世事。<a id="a-4O"></a>无师主者。<a id="a-4P"></a>其身独立不从他受。<a id="a-4Q"></a>其慧如是常宣至诚。<a id="a-4R"></a>其身口心未曾有欺。<a id="a-4S"></a>是曰智慧。<a id="a-4T"></a>是为六。<a id="a-4U"></a>何谓劝无住度无极有六事。<a id="a-4V"></a>若以权惠济有所救穷厄之士。<a id="a-4W"></a>是曰布施。<a id="a-4X"></a>谨慎身心心无所犯而无放逸。<a id="a-4Y"></a>是曰持戒。<a id="a-4Z"></a>逮不退转不起法忍。<a id="a-4a"></a>是曰忍辱。<a id="a-4b"></a>一切万物思不可得。<a id="a-4c"></a>勤修方便而无所住。<a id="a-4d"></a>以是无住劝六度无极。<a id="a-4e"></a>是曰精进。<a id="a-4f"></a>若于内外悉无所著。<a id="a-4g"></a>而众生迷心心塞不解。<a id="a-4h"></a>计有我想不了无我。<a id="a-4i"></a>为分别说了一切空。<a id="a-4j"></a>是曰一心。<a id="a-4k"></a>若不弃舍声闻缘觉。<a id="a-4l"></a>以圣明法依一切智。<a id="a-4m"></a>是曰智慧。<a id="a-4n"></a>是为六。<a id="a-4o"></a>何谓劝无猗度无极有六事。<a id="a-4p"></a>若集加恩一切三界皆得悦豫。<a id="a-4q"></a>犹如定光所有发起。<a id="a-4r"></a>是曰布施。<a id="a-4s"></a>若以禁行而无所依不有所求。<a id="a-4t"></a>是曰持戒。<a id="a-4u"></a>假使其心仁和柔软。<a id="a-4v"></a>未曾妄想一切诸法。<a id="a-4w"></a>是曰忍辱。<a id="a-4x"></a>勤修众行而无所著。<a id="a-4y"></a>是曰精进。<a id="a-4z"></a>禅定所见入菩萨地不堕颠倒。<a id="a-50"></a>是曰一心。<a id="a-51"></a>若以圣智消众尘劳归于大道。<a id="a-52"></a>是曰智慧。<a id="a-53"></a>是为六。<a id="a-54"></a>何谓劝意度无极有六事。<a id="a-55"></a>意自念言菩萨所济欲成佛国因致究竟。<a id="a-56"></a>是曰布施。<a id="a-57"></a>其自守行断三恶趣不为罪业。<a id="a-58"></a>是曰持戒。<a id="a-59"></a>以慈仁和报德相好端政殊妙见莫不欢。<a id="a-5A"></a>是曰忍辱。<a id="a-5B"></a>以勤修行往入大海致如意珠。<a id="a-5C"></a>消竭众难得自在法。<a id="a-5D"></a>是曰精进。<a id="a-5E"></a>若以禅思蠲除尘劳。<a id="a-5F"></a>如其志愿而致得之。<a id="a-5G"></a>是曰一心。<a id="a-5H"></a>若以圣明能坏众魔。<a id="a-5I"></a>所立训化莫不从教。<a id="a-5J"></a>是曰智慧。<a id="a-5K"></a>是为六。<a id="a-5L"></a>何谓劝忍度无极有六事。<a id="a-5M"></a>所出施与心在佛道未曾忽忘。<a id="a-5N"></a>是曰布施。<a id="a-5O"></a>救护地狱以寂静志。<a id="a-5P"></a>魔不能犯法不回转。<a id="a-5Q"></a>是曰持戒。<a id="a-5R"></a>顺理所向奉行正法不怀嫉妒。<a id="a-5S"></a>如王太子号曰德光。<a id="a-5T"></a>布施自在一日悉舍一切所有施佛弟子。<a id="a-5U"></a>欲得车乘象马。<a id="a-5V"></a>满四十里幡盖郁茂璎珞衣宝无数华香。<a id="a-5W"></a>舍八万四千婇女。<a id="a-5X"></a>弃国捐王。<a id="a-5Y"></a>手足耳鼻头目肌肉支体妻子。<a id="a-5Z"></a>不逆人意。<a id="a-5a"></a>出家作沙门奉是正法。<a id="a-5b"></a>是曰忍辱。<a id="a-5c"></a>所奉众戒处于勤修而无所著。<a id="a-5d"></a>是曰精进。<a id="a-5e"></a>若于梦中见众玉女不以为贪。<a id="a-5f"></a>具身相好颜貌清净。<a id="a-5g"></a>是曰一心。<a id="a-5h"></a>若入城中心怀明智。<a id="a-5i"></a>设见比丘笃心敬之无若干想。<a id="a-5j"></a>是曰智慧。<a id="a-5k"></a>是为六。<a id="a-5l"></a>何谓造业度无极有六事。<a id="a-5m"></a>若身自立净修梵行。<a id="a-5n"></a>所可劝助得利养多。<a id="a-5o"></a>临法灭尽衣才覆形。<a id="a-5p"></a>犹如炎华学志所行。<a id="a-5q"></a>现毁佛身悉无所失。<a id="a-5r"></a>五枝新华五枝故华。<a id="a-5s"></a>亦往上佛。<a id="a-5t"></a>以是报应道法兴隆。<a id="a-5u"></a>正法得立至五百岁。<a id="a-5v"></a>像法亦尔。<a id="a-5w"></a>是曰布施。<a id="a-5x"></a>若以众戒消除他人诸恶行业。<a id="a-5y"></a>随其所乏以救济之。<a id="a-5z"></a>是曰持戒。<a id="a-60"></a>所遵仁和若有挂碍而无吉利必得济厄。<a id="a-61"></a>犹如贾客而入大海遇摩竭鱼。<a id="a-62"></a>忽有浴池数二十五。<a id="a-63"></a>各有白象辄乘其上得出大难。<a id="a-64"></a>是曰忍辱。<a id="a-65"></a>假使遭值天上世间快乐安隐。<a id="a-66"></a>犹如往昔无开导主欲令精进。<a id="a-67"></a>有大梵天名曰英妙。<a id="a-68"></a>劝化天帝训诲众生令得生天。<a id="a-69"></a>是曰精进。<a id="a-6A"></a>禅无所生。<a id="a-6B"></a>诸佛菩萨之所讲说。<a id="a-6C"></a>假使菩萨劝喻众生。<a id="a-6D"></a>使生梵天。<a id="a-6E"></a>从光音宫至无想天。<a id="a-6F"></a>是曰一心。<a id="a-6G"></a>圣明之业为诸世俗说现世事讲度世业。<a id="a-6H"></a>修十善行利益群黎。<a id="a-6I"></a>犹昔国主名曰得生。<a id="a-6J"></a>王有好眼爱乐道法。<a id="a-6K"></a>无数世中晓了此义。<a id="a-6L"></a>诸王慈行诸佛菩萨之所开导。<a id="a-6M"></a>以斯言教宣示一切。<a id="a-6N"></a>是曰智慧。<a id="a-6O"></a>是为六。<a id="a-6P"></a>何谓无所造业度无极有六事。<a id="a-6Q"></a>心中好喜所乐功勋。<a id="a-6R"></a>一切原首心劝助施。<a id="a-6S"></a>所可劝助则为是着。<a id="a-6T"></a>昔者菩萨见定光佛。<a id="a-6U"></a>以华五茎散供养佛。<a id="a-6V"></a>所殖德本皆使获此功祚道德永无妄想。<a id="a-6W"></a>至法没尽皆共倚之。<a id="a-6X"></a>是曰布施。<a id="a-6Y"></a>所学精进。<a id="a-6Z"></a>将身口心无权方便。<a id="a-6a"></a>计有土地生死处所。<a id="a-6b"></a>是曰持戒。<a id="a-6c"></a>所修仁和有所慕乐求其苦本。<a id="a-6d"></a>是曰忍辱。<a id="a-6e"></a>有所精进建立俗事化入道法。<a id="a-6f"></a>是曰精进。<a id="a-6g"></a>若修禅定观于梵天寿命长短。<a id="a-6h"></a>是曰一心。<a id="a-6i"></a>所遵圣明未曾有言。<a id="a-6j"></a>犹如菩萨号名如来日。<a id="a-6k"></a>随其众生宣一品法。<a id="a-6l"></a>其余有身宣若干品。<a id="a-6m"></a>造立寂然而灭度之。<a id="a-6n"></a>后正法住立若干岁后法没尽。<a id="a-6o"></a>是曰智慧。<a id="a-6p"></a>是为六。<a id="a-6q"></a>何谓有余度无极有六事。<a id="a-6r"></a>往古菩萨定光佛时。<a id="a-6s"></a>供养所奉以誓道愿。<a id="a-6t"></a>是曰布施。<a id="a-6u"></a>身口有余依猗住禁。<a id="a-6v"></a>多所不信而乐己身。<a id="a-6w"></a>是曰持戒。<a id="a-6x"></a>其性仁和而无粗犷归燕坐力。<a id="a-6y"></a>是曰忍辱。<a id="a-6z"></a>假使勋修中间。<a id="a-70"></a>猗有所乐不至正真。<a id="a-71"></a>是曰精进。<a id="a-72"></a>禅思慕乐侍行空无以斯为乐。<a id="a-73"></a>是曰一心。<a id="a-74"></a>若闻圣明心有所著或无所著。<a id="a-75"></a>是曰智慧。<a id="a-76"></a>是为六。<a id="a-77"></a>何谓住有余度无极。<a id="a-78"></a>不能顺真反向异门。<a id="a-79"></a>志空处所声闻缘觉之所报应。<a id="a-7A"></a>不长佛道。<a id="a-7B"></a>入十地业而复退转。<a id="a-7C"></a>当知其意。<a id="a-7D"></a>是曰菩萨有余所行度无极。<a id="a-7E"></a>何谓无余菩萨所施度无极。<a id="a-7F"></a>劝助生死众生报应。<a id="a-7G"></a>如所能忍声闻缘觉。<a id="a-7H"></a>寂然而定不随退转。<a id="a-7I"></a>是曰布施。<a id="a-7J"></a>禁法之报离于智慧而能深入。<a id="a-7K"></a>是曰持戒。<a id="a-7L"></a>其以仁和畏至恶趣。<a id="a-7M"></a>勤苦之处心无所犯。<a id="a-7N"></a>是曰忍辱。<a id="a-7O"></a>若以勤修求于魔业。<a id="a-7P"></a>欲消其界使无邪元。<a id="a-7Q"></a>是曰精进。<a id="a-7R"></a>政行禅思知寿命限究竟根元。<a id="a-7S"></a>是曰一心。<a id="a-7T"></a>若以智慧见知其宿命。<a id="a-7U"></a>断众苦患而好志愿。<a id="a-7V"></a>是曰智慧。<a id="a-7W"></a>无余度无极。<a id="a-7X"></a>何以得名曰度无极。<a id="a-7Y"></a>谓是菩萨得从顺化随世所好。<a id="a-7Z"></a>然后名曰无余六度无极。<a id="a-7a"></a>何谓明度无极有六事。<a id="a-7b"></a>菩萨所施奉于尊长不望其报。<a id="a-7c"></a>百千劫中服世饮食。<a id="a-7d"></a>不以身故而意怀忧也。<a id="a-7e"></a>是曰布施。<a id="a-7f"></a>所修法义诣佛树下。<a id="a-7g"></a>于一切法不怀狐疑。<a id="a-7h"></a>缘是乃至一切愍智。<a id="a-7i"></a>是曰持戒。<a id="a-7j"></a>其以禅思无所著法。<a id="a-7k"></a>斯一切智由从此生。<a id="a-7l"></a>是曰忍辱。<a id="a-7m"></a>若奉勤修住于道慧化五阴盖。<a id="a-7n"></a>是曰精进。<a id="a-7o"></a>若以禅定成最正觉。<a id="a-7p"></a>逮得天眼识其宿命睹所更历。<a id="a-7q"></a>是曰一心。<a id="a-7r"></a>其以圣明诸漏悉尽逮得佛眼。<a id="a-7s"></a>普达诸法心不犹豫。<a id="a-7t"></a>是曰智慧。<a id="a-7u"></a>是为六。<a id="a-7v"></a>何谓住明持度无极有六事。<a id="a-7w"></a>住于正法供养佛教存立经典。<a id="a-7x"></a>是曰布施。<a id="a-7y"></a>行所止处入于如来。<a id="a-7z"></a>身明口净无有众想。<a id="a-80"></a>是曰持戒。<a id="a-81"></a>其柔顺行不近俗法无所动转。<a id="a-82"></a>是曰忍辱。<a id="a-83"></a>晓了声闻缘觉之业。<a id="a-84"></a>消众尘劳乃至灭度。<a id="a-85"></a>是曰精进。<a id="a-86"></a>所以禅思求于众生。<a id="a-87"></a>心念所行以惠音尽。<a id="a-88"></a>是曰一心。<a id="a-89"></a>以知得脱不失时节行圣明慈。<a id="a-8A"></a>是曰智慧。<a id="a-8B"></a>是为六。<a id="a-8C"></a>何谓兴成就度无极有六事。<a id="a-8D"></a>佛兴世时成大财业。<a id="a-8E"></a>贤圣无量受于过去诸佛之教。<a id="a-8F"></a>是曰布施。<a id="a-8G"></a>以行劝助而得解脱。<a id="a-8H"></a>佛兴现世消众尘劳。<a id="a-8I"></a>是曰持戒。<a id="a-8J"></a>以而仁和受世尊教。<a id="a-8K"></a>又知止足不怀懈惓乃至大行。<a id="a-8L"></a>是曰忍辱。<a id="a-8M"></a>若以勤修建立弘誓。<a id="a-8N"></a>其人功德若在王位心不违法。<a id="a-8O"></a>是曰精进。<a id="a-8P"></a>若以禅思心常念佛不失至真。<a id="a-8Q"></a>是曰一心。<a id="a-8R"></a>若以圣明劝助灭度。<a id="a-8S"></a>如佛开化五人身心。<a id="a-8T"></a>是曰智慧。<a id="a-8U"></a>是为六。<a id="a-8V"></a>何谓意不恼度无极有六事。<a id="a-8W"></a>行恩如意愿誓奉道以化他人。<a id="a-8X"></a>是曰布施。<a id="a-8Y"></a>遵其至行以护他人御身口意。<a id="a-8Z"></a>是曰持戒。<a id="a-8a"></a>所修仁和是深妙忍。<a id="a-8b"></a>正法没时坚固其志。<a id="a-8c"></a>是曰忍辱。<a id="a-8d"></a>所立勤修怀来道慧心不迷惑。<a id="a-8e"></a>是曰精进。<a id="a-8f"></a>假使禅思执持空无。<a id="a-8g"></a>不有想愿心无所冀。<a id="a-8h"></a>是曰一心。<a id="a-8i"></a>以其圣明思惟愁戚。<a id="a-8j"></a>慈念一切欲救济之。<a id="a-8k"></a>是曰智慧。<a id="a-8l"></a>是为六。<a id="a-8m"></a>何谓佛兴立在家居度无极有六事。<a id="a-8n"></a>若以所施兴发五事。<a id="a-8o"></a>何谓为五。<a id="a-8p"></a>一曰成座。<a id="a-8q"></a>二曰说处。<a id="a-8r"></a>三曰成眷属。<a id="a-8s"></a>四曰成就法乐。<a id="a-8t"></a>五曰成其书疏。<a id="a-8u"></a>是曰布施。<a id="a-8v"></a>所施立行其禁具足而无所犯。<a id="a-8w"></a>是曰持戒。<a id="a-8x"></a>其以仁和弃捐人想不计寿命。<a id="a-8y"></a>是曰忍辱。<a id="a-8z"></a>若以勤修奉平等业显示道义。<a id="a-90"></a>是曰精进。<a id="a-91"></a>以心禅思普修平等。<a id="a-92"></a>奉行至德意无所愿。<a id="a-93"></a>是曰一心。<a id="a-94"></a>若以慧明归诸圣谛靡所不通。<a id="a-95"></a>是曰智慧。<a id="a-96"></a>是为六。<a id="a-97"></a>何谓出家来度无极有六事。<a id="a-98"></a>若有所施与心俱合致无漏行。<a id="a-99"></a>是曰布施。<a id="a-9A"></a>其以谨慎令护身口合于灭度。<a id="a-9B"></a>是曰持戒。<a id="a-9C"></a>若以仁和厌于三界而无所著。<a id="a-9D"></a>是曰忍辱。<a id="a-9E"></a>勤修政行归四意止而生道意。<a id="a-9F"></a>是曰精进。<a id="a-9G"></a>所以禅思遵四等心。<a id="a-9H"></a>患厌周旋生死之难。<a id="a-9I"></a>是曰一心。<a id="a-9J"></a>若以圣明而放远舍愁戚之思遵修至真。<a id="a-9K"></a>是曰智慧。<a id="a-9L"></a>是为六。<a id="a-9M"></a>何谓愍哀博闻来度无极有六事。<a id="a-9N"></a>若以颁宣训精进教给众穷匮。<a id="a-9O"></a>是曰布施。<a id="a-9P"></a>奉受道法舍其身命无所贪爱。<a id="a-9Q"></a>是曰持戒。<a id="a-9R"></a>正以仁和正法欲没。<a id="a-9S"></a>菩萨发心顺其时宜。<a id="a-9T"></a>自没其身爱护正法。<a id="a-9U"></a>是曰忍辱。<a id="a-9V"></a>若以勤修逮得总持恒识不忘。<a id="a-9W"></a>是曰精进。<a id="a-9X"></a>若以禅思其心体解十二缘起而无所起。<a id="a-9Y"></a>是曰一心。<a id="a-9Z"></a>若以智慧诸所更历遵修寂静。<a id="a-9a"></a>是曰智慧。<a id="a-9b"></a>是为六。<a id="a-9c"></a>何谓出家不断戒度无极有六事。<a id="a-9d"></a>所济他人如意所愿奉行法师命。<a id="a-9e"></a>是曰布施。<a id="a-9f"></a>所行禁戒遵于大哀无有微恨。<a id="a-9g"></a>是曰持戒。<a id="a-9h"></a>所志仁和不怀危害。<a id="a-9i"></a>谦下恭顺而不自大。<a id="a-9j"></a>是曰忍辱。<a id="a-9k"></a>所奉勤修强而有势不为怯弱。<a id="a-9l"></a>是曰精进。<a id="a-9m"></a>所禅志思行七觉意。<a id="a-9n"></a>通于远近靡所不达。<a id="a-9o"></a>是曰一心。<a id="a-9p"></a>所志智慧因能具足不起法忍。<a id="a-9q"></a>是曰智慧。<a id="a-9r"></a>是为六(上文第十二幅初六度无极下丹本有注云准标文脱佛兴盛度无极)</p>
  <p data-pb></p>
  <h2 id="a9s">神通品第十</h2>
  <p id="a9t">佛告喜王菩萨。<a id="a-9u"></a>何谓住神通度无极有六事。<a id="a-9v"></a>若有所施至于重财不以贪吝。<a id="a-9w"></a>奉于道法而受真教。<a id="a-9x"></a>是曰布施。<a id="a-9y"></a>行无所著不猗邪正志于大道。<a id="a-9z"></a>是曰持戒。<a id="a-A0"></a>其以仁和不怀狐疑永无犹豫。<a id="a-A1"></a>是曰忍辱。<a id="a-A2"></a>志在勤修建立弘誓不违本愿。<a id="a-A3"></a>是曰精进。<a id="a-A4"></a>所以禅思光明所照通于远近。<a id="a-A5"></a>是曰一心。<a id="a-A6"></a>圣明所遵应于道地。<a id="a-A7"></a>事事有缘牢坚受持。<a id="a-A8"></a>是曰智慧。<a id="a-A9"></a>是为六。<a id="a-AA"></a>何谓神通不断度无极有六事。<a id="a-AB"></a>若有所救建立如来佛寺精舍以为元首。<a id="a-AC"></a>是曰布施。<a id="a-AD"></a>求于道业致智慧根拔无明原。<a id="a-AE"></a>是曰持戒。<a id="a-AF"></a>所志柔和达于本际而兴正真。<a id="a-AG"></a>是曰忍辱。<a id="a-AH"></a>奉行勤修通达色想而无所想。<a id="a-AI"></a>是曰精进。<a id="a-AJ"></a>所以禅思寂然定意乃至脱门。<a id="a-AK"></a>是曰一心。<a id="a-AL"></a>遵承圣明修持总持。<a id="a-AM"></a>观于正行住淡泊地。<a id="a-AN"></a>是曰智慧。<a id="a-AO"></a>是为六。<a id="a-AP"></a>何谓入欲度无极有六事。<a id="a-AQ"></a>若有所济合集势力以给怨家。<a id="a-AR"></a>是曰布施。<a id="a-AS"></a>所行羸劣次第顺力建立大势。<a id="a-AT"></a>是曰持戒。<a id="a-AU"></a>其以柔和消诸阴盖奉修道义。<a id="a-AV"></a>是曰忍辱。<a id="a-AW"></a>若断怨心犹王太子乐于清白。<a id="a-AX"></a>是曰精进。<a id="a-AY"></a>若常禅思心不放逸专唯定意。<a id="a-AZ"></a>是曰一心。<a id="a-Aa"></a>所以圣明有所度脱恶趣地狱生死之难勤修精进。<a id="a-Ab"></a>犹如往古学之所行。<a id="a-Ac"></a>是曰智慧。<a id="a-Ad"></a>是为六。<a id="a-Ae"></a>何谓立度无极有六事。<a id="a-Af"></a>有人行者救于恶趣。<a id="a-Ag"></a>诱在生死使得超出。<a id="a-Ah"></a>如顶相报。<a id="a-Ai"></a>是曰布施。<a id="a-Aj"></a>所奉行者若世无佛。<a id="a-Ak"></a>开化众人各令得所。<a id="a-Al"></a>犹如往昔摩调圣王慈化天下。<a id="a-Am"></a>是曰持戒。<a id="a-An"></a>所以仁和不起瞋恚。<a id="a-Ao"></a>如羼提和截手足耳鼻不生恚心。<a id="a-Ap"></a>是曰忍辱。<a id="a-Aq"></a>其以精勤难可制持终不曀滞。<a id="a-Ar"></a>犹如海中如意明珠。<a id="a-As"></a>从其所求辄得所愿。<a id="a-At"></a>是曰精进。<a id="a-Au"></a>所修禅思如在中宫。<a id="a-Av"></a>开化贵人使发道意超无等伦。<a id="a-Aw"></a>犹如师子太子自在有所教敕如风靡草。<a id="a-Ax"></a>是曰一心。<a id="a-Ay"></a>若入圣明众智境界一切悉舍。<a id="a-Az"></a>能惠与人不断所幸。<a id="a-B0"></a>犹如古王头首布施。<a id="a-B1"></a>是曰智慧。<a id="a-B2"></a>是为六。<a id="a-B3"></a>何谓应进度无极有六事。<a id="a-B4"></a>所持衣物施与众生。<a id="a-B5"></a>犹如鳖王在海救厄。<a id="a-B6"></a>是曰布施。<a id="a-B7"></a>所奉持法犹如师子眷属围绕。<a id="a-B8"></a>救济贾客亦复如是。<a id="a-B9"></a>是曰持戒。<a id="a-BA"></a>所闻柔和。<a id="a-BB"></a>犹如梵志欲来害王而取其头即惠与之。<a id="a-BC"></a>是曰忍辱。<a id="a-BD"></a>所修精进如梵志子名曰思义。<a id="a-BE"></a>弃五所欲救护他人而劝度之。<a id="a-BF"></a>是曰精进。<a id="a-BG"></a>其所禅思如阿离念在于异学救护弟子及与他人。<a id="a-BH"></a>是曰一心。<a id="a-BI"></a>以圣明事开化无数百千众人。<a id="a-BJ"></a>犹如鸟王救无反复。<a id="a-BK"></a>是曰智慧。<a id="a-BL"></a>是为六。<a id="a-BM"></a>何谓众报应度无极有六事。<a id="a-BN"></a>若愍世人有所救济。<a id="a-BO"></a>犹如离垢化众行净。<a id="a-BP"></a>是曰布施。<a id="a-BQ"></a>所奉至行住于梵天。<a id="a-BR"></a>为阎浮利人造立德本令得入法。<a id="a-BS"></a>是曰持戒。<a id="a-BT"></a>所行仁和加于众生不惜身命。<a id="a-BU"></a>犹如在海见其船坏自杀其身以度众人。<a id="a-BV"></a>是曰忍辱。<a id="a-BW"></a>所行精进开化无数多所成就。<a id="a-BX"></a>犹如导师名曰福事。<a id="a-BY"></a>采海众宝以济穷匮。<a id="a-BZ"></a>是曰精进。<a id="a-Ba"></a>所以禅思愍伤他人而行劝助。<a id="a-Bb"></a>犹如童子名曰意义。<a id="a-Bc"></a>于八万岁奉行慈心用安众生。<a id="a-Bd"></a>是曰一心。<a id="a-Be"></a>若以圣明了解现世度世智慧。<a id="a-Bf"></a>以是智慧觉了空无。<a id="a-Bg"></a>如须菩提解空识喻。<a id="a-Bh"></a>众尘树叶悉能分别。<a id="a-Bi"></a>其劝助者报应过是。<a id="a-Bj"></a>是曰智慧。<a id="a-Bk"></a>是为六。<a id="a-Bl"></a>何谓无报度无极有六事。<a id="a-Bm"></a>其所救济。<a id="a-Bn"></a>不受报应乃至灭度。<a id="a-Bo"></a>犹如大盖有所覆护。<a id="a-Bp"></a>菩萨所修如是无极。<a id="a-Bq"></a>如江河沙众生得度。<a id="a-Br"></a>是曰布施。<a id="a-Bs"></a>所奉法行诸漏已尽。<a id="a-Bt"></a>至不退转摄受普护。<a id="a-Bu"></a>是曰持戒。<a id="a-Bv"></a>所志仁和未曾有恨逮致佛道。<a id="a-Bw"></a>是曰忍辱。<a id="a-Bx"></a>所以勤修舍弃身命。<a id="a-By"></a>一切万物供养三宝。<a id="a-Bz"></a>是曰精进。<a id="a-C0"></a>所修禅定在佛树下。<a id="a-C1"></a>宣叹颂偈遵承法观以此行护。<a id="a-C2"></a>是曰一心。<a id="a-C3"></a>所遵圣明不论道慧。<a id="a-C4"></a>犹如海中舍和树叶香美疗病。<a id="a-C5"></a>菩萨如是。<a id="a-C6"></a>以道德香化于一切使发大道心。<a id="a-C7"></a>是曰智慧。<a id="a-C8"></a>是为六。<a id="a-C9"></a>何谓无乐度无极有六事。<a id="a-CA"></a>所济众生犹如灭度。<a id="a-CB"></a>譬如贤者名曰汉林。<a id="a-CC"></a>度众迷惑。<a id="a-CD"></a>故当晓知菩萨本行此宿所喻。<a id="a-CE"></a>是曰布施。<a id="a-CF"></a>其禁无量患厌众难志愿无为。<a id="a-CG"></a>犹如往古菩萨所行。<a id="a-CH"></a>精进入海致无量宝。<a id="a-CI"></a>故引譬喻。<a id="a-CJ"></a>是曰持戒。<a id="a-CK"></a>其仁和行。<a id="a-CL"></a>若迦夷王而截其头及鼻手足不怀瞋恚。<a id="a-CM"></a>是曰忍辱。<a id="a-CN"></a>若勤修行出迦维罗卫无有见者。<a id="a-CO"></a>所以平等入正得佛。<a id="a-CP"></a>是曰精进。<a id="a-CQ"></a>所以禅思四品具足。<a id="a-CR"></a>净修梵行慈悲喜护。<a id="a-CS"></a>是曰一心。<a id="a-CT"></a>犹以智慧度无极成其亦难致在世正受心常等定。<a id="a-CU"></a>是曰智慧。<a id="a-CV"></a>是为六。<a id="a-CW"></a>何谓时进度无极有六事。<a id="a-CX"></a>若得止处次第惠救众厄难。<a id="a-CY"></a>是曰布施。<a id="a-CZ"></a>所行谨慎如生鳖中。<a id="a-Ca"></a>其为鳖王时将护己身又济他人。<a id="a-Cb"></a>是曰持戒。<a id="a-Cc"></a>所志仁和亲近众行归护身口。<a id="a-Cd"></a>犹如人贤所行慈忍。<a id="a-Ce"></a>断其诸节不抱伤害。<a id="a-Cf"></a>是曰忍辱。<a id="a-Cg"></a>所修精勤。<a id="a-Ch"></a>佛兴世时所在见佛。<a id="a-Ci"></a>如来平等其三昧印于一切行。<a id="a-Cj"></a>三千岁未曾休懈。<a id="a-Ck"></a>是曰精进。<a id="a-Cl"></a>所曰禅思在于中宫妓婇女间。<a id="a-Cm"></a>常修清白而不放逸。<a id="a-Cn"></a>是曰一心。<a id="a-Co"></a>顺智慧时在于生死。<a id="a-Cp"></a>在在所至将护诸我使了无我。<a id="a-Cq"></a>是曰智慧。<a id="a-Cr"></a>是为六。<a id="a-Cs"></a>何谓光明度无极有六事。<a id="a-Ct"></a>若以华香不饰。<a id="a-Cu"></a>贡上诸佛菩萨。<a id="a-Cv"></a>是曰布施。<a id="a-Cw"></a>所谨慎行愍伤他人。<a id="a-Cx"></a>犹如飞鸟空身飞去无所慕乐。<a id="a-Cy"></a>是曰持戒。<a id="a-Cz"></a>所志仁和解一切空以逮法藏。<a id="a-D0"></a>是曰忍辱。<a id="a-D1"></a>勤力桥梁救济危厄。<a id="a-D2"></a>是曰精进。<a id="a-D3"></a>所思禅定如往古劫。<a id="a-D4"></a>始初菩萨之所奉行深入道行。<a id="a-D5"></a>是曰一心。<a id="a-D6"></a>所修圣明兴发法忍。<a id="a-D7"></a>如两童子执心如地。<a id="a-D8"></a>是曰智慧。<a id="a-D9"></a>是为六。<a id="a-DA"></a>何谓无量光度无极有六事。<a id="a-DB"></a>善权方便而有所济。<a id="a-DC"></a>因以报致佛大光明周遍无数诸佛国土。<a id="a-DD"></a>是曰布施。<a id="a-DE"></a>所奉勤修劝助逮得不起法忍。<a id="a-DF"></a>是曰持戒。<a id="a-DG"></a>其仁和者劝助法相而无所著。<a id="a-DH"></a>是曰忍辱。<a id="a-DI"></a>所可精修奉行空法。<a id="a-DJ"></a>劝助大道归此空无。<a id="a-DK"></a>是曰精进。<a id="a-DL"></a>所以禅定助化众生。<a id="a-DM"></a>常不懈废使不退转。<a id="a-DN"></a>是曰一心。<a id="a-DO"></a>所修圣明住第八地。<a id="a-DP"></a>在所劝化莫不蒙荷。<a id="a-DQ"></a>是曰智慧。<a id="a-DR"></a>是为六。<a id="a-DS"></a>何谓报安光度无极有六事。<a id="a-DT"></a>若至魔径临寿终时。<a id="a-DU"></a>其功报应。<a id="a-DV"></a>犹兜术天忽没来下。<a id="a-DW"></a>开化饿鬼除其饥厄。<a id="a-DX"></a>是曰布施。<a id="a-DY"></a>降伏魔径所奉愍哀。<a id="a-DZ"></a>放舍身缚亦脱罪厄。<a id="a-Da"></a>犹如往古国王太子名曰须赖。<a id="a-Db"></a>所脱苦患。<a id="a-Dc"></a>是曰持戒其行仁和在于鱼中。<a id="a-Dd"></a>安诸鼋鼍隐乐得食。<a id="a-De"></a>是曰忍辱。<a id="a-Df"></a>所勤修行诸王女等。<a id="a-Dg"></a>而在恐惧危厄艰难愍伤济之。<a id="a-Dh"></a>是曰精进。<a id="a-Di"></a>所修禅思。<a id="a-Dj"></a>在疾疫劫以药疗之。<a id="a-Dk"></a>犹如往古童子所作长益。<a id="a-Dl"></a>以五头首救寂阎浮提诸非邪恶。<a id="a-Dm"></a>是曰一心。<a id="a-Dn"></a>以此圣明救济一切。<a id="a-Do"></a>犹往古喻五百贾客。<a id="a-Dp"></a>以五百玉女及诸玉女。<a id="a-Dq"></a>就为导师护五亿人一心宿卫。<a id="a-Dr"></a>是曰智慧。<a id="a-Ds"></a>是为六。<a id="a-Dt"></a>何谓不回还度无极有六事。<a id="a-Du"></a>既有所济不乐声闻缘觉之业。<a id="a-Dv"></a>愿求无上正真之道。<a id="a-Dw"></a>是曰布施。<a id="a-Dx"></a>所奉谨慎观于至义而不懈废。<a id="a-Dy"></a>是曰持戒。<a id="a-Dz"></a>所遵仁和能畅究竟不中怀恨。<a id="a-E0"></a>是曰忍辱。<a id="a-E1"></a>所行遵修执权方便。<a id="a-E2"></a>有所救济使不放逸。<a id="a-E3"></a>是曰精进。<a id="a-E4"></a>所修禅定显明章句而不迷愦。<a id="a-E5"></a>是曰一心。<a id="a-E6"></a>所谓圣明得至七住不退转地。<a id="a-E7"></a>是曰智慧。<a id="a-E8"></a>是为六。<a id="a-E9"></a>何谓为娱乐度无极有六事。<a id="a-EA"></a>有所给与以开难化众令发道意。<a id="a-EB"></a>是曰布施。<a id="a-EC"></a>以行将养佛兴世时。<a id="a-ED"></a>说其报应而度脱之。<a id="a-EE"></a>犹如往古太子势首救众危厄。<a id="a-EF"></a>是曰持戒。<a id="a-EG"></a>所修仁和。<a id="a-EH"></a>如功勋国王安和万民。<a id="a-EI"></a>如是安身亦安他人。<a id="a-EJ"></a>一切适安我身亦安。<a id="a-EK"></a>是曰忍辱。<a id="a-EL"></a>所进勤修逮得总持辩才无量。<a id="a-EM"></a>是曰精进。<a id="a-EN"></a>所习禅定以用劝助。<a id="a-EO"></a>是功德报令众生安。<a id="a-EP"></a>是曰一心。<a id="a-EQ"></a>其以圣明在六住地。<a id="a-ER"></a>柔顺法忍至不退转。<a id="a-ES"></a>是曰智慧。<a id="a-ET"></a>是为六。<a id="a-EU"></a>何谓鲜洁度无极有六事。<a id="a-EV"></a>若有所兴无所依猗。<a id="a-EW"></a>亦不相报加于众生。<a id="a-EX"></a>是曰布施。<a id="a-EY"></a>所修谨慎常抱笃信。<a id="a-EZ"></a>怀来七觉觉诸不觉。<a id="a-Ea"></a>是曰持戒。<a id="a-Eb"></a>所修仁和慈念众生。<a id="a-Ec"></a>不贪其身亦不惜命。<a id="a-Ed"></a>是曰忍辱。<a id="a-Ee"></a>所志勤修选择诸法。<a id="a-Ef"></a>合会至行致诸觉意。<a id="a-Eg"></a>是曰精进。<a id="a-Eh"></a>若以禅思无所想念而不放逸。<a id="a-Ei"></a>是曰一心。<a id="a-Ej"></a>所以圣明致得佛道而度一切。<a id="a-Ek"></a>是曰智慧。<a id="a-El"></a>是为六。<a id="a-Em"></a>何谓成世法度无极有六事。<a id="a-En"></a>若以所济报应无数。<a id="a-Eo"></a>致于永安无复众难。<a id="a-Ep"></a>是曰布施。<a id="a-Eq"></a>所以谨慎慕求道法。<a id="a-Er"></a>八正之业至平等慧。<a id="a-Es"></a>是曰持戒。<a id="a-Et"></a>所念仁和不疑道义决坏罗网。<a id="a-Eu"></a>是曰忍辱。<a id="a-Ev"></a>所行勤修于现在法长得安隐。<a id="a-Ew"></a>是曰精进。<a id="a-Ex"></a>所谓禅思精进本行灭寂正受。<a id="a-Ey"></a>是曰一心。<a id="a-Ez"></a>其遵圣明所作已办受四意止。<a id="a-F0"></a>是曰智慧。<a id="a-F1"></a>是为六。<a id="a-F2"></a>何谓净俗度无极有六事。<a id="a-F3"></a>其以所行救三千世界从始至终无有异心。<a id="a-F4"></a>是曰布施。<a id="a-F5"></a>从始生来普安一切。<a id="a-F6"></a>周旋往来三界众生是曰持戒。<a id="a-F7"></a>发意以来教化群黎。<a id="a-F8"></a>至无所至使无处所。<a id="a-F9"></a>是曰忍辱。<a id="a-FA"></a>使三千世界一切众生精进灭度。<a id="a-FB"></a>犹初发意出家学故其心难当。<a id="a-FC"></a>是曰精进。<a id="a-FD"></a>所谓禅思令诸众生得摄其意。<a id="a-FE"></a>专惟经法而不放逸。<a id="a-FF"></a>是曰一心。<a id="a-FG"></a>其以圣明至于地狱。<a id="a-FH"></a>救济危厄适生堕地。<a id="a-FI"></a>口有所宣论讲经道逮得法典。<a id="a-FJ"></a>是曰智慧。<a id="a-FK"></a>是为六。<a id="a-FL"></a>何谓成种度无极有六事。<a id="a-FM"></a>其所救者。<a id="a-FN"></a>致眷属和无极大财。<a id="a-FO"></a>是曰布施。<a id="a-FP"></a>所谨慎行致眷属和而无罪殃。<a id="a-FQ"></a>是曰持戒。<a id="a-FR"></a>所修仁和若干眷属。<a id="a-FS"></a>各各自安无能坏者。<a id="a-FT"></a>是曰忍辱。<a id="a-FU"></a>若有勤修所有眷属。<a id="a-FV"></a>不使自恣放逸之行。<a id="a-FW"></a>各各办业用意不废。<a id="a-FX"></a>是曰精进。<a id="a-FY"></a>所遵禅思。<a id="a-FZ"></a>若有瞋诤皆令和合致明眷属。<a id="a-Fa"></a>是曰一心。<a id="a-Fb"></a>所修圣明。<a id="a-Fc"></a>一切眷属皆有智明而无闇蔽。<a id="a-Fd"></a>是曰智慧。<a id="a-Fe"></a>是为六。<a id="a-Ff"></a>何谓来成眷属度无极有六事。<a id="a-Fg"></a>于五百岁开化劝诲。<a id="a-Fh"></a>诸大众会使发道心。<a id="a-Fi"></a>是曰布施。<a id="a-Fj"></a>所奉谨慎劝和合同。<a id="a-Fk"></a>无数众人不以为诤如佛眷属。<a id="a-Fl"></a>是曰持戒。<a id="a-Fm"></a>其所仁和为无央数众生之藏。<a id="a-Fn"></a>犹昔摩竭有一大鱼海水能受。<a id="a-Fo"></a>所有究竟从始至终。<a id="a-Fp"></a>若有伴行如井中鱼。<a id="a-Fq"></a>是曰忍辱。<a id="a-Fr"></a>所谓勤修多护众人除淫怒痴。<a id="a-Fs"></a>犹如海中明月珠藏随时消水。<a id="a-Ft"></a>是曰精进。<a id="a-Fu"></a>所行禅思如阿离念。<a id="a-Fv"></a>弥学外异微术。<a id="a-Fw"></a>多愍众生而劝化之生于梵天。<a id="a-Fx"></a>是曰一心。<a id="a-Fy"></a>遵修圣明多所愍伤。<a id="a-Fz"></a>犹须菩提见有异人收捕鹿王五百众眷闭在穷厄。<a id="a-G0"></a>悉解脱之。<a id="a-G1"></a>乃化天下一切众生建立十善。<a id="a-G2"></a>是曰智慧。<a id="a-G3"></a>是为六。<a id="a-G4"></a>何谓不坏眷属度无极有六事。<a id="a-G5"></a>若舍两舌言常至诚不斗乱福。<a id="a-G6"></a>是曰布施。<a id="a-G7"></a>常怀慈心不抱危害。<a id="a-G8"></a>缘名远闻靡不敬爱。<a id="a-G9"></a>是曰持戒。<a id="a-GA"></a>所云仁和常有等心。<a id="a-GB"></a>慈愍众生而不偏党。<a id="a-GC"></a>是曰忍辱。<a id="a-GD"></a>所以精修不以衣食。<a id="a-GE"></a>开化众生唯以道法。<a id="a-GF"></a>是曰精进。<a id="a-GG"></a>其志禅思逮得总持辩才无量。<a id="a-GH"></a>是曰一心。<a id="a-GI"></a>所以圣明执持解脱。<a id="a-GJ"></a>解诸结缚令无挂碍。<a id="a-GK"></a>是曰智慧。<a id="a-GL"></a>是为六。<a id="a-GM"></a>何谓除尘来净度无极有六事。<a id="a-GN"></a>若有损耗使增功德。<a id="a-GO"></a>疗诸疾疫普令安隐。<a id="a-GP"></a>是曰布施。<a id="a-GQ"></a>若在弊碍不能自济。<a id="a-GR"></a>为作救护令心开解。<a id="a-GS"></a>是曰持戒。<a id="a-GT"></a>若有师父尊长骂詈。<a id="a-GU"></a>供敬归命不怀瞋恨。<a id="a-GV"></a>是曰忍辱。<a id="a-GW"></a>其所勤修在胎心正。<a id="a-GX"></a>治众病疾将护开化及诸比丘比丘尼清信士清信女。<a id="a-GY"></a>是曰精进。<a id="a-GZ"></a>若母疾病瞻视给使。<a id="a-Ga"></a>与诸可乏医药饮食。<a id="a-Gb"></a>是曰一心。<a id="a-Gc"></a>若以圣明为无数众而决狐疑。<a id="a-Gd"></a>各得开达奉无上真。<a id="a-Ge"></a>是曰智慧。<a id="a-Gf"></a>是为六。<a id="a-Gg"></a>何谓观土度无极有六事。<a id="a-Gh"></a>常抱仁慈不以害眼加视众人。<a id="a-Gi"></a>是曰布施。<a id="a-Gj"></a>而无挂碍无阴盖心谨慎心念。<a id="a-Gk"></a>是曰持戒。<a id="a-Gl"></a>志性仁和见诸怨家。<a id="a-Gm"></a>念如赤子不怀毒害。<a id="a-Gn"></a>是曰忍辱。<a id="a-Go"></a>具足神通内外无弊。<a id="a-Gp"></a>睹化十方不中懈废。<a id="a-Gq"></a>是曰精进。<a id="a-Gr"></a>若净修行严治天眼。<a id="a-Gs"></a>见于一切五趣生死。<a id="a-Gt"></a>是曰一心。<a id="a-Gu"></a>若无数世柔和其意。<a id="a-Gv"></a>言辞和雅分别圣慧。<a id="a-Gw"></a>是曰智慧。<a id="a-Gx"></a>是为六。<a id="a-Gy"></a>何谓宣誓度无极有六事。<a id="a-Gz"></a>以报应德劝助众生得受功德。<a id="a-H0"></a>是曰布施。<a id="a-H1"></a>所谨慎行消众挂碍而无结滞。<a id="a-H2"></a>是曰持戒。<a id="a-H3"></a>而无所著不以为闻。<a id="a-H4"></a>了向悉空兴发仁和。<a id="a-H5"></a>是曰忍辱。<a id="a-H6"></a>所志勤修日日增进。<a id="a-H7"></a>至未曾有入无上道。<a id="a-H8"></a>是曰精进。<a id="a-H9"></a>若以四等慈悲喜护。<a id="a-HA"></a>护于一切迷惑之众。<a id="a-HB"></a>是曰一心。<a id="a-HC"></a>圣明众生患厌不可。<a id="a-HD"></a>奉柔顺法乃至贤和。<a id="a-HE"></a>是曰智慧。<a id="a-HF"></a>是为六。<a id="a-HG"></a>何谓无放逸度无极有六事。<a id="a-HH"></a>有所施与劝助道德不与俗业。<a id="a-HI"></a>是曰布施。<a id="a-HJ"></a>若眷属羸护奉行业。<a id="a-HK"></a>其有人来节节解之。<a id="a-HL"></a>不生毒心慈劝道法。<a id="a-HM"></a>如射猎师心怀怨结。<a id="a-HN"></a>若有人来节节解之。<a id="a-HO"></a>猎师心悦不以怀害。<a id="a-HP"></a>是曰持戒。<a id="a-HQ"></a>若以仁和宣善义理。<a id="a-HR"></a>投之于火欲危其身不以怀结。<a id="a-HS"></a>是曰忍辱。<a id="a-HT"></a>所以勤修竟至灭度。<a id="a-HU"></a>观于有为如火炽然。<a id="a-HV"></a>消之以法。<a id="a-HW"></a>是曰精进。<a id="a-HX"></a>所谓禅思除一切尘独乐一处。<a id="a-HY"></a>若以戒法救众人愚。<a id="a-HZ"></a>是曰一心。<a id="a-Ha"></a>慧无所乐而等其心。<a id="a-Hb"></a>犹国王子施得土地。<a id="a-Hc"></a>令其无罪而有势力。<a id="a-Hd"></a>是曰智慧。<a id="a-He"></a>是为六。<a id="a-Hf"></a>何谓周旋度无极有六事。<a id="a-Hg"></a>多有财业所加以慈而不怀害。<a id="a-Hh"></a>是曰布施。<a id="a-Hi"></a>所可谨慎不抱谀谄而自显己。<a id="a-Hj"></a>是曰持戒。<a id="a-Hk"></a>其性仁和所作功德不以为厌放舍宫殿无所贪爱随时惠施。<a id="a-Hl"></a>是曰忍辱。<a id="a-Hm"></a>所以精勤。<a id="a-Hn"></a>奉平等法而不放逸。<a id="a-Ho"></a>是曰精进。<a id="a-Hp"></a>若以禅思而不回还。<a id="a-Hq"></a>堕不可法默然淡泊。<a id="a-Hr"></a>是曰一心。<a id="a-Hs"></a>若以圣明立一切法。<a id="a-Ht"></a>坚住不动不落声闻缘觉之法。<a id="a-Hu"></a>是曰智慧。<a id="a-Hv"></a>是为六。<a id="a-Hw"></a>何谓灭度度无极有六事。<a id="a-Hx"></a>若用饿鬼不行悭贪。<a id="a-Hy"></a>见苦众生而愍伤之。<a id="a-Hz"></a>是曰布施。<a id="a-I0"></a>心见众生挂碍之业。<a id="a-I1"></a>而慈哀之示以无弊。<a id="a-I2"></a>是曰持戒。<a id="a-I3"></a>所行仁和闻地狱苦睹恶形色。<a id="a-I4"></a>益用四等而哀愍之。<a id="a-I5"></a>是曰忍辱。<a id="a-I6"></a>所奉勤修断诸邪见多怀慈哀。<a id="a-I7"></a>犹昔阿王子字鸠那罗。<a id="a-I8"></a>弃诸婇女受辱不怨。<a id="a-I9"></a>是曰精进。<a id="a-IA"></a>若禅脱门乐此寂静。<a id="a-IB"></a>犹昔菩萨坐阎浮树道德巍巍影覆其身。<a id="a-IC"></a>是曰一心。<a id="a-ID"></a>若以圣明灭淫怒痴。<a id="a-IE"></a>如王弃国出家为道。<a id="a-IF"></a>衣毛为竖众默啼哭不以顾恋。<a id="a-IG"></a>是曰智慧。<a id="a-IH"></a>是为六。<a id="a-II"></a>何谓豪贵度无极有六事。<a id="a-IJ"></a>其所闻能以割情。<a id="a-IK"></a>所珍爱宝惠与作福。<a id="a-IL"></a>是曰布施。<a id="a-IM"></a>奉修谨慎而不自大。<a id="a-IN"></a>谦下供顺奉敬三宝佛法圣众。<a id="a-IO"></a>是曰持戒。<a id="a-IP"></a>不求名称不慕世荣唯法为上。<a id="a-IQ"></a>是曰忍辱。<a id="a-IR"></a>所遵勤修奉事尊长父母师友。<a id="a-IS"></a>是曰精进。<a id="a-IT"></a>所以禅思开化众生。<a id="a-IU"></a>犹如往古拘修摩王有太子多所救济。<a id="a-IV"></a>往来周旋奉行至法。<a id="a-IW"></a>本性清净未曾抱害。<a id="a-IX"></a>是曰一心。<a id="a-IY"></a>以出家学求智度无极精进圣明。<a id="a-IZ"></a>是曰智慧。<a id="a-Ia"></a>是为六。<a id="a-Ib"></a>何谓眷属亲里度无极有六事。<a id="a-Ic"></a>若以所救劝化导法。<a id="a-Id"></a>爱乐出家志存放舍。<a id="a-Ie"></a>是曰布施。<a id="a-If"></a>其以谨慎奉顺哀愍。<a id="a-Ig"></a>所有子孙开示义理颁宣至教。<a id="a-Ih"></a>是曰持戒。<a id="a-Ii"></a>其行仁和所至恼热。<a id="a-Ij"></a>教训开导不可计众。<a id="a-Ik"></a>如是无厌。<a id="a-Il"></a>是曰忍辱。<a id="a-Im"></a>其勤修行志存听法。<a id="a-In"></a>见不达者而为敷演各令心解。<a id="a-Io"></a>是曰精进。<a id="a-Ip"></a>所以禅思助合众生示之罪福化不使乱。<a id="a-Iq"></a>犹如往古善目转轮圣王。<a id="a-Ir"></a>是曰一心。<a id="a-Is"></a>将护圣明二俱同党。<a id="a-It"></a>若能自制不犯贪欲。<a id="a-Iu"></a>而以救护颁宣说法建立众人。<a id="a-Iv"></a>是曰智慧。<a id="a-Iw"></a>是为六。<a id="a-Ix"></a>何谓心无所亡度无极有六事。<a id="a-Iy"></a>自能伏心不随邪见。<a id="a-Iz"></a>出于堑难不随贪厄。<a id="a-J0"></a>是曰布施报。<a id="a-J1"></a>所可遵行众禁具足。<a id="a-J2"></a>不断三宝兴隆道教化众不逮。<a id="a-J3"></a>是曰禁戒报。<a id="a-J4"></a>所云仁和安柔心行。<a id="a-J5"></a>身虽遭苦由博闻故能忍众患。<a id="a-J6"></a>犹如须赖人来加毒其心不恨。<a id="a-J7"></a>是曰忍辱报。<a id="a-J8"></a>若以勤修行自伏其心。<a id="a-J9"></a>超出懈中将护他人。<a id="a-JA"></a>使不危厄长致安隐。<a id="a-JB"></a>是曰精进报。<a id="a-JC"></a>其以禅思弃舍放恣。<a id="a-JD"></a>奉不贪欲不恨寂定。<a id="a-JE"></a>是曰一心报。<a id="a-JF"></a>其以圣明宿止威仪礼节之法。<a id="a-JG"></a>心所依猗供养诸利。<a id="a-JH"></a>加以法施度众盲冥。<a id="a-JI"></a>是曰智慧报。<a id="a-JJ"></a>是为六也。</p>
 </body>
</html>