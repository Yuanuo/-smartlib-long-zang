<!doctype html>
<html id="z3IBTwGSo" data-ver="1341">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘单译经">
  <meta period="西晋">
 </head>
 <body>
  <h1 id="a1">贤劫经卷第七</h1>
  <h2 id="a2">十种力品第十五</h2>
  <p id="a3">佛告喜王菩萨。<a id="a-4"></a>何谓有处无处深浅远近度无极有六事。<a id="a-5"></a>从其处所逮得审谛了其本末。<a id="a-6"></a>是曰布施。<a id="a-7"></a>所可识知解三界空等无有异。<a id="a-8"></a>是曰持戒。<a id="a-9"></a>诸所晓了悉以分别。<a id="a-A"></a>而得普入仁和之地。<a id="a-B"></a>是曰忍辱。<a id="a-C"></a>其弘誓行至德之业强而有势。<a id="a-D"></a>是曰精进。<a id="a-E"></a>毁坏众秽十二缘起令无有异。<a id="a-F"></a>是曰一心。<a id="a-G"></a>所可遵奉而以知时不失圣教。<a id="a-H"></a>是曰智慧。<a id="a-I"></a>是为六。<a id="a-J"></a>何谓知去来今度无极有六事。<a id="a-K"></a>若能除尽所作众业眼耳鼻口身心所犯。<a id="a-L"></a>是曰布施。<a id="a-M"></a>若能消灭诸缘报应生死祸福。<a id="a-N"></a>是曰持戒。<a id="a-O"></a>斯弃所因五阴六衰因缘之对无有事业。<a id="a-P"></a>是曰忍辱。<a id="a-Q"></a>若离罪福自然消除三界生死。<a id="a-R"></a>是曰精进。<a id="a-S"></a>惔怕[火*霍]然断色痛想行识了无所有。<a id="a-T"></a>是曰一心。<a id="a-U"></a>所遵奉行使无所生。<a id="a-V"></a>其志坦然以道为元。<a id="a-W"></a>是曰智慧。<a id="a-X"></a>是为六。<a id="a-Y"></a>何谓知世若干种类度无极有六事。<a id="a-Z"></a>假使众生断若干种众杂之行不以恣意。<a id="a-a"></a>是曰布施。<a id="a-b"></a>断若干种阴盖诸入。<a id="a-c"></a>奉行遵修六度无极。<a id="a-d"></a>是曰持戒。<a id="a-e"></a>虽在诸种不计有人了诸虚无。<a id="a-f"></a>是曰忍辱。<a id="a-g"></a>游在诸品应病与药。<a id="a-h"></a>令三界众生三毒消除。<a id="a-i"></a>是曰精进。<a id="a-j"></a>处于四大除贪不计。<a id="a-k"></a>导御众迷消诸所有。<a id="a-l"></a>是曰一心。<a id="a-m"></a>在于诸种思惟识念解一切空。<a id="a-n"></a>是曰智慧。<a id="a-o"></a>是为六。<a id="a-p"></a>何谓知世诸根增减言各不同度无极有六事。<a id="a-q"></a>解知四大合成散坏不自计身。<a id="a-r"></a>是曰布施。<a id="a-s"></a>觉空其眼耳鼻口身心所行而无所犯。<a id="a-t"></a>是曰持戒。<a id="a-u"></a>解心自然一切本无无所不通。<a id="a-v"></a>是曰忍辱。<a id="a-w"></a>若能解了男女寿命苦乐善恶。<a id="a-x"></a>观此六根了无有本。<a id="a-y"></a>是曰精进。<a id="a-z"></a>其能分别信戒定慧。<a id="a-10"></a>此五根者习道之元。<a id="a-11"></a>是曰一心。<a id="a-12"></a>若能通畅在所分别。<a id="a-13"></a>是他人根诸殊异念。<a id="a-14"></a>一切解了众生此根。<a id="a-15"></a>是曰智慧。<a id="a-16"></a>是为六。<a id="a-17"></a>何谓解世好不好若干行度无极有六事。<a id="a-18"></a>随所好喜寻为开化应病与药。<a id="a-19"></a>是曰布施。<a id="a-1A"></a>所集劝诲慈心一切无所伤害。<a id="a-1B"></a>是曰持戒。<a id="a-1C"></a>从其所乐随时消除一切众罪所犯诸恶。<a id="a-1D"></a>是曰忍辱。<a id="a-1E"></a>决其疑网尽众懈废。<a id="a-1F"></a>是曰精进。<a id="a-1G"></a>消诸所生及无所生都使永尽。<a id="a-1H"></a>是曰一心。<a id="a-1I"></a>顺其所好而令寂然。<a id="a-1J"></a>以权方便而消化之。<a id="a-1K"></a>是曰智慧。<a id="a-1L"></a>是为六。<a id="a-1M"></a>何谓智普入诸行欲缚解缚众欲方便度无极有六事。<a id="a-1N"></a>若能解了众苦根原。<a id="a-1O"></a>而烧尽之炽然道教。<a id="a-1P"></a>是曰布施。<a id="a-1Q"></a>知诸恼原速弃众患淫怒痴垢。<a id="a-1R"></a>是曰持戒。<a id="a-1S"></a>体解道宜施以安隐消除众患。<a id="a-1T"></a>是曰忍辱。<a id="a-1U"></a>孚疾畅达至无上道长乐法乐。<a id="a-1V"></a>是曰精进。<a id="a-1W"></a>分别诸行罪福所归五趣本末。<a id="a-1X"></a>是曰一心。<a id="a-1Y"></a>以知行趣有无之处生死泥洹。<a id="a-1Z"></a>是曰智慧。<a id="a-1a"></a>是为六。<a id="a-1b"></a>何谓根力觉意一切脱门定意正受度无极有六事。<a id="a-1c"></a>若以此法惠斯安隐。<a id="a-1d"></a>不造众恶以恩加人。<a id="a-1e"></a>是曰布施。<a id="a-1f"></a>若平等施贫贵无二而无偏党。<a id="a-1g"></a>是曰持戒。<a id="a-1h"></a>愍伤他人以法劝助入于道宜。<a id="a-1i"></a>是曰忍辱。<a id="a-1j"></a>自愍伤己神寄其中。<a id="a-1k"></a>本非我身不计有身。<a id="a-1l"></a>是曰精进。<a id="a-1m"></a>解一切空消除名称爱不自大。<a id="a-1n"></a>是曰一心。<a id="a-1o"></a>以解无常苦空非身无吾我人以此化众。<a id="a-1p"></a>是曰智慧。<a id="a-1q"></a>是为六。<a id="a-1r"></a>何谓识念过世度无极有六事。<a id="a-1s"></a>若识往古宿世所更无数劫事以用诲人。<a id="a-1t"></a>是曰布施。<a id="a-1u"></a>知在天上人间地狱饿鬼畜生五趣所历。<a id="a-1v"></a>是曰持戒。<a id="a-1w"></a>分别罪福善恶所趣悉伏其心。<a id="a-1x"></a>是曰忍辱。<a id="a-1y"></a>晓了尘劳爱欲众秽而无所著。<a id="a-1z"></a>是曰精进。<a id="a-20"></a>其心体解一切皆空寂无有想。<a id="a-21"></a>是曰一心。<a id="a-22"></a>消灭一切诸所有业。<a id="a-23"></a>睹见一切众生根原。<a id="a-24"></a>是曰智慧。<a id="a-25"></a>是为六。<a id="a-26"></a>何谓天眼度无极有六事。<a id="a-27"></a>天眼所睹见于祸福善恶所趣。<a id="a-28"></a>是曰布施。<a id="a-29"></a>所应奉行不犯殃衅常志道行。<a id="a-2A"></a>是曰持戒。<a id="a-2B"></a>所睹广远无有边际见众生根。<a id="a-2C"></a>是曰忍辱。<a id="a-2D"></a>若见一切不以德厌开化盲冥。<a id="a-2E"></a>是曰精进。<a id="a-2F"></a>察众闇蔽有路无路是非所趣。<a id="a-2G"></a>是曰一心。<a id="a-2H"></a>显示光曜令得自归缘是得度。<a id="a-2I"></a>是曰智慧。<a id="a-2J"></a>是为六。<a id="a-2K"></a>何谓诸漏尽度无极有六事。<a id="a-2L"></a>睹诸穿漏瑕疵无益弃之习道。<a id="a-2M"></a>是曰布施。<a id="a-2N"></a>不乐诸漏淫怒痴念志存道法。<a id="a-2O"></a>是曰持戒。<a id="a-2P"></a>不习诸垢常修清净。<a id="a-2Q"></a>是曰忍辱。<a id="a-2R"></a>开化众心晓了诸想。<a id="a-2S"></a>阴盖诸入不为放逸。<a id="a-2T"></a>是曰精进。<a id="a-2U"></a>体解诸漏习从道教多所通达。<a id="a-2V"></a>是曰一心。<a id="a-2W"></a>入于生死勤在诸漏。<a id="a-2X"></a>开化众生令发道意。<a id="a-2Y"></a>是曰智慧。<a id="a-2Z"></a>是为六。</p>
  <p data-pb></p>
  <h2 id="a2a">四无所畏品第十六</h2>
  <p id="a2b">告喜王菩萨。<a id="a-2c"></a>何谓以成正觉解了斯法第一无畏度无极有六事。<a id="a-2d"></a>逮得佛道清净尽患生老病死。<a id="a-2e"></a>是曰布施。<a id="a-2f"></a>心存无为志弘誓愿无上正真。<a id="a-2g"></a>是曰持戒。<a id="a-2h"></a>以真谛观一切皆空无有邪见。<a id="a-2i"></a>是曰忍辱。<a id="a-2j"></a>一切悉解三界所生。<a id="a-2k"></a>悉以无根靡不通达。<a id="a-2l"></a>是曰精进。<a id="a-2m"></a>为一切智畅化三界诸天人民及三恶路。<a id="a-2n"></a>是曰一心。<a id="a-2o"></a>游八部众宣布道化。<a id="a-2p"></a>各令得所而无所畏所愿以成。<a id="a-2q"></a>是曰智慧。<a id="a-2r"></a>是为六第一无畏。<a id="a-2s"></a>何谓平等了诸漏尽度无极有六事。<a id="a-2t"></a>佛者无漏诸漏已尽一切无难。<a id="a-2u"></a>是曰布施。<a id="a-2v"></a>无有处所止处已断。<a id="a-2w"></a>无有欲界色界无色界。<a id="a-2x"></a>是曰持戒。<a id="a-2y"></a>所生无生俱无所起。<a id="a-2z"></a>是曰忍辱。<a id="a-30"></a>所经名称玄虚无际不可得元。<a id="a-31"></a>是曰精进。<a id="a-32"></a>志怀誓愿以越度世诸有八法。<a id="a-33"></a>是曰一心。<a id="a-34"></a>存于解脱辄获无失逮无上真。<a id="a-35"></a>是曰智慧。<a id="a-36"></a>是为六第二无畏。<a id="a-37"></a>何谓佛所说法真要无比咸受奉行第三无畏度无极有六事。<a id="a-38"></a>所可遵修了一切空。<a id="a-39"></a>知起则灭合会别散。<a id="a-3A"></a>是曰布施。<a id="a-3B"></a>以尽三毒诸行放逸而不驰骋。<a id="a-3C"></a>是曰持戒。<a id="a-3D"></a>所云灭者尽所生处永无所生。<a id="a-3E"></a>是曰忍辱。<a id="a-3F"></a>以消众失眼耳鼻口身心所犯无能得便。<a id="a-3G"></a>是曰精进。<a id="a-3H"></a>以建立道欲度众生。<a id="a-3I"></a>除众俗业无益之元。<a id="a-3J"></a>是曰一心。<a id="a-3K"></a>若至脱门生死已尽慧不可尽。<a id="a-3L"></a>是曰智慧。<a id="a-3M"></a>是为六第三无畏。<a id="a-3N"></a>何谓内应等法无能废意。<a id="a-3O"></a>第四无畏度无极有六事。<a id="a-3P"></a>其内正法得三昧定无能起心。<a id="a-3Q"></a>令不安者自然垢尽。<a id="a-3R"></a>是曰布施。<a id="a-3S"></a>其无所生亦莫能尽持智慧法。<a id="a-3T"></a>是曰持戒。<a id="a-3U"></a>消于无常一切法空解道为常。<a id="a-3V"></a>是曰忍辱。<a id="a-3W"></a>所谓内事无能蔽者。<a id="a-3X"></a>以尽有罪之元。<a id="a-3Y"></a>是曰精进无能挂碍尽不成就皆使成办。<a id="a-3Z"></a>是曰一心。<a id="a-3a"></a>所以圣明一切自然无能蔽碍。<a id="a-3b"></a>佛道至深能一切决软劣中容。<a id="a-3c"></a>决了明达众生根元。<a id="a-3d"></a>是曰智慧。<a id="a-3e"></a>是为六第四无畏。<a id="a-3f"></a>何谓大哀度无极有六事。<a id="a-3g"></a>以怀大悲愍伤一切众生之类心不有恨。<a id="a-3h"></a>是曰布施。<a id="a-3i"></a>其心平等欲度众生生老病死未曾偏党。<a id="a-3j"></a>是曰持戒。<a id="a-3k"></a>若于众生常行守法。<a id="a-3l"></a>以仁报之可悦得安。<a id="a-3m"></a>是曰忍辱。<a id="a-3n"></a>往来周旋每济众生勤苦之患。<a id="a-3o"></a>是曰精进。<a id="a-3p"></a>随其所好上中下行而开化之。<a id="a-3q"></a>是曰一心。<a id="a-3r"></a>游于三界终始无量度生死厄。<a id="a-3s"></a>是曰智慧。<a id="a-3t"></a>是为六。<a id="a-3u"></a>何谓眼清净度无极有六事。<a id="a-3v"></a>若能清澄地种水种。<a id="a-3w"></a>心如地种而不可动。<a id="a-3x"></a>洗除心垢犹如水也。<a id="a-3y"></a>是曰布施。<a id="a-3z"></a>其能建立火种风种烧尽众恶。<a id="a-40"></a>是曰持戒。<a id="a-41"></a>设烧生死令无所余。<a id="a-42"></a>瑕秽悉消不抱瞋恨。<a id="a-43"></a>是曰忍辱。<a id="a-44"></a>目之所睹无所不见光明远照。<a id="a-45"></a>是曰精进。<a id="a-46"></a>所行殷勤见一切无心念是非。<a id="a-47"></a>是曰一心。<a id="a-48"></a>所观十方亘然无边所济无厌。<a id="a-49"></a>是曰智慧。<a id="a-4A"></a>是为六。<a id="a-4B"></a>何谓天眼清净度无极有六事。<a id="a-4C"></a>其以天眼见诸色身。<a id="a-4D"></a>端政好丑长短广狭白黑肥瘦而往化之。<a id="a-4E"></a>是曰布施。<a id="a-4F"></a>知其身行名字心性身所生土。<a id="a-4G"></a>见身往来周旋之处。<a id="a-4H"></a>是曰持戒。<a id="a-4I"></a>睹其身行分别是非合散成败。<a id="a-4J"></a>是曰忍辱。<a id="a-4K"></a>察天地坏复还合成生天人物。<a id="a-4L"></a>是曰精进。<a id="a-4M"></a>若见报应罪福善恶道俗明冥。<a id="a-4N"></a>是曰一心。<a id="a-4O"></a>见诸次第远近深浅空无相愿度三脱门。<a id="a-4P"></a>是曰智慧。<a id="a-4Q"></a>是为六。<a id="a-4R"></a>何谓慧眼度无极有六事。<a id="a-4S"></a>以成慧眼普见一切其诸众生根本始原所从生矣。<a id="a-4T"></a>是曰布施。<a id="a-4U"></a>以能成就逮得解脱无有众结。<a id="a-4V"></a>是曰持戒。<a id="a-4W"></a>既有所获建立其心存于道义。<a id="a-4X"></a>是曰忍辱。<a id="a-4Y"></a>所致坚强建立普遍。<a id="a-4Z"></a>观于十方悉亦了了。<a id="a-4a"></a>是曰精进。<a id="a-4b"></a>其所睹者犹如真谛审不虚妄。<a id="a-4c"></a>是曰一心。<a id="a-4d"></a>志怀悦豫亦无所生。<a id="a-4e"></a>不堕罪患道意无穷。<a id="a-4f"></a>是曰智慧。<a id="a-4g"></a>是为六。<a id="a-4h"></a>何谓法眼清净度无极有六事。<a id="a-4i"></a>若能逮得诸佛之法十八不共。<a id="a-4j"></a>是曰布施。<a id="a-4k"></a>自身致斯佛十八法。<a id="a-4l"></a>往济恶趣十八苦毒。<a id="a-4m"></a>是曰持戒。<a id="a-4n"></a>所睹因缘品第高下深浅微细。<a id="a-4o"></a>是曰忍辱。<a id="a-4p"></a>以观一切三界所有本悉自然。<a id="a-4q"></a>是曰精进。<a id="a-4r"></a>忆识本末应病与药以治三病。<a id="a-4s"></a>是曰一心。<a id="a-4t"></a>所见不虚不为愚观亘然开化一切众人。<a id="a-4u"></a>是曰智慧。<a id="a-4v"></a>是为六。<a id="a-4w"></a>何谓佛眼清净度无极有六事。<a id="a-4x"></a>以佛眼见无所挂碍寤不觉者。<a id="a-4y"></a>是曰布施。<a id="a-4z"></a>所察愍伤一切众生三苦之恼。<a id="a-50"></a>是曰持戒。<a id="a-51"></a>度脱众生不遭诸难永得久安。<a id="a-52"></a>是曰忍辱。<a id="a-53"></a>所视无量玄远无底不可为喻。<a id="a-54"></a>是曰精进。<a id="a-55"></a>观其根本若枝叶果。<a id="a-56"></a>已熟欲落而就挽之。<a id="a-57"></a>是曰一心。<a id="a-58"></a>见本末然从缘而起。<a id="a-59"></a>以了本无则无所生。<a id="a-5A"></a>是曰智慧。<a id="a-5B"></a>是为六。<a id="a-5C"></a>何谓自在度无极有六事。<a id="a-5D"></a>若得由己得作究竟而不中止。<a id="a-5E"></a>是曰布施。<a id="a-5F"></a>所行到处辄得所愿。<a id="a-5G"></a>不违要誓。<a id="a-5H"></a>是曰持戒。<a id="a-5I"></a>自在立行逮得无想放诸所著。<a id="a-5J"></a>是曰忍辱。<a id="a-5K"></a>仁和柔顺分别以解于一切慧。<a id="a-5L"></a>是曰精进。<a id="a-5M"></a>一切皆尽慧不可尽。<a id="a-5N"></a>是曰一心。<a id="a-5O"></a>解一切法明慧圣要化诸不逮。<a id="a-5P"></a>是曰智慧。<a id="a-5Q"></a>是为六。<a id="a-5R"></a>何谓娱乐度无极有六事。<a id="a-5S"></a>所施与者离于悕望。<a id="a-5T"></a>犹如虚空化五百盖覆比丘众。<a id="a-5U"></a>若梵志聚名曰头那。<a id="a-5V"></a>井中水泉自然甘美。<a id="a-5W"></a>是曰布施。<a id="a-5X"></a>若入城里人民普安。<a id="a-5Y"></a>箜篌乐器不鼓自鸣。<a id="a-5Z"></a>是曰持戒。<a id="a-5a"></a>诸根不具盲聋喑哑。<a id="a-5b"></a>跛蹇疾病。<a id="a-5c"></a>蒙其光明悉除众患。<a id="a-5d"></a>是曰忍辱。<a id="a-5e"></a>演其光耀照于十方无量佛土皆荷众人。<a id="a-5f"></a>是曰精进。<a id="a-5g"></a>在维耶离城城中内外各各变化八万四千诸佛身形。<a id="a-5h"></a>是曰一心。<a id="a-5i"></a>彼时因随为八部众颁宣经道各使得解。<a id="a-5j"></a>是曰智慧。<a id="a-5k"></a>是为六。<a id="a-5l"></a>何谓难得自归度无极有六事。<a id="a-5m"></a>威仪礼节安然庠序。<a id="a-5n"></a>功德甚广能摄受空。<a id="a-5o"></a>是曰布施。<a id="a-5p"></a>以能晓了诸佛世尊。<a id="a-5q"></a>至德玄远难不可当。<a id="a-5r"></a>是曰持戒。<a id="a-5s"></a>所行坚强方便随时不失其节。<a id="a-5t"></a>志愿无违应病与药。<a id="a-5u"></a>而开化之将护众业。<a id="a-5v"></a>能化毒蚖捉在手中。<a id="a-5w"></a>以至诚故永无所畏。<a id="a-5x"></a>用神足咒故不以为难。<a id="a-5y"></a>是曰忍辱。<a id="a-5z"></a>如目揵连疾解化魔。<a id="a-60"></a>佛与其俱度彼土众。<a id="a-61"></a>不自觉反还在祇树。<a id="a-62"></a>弃钵中水旦污佛地。<a id="a-63"></a>是曰精进。<a id="a-64"></a>如佛弟子舍利弗言。<a id="a-65"></a>一时须臾有四十九心起为生死业。<a id="a-66"></a>佛言不可计。<a id="a-67"></a>是曰一心。<a id="a-68"></a>如佛言曰。<a id="a-69"></a>时有一城其中众人而有重罪。<a id="a-6A"></a>不计道法诽谤高德。<a id="a-6B"></a>如来至真于一夜半。<a id="a-6C"></a>为说经典弃其重罪。<a id="a-6D"></a>精进畅达得六神通。<a id="a-6E"></a>是曰智慧。<a id="a-6F"></a>是为六。</p>
  <p data-pb></p>
  <h2 id="a6G">十八不共品第十七</h2>
  <p id="a6H">告喜王菩萨。<a id="a-6I"></a>何谓十八不共。<a id="a-6J"></a>诸佛之法事有十八。<a id="a-6K"></a>何谓无毁灭度无极有六事。<a id="a-6L"></a>应时开导具足德行令无缺失。<a id="a-6M"></a>是曰布施。<a id="a-6N"></a>若除伴党不偏所为为无有失。<a id="a-6O"></a>是曰持戒。<a id="a-6P"></a>所说至要言无有失身口心寂。<a id="a-6Q"></a>是曰忍辱。<a id="a-6R"></a>应其果报不违本旨。<a id="a-6S"></a>从始发意至道无二。<a id="a-6T"></a>是曰精进。<a id="a-6U"></a>从其誓愿各使得所不违本要。<a id="a-6V"></a>是曰一心。<a id="a-6W"></a>至心脱门长获入安隐无有众难。<a id="a-6X"></a>是曰智慧。<a id="a-6Y"></a>是为六。<a id="a-6Z"></a>何谓无著无虚言度无极有六事。<a id="a-6a"></a>所说开化皆宣纯熟不为杂碎。<a id="a-6b"></a>是曰布施。<a id="a-6c"></a>以得三达知见去来。<a id="a-6d"></a>念常清净所行无秽。<a id="a-6e"></a>是曰持戒。<a id="a-6f"></a>不怀害心向于他人恒抱仁慈。<a id="a-6g"></a>是曰忍辱。<a id="a-6h"></a>随其人心欲有所好。<a id="a-6i"></a>而为解说便令喜悦。<a id="a-6j"></a>是曰精进。<a id="a-6k"></a>为无等伦宣布微妙。<a id="a-6l"></a>犹蜜甘露加之于人心使悦豫。<a id="a-6m"></a>是曰一心。<a id="a-6n"></a>若为颁宣消除众结狐疑罗网以自缠缚。<a id="a-6o"></a>是曰智慧。<a id="a-6p"></a>是为六。<a id="a-6q"></a>何谓无脱志度无极有六事。<a id="a-6r"></a>其心放舍功德无断自然定矣。<a id="a-6s"></a>是曰布施。<a id="a-6t"></a>以一切德劝助其意使发道心。<a id="a-6u"></a>是曰持戒。<a id="a-6v"></a>所行无边遵修至义永无罪殃。<a id="a-6w"></a>是曰忍辱。<a id="a-6x"></a>逮得一切众德之行真正之法。<a id="a-6y"></a>是曰精进。<a id="a-6z"></a>常识三世去来今事未曾忽忘。<a id="a-70"></a>是曰一心。<a id="a-71"></a>因其树生寂然长大。<a id="a-72"></a>谛念道法不以失本。<a id="a-73"></a>是曰智慧。<a id="a-74"></a>是为六。<a id="a-75"></a>何谓心定度无极有六事。<a id="a-76"></a>所云平等心无所生兴隆道法。<a id="a-77"></a>是曰布施。<a id="a-78"></a>所可宣扬依因游居不失道法。<a id="a-79"></a>是曰持戒。<a id="a-7A"></a>其所依倚以法开化多所喜悦。<a id="a-7B"></a>是曰忍辱。<a id="a-7C"></a>其所奉六度无极正真之道皆为他人。<a id="a-7D"></a>是曰精进。<a id="a-7E"></a>自摄其心以恩济人而开导之。<a id="a-7F"></a>是曰一心。<a id="a-7G"></a>一切随时而其所愿其行无底各令悦豫。<a id="a-7H"></a>是曰智慧。<a id="a-7I"></a>是为六。<a id="a-7J"></a>何谓观寂无为度无极有六事。<a id="a-7K"></a>所愿已成吉如恬怕。<a id="a-7L"></a>是曰布施。<a id="a-7M"></a>依仰于人而寂然安。<a id="a-7N"></a>是曰持戒。<a id="a-7O"></a>行其愍哀察护诸业犹如道场。<a id="a-7P"></a>是曰忍辱。<a id="a-7Q"></a>一切普护三界众生。<a id="a-7R"></a>示以道心所行无边。<a id="a-7S"></a>是曰精进。<a id="a-7T"></a>所可将养而为一切愚惑之众宣畅正法。<a id="a-7U"></a>是曰一心。<a id="a-7V"></a>虽为说法化身口意。<a id="a-7W"></a>令无所犯不着三界。<a id="a-7X"></a>是曰智慧。<a id="a-7Y"></a>是为六。<a id="a-7Z"></a>何谓无有若干度无极有六事。<a id="a-7a"></a>若以不生若干品想存心在道。<a id="a-7b"></a>是曰布施。<a id="a-7c"></a>其如是想兴显道德不离正真。<a id="a-7d"></a>是曰持戒。<a id="a-7e"></a>若以无意不为思想常一定意。<a id="a-7f"></a>是曰忍辱。<a id="a-7g"></a>未曾毁犯彼己性行护身一切。<a id="a-7h"></a>是曰精进。<a id="a-7i"></a>勤修应行解知其时不失圣节。<a id="a-7j"></a>是曰一心。<a id="a-7k"></a>皆能达畅五趣生死。<a id="a-7l"></a>往来周旋一切根源。<a id="a-7m"></a>是曰智慧。<a id="a-7n"></a>是为六。<a id="a-7o"></a>何谓所乐度无极有六事。<a id="a-7p"></a>若心念乐自护其心愍伤他人。<a id="a-7q"></a>是曰布施。<a id="a-7r"></a>设使心思往古今世。<a id="a-7s"></a>愍念己身以哀一切。<a id="a-7t"></a>是曰持戒。<a id="a-7u"></a>若复喜乐讲说经典不为俗业。<a id="a-7v"></a>是曰忍辱。<a id="a-7w"></a>常用随时一切至乐无上正真。<a id="a-7x"></a>是曰精进。<a id="a-7y"></a>假使好喜佛法圣众。<a id="a-7z"></a>断众爱欲不善之行。<a id="a-80"></a>是曰一心。<a id="a-81"></a>若除诸邪九十六种志甘道法。<a id="a-82"></a>是曰智慧。<a id="a-83"></a>是为六。<a id="a-84"></a>何谓不失精进度无极有六事。<a id="a-85"></a>所造勤修奉行道法。<a id="a-86"></a>德不损耗一切备悉。<a id="a-87"></a>是曰布施。<a id="a-88"></a>若以心悦哀念一切。<a id="a-89"></a>不以害心向于他人布施精进。<a id="a-8A"></a>是曰持戒。<a id="a-8B"></a>若训诲时示以道法悉能堪受。<a id="a-8C"></a>是曰忍辱。<a id="a-8D"></a>若以法明所观一切无所伤害。<a id="a-8E"></a>是曰精进。<a id="a-8F"></a>一切所讲乃说其本。<a id="a-8G"></a>识其宿命乃了无际。<a id="a-8H"></a>是曰一心。<a id="a-8I"></a>所解义理不可限量。<a id="a-8J"></a>是曰智慧。<a id="a-8K"></a>是为六。<a id="a-8L"></a>何谓无有失意度无极有六事。<a id="a-8M"></a>意所识念乃知前世无数亿劫而无边底。<a id="a-8N"></a>是曰布施。<a id="a-8O"></a>所忆迥远无央数劫积功累德。<a id="a-8P"></a>是曰持戒。<a id="a-8Q"></a>若以察知如审清净永无垢浊。<a id="a-8R"></a>是曰忍辱。<a id="a-8S"></a>识了所好从初发意古今所行。<a id="a-8T"></a>是曰精进。<a id="a-8U"></a>心入所念念一切法进退本末。<a id="a-8V"></a>是曰一心。<a id="a-8W"></a>断一切想各各不同。<a id="a-8X"></a>忆念宿世分别曾所更历。<a id="a-8Y"></a>是曰智慧。<a id="a-8Z"></a>是为六。<a id="a-8a"></a>何谓不失定意度无极众行有六事。<a id="a-8b"></a>受四等心慈悲喜护定意正受。<a id="a-8c"></a>是曰布施。<a id="a-8d"></a>设能咸受立四意止无身痛想法。<a id="a-8e"></a>是曰持戒。<a id="a-8f"></a>奉行至德修四意断断无所断。<a id="a-8g"></a>是曰忍辱。<a id="a-8h"></a>以逮神足飞到十方教化一切。<a id="a-8i"></a>是曰精进。<a id="a-8j"></a>若行禅思受得威三昧定是曰一心。<a id="a-8k"></a>若以圣明咨受道慧而不虚妄。<a id="a-8l"></a>是曰智慧。<a id="a-8m"></a>是为六。<a id="a-8n"></a>何谓不失慧度无极有六事。<a id="a-8o"></a>若受慧根智不可量知众生元。<a id="a-8p"></a>是曰布施。<a id="a-8q"></a>力势坚强获致慧力乃至佛十力。<a id="a-8r"></a>是曰持戒。<a id="a-8s"></a>逮得觉意悟化导示。<a id="a-8t"></a>诸不觉者令得达明。<a id="a-8u"></a>是曰忍辱。<a id="a-8v"></a>以晓了心启受道义行不可计。<a id="a-8w"></a>是曰精进。<a id="a-8x"></a>逮分别解十二缘起。<a id="a-8y"></a>知因牵连由不觉故。<a id="a-8z"></a>是曰一心。<a id="a-90"></a>以斯圣明致十种力四无所畏十八不共诸佛之法。<a id="a-91"></a>是曰智慧。<a id="a-92"></a>是为六。<a id="a-93"></a>何谓不失解脱度无极有六事。<a id="a-94"></a>身力坚固心若金刚不失至要。<a id="a-95"></a>是曰布施。<a id="a-96"></a>处在大众若在独处。<a id="a-97"></a>心常如一无所忘失。<a id="a-98"></a>是曰持戒。<a id="a-99"></a>游于扰愦众闹之中而不迷误。<a id="a-9A"></a>是曰忍辱。<a id="a-9B"></a>解知他人众生性行所念善恶。<a id="a-9C"></a>是曰精进。<a id="a-9D"></a>安谛建立无上大道不灭尽慧。<a id="a-9E"></a>是曰一心。<a id="a-9F"></a>以无生慧消去处所。<a id="a-9G"></a>使无所存唯志经典。<a id="a-9H"></a>是曰智慧。<a id="a-9I"></a>是为六。<a id="a-9J"></a>何谓解度知见度无极有六事。<a id="a-9K"></a>所行至实不为虚伪辄得如愿。<a id="a-9L"></a>是曰布施。<a id="a-9M"></a>其所观睹唯见无为。<a id="a-9N"></a>度众有为生死之难。<a id="a-9O"></a>是曰持戒。<a id="a-9P"></a>察欲之秽睹其本末从因缘起。<a id="a-9Q"></a>是曰忍辱。<a id="a-9R"></a>从地至地备具诸住。<a id="a-9S"></a>建立果处十住之业。<a id="a-9T"></a>是曰精进。<a id="a-9U"></a>禅思行道心之所生以逮住处。<a id="a-9V"></a>是曰一心。<a id="a-9W"></a>若着衣被加之在臂。<a id="a-9X"></a>方便副除一切众恶无所忘失不违解脱。<a id="a-9Y"></a>是曰智慧。<a id="a-9Z"></a>是为六。<a id="a-9a"></a>何谓知身行慧明所转度无极有六事。<a id="a-9b"></a>身行勤修一心正行。<a id="a-9c"></a>守身口意不以为厌。<a id="a-9d"></a>是曰布施。<a id="a-9e"></a>导化其体不杀盗淫而无所犯。<a id="a-9f"></a>是曰持戒。<a id="a-9g"></a>奉修十住不使所住有挂碍业。<a id="a-9h"></a>是曰忍辱。<a id="a-9i"></a>专精一心立众德本以施一切。<a id="a-9j"></a>是曰精进。<a id="a-9k"></a>令无数人得其报应十方福报。<a id="a-9l"></a>是曰一心。<a id="a-9m"></a>以身造教而显神足。<a id="a-9n"></a>飞到一切见诸佛说。<a id="a-9o"></a>是曰智慧。<a id="a-9p"></a>是为六。<a id="a-9q"></a>何谓口行转进圣慧度无极有六事。<a id="a-9r"></a>口所班宣说无上法。<a id="a-9s"></a>曾所更历解决诸法未曾厌惓。<a id="a-9t"></a>是曰布施。<a id="a-9u"></a>其音普至入一切心令行清彻。<a id="a-9v"></a>是曰持戒。<a id="a-9w"></a>开化众会悉令通畅无上正真。<a id="a-9x"></a>是曰忍辱。<a id="a-9y"></a>所演法训其声周遍彻于十方。<a id="a-9z"></a>是曰精进。<a id="a-A0"></a>常忆至行不为虚损。<a id="a-A1"></a>至真专精笃信思惟。<a id="a-A2"></a>是曰一心。<a id="a-A3"></a>所可班宣未曾虚妄。<a id="a-A4"></a>多所安隐一切众生。<a id="a-A5"></a>是曰智慧。<a id="a-A6"></a>是为六。<a id="a-A7"></a>何谓意行转进度无极有六事。<a id="a-A8"></a>若意心正思不在邪。<a id="a-A9"></a>心存行念常本清净。<a id="a-AA"></a>是曰布施。<a id="a-AB"></a>其以闻法御导愚冥化诸所著。<a id="a-AC"></a>是曰持戒。<a id="a-AD"></a>其能导利有无之业立平等行。<a id="a-AE"></a>是曰忍辱。<a id="a-AF"></a>假使学法弃捐吾我不以自大。<a id="a-AG"></a>是曰精进。<a id="a-AH"></a>释离愚痴志存大明无有闇蔽。<a id="a-AI"></a>是曰一心。<a id="a-AJ"></a>其行深妙卓然有异而无限量。<a id="a-AK"></a>是曰智慧。<a id="a-AL"></a>是为六。<a id="a-AM"></a>何谓知过去世所见无碍度无极有六事。<a id="a-AN"></a>观其诸果众种四大了之本无。<a id="a-AO"></a>是曰布施。<a id="a-AP"></a>察诸阴入色痛想行识本无处所。<a id="a-AQ"></a>是曰持戒。<a id="a-AR"></a>视诸六衰根元甚微缘对而生。<a id="a-AS"></a>是曰忍辱。<a id="a-AT"></a>观其善恶祸福所由皆因贪身。<a id="a-AU"></a>是曰精进。<a id="a-AV"></a>断众尘劳常行清净无有诸垢。<a id="a-AW"></a>是曰一心。<a id="a-AX"></a>察众生尽十二牵连本无所生。<a id="a-AY"></a>是曰智慧。<a id="a-AZ"></a>是为六。<a id="a-Aa"></a>何谓见于当来本末所有无挂碍慧度无极有六事。<a id="a-Ab"></a>其见过去五趣合散。<a id="a-Ac"></a>犹如春秋炽衰成败。<a id="a-Ad"></a>是曰布施。<a id="a-Ae"></a>若能分别诸所邪见六十二事不堕颠倒。<a id="a-Af"></a>是曰持戒。<a id="a-Ag"></a>观于人元分别合散本无有本。<a id="a-Ah"></a>是曰忍辱。<a id="a-Ai"></a>察于众生当以何药而疗治之。<a id="a-Aj"></a>是曰精进。<a id="a-Ak"></a>睹其所生邦畔进退。<a id="a-Al"></a>各有缘行。<a id="a-Am"></a>是曰一心。<a id="a-An"></a>晓了报应目睹可化。<a id="a-Ao"></a>而往开度使发道意。<a id="a-Ap"></a>是曰智慧。<a id="a-Aq"></a>是为六。<a id="a-Ar"></a>何谓知现在不可限碍度无极有六事。<a id="a-As"></a>睹其所造因缘之对。<a id="a-At"></a>训化群生兴立功德。<a id="a-Au"></a>是曰布施。<a id="a-Av"></a>见其所由因解三脱。<a id="a-Aw"></a>奉六度无极而致成就。<a id="a-Ax"></a>是曰持戒。<a id="a-Ay"></a>所奉行训悉离贪欲。<a id="a-Az"></a>志慕道法以法为乐。<a id="a-B0"></a>是曰忍辱。<a id="a-B1"></a>观一切形微妙粗细悉灭尽无常存者。<a id="a-B2"></a>是曰精进。<a id="a-B3"></a>见于证明三界如幻一切本无无所违失。<a id="a-B4"></a>是曰一心。<a id="a-B5"></a>若睹生死无为之元。<a id="a-B6"></a>有数无数心不处二。<a id="a-B7"></a>是曰智慧。<a id="a-B8"></a>是为六(丹本注云十八不共中旧多一种文)</p>
  <h2 id="aB9">方便品第十八</h2>
  <p id="aBA">佛告喜王菩萨。<a id="a-BB"></a>何谓晓了方便度无极有六事。<a id="a-BC"></a>若能专精善权方便随时而入。<a id="a-BD"></a>是曰布施其于瑕秽因而开化使悉清净。<a id="a-BE"></a>是曰持戒。<a id="a-BF"></a>所作功德则用劝助一切众生。<a id="a-BG"></a>是曰忍辱。<a id="a-BH"></a>在所游至无所伤害亦无有失。<a id="a-BI"></a>是曰精进。<a id="a-BJ"></a>志以好喜教诲众生用四恩济。<a id="a-BK"></a>是曰一心。<a id="a-BL"></a>入无量门宣总持要而导利之。<a id="a-BM"></a>化于三界使入大道。<a id="a-BN"></a>是曰智慧。<a id="a-BO"></a>是为六。<a id="a-BP"></a>何谓纯熟度无极有六事。<a id="a-BQ"></a>若能方便平等诱进一切诸法。<a id="a-BR"></a>是曰布施。<a id="a-BS"></a>怀来法诲正心无缘。<a id="a-BT"></a>玄微妙慧空无相愿。<a id="a-BU"></a>若睹八品除去八难。<a id="a-BV"></a>志存八正觉了诸法本无。<a id="a-BW"></a>是曰持戒。<a id="a-BX"></a>观于诸见分别迷惑不堕邪见。<a id="a-BY"></a>是曰忍辱。<a id="a-BZ"></a>察于五趣应可开化因往救之。<a id="a-Ba"></a>是曰精进。<a id="a-Bb"></a>若见可御寻往方便而度脱之。<a id="a-Bc"></a>是曰一心。<a id="a-Bd"></a>若见有为而入其中。<a id="a-Be"></a>消诸所著令得灭度。<a id="a-Bf"></a>是曰智慧。<a id="a-Bg"></a>是为六。<a id="a-Bh"></a>何谓见自然度无极有六事。<a id="a-Bi"></a>所逮功德虚无所猗亘然弘耀。<a id="a-Bj"></a>犹如一心归定光佛。<a id="a-Bk"></a>是曰布施。<a id="a-Bl"></a>身不懈惓无所贪惜。<a id="a-Bm"></a>若如月光盛满盛明照星宿时。<a id="a-Bn"></a>明眼之人真审视了。<a id="a-Bo"></a>是曰持戒。<a id="a-Bp"></a>若能睹见一切诸法皆悉如空。<a id="a-Bq"></a>是曰忍辱。<a id="a-Br"></a>所可禅思皆见诸法。<a id="a-Bs"></a>这生寻灭悉了别此。<a id="a-Bt"></a>是曰精进。<a id="a-Bu"></a>不见施者而有救济自睹不及。<a id="a-Bv"></a>是曰一心。<a id="a-Bw"></a>观身心行口宣法教。<a id="a-Bx"></a>有益一切而无有二。<a id="a-By"></a>是曰智慧。<a id="a-Bz"></a>是为六。<a id="a-C0"></a>何谓欲行界业因缘罪福度无极有六事。<a id="a-C1"></a>见所习欲为瑕秽业。<a id="a-C2"></a>本悉清净已立挂碍。<a id="a-C3"></a>是曰布施。<a id="a-C4"></a>睹一切法皆自然寂寞。<a id="a-C5"></a>用不达故自作殃福。<a id="a-C6"></a>是曰持戒。<a id="a-C7"></a>所观玄远极底无际。<a id="a-C8"></a>是曰忍辱。<a id="a-C9"></a>自视其缘罪福悉尽无久存者。<a id="a-CA"></a>是曰精进。<a id="a-CB"></a>缘对虽灭见所当行。<a id="a-CC"></a>方便之宜辄居正真。<a id="a-CD"></a>是曰一心。<a id="a-CE"></a>罪福既尽不复更造。<a id="a-CF"></a>三界之难见无所生。<a id="a-CG"></a>是曰智慧。<a id="a-CH"></a>是为六。<a id="a-CI"></a>何谓色行缘业度无极有六事。<a id="a-CJ"></a>见诸色缘皆由身作。<a id="a-CK"></a>用心不了而横起是报应之元。<a id="a-CL"></a>是曰布施。<a id="a-CM"></a>睹众色者皆有因缘。<a id="a-CN"></a>未必横来身心迷故。<a id="a-CO"></a>是曰持戒。<a id="a-CP"></a>察所生处天上人间。<a id="a-CQ"></a>若三恶趣罪福之应。<a id="a-CR"></a>是曰忍辱。<a id="a-CS"></a>若观所生而念想处。<a id="a-CT"></a>是曰精进。<a id="a-CU"></a>常视报应欢喜悦豫。<a id="a-CV"></a>是曰一心。<a id="a-CW"></a>护高寂然下者憺怕悉无所著。<a id="a-CX"></a>是曰智慧。<a id="a-CY"></a>是为六。<a id="a-CZ"></a>何谓无色行业度无极有六事。<a id="a-Ca"></a>若等于色堕在欲地。<a id="a-Cb"></a>清净之处不行妄想。<a id="a-Cc"></a>是曰布施。<a id="a-Cd"></a>见其所行五事之业。<a id="a-Ce"></a>戒定慧解度知见品。<a id="a-Cf"></a>是曰持戒。<a id="a-Cg"></a>假使能尽因缘之对不生祸福。<a id="a-Ch"></a>是曰忍辱。<a id="a-Ci"></a>勤修至行悉令平等而无偏斜。<a id="a-Cj"></a>是曰精进。<a id="a-Ck"></a>若以笃信其行精修而无垢浊。<a id="a-Cl"></a>是曰一心。<a id="a-Cm"></a>所见常明如昼日行不见闇冥。<a id="a-Cn"></a>无所破坏无所不济。<a id="a-Co"></a>是曰智慧。<a id="a-Cp"></a>是为六。<a id="a-Cq"></a>何谓观清白住度无极有六事。<a id="a-Cr"></a>若以睹见住立处所。<a id="a-Cs"></a>清白慈地欲逮斯住。<a id="a-Ct"></a>是曰布施。<a id="a-Cu"></a>其能获致瑞应之业。<a id="a-Cv"></a>不起三事身口意行。<a id="a-Cw"></a>是曰持戒。<a id="a-Cx"></a>精进奉行四恩之法而无断绝。<a id="a-Cy"></a>是曰忍辱。<a id="a-Cz"></a>所观亘然道意巍巍而无边际。<a id="a-D0"></a>是曰精进。<a id="a-D1"></a>积功累德日日增长圣明之行。<a id="a-D2"></a>是曰一心。<a id="a-D3"></a>察于清白消除众生生死诸善恶想及诸法想。<a id="a-D4"></a>是曰智慧。<a id="a-D5"></a>是为六。<a id="a-D6"></a>何谓法种度无极有六事。<a id="a-D7"></a>睹诸法苦用不达故而造祸福。<a id="a-D8"></a>是曰布施。<a id="a-D9"></a>其见中间心无所处不在有无。<a id="a-DA"></a>是曰持戒。<a id="a-DB"></a>若见爱欲疾而消之不令生长。<a id="a-DC"></a>是曰忍辱。<a id="a-DD"></a>其存正性未曾违失无上正真。<a id="a-DE"></a>是曰精进。<a id="a-DF"></a>具足种性三十七品不断佛种。<a id="a-DG"></a>是曰一心。<a id="a-DH"></a>心成八等逮致诸法不取证。<a id="a-DI"></a>是曰智慧。<a id="a-DJ"></a>是为六。</p>
  <h2 id="aDK">八等品第十九</h2>
  <p id="aDL">佛告喜王菩萨。<a id="a-DM"></a>何谓八等度无极有六事。<a id="a-DN"></a>若信八等笃乐执御不堕八邪。<a id="a-DO"></a>是曰布施。<a id="a-DP"></a>于八等行执持道法不为俗荣。<a id="a-DQ"></a>是曰持戒。<a id="a-DR"></a>既在等行存平等业。<a id="a-DS"></a>而得自在无侵欺者。<a id="a-DT"></a>是曰忍辱。<a id="a-DU"></a>一坐不兴逮成罗汉。<a id="a-DV"></a>行度三界无复生死。<a id="a-DW"></a>是曰精进。<a id="a-DX"></a>因从八等致于道迹。<a id="a-DY"></a>往来不还无著真人。<a id="a-DZ"></a>是曰一心。<a id="a-Da"></a>以越众流分别若干。<a id="a-Db"></a>怀来斯义无上正真。<a id="a-Dc"></a>是曰智慧。<a id="a-Dd"></a>是为六。<a id="a-De"></a>何谓怀道迹法度无极有六事。<a id="a-Df"></a>因其道迹以次致明。<a id="a-Dg"></a>消尽阴盖淫怒痴冥睡眠调戏。<a id="a-Dh"></a>是曰布施。<a id="a-Di"></a>以尽爱欲无复众秽不净之行。<a id="a-Dj"></a>是曰持戒。<a id="a-Dk"></a>七反往来天上世间乃尽众漏。<a id="a-Dl"></a>是曰忍辱。<a id="a-Dm"></a>家家行乞以福一切世世得安。<a id="a-Dn"></a>是曰精进。<a id="a-Do"></a>其以一行守身口心。<a id="a-Dp"></a>舍一切业无益之元。<a id="a-Dq"></a>是曰一心。<a id="a-Dr"></a>其无所著解一切空三界本元。<a id="a-Ds"></a>是曰智慧。<a id="a-Dt"></a>是为六。<a id="a-Du"></a>何谓往来微尘度无极有六事。<a id="a-Dv"></a>虽在三界睹其色欲稍稍向灭。<a id="a-Dw"></a>是曰布施。<a id="a-Dx"></a>其见尘劳爱欲之难。<a id="a-Dy"></a>心未曾犯。<a id="a-Dz"></a>是曰持戒。<a id="a-E0"></a>察其罪衅转欲薄少究竟令无。<a id="a-E1"></a>是曰忍辱。<a id="a-E2"></a>以明通利观察罪业从其行成。<a id="a-E3"></a>是曰精进。<a id="a-E4"></a>以见烧尽一切爱欲令无有余。<a id="a-E5"></a>是曰一心。<a id="a-E6"></a>解畅一生生死之元。<a id="a-E7"></a>以去爱着无复众患。<a id="a-E8"></a>是曰智慧。<a id="a-E9"></a>是为六。<a id="a-EA"></a>何谓不还度无极有六事。<a id="a-EB"></a>以能远离欲界之着。<a id="a-EC"></a>行四恩法四等无厌。<a id="a-ED"></a>是曰布施。<a id="a-EE"></a>其心无余劳秽之难。<a id="a-EF"></a>极尽其元不复还世。<a id="a-EG"></a>是曰持戒。<a id="a-EH"></a>生二十二善施诸天。<a id="a-EI"></a>在上修行不舍道业。<a id="a-EJ"></a>是曰忍辱。<a id="a-EK"></a>夙夜勤修存心在法。<a id="a-EL"></a>若生二十三善施性天。<a id="a-EM"></a>是曰精进。<a id="a-EN"></a>若生二十四无爱结天。<a id="a-EO"></a>在上坦然心无求天。<a id="a-EP"></a>是曰一心。<a id="a-EQ"></a>若以亲近六通正行正士之路致于慧藏。<a id="a-ER"></a>是曰智慧。<a id="a-ES"></a>是为六。<a id="a-ET"></a>何谓无著度无极有六事。<a id="a-EU"></a>以尽忘失忽误之法至阿罗汉。<a id="a-EV"></a>是曰布施。<a id="a-EW"></a>不复须持无忘失法自然尽矣。<a id="a-EX"></a>是曰持戒。<a id="a-EY"></a>若以笃信而得解脱心不怀疑。<a id="a-EZ"></a>是曰忍辱。<a id="a-Ea"></a>其以慧解而至灭尽生老病死。<a id="a-Eb"></a>是曰精进。<a id="a-Ec"></a>消尽众厄三涂之难身自证明。<a id="a-Ed"></a>是曰一心。<a id="a-Ee"></a>俱得解免周旋生死永尽无余。<a id="a-Ef"></a>是曰智慧。<a id="a-Eg"></a>是为六。<a id="a-Eh"></a>何谓缘觉度无极有六事。<a id="a-Ei"></a>观于少事处山寂静。<a id="a-Ej"></a>不贪身命不为众闹。<a id="a-Ek"></a>是曰布施。<a id="a-El"></a>兴正士业以选择法。<a id="a-Em"></a>正真宜同能将时宜。<a id="a-En"></a>是曰持戒。<a id="a-Eo"></a>独处守志不为放逸。<a id="a-Ep"></a>是曰忍辱。<a id="a-Eq"></a>以逮解脱度三界去无复结缚。<a id="a-Er"></a>是曰精进。<a id="a-Es"></a>若修寂然至于惔怕心无所著。<a id="a-Et"></a>是曰一心。<a id="a-Eu"></a>致一品业正真之本。<a id="a-Ev"></a>亘然如法无有二业。<a id="a-Ew"></a>是曰智慧。<a id="a-Ex"></a>是为六。<a id="a-Ey"></a>何谓菩萨度无极有六事。<a id="a-Ez"></a>所行救济常以等心无有谀谄。<a id="a-F0"></a>是曰布施。<a id="a-F1"></a>得致和性常行安隐用疗治心。<a id="a-F2"></a>如其所生而开化之。<a id="a-F3"></a>是曰持戒。<a id="a-F4"></a>若以等心加于众生不为伤害。<a id="a-F5"></a>是曰忍辱。<a id="a-F6"></a>若以奉行深要空法无上大道至真之义。<a id="a-F7"></a>致一切智。<a id="a-F8"></a>是曰精进。<a id="a-F9"></a>不猗他音而作复还堕于小节正受平等。<a id="a-FA"></a>是曰一心。<a id="a-FB"></a>不厌生死以慧开导一切众生。<a id="a-FC"></a>是曰智慧。<a id="a-FD"></a>是为六。<a id="a-FE"></a>何谓尽慧度无极有六事。<a id="a-FF"></a>其以尽慧修治所应不堕短乏。<a id="a-FG"></a>是曰布施。<a id="a-FH"></a>若用善谛疗治众行身口意净。<a id="a-FI"></a>是曰持戒。<a id="a-FJ"></a>所行除秽清净光明而无有想。<a id="a-FK"></a>是曰忍辱。<a id="a-FL"></a>以断诸迷乐在正真。<a id="a-FM"></a>宣所当宜顺佛法教。<a id="a-FN"></a>是曰精进。<a id="a-FO"></a>无所吝惜一切所有皆能济厄勤修正真。<a id="a-FP"></a>是曰一心。<a id="a-FQ"></a>以能弃捐不可之业一切无明。<a id="a-FR"></a>逮致巍巍圣达六通至一切智。<a id="a-FS"></a>是曰智慧。<a id="a-FT"></a>是为六。<a id="a-FU"></a>何谓无所生慧度无极有六事。<a id="a-FV"></a>其爱欲本报欲起者。<a id="a-FW"></a>晓了悉空慧无所生。<a id="a-FX"></a>是曰布施。<a id="a-FY"></a>使无往形亦无还返解无所生。<a id="a-FZ"></a>是曰持戒。<a id="a-Fa"></a>不与世法而有缘杂唯纯修法。<a id="a-Fb"></a>是曰忍辱。<a id="a-Fc"></a>专修脱门空无相愿无所忘失。<a id="a-Fd"></a>是曰精进。<a id="a-Fe"></a>所以能见无所生慧。<a id="a-Ff"></a>用见一切悉无所有。<a id="a-Fg"></a>是曰一心。<a id="a-Fh"></a>以断众念一切尘垢不怀妄想。<a id="a-Fi"></a>是曰智慧。<a id="a-Fj"></a>是为六。<a id="a-Fk"></a>何谓建立度无极有六事。<a id="a-Fl"></a>若正法住设正法没。<a id="a-Fm"></a>心不舍道致衣食养及与名闻。<a id="a-Fn"></a>是曰布施。<a id="a-Fo"></a>在于法训无所猗求心等如空。<a id="a-Fp"></a>是曰持戒。<a id="a-Fq"></a>其能欢悦四种性人。<a id="a-Fr"></a>不猗于四。<a id="a-Fs"></a>是曰忍辱。<a id="a-Ft"></a>若以勤修方便果实。<a id="a-Fu"></a>求于正真无上道果。<a id="a-Fv"></a>是曰精进。<a id="a-Fw"></a>在阿须伦时常学经典不舍三宝。<a id="a-Fx"></a>是曰一心。<a id="a-Fy"></a>一切世间悉闻其法。<a id="a-Fz"></a>辄受奉行无有邪心。<a id="a-G0"></a>是曰智慧。<a id="a-G1"></a>是为六。<a id="a-G2"></a>何谓致天眼度无极有六事。<a id="a-G3"></a>若以天眼见一切色。<a id="a-G4"></a>心无所著了虚无矣。<a id="a-G5"></a>是曰布施。<a id="a-G6"></a>设能明了睹于无色。<a id="a-G7"></a>用行善权不堕欲界。<a id="a-G8"></a>是曰持戒。<a id="a-G9"></a>假使解达无像之色。<a id="a-GA"></a>达之心等无有憎爱。<a id="a-GB"></a>是曰忍辱。<a id="a-GC"></a>以察生死往来周旋众难之患不以拘畏。<a id="a-GD"></a>是曰精进。<a id="a-GE"></a>其睹无念等一切思。<a id="a-GF"></a>内外无碍无有所归。<a id="a-GG"></a>是曰一心。<a id="a-GH"></a>若视寂然其心惔怕。<a id="a-GI"></a>犹如虚空不可限量。<a id="a-GJ"></a>是曰智慧。<a id="a-GK"></a>是为六。<a id="a-GL"></a>何谓天耳度无极有六事。<a id="a-GM"></a>若能得闻一切众生言语音声天上伎乐歌舞之声地狱饿鬼畜生啼哭之音。<a id="a-GN"></a>慈心向之。<a id="a-GO"></a>是曰布施。<a id="a-GP"></a>使人得听细微之响。<a id="a-GQ"></a>了一切言悉空无辞。<a id="a-GR"></a>是曰持戒。<a id="a-GS"></a>一切所行悉随道业。<a id="a-GT"></a>不随外学六十二见。<a id="a-GU"></a>是曰忍辱。<a id="a-GV"></a>若以口宣心念是行。<a id="a-GW"></a>随时之宜善权方便化以智慧。<a id="a-GX"></a>是曰精进。<a id="a-GY"></a>闻一切空悉无万物。<a id="a-GZ"></a>咨受经道而执诵持。<a id="a-Ga"></a>是曰一心。<a id="a-Gb"></a>总一切音知之尽灭。<a id="a-Gc"></a>归于寂然无上正真。<a id="a-Gd"></a>是曰智慧。<a id="a-Ge"></a>是为六。<a id="a-Gf"></a>何谓心智自在他人心念度无极有六事。<a id="a-Gg"></a>若心由己见诸处所。<a id="a-Gh"></a>三界之患欲救济之。<a id="a-Gi"></a>是曰布施。<a id="a-Gj"></a>其心普见善不善义。<a id="a-Gk"></a>斯心平等不存有为。<a id="a-Gl"></a>是曰持戒。<a id="a-Gm"></a>观诸因缘报应之业本无缘对。<a id="a-Gn"></a>是曰忍辱。<a id="a-Go"></a>若睹过去当来世事。<a id="a-Gp"></a>悉豫了了见其本末。<a id="a-Gq"></a>是曰精进以平等视现在之事。<a id="a-Gr"></a>皆如幻化。<a id="a-Gs"></a>是曰一心。<a id="a-Gt"></a>普见一切众行本末无有本末何所有要。<a id="a-Gu"></a>是曰智慧。<a id="a-Gv"></a>是为六。<a id="a-Gw"></a>何谓识念往古过去度无极有六事。<a id="a-Gx"></a>见识过去所生更历所行是非。<a id="a-Gy"></a>是曰布施。<a id="a-Gz"></a>所作成就以用劝助无上正真。<a id="a-H0"></a>是曰持戒。<a id="a-H1"></a>不用频来而皆灭尽令无所生。<a id="a-H2"></a>是曰忍辱。<a id="a-H3"></a>以是名号无所有。<a id="a-H4"></a>有所睹见见一切本。<a id="a-H5"></a>是曰一心。<a id="a-H6"></a>以若干品颁宣经道。<a id="a-H7"></a>开化三界道利危厄。<a id="a-H8"></a>是曰智慧。<a id="a-H9"></a>是为六。<a id="a-HA"></a>何谓神足飞行度无极有六事。<a id="a-HB"></a>以得神足在所飞腾到于十方。<a id="a-HC"></a>是曰布施。<a id="a-HD"></a>所行方便常顺法义。<a id="a-HE"></a>解五阴空无所破坏。<a id="a-HF"></a>是曰持戒。<a id="a-HG"></a>兴造大哀愍伤众生欲度脱之。<a id="a-HH"></a>是曰忍辱。<a id="a-HI"></a>所行具足。<a id="a-HJ"></a>犹如月满众星中明而无漏失。<a id="a-HK"></a>是曰精进。<a id="a-HL"></a>若能自制五阴六衰十二缘起抑伏其志。<a id="a-HM"></a>是曰一心。<a id="a-HN"></a>其不精进化令勤修入无极圣。<a id="a-HO"></a>是曰智慧。<a id="a-HP"></a>是为六。<a id="a-HQ"></a>何谓漏尽度无极有六事。<a id="a-HR"></a>己见彼已不计彼我无有众漏。<a id="a-HS"></a>是曰布施。<a id="a-HT"></a>以观诸漏知习所生使无所起。<a id="a-HU"></a>是曰持戒。<a id="a-HV"></a>视一切漏本悉无根皆以灭尽。<a id="a-HW"></a>是曰忍辱。<a id="a-HX"></a>而身逮得察诸漏尽尽无所尽。<a id="a-HY"></a>不见生死之所归趣。<a id="a-HZ"></a>是曰精进。<a id="a-Ha"></a>其使众漏根本自然永无有余。<a id="a-Hb"></a>是曰一心。<a id="a-Hc"></a>以精进力拔斯众漏。<a id="a-Hd"></a>而无处所见无所趣。<a id="a-He"></a>是曰智慧。<a id="a-Hf"></a>是为六。<a id="a-Hg"></a>何谓威仪度无极有六事。<a id="a-Hh"></a>以用威仪使无数人咸用礼节和心欢喜。<a id="a-Hi"></a>是曰布施。<a id="a-Hj"></a>普多所悦一切众生。<a id="a-Hk"></a>无不欢喜咨受法训。<a id="a-Hl"></a>是曰持戒。<a id="a-Hm"></a>所观专精而不放逸唯存大道。<a id="a-Hn"></a>是曰忍辱。<a id="a-Ho"></a>行来安徐而不卒暴。<a id="a-Hp"></a>是曰精进。<a id="a-Hq"></a>威仪不缺礼节备具。<a id="a-Hr"></a>是曰一心。<a id="a-Hs"></a>见深远业明曜无本德行具足。<a id="a-Ht"></a>是曰智慧。<a id="a-Hu"></a>是为六。<a id="a-Hv"></a>何谓愍伤度无极有六事。<a id="a-Hw"></a>若有恶人心怀邪毒。<a id="a-Hx"></a>以衣食养而救济之。<a id="a-Hy"></a>是曰布施。<a id="a-Hz"></a>见凶害人若遭厄难而救护之因示经道。<a id="a-I0"></a>是曰持戒。<a id="a-I1"></a>若外异学有所志愿。<a id="a-I2"></a>而自贡高悉能忍之。<a id="a-I3"></a>是曰忍辱。<a id="a-I4"></a>若为众人有所敷演。<a id="a-I5"></a>宣其义理犹池莲华。<a id="a-I6"></a>是曰精进。<a id="a-I7"></a>以贤善业而讲其义令自调伏。<a id="a-I8"></a>是曰一心。<a id="a-I9"></a>若有祠祀因其所兴往为说法。<a id="a-IA"></a>言如审谛化裸形子。<a id="a-IB"></a>是曰智慧。<a id="a-IC"></a>是为六。<a id="a-ID"></a>何谓行空度无极有六事。<a id="a-IE"></a>所施无厌不以为惓。<a id="a-IF"></a>化令入道不为俗事。<a id="a-IG"></a>是曰布施。<a id="a-IH"></a>所作自在而得由己不从他教。<a id="a-II"></a>是曰持戒。<a id="a-IJ"></a>所行专精而不回还堕于小节。<a id="a-IK"></a>是曰忍辱。<a id="a-IL"></a>以究竟行不中取证毕众祐德。<a id="a-IM"></a>是曰精进。<a id="a-IN"></a>所应奉行常无所猗奉修纯熟。<a id="a-IO"></a>是曰一心。<a id="a-IP"></a>随其所好而造立行导利一切。<a id="a-IQ"></a>是曰智慧。<a id="a-IR"></a>是为六。<a id="a-IS"></a>何谓捐舍度无极有六事。<a id="a-IT"></a>其以弃捐寿命之行不以贪身。<a id="a-IU"></a>所行自由无所挂碍。<a id="a-IV"></a>是曰布施。<a id="a-IW"></a>若弃现在在身口心。<a id="a-IX"></a>五趣生死心无所著。<a id="a-IY"></a>是曰持戒。<a id="a-IZ"></a>以结境界安法奉行。<a id="a-Ia"></a>四等六度而无所越。<a id="a-Ib"></a>是曰忍辱。<a id="a-Ic"></a>所可放舍舍淫怒痴。<a id="a-Id"></a>皆弃一切余苦诸见六十二事。<a id="a-Ie"></a>是曰精进。<a id="a-If"></a>以令众生所行纯熟。<a id="a-Ig"></a>不以贡高以舍所行。<a id="a-Ih"></a>是曰一心。<a id="a-Ii"></a>以离众生愁忧之戚。<a id="a-Ij"></a>心存至法而顺律教。<a id="a-Ik"></a>是曰智慧。<a id="a-Il"></a>是为六。<a id="a-Im"></a>何谓灭度度无极有六事。<a id="a-In"></a>因晓了空不以妄想。<a id="a-Io"></a>其至灭度致无所生。<a id="a-Ip"></a>是曰布施。<a id="a-Iq"></a>心所建立立于大道存无处所。<a id="a-Ir"></a>是曰持戒。<a id="a-Is"></a>舍身之安不猗身命开化众生。<a id="a-It"></a>是曰忍辱。<a id="a-Iu"></a>以神足力动三千界。<a id="a-Iv"></a>一切天人无惊怖者。<a id="a-Iw"></a>是曰精进。<a id="a-Ix"></a>其心禅思定意正受。<a id="a-Iy"></a>而无所著不为放逸。<a id="a-Iz"></a>是曰一心。<a id="a-J0"></a>灭度之后散其身骨。<a id="a-J1"></a>遍布十方一切蒙恩。<a id="a-J2"></a>是曰智慧。<a id="a-J3"></a>是为六。<a id="a-J4"></a>何谓变化度无极有六事。<a id="a-J5"></a>分布舍利处处得之流布天下。<a id="a-J6"></a>是曰布施。<a id="a-J7"></a>舍利现瑞威神光明见莫不悦。<a id="a-J8"></a>是曰持戒。<a id="a-J9"></a>众生见变心抱喜叹因发道心。<a id="a-JA"></a>是曰忍辱。<a id="a-JB"></a>诸天见威功德巍巍劝之代喜。<a id="a-JC"></a>是曰精进。<a id="a-JD"></a>若见仙足舍利放光。<a id="a-JE"></a>其衣毛起泪即出者。<a id="a-JF"></a>是曰一心。<a id="a-JG"></a>若睹舍利立至诚愿。<a id="a-JH"></a>现光威德五色晃曜。<a id="a-JI"></a>是曰智慧。<a id="a-JJ"></a>是为六。<a id="a-JK"></a>何谓流布法教度无极有六事。<a id="a-JL"></a>若得众人自归供养给众所乏。<a id="a-JM"></a>是曰布施。<a id="a-JN"></a>常守己心令无所生。<a id="a-JO"></a>其无所生则无所灭。<a id="a-JP"></a>是曰持戒。<a id="a-JQ"></a>若无所有见其三界。<a id="a-JR"></a>佛法人物一切自然。<a id="a-JS"></a>是曰忍辱。<a id="a-JT"></a>能令经典道法训教。<a id="a-JU"></a>流在天上周遍天下。<a id="a-JV"></a>是曰精进。<a id="a-JW"></a>诸魔官属见之惊缩无当威颜。<a id="a-JX"></a>是曰一心。<a id="a-JY"></a>假使法教明显流布。<a id="a-JZ"></a>十方爱敬各怀悦豫。<a id="a-Ja"></a>稍稍渐得至灭度法。<a id="a-Jb"></a>是曰智慧。<a id="a-Jc"></a>是为六。<a id="a-Jd"></a>何谓分舍利度无极有六事。<a id="a-Je"></a>为舍利求众供养具夙夜敬事。<a id="a-Jf"></a>是曰布施。<a id="a-Jg"></a>无数之众悉共欢喜归命作礼。<a id="a-Jh"></a>是曰持戒。<a id="a-Ji"></a>若复示现光明威神。<a id="a-Jj"></a>远近来观转相化心。<a id="a-Jk"></a>是曰忍辱。<a id="a-Jl"></a>诸天人民咸共踊跃。<a id="a-Jm"></a>知其至尊缘发道意。<a id="a-Jn"></a>是曰精进。<a id="a-Jo"></a>若见舍利无有余乐。<a id="a-Jp"></a>思念佛道莫能喻者。<a id="a-Jq"></a>是曰一心。<a id="a-Jr"></a>嗟叹舍利得妙辩才。<a id="a-Js"></a>而无挂碍致入智慧。<a id="a-Jt"></a>是为六。<a id="a-Ju"></a>尔时世尊。<a id="a-Jv"></a>重散告语喜王菩萨。<a id="a-Jw"></a>是二千一百诸度无极。<a id="a-Jx"></a>其余复有九十诸度无极消世九恼。<a id="a-Jy"></a>化九十六诸外邪学使入正真。</p>
  <p id="aJz">佛告喜王菩萨。<a id="a-K0"></a>是二千一百诸度无极。<a id="a-K1"></a>说法教化诸贪淫种。<a id="a-K2"></a>二千一百诸度无极。<a id="a-K3"></a>说法开化诸瞋恚种。<a id="a-K4"></a>二千一百诸度无极。<a id="a-K5"></a>说法开觉诸愚痴种。<a id="a-K6"></a>二千一百诸度无极。<a id="a-K7"></a>说法训诲化等分种。<a id="a-K8"></a>是合八千四百诸度无极。<a id="a-K9"></a>一变为十。<a id="a-KA"></a>合八万四千诸度无极。<a id="a-KB"></a>佛则医王法为众生。<a id="a-KC"></a>一切三界无上良药。<a id="a-KD"></a>疗治三毒阴盖得消。<a id="a-KE"></a>等分返逆无返复人。<a id="a-KF"></a>因见化导靡不解脱。<a id="a-KG"></a>不奉行斯八万四千诸度无极。<a id="a-KH"></a>欲为百千种人除八万四千众垢尘劳。<a id="a-KI"></a>逮八万四千诸三昧门。<a id="a-KJ"></a>终不能成。<a id="a-KK"></a>由是修立八万四千空行法义。<a id="a-KL"></a>以是化导百千种人。<a id="a-KM"></a>消除八万四千众垢尘劳。<a id="a-KN"></a>逮八万四千诸三昧门。<a id="a-KO"></a>是谓佛道。<a id="a-KP"></a>深入无极致一切智。<a id="a-KQ"></a>佛言喜王。<a id="a-KR"></a>吾以是法坐佛树下。<a id="a-KS"></a>降魔官属成最正觉。<a id="a-KT"></a>因是解法建立平等。<a id="a-KU"></a>在于地上结跏趺坐。<a id="a-KV"></a>便致巍巍神妙。<a id="a-KW"></a>梵王恭敬忽下稽首归命求哀。<a id="a-KX"></a>往古誓愿为一切众生。<a id="a-KY"></a>今悉集会咸欲闻经。<a id="a-KZ"></a>梵王垂泪而勤劝助。<a id="a-Ka"></a>唯济一切未度迷惑。<a id="a-Kb"></a>佛成如斯微妙大圣。<a id="a-Kc"></a>逮最正觉寂然安坐。<a id="a-Kd"></a>而自静默心惟此意。<a id="a-Ke"></a>五浊恶世九十六径六十二见。<a id="a-Kf"></a>迷惑卒暴多无返复不受道教。<a id="a-Kg"></a>不如默然取般泥洹。<a id="a-Kh"></a>佛坐树下光明巍巍普照十方。<a id="a-Ki"></a>净居身天遥见威光。<a id="a-Kj"></a>颜貌功勋靡不晃昱。<a id="a-Kk"></a>道德灼灼吉祥之业。<a id="a-Kl"></a>应当流布。<a id="a-Km"></a>诸天众会皆共悦豫。<a id="a-Kn"></a>建立大光寂寞正真圣达无际。<a id="a-Ko"></a>曜明炜炜威德普显。<a id="a-Kp"></a>无上清净三世最尊。<a id="a-Kq"></a>周遍一切十方佛界。<a id="a-Kr"></a>其心解彻动三千国。<a id="a-Ks"></a>道慧广远难得见闻。<a id="a-Kt"></a>超绝无底名称通畅。<a id="a-Ku"></a>睹此威神妙光无量颜容盛德。<a id="a-Kv"></a>智如虚空殊特无喻。<a id="a-Kw"></a>于时梵王复重启佛。<a id="a-Kx"></a>悚息一心恭恪自归。<a id="a-Ky"></a>说此颂曰。</p>
  <p id="aKz">道场演大光　　降魔消尘劳</p>
  <p id="aL0">震动三千国　　灭众恶趣患</p>
  <p id="aL1">正身安隐坐　　不倾犹须弥</p>
  <p id="aL2">振曜照佛土　　处树莫不蒙</p>
  <p id="aL3">平坐诸根寂　　师子据无畏</p>
  <p id="aL4">自睹欲寂灭　　胜床护演晖</p>
  <p id="aL5">在树王显威　　广布大道安</p>
  <p id="aL6">消世无益法　　灭化三涂厄</p>
  <p id="aL7">观光颜无厌　　心念谛愍伤</p>
  <p id="aL8">审思说尊议　　等演法平坦</p>
  <p id="aL9">道选三世业　　曜三品诸法</p>
  <p id="aLA">以时宣意行　　现道犹月满</p>
  <p id="aLB">色英三十二　　世上大圣父</p>
  <p id="aLC">不舍世无乐　　神无比梵来</p>
  <p id="aLD">观世在三火　　觉俗以法水</p>
  <p id="aLE">常护灭烧然　　是时雨甘露</p>
  <p id="aLF">察精进无断　　迷惑得正路</p>
  <p id="aLG">明眼教无二　　唯愍哀时诲</p>
  <p id="aLH">德犹海大山　　众故放觉船</p>
  <p id="aLI">斯度诸沈流　　化外险邪学</p>
  <p id="aLJ">人缚贪计身　　邪见害爱仆</p>
  <p id="aLK">不得解久狱　　导众可化脱</p>
  <p id="aLL">生邪长睡眠　　随尘不乐道</p>
  <p id="aLM">得定戒愿强　　何不击法鼓</p>
  <p id="aLN">人乏匮堕狱　　五趣世乞求</p>
  <p id="aLO">常不逮无尽　　何故不宣祠</p>
  <p id="aLP">无数众怀信　　在寂舍甘露</p>
  <p id="aLQ">炎哀解法雨　　执觉可降泽</p>
  <p id="aLR">知三世疮病　　不觉心尘劳</p>
  <p id="aLS">得了净医药　　何不济救疗</p>
  <p id="aLT">消众生闇昧　　成大德马藏</p>
  <p id="aLU">慧光照大千　　何不曜佛国</p>
  <p id="aLV">唯愍天世人　　堕在四驶渎</p>
  <p id="aLW">何不济此厄　　护诸堕大圹</p>
  <p id="aLX">佛见诸杂想　　天人住叉手</p>
  <p id="aLY">无谄弃非安　　何不现道宝</p>
  <p id="aLZ">佛眼观三界　　梵天劝人尊</p>
  <p id="aLa">唯哀众邪见　　转法轮消热</p>
  <p id="aLb">尊在师子座　　诸天人集斯</p>
  <p id="aLc">立是求润泽　　唯为转法轮</p>
 </body>
</html>