<!doctype html>
<html id="z3IBTvASO" data-ver="1426">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">十住断结经卷第十三</h1>
  <h2 id="a2">道智品第二十四</h2>
  <p id="a3">尔时座上百亿众生。<a id="a-4"></a>及诸大会菩萨之人。<a id="a-5"></a>及天帝释梵天王。<a id="a-6"></a>兜术天。<a id="a-7"></a>焰天。<a id="a-8"></a>化自在天。<a id="a-9"></a>他化自在天。<a id="a-A"></a>乃至一究竟天。<a id="a-B"></a>各各狐疑。<a id="a-C"></a>欲得闻说至道之要。<a id="a-D"></a>道者无相而不可见。<a id="a-E"></a>云何如来言有道乎。<a id="a-F"></a>尔时世尊。<a id="a-G"></a>知来会心中所念。<a id="a-H"></a>寻告最胜菩萨曰。<a id="a-I"></a>卿等欲得宣畅微妙至道之要乎。<a id="a-J"></a>对曰。<a id="a-K"></a>如是世尊。<a id="a-L"></a>愿乐欲闻。<a id="a-M"></a>佛告最胜及菩萨摩诃萨天龙鬼神阿须伦旃陀罗摩休勒人与非人。<a id="a-N"></a>解道无迹寂然无名。<a id="a-O"></a>假使最胜道有处者。<a id="a-P"></a>菩萨摩诃萨不于平等法中成最正觉。<a id="a-Q"></a>以其道果无处所故。<a id="a-R"></a>菩萨摩诃萨成等正觉。<a id="a-S"></a>佛复告最胜。<a id="a-T"></a>菩萨道智定意有十。<a id="a-U"></a>云何为十。<a id="a-V"></a>不造身行亦无所著。<a id="a-W"></a>不造口行亦无所著。<a id="a-X"></a>不造意行亦无所著。<a id="a-Y"></a>游佛境界不兴佛想。<a id="a-Z"></a>教化众生逮无碍智。<a id="a-a"></a>皆使萌类解道无道。<a id="a-b"></a>复使众生成最正觉。<a id="a-c"></a>放大光明靡所不照。<a id="a-d"></a>一一光明无量化佛。<a id="a-e"></a>一一化佛演说极深六度无极。<a id="a-f"></a>恒转法轮发菩萨心。<a id="a-g"></a>解我无我亦无寿命。<a id="a-h"></a>身心自然乃谓为道。<a id="a-i"></a>其自然者。<a id="a-j"></a>觉道无智亦不有智。<a id="a-k"></a>觉无所觉都不见觉。<a id="a-l"></a>言吾是道亦不见吾。<a id="a-m"></a>言我是道亦不见我。<a id="a-n"></a>我人寿命亦复如是。<a id="a-o"></a>一切众智亦无形像。<a id="a-p"></a>尔时最胜菩萨前白佛言。<a id="a-q"></a>设道无形而不可见。<a id="a-r"></a>如今转法轮演说四道果证。<a id="a-s"></a>言须陀洹斯陀含阿那含阿罗汉辟支佛菩萨及佛。<a id="a-t"></a>何以故。<a id="a-u"></a>说五阴萨云然四意止四意断四神足五根五力七觉意八贤圣道。<a id="a-v"></a>何以故。<a id="a-w"></a>说净佛国土教化众生。<a id="a-x"></a>从一佛国至一佛国。<a id="a-y"></a>分别明慧六识更乐。<a id="a-z"></a>云何复说四等六度真如法性有道之名。<a id="a-10"></a>是时世尊告最胜曰。<a id="a-11"></a>如汝所问。<a id="a-12"></a>菩萨摩诃萨解了佛慧五分法身善权所有不见动转。<a id="a-13"></a>见动转者则非道议。<a id="a-14"></a>远离一切之所猗住。<a id="a-15"></a>推其法界亦无法界。<a id="a-16"></a>所以然者。<a id="a-17"></a>俱本无故无道着智。<a id="a-18"></a>如本净故设转法轮。<a id="a-19"></a>解了一切诸法无著。<a id="a-1A"></a>是故最胜。<a id="a-1B"></a>菩萨摩诃萨等于一切悉无所著。<a id="a-1C"></a>亦不见生亦不见灭。<a id="a-1D"></a>佛土清净众生亦净。<a id="a-1E"></a>布现无量智慧光明。<a id="a-1F"></a>是故菩萨摩诃萨应总持行立。<a id="a-1G"></a>不退转登菩萨位。<a id="a-1H"></a>或入定意正受三昧。<a id="a-1I"></a>教化众生净佛国土。<a id="a-1J"></a>无若干道忍一行故。<a id="a-1K"></a>无言法智强为设智。<a id="a-1L"></a>菩萨大士当念修行。<a id="a-1M"></a>化诸未悟皆无识想。<a id="a-1N"></a>是谓最胜入一定意。<a id="a-1O"></a>清净道智一切无尘。<a id="a-1P"></a>调未调者不计苦乐。<a id="a-1Q"></a>是常非常若好若丑。<a id="a-1R"></a>悉无想着无乱智者。<a id="a-1S"></a>求索佛藏十力具足。<a id="a-1T"></a>四无所畏四分别慧。<a id="a-1U"></a>大慈大悲真如法性。<a id="a-1V"></a>悉无所有皆虚皆寂。<a id="a-1W"></a>分别报应。<a id="a-1X"></a>至诚道智。<a id="a-1Y"></a>无起灭故。<a id="a-1Z"></a>谓空无相无愿。<a id="a-1a"></a>亦无所生。<a id="a-1b"></a>是故最胜。<a id="a-1c"></a>菩萨大士至道之要。<a id="a-1d"></a>所论道者即虚空界也。<a id="a-1e"></a>所以然者。<a id="a-1f"></a>道则是空空则是道。<a id="a-1g"></a>一而不二亦无若干。<a id="a-1h"></a>是时最胜菩萨前白佛言。<a id="a-1i"></a>善哉善哉。<a id="a-1j"></a>快说斯法。<a id="a-1k"></a>尔时众会之中天龙鬼神干沓和阿须伦迦留罗栴陀罗摩休勒人与非人。<a id="a-1l"></a>心自念言。<a id="a-1m"></a>如来今日为诸大会。<a id="a-1n"></a>演布道智无比之法。<a id="a-1o"></a>满众生愿随其所趣。<a id="a-1p"></a>此最胜菩萨。<a id="a-1q"></a>何时当成最正觉无上道乎。<a id="a-1r"></a>佛知诸天龙神心之所念。<a id="a-1s"></a>即告四部之众。<a id="a-1t"></a>此最胜菩萨。<a id="a-1u"></a>却后无数三百三十阿僧祇劫。<a id="a-1v"></a>当成为佛号曰明慧至真如来等正觉。<a id="a-1w"></a>世界曰无量。<a id="a-1x"></a>劫名清净。<a id="a-1y"></a>其佛如来翼从弟子。<a id="a-1z"></a>九千九百九十二亿。<a id="a-20"></a>寿百二十小劫。<a id="a-21"></a>尔时众会。<a id="a-22"></a>闻佛授莂各自发愿。<a id="a-23"></a>乐欲生彼佛世界。<a id="a-24"></a>佛即告曰。<a id="a-25"></a>如汝所愿必生不疑。<a id="a-26"></a>佛复告最胜曰。<a id="a-27"></a>今此大众多有忉利天帝与阿须伦共斗。<a id="a-28"></a>或时诸天得胜阿须伦不如。<a id="a-29"></a>或时阿须伦得胜诸天不如。<a id="a-2A"></a>各各共斗怀其怨结。<a id="a-2B"></a>各有恚毒不能舍离。<a id="a-2C"></a>伏惟天尊。<a id="a-2D"></a>以权方便与说道智虚无之法。<a id="a-2E"></a>令诸天人及阿须伦各各和合兴慈悲心。</p>
  <p id="a2F">尔时世尊告诸会者。<a id="a-2G"></a>道者无形亦不可见。<a id="a-2H"></a>三毒根本永无本末。<a id="a-2I"></a>在世修道惟信为强。<a id="a-2J"></a>人之行慈善神卫护。<a id="a-2K"></a>十方诸佛皆共称叹。<a id="a-2L"></a>今世后世积德无量。<a id="a-2M"></a>此阎浮利内蜎飞蠕动有形之类。<a id="a-2N"></a>皆当归于灭尽之法。<a id="a-2O"></a>命如电焰亦如野马镜中之像水上浮泡。<a id="a-2P"></a>合会有离生者必死。<a id="a-2Q"></a>汝等受形不免此患。<a id="a-2R"></a>虽受天寿故在三涂。<a id="a-2S"></a>当自谨慎求离此道。<a id="a-2T"></a>汝等谛听受吾教诫。<a id="a-2U"></a>尔时四部之众。<a id="a-2V"></a>佥然喜庆各自兴敬。<a id="a-2W"></a>欲听如来道法之教。<a id="a-2X"></a>尔时世尊告四部众。<a id="a-2Y"></a>汝等谛听善思念之。<a id="a-2Z"></a>菩萨摩诃萨当念修行八解脱法门。<a id="a-2a"></a>云何为八。<a id="a-2b"></a>若善男子善女人。<a id="a-2c"></a>奉律无缺护身口意。<a id="a-2d"></a>行四等心慈悲喜护。<a id="a-2e"></a>常念亲近随善知识然炽三宝。<a id="a-2f"></a>常念志求无上佛道。<a id="a-2g"></a>所闻正法为人讲说。<a id="a-2h"></a>所演道教不说小乘。<a id="a-2i"></a>劝进众生修行大道。<a id="a-2j"></a>或时菩萨讲演大乘。<a id="a-2k"></a>平等无二不见受教。<a id="a-2l"></a>犹如虚空无形无像。<a id="a-2m"></a>佛所建立不可思议。<a id="a-2n"></a>包容万行无法不周。<a id="a-2o"></a>或说空无虚空寂然之行。<a id="a-2p"></a>或说五分法身。<a id="a-2q"></a>譬如有人得随意摩尼珠。<a id="a-2r"></a>在大众中欲使珠之威德青黄白黑。<a id="a-2s"></a>亦使众人同其色像。<a id="a-2t"></a>菩萨摩诃萨亦复如是。<a id="a-2u"></a>随众人心意所思念。<a id="a-2v"></a>辄演道智无穷之法。<a id="a-2w"></a>各令欢喜志崇佛道。<a id="a-2x"></a>尽导将示智慧法门。<a id="a-2y"></a>益于众生而发大道。<a id="a-2z"></a>如是菩萨发弘誓心。<a id="a-30"></a>济度众生亦不见度。<a id="a-31"></a>犹如虚空往来无碍。<a id="a-32"></a>菩萨发意度人如是。<a id="a-33"></a>亦不见众生有得度者。<a id="a-34"></a>佛告最胜。<a id="a-35"></a>汝般泥洹供养舍利。<a id="a-36"></a>当经十二中劫。<a id="a-37"></a>一切众生皆悉奉事。<a id="a-38"></a>无因缘者为造因缘。<a id="a-39"></a>无救护者为设救护。<a id="a-3A"></a>无覆盖者为作覆盖。<a id="a-3B"></a>尔时人民之类。<a id="a-3C"></a>皆当供养华香伎乐稽首自归。<a id="a-3D"></a>一一舍利皆放光明。<a id="a-3E"></a>神德变化见者欢喜。<a id="a-3F"></a>皆由弘誓发愿所致。<a id="a-3G"></a>如佛威神殊特之变。<a id="a-3H"></a>巍巍堂堂靡不照曜。<a id="a-3I"></a>布现无量智慧光明。<a id="a-3J"></a>缘是兴发无上道意。<a id="a-3K"></a>其中众生发意错者。<a id="a-3L"></a>或成缘觉声闻之法。<a id="a-3M"></a>或生天上逮得人身。<a id="a-3N"></a>舍利分布八方上下。<a id="a-3O"></a>天龙鬼神干沓和阿须伦迦留罗旃陀罗摩休勒人与非人。<a id="a-3P"></a>蚑行喘息有形之类。<a id="a-3Q"></a>皆当供养五乐自娱。<a id="a-3R"></a>佛复告最胜。<a id="a-3S"></a>汝作佛时地黄金色七宝具足金银珍宝车磲马瑙珊瑚虎珀水精琉璃。<a id="a-3T"></a>或有众生欲得供养全身舍利。<a id="a-3U"></a>辄如其愿皆悉从意。<a id="a-3V"></a>数千万亿全身舍利布现于世。<a id="a-3W"></a>经法流布十七中劫。<a id="a-3X"></a>尔时座上有菩萨名曰无量觉慧。<a id="a-3Y"></a>心自念言。<a id="a-3Z"></a>最胜大士遗身舍利。<a id="a-3a"></a>分布在世兴发道心。<a id="a-3b"></a>度人多少为有几许。<a id="a-3c"></a>佛知其意心中所念。<a id="a-3d"></a>便告之曰。<a id="a-3e"></a>止止贤土。<a id="a-3f"></a>勿宣斯言。<a id="a-3g"></a>莫以己身限碍之智度量如来无碍之慧三昧定意。<a id="a-3h"></a>光明舍利接度众生。<a id="a-3i"></a>非心所度非意所察。<a id="a-3j"></a>如来神德道智自在。<a id="a-3k"></a>又诸佛所化权现变异。<a id="a-3l"></a>非是辟支声闻所逮。<a id="a-3m"></a>菩萨摩诃萨得寂定三昧。<a id="a-3n"></a>都无近远想着定念。<a id="a-3o"></a>普游十方郡国县邑天宫龙宫。<a id="a-3p"></a>诸尊神宫丘聚人中旷野天上。<a id="a-3q"></a>五道所趣。<a id="a-3r"></a>各各示现全身舍利。<a id="a-3s"></a>一一舍利放光明者。<a id="a-3t"></a>解说六度无比之法。<a id="a-3u"></a>空无相愿大慈大悲。<a id="a-3v"></a>四恩明慧分别虚寂。<a id="a-3w"></a>畅达定意供养舍利。<a id="a-3x"></a>平等无二。<a id="a-3y"></a>施心牢固无增无减。<a id="a-3z"></a>是谓菩萨摩诃萨入寂意定心三昧。<a id="a-40"></a>便能分别内外六情。<a id="a-41"></a>何以故名为六情。<a id="a-42"></a>所谓六情者。<a id="a-43"></a>若眼见色不兴色想。<a id="a-44"></a>解色外物而兴眼识。<a id="a-45"></a>便起七十四尘劳之患。<a id="a-46"></a>何谓七十四。<a id="a-47"></a>欲识十五。<a id="a-48"></a>色识十五。<a id="a-49"></a>有想无想识十五。<a id="a-4A"></a>生阴十五。<a id="a-4B"></a>中阴十四。<a id="a-4C"></a>佛告菩萨摩诃萨。<a id="a-4D"></a>于眼识中兴此尘劳便起眼识。<a id="a-4E"></a>复次菩萨摩诃萨。<a id="a-4F"></a>设族姓子族姓女。<a id="a-4G"></a>若耳闻声不兴耳患。<a id="a-4H"></a>解声外物而兴耳识。<a id="a-4I"></a>便起七十四尘劳之患。<a id="a-4J"></a>欲耳识十五。<a id="a-4K"></a>色耳识十。<a id="a-4L"></a>有想无想耳识十。<a id="a-4M"></a>中阴及受形阴三十九。<a id="a-4N"></a>佛告菩萨摩诃萨。<a id="a-4O"></a>于耳识中兴此尘劳便起耳识。<a id="a-4P"></a>复次菩萨摩诃萨。<a id="a-4Q"></a>若鼻嗅香不兴鼻识。<a id="a-4R"></a>解鼻外物而兴鼻识。<a id="a-4S"></a>便起七十四尘劳之患。<a id="a-4T"></a>欲界鼻识十五。<a id="a-4U"></a>色界十五。<a id="a-4V"></a>有想无想四空定四十四。<a id="a-4W"></a>佛复告菩萨摩诃萨。<a id="a-4X"></a>设族姓子族姓女。<a id="a-4Y"></a>舌识知味而兴舌患。<a id="a-4Z"></a>于中分别悉了无主。<a id="a-4a"></a>欲中识中。<a id="a-4b"></a>便能兴起七十四尘劳之患。<a id="a-4c"></a>何谓七十四。<a id="a-4d"></a>欲十五。<a id="a-4e"></a>色十五。<a id="a-4f"></a>有想无想及至中阴四十四。<a id="a-4g"></a>菩萨摩诃萨。<a id="a-4h"></a>复当思惟起灭之法。<a id="a-4i"></a>外更内乐粗细尘劳。<a id="a-4j"></a>一一分别悉无所有。<a id="a-4k"></a>便于更乐以兴身识。<a id="a-4l"></a>乃兴七十四尘劳之患。<a id="a-4m"></a>何谓七十四。<a id="a-4n"></a>所谓七十四者。<a id="a-4o"></a>欲十五。<a id="a-4p"></a>色十五。<a id="a-4q"></a>有想无想及至中阴四十四。<a id="a-4r"></a>菩萨摩诃萨。<a id="a-4s"></a>复当思惟意法之行。<a id="a-4t"></a>法生则生法灭则灭。<a id="a-4u"></a>亦不见生亦不见灭。<a id="a-4v"></a>愚惑之人。<a id="a-4w"></a>于中兴起意识之想。<a id="a-4x"></a>便起七十四尘劳之患。<a id="a-4y"></a>云何七十四尘劳之患。<a id="a-4z"></a>欲十五。<a id="a-50"></a>色十五。<a id="a-51"></a>有想无想及中阴四十四。<a id="a-52"></a>佛复告菩萨摩诃萨。<a id="a-53"></a>云何道智。<a id="a-54"></a>菩萨于欲界道智十五。<a id="a-55"></a>所谓十五者。<a id="a-56"></a>观世有七。<a id="a-57"></a>何谓为七。<a id="a-58"></a>一者诽道。<a id="a-59"></a>二者信言。<a id="a-5A"></a>三者受教。<a id="a-5B"></a>四者在谛。<a id="a-5C"></a>或便退转。<a id="a-5D"></a>五者得报犹豫。<a id="a-5E"></a>六者意进身碍。<a id="a-5F"></a>七者目睹不获。<a id="a-5G"></a>猗佛深藏有八事。<a id="a-5H"></a>何谓为八。<a id="a-5I"></a>一者佛法无像为设窠窟。<a id="a-5J"></a>二者现在不住念计常存。<a id="a-5K"></a>三者过去永灭誓言不睹。<a id="a-5L"></a>四者当来未至言无生灭。<a id="a-5M"></a>五者缘苦致患自招缘对。<a id="a-5N"></a>六者未尽言尽方便习行。<a id="a-5O"></a>七者见道舍道始从一进。<a id="a-5P"></a>八者佛法无二意在参差。<a id="a-5Q"></a>是谓菩萨摩诃萨于欲界道智十五尘劳之行。<a id="a-5R"></a>云何色十五尘劳之行。<a id="a-5S"></a>所谓十五者。<a id="a-5T"></a>一为恩润。<a id="a-5U"></a>二心不移。<a id="a-5V"></a>三着天乐。<a id="a-5W"></a>四忘罪福。<a id="a-5X"></a>五谓永久。<a id="a-5Y"></a>六无痛痒。<a id="a-5Z"></a>七在正地。<a id="a-5a"></a>八行平均。<a id="a-5b"></a>九忍不起。<a id="a-5c"></a>十道无变。<a id="a-5d"></a>十一想具。<a id="a-5e"></a>十二着色。<a id="a-5f"></a>十三自在。<a id="a-5g"></a>十四远照。<a id="a-5h"></a>十五羯磨。<a id="a-5i"></a>是谓菩萨摩诃萨往适色天当念远离十五尘劳之行。<a id="a-5j"></a>云何菩萨摩诃萨。<a id="a-5k"></a>有想无想及中阴。<a id="a-5l"></a>远离四十四尘劳之行。<a id="a-5m"></a>于是菩萨入神通定意无形三昧。<a id="a-5n"></a>往至彼间说四十四识着之行。<a id="a-5o"></a>云何四十四。<a id="a-5p"></a>于是菩萨与识说行。<a id="a-5q"></a>一者识我无本。<a id="a-5r"></a>二者舍色无形。<a id="a-5s"></a>三者有痛受报。<a id="a-5t"></a>四者想不牢固。<a id="a-5u"></a>五者行本末断。<a id="a-5v"></a>六者猗空无慧。<a id="a-5w"></a>七者寂然息定。<a id="a-5x"></a>八者无想如灭。<a id="a-5y"></a>九者在识不乱。<a id="a-5z"></a>十者忘意非意。<a id="a-60"></a>十一者亦不在意。<a id="a-61"></a>十二者识不在道。<a id="a-62"></a>十三者亦不在俗。<a id="a-63"></a>十四者如尔性空。<a id="a-64"></a>十五者闻响无形。<a id="a-65"></a>十六者念道无尽。<a id="a-66"></a>十七者谓空无余。<a id="a-67"></a>十八者泥洹清净。<a id="a-68"></a>十九者觉了趣寂。<a id="a-69"></a>二十者痴心恩润。<a id="a-6A"></a>二十一者迁现中阴。<a id="a-6B"></a>二十二者见中阴受形二十三者与中阴形交往。<a id="a-6C"></a>二十四者知所从来。<a id="a-6D"></a>二十五者见彼中阴众生往来。<a id="a-6E"></a>二十六者见中阴形生者灭者。<a id="a-6F"></a>二十七者自见受形受地狱阴。<a id="a-6G"></a>二十八者有受罪形不受罪形。<a id="a-6H"></a>二十九者见受天阴有受福不受福者。<a id="a-6I"></a>三十者见受人阴有受福者不受福者。<a id="a-6J"></a>三十一者见受饿鬼中阴有高有卑者。<a id="a-6K"></a>三十二者见受畜生阴重者轻者。<a id="a-6L"></a>三十三者或从天阴还入天阴。<a id="a-6M"></a>斯由死时识不乱故。<a id="a-6N"></a>三十四者或从天阴而生人阴。<a id="a-6O"></a>斯由本识虽猛无慧。<a id="a-6P"></a>三十五者或从天阴受畜生阴。<a id="a-6Q"></a>斯由识浅意兴乱想。<a id="a-6R"></a>三十六者或从天身受饿鬼阴。<a id="a-6S"></a>斯由死时意贪无厌。<a id="a-6T"></a>三十七者或从天身受地狱阴。<a id="a-6U"></a>斯由神誓诽谤贤圣。<a id="a-6V"></a>三十八者或从人阴复受天阴。<a id="a-6W"></a>斯由禁戒法清净。<a id="a-6X"></a>三十九者或从人身受畜生阴。<a id="a-6Y"></a>斯由行本意不专一。<a id="a-6Z"></a>四十者或从人阴受饿鬼阴。<a id="a-6a"></a>独善其美不广普故。<a id="a-6b"></a>四十一者或从人阴受地狱阴。<a id="a-6c"></a>先受其福后受其祸。<a id="a-6d"></a>四十二者或从畜生阴受天人阴。<a id="a-6e"></a>斯由造福毕故不造新。<a id="a-6f"></a>四十三者或从畜生阴受饿鬼地狱阴。<a id="a-6g"></a>斯由无救八无闲罪。<a id="a-6h"></a>四十四者有阴受阴形神识不错。<a id="a-6i"></a>是谓菩萨摩诃萨有想无想及中阴形四十四尘劳之患。<a id="a-6j"></a>佛复告最胜。<a id="a-6k"></a>菩萨摩诃萨复当思惟虚空神识中阴。<a id="a-6l"></a>或从空识生识阴。<a id="a-6m"></a>或从识阴受不用处阴。<a id="a-6n"></a>或从不用处阴受无色天阴。<a id="a-6o"></a>从无色天阴受六天阴。<a id="a-6p"></a>乃至一究竟天。<a id="a-6q"></a>从一究竟天。<a id="a-6r"></a>复受色无色天阴。<a id="a-6s"></a>人受天阴。<a id="a-6t"></a>形如一仞半。<a id="a-6u"></a>寻往不中留。<a id="a-6v"></a>人受人阴形如三肘半。<a id="a-6w"></a>极迟经七日。<a id="a-6x"></a>或六日五四三二一日。<a id="a-6y"></a>人受畜生阴。<a id="a-6z"></a>极迟三日半。<a id="a-70"></a>或二一半日。<a id="a-71"></a>人受饿鬼阴极迟半食顷。<a id="a-72"></a>或弹指之间。<a id="a-73"></a>人受地狱阴形如三仞半。<a id="a-74"></a>或有出者。<a id="a-75"></a>不经旬日死辄至彼。<a id="a-76"></a>菩萨摩诃萨皆逐人教化为说妙道。<a id="a-77"></a>心速悟者。<a id="a-78"></a>不受众形中间得道。<a id="a-79"></a>畜生受人阴。<a id="a-7A"></a>如二肘半。<a id="a-7B"></a>极迟经四日三二一日。<a id="a-7C"></a>畜生受天阴形如三仞半。<a id="a-7D"></a>极迟一日半或一日半日弹指之顷。<a id="a-7E"></a>畜生受饿鬼阴形如七仞。<a id="a-7F"></a>或有出者。<a id="a-7G"></a>极迟经五日或四三二一日。<a id="a-7H"></a>畜生受地狱阴。<a id="a-7I"></a>形如一仞半。<a id="a-7J"></a>极迟半食顷或弹指之间。<a id="a-7K"></a>饿鬼受天阴形如半刃极。<a id="a-7L"></a>迟经一日或半日食时或弹指之间。<a id="a-7M"></a>饿鬼受人阴形如二肘半。<a id="a-7N"></a>极迟四日半或三二一日。<a id="a-7O"></a>饿鬼受畜生阴。<a id="a-7P"></a>形如四仞半。<a id="a-7Q"></a>极迟十五日四三二一日十日九八七六五四三二一日。<a id="a-7R"></a>饿鬼受地狱阴形如五仞半。<a id="a-7S"></a>极迟九十日。<a id="a-7T"></a>或有出者八七六五四三二一亦复如是。<a id="a-7U"></a>复次菩萨摩诃萨当复如是观察。<a id="a-7V"></a>地狱众生受彼天阴。<a id="a-7W"></a>形如四仞半极迟经五月四三二一月。<a id="a-7X"></a>若地狱阴受人中阴者形如二肘半。<a id="a-7Y"></a>极迟经三月二一月。<a id="a-7Z"></a>地狱受畜生阴。<a id="a-7a"></a>形如八肘半。<a id="a-7b"></a>极迟三月半二一月亦如是。<a id="a-7c"></a>地狱受饿鬼阴。<a id="a-7d"></a>形如九仞。<a id="a-7e"></a>极迟经三日。<a id="a-7f"></a>或时天阴应受人阴。<a id="a-7g"></a>中间未至还受天阴。<a id="a-7h"></a>斯等利根经不涉苦。<a id="a-7i"></a>或时天阴应受人阴。<a id="a-7j"></a>忽然便在生畜生阴。<a id="a-7k"></a>斯等之类福尽行至。<a id="a-7l"></a>或时天阴应受畜生阴。<a id="a-7m"></a>忽然便在生人中阴。<a id="a-7n"></a>斯等之类不毁戒度。<a id="a-7o"></a>或时天阴应受饿鬼阴。<a id="a-7p"></a>忽然便在生畜生阴。<a id="a-7q"></a>斯等之类奉修顶忍。<a id="a-7r"></a>或时天阴应受地狱阴。<a id="a-7s"></a>忽然便在饿鬼阴中。<a id="a-7t"></a>斯等之类报果以熟生人道中。<a id="a-7u"></a>或有人阴受饿鬼中阴。<a id="a-7v"></a>众生忽然便在天中阴。<a id="a-7w"></a>斯等之类定意不乱故。<a id="a-7x"></a>或有应受三恶道中阴忽然便受人天中阴。<a id="a-7y"></a>斯等之类有智通慧意广博故。<a id="a-7z"></a>或有应受一究竟中阴忽然便在光音中阴。<a id="a-80"></a>斯等之类心专一故。<a id="a-81"></a>或有应受遍净中阴。<a id="a-82"></a>忽然乃在有想无想中阴。<a id="a-83"></a>斯等之类有智意不达故。<a id="a-84"></a>佛告最胜。<a id="a-85"></a>菩萨摩诃萨坐道树下。<a id="a-86"></a>以一切智无碍等智。<a id="a-87"></a>执玄通智辩才慧智。<a id="a-88"></a>了音响智无退转智。<a id="a-89"></a>遍观三千大千世界。<a id="a-8A"></a>谁受形者不受形者。<a id="a-8B"></a>谁受中阴不受中阴。<a id="a-8C"></a>有几众生在于人道。<a id="a-8D"></a>有几众生在人中阴。<a id="a-8E"></a>菩萨复观人阴众生。<a id="a-8F"></a>受四阴形皆知多少。<a id="a-8G"></a>佛告最胜。<a id="a-8H"></a>菩萨摩诃萨观天道众生在天中阴。<a id="a-8I"></a>复观天道众生趣于四道皆知多少。<a id="a-8J"></a>或时菩萨摩诃萨以六神通不退转智。<a id="a-8K"></a>观畜生受形众生。<a id="a-8L"></a>有几众生受畜生中阴。<a id="a-8M"></a>转受四道中阴皆知多少。<a id="a-8N"></a>菩萨复观受饿鬼众生。<a id="a-8O"></a>有几众生在饿鬼中阴。<a id="a-8P"></a>应受四道皆知多少。<a id="a-8Q"></a>或时菩萨摩诃萨观受地狱众生。<a id="a-8R"></a>有几众生受地狱中阴。<a id="a-8S"></a>趣于四道皆知多少。<a id="a-8T"></a>佛告最胜。<a id="a-8U"></a>菩萨摩诃萨以无退转智。<a id="a-8V"></a>遍观五道中阴有受形不受形者。<a id="a-8W"></a>或有处在人阴忽然便在天阴形。<a id="a-8X"></a>于天阴形即取灭度。<a id="a-8Y"></a>竟不受天身人身。<a id="a-8Z"></a>或有处在天中阴忽然便在人中阴形便取灭度。<a id="a-8a"></a>不受天身人身。<a id="a-8b"></a>或有处在畜生中阴于畜生中阴。<a id="a-8c"></a>忽然便在人中阴。<a id="a-8d"></a>于人中阴便取灭度。<a id="a-8e"></a>不受畜生人形。<a id="a-8f"></a>或有处在畜生中阴于畜生中阴。<a id="a-8g"></a>忽然便在天中阴。<a id="a-8h"></a>于天中阴便取灭度。<a id="a-8i"></a>不受畜生天身。<a id="a-8j"></a>或有处在饿鬼中阴。<a id="a-8k"></a>于饿鬼中阴忽然便在人中阴。<a id="a-8l"></a>于人道中阴便取灭度。<a id="a-8m"></a>不受饿鬼身人身。<a id="a-8n"></a>或有处在饿鬼中阴。<a id="a-8o"></a>于饿鬼中阴忽然便在天中阴。<a id="a-8p"></a>于天中阴便取灭度。<a id="a-8q"></a>不受饿鬼天身。<a id="a-8r"></a>或有处在地狱中阴。<a id="a-8s"></a>于地狱中阴忽然便在人中阴。<a id="a-8t"></a>于人中阴便取灭度。<a id="a-8u"></a>不受地狱人形。<a id="a-8v"></a>或有处在地狱中阴。<a id="a-8w"></a>忽然便在天中阴。<a id="a-8x"></a>于天中阴便取灭度。<a id="a-8y"></a>不受地狱天形。<a id="a-8z"></a>是谓菩萨摩诃萨以不退转智。<a id="a-90"></a>遍观三千大千世界。<a id="a-91"></a>有受形者不受形者。<a id="a-92"></a>有罪有福皆悉知之。<a id="a-93"></a>尔时最胜菩萨及万八千人。<a id="a-94"></a>十万天人。<a id="a-95"></a>天龙鬼神犍沓和阿须伦迦留罗甄陀罗摩休勒。<a id="a-96"></a>即从坐起叉手长跪白佛言。<a id="a-97"></a>异响同音叹未曾有。<a id="a-98"></a>善哉善哉。<a id="a-99"></a>世尊。<a id="a-9A"></a>快说中阴无形之法。<a id="a-9B"></a>无限无量不可思议。<a id="a-9C"></a>非是罗汉辟支所度。<a id="a-9D"></a>我等愿乐欲见中阴形质。<a id="a-9E"></a>唯愿世尊。<a id="a-9F"></a>顾愍下劣众生。<a id="a-9G"></a>得蒙洗除永去心垢。</p>
  <p id="a9H">尔时世尊告诸会者。<a id="a-9I"></a>善哉善哉。<a id="a-9J"></a>快问斯义。<a id="a-9K"></a>吾今与汝现其神足。<a id="a-9L"></a>使八部之众得睹中阴形质。<a id="a-9M"></a>尔时世尊即入无形观三昧。<a id="a-9N"></a>普见五道中阴众生。<a id="a-9O"></a>有受形者不受形者有罪有福。<a id="a-9P"></a>皆悉知之。<a id="a-9Q"></a>尔时座上众生。<a id="a-9R"></a>亦复见彼五道中阴形质。<a id="a-9S"></a>又闻如来与说道教。<a id="a-9T"></a>即于彼形诸尘垢尽得法眼净。<a id="a-9U"></a>或有发于大乘之心。<a id="a-9V"></a>或有说于志密之行。<a id="a-9W"></a>随类教化无所染着。<a id="a-9X"></a>亦复见彼中阴形质。<a id="a-9Y"></a>从一住地至于十住地。<a id="a-9Z"></a>见彼有得一生补处。<a id="a-9a"></a>坐树王下降伏无数亿百千魔。<a id="a-9b"></a>身黄金色众相具足。<a id="a-9c"></a>亦有诸天帝释梵四王。<a id="a-9d"></a>来请菩萨演说法响。<a id="a-9e"></a>普闻三千大千世界。<a id="a-9f"></a>复见异方诸佛世尊。<a id="a-9g"></a>遣化菩萨。<a id="a-9h"></a>请说名号国界远近清净之行。<a id="a-9i"></a>或见在前叹说如来十号之法。<a id="a-9j"></a>或有兴教致供养者。<a id="a-9k"></a>或以杂偈叹如来之德。<a id="a-9l"></a>此国众生在彼中阴。<a id="a-9m"></a>种种观见神足变化不可思议。<a id="a-9n"></a>复见如来出舌相光明。<a id="a-9o"></a>一一光明皆有化佛。<a id="a-9p"></a>及八部众前后围绕。<a id="a-9q"></a>说无畏法智不退转。<a id="a-9r"></a>诸法深藏皆悉具足。<a id="a-9s"></a>或授弟子缘觉记莂。<a id="a-9t"></a>于当来世汝当成佛。<a id="a-9u"></a>号字如是。<a id="a-9v"></a>尔时万八千人及百千天子。<a id="a-9w"></a>即于座上皆发无上正真道意。</p>
  <p id="a9x">尔时世尊。<a id="a-9y"></a>还舍神足复坐如故。<a id="a-9z"></a>告四部众。<a id="a-A0"></a>如来神德不可究尽。<a id="a-A1"></a>又有四法不可思议。<a id="a-A2"></a>云何为四。<a id="a-A3"></a>一者如来志密不可思议。<a id="a-A4"></a>二者众生根本不可思议。<a id="a-A5"></a>三者如来道慧不可思议。<a id="a-A6"></a>四者如来音响不可思议。<a id="a-A7"></a>复次最胜。<a id="a-A8"></a>复有四事不可思议。<a id="a-A9"></a>云何为四。<a id="a-AA"></a>一者如来仪则不可思议。<a id="a-AB"></a>二者如来法座不可思议。<a id="a-AC"></a>三者如来教诫不可思议。<a id="a-AD"></a>四者金刚定意不可思议。<a id="a-AE"></a>复有四事。<a id="a-AF"></a>不可思议。<a id="a-AG"></a>云何为四。<a id="a-AH"></a>在道树下意如虚空不可思议。<a id="a-AI"></a>亦不见是亦不见非不可思议。<a id="a-AJ"></a>以小为大以大为小不可思议。<a id="a-AK"></a>言必有济亦不见济不可思议。<a id="a-AL"></a>复有四事。<a id="a-AM"></a>所应行法不可染着。<a id="a-AN"></a>言有吾我。<a id="a-AO"></a>亦不见生复无有灭。<a id="a-AP"></a>无造无作亦无著断。<a id="a-AQ"></a>一切众生根本清净。<a id="a-AR"></a>是谓最胜。<a id="a-AS"></a>菩萨摩诃萨所应行法无所染着。<a id="a-AT"></a>云何最胜。<a id="a-AU"></a>世尊有边际乎。<a id="a-AV"></a>对曰。<a id="a-AW"></a>无也。<a id="a-AX"></a>世尊复告最胜。<a id="a-AY"></a>诸有正法从法界生本无边际。<a id="a-AZ"></a>为有有耶生。<a id="a-Aa"></a>为无无耶无。<a id="a-Ab"></a>对曰。<a id="a-Ac"></a>世尊。<a id="a-Ad"></a>不从有有不从无无。<a id="a-Ae"></a>云何最胜。<a id="a-Af"></a>诸无际法。<a id="a-Ag"></a>不从有有不从无无。<a id="a-Ah"></a>云何成等正觉乎。<a id="a-Ai"></a>对曰世尊。<a id="a-Aj"></a>无有成正觉者。</p>
  <p id="aAk">佛告最胜。<a id="a-Al"></a>如来坐道树下以无际之法。<a id="a-Am"></a>无起灭教皆虚皆寂。<a id="a-An"></a>自然无智亦不有智。<a id="a-Ao"></a>以无有智谁有知乎。<a id="a-Ap"></a>是故最胜。<a id="a-Aq"></a>吾我之法权诈不实。<a id="a-Ar"></a>亦不见道道不见道。<a id="a-As"></a>无见无闻无慧无著解法界亦复如是。<a id="a-At"></a>不见起灭为作窠窟。<a id="a-Au"></a>有受教者。<a id="a-Av"></a>亦不见文字章句。<a id="a-Aw"></a>如是最胜。<a id="a-Ax"></a>解知诸法虚空无形。<a id="a-Ay"></a>设有愚夫无智之士安处虚空者不乎。<a id="a-Az"></a>对曰。<a id="a-B0"></a>非也世尊。<a id="a-B1"></a>一切诸法如尔法性。<a id="a-B2"></a>真际本无斯无所有。<a id="a-B3"></a>今言有道大慈大悲。<a id="a-B4"></a>四意止四意断四神足五根五力七觉意八贤圣行。<a id="a-B5"></a>空无相愿。<a id="a-B6"></a>六增上法。<a id="a-B7"></a>十八不共。<a id="a-B8"></a>不由斯法而得成道。<a id="a-B9"></a>道者无形亦不可见。<a id="a-BA"></a>以无形法乃谓为道。<a id="a-BB"></a>道亦无来亦不见去。<a id="a-BC"></a>是谓最胜。<a id="a-BD"></a>乃谓为道。<a id="a-BE"></a>若使如来从法界生从法界灭。<a id="a-BF"></a>乃是生死秽浊之行。<a id="a-BG"></a>以无生灭故谓为道。</p>
  <p id="aBH">佛告最胜。<a id="a-BI"></a>菩萨摩诃萨入虚空观三昧。<a id="a-BJ"></a>于诸境界行无染禅。<a id="a-BK"></a>以此禅法。<a id="a-BL"></a>游至无碍亦无错乱。<a id="a-BM"></a>非身非心无等不等。<a id="a-BN"></a>思惟空定不见刚柔。<a id="a-BO"></a>志惟澹泊无应无所。<a id="a-BP"></a>应亦不见应亦不见不应。<a id="a-BQ"></a>是谓最胜。<a id="a-BR"></a>菩萨空定无限无量不可思议非是罗汉辟支所及。<a id="a-BS"></a>譬如最胜。<a id="a-BT"></a>焚烧山野丛林草木。<a id="a-BU"></a>火非丛林丛林非火。<a id="a-BV"></a>亦不是火亦不离火。<a id="a-BW"></a>当知菩萨结使亦然。<a id="a-BX"></a>结非是道道非是结。<a id="a-BY"></a>亦不离道解知空定。<a id="a-BZ"></a>无形三昧亦复如是。<a id="a-Ba"></a>诸法清净平等本无。<a id="a-Bb"></a>或以正受观察法际。<a id="a-Bc"></a>而致平等无染无污。<a id="a-Bd"></a>心不在内亦不游外。<a id="a-Be"></a>色无所住亦不见住。<a id="a-Bf"></a>度于一切在颠倒者。<a id="a-Bg"></a>设法无形是谓为道。<a id="a-Bh"></a>或以五通三达妙智。<a id="a-Bi"></a>周流四域欲化众生。<a id="a-Bj"></a>化自有化亦不见化。<a id="a-Bk"></a>是谓为道超外五通。<a id="a-Bl"></a>或离声闻缘觉定意。<a id="a-Bm"></a>不见五通缘觉定意。<a id="a-Bn"></a>是谓为道。<a id="a-Bo"></a>复以定意正受三昧观察法本。<a id="a-Bp"></a>法从何生为从何灭。<a id="a-Bq"></a>亦不见生亦不有灭。<a id="a-Br"></a>乃谓为道。<a id="a-Bs"></a>有为俗法无为道法。<a id="a-Bt"></a>亦不见俗复不见道乃谓为道。<a id="a-Bu"></a>有漏是尘无漏清净。<a id="a-Bv"></a>亦不见漏亦不有漏。<a id="a-Bw"></a>十善行迹十恶法本。<a id="a-Bx"></a>亦不见善复不有恶。<a id="a-By"></a>利衰毁誉称讥苦乐。<a id="a-Bz"></a>亦不见苦复不见乐。<a id="a-C0"></a>不见成道亦不在俗。<a id="a-C1"></a>不见说法贤圣默然。<a id="a-C2"></a>是谓最胜。<a id="a-C3"></a>菩萨摩诃萨入空正受。<a id="a-C4"></a>乃谓为道。</p>
  <p id="aC5">复次最胜。<a id="a-C6"></a>菩萨摩诃萨复当思惟虚空藏三昧。<a id="a-C7"></a>不见有余无为住寿经劫。<a id="a-C8"></a>不见无余无为无有变易。<a id="a-C9"></a>乃谓为道。<a id="a-CA"></a>是谓菩萨摩诃萨建立空慧善权方便。<a id="a-CB"></a>从一佛国至一佛国。<a id="a-CC"></a>供养诸佛承事诸佛世尊。<a id="a-CD"></a>教化众生净佛国土。<a id="a-CE"></a>不见色相为现色像。<a id="a-CF"></a>声香味细滑识亦复如是。<a id="a-CG"></a>不见有度至于泥洹。<a id="a-CH"></a>不见流转处在生死。<a id="a-CI"></a>若善男子善女人。<a id="a-CJ"></a>讽诵执持怀抱不忘。<a id="a-CK"></a>便得现在八功德福。<a id="a-CL"></a>云何为八。<a id="a-CM"></a>观诸空法信不犹豫。<a id="a-CN"></a>得佛深藏意不怯弱。<a id="a-CO"></a>意净无垢无所染污。<a id="a-CP"></a>心如金刚不可沮坏。<a id="a-CQ"></a>所行真正不着魔界。<a id="a-CR"></a>净佛国土度未度者。<a id="a-CS"></a>心广大乘不乐小智。<a id="a-CT"></a>亲善知识不着外部。<a id="a-CU"></a>所求真观无我人想。<a id="a-CV"></a>是谓菩萨摩诃萨获八功德。<a id="a-CW"></a>解知世法无我无人无寿无命。<a id="a-CX"></a>于本无法乃应正受。<a id="a-CY"></a>常以禅定至于灭度。<a id="a-CZ"></a>开化众生不以为倦。<a id="a-Ca"></a>是为见法乃应为道。<a id="a-Cb"></a>以见诸法寂寞无形无行无处。<a id="a-Cc"></a>是谓最胜菩萨摩诃萨。<a id="a-Cd"></a>空非有空亦非有空。<a id="a-Ce"></a>空非空者寂寞无名。<a id="a-Cf"></a>名亦不有不无。<a id="a-Cg"></a>是谓为道。<a id="a-Ch"></a>或时菩萨游诸法观不猗三处不着三有。<a id="a-Ci"></a>如是菩萨在人天世。<a id="a-Cj"></a>发弘誓心广度群萌。<a id="a-Ck"></a>不见众生有得度者。<a id="a-Cl"></a>是谓菩萨摩诃萨。<a id="a-Cm"></a>建立空慧永无所著。<a id="a-Cn"></a>最胜当知。<a id="a-Co"></a>如来周旋入无形定意。<a id="a-Cp"></a>非是二道所能晓了。<a id="a-Cq"></a>唯佛明。<a id="a-Cr"></a>佛智慧无碍无著无染无所点污。<a id="a-Cs"></a>于诸境界无所染着。<a id="a-Ct"></a>设得深法不以为欢。<a id="a-Cu"></a>不着世俗八无闲业。<a id="a-Cv"></a>四辩无碍。<a id="a-Cw"></a>不灭不燃非不有燃。<a id="a-Cx"></a>不起不生非不有生。<a id="a-Cy"></a>过去永灭非有过去。<a id="a-Cz"></a>现在不住亦不有住。<a id="a-D0"></a>当来未起不见生者。<a id="a-D1"></a>是谓菩萨摩诃萨。<a id="a-D2"></a>无著无碍不着三处不染三有。</p>
  <p id="aD3">尔时座上九万众生。<a id="a-D4"></a>十一那术天人。<a id="a-D5"></a>及诸天龙鬼神即从座起。<a id="a-D6"></a>偏露右臂长跪叉手白佛言。<a id="a-D7"></a>我等鄙贱得厕净法。<a id="a-D8"></a>乃能宣畅。<a id="a-D9"></a>无形之法无幖帜法。<a id="a-DA"></a>唯愿世尊。<a id="a-DB"></a>使将来世生人天中阴。<a id="a-DC"></a>佛土境界即于彼处受无为证。<a id="a-DD"></a>同日同时共一国土。</p>
  <p id="aDE">尔时世尊。<a id="a-DF"></a>哂然而笑口出五色光。<a id="a-DG"></a>遍照三千大千世界。<a id="a-DH"></a>绕身三匝还从口入。<a id="a-DI"></a>阿难长跪叉手白佛言。<a id="a-DJ"></a>自惟侍佛三十有余。<a id="a-DK"></a>未曾见光有踰此者。<a id="a-DL"></a>唯愿世尊。<a id="a-DM"></a>当为敷演为将来会者永无尘翳。</p>
  <p id="aDN">尔时世尊告阿难曰。<a id="a-DO"></a>汝今见此九万众生。<a id="a-DP"></a>十一那术天人。<a id="a-DQ"></a>于此命终皆当往生微尘空界中阴。<a id="a-DR"></a>已生中阴各各以次成佛皆同一号。<a id="a-DS"></a>号无色如来至真等。<a id="a-DT"></a>正觉明行成为善逝世间解无上士道法御天人师号佛世尊。<a id="a-DU"></a>纯以菩萨以为翼从。<a id="a-DV"></a>于彼中阴住寿一劫。<a id="a-DW"></a>般泥洹后遗法一劫。<a id="a-DX"></a>以次成佛中间不绝。</p>
  <p id="aDY">尔时世尊说此法时。<a id="a-DZ"></a>遍净菩萨及无数众生悔受人形及彼天身。<a id="a-Da"></a>在坐号泣不能自胜。<a id="a-Db"></a>佛知而问曰。<a id="a-Dc"></a>善男子。<a id="a-Dd"></a>何为悲泣未曾所见。<a id="a-De"></a>遍净白言。<a id="a-Df"></a>我等亦欲乐生彼土。<a id="a-Dg"></a>不在厕豫故悲泣耳。<a id="a-Dh"></a>佛告遍净。<a id="a-Di"></a>止止勿说斯言。<a id="a-Dj"></a>汝昔发愿弘誓心异。<a id="a-Dk"></a>何为中欲生于异国。<a id="a-Dl"></a>贤劫名灭。<a id="a-Dm"></a>汝当次继号为遍净如来至真等正觉十号具足。</p>
  <p data-pb></p>
  <h2 id="aDn">身口意品第二十五</h2>
  <p id="aDo">尔时最胜菩萨前白佛言。<a id="a-Dp"></a>一切诸法皆如幻化。<a id="a-Dq"></a>云何幻化法中。<a id="a-Dr"></a>教化众生净佛国土。<a id="a-Ds"></a>云何净除三想我人寿命。<a id="a-Dt"></a>云何从一佛国至一佛国。<a id="a-Du"></a>承事供养诸佛世尊。</p>
  <p id="aDv">佛告最胜。<a id="a-Dw"></a>善哉善哉。<a id="a-Dx"></a>乃能于如来前作师子吼。<a id="a-Dy"></a>谛听谛听善思念之。<a id="a-Dz"></a>吾当与汝敷演其义。<a id="a-E0"></a>最胜当知。<a id="a-E1"></a>菩萨摩诃萨常念修身口意行法。<a id="a-E2"></a>观了诸法如幻如化。<a id="a-E3"></a>去来现在悉无猗着。</p>
  <p id="aE4">尔时座上有菩萨名曰欢乐。<a id="a-E5"></a>前白佛言世尊。<a id="a-E6"></a>诸有众生乐深法本兼复供养。<a id="a-E7"></a>净身口意诸根纯熟。<a id="a-E8"></a>是谓菩萨慧。<a id="a-E9"></a>增上菩萨曰。<a id="a-EA"></a>解知诸法无离无染。<a id="a-EB"></a>于无染法净身口意。<a id="a-EC"></a>是谓菩萨慧。<a id="a-ED"></a>等慈菩萨曰。<a id="a-EE"></a>诸有行慈普愍一切。<a id="a-EF"></a>解知文字尽无所著。<a id="a-EG"></a>不见身口之所行法。<a id="a-EH"></a>于中便得清净法者。<a id="a-EI"></a>是谓菩萨慧。<a id="a-EJ"></a>濡首童真曰。<a id="a-EK"></a>一切诸法本说不见说。<a id="a-EL"></a>不见法想。<a id="a-EM"></a>于中净身口意。<a id="a-EN"></a>是谓菩萨慧。<a id="a-EO"></a>炎光菩萨曰。<a id="a-EP"></a>佛法无二亦不见二。<a id="a-EQ"></a>息诸结使尽无起灭。<a id="a-ER"></a>于中净身口意。<a id="a-ES"></a>是谓菩萨慧。<a id="a-ET"></a>莲华结菩萨曰。<a id="a-EU"></a>遍能游至十方世界。<a id="a-EV"></a>见净世界不起净想。<a id="a-EW"></a>于中净身口意。<a id="a-EX"></a>是谓菩萨慧。<a id="a-EY"></a>光明菩萨曰。<a id="a-EZ"></a>一切诸法归无所归。<a id="a-Ea"></a>于身口意亦无起灭。<a id="a-Eb"></a>于中净身口意。<a id="a-Ec"></a>是谓菩萨慧。<a id="a-Ed"></a>法净菩萨曰。<a id="a-Ee"></a>一切诸法悉归于空。<a id="a-Ef"></a>于正受定摄意不乱。<a id="a-Eg"></a>于中净身口意。<a id="a-Eh"></a>是谓菩萨慧。<a id="a-Ei"></a>莲华行菩萨曰。<a id="a-Ej"></a>于本无法无尽之行。<a id="a-Ek"></a>于无尽法净身口意。<a id="a-El"></a>是谓菩萨慧。<a id="a-Em"></a>正等菩萨曰。<a id="a-En"></a>知苦知乐亦无苦乐。<a id="a-Eo"></a>于中净身口意。<a id="a-Ep"></a>是谓菩萨慧。<a id="a-Eq"></a>除怒藏菩萨曰。<a id="a-Er"></a>一切诸法解无起怒。<a id="a-Es"></a>于无起怒法净身口意。<a id="a-Et"></a>是谓菩萨慧。<a id="a-Eu"></a>师子童真菩萨曰。<a id="a-Ev"></a>于三法本无恚淫痴。<a id="a-Ew"></a>亦不见色有起有灭。<a id="a-Ex"></a>于中净身口意。<a id="a-Ey"></a>是谓菩萨慧。<a id="a-Ez"></a>施宝菩萨曰。<a id="a-F0"></a>我人寿命有起有灭。<a id="a-F1"></a>解了诸法悉无起灭。<a id="a-F2"></a>于中净身口意。<a id="a-F3"></a>是谓菩萨慧。<a id="a-F4"></a>勇慧菩萨曰。<a id="a-F5"></a>总持法门不见归趣。<a id="a-F6"></a>于无归趣法。<a id="a-F7"></a>是谓菩萨慧。<a id="a-F8"></a>贤护菩萨曰。<a id="a-F9"></a>名号虚诈不可护持。<a id="a-FA"></a>愚戆凡夫谓为真实。<a id="a-FB"></a>于中净身口意。<a id="a-FC"></a>是谓菩萨慧。<a id="a-FD"></a>月光菩萨曰。<a id="a-FE"></a>如如如尔性本际净修梵行。<a id="a-FF"></a>不见如如如尔性于中净身口意。<a id="a-FG"></a>是谓菩萨慧。<a id="a-FH"></a>善来菩萨曰。<a id="a-FI"></a>以戒德香。<a id="a-FJ"></a>普熏三千大千世界。<a id="a-FK"></a>香如风等。<a id="a-FL"></a>亦不见香。<a id="a-FM"></a>亦不见风。<a id="a-FN"></a>于中净身口意。<a id="a-FO"></a>是谓菩萨慧。<a id="a-FP"></a>不思议菩萨曰。<a id="a-FQ"></a>无为不离有为。<a id="a-FR"></a>有为不离无为。<a id="a-FS"></a>解知有为无为悉无所有。<a id="a-FT"></a>于中净身口意。<a id="a-FU"></a>是谓菩萨慧。<a id="a-FV"></a>洁净菩萨曰。<a id="a-FW"></a>诸生净居天。<a id="a-FX"></a>不见天福清净之行。<a id="a-FY"></a>于中净身口意。<a id="a-FZ"></a>是谓菩萨慧。<a id="a-Fa"></a>至诚菩萨曰。<a id="a-Fb"></a>不见至诚当犯四法。<a id="a-Fc"></a>不见欺诈当受后报。<a id="a-Fd"></a>于中净身口意。<a id="a-Fe"></a>是谓菩萨慧。<a id="a-Ff"></a>善观菩萨曰。<a id="a-Fg"></a>一切色想觉无色想。<a id="a-Fh"></a>于中净身口意。<a id="a-Fi"></a>是谓菩萨慧。<a id="a-Fj"></a>宝璎菩萨曰。<a id="a-Fk"></a>处在生死观见众生有苦有乐复自观身苦乐如彼。<a id="a-Fl"></a>于中净身口意。<a id="a-Fm"></a>是谓菩萨慧。<a id="a-Fn"></a>无毁根菩萨曰。<a id="a-Fo"></a>于诸结使知本清净。<a id="a-Fp"></a>于中净身口意。<a id="a-Fq"></a>是谓菩萨慧。<a id="a-Fr"></a>常笑菩萨曰。<a id="a-Fs"></a>于诸根法不见吾我。<a id="a-Ft"></a>亦复不见造吾我者。<a id="a-Fu"></a>于中净身口意。<a id="a-Fv"></a>是谓菩萨慧。<a id="a-Fw"></a>常悲菩萨曰。<a id="a-Fx"></a>行四等心。<a id="a-Fy"></a>慈悲喜护遍满佛国。<a id="a-Fz"></a>不见四等有救众生。<a id="a-G0"></a>于中净身口意。<a id="a-G1"></a>是谓菩萨慧。<a id="a-G2"></a>梵意菩萨曰。<a id="a-G3"></a>邪见众生安处正见。<a id="a-G4"></a>于正见中不见邪正。<a id="a-G5"></a>于中净身口意。<a id="a-G6"></a>是谓菩萨慧。<a id="a-G7"></a>布演菩萨曰。<a id="a-G8"></a>弘誓心固不为小道所屈。<a id="a-G9"></a>于中净身口意。<a id="a-GA"></a>是谓菩萨慧。<a id="a-GB"></a>勇士菩萨曰。<a id="a-GC"></a>拔淫众生不染三有。<a id="a-GD"></a>于中净身口意。<a id="a-GE"></a>是谓菩萨慧。<a id="a-GF"></a>心胜菩萨曰。<a id="a-GG"></a>建立慧忍恒修精进。<a id="a-GH"></a>于中净身口意。<a id="a-GI"></a>是谓菩萨慧。<a id="a-GJ"></a>雷音菩萨曰。<a id="a-GK"></a>于诸善本。<a id="a-GL"></a>观其法界不增不减。<a id="a-GM"></a>不见诸法有窼窟者。<a id="a-GN"></a>于中净身口意。<a id="a-GO"></a>是谓菩萨慧。<a id="a-GP"></a>无厌患菩萨曰。<a id="a-GQ"></a>以恒沙劫以为一日。<a id="a-GR"></a>十五日为半月。<a id="a-GS"></a>三十日为一月。<a id="a-GT"></a>十二月为一岁。<a id="a-GU"></a>于中经历亿百千劫。<a id="a-GV"></a>乃一佛出照曜世间。<a id="a-GW"></a>复以方便供养恒沙如来。<a id="a-GX"></a>净修梵行后方受决。<a id="a-GY"></a>修菩萨道未曾厌患生死之苦。<a id="a-GZ"></a>于中净身口意。<a id="a-Ga"></a>是谓菩萨慧。<a id="a-Gb"></a>住寿菩萨曰。<a id="a-Gc"></a>恒以神足化六十二见。<a id="a-Gd"></a>于六十二见净身口意。<a id="a-Ge"></a>是谓菩萨慧。<a id="a-Gf"></a>尽意菩萨曰。<a id="a-Gg"></a>观诸法本空无所有。<a id="a-Gh"></a>生者自生灭者自灭。<a id="a-Gi"></a>法法相生法法相灭。<a id="a-Gj"></a>生不知生灭不知灭。<a id="a-Gk"></a>于中净身口意。<a id="a-Gl"></a>是谓菩萨慧。<a id="a-Gm"></a>心广菩萨曰。<a id="a-Gn"></a>心所思念出息入息。<a id="a-Go"></a>一一分别不失次第。<a id="a-Gp"></a>亦不见出亦不见入。<a id="a-Gq"></a>于中净身口意。<a id="a-Gr"></a>是谓菩萨慧。<a id="a-Gs"></a>善胜菩萨曰。<a id="a-Gt"></a>分别三世。<a id="a-Gu"></a>为从何起为从何灭。<a id="a-Gv"></a>亦不见起亦不见灭。<a id="a-Gw"></a>于中净身口意。<a id="a-Gx"></a>是谓菩萨慧。<a id="a-Gy"></a>持禁菩萨曰。<a id="a-Gz"></a>不见持戒及以毁戒。<a id="a-H0"></a>不见毁戒当入地狱。<a id="a-H1"></a>不见持戒受天福报。<a id="a-H2"></a>于中净身口意。<a id="a-H3"></a>是谓菩萨慧。<a id="a-H4"></a>无畏菩萨曰。<a id="a-H5"></a>修四神足。<a id="a-H6"></a>于四意止不怀怯弱。<a id="a-H7"></a>心本无本不见心本。<a id="a-H8"></a>于中净身口意。<a id="a-H9"></a>是谓菩萨慧。<a id="a-HA"></a>无量悲菩萨曰。<a id="a-HB"></a>诸有发心慈愍一切。<a id="a-HC"></a>游至他方无量佛界。<a id="a-HD"></a>要度众生不以为倦。<a id="a-HE"></a>亦不见度亦不见不度者。<a id="a-HF"></a>于中净身口意。<a id="a-HG"></a>是谓菩萨慧。<a id="a-HH"></a>宝施菩萨曰。<a id="a-HI"></a>兴隆四恩亲近三宝。<a id="a-HJ"></a>惠施仁爱利人等利。<a id="a-HK"></a>不见受报四恩之德。<a id="a-HL"></a>于中净身口意。<a id="a-HM"></a>是谓菩萨慧。<a id="a-HN"></a>毁根菩萨曰。<a id="a-HO"></a>一切众生视如赤子。<a id="a-HP"></a>欲自护身当护他人。<a id="a-HQ"></a>安隐众生至无为岸。<a id="a-HR"></a>不见灭度至彼岸者。<a id="a-HS"></a>于中净身口意。<a id="a-HT"></a>是谓菩萨慧。<a id="a-HU"></a>寂志菩萨曰。<a id="a-HV"></a>佛不思议受报难量。<a id="a-HW"></a>诸根寂定信无贪嫉。<a id="a-HX"></a>于中净身口意。<a id="a-HY"></a>是谓菩萨慧。<a id="a-HZ"></a>护身菩萨曰。<a id="a-Ha"></a>成其佛道身护相好。<a id="a-Hb"></a>及泥曰后舍利分布。<a id="a-Hc"></a>四维八方上下充满。<a id="a-Hd"></a>天龙鬼神无不宗奉。<a id="a-He"></a>亦不见舍利有教化者。<a id="a-Hf"></a>于中净身口意。<a id="a-Hg"></a>是谓菩萨慧。<a id="a-Hh"></a>香首菩萨曰。<a id="a-Hi"></a>一一毛孔出无量香。<a id="a-Hj"></a>一一香者出无量教。<a id="a-Hk"></a>济度众生无有穷极。<a id="a-Hl"></a>神足威神巍巍无量。<a id="a-Hm"></a>皆使众生发无量道意。<a id="a-Hn"></a>其中错误众生不应正真道者。<a id="a-Ho"></a>或成缘觉声闻之道。<a id="a-Hp"></a>或生天上还复人身。<a id="a-Hq"></a>心不怀恨。<a id="a-Hr"></a>大道可贵。<a id="a-Hs"></a>亦不侠耻度于小者。<a id="a-Ht"></a>于中净身口意。<a id="a-Hu"></a>是谓菩萨慧。<a id="a-Hv"></a>弘誓菩萨曰。<a id="a-Hw"></a>于染无所染。<a id="a-Hx"></a>于世八法不兴想着。<a id="a-Hy"></a>于中净身口意。<a id="a-Hz"></a>是谓菩萨慧。<a id="a-I0"></a>愍救菩萨曰。<a id="a-I1"></a>道者为二无道为一。<a id="a-I2"></a>亦不见一亦不见二。<a id="a-I3"></a>于中净身口意。<a id="a-I4"></a>是谓菩萨慧。<a id="a-I5"></a>无上菩萨曰。<a id="a-I6"></a>有佛有法不成觉道。<a id="a-I7"></a>无佛无法乃成觉道。<a id="a-I8"></a>亦不见成亦不见不成。<a id="a-I9"></a>于中净身口意。<a id="a-IA"></a>是谓菩萨慧。<a id="a-IB"></a>奉德菩萨曰。<a id="a-IC"></a>诸有众生自立名号。<a id="a-ID"></a>是男是女我人寿命。<a id="a-IE"></a>解知本性悉无男女。<a id="a-IF"></a>亦复不见从彼生此从此生彼。<a id="a-IG"></a>当知权诈合数之法非真非实。<a id="a-IH"></a>于中净身口意。<a id="a-II"></a>是谓菩萨慧。<a id="a-IJ"></a>目见菩萨曰。<a id="a-IK"></a>诸有色像解无色像。<a id="a-IL"></a>彼色我识内外无形。<a id="a-IM"></a>解色性空悉无起灭。<a id="a-IN"></a>于中净身口意。<a id="a-IO"></a>是谓菩萨慧。<a id="a-IP"></a>妙锦菩萨曰。<a id="a-IQ"></a>吾我寿命本自无主。<a id="a-IR"></a>如人外声耳识耳闻。<a id="a-IS"></a>挍计声者本无形质。<a id="a-IT"></a>于中净身口意。<a id="a-IU"></a>是谓菩萨慧。<a id="a-IV"></a>常住菩萨曰。<a id="a-IW"></a>若于七法一一分别。<a id="a-IX"></a>不关三处不求五果。<a id="a-IY"></a>于中净身口意。<a id="a-IZ"></a>是谓菩萨慧。<a id="a-Ia"></a>玄通菩萨曰。<a id="a-Ib"></a>寂不寂为垢。<a id="a-Ic"></a>戒不戒为垢。<a id="a-Id"></a>忍不忍为垢。<a id="a-Ie"></a>亦不见忍亦不见不忍。<a id="a-If"></a>解知忍辱无寂不寂。<a id="a-Ig"></a>于中净身口意。<a id="a-Ih"></a>是谓菩萨慧。<a id="a-Ii"></a>香熏菩萨曰。<a id="a-Ij"></a>不见阴盖睡调之病。<a id="a-Ik"></a>悭贪谀谄愦乱犯戒。<a id="a-Il"></a>于中净身口意。<a id="a-Im"></a>是谓菩萨慧。<a id="a-In"></a>尔时最胜菩萨即从座起。<a id="a-Io"></a>长跪叉手前白佛言。<a id="a-Ip"></a>善哉善哉世尊。<a id="a-Iq"></a>我亦愿乐说净身口意菩萨之慧。<a id="a-Ir"></a>普现一切无去来今。<a id="a-Is"></a>如尔清净住无所住。<a id="a-It"></a>诸法幻化不可捉持。<a id="a-Iu"></a>譬如日光月现水中。<a id="a-Iv"></a>诸佛世尊亦复如是。<a id="a-Iw"></a>亦无生灭不取泥洹。<a id="a-Ix"></a>于中净身口意。<a id="a-Iy"></a>是谓菩萨慧。</p>
  <p id="aIz">佛告最胜。<a id="a-J0"></a>云何族姓子。<a id="a-J1"></a>汝观何义于如来前而说此义住无所住乎。<a id="a-J2"></a>答曰如来所住如如所住如众生住。<a id="a-J3"></a>云何如来所住如如所住如众生住乎。<a id="a-J4"></a>答曰。<a id="a-J5"></a>如众生住如有为住如无所住。<a id="a-J6"></a>云何如众生住如有为住如无所住乎。<a id="a-J7"></a>答曰如来所住住无所住。<a id="a-J8"></a>云何从第一空义住乎。<a id="a-J9"></a>答曰非也世尊。<a id="a-JA"></a>云何族姓子。<a id="a-JB"></a>如来所住如凡夫住乎。<a id="a-JC"></a>对曰非也世尊。<a id="a-JD"></a>曰非如来住非凡夫住。<a id="a-JE"></a>云何从中成正觉耶。<a id="a-JF"></a>答曰不从如来及凡夫法成正觉也。<a id="a-JG"></a>云何族姓子。<a id="a-JH"></a>如如至真于凡夫地有何差别。<a id="a-JI"></a>对曰世尊。<a id="a-JJ"></a>欲使虚空有差别乎。</p>
  <p id="aJK">佛告最胜。<a id="a-JL"></a>一切诸法皆空皆寂无有差别。<a id="a-JM"></a>最胜白佛。<a id="a-JN"></a>以其诸法不可护持。<a id="a-JO"></a>相无有相。<a id="a-JP"></a>如如所住如无所住。</p>
  <p id="aJQ">尔时最胜菩萨问濡首童真言。<a id="a-JR"></a>住云何为住乎。<a id="a-JS"></a>言无住云何无住耶。<a id="a-JT"></a>濡首答曰。<a id="a-JU"></a>所谓住者。<a id="a-JV"></a>如如所住住无所住。<a id="a-JW"></a>又曰。<a id="a-JX"></a>解四梵堂住无所住。<a id="a-JY"></a>故谓为住住无所住。<a id="a-JZ"></a>最胜问曰。<a id="a-Ja"></a>吾所问住。<a id="a-Jb"></a>非四梵堂亦非一类。<a id="a-Jc"></a>或在闲静或在聚落。<a id="a-Jd"></a>或在冢间或在树下。<a id="a-Je"></a>可谓此为住乎。<a id="a-Jf"></a>濡首答曰。<a id="a-Jg"></a>吾所谓四梵堂住心为止止。<a id="a-Jh"></a>捡恶不起故谓为住。<a id="a-Ji"></a>最胜问曰。<a id="a-Jj"></a>云何心为止止。<a id="a-Jk"></a>濡首答曰。<a id="a-Jl"></a>慧义为本故曰止止。<a id="a-Jm"></a>最胜复问。<a id="a-Jn"></a>慧者无本亦无究竟。<a id="a-Jo"></a>可从知见成止止乎。<a id="a-Jp"></a>濡首答曰。<a id="a-Jq"></a>如是如是。<a id="a-Jr"></a>如汝所言。<a id="a-Js"></a>先自观我然后净慧。<a id="a-Jt"></a>最胜复问。<a id="a-Ju"></a>云何濡首先自观我耶。<a id="a-Jv"></a>濡首报曰。<a id="a-Jw"></a>诸无我法至竟如如。<a id="a-Jx"></a>我自无我无起无不起。<a id="a-Jy"></a>是谓我自观我也。<a id="a-Jz"></a>最胜复问。<a id="a-K0"></a>正使濡首为从义得不从义得。<a id="a-K1"></a>自观我者为观佛像。<a id="a-K2"></a>若使有我则有佛耶。<a id="a-K3"></a>我自无我云何有佛。<a id="a-K4"></a>亦不见言言亦无我。<a id="a-K5"></a>云何观佛像乎。<a id="a-K6"></a>濡首答曰。<a id="a-K7"></a>诸言观我我即无我是谓观我。<a id="a-K8"></a>所以者何。<a id="a-K9"></a>夫观我者则观诸法。<a id="a-KA"></a>观诸法者则观佛也。<a id="a-KB"></a>佛者无形亦不可见。<a id="a-KC"></a>最胜问曰。<a id="a-KD"></a>颇有方便诸不成就可使至正见耶。<a id="a-KE"></a>濡首答曰。<a id="a-KF"></a>有此方便。<a id="a-KG"></a>诸不成就有为境者安处正见。<a id="a-KH"></a>又问云何濡首。<a id="a-KI"></a>正尔便是正见耶。<a id="a-KJ"></a>濡首答曰。<a id="a-KK"></a>不以尽证。<a id="a-KL"></a>亦不果报。<a id="a-KM"></a>亦不取果报。<a id="a-KN"></a>故谓正见。<a id="a-KO"></a>又问云何为见。<a id="a-KP"></a>答曰不以慧眼见诸法。<a id="a-KQ"></a>非不慧眼见诸法。<a id="a-KR"></a>不有为见不无为见诸法。<a id="a-KS"></a>何以故。<a id="a-KT"></a>夫慧眼者。<a id="a-KU"></a>亦见有为境。<a id="a-KV"></a>亦见无为境。<a id="a-KW"></a>无有有为眼见有为境无为境。<a id="a-KX"></a>又问云何濡首。<a id="a-KY"></a>颇有方便从其等见成比丘果证耶。<a id="a-KZ"></a>濡首答曰。<a id="a-Ka"></a>亦不从等见成其果证。<a id="a-Kb"></a>亦不离等见成其果证。<a id="a-Kc"></a>最胜当知。<a id="a-Kd"></a>皆由希望五垢所成。<a id="a-Ke"></a>解此义者乃成果证。<a id="a-Kf"></a>最胜复问。<a id="a-Kg"></a>云何希望五垢所成。<a id="a-Kh"></a>濡首答曰垢为心本心是道根。<a id="a-Ki"></a>道者无形不可见。<a id="a-Kj"></a>故成果证。<a id="a-Kk"></a>最胜又问。<a id="a-Kl"></a>道者无形不可见。<a id="a-Km"></a>云何成果证。<a id="a-Kn"></a>濡首答曰。<a id="a-Ko"></a>吾所证道由其果证。<a id="a-Kp"></a>成果证者即非道耶。<a id="a-Kq"></a>凡夫愚人谓果证为道乎。<a id="a-Kr"></a>莫作斯观。<a id="a-Ks"></a>何以故。<a id="a-Kt"></a>道非果证果证非道。<a id="a-Ku"></a>亦不离道亦不离果证。<a id="a-Kv"></a>最胜又问。<a id="a-Kw"></a>道以果证无差别耶。<a id="a-Kx"></a>濡首答曰。<a id="a-Ky"></a>道者无为而不可见。<a id="a-Kz"></a>果证有为亦不可见。<a id="a-L0"></a>是谓差别。<a id="a-L1"></a>又问濡首。<a id="a-L2"></a>如仁所言。<a id="a-L3"></a>从有际至无际耶。<a id="a-L4"></a>濡首答曰。<a id="a-L5"></a>诸法未生亦不见生。<a id="a-L6"></a>非不有生生亦无生。<a id="a-L7"></a>亦不见已生非不有已生。<a id="a-L8"></a>夫已生者亦无已生。<a id="a-L9"></a>诸法无当生非不有当生。<a id="a-LA"></a>解知当生悉无所有。<a id="a-LB"></a>是谓从有际至无际。<a id="a-LC"></a>最胜又问。<a id="a-LD"></a>不从有生至无际乎。<a id="a-LE"></a>濡首答曰。<a id="a-LF"></a>从有生得至无际。<a id="a-LG"></a>又问从无生得至无际乎。<a id="a-LH"></a>答曰如是从无生得至无际。<a id="a-LI"></a>云何濡首。<a id="a-LJ"></a>从有生得至无际。<a id="a-LK"></a>从无生得至无际。<a id="a-LL"></a>有何差别。<a id="a-LM"></a>濡首答曰。<a id="a-LN"></a>生亦无生。<a id="a-LO"></a>无生亦无生。<a id="a-LP"></a>是谓差别。<a id="a-LQ"></a>最胜又问。<a id="a-LR"></a>生既有形无生无名。<a id="a-LS"></a>云何差别。<a id="a-LT"></a>尔时濡首报最胜曰。<a id="a-LU"></a>吾与汝引喻。<a id="a-LV"></a>有目之士以喻自解。<a id="a-LW"></a>云何最胜。<a id="a-LX"></a>虚空有形乎。<a id="a-LY"></a>对曰无也。<a id="a-LZ"></a>又问空有正见耶。<a id="a-La"></a>对曰无也。<a id="a-Lb"></a>又问何谓为空。<a id="a-Lc"></a>对曰空空也。<a id="a-Ld"></a>濡首复问。<a id="a-Le"></a>云何空空。<a id="a-Lf"></a>最胜报曰。<a id="a-Lg"></a>诸法空空又问云何诸法空空。<a id="a-Lh"></a>最胜答曰。<a id="a-Li"></a>诸法无言无说空如空。<a id="a-Lj"></a>濡首问曰。<a id="a-Lk"></a>诸法无言无说云何空如空。</p>
  <p id="aLl">尔时最胜寂默不对。</p>
  <p id="aLm">是时世尊告最胜曰。<a id="a-Ln"></a>善哉善哉族姓子。<a id="a-Lo"></a>真解无无泥洹之道。<a id="a-Lp"></a>道者无形亦不可见。<a id="a-Lq"></a>无言无教亦无受者。<a id="a-Lr"></a>说此无形法时。<a id="a-Ls"></a>一切众生叹未曾有。<a id="a-Lt"></a>九千比丘有漏心解脱。<a id="a-Lu"></a>二万七千天子诸尘垢尽得法眼净。<a id="a-Lv"></a>复有千二百天与世人发于无上正真道意。<a id="a-Lw"></a>五千菩萨即于座上得不起法忍。<a id="a-Lx"></a>尔时座上有无畏魔王。<a id="a-Ly"></a>自将其众前白佛言。<a id="a-Lz"></a>我等愚惑永在盲冥。<a id="a-M0"></a>今日始闻无形教法。<a id="a-M1"></a>若有善男子善女人。<a id="a-M2"></a>执持讽诵此经典者。<a id="a-M3"></a>常当拥护至竟成佛不使留难。<a id="a-M4"></a>于是咒曰。</p>
  <p id="aM5">那罗伽罗阿毗呵呵。</p>
  <p id="aM6">持是拥护善男子善女人。<a id="a-M7"></a>讽诵经典戢在心怀者。<a id="a-M8"></a>尔时梵王复从座起。<a id="a-M9"></a>即将营从前白佛言。<a id="a-MA"></a>我当拥护善男子善女人执持讽诵此经典者。<a id="a-MB"></a>若百由延千由延内。<a id="a-MC"></a>不使外邪得善男子善女人。<a id="a-MD"></a>便即于佛前而说咒曰。</p>
  <p id="aME">伊摩鼻周那毗伽奢黎罗。</p>
  <p id="aMF">当拥护是善男子善女人。<a id="a-MG"></a>至竟成佛不使留难是时释提桓因。<a id="a-MH"></a>复将翼从前白佛言。<a id="a-MI"></a>若有善男子善女人执持讽诵此经典者。<a id="a-MJ"></a>我等当拥护至竟成佛不使留难。<a id="a-MK"></a>于是咒曰。</p>
  <p id="aML">留遮耶摩那那僧求时那写。</p>
  <p id="aMM">持是拥护善男子善女人。<a id="a-MN"></a>至竟成佛不使留难。<a id="a-MO"></a>是时东方天王提鞮赖吒将其翼从。<a id="a-MP"></a>即从座起前白佛言。<a id="a-MQ"></a>我等当拥护是善男子善女人讽诵读说此经典者。<a id="a-MR"></a>常当拥护至竟成佛。<a id="a-MS"></a>于是咒曰。</p>
  <p id="aMT">谛那赐那谛那赐。</p>
  <p id="aMU">持是拥护善男子善女人。<a id="a-MV"></a>至竟成佛不使留难。<a id="a-MW"></a>是时南方天王毗楼勒伽。<a id="a-MX"></a>即将翼从前白佛言。<a id="a-MY"></a>若有善男子善女人执持讽诵此经典者。<a id="a-MZ"></a>至竟成佛不使留难。<a id="a-Ma"></a>于是咒曰。</p>
  <p id="aMb">摩诃赐陀那赐。</p>
  <p id="aMc">持是拥护善男子善女人。<a id="a-Md"></a>至竟成佛不使留难。<a id="a-Me"></a>西方天王毗楼波叉。<a id="a-Mf"></a>将其翼从前白佛言。<a id="a-Mg"></a>若有善男子善女人执持讽诵此经典者。<a id="a-Mh"></a>我当拥护至竟成佛不使留难。<a id="a-Mi"></a>于是咒曰。</p>
  <p id="aMj">伊昵弥昵奢弥。</p>
  <p id="aMk">持是拥护是善男子善女人。<a id="a-Ml"></a>至竟成佛不使留难。<a id="a-Mm"></a>是时北方天王拘毗罗。<a id="a-Mn"></a>将其翼从前白佛言。<a id="a-Mo"></a>若有善男子善女人执持讽诵此经典者。<a id="a-Mp"></a>我当拥护至竟成佛不使留难。<a id="a-Mq"></a>于是咒曰陀譬陀罗譬。</p>
  <p id="aMr">持是拥护是善男子善女人。<a id="a-Ms"></a>至竟成佛不使留难。<a id="a-Mt"></a>是时无畏魔王。<a id="a-Mu"></a>梵天王。<a id="a-Mv"></a>释提桓因。<a id="a-Mw"></a>及四天王。<a id="a-Mx"></a>各说神咒已。<a id="a-My"></a>绕佛三匝头面礼足。<a id="a-Mz"></a>各还复坐。</p>
 </body>
</html>