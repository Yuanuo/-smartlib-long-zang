<!doctype html>
<html id="z3IBTv4SK" data-ver="954">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">十住断结经卷第九</h1>
  <h2 id="a2">碎身品第十五</h2>
  <p id="a3">佛告最胜。<a id="a-4"></a>菩萨摩诃萨入碎身定。<a id="a-5"></a>使菩萨入此定。<a id="a-6"></a>具足十种如住。<a id="a-7"></a>何谓为十。<a id="a-8"></a>一切世界如如住。<a id="a-9"></a>一切诸方如如住。<a id="a-A"></a>一切劫数如如住。<a id="a-B"></a>一切众生如如住。<a id="a-C"></a>一切诸法如如住。<a id="a-D"></a>一切诸菩萨行如如住。<a id="a-E"></a>一切菩萨愿中如如住。<a id="a-F"></a>一切众定中如如住。<a id="a-G"></a>一切诸佛世尊如如住。<a id="a-H"></a>一切地界如如住。<a id="a-I"></a>若有菩萨得此碎身定者。<a id="a-J"></a>便获此十如如住。<a id="a-K"></a>云何菩萨入众生碎身定。<a id="a-L"></a>于是最胜。<a id="a-M"></a>菩萨摩诃萨入碎身时。<a id="a-N"></a>先入身内定从身外起。<a id="a-O"></a>入身外定从身内起。<a id="a-P"></a>入一身定从异身起。<a id="a-Q"></a>入异身定从一身起。<a id="a-R"></a>入人身定从阅叉身起。<a id="a-S"></a>入阅叉身定从龙身起。<a id="a-T"></a>入龙身定从阿须伦身起。<a id="a-U"></a>入阿须伦身定从天身起。<a id="a-V"></a>入天身定从梵天身起。<a id="a-W"></a>入梵天身定从欲界身定起。<a id="a-X"></a>入天道身定从地狱身定起。<a id="a-Y"></a>入地狱身定从人道身定起。<a id="a-Z"></a>入人道身定从余道起。<a id="a-a"></a>入千身定从一身起。<a id="a-b"></a>入一身定从千身起。<a id="a-c"></a>入亿身定从一身起。<a id="a-d"></a>入一身定从亿身起。<a id="a-e"></a>入阎浮里地有形众生定从瞿耶尼有形众生定起。<a id="a-f"></a>入瞿耶尼有形众生定从郁旦曰有形众生定起。<a id="a-g"></a>入郁旦曰有形众生定从弗于逮有形众生定起。<a id="a-h"></a>入东方有形众生定从三方有形众生定起。<a id="a-i"></a>入三方有形众生定从四方有形众生定起。<a id="a-j"></a>入四方有形众生定从一切诸海有命形定起。<a id="a-k"></a>入一切诸海有命形定从海神身定起。<a id="a-l"></a>入海神身定从海水种定起。<a id="a-m"></a>入海水种定从海地种定起。<a id="a-n"></a>入海地种定从海火种定起。<a id="a-o"></a>入海火种定从海风种定起。<a id="a-p"></a>入海风种定从四大定起。<a id="a-q"></a>入四大定从无有法定起。<a id="a-r"></a>入无有法定从须弥山定起。<a id="a-s"></a>入须弥山定从七宝山定起。<a id="a-t"></a>入七宝山定从百草树木山川石壁定起。<a id="a-u"></a>入百草树木山川石壁定从净洁香花一切宝器定起。<a id="a-v"></a>入净洁香花一切宝器定从一切四方上方下方一切众生所乘服食具定起。<a id="a-w"></a>入一切四方上方下方一切众生所乘服食具定从三千刹土有形众生身定起。<a id="a-x"></a>入三千刹土有形众生定从三千大千刹土有形众生定起。<a id="a-y"></a>入三千大千有形众生定从亿百千及三千大千刹土有形众生定起。<a id="a-z"></a>入亿百千及三千大千刹土有形众生定从无限刹土有形众生定起。<a id="a-10"></a>入无限刹土有形众生定从无数刹土有形众生定起。<a id="a-11"></a>入无数刹土有形众生定从无量佛刹土有形众生定起。<a id="a-12"></a>入无量佛刹土有形众生定从无边佛刹土有形众生定起。<a id="a-13"></a>入无边佛刹土有形众生定从无称佛土有形众生定起。<a id="a-14"></a>入无称佛土有形众生定从不思议佛土有形众生定起。<a id="a-15"></a>入不思议佛土有形众生定。<a id="a-16"></a>入无限无量不可思议佛土有形众生定。<a id="a-17"></a>从无限无量不可思议佛土有形众生定起入极远有形众生定从极远众生定起入极近众生定。<a id="a-18"></a>从极近众生定起入眼入定。<a id="a-19"></a>从眼入定起入耳入定。<a id="a-1A"></a>从耳入定起入眼入定。<a id="a-1B"></a>入鼻入定。<a id="a-1C"></a>从舌入定起入舌入定。<a id="a-1D"></a>从鼻入定起入身入定。<a id="a-1E"></a>从意入定起入自入定。<a id="a-1F"></a>从自入定起入他入定。<a id="a-1G"></a>从他入定起入自入定。<a id="a-1H"></a>入一切有形众生定从阿僧祇刹土复及无限无量不可称计刹土定起。<a id="a-1I"></a>入阿僧祇刹土复及无限无量不可称计刹土定从一切有形众生定起。<a id="a-1J"></a>入声闻定从辟支佛定起。<a id="a-1K"></a>入辟支佛定从声闻定起。<a id="a-1L"></a>入自身定从佛身定起。<a id="a-1M"></a>入佛身定从自身定起。<a id="a-1N"></a>入一念定从百亿劫定起。<a id="a-1O"></a>入百亿劫定从一念定起。<a id="a-1P"></a>入现在定从现在定起。<a id="a-1Q"></a>入过去定从过去定起。<a id="a-1R"></a>入未来定复入三世定。<a id="a-1S"></a>如是菩萨随所入定。<a id="a-1T"></a>随所从起。<a id="a-1U"></a>入虚空界定从虚空界起。<a id="a-1V"></a>最胜当知。<a id="a-1W"></a>犹如有人为鬼所著。<a id="a-1X"></a>随彼鬼神持身所诣不自觉知。<a id="a-1Y"></a>然彼鬼神托彼人身不自现形。<a id="a-1Z"></a>菩萨摩诃萨亦复如是。<a id="a-1a"></a>意入内定从外定起。<a id="a-1b"></a>入外定从内定起。<a id="a-1c"></a>犹如有人身死神去无所依猗更不动摇。<a id="a-1d"></a>身亦不知神之所在。<a id="a-1e"></a>神自受形不知故身今为所在。<a id="a-1f"></a>最胜当知。<a id="a-1g"></a>菩萨摩诃萨亦复如是。<a id="a-1h"></a>初入有定分别等观。<a id="a-1i"></a>复入空定永不见有。<a id="a-1j"></a>前生后灭各不相知。<a id="a-1k"></a>菩萨复当观。<a id="a-1l"></a>犹如心自在度无极人。<a id="a-1m"></a>一身能化作众多身。<a id="a-1n"></a>众多身还合为一。<a id="a-1o"></a>识不从一身没即时生众多身。<a id="a-1p"></a>亦复不得识从众多身没生一身中。<a id="a-1q"></a>不从一至众多。<a id="a-1r"></a>不从众多至一。<a id="a-1s"></a>菩萨摩诃萨亦如是。<a id="a-1t"></a>入一身定众多定起。<a id="a-1u"></a>入众多定一身定起。<a id="a-1v"></a>譬如地界所润以水为本。<a id="a-1w"></a>所生万物各各不同。<a id="a-1x"></a>人界鬼界悉同其润。<a id="a-1y"></a>万物亦不自知我为所生。<a id="a-1z"></a>水亦不知我为所润。<a id="a-20"></a>菩萨摩诃萨亦复如是。<a id="a-21"></a>得是三昧。<a id="a-22"></a>一为无数无数为一。<a id="a-23"></a>无数不知所以为一。<a id="a-24"></a>一亦不知所以为无数。<a id="a-25"></a>是谓最胜菩萨摩诃萨一切众生碎身三昧。<a id="a-26"></a>第八菩萨之所修行。<a id="a-27"></a>住是三昧者。<a id="a-28"></a>菩萨便获佛十号。<a id="a-29"></a>加十功德而见叹誉。<a id="a-2A"></a>云何为十。<a id="a-2B"></a>所谓号如来。<a id="a-2C"></a>如如修如。<a id="a-2D"></a>号名为佛。<a id="a-2E"></a>佛者于诸法悉觉知。<a id="a-2F"></a>从此岸至彼岸。<a id="a-2G"></a>号名最胜。<a id="a-2H"></a>众生尊贵兴供养故。<a id="a-2I"></a>号名一切智。<a id="a-2J"></a>于一切智德悉具足故。<a id="a-2K"></a>号名无尽。<a id="a-2L"></a>为一切众生作覆护故。<a id="a-2M"></a>号名导师。<a id="a-2N"></a>令众生类示其正路故。<a id="a-2O"></a>号无等伦。<a id="a-2P"></a>于一切众生法界及诸众智皆具足故。<a id="a-2Q"></a>号曰妙光。<a id="a-2R"></a>一切众生被蒙照故。<a id="a-2S"></a>号曰十力。<a id="a-2T"></a>所愿成办分别法智无著不可污故。<a id="a-2U"></a>号一切现。<a id="a-2V"></a>使一切法同一自在度无极故。<a id="a-2W"></a>是谓最胜菩萨摩诃萨获佛十号及十称叹功德。<a id="a-2X"></a>皆是三昧威神力恩也。<a id="a-2Y"></a>菩萨摩诃萨住是三昧者。<a id="a-2Z"></a>获十光明而自照曜。<a id="a-2a"></a>何谓为十。<a id="a-2b"></a>谓一切诸佛光明而自照曜。<a id="a-2c"></a>一切世界乘无不乘道场光明以自缠络。<a id="a-2d"></a>一切众生及教诫光以为香熏。<a id="a-2e"></a>四无所畏无量光明法界处所法界光明。<a id="a-2f"></a>出要之明一切无欲除爱之光。<a id="a-2g"></a>化一切众生感动光明。<a id="a-2h"></a>诸佛无猗无染着光。<a id="a-2i"></a>善思光明等正觉度无极光。<a id="a-2j"></a>一切法性如尔真际光。<a id="a-2k"></a>说除结患无上之光。<a id="a-2l"></a>若菩萨摩诃萨住是三昧者。<a id="a-2m"></a>得此十光明而自照曜。<a id="a-2n"></a>菩萨复当善学十无迹行。<a id="a-2o"></a>云何为十。<a id="a-2p"></a>意之所念身无行迹。<a id="a-2q"></a>口无行迹。<a id="a-2r"></a>意无行迹。<a id="a-2s"></a>空欲立处所。<a id="a-2t"></a>无行欲成行。<a id="a-2u"></a>不为有为法。<a id="a-2v"></a>不坏败法。<a id="a-2w"></a>不毁智业习无生智。<a id="a-2x"></a>学不学法应智辩智。<a id="a-2y"></a>无形之智义味清净。<a id="a-2z"></a>是谓菩萨摩诃萨住是三昧。<a id="a-30"></a>有若干差特能断缘着。<a id="a-31"></a>从一入若干种定。<a id="a-32"></a>或起或思惟等分于等分亦不等分。<a id="a-33"></a>从小至大从大至小。<a id="a-34"></a>从狭至广从广至狭。<a id="a-35"></a>屈而使舒舒而使屈。<a id="a-36"></a>无身使有身。<a id="a-37"></a>有身使无身。<a id="a-38"></a>或起或定或定或起。<a id="a-39"></a>有垢使无垢。<a id="a-3A"></a>无垢使有垢。<a id="a-3B"></a>觉此三昧者。<a id="a-3C"></a>能坏一切境界。<a id="a-3D"></a>如人坏坏瓶。<a id="a-3E"></a>犹如大咒之术防护为验。<a id="a-3F"></a>若干种色若干种声。<a id="a-3G"></a>或为咒所禁。<a id="a-3H"></a>或为幻声所使。<a id="a-3I"></a>咒者使役于神。<a id="a-3J"></a>幻者役于外形。<a id="a-3K"></a>见幻色者眼识所摄。<a id="a-3L"></a>闻幻声者耳识所摄。<a id="a-3M"></a>嗅幻香者鼻识所摄。<a id="a-3N"></a>幻所作味舌识所摄。<a id="a-3O"></a>幻所作诸形质身识所摄。<a id="a-3P"></a>有幻大幻回上为下回下为上。<a id="a-3Q"></a>所作追寻。<a id="a-3R"></a>不可思量。<a id="a-3S"></a>意识所摄。<a id="a-3T"></a>如是菩萨摩诃萨住是三昧者。<a id="a-3U"></a>或散或聚现若干变。<a id="a-3V"></a>最胜当知。<a id="a-3W"></a>今当引喻有目之士乃达此耳。<a id="a-3X"></a>犹如诸天与阿须伦共斗。<a id="a-3Y"></a>诸天得胜阿须伦不如。<a id="a-3Z"></a>是时阿须伦自知不如。<a id="a-3a"></a>便设权计化作浴池生种种莲花。<a id="a-3b"></a>阿须伦身长七千由旬。<a id="a-3c"></a>还隐其形及诸兵众。<a id="a-3d"></a>却退入莲花茎节糸孔中藏。<a id="a-3e"></a>诸天求而不见。<a id="a-3f"></a>所谓阿须伦善解幻法。<a id="a-3g"></a>菩萨摩诃萨亦复如是。<a id="a-3h"></a>成就一切智慧之幻。<a id="a-3i"></a>从一地至一地。<a id="a-3j"></a>智无耗减。<a id="a-3k"></a>彼彼菩萨自相招致。<a id="a-3l"></a>号菩萨者。<a id="a-3m"></a>皆以智慧幻法而摄取之。<a id="a-3n"></a>如是菩萨入全身定。<a id="a-3o"></a>现散法定。<a id="a-3p"></a>譬如有人若在人界若在鬼界以种子着地。<a id="a-3q"></a>随时溉灌令得长大。<a id="a-3r"></a>子入于地果生于上。<a id="a-3s"></a>前子非后子。<a id="a-3t"></a>后子非前子。<a id="a-3u"></a>前子不离后子。<a id="a-3v"></a>后子不离前子。<a id="a-3w"></a>菩萨大士亦复如是。<a id="a-3x"></a>独受有形住此三昧。<a id="a-3y"></a>便能离有不处于有。<a id="a-3z"></a>亦如男女交会。<a id="a-40"></a>男清女浊识处其中。<a id="a-41"></a>在母胎中渐经十月。<a id="a-42"></a>宿行清净福愿追随。<a id="a-43"></a>形体支节转转充足。<a id="a-44"></a>六根成就种性均正。<a id="a-45"></a>识与六根源本各异。<a id="a-46"></a>六根者受有之相。<a id="a-47"></a>随行善恶而来受形。<a id="a-48"></a>寻本来生如幻如化。<a id="a-49"></a>菩萨大士亦复如是。<a id="a-4A"></a>以增上解脱心。<a id="a-4B"></a>以为父母。<a id="a-4C"></a>智慧之识而住受生。<a id="a-4D"></a>入无有定从有定起。<a id="a-4E"></a>或入有定。<a id="a-4F"></a>从无地而住。<a id="a-4G"></a>便能乘云虚空雷电。<a id="a-4H"></a>随时降雨多所润泽。<a id="a-4I"></a>然彼龙宫不在虚空非龙住处。<a id="a-4J"></a>于虚空中现若干变化。<a id="a-4K"></a>或奣或随使众生类仰而观之。<a id="a-4L"></a>宫舍依地降雨于上。<a id="a-4M"></a>变易之法何其奇哉。<a id="a-4N"></a>菩萨大士亦复如是。<a id="a-4O"></a>住此三昧及幻化之法。<a id="a-4P"></a>入无相定从有相起。<a id="a-4Q"></a>入有相定从无相起。<a id="a-4R"></a>如是最胜。<a id="a-4S"></a>菩萨住此三昧。<a id="a-4T"></a>使空为地使地为空。<a id="a-4U"></a>亦无有难。<a id="a-4V"></a>犹如天上水精光殿舍众宝所成。<a id="a-4W"></a>若彼大自在梵天升此殿时。<a id="a-4X"></a>举目观见千世界十千世界。<a id="a-4Y"></a>百千世界。<a id="a-4Z"></a>三千大千世界。<a id="a-4a"></a>其中所有天宫龙宫阅叉犍沓和阿须伦迦留罗旃陀罗摩休勒。<a id="a-4b"></a>人及非人至三恶趣。<a id="a-4c"></a>须弥山铁围山大铁围山。<a id="a-4d"></a>黑山大黑山及七宝山。<a id="a-4e"></a>江河海源城郭村聚。<a id="a-4f"></a>山川树木药草花实。<a id="a-4g"></a>好丑清浊三千大千所有形质。<a id="a-4h"></a>至虚空界微细之形。<a id="a-4i"></a>梵天于彼宫殿悉遥见之。<a id="a-4j"></a>光光相照亦无微翳。<a id="a-4k"></a>犹如在此人间服饰悬在架上。<a id="a-4l"></a>亦如明镜见其面像。<a id="a-4m"></a>彼天宫者亦复如是。<a id="a-4n"></a>坐起往来饮食睡眠。<a id="a-4o"></a>悉在目前如掌观珠。<a id="a-4p"></a>菩萨摩诃萨亦复如是。<a id="a-4q"></a>住一切众生碎身定者。<a id="a-4r"></a>于诸三昧而得自在。<a id="a-4s"></a>获佛自在定。<a id="a-4t"></a>化众生自在定。<a id="a-4u"></a>游诸法自在定。<a id="a-4v"></a>成就行自在定。<a id="a-4w"></a>具足增上解脱自在定。<a id="a-4x"></a>于诸正受自在定。<a id="a-4y"></a>出入坐起自在定。<a id="a-4z"></a>得诸智慧自在定。<a id="a-50"></a>弹指之顷以为一劫自在定。<a id="a-51"></a>是谓菩萨摩诃萨住此三昧者。<a id="a-52"></a>等正觉十自在定而自娱乐。<a id="a-53"></a>菩萨摩诃萨显威无畏有十事。<a id="a-54"></a>云何为十。<a id="a-55"></a>谓显佛威曜过虚空界不坏精进于诸坏法得度无极。<a id="a-56"></a>显菩萨行弘誓无畏游如来戏口度无极。<a id="a-57"></a>显世界净显净虚垢照曜世界。<a id="a-58"></a>显在众生示不思议。<a id="a-59"></a>显诸菩萨不断经法。<a id="a-5A"></a>显至佛国供养礼事。<a id="a-5B"></a>显智慧业行本不可思议故。<a id="a-5C"></a>显分别三昧而无所畏。<a id="a-5D"></a>显入微妙定知所进趣以菩萨度而度脱之。<a id="a-5E"></a>显净佛国不断菩萨誓愿之法而自显照亦无所畏。<a id="a-5F"></a>菩萨摩诃萨处在俗中。<a id="a-5G"></a>现佛形像复无所畏。<a id="a-5H"></a>现转法轮为受化故。<a id="a-5I"></a>显诸如来善根之本。<a id="a-5J"></a>立在佛乘皆使成就。<a id="a-5K"></a>显意威足致度无极。<a id="a-5L"></a>复次菩萨摩诃萨思惟不起法忍。<a id="a-5M"></a>一一了达无数无限。<a id="a-5N"></a>亿百千劫所修行法皆悉在前。<a id="a-5O"></a>显法威曜燃炽道教。<a id="a-5P"></a>复次菩萨摩诃萨昼夜日月时节年岁。<a id="a-5Q"></a>悉能算知菩萨用心。<a id="a-5R"></a>弹指之顷所用等智。<a id="a-5S"></a>知三世事了无差违现其无畏。<a id="a-5T"></a>是谓最胜菩萨摩诃萨住此三昧者。<a id="a-5U"></a>便能显曜诸度无极得十无畏。<a id="a-5V"></a>在大众中入定正受。<a id="a-5W"></a>碎身如尘善权方便。<a id="a-5X"></a>第八菩萨之所修行。</p>
  <p data-pb></p>
  <h2 id="a5Y">身入品第十六</h2>
  <p id="a5Z">时世尊告最胜曰。<a id="a-5a"></a>复次菩萨摩诃萨。<a id="a-5b"></a>还自观身身持身入。<a id="a-5c"></a>悉能分别了无处所。<a id="a-5d"></a>是时菩萨入身入持法界定意。<a id="a-5e"></a>于诸定中最得自在。<a id="a-5f"></a>身诸毛孔。<a id="a-5g"></a>一一毛孔。<a id="a-5h"></a>入法界定意三昧而得自在。<a id="a-5i"></a>于诸法界示现幻法。<a id="a-5j"></a>知有前世后世分别世法。<a id="a-5k"></a>了知世界亿百千事。<a id="a-5l"></a>无数无限阿僧祇劫诸佛世界。<a id="a-5m"></a>其中好恶悉能达了。<a id="a-5n"></a>观等正觉眷属成就。<a id="a-5o"></a>于净不净亦悉平等。<a id="a-5p"></a>不断善法大乘不损。<a id="a-5q"></a>心意牢固复不移动。<a id="a-5r"></a>于彼一劫百劫百千劫。<a id="a-5s"></a>亿劫百千亿劫。<a id="a-5t"></a>无限无量阿僧祇不可称计。<a id="a-5u"></a>非筹所算非意所度。<a id="a-5v"></a>如是劫数。<a id="a-5w"></a>诸佛世界。<a id="a-5x"></a>入正受三昧。<a id="a-5y"></a>复从中起入此间定。<a id="a-5z"></a>从彼间起游彼世界。<a id="a-60"></a>便能成熟彼众生行。<a id="a-61"></a>不失法界体之正法。<a id="a-62"></a>三世往来无所挂阂。<a id="a-63"></a>说法教化有限阂者。<a id="a-64"></a>令知归趣慧眼碎入法。<a id="a-65"></a>于诸法界而得自在。<a id="a-66"></a>具足坏耳定度无极亦无挂碍。<a id="a-67"></a>入鼻入定意不损善权。<a id="a-68"></a>善入舌根定意解味所著。<a id="a-69"></a>成就碎身定往来无碍。<a id="a-6A"></a>入碎意定而顺智识。<a id="a-6B"></a>彼菩萨摩诃萨作如是观。<a id="a-6C"></a>作如是知。<a id="a-6D"></a>住此身入定者。<a id="a-6E"></a>便获菩萨十千亿总持。<a id="a-6F"></a>于世转法轮随俗而入。<a id="a-6G"></a>复得十千亿箧藏之行清净无污。<a id="a-6H"></a>复得十千亿根门越一切智。<a id="a-6I"></a>复得十千亿神通周游无碍。<a id="a-6J"></a>复得十千亿定超过众定。<a id="a-6K"></a>复得十千亿神足游至虚空无边际界。<a id="a-6L"></a>复得十千亿力于诸众行渐渐增多。<a id="a-6M"></a>复得十千亿求望永断众想。<a id="a-6N"></a>复得十千亿止处现无所有。<a id="a-6O"></a>复得十千亿显威神变而现在前。<a id="a-6P"></a>是谓最胜菩萨摩诃萨获此十千亿行而不亏损。<a id="a-6Q"></a>复次菩萨当念修行十千亿支节璎珞。<a id="a-6R"></a>而自缠裹。<a id="a-6S"></a>复当修行十千亿具度众生者。<a id="a-6T"></a>复当修行十千亿乘。<a id="a-6U"></a>使众生类乘此乘得至彼岸。<a id="a-6V"></a>复当修行十千亿炎定三昧。<a id="a-6W"></a>照曜世界无闇冥处。<a id="a-6X"></a>复得十千亿义辩无应不应。<a id="a-6Y"></a>复得十千亿弘誓。<a id="a-6Z"></a>有来观者心不移转。<a id="a-6a"></a>复得十千亿信愿无邪倒见。<a id="a-6b"></a>复得十千亿正路菩萨所可往来周游之处。<a id="a-6c"></a>而净其迹。<a id="a-6d"></a>复得十千亿光明从面门出。<a id="a-6e"></a>复得十千亿典训显菩萨德。<a id="a-6f"></a>复得十千亿清净之本而净道场。<a id="a-6g"></a>是谓最胜菩萨摩诃萨无量功德而自缠络。<a id="a-6h"></a>庄严道树不失本际。<a id="a-6i"></a>皆是菩萨趣道之具。<a id="a-6j"></a>若菩萨成就此众具者。<a id="a-6k"></a>便上菩萨位而得称誉。<a id="a-6l"></a>熏以德香为人所敬。<a id="a-6m"></a>所行众中辄得利养。<a id="a-6n"></a>现世德业不可穷尽。<a id="a-6o"></a>若有菩萨住此法界定意自在三昧者。<a id="a-6p"></a>生豪族家不处卑贱。<a id="a-6q"></a>众菩萨等以为眷属。<a id="a-6r"></a>住三昧已。<a id="a-6s"></a>遥见东方十亿阿僧祇等如来至真等正觉名字姓号国土大小皆悉分明。<a id="a-6t"></a>南西北方四维上下。<a id="a-6u"></a>十亿阿僧祇诸佛刹土及诸如来。<a id="a-6v"></a>皆能识知一一姓号。<a id="a-6w"></a>立菩萨行指示。<a id="a-6x"></a>道门。<a id="a-6y"></a>使彼菩萨而净佛土。<a id="a-6z"></a>放如来身无量光明。<a id="a-70"></a>现如来眼不可思议。<a id="a-71"></a>如来耳通无能限量。<a id="a-72"></a>如来鼻通倍不可计。<a id="a-73"></a>如来舌通广无边际。<a id="a-74"></a>如来心通非无形观。<a id="a-75"></a>如来神足无上之法所度无限。<a id="a-76"></a>如来之道无上中下具成就故。<a id="a-77"></a>如来名称远流布故。<a id="a-78"></a>如来法轮常转不转现世转故。<a id="a-79"></a>如来翼从现咨受故。<a id="a-7A"></a>如来正法无量无能中绝故。<a id="a-7B"></a>如来善根现称叹故。<a id="a-7C"></a>如来行普遍论无堪当故。<a id="a-7D"></a>如来种成就于三世无不降伏故。<a id="a-7E"></a>如来生一切诸法宣示愚人故。<a id="a-7F"></a>如来法处所显现智明故。<a id="a-7G"></a>如是最胜。<a id="a-7H"></a>菩萨摩诃萨现界清净为立处所。<a id="a-7I"></a>以佛重阴雨法甘露。<a id="a-7J"></a>一切诸佛境界。<a id="a-7K"></a>示有言教现诸佛法。<a id="a-7L"></a>幻形不真了诸法性。<a id="a-7M"></a>兴起自然不动转故。<a id="a-7N"></a>诸法形像分别义理。<a id="a-7O"></a>如来无量功德具足不可穷尽。<a id="a-7P"></a>是谓菩萨摩诃萨住此三昧。<a id="a-7Q"></a>所游之方无所挂碍。<a id="a-7R"></a>复次菩萨住此三昧。<a id="a-7S"></a>游阴持入亦无障蔽。<a id="a-7T"></a>心为幻法知无量无限无边之法。<a id="a-7U"></a>安处诸菩萨。<a id="a-7V"></a>入此定意自在三昧。<a id="a-7W"></a>便能知诸佛如来等正觉名号姓字。<a id="a-7X"></a>一一名号。<a id="a-7Y"></a>至十千亿阿僧祇等诸佛如来。<a id="a-7Z"></a>一一名号至百千亿佛刹。<a id="a-7a"></a>安处菩萨身皆在中住。<a id="a-7b"></a>无量无限心想意想。<a id="a-7c"></a>复以无为巧便为立处所。<a id="a-7d"></a>一切诸法亦不忘失得度知见故。<a id="a-7e"></a>常亲近智海希现智故。<a id="a-7f"></a>住亦有处示现诸法无处所故。<a id="a-7g"></a>为立佛处示现广普诸法无前后故。<a id="a-7h"></a>示现根门无碍智慧利法。<a id="a-7i"></a>善用智分别故。<a id="a-7j"></a>不毁威仪为立诸界无往还故。<a id="a-7k"></a>为示现慧处。<a id="a-7l"></a>所净无碍智故。<a id="a-7m"></a>示现成等正觉故。<a id="a-7n"></a>显曜法界无增减故。<a id="a-7o"></a>是谓菩萨摩诃萨住此三昧中。<a id="a-7p"></a>便能发趣于大乘迹。<a id="a-7q"></a>菩萨摩诃萨复当修习十趣海门而无厌足。<a id="a-7r"></a>云何为十。<a id="a-7s"></a>所谓佛海现无厌足。<a id="a-7t"></a>人海动转不动转化无厌足。<a id="a-7u"></a>法海增益智无厌足。<a id="a-7v"></a>善田海生无厌足。<a id="a-7w"></a>住无有法亦无观行神足功德海。<a id="a-7x"></a>无处所亦无厌足。<a id="a-7y"></a>显智明海。<a id="a-7z"></a>执慧无分散故。<a id="a-80"></a>住根门海。<a id="a-81"></a>从一地至一地慧无乱错故。<a id="a-82"></a>住心意海。<a id="a-83"></a>尽能觉知一切众生。<a id="a-84"></a>若干种心若干种意。<a id="a-85"></a>知无量心有增有减。<a id="a-86"></a>住修行海。<a id="a-87"></a>具足众愿故。<a id="a-88"></a>住弘誓海。<a id="a-89"></a>要成就究竟清净出要故。<a id="a-8A"></a>是谓菩萨摩诃萨住此三昧。<a id="a-8B"></a>便能获此十趣海门而无厌足。<a id="a-8C"></a>菩萨大士之所修行。<a id="a-8D"></a>菩萨摩诃萨复当思惟十第一无生。<a id="a-8E"></a>云何为十。<a id="a-8F"></a>所谓观众生类第一一无生。<a id="a-8G"></a>观天豪尊第一二无生。<a id="a-8H"></a>观最上梵天第一三无生。<a id="a-8I"></a>观世护心不坏第一四无生。<a id="a-8J"></a>观在众生独步无侣第一五无生。<a id="a-8K"></a>观降魔众心定不乱第一六无生。<a id="a-8L"></a>观五趣无形第一七无生。<a id="a-8M"></a>观诸众生亦无染污第一八无生。<a id="a-8N"></a>观尊贵诸佛法第一九无生。<a id="a-8O"></a>观自在出要显曜第一十无生。<a id="a-8P"></a>是谓菩萨摩诃萨当念思惟此十第一无生。<a id="a-8Q"></a>菩萨复当思惟。<a id="a-8R"></a>众生界所趣生有十事。<a id="a-8S"></a>云何为十。<a id="a-8T"></a>所谓出家坚固化诸众生。<a id="a-8U"></a>立不退转行精进力。<a id="a-8V"></a>清净无著力无染污一切法空故。<a id="a-8W"></a>休息力成就诸法自在故。<a id="a-8X"></a>成就心心转不转力分别议故。<a id="a-8Y"></a>具足自然法力成大智慧故。<a id="a-8Z"></a>成办无碍力以说法故。<a id="a-8a"></a>无畏力成就为法立处故。<a id="a-8b"></a>成就意断力未知已知。<a id="a-8c"></a>智成就无二力无生灭故。<a id="a-8d"></a>是谓最胜菩萨摩诃萨。<a id="a-8e"></a>思惟此十力。<a id="a-8f"></a>最大力。<a id="a-8g"></a>无比力。<a id="a-8h"></a>不上不下力。<a id="a-8i"></a>无量力。<a id="a-8j"></a>育养力。<a id="a-8k"></a>不动力。<a id="a-8l"></a>善趣生力。<a id="a-8m"></a>不怒力。<a id="a-8n"></a>智炽盛力。<a id="a-8o"></a>勤苦积行力。<a id="a-8p"></a>是谓十力当念修行。<a id="a-8q"></a>复次菩萨当善思惟十力。<a id="a-8r"></a>云何为十。<a id="a-8s"></a>所谓善入空力。<a id="a-8t"></a>善清净力。<a id="a-8u"></a>善微妙力。<a id="a-8v"></a>善法身力。<a id="a-8w"></a>善世法力。<a id="a-8x"></a>善燃法力。<a id="a-8y"></a>善根寂力。<a id="a-8z"></a>善未曾有力。<a id="a-90"></a>善觉寤力。<a id="a-91"></a>善超度力。<a id="a-92"></a>是谓菩萨摩诃萨住此十力便能摄持定意。<a id="a-93"></a>菩萨摩诃萨。<a id="a-94"></a>复当思惟二十力得至定门。<a id="a-95"></a>云何为二十。<a id="a-96"></a>所谓大人之力。<a id="a-97"></a>亲近善知识力。<a id="a-98"></a>等正觉究竟力。<a id="a-99"></a>本修善根得亲近力。<a id="a-9A"></a>无量善根被熏香力。<a id="a-9B"></a>得如来度不度力。<a id="a-9C"></a>降心秽垢无生灭力。<a id="a-9D"></a>增益菩萨念不断力。<a id="a-9E"></a>庄严菩萨得欢喜力。<a id="a-9F"></a>助菩萨善不断法力。<a id="a-9G"></a>除菩萨心无缘着力。<a id="a-9H"></a>充菩萨愿无所求力。<a id="a-9I"></a>成菩萨意思惟定力。<a id="a-9J"></a>获菩萨根无错乱力。<a id="a-9K"></a>立法王力。<a id="a-9L"></a>无著无量身力。<a id="a-9M"></a>得善权方便智慧之力。<a id="a-9N"></a>于一切法无畏难力。<a id="a-9O"></a>立众生本不漏失力。<a id="a-9P"></a>于诸众生独步不娆彼力。<a id="a-9Q"></a>是谓菩萨摩诃萨住此定者。<a id="a-9R"></a>乃应无所有力。<a id="a-9S"></a>过诸罗汉辟支佛上。<a id="a-9T"></a>乃能入于菩萨定力。</p>
  <h2 id="a9U">辩才品第十七</h2>
  <p id="a9V">尔时最胜菩萨前白佛言。<a id="a-9W"></a>云何菩萨具足众德断众生望。<a id="a-9X"></a>充饱一切令无嫌恨。<a id="a-9Y"></a>佛告最胜。<a id="a-9Z"></a>谛听谛听善思念之。<a id="a-9a"></a>今当与汝善分别之。<a id="a-9b"></a>菩萨从初发心以来至于成佛。<a id="a-9c"></a>要当庄严清净道场。<a id="a-9d"></a>放大光明照彼境界。<a id="a-9e"></a>幽冥之处皆蒙其光。<a id="a-9f"></a>其见光者心不怀惧无所畏难。<a id="a-9g"></a>心遂炽盛倍加欢喜。<a id="a-9h"></a>增益功德不离净行。<a id="a-9i"></a>自净其行修无上道。<a id="a-9j"></a>使功德业不可穷尽智无边崖。<a id="a-9k"></a>菩萨行法亦无有边行。<a id="a-9l"></a>菩萨乘亦无有底。<a id="a-9m"></a>菩萨境界不可思议。<a id="a-9n"></a>非是罗汉辟支佛所能筹量。<a id="a-9o"></a>菩萨所度复无边幅。<a id="a-9p"></a>成就众德复无崖畔。<a id="a-9q"></a>菩萨所净不舍弘誓。<a id="a-9r"></a>菩萨出要指示道门。<a id="a-9s"></a>欲论菩萨诸法端绪而不可得。<a id="a-9t"></a>菩萨摩诃萨从无数劫方得为菩萨。<a id="a-9u"></a>然后乃成菩萨之道。<a id="a-9v"></a>有来亲近奉菩萨者。<a id="a-9w"></a>增益劝发成菩萨德名称远闻。<a id="a-9x"></a>其闻名者皆来承事宿卫供养。<a id="a-9y"></a>欲为后世良祐福田。<a id="a-9z"></a>若有众生见菩萨者。<a id="a-A0"></a>辄为说法无上之智。<a id="a-A1"></a>前闻法者而无厌足。<a id="a-A2"></a>广布慧明不毁法性。<a id="a-A3"></a>所以然者。<a id="a-A4"></a>闻法众生承受正教倍增智业。<a id="a-A5"></a>颁宣正训无有耗尽。<a id="a-A6"></a>菩萨摩诃萨住此三昧中。<a id="a-A7"></a>便能广布诸善功德。<a id="a-A8"></a>菩萨以无限无量不可称计旷大之意。<a id="a-A9"></a>一一施意随其前缘入三昧定复从定起。<a id="a-AA"></a>自省法性之观。<a id="a-AB"></a>因此三昧而知三昧境界。<a id="a-AC"></a>分别无数三昧。<a id="a-AD"></a>定意观三昧。<a id="a-AE"></a>广普观三昧。<a id="a-AF"></a>无欲观三昧。<a id="a-AG"></a>相观三昧。<a id="a-AH"></a>所现观三昧。<a id="a-AI"></a>威仪观三昧。<a id="a-AJ"></a>猗观三昧。<a id="a-AK"></a>念观三昧。<a id="a-AL"></a>待观三昧。<a id="a-AM"></a>喜观三昧。<a id="a-AN"></a>安隐观三昧。<a id="a-AO"></a>护观三昧。<a id="a-AP"></a>出要观三昧。<a id="a-AQ"></a>弃舍已生。<a id="a-AR"></a>未生皆舍。<a id="a-AS"></a>应禅悦定意。<a id="a-AT"></a>虽游于定亦不染定。<a id="a-AU"></a>最胜当知。<a id="a-AV"></a>犹如阿耨达大龙王宫殿皆七宝成。<a id="a-AW"></a>阿耨达泉出四大河。<a id="a-AX"></a>四门流盈不伤生苗。<a id="a-AY"></a>泉水清彻亦如虚空之色。<a id="a-AZ"></a>是时四河从四门出。<a id="a-Aa"></a>而趣四方皆归于海。<a id="a-Ab"></a>其四河者。<a id="a-Ac"></a>一名恒伽从象口出。<a id="a-Ad"></a>二名私头从师子口出。<a id="a-Ae"></a>三名私陀从牛口出。<a id="a-Af"></a>四名婆叉从马口出。<a id="a-Ag"></a>此四大河从四口出。<a id="a-Ah"></a>趣于四方归于四海。<a id="a-Ai"></a>恒伽大河者。<a id="a-Aj"></a>车磲真宝以为象身流出其水。<a id="a-Ak"></a>私头大河者。<a id="a-Al"></a>真金刚宝以为师子身流出其水。<a id="a-Am"></a>私陀大河者。<a id="a-An"></a>以马瑙宝以为牛身流出其水。<a id="a-Ao"></a>婆叉大河者。<a id="a-Ap"></a>青琉璃宝以为马身流出其水。<a id="a-Aq"></a>此四宝者。<a id="a-Ar"></a>皆天上宝非人间宝。<a id="a-As"></a>此四大河当初出处各各广一由旬。<a id="a-At"></a>流时庠序寂无声响。<a id="a-Au"></a>一一大河各各右绕神泉七匝皆投于海。<a id="a-Av"></a>七匝中间相去一由旬。<a id="a-Aw"></a>间生若干杂种莲花。<a id="a-Ax"></a>优钵莲花钵头牟花。<a id="a-Ay"></a>须犍提花满愿犍提花。<a id="a-Az"></a>众宝杂珍皆生其中。<a id="a-B0"></a>复有种种微妙熏香。<a id="a-B1"></a>其色香美。<a id="a-B2"></a>若干种宝自相照明。<a id="a-B3"></a>其有睹者观无厌足。<a id="a-B4"></a>珍奇异宝视表见里一由旬内宝宝相照。<a id="a-B5"></a>如摩尼珠靡所不曜。<a id="a-B6"></a>其七重内异类众鸟。<a id="a-B7"></a>悲哀和鸣共相娱乐。<a id="a-B8"></a>复有百种神树药草。<a id="a-B9"></a>香风远布彻彼随沙门境界。<a id="a-BA"></a>然彼阿耨达龙宫殿舍。<a id="a-BB"></a>东西南北各五十由旬。<a id="a-BC"></a>纯以七宝以为挍饰。<a id="a-BD"></a>复以若干种异色摩尼宝杂厕其间。<a id="a-BE"></a>复以摩尼宝珠悬在虚空。<a id="a-BF"></a>以为日月星辰罗列虚空。<a id="a-BG"></a>牛头栴檀薪以用供厨。<a id="a-BH"></a>于宫殿中一日三时雨众香花。<a id="a-BI"></a>优钵莲花拘牟头花。<a id="a-BJ"></a>分陀利花须犍提花。<a id="a-BK"></a>满愿犍提花。<a id="a-BL"></a>若干种宝以成宫殿。<a id="a-BM"></a>光光相照明明相续。<a id="a-BN"></a>如彼阿耨达泉出四大河。<a id="a-BO"></a>从四口流趣于四海。<a id="a-BP"></a>菩萨摩诃萨亦复如是。<a id="a-BQ"></a>得四辩才无滞之河。<a id="a-BR"></a>分别四道归于智海。<a id="a-BS"></a>如彼恒伽河者车磲真宝所成从象口出水流至于海。<a id="a-BT"></a>菩萨摩诃萨亦复如是。<a id="a-BU"></a>从青白法口出无量义。<a id="a-BV"></a>尽是如来秘藏之箧解畅深义。<a id="a-BW"></a>皆令诸法各得名字。<a id="a-BX"></a>布现法味燃智光明。<a id="a-BY"></a>皆使投于无边智海。<a id="a-BZ"></a>譬犹如彼私头大河真金刚宝以成其体从师子口流至于海。<a id="a-Ba"></a>菩萨大士亦复如是。<a id="a-Bb"></a>演出法辩御佛金刚。<a id="a-Bc"></a>护诸生类使得照明。<a id="a-Bd"></a>执智金刚投无碍海。<a id="a-Be"></a>如彼私陀大河马瑙宝所成从牛口出流至于海。<a id="a-Bf"></a>菩萨摩诃萨亦复如是。<a id="a-Bg"></a>演出应辩有疑滞者永无犹豫。<a id="a-Bh"></a>亦使众生无诤讼者。<a id="a-Bi"></a>随机报应分别义趣。<a id="a-Bj"></a>使众生类纯熟其行。<a id="a-Bk"></a>皆令归趣无缘着海。<a id="a-Bl"></a>犹如婆槎大河青琉璃所成从马口出悉投于海。<a id="a-Bm"></a>菩萨摩诃萨亦复如是。<a id="a-Bn"></a>得无尽辩思惟诸法亿百千劫于中示现而无穷尽。<a id="a-Bo"></a>善法营护将至善道。<a id="a-Bp"></a>令诸守禁之人悉归佛海而同一味。<a id="a-Bq"></a>如彼四大江河右绕阿耨达泉七匝。<a id="a-Br"></a>趣于四方而归四海。<a id="a-Bs"></a>菩萨大士亦复如是。<a id="a-Bt"></a>身行成就亦不有左。<a id="a-Bu"></a>口行成就亦不有左。<a id="a-Bv"></a>意行成就亦不有左。<a id="a-Bw"></a>意志所修智慧为首。<a id="a-Bx"></a>如彼四河趣于四方而归于海。<a id="a-By"></a>菩萨大士亦复如是。<a id="a-Bz"></a>乘四智慧之辩趣于四方。<a id="a-C0"></a>于是菩萨当观一切诸佛所住之方。<a id="a-C1"></a>承事礼敬不失威仪。<a id="a-C2"></a>复次当现一切诸佛之法光曜。<a id="a-C3"></a>执总持法使不忘失。<a id="a-C4"></a>复次现诸智度。<a id="a-C5"></a>具足菩萨众行之本。<a id="a-C6"></a>复次现大慈悲。<a id="a-C7"></a>处在众生现转法轮。<a id="a-C8"></a>如彼四河绕阿耨达七匝。<a id="a-C9"></a>于其中间有诸杂种。<a id="a-CA"></a>优钵莲花拘牟头花。<a id="a-CB"></a>分陀利花须犍提花。<a id="a-CC"></a>满愿犍提花。<a id="a-CD"></a>及诸香花香熏四方。<a id="a-CE"></a>菩萨摩诃萨亦复如是。<a id="a-CF"></a>从初发意至成作佛。<a id="a-CG"></a>于其中间化导未被训众生。<a id="a-CH"></a>劝进说法至不退转。<a id="a-CI"></a>为演正受从亿百千劫亦无疲极。<a id="a-CJ"></a>一人不度终不舍之。<a id="a-CK"></a>净佛国土严治住地。<a id="a-CL"></a>入师子步定意三昧。<a id="a-CM"></a>进向道树意如金刚而无异难。<a id="a-CN"></a>如彼阿耨达泉七重之内生。<a id="a-CO"></a>七宝树以自庄饰。<a id="a-CP"></a>众果香花不可称量。<a id="a-CQ"></a>菩萨摩诃萨亦复如是庄严佛土清净之国。<a id="a-CR"></a>生三十七道树之花。<a id="a-CS"></a>觉观道心思惟正法。<a id="a-CT"></a>如彼阿耨达宫殿纵广五十由旬。<a id="a-CU"></a>清净无瑕秽亦无风尘坌垢。<a id="a-CV"></a>菩萨摩诃萨亦复如是。<a id="a-CW"></a>道心清净而无瑕秽。<a id="a-CX"></a>内怀种种善本功德。<a id="a-CY"></a>具足无量定意法门。<a id="a-CZ"></a>犹如阿耨达泉以牛头栴檀。<a id="a-Ca"></a>及众杂宝以为垣墙。<a id="a-Cb"></a>菩萨摩诃萨亦复如是。<a id="a-Cc"></a>道心所念十亿百千智所见围绕。<a id="a-Cd"></a>不缺所誓本无心通。<a id="a-Ce"></a>成心通行智业成就。<a id="a-Cf"></a>众善根本悉为清净。<a id="a-Cg"></a>犹如阿耨达宫内纯以真珠虎珀以厕其地。<a id="a-Ch"></a>出若干种光靡不照曜。<a id="a-Ci"></a>菩萨摩诃萨亦复如是入极微智意所规度不可思议。<a id="a-Cj"></a>将护众生出无忧泽。<a id="a-Ck"></a>以若干种珍宝璎珞而自庄严。<a id="a-Cl"></a>亦不毁坏法界体性。<a id="a-Cm"></a>住诸如来无为之室。<a id="a-Cn"></a>意之所趣终不退转。<a id="a-Co"></a>如彼阿耨达龙王。<a id="a-Cp"></a>与诸小龙而作覆护。<a id="a-Cq"></a>有恐惧者使无所畏。<a id="a-Cr"></a>左右神龙皆有威德。<a id="a-Cs"></a>及海中诸小龙王皆来朝贺。<a id="a-Ct"></a>菩萨摩诃萨亦复如是。<a id="a-Cu"></a>为一切有形众生怀恐怖者而作覆护。<a id="a-Cv"></a>随时将育令无怨恨。<a id="a-Cw"></a>界内越界心等如空。<a id="a-Cx"></a>虽处于世布慧光明。<a id="a-Cy"></a>将护萌类如身无异。<a id="a-Cz"></a>如彼阿耨达泉出四江河遍阎浮地。<a id="a-D0"></a>诘屈周障而归于海。<a id="a-D1"></a>所经过处多所润泽。<a id="a-D2"></a>菩萨摩诃萨亦复如是。<a id="a-D3"></a>乘四智之海。<a id="a-D4"></a>载诸天及人魔若魔天释梵诸天人及非人皆使趣于大智之海。<a id="a-D5"></a>发于无上正真之道。<a id="a-D6"></a>十力无畏十八事不共。<a id="a-D7"></a>至道树下终不退转。<a id="a-D8"></a>所谓四智河者。<a id="a-D9"></a>一曰愿智之河。<a id="a-DA"></a>恒常誓愿度众生故。<a id="a-DB"></a>亦不猗内身无所著。<a id="a-DC"></a>二曰具足智度无边之河。<a id="a-DD"></a>净菩萨道摄一切界。<a id="a-DE"></a>来往周旋亦无所著。<a id="a-DF"></a>所闻无尽亦不有尽。<a id="a-DG"></a>出三世智演非常苦空非身之义。<a id="a-DH"></a>三曰菩萨定意智海。<a id="a-DI"></a>以无央数定而自庄严。<a id="a-DJ"></a>游至十方诸佛刹土礼事供养诸佛世尊。<a id="a-DK"></a>演出诸佛无源之海。<a id="a-DL"></a>第四名曰大慈悲河。<a id="a-DM"></a>使众生类安处慈悲立不退转。<a id="a-DN"></a>拔一切苦使无热恼。<a id="a-DO"></a>复以无数善权方便。<a id="a-DP"></a>导彼前进无所顾恋。<a id="a-DQ"></a>十力之海多积珍宝。<a id="a-DR"></a>有缘著者知趣所归。<a id="a-DS"></a>如彼阿耨达泉出四大河悉归于海。<a id="a-DT"></a>无尽无穷不可思议。<a id="a-DU"></a>菩萨摩诃萨亦复如是。<a id="a-DV"></a>得增上弘誓。<a id="a-DW"></a>成就愿智修菩萨行。<a id="a-DX"></a>智慧观法亦不可尽。<a id="a-DY"></a>成无上道而无疑滞。<a id="a-DZ"></a>亦知诸佛普集定意。<a id="a-Da"></a>以佛所乐而娱乐之。<a id="a-Db"></a>如彼阿耨达泉出四大河。<a id="a-Dc"></a>夫一河者分为五百支。<a id="a-Dd"></a>一一五百悉归于海不娆众生无所伤害。<a id="a-De"></a>菩萨摩诃萨亦复如是。<a id="a-Df"></a>依猗弘誓之慧志不移动。<a id="a-Dg"></a>修普济之行慈及一切。<a id="a-Dh"></a>现有相无相觉一切法。<a id="a-Di"></a>行无碍智不断法本。<a id="a-Dj"></a>教令出要住无碍地。<a id="a-Dk"></a>犹如阿耨达泉七重中间生若干种珍奇宝物。<a id="a-Dl"></a>光光相照与日光同明。<a id="a-Dm"></a>所照之处百倍千倍悉蒙其明。<a id="a-Dn"></a>有目之士观阿耨达宫五色玄黄。<a id="a-Do"></a>如日在空靡不蒙赖。<a id="a-Dp"></a>各各形质自有光明不相逼迮。<a id="a-Dq"></a>宝宝相[打-丁+棠]出若干声。<a id="a-Dr"></a>声甚柔软听无厌足。<a id="a-Ds"></a>菩萨摩诃萨亦复如是。<a id="a-Dt"></a>住此法界自在定意。<a id="a-Du"></a>观一一毛孔无数无量亿百千如来。<a id="a-Dv"></a>及佛刹土菩萨弟子。<a id="a-Dw"></a>众会多少听闻法味。<a id="a-Dx"></a>执持不忘昼夜讽诵。<a id="a-Dy"></a>如救彼人溺于深渊。<a id="a-Dz"></a>现如来身遍诸世界。<a id="a-E0"></a>不可思议不可度量。<a id="a-E1"></a>复往亲近诸佛世界。<a id="a-E2"></a>礼事供养现闻法味。<a id="a-E3"></a>于百千劫所入定意。<a id="a-E4"></a>亦不见长亦不见短。<a id="a-E5"></a>亦不见大复不见小。<a id="a-E6"></a>菩萨观见一一毛孔。<a id="a-E7"></a>诸佛如来国土城郭。<a id="a-E8"></a>弟子翼从众生多少。<a id="a-E9"></a>若干种形言辞不同。<a id="a-EA"></a>周旋往来随意所造。<a id="a-EB"></a>各随志愿共相娱乐。<a id="a-EC"></a>亦不见迮复不见宽。<a id="a-ED"></a>所以者何。<a id="a-EE"></a>其有菩萨入法界定意者。<a id="a-EF"></a>心微难见亦无形质。<a id="a-EG"></a>行迹极细无以为喻。<a id="a-EH"></a>生生自坏亦不自知。<a id="a-EI"></a>三昧境界不可思议。<a id="a-EJ"></a>思惟禅行所游境界无能思议。<a id="a-EK"></a>诸佛住处亦无处所。<a id="a-EL"></a>显佛威仪不可穷极难为难行。<a id="a-EM"></a>终不中舍失菩萨行越诸魔界。<a id="a-EN"></a>不牢固者安处无为获清净德。<a id="a-EO"></a>具足如来十力大要。<a id="a-EP"></a>欲求无上无限之业。<a id="a-EQ"></a>修行正法深妙之义。<a id="a-ER"></a>不以为难。<a id="a-ES"></a>菩萨摩诃萨亦复如是。<a id="a-ET"></a>随其心意。<a id="a-EU"></a>一念之顷从三昧起知三世事。<a id="a-EV"></a>寻能分别善恶所趣。<a id="a-EW"></a>于诸法界而得自在。<a id="a-EX"></a>亦不猗内复不猗外。<a id="a-EY"></a>推寻本末不见端绪。<a id="a-EZ"></a>都无处所亦不见想。<a id="a-Ea"></a>以度众想辩诸义辩。<a id="a-Eb"></a>游佛国界礼事供养亦无厌足。<a id="a-Ec"></a>入诸法界思惟分别尽其原本。<a id="a-Ed"></a>不处无为不堕边际。<a id="a-Ee"></a>修一切智不着于智。<a id="a-Ef"></a>虽有往来不见周旋。<a id="a-Eg"></a>观智如化实无有化。<a id="a-Eh"></a>众生等分亦复如是。<a id="a-Ei"></a>寻其根本无能齐限。<a id="a-Ej"></a>净诸世界不见有净。<a id="a-Ek"></a>宣示众生苦为何生为从何起。<a id="a-El"></a>苦空非身无我人寿悉无所有。<a id="a-Em"></a>为现若干无常之变。<a id="a-En"></a>不处生死不着泥洹。<a id="a-Eo"></a>越一切劫度诸死地。<a id="a-Ep"></a>观诸相貌意不迷惑。<a id="a-Eq"></a>然彼菩萨以善权方便谛满众智。<a id="a-Er"></a>至竟清净志不移易。<a id="a-Es"></a>观诸世界及诸众生。<a id="a-Et"></a>有往还者无往还者悉令度脱。<a id="a-Eu"></a>使诸众生智无减少。<a id="a-Ev"></a>一切世间法界威仪。<a id="a-Ew"></a>次法得法不失次第。<a id="a-Ex"></a>观佛积行亦无厌足。<a id="a-Ey"></a>依诸佛藏致大珍宝。<a id="a-Ez"></a>于诸三昧权现无碍。<a id="a-F0"></a>如尔自然守护。<a id="a-F1"></a>无滞深法句义。<a id="a-F2"></a>所畅道教不可穷尽。<a id="a-F3"></a>辩才大智分别字体。<a id="a-F4"></a>演出总持畅若干种诸佛秘藏。<a id="a-F5"></a>已以离淫亦使众生无淫怒痴。<a id="a-F6"></a>菩萨大士无数劫中行权方便。<a id="a-F7"></a>现显若干种种之道。<a id="a-F8"></a>随类化之令得度脱。<a id="a-F9"></a>一切诸法自然度脱不见自然。<a id="a-FA"></a>度不度故立大慈悲。<a id="a-FB"></a>于诸众生亦不见有众生之想。<a id="a-FC"></a>数出入息。<a id="a-FD"></a>有息出时有息入时。<a id="a-FE"></a>了诸世界性本自然法自常住。<a id="a-FF"></a>前人行者自起识者谓为不定。<a id="a-FG"></a>不见动转言法流驰。<a id="a-FH"></a>虽化众生不见有化。<a id="a-FI"></a>净三戒场入如来室。<a id="a-FJ"></a>兴诸法想心获无畏。<a id="a-FK"></a>说法清净而转法轮不可毁坏。<a id="a-FL"></a>道心隆盛终无罗汉辟支之意。<a id="a-FM"></a>是谓最胜菩萨摩诃萨得此法界自在定意三昧。<a id="a-FN"></a>大事增益上菩萨位终不虚劳。</p>
 </body>
</html>