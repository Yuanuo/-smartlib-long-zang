<!doctype html>
<html id="z3IBTv1SI" data-ver="644">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">十住断结经卷第七</h1>
  <h2 id="a2">神足品第十二</h2>
  <p id="a3">是时最胜菩萨前白佛言。<a id="a-4"></a>世尊。<a id="a-5"></a>云何菩萨于施戒忍辱精进禅定智慧有进有退。<a id="a-6"></a>复有菩萨从初发意至成作佛。<a id="a-7"></a>未曾处在父母胞胎常得化生。<a id="a-8"></a>复以神足游诸佛国。<a id="a-9"></a>亦无国土之想。<a id="a-A"></a>唯愿世尊。<a id="a-B"></a>一一分别使将来世诸学菩萨道者知其所趣。<a id="a-C"></a>尔时世尊告最胜曰谛听谛听善思念之。<a id="a-D"></a>吾当为汝一一分别。<a id="a-E"></a>最胜白佛。<a id="a-F"></a>愿乐欲闻。<a id="a-G"></a>佛告最胜。<a id="a-H"></a>若有菩萨行施戒忍心念有想。<a id="a-I"></a>精进禅智。<a id="a-J"></a>一切诸法兴想着意。<a id="a-K"></a>或有世界无世界想。<a id="a-L"></a>见有众生无众生想。<a id="a-M"></a>见有去来无去来心。<a id="a-N"></a>见有现在无现在意。<a id="a-O"></a>见有着断无著断心。<a id="a-P"></a>斯是初地根力成就。<a id="a-Q"></a>便当与十法相应。<a id="a-R"></a>云何为十。<a id="a-S"></a>所谓如来神德不可限量。<a id="a-T"></a>如尔一相无所挂碍。<a id="a-U"></a>正觉名号不见染着。<a id="a-V"></a>一切诸法不见越度。<a id="a-W"></a>等现三乘不见所趣不着世界解知名号无去来今。<a id="a-X"></a>所谓名相。<a id="a-Y"></a>谓一切智亦名法界。<a id="a-Z"></a>怀来道故将护彼志不伤其心。<a id="a-a"></a>如是最胜。<a id="a-b"></a>斯诸法者亦无处所。<a id="a-c"></a>来亦不知所从来处。<a id="a-d"></a>去亦不知为从何灭。<a id="a-e"></a>菩萨行戒忍辱精进亦复如是。<a id="a-f"></a>戒亦无戒忍亦无忍。<a id="a-g"></a>解知精进不见有进。<a id="a-h"></a>若人持戒恒护彼短。<a id="a-i"></a>设见毁戒不以为恨。<a id="a-j"></a>见戒完具不受用喜。<a id="a-k"></a>是谓菩萨成就于戒。<a id="a-l"></a>菩萨行忍心不增减。<a id="a-m"></a>有人来取菩萨身体节节支解。<a id="a-n"></a>执心坚固不可沮坏。<a id="a-o"></a>菩萨具施戒忍精进禅思智慧。<a id="a-p"></a>其想着断心不怀二。<a id="a-q"></a>不起不灭兴若干念。<a id="a-r"></a>于诸罪福平等无二。<a id="a-s"></a>复当思惟三向梵堂空无相愿。<a id="a-t"></a>不见空义与相愿合。<a id="a-u"></a>相愿亦不见与空合。<a id="a-v"></a>无愿不见与空相合。<a id="a-w"></a>空相不见与无愿合亦不不合。<a id="a-x"></a>无相不见与空无愿合。<a id="a-y"></a>空无愿不见与无相合亦不不合。<a id="a-z"></a>去来现在亦复如是。<a id="a-10"></a>复次最胜。<a id="a-11"></a>菩萨神足非思非虑。<a id="a-12"></a>龙种境界不可思议。<a id="a-13"></a>亦不着世复非离世。<a id="a-14"></a>往来周旋都无住处。<a id="a-15"></a>愿相诸法亦复如是。<a id="a-16"></a>菩萨进前修其道果。<a id="a-17"></a>圣道自然不见边岸。<a id="a-18"></a>若有人来求其端绪。<a id="a-19"></a>于贤圣法则为自损。<a id="a-1A"></a>如是最胜。<a id="a-1B"></a>菩萨戒闻慧施六重清净之法。<a id="a-1C"></a>义理深邃得修梵行。<a id="a-1D"></a>若有菩萨得修德本。<a id="a-1E"></a>获斯深法微妙之要。<a id="a-1F"></a>于无余灭度而取灭度。<a id="a-1G"></a>教授众生无去来际乃谓为道。<a id="a-1H"></a>菩萨现入爱欲之中。<a id="a-1I"></a>观察根原而为说法。<a id="a-1J"></a>或时入灭尽定。<a id="a-1K"></a>断出入息永无有余。<a id="a-1L"></a>形体膖胀漏诸不净。<a id="a-1M"></a>众生睹者兴无常想。<a id="a-1N"></a>又观众生有定有乱。<a id="a-1O"></a>随宜示现令得解脱。<a id="a-1P"></a>或以威仪道品之法。<a id="a-1Q"></a>训诲一切除其重担。<a id="a-1R"></a>神智五法是菩萨业。<a id="a-1S"></a>十八微细是菩萨业。<a id="a-1T"></a>十六金刚是菩萨业。<a id="a-1U"></a>二十一戒贤圣所修是菩萨业。<a id="a-1V"></a>在树王下思惟三十四法是菩萨业。<a id="a-1W"></a>于施戒等不见吾我是菩萨业。<a id="a-1X"></a>去来现在分别不住是菩萨业。<a id="a-1Y"></a>如是最胜。<a id="a-1Z"></a>菩萨所修境界难量。<a id="a-1a"></a>解知报应乃得趣道。<a id="a-1b"></a>其有来者随因缘合。<a id="a-1c"></a>声从空来耳识往听。<a id="a-1d"></a>言教书疏非真非实。<a id="a-1e"></a>随缘合会随缘散落。<a id="a-1f"></a>缘合则合缘散则散。<a id="a-1g"></a>散不自知为从何散。<a id="a-1h"></a>聚不自知为从何聚。<a id="a-1i"></a>是时最胜前白佛言。<a id="a-1j"></a>善哉善哉。<a id="a-1k"></a>快说斯法种种分别说缘本末。<a id="a-1l"></a>为诸菩萨被大德铠。<a id="a-1m"></a>令无数人发大道意。<a id="a-1n"></a>称叹菩萨功业所趣。<a id="a-1o"></a>及如来号十法德义。<a id="a-1p"></a>诸来会者咸得闻知。<a id="a-1q"></a>如来智业无所挂碍。<a id="a-1r"></a>若有菩萨闻斯法者。<a id="a-1s"></a>阴衰诸盖永得消除。<a id="a-1t"></a>使诸众生靡不通达。<a id="a-1u"></a>我等世尊。<a id="a-1v"></a>自今日始奉尊如来所训道教。<a id="a-1w"></a>纯熟之行不敢放逸布施调意。<a id="a-1x"></a>恒常分别一切文字。<a id="a-1y"></a>章句义理悉现在前。<a id="a-1z"></a>心怀平等如空覆盖。<a id="a-20"></a>所行慈哀普周一切。<a id="a-21"></a>随其根源而开化之。<a id="a-22"></a>常以四等加被众生食以甘露。<a id="a-23"></a>弃除一切恚恨结使。<a id="a-24"></a>放舍十法去离三毒。<a id="a-25"></a>拔其九恼乱想之法。<a id="a-26"></a>死魔尘埃伤害人心永使无余。<a id="a-27"></a>分别十二因缘之本。<a id="a-28"></a>从痴缘行至生老死。<a id="a-29"></a>复当思惟缘起所趣。<a id="a-2A"></a>痴灭则行灭至老病死亦复如是。<a id="a-2B"></a>随其种类察其根原然后投药持心坚固。<a id="a-2C"></a>明审众人心所思念斯为善行。<a id="a-2D"></a>重为说法不令流驰。<a id="a-2E"></a>秽浊众想不复兴起。<a id="a-2F"></a>是故最胜。<a id="a-2G"></a>菩萨宣布所设言教。<a id="a-2H"></a>多所饶益多所成就。<a id="a-2I"></a>视彼众生如母爱子。<a id="a-2J"></a>随时将养无增减意。<a id="a-2K"></a>恒在正见不随异学。<a id="a-2L"></a>在大众中如师子王。<a id="a-2M"></a>思惟体中地水火风。<a id="a-2N"></a>地动则水微。<a id="a-2O"></a>水动则火微。<a id="a-2P"></a>火动则风微。<a id="a-2Q"></a>四法动者诸情衰微神离其身。<a id="a-2R"></a>临时宗亲有何恃怙。<a id="a-2S"></a>唯有善法乃可凭耳。<a id="a-2T"></a>复当思惟深观之法。<a id="a-2U"></a>诸佛所游正受三昧。<a id="a-2V"></a>顺其本则不失威仪。<a id="a-2W"></a>分别有无漏失之行。<a id="a-2X"></a>超越世间八法之业。<a id="a-2Y"></a>利衰毁誉不染其心。<a id="a-2Z"></a>计我人寿命都无处所。<a id="a-2a"></a>最胜当知。<a id="a-2b"></a>若有众生怀倒见心。<a id="a-2c"></a>来诘菩萨所行法则。<a id="a-2d"></a>若从一劫至百千劫。<a id="a-2e"></a>承受一住菩萨所说。<a id="a-2f"></a>言辞流利无能障塞。<a id="a-2g"></a>是故当知。<a id="a-2h"></a>菩萨所行无能及者。<a id="a-2i"></a>不可以譬喻为比。<a id="a-2j"></a>所以然者。<a id="a-2k"></a>皆是菩萨神足变动之所设为。<a id="a-2l"></a>往至十方礼事诸佛兴敬供养。<a id="a-2m"></a>从一佛国至一佛国。<a id="a-2n"></a>所至到处辄为众生兴显道法。<a id="a-2o"></a>蠲除一切始终之难。<a id="a-2p"></a>诸有怨储遭苦恼者自然消灭。<a id="a-2q"></a>所以眷属成就者何。<a id="a-2r"></a>皆由舍弃憍慢自大。<a id="a-2s"></a>或时在于大众之中。<a id="a-2t"></a>其声流利若如梵音。<a id="a-2u"></a>使三部众获其志愿。<a id="a-2v"></a>趣使引入无为究竟之地而灭度之。<a id="a-2w"></a>亦如大龙兴无盖云。<a id="a-2x"></a>雨于三千大千世界。<a id="a-2y"></a>百谷草木普蒙其润随时滋长。<a id="a-2z"></a>菩萨大士亦复如是。<a id="a-30"></a>畅一音声以八解脱法味之水布道法教。<a id="a-31"></a>使三千世普蒙其度。<a id="a-32"></a>其解脱者志若金刚内外清净。<a id="a-33"></a>复以神足禁戒法律。<a id="a-34"></a>自璎珞身众相炳着如纯金山。<a id="a-35"></a>所经过处令各得所。<a id="a-36"></a>其闻法者笃信不疑。<a id="a-37"></a>复令众生入觉意三昧。<a id="a-38"></a>使三千大千世界其中有形之类。<a id="a-39"></a>蜎飞蠕动自识宿命。<a id="a-3A"></a>皆令众生觉本习绪知苦所由。<a id="a-3B"></a>因是皆发菩萨之心。<a id="a-3C"></a>奉遵修行如来正受。<a id="a-3D"></a>是时闻法众生用心精勤。<a id="a-3E"></a>承佛威神明识来趣。<a id="a-3F"></a>随其远近尽来趣至净妙道场。<a id="a-3G"></a>至道场者其志坚固入无所畏。<a id="a-3H"></a>不复恐惧其志究竟。<a id="a-3I"></a>利根众生或经一日二日三日。<a id="a-3J"></a>乃至七日舍其形寿。<a id="a-3K"></a>而取命终皆生天上。<a id="a-3L"></a>其德纯熟行不缺者。<a id="a-3M"></a>便生十方诸佛刹土。<a id="a-3N"></a>生天众生自取天上若干种华。<a id="a-3O"></a>及诸杂香所有自然供养之具。<a id="a-3P"></a>而来供养散诸大众及来会者。<a id="a-3Q"></a>花处虚空皆不堕地。<a id="a-3R"></a>化成自然宝交露台。<a id="a-3S"></a>以大音声而自赞叹。<a id="a-3T"></a>我等善利快蒙斯福。<a id="a-3U"></a>乃能遇此觉意三昧。<a id="a-3V"></a>使三千大千世界获其所愿。<a id="a-3W"></a>如是世尊快得善利。<a id="a-3X"></a>复以香花别供养最胜菩萨。<a id="a-3Y"></a>今蒙仁恩得遭值此觉意三昧。<a id="a-3Z"></a>使我等身咸蒙庆会。<a id="a-3a"></a>其有众生得闻觉意三昧不笃信者。<a id="a-3b"></a>当知此人乃前世时。<a id="a-3c"></a>不遭此三昧之所致也。<a id="a-3d"></a>是时世尊告来会者。<a id="a-3e"></a>吾昔无数阿僧祇劫行此三昧。<a id="a-3f"></a>使我今日得成阿惟三佛。<a id="a-3g"></a>过去无数恒沙诸佛及当来者。<a id="a-3h"></a>皆当修此觉意三昧。<a id="a-3i"></a>三昧威德不可称量。<a id="a-3j"></a>其闻名者悉皆启发菩萨大心不可复计。<a id="a-3k"></a>四部之众皆逮此三昧定意。<a id="a-3l"></a>复有百千诸来会者。<a id="a-3m"></a>即于座上皆发无上正真道意。<a id="a-3n"></a>尔时世尊。<a id="a-3o"></a>复放觉花定意三昧光明。<a id="a-3p"></a>照彼三千大千世界地狱饿鬼畜生之类。<a id="a-3q"></a>众苦消灭皆得还生在人道中自识宿命。<a id="a-3r"></a>是时座上有四亿众。<a id="a-3s"></a>见此瑞应各生患厌。<a id="a-3t"></a>心自思惟夫生有死皆由因缘。<a id="a-3u"></a>死此生彼牵连不断。<a id="a-3v"></a>淫之为源斯由贪爱。<a id="a-3w"></a>我等愿乐生无欲国。<a id="a-3x"></a>乃得修此觉意三昧定意正受。<a id="a-3y"></a>是时世尊。<a id="a-3z"></a>知来会者心中所念而告之曰。<a id="a-40"></a>西方去此无数佛土。<a id="a-41"></a>有佛名无量寿。<a id="a-42"></a>其土清净无淫怒痴。<a id="a-43"></a>悉同一心皆由莲华中生。<a id="a-44"></a>不因父母情欲生也。<a id="a-45"></a>纯是童男亦无女形无大小便。<a id="a-46"></a>以禅悦乐法无想念识以为饭食。<a id="a-47"></a>共相敬念如父如母。<a id="a-48"></a>欲生彼者可发誓愿。<a id="a-49"></a>时四亿众即于座上。<a id="a-4A"></a>同心发愿求生彼土。<a id="a-4B"></a>尔时世尊。<a id="a-4C"></a>即如其像放觉意三昧光明照彼国土。<a id="a-4D"></a>使四亿人得见彼土如来世尊及化生菩萨。<a id="a-4E"></a>其国广博纯金银琉璃众宝杂厕。<a id="a-4F"></a>无三恶道八难之苦。<a id="a-4G"></a>见彼国已。<a id="a-4H"></a>此四亿人随其形寿。<a id="a-4I"></a>皆得同时生彼国土而得修此觉意三昧。<a id="a-4J"></a>斯由本誓发愿所致。<a id="a-4K"></a>觉意三昧之所感动其德如是。</p>
  <p data-pb></p>
  <h2 id="a4L">恭敬品第十三</h2>
  <p id="a4M">是时最胜菩萨复白佛言。<a id="a-4N"></a>云何种类菩萨常从佛闻法而兴恭敬意加勇跃不能自胜。<a id="a-4O"></a>世尊告曰。<a id="a-4P"></a>斯法要者犹那提神药。<a id="a-4Q"></a>若人服食斯神药者。<a id="a-4R"></a>心神悦豫自然濡满。<a id="a-4S"></a>淫怒痴除无复众病。<a id="a-4T"></a>其闻此法一句之义至大乘者。<a id="a-4U"></a>超出妄想得离恶趣。<a id="a-4V"></a>志愿自在未获者获。<a id="a-4W"></a>诸根具足未常缺漏。<a id="a-4X"></a>若使有人专心一意勤修正行。<a id="a-4Y"></a>无他余念而顺其法。<a id="a-4Z"></a>诸尘垢病自然消除。<a id="a-4a"></a>若善男子善女人。<a id="a-4b"></a>得音响信加敬正法。<a id="a-4c"></a>树下端坐一心思惟。<a id="a-4d"></a>设意倒错复从一始。<a id="a-4e"></a>若意不定当自克责。<a id="a-4f"></a>有何不及恶心不除。<a id="a-4g"></a>勤苦劫数不在道捡。<a id="a-4h"></a>何日进成而获无漏。<a id="a-4i"></a>因平等法得蒙度脱。<a id="a-4j"></a>如是最胜。<a id="a-4k"></a>夫顺法者。<a id="a-4l"></a>不居三界亦不离之。<a id="a-4m"></a>复以三观七露明禁而自防慎。<a id="a-4n"></a>常悔前过将来不造。<a id="a-4o"></a>当得诸佛十八之法四无所畏五根五力禅脱定门。<a id="a-4p"></a>其所说法平等无二。<a id="a-4q"></a>身黄金色相好自严。<a id="a-4r"></a>种种功德以自璎珞。<a id="a-4s"></a>音声言训达于十方。<a id="a-4t"></a>是谓最胜菩萨大士当获十法功德。<a id="a-4u"></a>云何为十。<a id="a-4v"></a>所闻正教专意思惟。<a id="a-4w"></a>从善知识亦不违慢。<a id="a-4x"></a>不自大不自下恒处于中。<a id="a-4y"></a>所施行业终不虚妄。<a id="a-4z"></a>谛入深慧意亦不乱。<a id="a-50"></a>欢喜念施心悦无悔。<a id="a-51"></a>若前布施无所选择。<a id="a-52"></a>达于苦际宣畅无我。<a id="a-53"></a>神通自游不失善权。<a id="a-54"></a>是为十法获十功德。<a id="a-55"></a>尔时世尊便说斯偈</p>
  <p id="a56"></p>
  <p id="a57">闻教专意听　　慎道无想愿</p>
  <p id="a58">凭受善知识　　施念无悔吝</p>
  <p id="a59">爱彼犹养已　　高下随颜色</p>
  <p id="a5A">一心念恭敬　　获十功德福</p>
  <p id="a5B">最胜当知。<a id="a-5C"></a>善权适化智度无极。<a id="a-5D"></a>逮于菩萨大乘方等。<a id="a-5E"></a>如来出世愍于俗故。<a id="a-5F"></a>而现若干行法不同。<a id="a-5G"></a>或现缘觉声闻之乘。<a id="a-5H"></a>或在山崖深窟自隐。<a id="a-5I"></a>或复经行而自克责。<a id="a-5J"></a>挍计身中无一可贪。<a id="a-5K"></a>由是之故当自思惟。<a id="a-5L"></a>斯为如来之所开化。<a id="a-5M"></a>信吾言者而在心怀。<a id="a-5N"></a>于现法中即得灭度。<a id="a-5O"></a>虽在异学不改正行。<a id="a-5P"></a>为诸异学讲演法鼓。<a id="a-5Q"></a>其法无想亦无诸念。<a id="a-5R"></a>令其众生尽诸有漏。<a id="a-5S"></a>诸有会者致微妙慧。<a id="a-5T"></a>行有若干志性不同。<a id="a-5U"></a>如是之比不可称计。<a id="a-5V"></a>好慕听经非图一类。<a id="a-5W"></a>舍真就伪亦不可计。<a id="a-5X"></a>现在目前其数难量。<a id="a-5Y"></a>或有菩萨专观脱门。<a id="a-5Z"></a>虽行备具贪在灭度。<a id="a-5a"></a>所以然者。<a id="a-5b"></a>未解善权故致留难。<a id="a-5c"></a>如来神足导引使知。<a id="a-5d"></a>方自觉寤非菩萨行。<a id="a-5e"></a>复为波旬之所扰固。<a id="a-5f"></a>复从是退还在凡夫。<a id="a-5g"></a>最胜当知。<a id="a-5h"></a>如来昼夜三达观察。<a id="a-5i"></a>谁根闇钝退不进者。<a id="a-5j"></a>谁复进前上菩萨位。<a id="a-5k"></a>退如恒沙进如毫毛。<a id="a-5l"></a>心复自知而无神通。<a id="a-5m"></a>夫人初意其心坚固。<a id="a-5n"></a>设当成者众生根断。<a id="a-5o"></a>无为之法定无生灭。<a id="a-5p"></a>众生疑惑谓为非真。<a id="a-5q"></a>善权方便务于真谛。<a id="a-5r"></a>愿乐欲听无从法忍。<a id="a-5s"></a>十二因缘法之深要。<a id="a-5t"></a>先当分别解空无相愿。<a id="a-5u"></a>达知无常非真非有我人寿命虚无寂然。<a id="a-5v"></a>佛复告最胜菩萨及众会。<a id="a-5w"></a>又自念吾昔未成佛时。<a id="a-5x"></a>为诸如来所见训诲。<a id="a-5y"></a>复加威神所见接导。<a id="a-5z"></a>亦是本愿行念所逮。<a id="a-60"></a>得蒙清净志趣安隐。<a id="a-61"></a>今成如来平等正觉。<a id="a-62"></a>众行具足出现于世。<a id="a-63"></a>斯由执意不退转故。<a id="a-64"></a>诸菩萨众亦无央数。<a id="a-65"></a>神足之变不可限量。<a id="a-66"></a>降伏于魔无余侥幸。<a id="a-67"></a>若至城廓郡县聚邑。<a id="a-68"></a>其众生类睹见吾者。<a id="a-69"></a>执意听经亦无他念。<a id="a-6A"></a>兴隆三宝使不断绝。<a id="a-6B"></a>欲求法者皆得充足获安隐行。<a id="a-6C"></a>佛复告最胜菩萨。<a id="a-6D"></a>若有众生信从法教空无相愿。<a id="a-6E"></a>当行三十六事令不堕损。<a id="a-6F"></a>云何菩萨行三十六事令不堕损。<a id="a-6G"></a>于是菩萨。<a id="a-6H"></a>分别三向亦不怀恨。<a id="a-6I"></a>虽处爱欲无所染污。<a id="a-6J"></a>观于无常亦无观想。<a id="a-6K"></a>心行清净不失法性。<a id="a-6L"></a>求诸脱门法诸贤圣。<a id="a-6M"></a>怀来道故而济众生。<a id="a-6N"></a>妄见已断悉知无常。<a id="a-6O"></a>应无所著等正觉行。<a id="a-6P"></a>随缘起灭除去缚着。<a id="a-6Q"></a>所施为事不自为已。<a id="a-6R"></a>解知人本本无出生。<a id="a-6S"></a>寿是磨灭恒不久住。<a id="a-6T"></a>命逝变易如幻如化。<a id="a-6U"></a>过去永尽不见纵迹。<a id="a-6V"></a>来无形像复当受有。<a id="a-6W"></a>现在流驰靡知所趣。<a id="a-6X"></a>知业慧明神识不住。<a id="a-6Y"></a>空慧止处缚解无缚。<a id="a-6Z"></a>勤修三事复修除三。<a id="a-6a"></a>不猗空慧受其果证。<a id="a-6b"></a>将养形命令至道场。<a id="a-6c"></a>于欲无欲亦不离欲。<a id="a-6d"></a>诸佛正受恒现在前。<a id="a-6e"></a>往来周旋不生无想。<a id="a-6f"></a>志常着在诸神通慧。<a id="a-6g"></a>深入法藏不见所入。<a id="a-6h"></a>灭尽无生以为屋室。<a id="a-6i"></a>如如如尔无形无相。<a id="a-6j"></a>本无有际际亦无际。<a id="a-6k"></a>常不有常思惟无常。<a id="a-6l"></a>虽见生死亦不见生。<a id="a-6m"></a>入于五道解无五道。<a id="a-6n"></a>尘劳为缚己已离之。<a id="a-6o"></a>自守无为无悕无望。<a id="a-6p"></a>度人如空空无所成。<a id="a-6q"></a>身行口言无无所损。<a id="a-6r"></a>是谓最胜菩萨所行三十六事上妙之法。<a id="a-6s"></a>非是声闻缘觉所及。<a id="a-6t"></a>当善察之为人解畅。<a id="a-6u"></a>无令众生有诤讼心。<a id="a-6v"></a>所以然者。<a id="a-6w"></a>希有众生能信之者。<a id="a-6x"></a>夫能宣畅缘业之法。<a id="a-6y"></a>斯乃应于无生之心。<a id="a-6z"></a>若观众生意不坚固。<a id="a-70"></a>便当渐渐开使得解。<a id="a-71"></a>得失虽殊亦当下意勿得称已。<a id="a-72"></a>设复有疑以本无观。<a id="a-73"></a>三世平等等无差特。<a id="a-74"></a>亦不见等亦不见无等。<a id="a-75"></a>见亦无见亦无复见况有色相。<a id="a-76"></a>色自无色本无有色。<a id="a-77"></a>色识无识岂有识耶。<a id="a-78"></a>耳声有识受外音故。<a id="a-79"></a>鼻香起识自生臭恶。<a id="a-7A"></a>舌味生识分别好丑。<a id="a-7B"></a>身细滑识因彼粗涩。<a id="a-7C"></a>意法兴识由前善恶。<a id="a-7D"></a>了达诸法无住不住亦不见住。<a id="a-7E"></a>最胜当知。<a id="a-7F"></a>吾我所有诸法所有本悉清净亦不见净。<a id="a-7G"></a>诸法吾我本无所有不见所有。<a id="a-7H"></a>无亦自无亦不见无。<a id="a-7I"></a>慧解菩萨皆无所有。<a id="a-7J"></a>菩萨解慧不猗身口。<a id="a-7K"></a>亦不自高复不自下。<a id="a-7L"></a>从本至竟了达自然。<a id="a-7M"></a>如是菩萨解空慧义。<a id="a-7N"></a>便成无上正真等正觉。<a id="a-7O"></a>多所建立多所饶益。<a id="a-7P"></a>尔时座上诸来会者。<a id="a-7Q"></a>四部之众及八部鬼神。<a id="a-7R"></a>心怀踊跃不能自胜各兴恭敬。<a id="a-7S"></a>以天香花意花大意花散于佛上。<a id="a-7T"></a>及散诸菩萨大弟子上。<a id="a-7U"></a>悉在虚空罗列而住。<a id="a-7V"></a>作唱伎乐自然而鸣。<a id="a-7W"></a>复有诸天侧塞虚空。<a id="a-7X"></a>皆发大声自然雷震。<a id="a-7Y"></a>皆自叹曰。<a id="a-7Z"></a>今所闻法自昔未有。<a id="a-7a"></a>为诸菩萨讲论法要空无之法。<a id="a-7b"></a>所造言行意皆坚强。<a id="a-7c"></a>前在鹿野苑中。<a id="a-7d"></a>与诸天世人所转法轮盖不足言。<a id="a-7e"></a>今闻如来说空无法无生无灭。<a id="a-7f"></a>最第一义世之无双不可称量。<a id="a-7g"></a>自昔闻法未如是也。<a id="a-7h"></a>善哉世尊。<a id="a-7i"></a>使我等心永无犹豫。<a id="a-7j"></a>疑网悉除无余结恨。<a id="a-7k"></a>是时世尊。<a id="a-7l"></a>告来会者。<a id="a-7m"></a>慧解菩萨为一切众生故。<a id="a-7n"></a>心不去离诸法之本。<a id="a-7o"></a>况当远离空无之法。<a id="a-7p"></a>此事不然。<a id="a-7q"></a>菩萨习学不当兴意生于是非。<a id="a-7r"></a>若在诸法念无所著。<a id="a-7s"></a>法实甚深不可思议。<a id="a-7t"></a>习智浅者用无黠故堕四颠倒而兴阴盖。<a id="a-7u"></a>以去持入复生十二缘着以生。<a id="a-7v"></a>便与六十二见共相受入以生受入。<a id="a-7w"></a>复与一切诸尘劳垢而共合同。<a id="a-7x"></a>如是菩萨常当远离。<a id="a-7y"></a>不与同处亦不离之。<a id="a-7z"></a>从痴至死世间乱想及意所念。<a id="a-80"></a>若见精进心不慕及。<a id="a-81"></a>诸见懈怠亦不慢惰。<a id="a-82"></a>有奉戒者复不有异。<a id="a-83"></a>见毁戒者意等无二。<a id="a-84"></a>忍体满具嗔致恶道。<a id="a-85"></a>一心不乱诸想不兴。<a id="a-86"></a>智拔济苦永尽无余。<a id="a-87"></a>恒当远离一切诸念去其世事。<a id="a-88"></a>云何为世事。<a id="a-89"></a>所谓五阴六衰四大四患。<a id="a-8A"></a>十八本持十二因缘。<a id="a-8B"></a>与心不相应者。<a id="a-8C"></a>是谓世俗法。<a id="a-8D"></a>佛告最胜。<a id="a-8E"></a>若有菩萨于三世中而行布施。<a id="a-8F"></a>亦莫思惟过世受报。<a id="a-8G"></a>不念过世所施财物。<a id="a-8H"></a>亦复不念过世受物之人。<a id="a-8I"></a>不念过世所施之处。<a id="a-8J"></a>所住屋舍不念种姓。<a id="a-8K"></a>生某家字某亦复不念。</p>
  <p id="a8L">尔时所施今乃获报。<a id="a-8M"></a>设今造福后报倍胜。<a id="a-8N"></a>如是菩萨。<a id="a-8O"></a>为不成就为堕边际。<a id="a-8P"></a>为在魔界为断佛种。<a id="a-8Q"></a>终不至无上正真之道成最正觉。<a id="a-8R"></a>所以然者。<a id="a-8S"></a>有想着故。<a id="a-8T"></a>想着施者非真实果。<a id="a-8U"></a>若复菩萨念现在施及当来施。<a id="a-8V"></a>常当牢意无众乱想。<a id="a-8W"></a>或时菩萨给施所乏衣被饭食。<a id="a-8X"></a>床褥卧具病瘦医药。<a id="a-8Y"></a>随其所须而不有逆。<a id="a-8Z"></a>欲成无上等正觉者。<a id="a-8a"></a>解诸法空了达为一。<a id="a-8b"></a>空法无相空法不生。<a id="a-8c"></a>无造无作无所施为。<a id="a-8d"></a>不见来时亦不见去。<a id="a-8e"></a>以法性空观了无形。<a id="a-8f"></a>戒品慧品定品解脱品解脱见慧品。<a id="a-8g"></a>三十二相八十种好。<a id="a-8h"></a>法界如法界定。<a id="a-8i"></a>法界观法界无著。<a id="a-8j"></a>佛如佛定。<a id="a-8k"></a>佛观佛无著。<a id="a-8l"></a>佛者无我亦无所生。<a id="a-8m"></a>道意意明。<a id="a-8n"></a>法意意明。<a id="a-8o"></a>众意意明。<a id="a-8p"></a>此十三行无漏慧观。<a id="a-8q"></a>当来过去现在十三。<a id="a-8r"></a>佛以睹见一切诸界。<a id="a-8s"></a>分别其界无来无往。<a id="a-8t"></a>不见出生法自常住。<a id="a-8u"></a>亦不见动亦不见转还。<a id="a-8v"></a>一切众生自起识想。<a id="a-8w"></a>有不信者而取化之。<a id="a-8x"></a>三场清净修如来室。<a id="a-8y"></a>诸法若干行不究竟。<a id="a-8z"></a>所说亦异受者不同。<a id="a-90"></a>欲净三场及五眼者。<a id="a-91"></a>现转法轮无碍之想。<a id="a-92"></a>先行十三无漏之观。<a id="a-93"></a>是谓最胜菩萨摩诃萨无碍之智无碍慧根。<a id="a-94"></a>为众生故示现法界姓字名号。<a id="a-95"></a>无量无限不可思议。<a id="a-96"></a>皆是善权智力所及。<a id="a-97"></a>是时最胜复白佛言。<a id="a-98"></a>云何菩萨入定三昧。<a id="a-99"></a>修行善权摄智不乱。<a id="a-9A"></a>佛告最胜。<a id="a-9B"></a>于是菩萨入无著定。<a id="a-9C"></a>身意口教无所挂碍。<a id="a-9D"></a>观诸佛土如掌观珠。<a id="a-9E"></a>化育众生亦无所著。<a id="a-9F"></a>放大光明导引一切而转法轮佛力无碍。<a id="a-9G"></a>或以菩萨以为眷属。<a id="a-9H"></a>复以佛智自璎珞身住如佛住。<a id="a-9I"></a>游至诸国如佛所游。<a id="a-9J"></a>净诸刹土以佛之度而度脱之。<a id="a-9K"></a>其心盟誓以教教人以智训人。<a id="a-9L"></a>是谓最胜诸佛所入定意三昧。<a id="a-9M"></a>所游所行不可思议。<a id="a-9N"></a>不恐不畏无所忌难。<a id="a-9O"></a>听无厌足心不转还亦不疲惓。<a id="a-9P"></a>不舍当归堕于余法。<a id="a-9Q"></a>何以故。<a id="a-9R"></a>以其菩萨在诸法中志意旷大。<a id="a-9S"></a>弘誓之心不可沮坏。<a id="a-9T"></a>发心起学修佛正法无底之源。<a id="a-9U"></a>加被众生而不舍离。<a id="a-9V"></a>解众生空诸法亦尔。<a id="a-9W"></a>诸法空者道性亦尔。<a id="a-9X"></a>善察众生进趣来往。<a id="a-9Y"></a>以大慈心遍满一切。<a id="a-9Z"></a>三世诸佛所行法则而不差违。<a id="a-9a"></a>无形像法而悉成就。<a id="a-9b"></a>所以者何。<a id="a-9c"></a>犹如男子以意宝珠悬着空中。<a id="a-9d"></a>其有观者莫不欢喜。<a id="a-9e"></a>色甚微妙所照无碍。<a id="a-9f"></a>自不言我广有所照。<a id="a-9g"></a>菩萨大士亦复如是。<a id="a-9h"></a>以心宝珠出智慧口。<a id="a-9i"></a>一切智光普照三千大千世界。<a id="a-9j"></a>亦不自言我今慧光能有所照。<a id="a-9k"></a>何以故。<a id="a-9l"></a>然此菩萨为彼众生不自为己。<a id="a-9m"></a>欲使众生至解脱门。<a id="a-9n"></a>以佛圣印而印可之。<a id="a-9o"></a>净诸佛国为诸众生。<a id="a-9p"></a>而作覆护离一切念。<a id="a-9q"></a>其智慧眼无微不照。<a id="a-9r"></a>明生死本去来现在八法功德。<a id="a-9s"></a>及漏尽通想知灭尽。<a id="a-9t"></a>罗汉缘觉所不能了。<a id="a-9u"></a>菩萨觉知法性所觉。<a id="a-9v"></a>如幻如化热时之炎。<a id="a-9w"></a>芭蕉野马呼声之响。<a id="a-9x"></a>镜像水月泡沫梦现。<a id="a-9y"></a>皆不真实。<a id="a-9z"></a>此五盛阴苦空非身四大合成。<a id="a-A0"></a>复当思惟地水火风空识六事处在三界。<a id="a-A1"></a>欲界色界无色界斯是死界。<a id="a-A2"></a>泥洹法身乃是真界。<a id="a-A3"></a>解生死界及泥洹法。<a id="a-A4"></a>一而不二亦无若干。<a id="a-A5"></a>四大吾我亦复如是。<a id="a-A6"></a>吾我空者诸法亦空。<a id="a-A7"></a>诸法空者六思念法亦复如是。<a id="a-A8"></a>不堕倒见不处生死。<a id="a-A9"></a>亦复不念中道取证。<a id="a-AA"></a>是谓菩萨深了法要。<a id="a-AB"></a>所度不虚受养不妄。<a id="a-AC"></a>安隐处道而无唐捐。<a id="a-AD"></a>复有菩萨用四等心。<a id="a-AE"></a>深究生死无底之源。<a id="a-AF"></a>救之以财恤之劝道。<a id="a-AG"></a>大慈菩萨举目成宝。<a id="a-AH"></a>山河石璧树木茎节悉为七宝。<a id="a-AI"></a>便用广施令得道证。<a id="a-AJ"></a>菩萨于时观察众生有着苦者。<a id="a-AK"></a>为说五阴为苦为老为无真实。<a id="a-AL"></a>习色着苦灭习成道。<a id="a-AM"></a>苦义众多习为原本。<a id="a-AN"></a>斯二事尽乃谓为道。</p>
 </body>
</html>