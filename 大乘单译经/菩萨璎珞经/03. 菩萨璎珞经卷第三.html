<!doctype html>
<html id="z3IBU2HVD" data-ver="1238">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">菩萨璎珞经卷第三</h1>
  <h2 id="a2">法门品第五</h2>
  <p id="a3">尔时世尊。<a id="a-4"></a>告族姓子族姓女。<a id="a-5"></a>吾今当说菩萨璎珞八万法门。<a id="a-6"></a>云何八万。<a id="a-7"></a>于是族姓子。<a id="a-8"></a>或有璎珞名曰尽信。<a id="a-9"></a>如来得此法门者。<a id="a-A"></a>令地狱众生受苦恼者。<a id="a-B"></a>使无众患。<a id="a-C"></a>复有等慈璎珞。<a id="a-D"></a>菩萨得此璎珞者。<a id="a-E"></a>令彼受畜生形者永无伤害。<a id="a-F"></a>复有无忘璎珞。<a id="a-G"></a>菩萨得此璎珞者。<a id="a-H"></a>使饿鬼之类永无饥渴之想。<a id="a-I"></a>复有清净璎珞。<a id="a-J"></a>菩萨得此璎珞者。<a id="a-K"></a>令迷惑众生知其道径。<a id="a-L"></a>复有彻听璎珞。<a id="a-M"></a>菩萨得此璎珞者。<a id="a-N"></a>使无闻众生悉闻正教。<a id="a-O"></a>复有自寤璎珞。<a id="a-P"></a>菩萨得此璎珞者。<a id="a-Q"></a>使愚痴众生心不邪乱。<a id="a-R"></a>复有捡意璎珞菩萨得此璎珞者。<a id="a-S"></a>教诲众生行十善行。<a id="a-T"></a>复有直信璎珞。<a id="a-U"></a>菩萨得此璎珞者。<a id="a-V"></a>使邪见众生安处正见。<a id="a-W"></a>复有弘誓璎珞。<a id="a-X"></a>菩萨得此璎珞者。<a id="a-Y"></a>不以劫数为远。<a id="a-Z"></a>复有超越璎珞。<a id="a-a"></a>菩萨得此璎珞者。<a id="a-b"></a>使懈怠众生奉持正律。<a id="a-c"></a>复有无恚璎珞。<a id="a-d"></a>菩萨得此璎珞者。<a id="a-e"></a>令恚害众生修行忍辱。<a id="a-f"></a>复有勇猛璎珞。<a id="a-g"></a>菩萨得此璎珞者。<a id="a-h"></a>使慢惰众生精进不废。<a id="a-i"></a>复有一意璎珞。<a id="a-j"></a>菩萨得此璎珞者。<a id="a-k"></a>使乱意众生禅定不亏。<a id="a-l"></a>复有炽然璎珞。<a id="a-m"></a>菩萨得此璎珞者。<a id="a-n"></a>使愚痴众生。<a id="a-o"></a>成就智慧。<a id="a-p"></a>复有坚固璎珞。<a id="a-q"></a>菩萨得此璎珞者。<a id="a-r"></a>未履道迹者。<a id="a-s"></a>令立道迹。<a id="a-t"></a>复有多闻璎珞。<a id="a-u"></a>菩萨得此璎珞者。<a id="a-v"></a>使少智众生。<a id="a-w"></a>强记不忘。<a id="a-x"></a>复有威仪璎珞。<a id="a-y"></a>菩萨得此璎珞者。<a id="a-z"></a>使无惭愧众生令知惭愧。<a id="a-10"></a>复有恶露璎珞。<a id="a-11"></a>菩萨得此璎珞者。<a id="a-12"></a>使着欲众生令知不净。<a id="a-13"></a>复有快乐璎珞。<a id="a-14"></a>菩萨得此璎珞者。<a id="a-15"></a>使嗔恚众生永断无余。<a id="a-16"></a>复有普曜璎珞。<a id="a-17"></a>菩萨得此璎珞者。<a id="a-18"></a>悉逮慧明永除闇冥。<a id="a-19"></a>复有遍普璎珞。<a id="a-1A"></a>菩萨得此璎珞者。<a id="a-1B"></a>使等分众生不起狐疑。<a id="a-1C"></a>复有形色变化璎珞。<a id="a-1D"></a>菩萨得此璎珞者。<a id="a-1E"></a>睹见无量形色之变。<a id="a-1F"></a>皆发无上正真道意。<a id="a-1G"></a>是谓族姓子。<a id="a-1H"></a>斯等璎珞至八万法门。<a id="a-1I"></a>菩萨不可穷尽。<a id="a-1J"></a>吾今略说不悉其事。<a id="a-1K"></a>若有众生从劫至劫。<a id="a-1L"></a>至百千劫。<a id="a-1M"></a>欲尽菩萨璎珞行者。<a id="a-1N"></a>此则不然。<a id="a-1O"></a>时有菩萨名曰无形。<a id="a-1P"></a>立不退转。<a id="a-1Q"></a>即从座起。<a id="a-1R"></a>偏露右肩长跪叉手。<a id="a-1S"></a>前白佛言。<a id="a-1T"></a>甚奇甚特未曾所闻。<a id="a-1U"></a>如来变化不可穷尽。<a id="a-1V"></a>乃能演说璎珞妙法。<a id="a-1W"></a>诸有菩萨摩诃萨。<a id="a-1X"></a>执持讽诵璎珞名者。<a id="a-1Y"></a>皆是诸佛之所拥护。<a id="a-1Z"></a>若有善男子善女人。<a id="a-1a"></a>遭遇如来说法璎珞便为值遇如来法藏。</p>
  <p id="a1b">尔时世尊重告四部众。<a id="a-1c"></a>若有善男子善女人。<a id="a-1d"></a>一心一意受持讽诵。<a id="a-1e"></a>便得十无碍功德。<a id="a-1f"></a>云何为十。<a id="a-1g"></a>得虚空藏威仪深入。<a id="a-1h"></a>所闻强记不失辩才。<a id="a-1i"></a>观了诸念如幻如化游心解脱亦不计常。<a id="a-1j"></a>恒离八法不处愦闹。<a id="a-1k"></a>闻辄欢悦心无二见。<a id="a-1l"></a>解空无相亦不着相。<a id="a-1m"></a>复能深入寂灭定意。<a id="a-1n"></a>神足无碍得捷疾智。<a id="a-1o"></a>知法自生不见起灭。<a id="a-1p"></a>是谓善男子善女人。<a id="a-1q"></a>便能具足十无碍功德。<a id="a-1r"></a>尔时舍利弗即从座起。<a id="a-1s"></a>偏露右臂。<a id="a-1t"></a>叉手前白佛言。<a id="a-1u"></a>唯然世尊。<a id="a-1v"></a>诸法无形不可睹见。<a id="a-1w"></a>无形之法。<a id="a-1x"></a>非是罗汉辟支所及。<a id="a-1y"></a>云何世尊。<a id="a-1z"></a>言善男子善女人。<a id="a-20"></a>执持讽诵十无碍功德。<a id="a-21"></a>便成道果入泥洹门。<a id="a-22"></a>无碍泥洹岂异法乎。<a id="a-23"></a>泥洹无为无碍无著。<a id="a-24"></a>如来现在逮等正觉。<a id="a-25"></a>云何以无碍功德。<a id="a-26"></a>而说泥洹。<a id="a-27"></a>若使众生得十无碍功德。<a id="a-28"></a>便为已得泥洹。<a id="a-29"></a>若使众生已得泥洹者。<a id="a-2A"></a>则为泥洹非泥洹也。<a id="a-2B"></a>云何世尊。<a id="a-2C"></a>言得十无碍功德便是泥洹。<a id="a-2D"></a>佛告舍利弗。<a id="a-2E"></a>如汝所问。<a id="a-2F"></a>皆佛威神非汝境界。<a id="a-2G"></a>云何舍利弗。<a id="a-2H"></a>泥洹色耶。<a id="a-2I"></a>对曰非也。<a id="a-2J"></a>云何舍利弗。<a id="a-2K"></a>泥洹无色耶。<a id="a-2L"></a>对曰非也。<a id="a-2M"></a>云何舍利弗。<a id="a-2N"></a>泥洹色无色耶。<a id="a-2O"></a>对曰非也。<a id="a-2P"></a>云何舍利弗。<a id="a-2Q"></a>泥洹非色非不色耶。<a id="a-2R"></a>对曰非也。<a id="a-2S"></a>云何舍利弗。<a id="a-2T"></a>无碍诸法。<a id="a-2U"></a>是常非常有起有灭耶。<a id="a-2V"></a>对曰非也世尊。<a id="a-2W"></a>佛告舍利弗。<a id="a-2X"></a>若使无碍诸法乃至泥洹。<a id="a-2Y"></a>非色非无色。<a id="a-2Z"></a>亦非色亦非无色。<a id="a-2a"></a>亦无生灭断着。<a id="a-2b"></a>无形不可见。<a id="a-2c"></a>云何复言泥洹名乎。<a id="a-2d"></a>舍利弗白佛言。<a id="a-2e"></a>世尊。<a id="a-2f"></a>泥洹无名。<a id="a-2g"></a>非眼识境界所能见也。<a id="a-2h"></a>佛言。<a id="a-2i"></a>如是如是。<a id="a-2j"></a>舍利弗。<a id="a-2k"></a>如汝所言。<a id="a-2l"></a>非眼识境界所能见也。<a id="a-2m"></a>云何舍利弗。<a id="a-2n"></a>识有形乎。<a id="a-2o"></a>对曰。<a id="a-2p"></a>随其形相。<a id="a-2q"></a>佛告舍利弗。<a id="a-2r"></a>如汝所言。<a id="a-2s"></a>随其形相。<a id="a-2t"></a>则有识者。<a id="a-2u"></a>云何复言非眼识境界耶。<a id="a-2v"></a>舍利弗白佛言。<a id="a-2w"></a>随有形相是有为识。<a id="a-2x"></a>随无形相是无为识。<a id="a-2y"></a>无碍泥洹。<a id="a-2z"></a>非有为相非有为识。<a id="a-30"></a>非无为相非无为识。<a id="a-31"></a>云何舍利弗。<a id="a-32"></a>无碍泥洹非有为相非有为识。<a id="a-33"></a>非无为相非无为识。<a id="a-34"></a>有为有识无为无识。<a id="a-35"></a>泥洹非此非彼。<a id="a-36"></a>更异识乎。<a id="a-37"></a>舍利弗白佛言。<a id="a-38"></a>非也世尊。<a id="a-39"></a>佛告舍利弗。<a id="a-3A"></a>泥洹非此非彼。<a id="a-3B"></a>亦非异识。<a id="a-3C"></a>相则非相。<a id="a-3D"></a>云何泥洹别立名耶。<a id="a-3E"></a>假使泥洹别立名号。<a id="a-3F"></a>随其形相则有识生。<a id="a-3G"></a>若使泥洹不别立名号。<a id="a-3H"></a>随无为相便有无为识。<a id="a-3I"></a>云何说言泥洹。<a id="a-3J"></a>不有为相不有为识。<a id="a-3K"></a>不无为相不无为识。<a id="a-3L"></a>亦不异识。<a id="a-3M"></a>复非别立名号。<a id="a-3N"></a>如今云何称泥洹乎。<a id="a-3O"></a>舍利弗白佛言。<a id="a-3P"></a>世尊。<a id="a-3Q"></a>泥洹泥洹。<a id="a-3R"></a>佛言。<a id="a-3S"></a>云何泥洹泥洹。<a id="a-3T"></a>舍利弗言。<a id="a-3U"></a>如泥洹尽。<a id="a-3V"></a>佛言。<a id="a-3W"></a>云何如泥洹尽。<a id="a-3X"></a>舍利弗言。<a id="a-3Y"></a>如尽无尽。<a id="a-3Z"></a>佛言。<a id="a-3a"></a>善哉善哉。<a id="a-3b"></a>舍利弗。<a id="a-3c"></a>如汝所言。<a id="a-3d"></a>本说无碍泥洹。<a id="a-3e"></a>非有为相非有为识。<a id="a-3f"></a>非无为相非无为识。<a id="a-3g"></a>亦非异识。<a id="a-3h"></a>相则无相不别立名。<a id="a-3i"></a>云何复言无碍泥洹如尽无尽。<a id="a-3j"></a>时舍利弗白佛言。<a id="a-3k"></a>世尊。<a id="a-3l"></a>非我境界说无碍泥洹。<a id="a-3m"></a>但无碍泥洹无尽非无尽。<a id="a-3n"></a>佛告舍利弗。<a id="a-3o"></a>吾今与汝引喻。<a id="a-3p"></a>智者以譬喻自解。<a id="a-3q"></a>犹如士夫仰射虚空。<a id="a-3r"></a>于空求空。<a id="a-3s"></a>复向人说。<a id="a-3t"></a>吾昔游空自陷于渊。<a id="a-3u"></a>今得空便射而报仇。<a id="a-3v"></a>何其快哉果我所愿。<a id="a-3w"></a>云何舍利弗。<a id="a-3x"></a>斯人志趣为审然不乎。<a id="a-3y"></a>舍利弗白佛言。<a id="a-3z"></a>世尊。<a id="a-40"></a>彼射虚空欲报其怨审然不虚。<a id="a-41"></a>云何舍利弗。<a id="a-42"></a>于空射空箭着空耶。<a id="a-43"></a>对曰不着。</p>
  <p id="a44">佛言。<a id="a-45"></a>云何于空报怨。<a id="a-46"></a>舍利弗言。<a id="a-47"></a>虚空无相不见有报无报。<a id="a-48"></a>佛言。<a id="a-49"></a>如是如是。<a id="a-4A"></a>如汝所言虚空无报。<a id="a-4B"></a>佛告舍利弗。<a id="a-4C"></a>无碍泥洹亦复如是。<a id="a-4D"></a>在有为相随有为识。<a id="a-4E"></a>在无为相随无为识。<a id="a-4F"></a>不在此相不在彼相。<a id="a-4G"></a>亦非有识亦非无识。<a id="a-4H"></a>是谓无碍泥洹非有识非无识也。<a id="a-4I"></a>时有五百比丘。<a id="a-4J"></a>闻此虚空无尽之法。<a id="a-4K"></a>即从座起收摄衣钵涉道而去。<a id="a-4L"></a>何以故。<a id="a-4M"></a>斯等比丘。<a id="a-4N"></a>于空求空欲报空怨。<a id="a-4O"></a>计心染着谓空有空。<a id="a-4P"></a>正使将来恒沙诸佛立前说法。<a id="a-4Q"></a>斯等比丘。<a id="a-4R"></a>于空染空终不解脱。<a id="a-4S"></a>尔时座上凡夫立信。<a id="a-4T"></a>学无学人未能尽苦至无为界。<a id="a-4U"></a>时舍利弗承佛威神。<a id="a-4V"></a>告四部众。<a id="a-4W"></a>云何诸贤。<a id="a-4X"></a>汝等审解此深法乎。<a id="a-4Y"></a>对曰唯然。<a id="a-4Z"></a>贤者舍利弗。<a id="a-4a"></a>永断尘劳所作已办。<a id="a-4b"></a>舍利弗言。<a id="a-4c"></a>云何尽尘劳耶。<a id="a-4d"></a>对曰。<a id="a-4e"></a>众智不杂。<a id="a-4f"></a>非造非不造故。<a id="a-4g"></a>故尽尘劳。<a id="a-4h"></a>舍利弗言。<a id="a-4i"></a>善哉善哉。<a id="a-4j"></a>族姓子。<a id="a-4k"></a>尘劳之畴是众生本。<a id="a-4l"></a>于众生中成无上道。<a id="a-4m"></a>于如来福田净一切智。<a id="a-4n"></a>舍利弗言。<a id="a-4o"></a>净亦无净。<a id="a-4p"></a>云何于福田净一切智。<a id="a-4q"></a>对曰。<a id="a-4r"></a>未得道果。<a id="a-4s"></a>于一切智未净其迹。<a id="a-4t"></a>又问。<a id="a-4u"></a>舍利弗。<a id="a-4v"></a>菩萨净一切智凡有几品。<a id="a-4w"></a>舍利弗言。<a id="a-4x"></a>菩萨净一切智。<a id="a-4y"></a>不为世法所拘。<a id="a-4z"></a>又问。<a id="a-50"></a>云何不为世法所拘。<a id="a-51"></a>舍利弗言。<a id="a-52"></a>诸法无著不怀倒见。<a id="a-53"></a>又问。<a id="a-54"></a>菩萨璎珞云何成就。<a id="a-55"></a>答曰。<a id="a-56"></a>不失佛道至竟成就。<a id="a-57"></a>不失菩萨璎珞。<a id="a-58"></a>是谓族姓子斯由本行不失善愿。<a id="a-59"></a>又问。<a id="a-5A"></a>云何舍利弗。<a id="a-5B"></a>菩萨摩诃萨云何凭善知识。<a id="a-5C"></a>成就菩萨众行璎珞。<a id="a-5D"></a>答曰。<a id="a-5E"></a>于一切众生不惜身命。<a id="a-5F"></a>是谓菩萨摩诃萨善知识。<a id="a-5G"></a>又问。<a id="a-5H"></a>用何等智成就众行璎珞。<a id="a-5I"></a>答曰。<a id="a-5J"></a>不断佛种更不造新。<a id="a-5K"></a>又问。<a id="a-5L"></a>云何于诸如来。<a id="a-5M"></a>承事供养庄严佛土。<a id="a-5N"></a>答曰。<a id="a-5O"></a>不以劫数为期。<a id="a-5P"></a>是谓庄严佛土。<a id="a-5Q"></a>又问。<a id="a-5R"></a>云何于如来所。<a id="a-5S"></a>贤圣默然不起众想。<a id="a-5T"></a>答曰。<a id="a-5U"></a>宁失身命不缺于戒。<a id="a-5V"></a>又问。<a id="a-5W"></a>云何分别八百根门。<a id="a-5X"></a>答曰。<a id="a-5Y"></a>持心连续不失守意出入息念。<a id="a-5Z"></a>又问。<a id="a-5a"></a>云何具足六坚之法。<a id="a-5b"></a>答曰。<a id="a-5c"></a>不实之身不实之命。<a id="a-5d"></a>易实身命。<a id="a-5e"></a>又问。<a id="a-5f"></a>云何具足无尽藏。<a id="a-5g"></a>答曰。<a id="a-5h"></a>已得菩萨无碍璎珞。<a id="a-5i"></a>便能具足七财无尽。<a id="a-5j"></a>又问。<a id="a-5k"></a>云何于世少欲知足。<a id="a-5l"></a>答曰。<a id="a-5m"></a>于诸众智不相违背。<a id="a-5n"></a>是谓少欲。<a id="a-5o"></a>又问。<a id="a-5p"></a>云何游心闲居不染三有。<a id="a-5q"></a>答曰。<a id="a-5r"></a>不愿求于三界。<a id="a-5s"></a>又问。<a id="a-5t"></a>云何用智觉三世患。<a id="a-5u"></a>答曰。<a id="a-5v"></a>尽苦元本不生尘劳。<a id="a-5w"></a>又问。<a id="a-5x"></a>云何于三痛法无有想念。<a id="a-5y"></a>答曰。<a id="a-5z"></a>不见苦乐无苦无乐。<a id="a-60"></a>又问。<a id="a-61"></a>云何菩萨受无所受。<a id="a-62"></a>答曰。<a id="a-63"></a>分别五阴色痛想行识。<a id="a-64"></a>又问。<a id="a-65"></a>云何菩萨深入法本。<a id="a-66"></a>答曰。<a id="a-67"></a>舍外六入内不造六尘。<a id="a-68"></a>又问。<a id="a-69"></a>云何以度度也。<a id="a-6A"></a>答曰。<a id="a-6B"></a>分别诸道不染道果。<a id="a-6C"></a>云何菩萨舍悭惠施不起想着。<a id="a-6D"></a>答曰。<a id="a-6E"></a>于一切众生心无三碍。<a id="a-6F"></a>又问。<a id="a-6G"></a>云何菩萨守戒不缺。<a id="a-6H"></a>答曰。<a id="a-6I"></a>从初发意乃至成佛。<a id="a-6J"></a>不舍道心柔顺法忍。<a id="a-6K"></a>又问。<a id="a-6L"></a>云何修忍不起恚怒。<a id="a-6M"></a>答曰。<a id="a-6N"></a>伏心摄意计空无形。<a id="a-6O"></a>又问。<a id="a-6P"></a>云何菩萨用心精进不起懈怠。<a id="a-6Q"></a>答曰。<a id="a-6R"></a>分别思惟如救火然。<a id="a-6S"></a>又问。<a id="a-6T"></a>云何菩萨禅意不亏。<a id="a-6U"></a>游至十方心意不错。<a id="a-6V"></a>答曰。<a id="a-6W"></a>意等无二不失智慧。<a id="a-6X"></a>又问。<a id="a-6Y"></a>云何慧眼普照无碍。<a id="a-6Z"></a>答曰。<a id="a-6a"></a>一切诸法不见形相。<a id="a-6b"></a>又问。<a id="a-6c"></a>云何菩萨入慈等定。<a id="a-6d"></a>摄取众生不见有度。<a id="a-6e"></a>答曰。<a id="a-6f"></a>观了众生心意识本。<a id="a-6g"></a>云何菩萨愍念悲泣诸不度者。<a id="a-6h"></a>答曰。<a id="a-6i"></a>不起法想见有高下。<a id="a-6j"></a>又问。<a id="a-6k"></a>云何菩萨喜心不绝入无量定。<a id="a-6l"></a>答曰。<a id="a-6m"></a>行本自然不见生灭。<a id="a-6n"></a>又问。<a id="a-6o"></a>云何菩萨行三三昧至泥洹门。<a id="a-6p"></a>答曰。<a id="a-6q"></a>不舍如来八道径路。</p>
  <p id="a6r">尔时舍利弗以无数方便。<a id="a-6s"></a>与诸会者。<a id="a-6t"></a>说微妙法无碍璎珞。<a id="a-6u"></a>时一千二百比丘。<a id="a-6v"></a>信心坚固立不退转。<a id="a-6w"></a>复有无数天人。<a id="a-6x"></a>皆发无上正真道意。<a id="a-6y"></a>时有菩萨名无顶相。<a id="a-6z"></a>即从座起。<a id="a-70"></a>前白佛言。<a id="a-71"></a>甚奇甚特。<a id="a-72"></a>未曾所闻。<a id="a-73"></a>如贤者舍利弗说智慧界。<a id="a-74"></a>非有非无。<a id="a-75"></a>不见爱憎喜怒诸法之相。<a id="a-76"></a>如我观见十方世界诸佛世尊敷演道教。<a id="a-77"></a>或说有教渐至无为。<a id="a-78"></a>或说无教亦至无为。<a id="a-79"></a>或说身苦令知厌患。<a id="a-7A"></a>或除识想知离本际。<a id="a-7B"></a>云何菩萨普入诸法。<a id="a-7C"></a>一一分别不起增减。<a id="a-7D"></a>今闻如来身相之法。<a id="a-7E"></a>有为自尔行不改易。<a id="a-7F"></a>无为无形不可测度。<a id="a-7G"></a>今欲闻如来璎珞之本。<a id="a-7H"></a>唯愿解说。<a id="a-7I"></a>有为色身有几璎珞而自严饰。<a id="a-7J"></a>无为色身有几璎珞而自严饰。<a id="a-7K"></a>有为无色身有几璎珞而自严饰。<a id="a-7L"></a>无为无色身有几璎珞而自严饰。<a id="a-7M"></a>尔时世尊告无顶相菩萨曰。<a id="a-7N"></a>善哉善哉。<a id="a-7O"></a>族姓子。<a id="a-7P"></a>乃能于如来前为师子吼。<a id="a-7Q"></a>今当为汝一一分别。<a id="a-7R"></a>谛听谛听善思念之。<a id="a-7S"></a>菩萨摩诃萨从初发意乃至成佛。<a id="a-7T"></a>恒当具足捡身口意。<a id="a-7U"></a>庄严六度了色本无。<a id="a-7V"></a>不见色本。<a id="a-7W"></a>于色庄严六璎珞法。<a id="a-7X"></a>逮得如来深藏璎珞。<a id="a-7Y"></a>云何为六。<a id="a-7Z"></a>于是善男子善女人。<a id="a-7a"></a>若眼见色。<a id="a-7b"></a>知彼起色。<a id="a-7c"></a>众生淫怒痴。<a id="a-7d"></a>应进便进。<a id="a-7e"></a>应退便退。<a id="a-7f"></a>眼非彼色色非即眼。<a id="a-7g"></a>念除彼色不起眼想。<a id="a-7h"></a>是谓一法清净璎珞。<a id="a-7i"></a>复次族姓子。<a id="a-7j"></a>色性自然识亦自然。<a id="a-7k"></a>彼色我识不兴尘劳。<a id="a-7l"></a>速解彼缚不染我有。<a id="a-7m"></a>是谓二法清净璎珞。<a id="a-7n"></a>复次族姓子。<a id="a-7o"></a>诸善根本。<a id="a-7p"></a>于色无形分别思惟。<a id="a-7q"></a>根本清净色亦清净。<a id="a-7r"></a>是谓三法清净璎珞。<a id="a-7s"></a>复次族姓子。<a id="a-7t"></a>着色染欲。<a id="a-7u"></a>非色有欲色性本无。<a id="a-7v"></a>况复淫欲。<a id="a-7w"></a>是谓四法清净璎珞。<a id="a-7x"></a>复次族姓子。<a id="a-7y"></a>计色有常非眼境界。<a id="a-7z"></a>意识分别便起犹豫。<a id="a-80"></a>计常无常乃至无我。<a id="a-81"></a>色性虚寂永无起灭。<a id="a-82"></a>是谓五法清净璎珞。<a id="a-83"></a>复次族姓子。<a id="a-84"></a>色是外入。<a id="a-85"></a>眼识往受。<a id="a-86"></a>有色有为有色无为。<a id="a-87"></a>有为色识便败道根。<a id="a-88"></a>无为色识果报成就。<a id="a-89"></a>思惟分别有无相者。<a id="a-8A"></a>是谓六法清净璎珞。<a id="a-8B"></a>复次族姓子。<a id="a-8C"></a>自摄色识复有六事云何为六。<a id="a-8D"></a>于是族姓子。<a id="a-8E"></a>识相无形流驰万端。<a id="a-8F"></a>前有外尘便生尘劳。<a id="a-8G"></a>善则善识恶则恶识。<a id="a-8H"></a>恶识无善善识无恶。<a id="a-8I"></a>菩萨摄意不起善恶识者。<a id="a-8J"></a>是谓一法清净璎珞。<a id="a-8K"></a>复次族姓子。<a id="a-8L"></a>眼识观空悉无所有。<a id="a-8M"></a>便生空想无善恶报。<a id="a-8N"></a>不见今生后复受报。<a id="a-8O"></a>于中摄意不起颠倒想者。<a id="a-8P"></a>是谓二法清净璎珞。<a id="a-8Q"></a>复次族姓子。<a id="a-8R"></a>识别无我。<a id="a-8S"></a>或时有见根门不净而计有净。<a id="a-8T"></a>或复有念根门有净而计不净。<a id="a-8U"></a>于中摄意不起二想者。<a id="a-8V"></a>是谓三法清净璎珞。<a id="a-8W"></a>复次族姓子。<a id="a-8X"></a>识见彼恚有善不善。<a id="a-8Y"></a>善谓常善。<a id="a-8Z"></a>不善亦尔。<a id="a-8a"></a>于中摄意具足忍辱者。<a id="a-8b"></a>是谓四法清净璎珞。<a id="a-8c"></a>复次族姓子。<a id="a-8d"></a>识知众生有趣善者不趣善者。<a id="a-8e"></a>有坚住行地不坚住行地。<a id="a-8f"></a>于中摄意心不退转者。<a id="a-8g"></a>是谓五法清净璎珞。<a id="a-8h"></a>复次族姓子。<a id="a-8i"></a>识观前色有道有俗。<a id="a-8j"></a>见道不知是道。<a id="a-8k"></a>见俗不知是俗。<a id="a-8l"></a>于中摄意善分别道俗者。<a id="a-8m"></a>是谓六法清净璎珞。<a id="a-8n"></a>耳识趣想。<a id="a-8o"></a>复有六事。<a id="a-8p"></a>云何为六。<a id="a-8q"></a>于是族姓子。<a id="a-8r"></a>若耳闻声十八变动。<a id="a-8s"></a>或闻风声树木山崩。<a id="a-8t"></a>或时鸟兽音乐之声。<a id="a-8u"></a>声有善恶可记不可记。<a id="a-8v"></a>于中摄意耳识不错者。<a id="a-8w"></a>是谓一法清净璎珞。<a id="a-8x"></a>复次族姓子。<a id="a-8y"></a>有时众生。<a id="a-8z"></a>便得世俗通彻之听。<a id="a-90"></a>或百踰旬二百踰旬。<a id="a-91"></a>复至无数诸佛国土。<a id="a-92"></a>犹如猛雄世尊进趣道场欲成等正觉。<a id="a-93"></a>尔时天地六返震动。<a id="a-94"></a>分别音响悉归虚空。<a id="a-95"></a>于中摄意不起想著者。<a id="a-96"></a>是谓二法清净璎珞。<a id="a-97"></a>复次族姓子。<a id="a-98"></a>耳识闻声本无所有。<a id="a-99"></a>便生众想起若干念。<a id="a-9A"></a>于中摄意无邪念者。<a id="a-9B"></a>是谓三法清净璎珞。<a id="a-9C"></a>复次族姓子。<a id="a-9D"></a>耳通清净。<a id="a-9E"></a>知彼受形有清有浊。<a id="a-9F"></a>见浊不起尘劳。<a id="a-9G"></a>见清不生道心。<a id="a-9H"></a>于中摄意不起彼我者。<a id="a-9I"></a>是谓四法清净璎珞。<a id="a-9J"></a>复次族姓子。<a id="a-9K"></a>或时耳识闻他方异刹演说。<a id="a-9L"></a>五分法身现处母胎。<a id="a-9M"></a>不染尘欲。<a id="a-9N"></a>复现出家心不改变。<a id="a-9O"></a>在树王下成等正觉。<a id="a-9P"></a>于中摄意分别道俗者。<a id="a-9Q"></a>是谓五法清净璎珞。<a id="a-9R"></a>复次族姓子。<a id="a-9S"></a>耳识听察十方国土诸佛世尊转虚空法轮。<a id="a-9T"></a>弹指之顷。<a id="a-9U"></a>拔济无量众生之类。<a id="a-9V"></a>不自称说吾有所度。<a id="a-9W"></a>于中摄意不计化众生者。<a id="a-9X"></a>是谓六法清净璎珞。<a id="a-9Y"></a>佛复告无顶相菩萨曰。<a id="a-9Z"></a>依彼耳识。<a id="a-9a"></a>当修行六法。<a id="a-9b"></a>云何为六。<a id="a-9c"></a>于是族姓子。<a id="a-9d"></a>行权方便记本所造。<a id="a-9e"></a>修习璎珞不越次叙。<a id="a-9f"></a>是谓一法清净璎珞。<a id="a-9g"></a>复次族姓子。<a id="a-9h"></a>猗行无我不计身本。<a id="a-9i"></a>是谓二法清净璎珞。<a id="a-9j"></a>复次族姓子。<a id="a-9k"></a>具足六法不毁戒性。<a id="a-9l"></a>是谓三法清净璎珞。<a id="a-9m"></a>复次族姓子。<a id="a-9n"></a>耳识玄鉴通达无碍。<a id="a-9o"></a>不舍弘誓大慈之心。<a id="a-9p"></a>是谓四法清净璎珞。<a id="a-9q"></a>复次族姓子。<a id="a-9r"></a>耳识了知进趣行步。<a id="a-9s"></a>斯法善道斯法恶道。<a id="a-9t"></a>斯法有为斯法无为。<a id="a-9u"></a>于中分别耳识不错者。<a id="a-9v"></a>是谓五法清净璎珞。<a id="a-9w"></a>复次族姓子。<a id="a-9x"></a>耳识分别诸佛世界。<a id="a-9y"></a>听闻殊特深妙之法。<a id="a-9z"></a>一一承事诸佛世尊。<a id="a-A0"></a>是谓六法清净璎珞。<a id="a-A1"></a>复有六法当念修行。<a id="a-A2"></a>云何为六。<a id="a-A3"></a>如来世尊。<a id="a-A4"></a>色身清净非爱欲身。<a id="a-A5"></a>身放众香。<a id="a-A6"></a>普遍十方无量世界。<a id="a-A7"></a>一一香气。<a id="a-A8"></a>皆演无量璎珞法门。<a id="a-A9"></a>不猗众生有众生想。<a id="a-AA"></a>于中成就具足鼻识。<a id="a-AB"></a>是谓一法清净璎珞。<a id="a-AC"></a>复次族姓子。<a id="a-AD"></a>如来世尊无量香界。<a id="a-AE"></a>以戒德香。<a id="a-AF"></a>普周十方恒沙刹土。<a id="a-AG"></a>于中摄取无量众生。<a id="a-AH"></a>是谓二法清净璎珞。<a id="a-AI"></a>复次族姓子。<a id="a-AJ"></a>复以鼻识察彼香界。<a id="a-AK"></a>应从三道断诸缚着。<a id="a-AL"></a>不失鼻识应行之本。<a id="a-AM"></a>是谓三法清净璎珞。<a id="a-AN"></a>复次族姓子。<a id="a-AO"></a>因彼鼻通演出无量审谛之教。<a id="a-AP"></a>鼻识清净众行具足。<a id="a-AQ"></a>是谓四法清净璎珞。<a id="a-AR"></a>复次族姓子。<a id="a-AS"></a>鼻识有三。<a id="a-AT"></a>界外入内识。<a id="a-AU"></a>嗅善恶香。<a id="a-AV"></a>分别八道十六圣迹。<a id="a-AW"></a>是谓五法清净璎珞。<a id="a-AX"></a>复次族姓子。<a id="a-AY"></a>鼻识嗅香一念一意。<a id="a-AZ"></a>知彼众生心。<a id="a-Aa"></a>所念法。<a id="a-Ab"></a>一一演畅无量法门。<a id="a-Ac"></a>是谓六法清净璎珞。<a id="a-Ad"></a>佛复告无顶相菩萨曰。<a id="a-Ae"></a>复当具足六法。<a id="a-Af"></a>佛相无相不可护持。<a id="a-Ag"></a>庄严成道以自庄饰。<a id="a-Ah"></a>云何为六。<a id="a-Ai"></a>于是族姓子。<a id="a-Aj"></a>坐佛树下修习一相。<a id="a-Ak"></a>观见众生所行不在。<a id="a-Al"></a>从兜术天降神母胎。<a id="a-Am"></a>虽现俗变不失贤圣。<a id="a-An"></a>如来禁戒德香普遍无量世界。<a id="a-Ao"></a>是谓一法清净璎珞。<a id="a-Ap"></a>复次族姓子修鼻识相。<a id="a-Aq"></a>普知十方诸佛世界。<a id="a-Ar"></a>知所趣生受形不同。<a id="a-As"></a>复以神足而教化之。<a id="a-At"></a>是谓二法清净璎珞。<a id="a-Au"></a>复次族姓子。<a id="a-Av"></a>鼻识分别相相无厌。<a id="a-Aw"></a>复观十方无量世界。<a id="a-Ax"></a>悉见一生补处菩萨。<a id="a-Ay"></a>香气遍满十方世界。<a id="a-Az"></a>于中摄意而不分散。<a id="a-B0"></a>是谓三法清净璎珞。<a id="a-B1"></a>复次族姓子。<a id="a-B2"></a>初坐佛树内自思惟。<a id="a-B3"></a>今吾成佛必然不疑。<a id="a-B4"></a>以何证验。<a id="a-B5"></a>令天龙鬼神乃至十方诸佛世尊知我今坐佛树下。<a id="a-B6"></a>即放诸毛孔一一众香。<a id="a-B7"></a>令十方界悉来宿卫拥护菩萨。<a id="a-B8"></a>至成作佛。<a id="a-B9"></a>是谓四法清净璎珞。<a id="a-BA"></a>复次族姓子。<a id="a-BB"></a>于树王下已成等觉。<a id="a-BC"></a>众相具足。<a id="a-BD"></a>一夜之中成三明慧。<a id="a-BE"></a>初夜自念过去恒沙诸佛世尊在此成道。<a id="a-BF"></a>先布何法云何教化。<a id="a-BG"></a>如是思惟。<a id="a-BH"></a>复至中夜。<a id="a-BI"></a>古昔诸佛在此成道。<a id="a-BJ"></a>皆说无量诸度无极。<a id="a-BK"></a>我今亦应如诸佛法。<a id="a-BL"></a>便入众香无形定意。<a id="a-BM"></a>复从定起。<a id="a-BN"></a>复更思惟。<a id="a-BO"></a>古昔诸佛虽于此处成佛。<a id="a-BP"></a>先度何人云何说法。<a id="a-BQ"></a>尔时便闻十方世界一切众香。<a id="a-BR"></a>各有斯音度应度者。<a id="a-BS"></a>复于彼处一一思惟。<a id="a-BT"></a>乃至后夜。<a id="a-BU"></a>如是不退不阙香界。<a id="a-BV"></a>是谓五法清净璎珞。<a id="a-BW"></a>复次族姓子。<a id="a-BX"></a>已获鼻相内自思惟。<a id="a-BY"></a>世香无常种生死法。<a id="a-BZ"></a>以何方便求道德之香。<a id="a-Ba"></a>便自入定。<a id="a-Bb"></a>分别慧定五分法身。<a id="a-Bc"></a>以识往别。<a id="a-Bd"></a>戒香摄身。<a id="a-Be"></a>定香摄意。<a id="a-Bf"></a>慧香摄乱。<a id="a-Bg"></a>解慧摄倒见。<a id="a-Bh"></a>度知摄无明是谓如来五分法香璎珞其身。<a id="a-Bi"></a>是谓六法清净璎珞。</p>
  <p id="aBj">佛复告无顶相菩萨曰。<a id="a-Bk"></a>如来舌相众相中妙。<a id="a-Bl"></a>演布言教不漏四过。<a id="a-Bm"></a>本所造愿说法教化。<a id="a-Bn"></a>口教清净不失舌识。<a id="a-Bo"></a>是谓一法清净璎珞。<a id="a-Bp"></a>复次族姓子。<a id="a-Bq"></a>本修清净守护三行。<a id="a-Br"></a>知彼众生神识所趣。<a id="a-Bs"></a>辄便说法不失次绪。<a id="a-Bt"></a>舌识清净。<a id="a-Bu"></a>是谓二法清净璎珞。<a id="a-Bv"></a>复次族姓子。<a id="a-Bw"></a>虽口说法有教有响。<a id="a-Bx"></a>言从识发外辄受化。<a id="a-By"></a>复采彼语而为说法。<a id="a-Bz"></a>于中自摄舌识清净。<a id="a-C0"></a>是谓三法清净璎珞。<a id="a-C1"></a>复次族姓子。<a id="a-C2"></a>舌有众相相相不同。<a id="a-C3"></a>一一化识说法无穷。<a id="a-C4"></a>不失四辩舌识清净。<a id="a-C5"></a>乃至无量恒沙刹土。<a id="a-C6"></a>言从语用无不受信。<a id="a-C7"></a>是谓四法清净璎珞。<a id="a-C8"></a>复次族姓子。<a id="a-C9"></a>或时有人闻彼说法。<a id="a-CA"></a>或善或不善。<a id="a-CB"></a>或说邪见。<a id="a-CC"></a>或说正见。<a id="a-CD"></a>复能反诘寻究义趣。<a id="a-CE"></a>于中具足不失舌识。<a id="a-CF"></a>是谓五法清净璎珞。<a id="a-CG"></a>复次族姓子。<a id="a-CH"></a>过去诸佛所说言教。<a id="a-CI"></a>有行有智有趣。<a id="a-CJ"></a>当来诸佛。<a id="a-CK"></a>有行有智有趣。<a id="a-CL"></a>现在诸佛。<a id="a-CM"></a>有行有智有趣。<a id="a-CN"></a>云何过去诸佛。<a id="a-CO"></a>有行有智有趣。<a id="a-CP"></a>于是族姓子。<a id="a-CQ"></a>过去如来无所著等正觉。<a id="a-CR"></a>身灭相灭色灭。<a id="a-CS"></a>云何身灭。<a id="a-CT"></a>过去如来身不常住。<a id="a-CU"></a>色身变易非一非二。<a id="a-CV"></a>生生自灭。<a id="a-CW"></a>虽复久久灭尽。<a id="a-CX"></a>犹有身名不灭。<a id="a-CY"></a>此有为身不入无为境。<a id="a-CZ"></a>如来身者。<a id="a-Ca"></a>五分法性。<a id="a-Cb"></a>常定不变有佛无佛。<a id="a-Cc"></a>是谓身灭非五分身灭。<a id="a-Cd"></a>所谓相灭者。<a id="a-Ce"></a>有相有色有相无色。<a id="a-Cf"></a>云何有相有色有相无色。<a id="a-Cg"></a>眼识境界外六入本。<a id="a-Ch"></a>是谓有相有色也。<a id="a-Ci"></a>有相无色者。<a id="a-Cj"></a>诸有为法无为法。<a id="a-Ck"></a>定法无定法。<a id="a-Cl"></a>非眼识境界也。<a id="a-Cm"></a>是谓有相无色也。<a id="a-Cn"></a>所谓色灭者。<a id="a-Co"></a>色有三品。<a id="a-Cp"></a>有形色无形色增大色。<a id="a-Cq"></a>云何有形色。<a id="a-Cr"></a>口所吐教。<a id="a-Cs"></a>心识造行随前染着。<a id="a-Ct"></a>是谓有形色也。<a id="a-Cu"></a>云何无形色。<a id="a-Cv"></a>如今说言。<a id="a-Cw"></a>有善有恶知后有报。<a id="a-Cx"></a>必然不疑。<a id="a-Cy"></a>今处现在。<a id="a-Cz"></a>造过去未来行。<a id="a-D0"></a>非今眼识所见。<a id="a-D1"></a>是谓无形色。<a id="a-D2"></a>云何增大色。<a id="a-D3"></a>色有不尽非色有尽。<a id="a-D4"></a>有色亦尽无色亦尽。<a id="a-D5"></a>是谓增大色。<a id="a-D6"></a>如是族姓子。<a id="a-D7"></a>便具六法清净璎珞。<a id="a-D8"></a>尔时无顶相菩萨。<a id="a-D9"></a>前白佛言。<a id="a-DA"></a>云何舌识言教。<a id="a-DB"></a>演出无量本慧定意。<a id="a-DC"></a>舌识非识亦非平等。<a id="a-DD"></a>一切音响耳识境界。<a id="a-DE"></a>外诸色像眼识境界。<a id="a-DF"></a>众香好丑鼻识境界。<a id="a-DG"></a>口所说言有声而无形。<a id="a-DH"></a>主知外法而不自知。<a id="a-DI"></a>云何舌识受耳识相。<a id="a-DJ"></a>佛告无顶相菩萨曰。<a id="a-DK"></a>云何族姓子。<a id="a-DL"></a>声从耳出。<a id="a-DM"></a>为从外来。<a id="a-DN"></a>答曰外识不从内识。<a id="a-DO"></a>又问。<a id="a-DP"></a>口出言教或大或小。<a id="a-DQ"></a>由口耳识闻。<a id="a-DR"></a>不由口耳识闻。<a id="a-DS"></a>答曰。<a id="a-DT"></a>或由口闻或不由口闻。<a id="a-DU"></a>又问。<a id="a-DV"></a>云何由口闻。<a id="a-DW"></a>不由口闻。<a id="a-DX"></a>答曰。<a id="a-DY"></a>口出音响。<a id="a-DZ"></a>此则由口闻。<a id="a-Da"></a>地水火风山河石壁。<a id="a-Db"></a>此不由口闻。<a id="a-Dc"></a>又问。<a id="a-Dd"></a>口出音响得称为识。<a id="a-De"></a>地水火风可无识乎。<a id="a-Df"></a>答曰。<a id="a-Dg"></a>地水火风非口识也。<a id="a-Dh"></a>又问。<a id="a-Di"></a>云何成就口识。<a id="a-Dj"></a>答曰。<a id="a-Dk"></a>四大也。<a id="a-Dl"></a>又问。<a id="a-Dm"></a>口非四大今言四大耶。<a id="a-Dn"></a>答曰。<a id="a-Do"></a>有识四大不言无识四大。<a id="a-Dp"></a>又问。<a id="a-Dq"></a>云何言有识四大。<a id="a-Dr"></a>不言无识四大。<a id="a-Ds"></a>答曰。<a id="a-Dt"></a>有识四大。<a id="a-Du"></a>口识是也。<a id="a-Dv"></a>无识四大。<a id="a-Dw"></a>地水火风也。<a id="a-Dx"></a>又问。<a id="a-Dy"></a>有识四大。<a id="a-Dz"></a>岂非地水火风乎。<a id="a-E0"></a>对曰然。<a id="a-E1"></a>又问无识四大何者是耶。<a id="a-E2"></a>答曰。<a id="a-E3"></a>地离水则无识。<a id="a-E4"></a>水离火则无识。<a id="a-E5"></a>火离风则无识。<a id="a-E6"></a>风离空则无识。<a id="a-E7"></a>空离识则无识。<a id="a-E8"></a>是谓四大无识。<a id="a-E9"></a>又问。<a id="a-EA"></a>有识四大所出音响。<a id="a-EB"></a>地耶水耶火耶风耶空耶识耶。<a id="a-EC"></a>答曰普聚。<a id="a-ED"></a>又问。<a id="a-EE"></a>除四大识为所在。<a id="a-EF"></a>答曰。<a id="a-EG"></a>识无所猗。<a id="a-EH"></a>又问。<a id="a-EI"></a>地水火风同声同响。<a id="a-EJ"></a>不说识乎。<a id="a-EK"></a>答曰。<a id="a-EL"></a>识独无侣故无识也。<a id="a-EM"></a>又问。<a id="a-EN"></a>识独得称识耶。<a id="a-EO"></a>答曰。<a id="a-EP"></a>识独非识。<a id="a-EQ"></a>又问。<a id="a-ER"></a>识独非识。<a id="a-ES"></a>云何依地水火风耶。<a id="a-ET"></a>有为耶无为耶。<a id="a-EU"></a>答曰如是。<a id="a-EV"></a>又问。<a id="a-EW"></a>识离死胎复有处耶。<a id="a-EX"></a>答曰有。<a id="a-EY"></a>又问。<a id="a-EZ"></a>何者尽苦本。<a id="a-Ea"></a>答曰。<a id="a-Eb"></a>无尽识是也。<a id="a-Ec"></a>时无顶相菩萨。<a id="a-Ed"></a>复问。<a id="a-Ee"></a>大成就识。<a id="a-Ef"></a>识成就大。<a id="a-Eg"></a>答曰。<a id="a-Eh"></a>大成就识。<a id="a-Ei"></a>又问。<a id="a-Ej"></a>识所猗耶。<a id="a-Ek"></a>答曰诸大。<a id="a-El"></a>又问。<a id="a-Em"></a>地水火风空。<a id="a-En"></a>离地水火风空。<a id="a-Eo"></a>识为所在。<a id="a-Ep"></a>答曰。<a id="a-Eq"></a>识无所在。<a id="a-Er"></a>又问灭尽耶。<a id="a-Es"></a>答曰非也。<a id="a-Et"></a>又问非灭耶。<a id="a-Eu"></a>答曰非也。<a id="a-Ev"></a>又问。<a id="a-Ew"></a>识非趣非不趣。<a id="a-Ex"></a>此法非泥洹乎。<a id="a-Ey"></a>答曰非也。<a id="a-Ez"></a>又问。<a id="a-F0"></a>识泥洹有异乎。<a id="a-F1"></a>答曰不异。<a id="a-F2"></a>又问。<a id="a-F3"></a>有泥洹四大。<a id="a-F4"></a>答曰。<a id="a-F5"></a>无泥洹四大也。<a id="a-F6"></a>又问。<a id="a-F7"></a>有泥洹识耶。<a id="a-F8"></a>答曰。<a id="a-F9"></a>有泥洹识。<a id="a-FA"></a>又问。<a id="a-FB"></a>地水火风识。<a id="a-FC"></a>及泥洹识。<a id="a-FD"></a>有何差别。<a id="a-FE"></a>答曰。<a id="a-FF"></a>地水火风识转。<a id="a-FG"></a>泥洹识不转。<a id="a-FH"></a>是谓差别。<a id="a-FI"></a>又问。<a id="a-FJ"></a>地水火风离识。<a id="a-FK"></a>泥洹离识。<a id="a-FL"></a>有何差别。<a id="a-FM"></a>答曰。<a id="a-FN"></a>四大离识。<a id="a-FO"></a>不离过去当来现在。<a id="a-FP"></a>泥洹离识。<a id="a-FQ"></a>永离过去当来现在。<a id="a-FR"></a>又问。<a id="a-FS"></a>离四大识离泥洹识。<a id="a-FT"></a>此识未在四大。<a id="a-FU"></a>未在泥洹。<a id="a-FV"></a>复有异乎。<a id="a-FW"></a>答曰非也。<a id="a-FX"></a>又问。<a id="a-FY"></a>四大离识。<a id="a-FZ"></a>泥洹离识。<a id="a-Fa"></a>不异乎。<a id="a-Fb"></a>答曰不异。<a id="a-Fc"></a>又问识处泥洹成无为法。<a id="a-Fd"></a>识处四大成有为法。<a id="a-Fe"></a>不别耶。<a id="a-Ff"></a>答曰不别。<a id="a-Fg"></a>又问。<a id="a-Fh"></a>若使不别。<a id="a-Fi"></a>云何此有为识此无为识。<a id="a-Fj"></a>有何异。<a id="a-Fk"></a>答曰。<a id="a-Fl"></a>有为识成就四大。<a id="a-Fm"></a>无为识不成就四大。<a id="a-Fn"></a>是故有异。<a id="a-Fo"></a>尔时无顶相菩萨。<a id="a-Fp"></a>前白佛言。<a id="a-Fq"></a>世尊。<a id="a-Fr"></a>离四大识离泥洹识。<a id="a-Fs"></a>亦不一亦不二。<a id="a-Ft"></a>何以故。<a id="a-Fu"></a>识在四大。<a id="a-Fv"></a>便有过去当来现在。<a id="a-Fw"></a>识在泥洹。<a id="a-Fx"></a>便无过去当来现在也。<a id="a-Fy"></a>此识彼识复有异耶。<a id="a-Fz"></a>答曰不异。<a id="a-G0"></a>又问。<a id="a-G1"></a>何以故。<a id="a-G2"></a>说此四大识此泥洹识。<a id="a-G3"></a>答曰。<a id="a-G4"></a>假号。<a id="a-G5"></a>非诚谛教。<a id="a-G6"></a>时无顶相菩萨。<a id="a-G7"></a>内自思惟。<a id="a-G8"></a>我今所问四大离识。<a id="a-G9"></a>有果报行。<a id="a-GA"></a>今以无果报行报我。<a id="a-GB"></a>将无我问非耶。<a id="a-GC"></a>报我非乎。<a id="a-GD"></a>尔时世尊知彼无顶相菩萨心中所念。<a id="a-GE"></a>便告无顶相菩萨曰。<a id="a-GF"></a>有为四大识。<a id="a-GG"></a>非无为四大识。<a id="a-GH"></a>无为四大识。<a id="a-GI"></a>非有为四大识。<a id="a-GJ"></a>云何四大识非此非彼乎。<a id="a-GK"></a>答曰非也。<a id="a-GL"></a>又问。<a id="a-GM"></a>非四大识非泥洹识非无识耶。<a id="a-GN"></a>答曰。<a id="a-GO"></a>识灭识不灭。<a id="a-GP"></a>云何识灭。<a id="a-GQ"></a>答曰非现在。<a id="a-GR"></a>云何识不灭。<a id="a-GS"></a>答曰现在。<a id="a-GT"></a>又问。<a id="a-GU"></a>识有灭耶。<a id="a-GV"></a>答曰现在。<a id="a-GW"></a>又问。<a id="a-GX"></a>无为法复现在耶。<a id="a-GY"></a>答曰不也。<a id="a-GZ"></a>又问。<a id="a-Ga"></a>有为法复现在耶。<a id="a-Gb"></a>答曰不也。<a id="a-Gc"></a>又问。<a id="a-Gd"></a>有为无为相非现非无现。<a id="a-Ge"></a>为何所依。<a id="a-Gf"></a>答曰。<a id="a-Gg"></a>依无所依。<a id="a-Gh"></a>又问。<a id="a-Gi"></a>善哉识有依耶。<a id="a-Gj"></a>答曰识无依。<a id="a-Gk"></a>又问。<a id="a-Gl"></a>云何识无有依有界耶。<a id="a-Gm"></a>答曰。<a id="a-Gn"></a>有三界。<a id="a-Go"></a>身界法界空界。<a id="a-Gp"></a>是谓三界。<a id="a-Gq"></a>时无顶相菩萨前白佛言。<a id="a-Gr"></a>有染污识无染污识。<a id="a-Gs"></a>云何无染污识。<a id="a-Gt"></a>而成染污识。<a id="a-Gu"></a>佛告无顶相菩萨曰。<a id="a-Gv"></a>染污识动为无染污识。<a id="a-Gw"></a>无染污识不为染污识。<a id="a-Gx"></a>何以故。<a id="a-Gy"></a>识性常住亦不变易。<a id="a-Gz"></a>无生灭着断。<a id="a-H0"></a>以是故。<a id="a-H1"></a>动识为住识。<a id="a-H2"></a>住识不为动识。</p>
  <p id="aH3">尔时世尊复告无顶相菩萨。<a id="a-H4"></a>吾今成佛三界特尊。<a id="a-H5"></a>众相具足。<a id="a-H6"></a>四无所畏十八不共法。<a id="a-H7"></a>众德普备。<a id="a-H8"></a>今得住识未得动识。<a id="a-H9"></a>时无顶相菩萨前白佛言。<a id="a-HA"></a>世尊。<a id="a-HB"></a>云何住识不得动识。<a id="a-HC"></a>佛言。<a id="a-HD"></a>所谓动识有为法界。<a id="a-HE"></a>所谓住识无为法界。<a id="a-HF"></a>非无为识成有为识。<a id="a-HG"></a>以是故。<a id="a-HH"></a>动识成住识。<a id="a-HI"></a>非住识成动识。<a id="a-HJ"></a>是时世尊说此语时。<a id="a-HK"></a>无顶相菩萨及百千天人。<a id="a-HL"></a>皆发无上立住识行。<a id="a-HM"></a>无数众生皆发无上正真道意。<a id="a-HN"></a>时无顶相菩萨即于佛前。<a id="a-HO"></a>而作颂曰。</p>
  <p id="aHP">众相具足　　成如来身　　不着三界</p>
  <p id="aHQ">如空无我　　已除心垢　　神通自在</p>
  <p id="aHR">由逮动识　　不逮住识　　法界虚空</p>
  <p id="aHS">亦不变易　　如来久如　　当逮住识</p>
  <p id="aHT">过去如来　　数如恒沙　　为得住识</p>
  <p id="aHU">悉动识乎　　我今有疑　　不达法界</p>
  <p id="aHV">唯愿垂愍　　令无妄想　　众生志趣</p>
  <p id="aHW">性行不同　　闻说妙空　　不究根原</p>
  <p id="aHX">虚空无相　　行一平等　　云何住识</p>
  <p id="aHY">乃谓清净　　如今时至　　宜为演畅</p>
  <p id="aHZ">本际通慧　　甚奇难有　　四辈无畏</p>
  <p id="aHa">咸欲闻知　　住识动识　　分别其性</p>
  <p id="aHb">过佛常尔　　法界平等　　当来诸圣</p>
  <p id="aHc">法性亦然　　如今众生　　入寂不乱</p>
  <p id="aHd">复从何识　　而获定意　　今此定意</p>
  <p id="aHe">永寂无响　　为是住识　　为是动识</p>
  <p id="aHf">愿一一说　　法界根本　　永除疑结</p>
  <p id="aHg">不怀犹豫</p>
  <p id="aHh">尔时世尊。<a id="a-Hi"></a>复以此偈。<a id="a-Hj"></a>报无顶相菩萨曰。</p>
  <p id="aHk">过去诸如来　　神智无有穷</p>
  <p id="aHl">虽身取灭度　　住识不变易</p>
  <p id="aHm">动识有二品　　有住不住识</p>
  <p id="aHn">设入无为境　　不见二名号</p>
  <p id="aHo">如来无所著　　安明山不动</p>
  <p id="aHp">行过无与等　　愍度下劣者</p>
  <p id="aHq">国界诸村落　　众祐所经过</p>
  <p id="aHr">非识不由此　　为疑动住识</p>
  <p id="aHs">设从无数劫　　难计诸如来</p>
  <p id="aHt">欲算如来识　　动住不动住</p>
  <p id="aHu">佛慧无边崖　　识周无量法</p>
  <p id="aHv">身相弘誓备　　无相不可见</p>
  <p id="aHw">当我初生时　　天地豁然明</p>
  <p id="aHx">执心弘誓牢　　无形无为识</p>
  <p id="aHy">二足人中尊　　如象离钩锁</p>
  <p id="aHz">自然音乐伎　　充满虚空中</p>
  <p id="aI0">无数诸天人　　各自修礼敬</p>
  <p id="aI1">各以若干颂　　歌叹如来德</p>
  <p id="aI2">以逮等正觉　　目视无厌足</p>
  <p id="aI3">转无上法轮　　演说无比法</p>
  <p id="aI4">一切众生类　　宗奉尊圣教</p>
  <p id="aI5">不计去来今　　世雄如师子</p>
  <p id="aI6">积功无数劫　　不失总持行</p>
  <p id="aI7">四等无所畏　　润益一切人</p>
  <p id="aI8">道果自庄严　　不计寿吾我</p>
  <p id="aI9">无相应正觉　　如空覆无碍</p>
  <p id="aIA">今日得五眼　　未住不处住</p>
  <p id="aIB">怀来无颠倒　　无住不见识</p>
  <p id="aIC">如来奇特慧　　印以无相法</p>
  <p id="aID">行尽无所缺　　无财非世荣</p>
  <p id="aIE">一行意一念　　菩萨观无乱</p>
  <p id="aIF">动识众识妙　　住识非第一</p>
  <p id="aIG">思惟过去佛　　及以方当来</p>
  <p id="aIH">如我今现在　　不由住证成</p>
  <p id="aII">如来三达智　　无偶亦无伴</p>
  <p id="aIJ">行过不可灭　　不见识所在</p>
  <p id="aIK">尔时世尊。<a id="a-IL"></a>复重告菩萨曰。<a id="a-IM"></a>无身身识。<a id="a-IN"></a>身无身识。<a id="a-IO"></a>此法有六。<a id="a-IP"></a>云何为六。<a id="a-IQ"></a>若有善男子善女人。<a id="a-IR"></a>身入十六受外尘垢。<a id="a-IS"></a>身识一一分别。<a id="a-IT"></a>乃至净地。<a id="a-IU"></a>是谓一法清净璎珞。<a id="a-IV"></a>以无身之识。<a id="a-IW"></a>以起身识。<a id="a-IX"></a>于中分别悉由更乐。<a id="a-IY"></a>是谓二法清净璎珞。<a id="a-IZ"></a>吾昔有愿。<a id="a-Ia"></a>修其身相有行百五。<a id="a-Ib"></a>乃谓身相复有百五乃成身相。<a id="a-Ic"></a>是谓三法清净璎珞。<a id="a-Id"></a>过去久远。<a id="a-Ie"></a>众生已灭。<a id="a-If"></a>于彼受身。<a id="a-Ig"></a>有为无为。<a id="a-Ih"></a>有行无行。<a id="a-Ii"></a>若好若丑。<a id="a-Ij"></a>有苦有乐。<a id="a-Ik"></a>一一识别法界非法界。<a id="a-Il"></a>此法界身识。<a id="a-Im"></a>此非法界身识。<a id="a-In"></a>是谓四法清净璎珞。<a id="a-Io"></a>身识造色。<a id="a-Ip"></a>复有十事。<a id="a-Iq"></a>真身化体亦无端绪。<a id="a-Ir"></a>知彼身识趣无所趣。<a id="a-Is"></a>是谓五法清净璎珞。<a id="a-It"></a>了身识本岁日不同。<a id="a-Iu"></a>本身今身变易不住知本受形今亦变易。<a id="a-Iv"></a>便能于中不失身识。<a id="a-Iw"></a>是谓六法清净璎珞。<a id="a-Ix"></a>复次族姓子。<a id="a-Iy"></a>复有六事。<a id="a-Iz"></a>云何为六。<a id="a-J0"></a>身行清净不为众恶。<a id="a-J1"></a>口亦清净不说邪业。<a id="a-J2"></a>意修清净不造众尘。<a id="a-J3"></a>是谓一法清净璎珞。<a id="a-J4"></a>过身已灭有善有罪。<a id="a-J5"></a>善身善福分别善识。<a id="a-J6"></a>恶身恶业分别恶识。<a id="a-J7"></a>一一思惟善恶身识。<a id="a-J8"></a>是谓二法清净璎珞。<a id="a-J9"></a>六身相法离善离恶。<a id="a-JA"></a>复能起念不舍身识。<a id="a-JB"></a>又时众生。<a id="a-JC"></a>计身清净有清净识。<a id="a-JD"></a>计身不清净有不清净识。<a id="a-JE"></a>于中分别净身识。<a id="a-JF"></a>不净身识。<a id="a-JG"></a>是谓三法清净璎珞。<a id="a-JH"></a>忆本所造有为身无为身。<a id="a-JI"></a>过去未来现在身。<a id="a-JJ"></a>悉能分别不失身识。<a id="a-JK"></a>是谓四法清净璎珞。<a id="a-JL"></a>心所念法非一非二。<a id="a-JM"></a>强记不忘知识所起。<a id="a-JN"></a>是谓五法清净璎珞。<a id="a-JO"></a>无形识身。<a id="a-JP"></a>复有五事。<a id="a-JQ"></a>云何为五。<a id="a-JR"></a>有染着身无染着身。<a id="a-JS"></a>有形身无形身。<a id="a-JT"></a>有识身无识身。<a id="a-JU"></a>有俗身有道身。<a id="a-JV"></a>有一身有非一身。<a id="a-JW"></a>于中悉皆分别。<a id="a-JX"></a>是谓六法清净璎珞。<a id="a-JY"></a>佛告无顶相菩萨。<a id="a-JZ"></a>复有六事。<a id="a-Ja"></a>云何为六。<a id="a-Jb"></a>无尽法身有尽法身。<a id="a-Jc"></a>分别有无法识清净。<a id="a-Jd"></a>是谓一法清净璎珞。<a id="a-Je"></a>无为法性行无增减。<a id="a-Jf"></a>知法有善知法无善。<a id="a-Jg"></a>知有生法知有灭法。<a id="a-Jh"></a>晓了法识不失法性。<a id="a-Ji"></a>是谓二法清净璎珞(诸本小第三法)。<a id="a-Jj"></a>有常住身无常住身。<a id="a-Jk"></a>法不常住知不常住。<a id="a-Jl"></a>诸法常住亦知常住。<a id="a-Jm"></a>思惟诸法住识无住识。<a id="a-Jn"></a>是谓四法清净璎珞。<a id="a-Jo"></a>诸法寂然诸法色亦复寂然。<a id="a-Jp"></a>有为非识知有为识。<a id="a-Jq"></a>无为非识知无为识。<a id="a-Jr"></a>思惟不失法界。<a id="a-Js"></a>是谓五法清净璎珞。<a id="a-Jt"></a>法身无数无形不可见。<a id="a-Ju"></a>非眼界所摄。<a id="a-Jv"></a>从初发意不起二想。<a id="a-Jw"></a>分别诸法不失法身。<a id="a-Jx"></a>是谓六法清净璎珞。</p>
 </body>
</html>