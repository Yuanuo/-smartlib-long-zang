<!doctype html>
<html id="z3IBU2YVO" data-ver="886">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">菩萨璎珞经卷第十四</h1>
  <h2 id="a2">有受品第二十四</h2>
  <p id="a3">是时勇进菩萨白佛言。<a id="a-4"></a>世尊。<a id="a-5"></a>今闻如来说甚深法诸贤圣律所入之门。<a id="a-6"></a>其有闻知了此法者。<a id="a-7"></a>亦不见着亦不见脱。<a id="a-8"></a>于空无法而无所损。<a id="a-9"></a>不见诸法有所从来有所从去。<a id="a-A"></a>若善男子善女人。<a id="a-B"></a>深观此法无所从来无所从去。<a id="a-C"></a>尔乃明达名为解脱。<a id="a-D"></a>一切诸法各各别异。<a id="a-E"></a>其所言见悉各离散无有合偶。<a id="a-F"></a>复于诸法不生想念。<a id="a-G"></a>而有所成。<a id="a-H"></a>亦复不念有解脱者。<a id="a-I"></a>所观诸法亦不有内亦不有外。<a id="a-J"></a>亦无有远亦无有近。<a id="a-K"></a>得慧菩萨深了本无。<a id="a-L"></a>其知是者去贡高心不生憍慢。<a id="a-M"></a>是为善男子善女人于诸善法而得解脱。<a id="a-N"></a>便得住于无生灭地。<a id="a-O"></a>其所住者不见有住。<a id="a-P"></a>复于诸法住无所住。<a id="a-Q"></a>亦于诸法见无所见。<a id="a-R"></a>是谓善男子善女人正其性行不念非邪。<a id="a-S"></a>其作正见者。<a id="a-T"></a>便于内性观了色相。<a id="a-U"></a>亦无有色亦不见色而有色也。<a id="a-V"></a>何以故。<a id="a-W"></a>知一切法观空无形。<a id="a-X"></a>知其本空如色无有色。<a id="a-Y"></a>于一切法亦不有受亦不无受。<a id="a-Z"></a>是谓善男子善女人。<a id="a-a"></a>于一切法而得解脱。<a id="a-b"></a>是时勇进菩萨。<a id="a-c"></a>说此有受品时。<a id="a-d"></a>有十三亿众生。<a id="a-e"></a>闻此法已皆得不起柔顺法忍。<a id="a-f"></a>异口同音各称斯言。<a id="a-g"></a>今日勇进菩萨大士离于诸着。<a id="a-h"></a>亦使我等成办此法。<a id="a-i"></a>我等仁者当以此法教授余人如我无异。<a id="a-j"></a>悉得解脱毕无所著。<a id="a-k"></a>尔时世尊告勇进菩萨曰。<a id="a-l"></a>夫泥洹心亦不在内亦不在外。<a id="a-m"></a>亦复不在两中间。<a id="a-n"></a>止有受菩萨无生灭处。<a id="a-o"></a>诸菩萨心道等无二亦无若干。<a id="a-p"></a>道心适等无若干者于一切人必有平等无二之心。<a id="a-q"></a>是谓菩萨。<a id="a-r"></a>故名曰等而无差别。<a id="a-s"></a>是时坐中有五百天子。<a id="a-t"></a>闻如来平等之法有受无受。<a id="a-u"></a>诸尘垢尽得法眼净。<a id="a-v"></a>复有比丘比丘尼优婆塞优婆夷五百余众。<a id="a-w"></a>皆得须陀洹道。<a id="a-x"></a>复有无央数天龙鬼神干沓和阿须伦迦留罗真陀罗摩休勒人及非人。<a id="a-y"></a>志趣大乘。<a id="a-z"></a>皆发无上平等道意。</p>
  <p data-pb></p>
  <h2 id="a10">无著品第二十五</h2>
  <p id="a11">是时世尊。<a id="a-12"></a>告四部众比丘比丘尼优婆塞优婆夷及诸菩萨摩诃萨天龙鬼神八部之众。<a id="a-13"></a>若有菩萨摩诃萨。<a id="a-14"></a>欲逮一切智。<a id="a-15"></a>欲上菩萨位。<a id="a-16"></a>欲得金刚三昧。<a id="a-17"></a>欲得降伏魔官属者。<a id="a-18"></a>欲逮一切诸法门总持者。<a id="a-19"></a>欲离此彼处者。<a id="a-1A"></a>欲庄严佛树者。<a id="a-1B"></a>是善男子善女人。<a id="a-1C"></a>当习如来无著之行。<a id="a-1D"></a>复次善男子善女人。<a id="a-1E"></a>欲得净佛国土教化众生。<a id="a-1F"></a>从一佛国至一佛国。<a id="a-1G"></a>承事礼敬诸佛世尊者。<a id="a-1H"></a>当学如来无著之行。<a id="a-1I"></a>若有善男子善女人。<a id="a-1J"></a>欲得如来奇特之法甚尊重者。<a id="a-1K"></a>若有众生不于三界受色阴形。<a id="a-1L"></a>欲离五患不处五道。<a id="a-1M"></a>如斯等善男子善女人。<a id="a-1N"></a>常当修习如来无著之行。<a id="a-1O"></a>佛复告。<a id="a-1P"></a>善男子善女人。<a id="a-1Q"></a>吾般泥洹后正法渐衰。<a id="a-1R"></a>多有众生倚托法服。<a id="a-1S"></a>贪小利养诈发道心。<a id="a-1T"></a>亏损正法无清净意。<a id="a-1U"></a>如斯等人不信三宝至贤之行。<a id="a-1V"></a>虽在我众离我甚远。<a id="a-1W"></a>若复善男子善女人。<a id="a-1X"></a>修习如来无著之行。<a id="a-1Y"></a>虽在凡夫未上菩萨位。<a id="a-1Z"></a>执心牢固不舍道意。<a id="a-1a"></a>如斯等人。<a id="a-1b"></a>正使处在亿百千万由延之外犹去我近。<a id="a-1c"></a>何以故。<a id="a-1d"></a>此善男子善女人。<a id="a-1e"></a>修习如来无著行故。<a id="a-1f"></a>尔时有菩萨名曰明观。<a id="a-1g"></a>即从座起头面礼足。<a id="a-1h"></a>前白佛言。<a id="a-1i"></a>世尊。<a id="a-1j"></a>云何名为如来至真无著之行。<a id="a-1k"></a>唯愿世尊。<a id="a-1l"></a>一一分别令诸会者各得开解。<a id="a-1m"></a>佛告明观菩萨曰。<a id="a-1n"></a>我今问汝汝当报我。<a id="a-1o"></a>云何族姓子。<a id="a-1p"></a>汝何以故号明观乎。<a id="a-1q"></a>用色耶用痛想行识乎。<a id="a-1r"></a>因身耶因名乎。<a id="a-1s"></a>用何等故号明观耶。<a id="a-1t"></a>是时明观菩萨白佛言。<a id="a-1u"></a>世尊。<a id="a-1v"></a>观色非色亦非有色。<a id="a-1w"></a>色性自空亦不有色。<a id="a-1x"></a>我色彼色本无所有。<a id="a-1y"></a>色空本空色性自空。<a id="a-1z"></a>诸法自然复无自然。<a id="a-20"></a>诸法然炽本无自然。<a id="a-21"></a>观色无生亦不见生。<a id="a-22"></a>生自无生况当有色。<a id="a-23"></a>但为众生痴心所润。<a id="a-24"></a>不能自悟遂致苦恼。<a id="a-25"></a>坠堕生死流转五道。<a id="a-26"></a>身死名灭复更受身。<a id="a-27"></a>如来大圣无所染着。<a id="a-28"></a>知所从来离诸缚着。<a id="a-29"></a>众行根元悉归于空。<a id="a-2A"></a>痛想行识亦复如是。<a id="a-2B"></a>观识非识亦非有识。<a id="a-2C"></a>识性自空亦不有识。<a id="a-2D"></a>我识彼识本无所有。<a id="a-2E"></a>识空本空识性自空。<a id="a-2F"></a>诸法自然复无自然。<a id="a-2G"></a>诸法然炽本无自然。<a id="a-2H"></a>观识无生亦不见生。<a id="a-2I"></a>生自无生况当有识。<a id="a-2J"></a>但为众生痴心所润。<a id="a-2K"></a>不能自悟遂致苦恼。<a id="a-2L"></a>坠堕生死流转五道。<a id="a-2M"></a>身死名灭复更受形。<a id="a-2N"></a>如来大圣无所染着。<a id="a-2O"></a>知所从来离诸缚着。<a id="a-2P"></a>众行根元悉归于空。<a id="a-2Q"></a>无著众行亦复如是。<a id="a-2R"></a>自致无上正真道意。<a id="a-2S"></a>何况善男子善女人。<a id="a-2T"></a>闻则信解于佛法众。<a id="a-2U"></a>斯乃名曰无著之行。<a id="a-2V"></a>是时明观菩萨复白佛言。<a id="a-2W"></a>若使善男子善女人闻如来无著之行。<a id="a-2X"></a>便于是中发菩萨心。<a id="a-2Y"></a>虽有是念亦不供养诸佛世尊。<a id="a-2Z"></a>斯于如来无著之行而有耗减。<a id="a-2a"></a>若复善男子善女人。<a id="a-2b"></a>意欲懈怠不复堪乐修无著行。<a id="a-2c"></a>能自克责念无著行。<a id="a-2d"></a>一念之顷而不忘失。<a id="a-2e"></a>便得发无上至真道意。<a id="a-2f"></a>何况笃信而奉行乎。<a id="a-2g"></a>若善男子善女人。<a id="a-2h"></a>得如来金刚三昧。<a id="a-2i"></a>发弘誓心不可沮坏。<a id="a-2j"></a>斯皆由如来无著圣行而得成就。<a id="a-2k"></a>若复善男子善女人。<a id="a-2l"></a>得三昧王三昧名曰奋迅勇。<a id="a-2m"></a>若菩萨摩诃萨得此三昧者。<a id="a-2n"></a>便能降伏诸魔官属。<a id="a-2o"></a>此善男子善女人。<a id="a-2p"></a>皆由无著圣行而有成办。<a id="a-2q"></a>若复善男子善女人得信空法无量圣行。<a id="a-2r"></a>修四意止念念成就。<a id="a-2s"></a>分别内外空寂无形。<a id="a-2t"></a>斯皆出于如来无著圣贤之行。<a id="a-2u"></a>若善男子善女人。<a id="a-2v"></a>得四神足心识自由。<a id="a-2w"></a>坐卧经行而无挂碍。<a id="a-2x"></a>游至十方无量世界。<a id="a-2y"></a>礼事供养诸佛世尊。<a id="a-2z"></a>斯亦复是如来无著圣贤之行。<a id="a-30"></a>若善男子善女人及菩萨摩诃萨。<a id="a-31"></a>获四意断至十八法三十七品。<a id="a-32"></a>庄严佛土成众相好。<a id="a-33"></a>八种音声过于梵天。<a id="a-34"></a>其有众生闻佛音响得解脱者。<a id="a-35"></a>斯亦复是如来无著圣贤之行。<a id="a-36"></a>若复善男子善女人。<a id="a-37"></a>一一思惟空无相愿。<a id="a-38"></a>不复染着兴是非想。<a id="a-39"></a>缘此三观当成无上正真道意。<a id="a-3A"></a>斯亦复是如来无著圣贤之行。<a id="a-3B"></a>若有善男子善女人。<a id="a-3C"></a>从无数诸佛世尊受菩萨别。<a id="a-3D"></a>当成无上正真道意。<a id="a-3E"></a>毕志牢固终不中退。<a id="a-3F"></a>亦不为众魔所能沮坏。<a id="a-3G"></a>斯亦复是如来无著圣贤之行。<a id="a-3H"></a>尔时明观菩萨说是如来无著圣贤行时。<a id="a-3I"></a>有八十四亿众生之类。<a id="a-3J"></a>愿乐欲求如来无著圣贤之行。<a id="a-3K"></a>复有无数之众。<a id="a-3L"></a>求于亲近明观菩萨以为师宗。<a id="a-3M"></a>复有无量众生各生斯念。<a id="a-3N"></a>今日明观菩萨摩诃萨。<a id="a-3O"></a>久如当成无上正真道意。<a id="a-3P"></a>尔时世尊知众会心各生此念。<a id="a-3Q"></a>便告明观菩萨曰。<a id="a-3R"></a>汝今以能宣畅如来无著之行。<a id="a-3S"></a>如来圣慧不可穷尽。<a id="a-3T"></a>却后无数阿僧祇劫。<a id="a-3U"></a>上方去此五十恒河沙数诸佛刹土。<a id="a-3V"></a>佛名无垢如来至真等正觉。<a id="a-3W"></a>纯有一乘教化众生。<a id="a-3X"></a>不闻缘觉弟子之名。<a id="a-3Y"></a>汝当作佛号曰明观如来至真等正觉明行成为善逝世间解无上士道法御天人师号佛世尊。<a id="a-3Z"></a>汝当作佛其号如是。<a id="a-3a"></a>尔时众会一切众生。<a id="a-3b"></a>见如来授明观菩萨决。<a id="a-3c"></a>或有众生觉知者不觉知者。<a id="a-3d"></a>尔时世尊观察人心各怀狐疑。<a id="a-3e"></a>佛知其意便告明观菩萨曰。<a id="a-3f"></a>如来至真等正觉在大众中授菩萨决。<a id="a-3g"></a>有觉知者不觉知者。<a id="a-3h"></a>有八因缘。<a id="a-3i"></a>云何为八。<a id="a-3j"></a>善男子善女人得如来决当成无上平等正觉。<a id="a-3k"></a>一切众人无能知者。<a id="a-3l"></a>是谓如来授众生决。<a id="a-3m"></a>己身自觉余人不知。<a id="a-3n"></a>复次明观。<a id="a-3o"></a>若有善男子善女人。<a id="a-3p"></a>在大众中为如来所见授决。<a id="a-3q"></a>余人尽见己不觉知。<a id="a-3r"></a>是谓如来授众生决余人尽见己不觉知。<a id="a-3s"></a>复次明观菩萨摩诃萨。<a id="a-3t"></a>若有善男子善女人。<a id="a-3u"></a>为诸佛世尊所见授决。<a id="a-3v"></a>汝当成佛其号如是。<a id="a-3w"></a>己知受决余人亦见。<a id="a-3x"></a>是谓如来授众生决己自觉知余人亦见。<a id="a-3y"></a>复次明观菩萨摩诃萨。<a id="a-3z"></a>若有善男子善女人。<a id="a-40"></a>在大众中为如来所见授决。<a id="a-41"></a>自不觉知余人亦不知。<a id="a-42"></a>是谓如来授众生决自不觉知余人亦不知。<a id="a-43"></a>佛复告明观菩萨。<a id="a-44"></a>若有善男子善女人。<a id="a-45"></a>在大众中受如来决。<a id="a-46"></a>然此受决之人乃在未行不近如来。<a id="a-47"></a>近如来者自谓受我决。<a id="a-48"></a>是谓如来授众生决远者觉知近者不觉。<a id="a-49"></a>复次明观菩萨摩诃萨。<a id="a-4A"></a>若有善男子善女人。<a id="a-4B"></a>在大众中为如来所见授决。<a id="a-4C"></a>近如来者便自觉知。<a id="a-4D"></a>今日如来而授我决。<a id="a-4E"></a>远如来者复自称说。<a id="a-4F"></a>如来今日授我等决然此众生未应受决。<a id="a-4G"></a>是谓如来授众生决近者觉知远者不觉。<a id="a-4H"></a>佛复告明观菩萨摩诃萨。<a id="a-4I"></a>若有善男子善女人。<a id="a-4J"></a>为诸佛世尊所见授决。<a id="a-4K"></a>当成佛时其号如是。<a id="a-4L"></a>近者不觉远亦不知。<a id="a-4M"></a>是谓如来授众生决远近众生皆不觉知。<a id="a-4N"></a>佛复告明观菩萨。<a id="a-4O"></a>若有善男子善女人。<a id="a-4P"></a>在大众中为如来所见授决。<a id="a-4Q"></a>近者亦觉远者亦知余人不见。<a id="a-4R"></a>是谓如来八因缘法。<a id="a-4S"></a>授众生决近者亦觉远者亦知余人不见。<a id="a-4T"></a>尔时世尊。<a id="a-4U"></a>告四部众比丘比丘尼优婆塞优婆夷菩萨摩诃萨天龙鬼神干沓和阿须伦迦留罗真陀罗摩休勒人及非人。<a id="a-4V"></a>汝等颇见明观菩萨受记别乎。<a id="a-4W"></a>对曰非也世尊。<a id="a-4X"></a>佛复告族姓子。<a id="a-4Y"></a>若有菩萨摩诃萨受如来决。<a id="a-4Z"></a>初发道心受别不同。<a id="a-4a"></a>今此明观菩萨受如来决己自觉知余人不觉。<a id="a-4b"></a>如此等人未获如来四无所畏。<a id="a-4c"></a>发心自誓未广及众生。<a id="a-4d"></a>亦复未得善权方便。<a id="a-4e"></a>是故受决己自觉知余者不觉。<a id="a-4f"></a>佛复告族姓子。<a id="a-4g"></a>若有善男子善女人受如来决。<a id="a-4h"></a>众人尽见自不觉知。<a id="a-4i"></a>如此等人发意弘普广及众生。<a id="a-4j"></a>得四无畏发心旷大。<a id="a-4k"></a>有善权方便教化众生。<a id="a-4l"></a>是故受决余者尽觉己不自知。<a id="a-4m"></a>佛复告族姓子。<a id="a-4n"></a>若有善男子善女人受如来决。<a id="a-4o"></a>己身自知余者亦见。<a id="a-4p"></a>如此等人在七住地分别空观。<a id="a-4q"></a>不计众生有染着想。<a id="a-4r"></a>初发道心不生此念。<a id="a-4s"></a>我后成佛度尔所众生。<a id="a-4t"></a>不度尔所众生。<a id="a-4u"></a>心如虚空不可沮坏。<a id="a-4v"></a>以获如来四无所畏。<a id="a-4w"></a>得空观三昧善权方便。<a id="a-4x"></a>是故受决己身自知余者亦见。<a id="a-4y"></a>佛复告族姓子。<a id="a-4z"></a>若有善男子善女人受如来决。<a id="a-50"></a>己身不觉余者不知。<a id="a-51"></a>如斯等人未在七住不退转地。<a id="a-52"></a>虽有善权方便信乐三尊供养承事诸佛世尊。<a id="a-53"></a>然未得如来无著之行。<a id="a-54"></a>未能净佛国土教化众生。<a id="a-55"></a>是故受决自不觉知余者不见。<a id="a-56"></a>佛复告族姓子。<a id="a-57"></a>若善男子善女人受如来决。<a id="a-58"></a>远者得决近者不得。<a id="a-59"></a>如此等人弥勒身是。<a id="a-5A"></a>何以故。<a id="a-5B"></a>此善男子善女人诸根具足。<a id="a-5C"></a>不舍如来无著之行。<a id="a-5D"></a>是故受决远者自觉近者不知。<a id="a-5E"></a>佛复告族姓子。<a id="a-5F"></a>若善男子善女人受如来决。<a id="a-5G"></a>近者觉知远者不见。<a id="a-5H"></a>亦非众会所能测度。<a id="a-5I"></a>如此等人在菩萨位。<a id="a-5J"></a>未能演说贤圣之行。<a id="a-5K"></a>今师子膺菩萨是也。<a id="a-5L"></a>众相具足不舍法本。<a id="a-5M"></a>于无想法中不坏法性。<a id="a-5N"></a>是故受决近者觉知远者不见。<a id="a-5O"></a>亦非众会所能测度。<a id="a-5P"></a>佛复告族姓子。<a id="a-5Q"></a>若善男子善女人如来授决。<a id="a-5R"></a>近者亦知远者亦见。<a id="a-5S"></a>如此等人众行具足。<a id="a-5T"></a>行不思议无量佛事。<a id="a-5U"></a>超生死海至无为岸。<a id="a-5V"></a>何以故。<a id="a-5W"></a>此善男子善女人诸根具足。<a id="a-5X"></a>不舍如来无著之行。<a id="a-5Y"></a>遍游十方无量世界。<a id="a-5Z"></a>作不思议显佛神德。<a id="a-5a"></a>今柔顺菩萨是也。<a id="a-5b"></a>是故近者亦知远者亦见。<a id="a-5c"></a>佛复告族姓子。<a id="a-5d"></a>若善男子善女人受如来决。<a id="a-5e"></a>近者不知远者不见。<a id="a-5f"></a>如此等人众行未具未得善权方便。<a id="a-5g"></a>虽复去离五欲之中。<a id="a-5h"></a>未能备悉如来法藏。<a id="a-5i"></a>今等行菩萨是也。<a id="a-5j"></a>佛复告族姓子。<a id="a-5k"></a>若有菩萨摩诃萨。<a id="a-5l"></a>奉持修习八因缘法。<a id="a-5m"></a>我今视之如己无异。<a id="a-5n"></a>亦为十方诸佛世尊所见拥护。<a id="a-5o"></a>尔时释提桓因。<a id="a-5p"></a>即从座起前至佛所。<a id="a-5q"></a>头面礼足在一面立。<a id="a-5r"></a>须臾之顷前至佛所。<a id="a-5s"></a>长跪叉手白佛言。<a id="a-5t"></a>世尊。<a id="a-5u"></a>我名拘翼号天帝释。<a id="a-5v"></a>唯愿世尊。<a id="a-5w"></a>听所启白。<a id="a-5x"></a>佛言。<a id="a-5y"></a>善哉善哉。<a id="a-5z"></a>拘翼。<a id="a-60"></a>有所疑难今正是时。<a id="a-61"></a>释提桓因白佛言。<a id="a-62"></a>世尊。<a id="a-63"></a>若有善男子善女人。<a id="a-64"></a>兴显如来无著之行。<a id="a-65"></a>具足授决八因缘法。<a id="a-66"></a>我等诸天当护此善男子善女人。<a id="a-67"></a>至竟成就终不中退堕于罗汉辟支佛道。<a id="a-68"></a>尔时释提桓因。<a id="a-69"></a>即于佛前而叹颂曰。</p>
  <p id="a6A">本无无所著　　永离诸恶趣</p>
  <p id="a6B">云何如来今　　授决有高下</p>
  <p id="a6C">昔从无数劫　　功勋不可量</p>
  <p id="a6D">积功累众德　　一切众相具</p>
  <p id="a6E">如来诸法本　　无生灭着断</p>
  <p id="a6F">尊今已授决　　论说高下相</p>
  <p id="a6G">得定不起思　　生灭无所有</p>
  <p id="a6H">诸法如幻化　　名号不真实</p>
  <p id="a6I">知本所从来　　愿乐无生法</p>
  <p id="a6J">演说三达智　　从限至无限</p>
  <p id="a6K">今为天帝释　　缚解诸结尽</p>
  <p id="a6L">愿尊见记别　　久如逮正觉</p>
  <p id="a6M">尔时世尊。<a id="a-6N"></a>以偈报释提桓因曰。</p>
  <p id="a6O">汝今天帝释　　功德众行至</p>
  <p id="a6P">乃从无数世　　积德光明尊</p>
  <p id="a6Q">今为天帝身　　经大小劫数</p>
  <p id="a6R">三十六成败　　不舍本要誓</p>
  <p id="a6S">千佛兄弟过　　无复贤劫名</p>
  <p id="a6T">中间永旷绝　　二十四中劫</p>
  <p id="a6U">后乃有佛出　　十力无所畏</p>
  <p id="a6V">清净德普尊　　刹土名普忍</p>
  <p id="a6W">彼佛极长寿　　在世寿七劫</p>
  <p id="a6X">教化已周讫　　永寂取灭度</p>
  <p id="a6Y">遗法在世化　　亦复经七劫</p>
  <p id="a6Z">渐渐法没尽　　不闻三尊名</p>
  <p id="a6a">中间复迥绝　　当复经五劫</p>
  <p id="a6b">汝于彼刹土　　当绍如来位</p>
  <p id="a6c">我今授汝决　　本无如来印</p>
  <p id="a6d">号名无著尊　　三界最第一</p>
  <p id="a6e">独步无等侣　　说法无穷尽</p>
  <p id="a6f">当化阿僧祇　　无量众生类</p>
  <p id="a6g">尔时释提桓因。<a id="a-6h"></a>闻如来已见授决。<a id="a-6i"></a>头面礼足绕佛三匝还复故座。<a id="a-6j"></a>是时弊魔波旬。<a id="a-6k"></a>心自念言。<a id="a-6l"></a>今日如来至真等正觉。<a id="a-6m"></a>教化众生转无著法轮。<a id="a-6n"></a>以善权方便将导一切诸不及者。<a id="a-6o"></a>众菩萨等神通大智。<a id="a-6p"></a>皆得授决不退转地。<a id="a-6q"></a>此贤圣等我则不疑。<a id="a-6r"></a>今释提桓因在我部界为我所使。<a id="a-6s"></a>先为如来所见授决。<a id="a-6t"></a>如我今日心离魔行。<a id="a-6u"></a>不在荣冀爱欲之中。<a id="a-6v"></a>何故如来不授我决尔时世尊。<a id="a-6w"></a>知魔波旬心中所念。<a id="a-6x"></a>便告目犍连。<a id="a-6y"></a>汝能堪任于如来前说诸菩萨摩诃萨受记别乎。<a id="a-6z"></a>是时目连承佛威神。<a id="a-70"></a>即从座起前白佛言。<a id="a-71"></a>我能堪任说菩萨摩诃萨受决之法。<a id="a-72"></a>佛告目连。<a id="a-73"></a>堪任说者今正是时。<a id="a-74"></a>目连白佛。<a id="a-75"></a>若有菩萨摩诃萨于诸空法生染着心。<a id="a-76"></a>便自贡高轻蔑前学。<a id="a-77"></a>如此等善男子善女人在凡夫地。<a id="a-78"></a>不应称为菩萨。<a id="a-79"></a>不应受决得如来号。<a id="a-7A"></a>目连复白佛言。<a id="a-7B"></a>若有善男子善女人。<a id="a-7C"></a>见人受决便生增上心。<a id="a-7D"></a>我今豪贵斯人卑贱。<a id="a-7E"></a>如此等善男子善女人。<a id="a-7F"></a>在凡夫地不应称为菩萨。<a id="a-7G"></a>不应受决得如来号。<a id="a-7H"></a>目连复白佛言。<a id="a-7I"></a>若善男子善女人。<a id="a-7J"></a>得佛明慧分别三观空无相愿。<a id="a-7K"></a>便为如来所见授决。<a id="a-7L"></a>然有众生见此人受决便生憎嫉心。<a id="a-7M"></a>如来何为先授此决。<a id="a-7N"></a>如此等善男子善女人。<a id="a-7O"></a>在凡夫地不当称为菩萨。<a id="a-7P"></a>不应受决得如来号。<a id="a-7Q"></a>是时目连复白佛言。<a id="a-7R"></a>若有善男子善女人。<a id="a-7S"></a>得佛神足四无所畏。<a id="a-7T"></a>游诸空界转于法轮。<a id="a-7U"></a>善权方便无所挂碍。<a id="a-7V"></a>所演法教皆有所益。<a id="a-7W"></a>便为如来所见授决。<a id="a-7X"></a>然有众生得世俗智辩才第一。<a id="a-7Y"></a>知古明今三世通达。<a id="a-7Z"></a>内自思惟而生此念。<a id="a-7a"></a>我所苞揽无事不贯。<a id="a-7b"></a>如来何为不授我决。<a id="a-7c"></a>今乃返更授此人决。<a id="a-7d"></a>如此等善男子善女人。<a id="a-7e"></a>在凡夫地不应称为菩萨。<a id="a-7f"></a>不应受决得如来号。<a id="a-7g"></a>目连复白佛言。<a id="a-7h"></a>若有善男子善女人。<a id="a-7i"></a>得无生法忍四等具足。<a id="a-7j"></a>游至十方无量世界。<a id="a-7k"></a>本从此佛而发道心。<a id="a-7l"></a>更从异佛受其记别然有众生内自生念。<a id="a-7m"></a>此非我众非我徒类。<a id="a-7n"></a>如来何为先授此决不授我别。<a id="a-7o"></a>如此等善男子善女人。<a id="a-7p"></a>在凡夫地不应称为菩萨。<a id="a-7q"></a>不应受决得如来号。<a id="a-7r"></a>目连复白佛言。<a id="a-7s"></a>若有善男子善女人。<a id="a-7t"></a>转无上法轮。<a id="a-7u"></a>六通变化无所触碍。<a id="a-7v"></a>权诈巧便摄取众生。<a id="a-7w"></a>此菩萨摩诃萨。<a id="a-7x"></a>便为如来所见授决。<a id="a-7y"></a>复有众生在三毒等分爱心未尽。<a id="a-7z"></a>未能适化承事诸佛。<a id="a-80"></a>内自狐疑而生是念。<a id="a-81"></a>今观此人如有所办。<a id="a-82"></a>为是如来威力所感。<a id="a-83"></a>为此善男子审有此化。<a id="a-84"></a>于彼此中生犹豫想。<a id="a-85"></a>如此等善男子善女人。<a id="a-86"></a>在凡夫地不应称为菩萨。<a id="a-87"></a>不应受决得如来号。<a id="a-88"></a>是时目连复白佛言。<a id="a-89"></a>世尊。<a id="a-8A"></a>若有善男子善女人。<a id="a-8B"></a>生在龙中发菩萨心。<a id="a-8C"></a>众行具足无所缺漏。<a id="a-8D"></a>便为如来所见授决。<a id="a-8E"></a>或有众生内自思惟。<a id="a-8F"></a>我得人身诸根具足。<a id="a-8G"></a>明达正法六情完具。<a id="a-8H"></a>如来何为不授我决。<a id="a-8I"></a>今乃返更授此龙决。<a id="a-8J"></a>如此等善男子善女人。<a id="a-8K"></a>在凡夫地不应称为菩萨。<a id="a-8L"></a>不应受决得如来号。<a id="a-8M"></a>是时目连复白佛言。<a id="a-8N"></a>若有善男子善女人。<a id="a-8O"></a>已得天身发菩萨心。<a id="a-8P"></a>断诸缚着无所恋慕。<a id="a-8Q"></a>舍己荣位远离五乐。<a id="a-8R"></a>闭塞六情修清净法。<a id="a-8S"></a>离世八法不堕十恶。<a id="a-8T"></a>便为如来所见受决。<a id="a-8U"></a>然有众生内自生念。<a id="a-8V"></a>今观此天众行未足。<a id="a-8W"></a>未舍此形复于人身。<a id="a-8X"></a>何为如来而授此决不授我别。<a id="a-8Y"></a>如此等善男子善女人。<a id="a-8Z"></a>在凡夫地不应称为菩萨。<a id="a-8a"></a>不应受决得如来号。<a id="a-8b"></a>是时目连复白佛言。<a id="a-8c"></a>或有众生受地狱形。<a id="a-8d"></a>以佛神力往授其决。<a id="a-8e"></a>如我昔日为佛所遣授提婆达兜决。<a id="a-8f"></a>然有众生内自生念。<a id="a-8g"></a>受地狱形苦痛无量。<a id="a-8h"></a>镬汤烧煮死而更生刀山剑树炉炭铁轮。<a id="a-8i"></a>火车炽风铜柱碓臼。<a id="a-8j"></a>于中受苦痛毒无量。<a id="a-8k"></a>当尔之时何有道心。<a id="a-8l"></a>如来今日返更授决得如来号。<a id="a-8m"></a>然我等已得人身不授我决。<a id="a-8n"></a>如此等善男子善女人。<a id="a-8o"></a>在凡夫地不应称为菩萨。<a id="a-8p"></a>不应受决得如来号。<a id="a-8q"></a>是时目连复白佛言。<a id="a-8r"></a>若有善男子善女人。<a id="a-8s"></a>生饿鬼中受饿鬼形。<a id="a-8t"></a>善见菩萨父像。<a id="a-8u"></a>舍利弗祖。<a id="a-8v"></a>善施长者母。<a id="a-8w"></a>受形苦恼腹如泰山咽如细针。<a id="a-8x"></a>咽长千丈而有千鬲。<a id="a-8y"></a>一鬲千节。<a id="a-8z"></a>虽得浆水化为脓血。<a id="a-90"></a>眼如深井如千丈崖。<a id="a-91"></a>然受苦痛不可称量。<a id="a-92"></a>为饿火所烧求死不得。<a id="a-93"></a>然佛世尊以大慈悲。<a id="a-94"></a>即遣舍利弗各授其决令发道心。<a id="a-95"></a>然有众生内自生念。<a id="a-96"></a>饿鬼苦恼无量。<a id="a-97"></a>饥寒苦毒不可称计。<a id="a-98"></a>然今如来返授彼决不授我决。<a id="a-99"></a>如此等善男子善女人。<a id="a-9A"></a>在凡夫地不应称为菩萨。<a id="a-9B"></a>不应受决得如来号。<a id="a-9C"></a>尔时世尊告目连曰。<a id="a-9D"></a>善哉善哉族姓子。<a id="a-9E"></a>堪任宣畅菩萨受决无碍之行。<a id="a-9F"></a>真佛之子非思欲生。<a id="a-9G"></a>尔时弊魔波旬内自生念。<a id="a-9H"></a>咄我所行将不谬乎。<a id="a-9I"></a>今闻尊者大目揵连所说。<a id="a-9J"></a>不为诸人正为我耳。<a id="a-9K"></a>是时波旬即从坐起。<a id="a-9L"></a>除去贡高舍憍慢心。<a id="a-9M"></a>前至佛所头面礼足前白佛言。<a id="a-9N"></a>世尊。<a id="a-9O"></a>我今愚惑久处邪见未识真道。<a id="a-9P"></a>今释提桓因为我所统。<a id="a-9Q"></a>如来今日先授其决。<a id="a-9R"></a>我即兴意生是非心。<a id="a-9S"></a>唯愿世尊。<a id="a-9T"></a>受我悔过消灭欲本不着荣冀。<a id="a-9U"></a>佛告弊魔波旬。<a id="a-9V"></a>汝今座上见弥勒菩萨不乎。<a id="a-9W"></a>波旬白佛。<a id="a-9X"></a>唯然世尊。<a id="a-9Y"></a>佛告波旬。<a id="a-9Z"></a>此弥勒菩萨。<a id="a-9a"></a>当授汝决得菩萨号。</p>
  <p data-pb></p>
  <h2 id="a9b">净智除垢品第二十六</h2>
  <p id="a9c">东方去此三十七恒河沙数。<a id="a-9d"></a>有佛土名曰华严。<a id="a-9e"></a>佛名一意如来至真等正觉明行成为善逝世间解无上士道法御天人师号佛世尊。<a id="a-9f"></a>彼佛如来遣一菩萨。<a id="a-9g"></a>名曰净一切地。<a id="a-9h"></a>具众行本定意不乱。<a id="a-9i"></a>三昧正受无所挂碍。<a id="a-9j"></a>佛所住处皆悉履行。<a id="a-9k"></a>不染法界去吾我想。<a id="a-9l"></a>即从座起偏露右臂。<a id="a-9m"></a>右膝着地长跪叉手。<a id="a-9n"></a>前白佛言。<a id="a-9o"></a>欲有所问。<a id="a-9p"></a>若见听者敢有所陈。<a id="a-9q"></a>佛言。<a id="a-9r"></a>善哉善哉族姓子。<a id="a-9s"></a>欲问如来所怀疑者。<a id="a-9t"></a>今正是时。<a id="a-9u"></a>净一切地菩萨白佛言。<a id="a-9v"></a>世尊。<a id="a-9w"></a>云何善男子善女人。<a id="a-9x"></a>供养诸佛无诸佛想。<a id="a-9y"></a>于诸法本亦复如是。<a id="a-9z"></a>虽度众生无众生念。<a id="a-A0"></a>行菩萨道不失本意。<a id="a-A1"></a>具足诸愿德行充满。<a id="a-A2"></a>受决心净不离明慧。<a id="a-A3"></a>尔时世尊。<a id="a-A4"></a>告净一切地菩萨曰。<a id="a-A5"></a>若有善男子善女人。<a id="a-A6"></a>分别思惟大乘行本不可思议深奥之藏。<a id="a-A7"></a>先当习学定意正受。<a id="a-A8"></a>除乱想行。<a id="a-A9"></a>然后乃具六度无极。<a id="a-AA"></a>自观身空观他人心亦复如是。<a id="a-AB"></a>若善男子善女人。<a id="a-AC"></a>入等定三昧心不动转。<a id="a-AD"></a>悉能分别一切众行。<a id="a-AE"></a>云何善男子善女人。<a id="a-AF"></a>入定三昧。<a id="a-AG"></a>于一切法思惟分别无有错谬。<a id="a-AH"></a>于是族姓子。<a id="a-AI"></a>若有菩萨摩诃萨。<a id="a-AJ"></a>立根得力逮不退转。<a id="a-AK"></a>便能入定自观身本。<a id="a-AL"></a>本所从来一一分别悉知起灭。<a id="a-AM"></a>来不知所从来。<a id="a-AN"></a>去不知所从去。<a id="a-AO"></a>此善男子善女人从定意起复入外身定意。<a id="a-AP"></a>一一分别众生之类。<a id="a-AQ"></a>复见无量诸佛刹土。<a id="a-AR"></a>有受形者不受形者。<a id="a-AS"></a>或时善男子善女人。<a id="a-AT"></a>复更入定观内外身。<a id="a-AU"></a>彼身我身发趣有异身行共同。<a id="a-AV"></a>如我所观。<a id="a-AW"></a>趣大乘者不舍众生。<a id="a-AX"></a>求缘觉者亦不求清净于佛土。<a id="a-AY"></a>弟子学者承声受教离于三有。<a id="a-AZ"></a>是谓内外观定身行共同发趣有异。<a id="a-Aa"></a>佛复告净一切地曰。<a id="a-Ab"></a>若有善男子善女人。<a id="a-Ac"></a>入此等定正受三昧。<a id="a-Ad"></a>悉使无量世界尽从化教。<a id="a-Ae"></a>从化得度随意所乐。<a id="a-Af"></a>恣其心意游于百千三昧。<a id="a-Ag"></a>于中摄意而不错乱。<a id="a-Ah"></a>是谓善男子善女人趣大乘者不舍众生。<a id="a-Ai"></a>佛复告净一切地菩萨。<a id="a-Aj"></a>若有善男子善女人入一身定。<a id="a-Ak"></a>便能观察众生心本。<a id="a-Al"></a>有淫怒痴无淫怒痴。<a id="a-Am"></a>随其本行而度脱之。<a id="a-An"></a>此善男子善女人。<a id="a-Ao"></a>从一身定起复入众多身定。<a id="a-Ap"></a>观众生类有淫怒痴无淫怒痴。<a id="a-Aq"></a>随其本行而度脱之。<a id="a-Ar"></a>尔时世尊。<a id="a-As"></a>复告净一切地菩萨。<a id="a-At"></a>若有善男子善女人入无形观三昧。<a id="a-Au"></a>遍观众生心识所念众生若干所念不同。<a id="a-Av"></a>复有三昧名观众生心。<a id="a-Aw"></a>菩萨摩诃萨得此定意者。<a id="a-Ax"></a>便能观察人道众生。<a id="a-Ay"></a>遍知十方无量世界有淫怒痴无淫怒痴。<a id="a-Az"></a>随其本行而度脱之。<a id="a-B0"></a>佛复告族姓子。<a id="a-B1"></a>复有定意知阅叉心。<a id="a-B2"></a>菩萨摩诃萨得此三昧者。<a id="a-B3"></a>遍观阅叉心识所念有淫怒痴无淫怒痴。<a id="a-B4"></a>随其本行而度脱之。<a id="a-B5"></a>佛复告净一切地菩萨曰。<a id="a-B6"></a>复有定意知诸龙心。<a id="a-B7"></a>菩萨得此定意者。<a id="a-B8"></a>便能观察龙道众生心识所念。<a id="a-B9"></a>遍知十方无量世界有淫怒痴无淫怒痴。<a id="a-BA"></a>随其本行而度脱之。<a id="a-BB"></a>佛复告净一切地曰。<a id="a-BC"></a>复有定意知阿须伦心。<a id="a-BD"></a>菩萨摩诃萨得此定意者。<a id="a-BE"></a>便能观察须伦所念。<a id="a-BF"></a>遍观十方无量世界有淫怒痴无淫怒痴。<a id="a-BG"></a>随其本行而度脱之。<a id="a-BH"></a>佛复告族姓子。<a id="a-BI"></a>复有定意知诸天心。<a id="a-BJ"></a>菩萨得此定意者。<a id="a-BK"></a>便能观察天道众生心。<a id="a-BL"></a>遍知十方无量世界有淫怒痴无淫怒痴。<a id="a-BM"></a>随其本行而度脱之。<a id="a-BN"></a>佛复告族姓子。<a id="a-BO"></a>复有定意知梵天心。<a id="a-BP"></a>菩萨摩诃萨得此定意。<a id="a-BQ"></a>便能观察净志天心。<a id="a-BR"></a>遍知十方无量世界有淫怒痴无淫怒痴。<a id="a-BS"></a>随其本行而度脱之。<a id="a-BT"></a>佛复告族姓子。<a id="a-BU"></a>复有定意知欲界众生心。<a id="a-BV"></a>菩萨摩诃萨得此定意。<a id="a-BW"></a>便能观察欲界众生。<a id="a-BX"></a>遍知十方无量世界有淫怒痴无淫怒痴。<a id="a-BY"></a>随其本行而度脱之。<a id="a-BZ"></a>佛复告族姓子。<a id="a-Ba"></a>复有定意知地狱心。<a id="a-Bb"></a>菩萨摩诃萨得此定意者。<a id="a-Bc"></a>便能观察地狱众生。<a id="a-Bd"></a>遍观十方无量世界有淫怒痴无淫怒痴。<a id="a-Be"></a>随其本行而度脱之。<a id="a-Bf"></a>佛复告族姓子。<a id="a-Bg"></a>复有定意知弗于逮众生心。<a id="a-Bh"></a>菩萨摩诃萨得此定意者。<a id="a-Bi"></a>便能观察弗于逮众生。<a id="a-Bj"></a>遍知十方无量世界有淫怒痴无淫怒痴。<a id="a-Bk"></a>随其本行而度脱之。<a id="a-Bl"></a>佛复告净一切地菩萨曰。<a id="a-Bm"></a>复有定意知阎浮地众生心。<a id="a-Bn"></a>菩萨摩诃萨得此定意者。<a id="a-Bo"></a>便能观察阎浮地众生。<a id="a-Bp"></a>遍知十方无量世界有淫怒痴无淫怒痴。<a id="a-Bq"></a>随其本行而度脱之。<a id="a-Br"></a>佛复告净一切地菩萨曰。<a id="a-Bs"></a>复有定意知瞿耶尼众生心。<a id="a-Bt"></a>菩萨得此定意者。<a id="a-Bu"></a>便能观察瞿耶尼众生心意。<a id="a-Bv"></a>遍知十方无量世界有淫怒痴无淫怒痴。<a id="a-Bw"></a>随其本行而度脱之。<a id="a-Bx"></a>佛告净一切地菩萨曰。<a id="a-By"></a>复有定意知郁单曰众生心中所念。<a id="a-Bz"></a>菩萨得此定意。<a id="a-C0"></a>便能观察郁单曰众生心。<a id="a-C1"></a>遍知十方无量世界有淫怒痴无淫怒痴。<a id="a-C2"></a>随其本行而度脱之。<a id="a-C3"></a>佛复告净一切地菩萨曰。<a id="a-C4"></a>复有定意知一四天下众生心中所念。<a id="a-C5"></a>菩萨得此定意者。<a id="a-C6"></a>便能观察一四天下众生心中所念。<a id="a-C7"></a>遍知十方无量世界有淫怒痴无淫怒痴。<a id="a-C8"></a>随其本行而度脱之。<a id="a-C9"></a>佛复告净一切地菩萨曰。<a id="a-CA"></a>复有定意知二四天下众生心中所念。<a id="a-CB"></a>菩萨得此定意者。<a id="a-CC"></a>便能观察二四天下众生心中所念。<a id="a-CD"></a>遍知十方无量世界有淫怒痴无淫怒痴。<a id="a-CE"></a>随其本行而度脱之。<a id="a-CF"></a>佛复告净一切地菩萨曰。<a id="a-CG"></a>复有定意知三四天下众生心中所念。<a id="a-CH"></a>菩萨得此定意者。<a id="a-CI"></a>便能观察三四天下众生心中所念。<a id="a-CJ"></a>遍知十方无量世界有淫怒痴无淫怒痴。<a id="a-CK"></a>随其本行而度脱之。<a id="a-CL"></a>佛复告净一切地菩萨曰。<a id="a-CM"></a>复有定意知四四天下众生心中所念。<a id="a-CN"></a>菩萨得此定意者。<a id="a-CO"></a>便能观察四四天下众生心中所念。<a id="a-CP"></a>遍知十方无量世界有淫怒痴无淫怒痴。<a id="a-CQ"></a>随其本行而度脱之。<a id="a-CR"></a>佛复告净一切地菩萨曰。<a id="a-CS"></a>复有定意知五四天下众生心中所念。<a id="a-CT"></a>菩萨得此定意者。<a id="a-CU"></a>便能观察五四天下众生心中所念。<a id="a-CV"></a>遍知十方无量世界有淫怒痴无淫怒痴。<a id="a-CW"></a>随其本行而度脱之。</p>
  <p id="aCX">佛复告净一切地菩萨曰。<a id="a-CY"></a>复有定意知六四天下众生心中所念。<a id="a-CZ"></a>菩萨得此定意者。<a id="a-Ca"></a>便能观察六四天下众生心中所念。<a id="a-Cb"></a>遍知十方无量世界有淫怒痴无淫怒痴。<a id="a-Cc"></a>随其本行而度脱之。<a id="a-Cd"></a>佛复告净一切地菩萨曰。<a id="a-Ce"></a>复有定意知七四天下众生心中所念。<a id="a-Cf"></a>菩萨得此定意者。<a id="a-Cg"></a>便能观察七四天下众生心中所念。<a id="a-Ch"></a>遍知十方无量世界有淫怒痴无淫怒痴。<a id="a-Ci"></a>随其本行而度脱之。<a id="a-Cj"></a>佛复告净一切地菩萨曰。<a id="a-Ck"></a>复有定意知八四天下众生心中所念。<a id="a-Cl"></a>菩萨得此定意者。<a id="a-Cm"></a>便能观察八四天下众生心中所念。<a id="a-Cn"></a>遍知十方无量世界有淫怒痴无淫怒痴。<a id="a-Co"></a>随其本行而度脱之。<a id="a-Cp"></a>佛复告净一切地菩萨曰。<a id="a-Cq"></a>复有定意知九四天下众生心中所念。<a id="a-Cr"></a>菩萨得此定意者。<a id="a-Cs"></a>便能观察九四天下众生心中所念。<a id="a-Ct"></a>遍观十方无量世界有淫怒痴无淫怒痴。<a id="a-Cu"></a>随其本行而度脱之佛复告净一切地菩萨曰。<a id="a-Cv"></a>复有定意知十四天下众生心中所念。<a id="a-Cw"></a>菩萨得此定意者。<a id="a-Cx"></a>便能观察十四天下众生心中所念。<a id="a-Cy"></a>遍知十方无量世界有淫怒痴无淫怒痴。<a id="a-Cz"></a>随其本行而度脱之。<a id="a-D0"></a>佛复告净一切地菩萨曰。<a id="a-D1"></a>复有定意知百四天下众生心中所念。<a id="a-D2"></a>菩萨得此定意者。<a id="a-D3"></a>便能观察百四天下众生心中所念。<a id="a-D4"></a>遍观十方无量世界有淫怒痴无淫怒痴。<a id="a-D5"></a>随其本行而度脱之。<a id="a-D6"></a>佛复告净一切地菩萨曰。<a id="a-D7"></a>复有定意知千四天下众生心中所念。<a id="a-D8"></a>菩萨得此定意者。<a id="a-D9"></a>便能观察千四天下众生心中所念。<a id="a-DA"></a>遍观十方无量世界有淫怒痴无淫怒痴。<a id="a-DB"></a>随其本行而度脱之。<a id="a-DC"></a>佛复告净一切地菩萨曰。<a id="a-DD"></a>复有定意知万四天下众生心中所念。<a id="a-DE"></a>菩萨得此定意者。<a id="a-DF"></a>便能观察万四天下众生心中所念。<a id="a-DG"></a>遍观十方无量世界有淫怒痴无淫怒痴。<a id="a-DH"></a>随其本行而度脱之。<a id="a-DI"></a>佛复告净一切地菩萨曰。<a id="a-DJ"></a>复有定意知亿万四天下众生心中所念。<a id="a-DK"></a>菩萨得此定意者。<a id="a-DL"></a>便能观察亿万四天下众生心中所念。<a id="a-DM"></a>遍知十方无量世界有淫怒痴无淫怒痴。<a id="a-DN"></a>随其本行而度脱之。<a id="a-DO"></a>佛复告净一切地菩萨曰。<a id="a-DP"></a>复有定意知一佛国众生心中所念。<a id="a-DQ"></a>菩萨得此定意者。<a id="a-DR"></a>便能观察知一佛境界众生心中所念。<a id="a-DS"></a>遍知十方无量世界有淫怒痴无淫怒痴。<a id="a-DT"></a>随其本行而度脱之。<a id="a-DU"></a>佛复告净一切地菩萨曰。<a id="a-DV"></a>复有定意知十佛刹土众生心中所念。<a id="a-DW"></a>菩萨得此定意者。<a id="a-DX"></a>便能观察十佛刹土众生心中所念。<a id="a-DY"></a>遍观十方无量世界有淫怒痴无淫怒痴。<a id="a-DZ"></a>随其本行而度脱之。<a id="a-Da"></a>佛复告净一切地菩萨曰。<a id="a-Db"></a>复有定意知百佛刹土众生心中所念。<a id="a-Dc"></a>菩萨得此定意者。<a id="a-Dd"></a>便能观察百佛刹土众生心中所念。<a id="a-De"></a>遍观十方无量世界有淫怒痴无淫怒痴。<a id="a-Df"></a>随其本行而度脱之。<a id="a-Dg"></a>佛复告净一切地菩萨曰。<a id="a-Dh"></a>复有定意知万佛刹土众生心中所念。<a id="a-Di"></a>菩萨得此定意者。<a id="a-Dj"></a>便能观察万佛刹土众生心中所念。<a id="a-Dk"></a>遍观十方无量世界有淫怒痴无淫怒痴。<a id="a-Dl"></a>随其本行而度脱之。<a id="a-Dm"></a>佛复告净一切地菩萨曰。<a id="a-Dn"></a>复有定意知亿佛刹土众生心中所念。<a id="a-Do"></a>菩萨得此定意者。<a id="a-Dp"></a>便能观察亿佛刹土众生心中所念。<a id="a-Dq"></a>遍观十方无量世界有淫怒痴无淫怒痴随其本行而度脱之。<a id="a-Dr"></a>如是菩萨摩诃萨。<a id="a-Ds"></a>于此定意。<a id="a-Dt"></a>尽得具足诸三昧王。</p>
  <p id="aDu">佛复告净一切地菩萨曰。<a id="a-Dv"></a>若有善男子善女人。<a id="a-Dw"></a>奉持修习此法门者。<a id="a-Dx"></a>便获如来众相具足。<a id="a-Dy"></a>尔时世尊。<a id="a-Dz"></a>告净一切地菩萨曰。<a id="a-E0"></a>若有善男子善女人。<a id="a-E1"></a>得此三昧定意者。<a id="a-E2"></a>有善权方便教化众生。<a id="a-E3"></a>复有十事得功德业。<a id="a-E4"></a>云何为十。<a id="a-E5"></a>一者口气清净人多信用。<a id="a-E6"></a>二者不失本意不讥彼受。<a id="a-E7"></a>三者善明算数知六十四变。<a id="a-E8"></a>四者分别空无形相法。<a id="a-E9"></a>五者知当来法解脱无缘。<a id="a-EA"></a>六者于现在法念成证法。<a id="a-EB"></a>七者忆过去行知以无相。<a id="a-EC"></a>八者于无相法本无自然。<a id="a-ED"></a>九者起灭自然不着三世。<a id="a-EE"></a>十者菩萨定意不失次第。<a id="a-EF"></a>是谓菩萨摩诃萨入定三昧。<a id="a-EG"></a>便能观察亿佛刹土众生心中所念有淫怒痴无淫怒痴。<a id="a-EH"></a>随其本行而度脱之。</p>
 </body>
</html>