<!doctype html>
<html id="z3IBU2ZVP" data-ver="819">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">菩萨璎珞经卷第十五</h1>
  <h2 id="a2">无断品第二十七</h2>
  <p id="a3">佛复告等行菩萨。<a id="a-4"></a>若有善男子善女人。<a id="a-5"></a>从初发意发菩萨心。<a id="a-6"></a>修行五法不怀怯弱。<a id="a-7"></a>云何五法。<a id="a-8"></a>一者劝进前人不舍道心。<a id="a-9"></a>二者分别法界不毁法性。<a id="a-A"></a>三者一意清净无他异想。<a id="a-B"></a>四者行权方便度未度者。<a id="a-C"></a>五者得三十二业定意不乱。<a id="a-D"></a>是谓等行菩萨摩诃萨从初发意守菩萨心。<a id="a-E"></a>修此五法不舍道意。<a id="a-F"></a>佛复告等行菩萨曰。<a id="a-G"></a>若有善男子善女人初发道心复有五事。<a id="a-H"></a>云何为五。<a id="a-I"></a>一者分别三世不离空无。<a id="a-J"></a>二者净己国土育养众生。<a id="a-K"></a>三者分别眼识不受外入。<a id="a-L"></a>四者神足神通念则在前。<a id="a-M"></a>五者现在众智而自璎珞。<a id="a-N"></a>是谓等行菩萨摩诃萨。<a id="a-O"></a>从初发意修此五法。<a id="a-P"></a>而得成就无有疑难。<a id="a-Q"></a>进前成佛不怀怯弱。<a id="a-R"></a>佛复告等行菩萨。<a id="a-S"></a>若善男子善女人发菩萨心。<a id="a-T"></a>当行五法而自璎珞。<a id="a-U"></a>云何为五。<a id="a-V"></a>于是族姓子。<a id="a-W"></a>若菩萨初发道心入等定意。<a id="a-X"></a>能令十方天下尽为七宝。<a id="a-Y"></a>二者使己国土众生断淫怒痴三者己成佛时修三空慧。<a id="a-Z"></a>四者庄严一相不离慧根。<a id="a-a"></a>五者行六神通不自称记。<a id="a-b"></a>是谓善男子善女人从初发意行菩萨道。<a id="a-c"></a>行此五法而自璎珞。<a id="a-d"></a>佛复告等行菩萨。<a id="a-e"></a>若有善男子善女人从初发意行菩萨道。<a id="a-f"></a>复有五法。<a id="a-g"></a>云何为五。<a id="a-h"></a>一者思惟如来无形相法。<a id="a-i"></a>二者诸佛要誓不违本性。<a id="a-j"></a>三者自识本命知所从来。<a id="a-k"></a>四者不计我人寿命离五苦难。<a id="a-l"></a>五者法本自尔不见起灭。<a id="a-m"></a>是谓善男子善女人修此五法而自璎珞。<a id="a-n"></a>佛复告等行菩萨。<a id="a-o"></a>若有善男子善女人从初发意行菩萨道。<a id="a-p"></a>当行五法不可思议。<a id="a-q"></a>云何为五。<a id="a-r"></a>一者诸佛神德不可思议。<a id="a-s"></a>二者诸佛箧藏不可思议。<a id="a-t"></a>三者行果受报不可思议。<a id="a-u"></a>四者诸佛刹土不可思议。<a id="a-v"></a>五者演布道教不可思议。<a id="a-w"></a>是谓善男子善女人初发道心修此五行不可思议。<a id="a-x"></a>乃至成佛而自璎珞。<a id="a-y"></a>尔时世尊。<a id="a-z"></a>在于大众而说此偈。</p>
  <p id="a10">诸佛不思议　　宣畅道亦然</p>
  <p id="a11">思惟众生本　　本末不可睹</p>
  <p id="a12">执四圣谛炬　　照彼无明根</p>
  <p id="a13">常思无有常　　念除结缚病</p>
  <p id="a14">劫数无有穷　　无尽非有尽</p>
  <p id="a15">但为众生惑　　欲知本无心</p>
  <p id="a16">夫欲学在先　　闻受深奥法</p>
  <p id="a17">亦非二乘行　　所能用测度</p>
  <p id="a18">佛本自计誓　　蠲除五道渊</p>
  <p id="a19">行尽由等心　　故号人中尊</p>
  <p id="a1A">佛慧无边崖　　神智无有量</p>
  <p id="a1B">不以身苦本　　永除三世难</p>
  <p id="a1C">诸佛璎珞法　　自觉无师受</p>
  <p id="a1D">心定如虚空　　常想乐想缘</p>
  <p id="a1E">吾从无数劫　　入定不离空</p>
  <p id="a1F">一意成一道　　故号人中尊</p>
  <p id="a1G">复于无数劫　　承事诸世尊</p>
  <p id="a1H">尽生逮无著　　自致最正觉</p>
  <p id="a1I">诸佛在世化　　正法修道乐</p>
  <p id="a1J">能净诸佛国　　不染三有乐</p>
  <p id="a1K">尔时世尊说此偈已。<a id="a-1L"></a>复告等行菩萨。<a id="a-1M"></a>若有善男子善女人奉持修习五不思议深奥法者。<a id="a-1N"></a>十方诸佛悉来拥护。<a id="a-1O"></a>不为众魔所能得便。<a id="a-1P"></a>佛复告等行菩萨。<a id="a-1Q"></a>若善男子善女人从初发意行菩萨心。<a id="a-1R"></a>当行五法不可思议。<a id="a-1S"></a>云何为五。<a id="a-1T"></a>一者以己定意遍施众生尽在佛处而不退转。<a id="a-1U"></a>二者不猗三道而受果证。<a id="a-1V"></a>三者无量法海皆现在前。<a id="a-1W"></a>四者众相法门具足智辩。<a id="a-1X"></a>五者分身教化得六度慧。<a id="a-1Y"></a>是谓族姓子从初发意行菩萨心。<a id="a-1Z"></a>行此五法不可思议。<a id="a-1a"></a>便能具足如来众行。<a id="a-1b"></a>佛复告等行菩萨。<a id="a-1c"></a>若有善男子善女人思惟分别五苦法本。<a id="a-1d"></a>云何为五。<a id="a-1e"></a>一者分别色原不生识着。<a id="a-1f"></a>二者思百八痛无有苦乐。<a id="a-1g"></a>三者永断众想不兴乱意。<a id="a-1h"></a>四者解十二因缘本无此行。<a id="a-1i"></a>五者识神无形不可究尽。<a id="a-1j"></a>是谓等行菩萨若善男子善女人分别思惟五苦法本者。<a id="a-1k"></a>亲近佛藏不离贤圣众道之原。<a id="a-1l"></a>佛告等行菩萨。<a id="a-1m"></a>若善男子善女人从初发意修菩萨心。<a id="a-1n"></a>复有五法不可穷尽。<a id="a-1o"></a>云何为五。<a id="a-1p"></a>一者无数功勋不可穷尽。<a id="a-1q"></a>二者八十四智不可穷尽。<a id="a-1r"></a>三者如来法慧不可穷尽。<a id="a-1s"></a>四者诸法要定不可穷尽。<a id="a-1t"></a>五者八种音响不可穷尽。<a id="a-1u"></a>是谓等行菩萨若善男子善女人从初发意修菩萨心。<a id="a-1v"></a>修此五法不可穷尽。<a id="a-1w"></a>便能具足如来之法。<a id="a-1x"></a>尔时世尊复告等行菩萨。<a id="a-1y"></a>若善男子善女人从初发意修菩萨心。<a id="a-1z"></a>修行六度不可思议法。<a id="a-20"></a>云何为六。<a id="a-21"></a>于是善男子善女人。<a id="a-22"></a>不惜身命随前所索不逆人意。<a id="a-23"></a>于中具足施度无极。<a id="a-24"></a>虽具施度摄持戒人不毁戒性。<a id="a-25"></a>见暴逆者劝令忍辱。<a id="a-26"></a>若人懈怠劝令精进。<a id="a-27"></a>或有众生着六十二见。<a id="a-28"></a>心意错乱不识虚无泥洹大道。<a id="a-29"></a>摄彼众生一意禅定除去乱想不生二见。<a id="a-2A"></a>或有众生永在闇冥怀愚痴心。<a id="a-2B"></a>以权方便摄彼众生令见慧明。<a id="a-2C"></a>佛复告等行菩萨。<a id="a-2D"></a>若有善男子善女人从初发意修菩萨心。<a id="a-2E"></a>于一度中便当具足六度无极。<a id="a-2F"></a>云何于一度中便能具足六度无极。<a id="a-2G"></a>或有众生一心持戒不毁戒性。<a id="a-2H"></a>于持戒中具足布施。<a id="a-2I"></a>不讥彼受常行忍辱。<a id="a-2J"></a>若有众生见毁辱者。<a id="a-2K"></a>不兴乱想无嗔怒心。<a id="a-2L"></a>日夜精勤无懈怠心。<a id="a-2M"></a>虽持禁戒定意不乱。<a id="a-2N"></a>于戒性中不毁于禅。<a id="a-2O"></a>演布智慧除愚闇心。<a id="a-2P"></a>是谓菩萨在戒度无极。<a id="a-2Q"></a>便能具足六度无极。<a id="a-2R"></a>佛复告等行菩萨。<a id="a-2S"></a>若有善男子善女人。<a id="a-2T"></a>从初发意修菩萨心。<a id="a-2U"></a>得忍度无极。<a id="a-2V"></a>降伏心意不念贡高。<a id="a-2W"></a>于忍度无极。<a id="a-2X"></a>复当具足六度之法。<a id="a-2Y"></a>不舍忍心而行布施。<a id="a-2Z"></a>虽有所施不起想着。<a id="a-2a"></a>于中具足戒性之法。<a id="a-2b"></a>若人击打不起乱想自摄心意。<a id="a-2c"></a>具足修习忍度无极。<a id="a-2d"></a>具足定意不毁禅法。<a id="a-2e"></a>于忍度中具足禅行。<a id="a-2f"></a>若复善男子善女人已得忍度。<a id="a-2g"></a>分别五阴成败所起。<a id="a-2h"></a>思惟三毒知从痴爱。<a id="a-2i"></a>以道慧观察永无所生。<a id="a-2j"></a>是谓善男子善女人于忍度中具足六度之法。<a id="a-2k"></a>佛复告等行菩萨。<a id="a-2l"></a>若有善男子善女人从初发意修菩萨心。<a id="a-2m"></a>于禅定中复当具足六度无极。<a id="a-2n"></a>摄取众生除去乱想。<a id="a-2o"></a>云何菩萨于禅定中具足六度。<a id="a-2p"></a>于是善男子善女人。<a id="a-2q"></a>观空身相不见起灭。<a id="a-2r"></a>定心不乱而行布施。<a id="a-2s"></a>不见众生及以财宝。<a id="a-2t"></a>亦不生心。<a id="a-2u"></a>今我所施后获大报。<a id="a-2v"></a>庄严佛土本无清净。<a id="a-2w"></a>便能具足智度无极。<a id="a-2x"></a>佛复告等行菩萨。<a id="a-2y"></a>若有善男子善女人从初发意修菩萨心。<a id="a-2z"></a>于智度无极具足六度。<a id="a-30"></a>云何善男子善女人。<a id="a-31"></a>于智度无极具足六度。<a id="a-32"></a>于是善男子善女人。<a id="a-33"></a>已能修习智度无极。<a id="a-34"></a>分别无想无他异行。<a id="a-35"></a>一一分别名身句身。<a id="a-36"></a>摄意持戒不毁戒性。<a id="a-37"></a>若人毁辱不怀忧戚。<a id="a-38"></a>是谓于智具足戒性。<a id="a-39"></a>若复善男子善女人。<a id="a-3A"></a>于智度无极修行忍辱。<a id="a-3B"></a>心如虚空不受秽恶。<a id="a-3C"></a>是谓于智度无极得忍辱心。<a id="a-3D"></a>佛复告等行菩萨。<a id="a-3E"></a>若善男子善女人得智度无极。<a id="a-3F"></a>摄意精进去懈怠心。<a id="a-3G"></a>分别眼界不可思议。<a id="a-3H"></a>见懈怠者劝令精进。<a id="a-3I"></a>是谓于智度无极具足精进。<a id="a-3J"></a>佛复告等行菩萨。<a id="a-3K"></a>若有善男子善女人得智度无极。<a id="a-3L"></a>无极禅定心不分散。<a id="a-3M"></a>一意一念经百千劫。<a id="a-3N"></a>摄意自伏。<a id="a-3O"></a>于三十六度皆悉分别。<a id="a-3P"></a>是谓等行菩萨摩诃萨众行根原。<a id="a-3Q"></a>尔时世尊。<a id="a-3R"></a>与等行菩萨说是语时。<a id="a-3S"></a>有无量众生本发心趣于缘觉。<a id="a-3T"></a>今皆回意发于无上正真之道。<a id="a-3U"></a>复有无数诸天世人。<a id="a-3V"></a>得尽信之行不离大乘。</p>
  <p data-pb></p>
  <h2 id="a3W">贤圣集品第二十八</h2>
  <p id="a3X">尔时审谛菩萨即从坐起。<a id="a-3Y"></a>白佛言。<a id="a-3Z"></a>世尊。<a id="a-3a"></a>我亦堪任宣畅六度清净之行。<a id="a-3b"></a>佛告审谛菩萨。<a id="a-3c"></a>若堪任者于如来前便可说之。<a id="a-3d"></a>尔时审谛菩萨白佛言。<a id="a-3e"></a>世尊。<a id="a-3f"></a>若有菩萨摩诃萨修习六度清净之法。<a id="a-3g"></a>兼修八门诸佛禁法。<a id="a-3h"></a>此善男子善女人。<a id="a-3i"></a>于六度法具足清净之行。<a id="a-3j"></a>净意菩萨白佛言。<a id="a-3k"></a>若有善男子善女人。<a id="a-3l"></a>欲礼十方诸佛世尊。<a id="a-3m"></a>承受正教修习奉行。<a id="a-3n"></a>如此等善男子善女人。<a id="a-3o"></a>于六度法清净具足。<a id="a-3p"></a>那罗延菩萨前白佛言。<a id="a-3q"></a>若有善男子善女人。<a id="a-3r"></a>断诸结使不生染污。<a id="a-3s"></a>于六度法清净具足。<a id="a-3t"></a>净法界菩萨白佛言。<a id="a-3u"></a>若有善男子善女人。<a id="a-3v"></a>解自然法性不毁道门。<a id="a-3w"></a>于六度法清净具足。<a id="a-3x"></a>善解幻菩萨白佛言。<a id="a-3y"></a>若有善男子善女人。<a id="a-3z"></a>分别八法除去荣辱。<a id="a-40"></a>于六度法清净具足。<a id="a-41"></a>过量菩萨白佛言。<a id="a-42"></a>若有善男子善女人。<a id="a-43"></a>在大众中转无上法轮。<a id="a-44"></a>摄身口意无他异念。<a id="a-45"></a>于六度法清净具足。<a id="a-46"></a>法藏菩萨白佛言。<a id="a-47"></a>解四空定无我人想。<a id="a-48"></a>思惟法界不毁智本。<a id="a-49"></a>是谓六度清净具足。<a id="a-4A"></a>心净菩萨白佛言。<a id="a-4B"></a>若有善男子善女人。<a id="a-4C"></a>摄眼根不兴识想。<a id="a-4D"></a>耳鼻身口意亦复如是。<a id="a-4E"></a>于六度法清净具足师子大将白佛言。<a id="a-4F"></a>众生沈翳永处闇冥。<a id="a-4G"></a>布现慧光使知道趣。<a id="a-4H"></a>于六度法清净具足。<a id="a-4I"></a>时有菩萨名曰慧眼。<a id="a-4J"></a>问文殊师利。<a id="a-4K"></a>云何菩萨摩诃萨摄身口意不毁戒性。<a id="a-4L"></a>于六度清净具足。<a id="a-4M"></a>是时文殊师利报慧眼菩萨。<a id="a-4N"></a>诸菩萨摩诃萨解空无我施无想报。<a id="a-4O"></a>于六度法清净具足。<a id="a-4P"></a>慧眼菩萨又问。<a id="a-4Q"></a>云何族姓子。<a id="a-4R"></a>如来色身众德具足。<a id="a-4S"></a>三十二相八十种好。<a id="a-4T"></a>身黄金色犹如金[卄/積]。<a id="a-4U"></a>为是有想报耶无想报耶。</p>
  <p id="a4V">文殊师利报慧眼菩萨曰。<a id="a-4W"></a>如来色身是有想报。<a id="a-4X"></a>如来法身是无想报。<a id="a-4Y"></a>慧眼菩萨又问。<a id="a-4Z"></a>施去贪求内心清净。<a id="a-4a"></a>除去想着乃获大果。<a id="a-4b"></a>六度之法非无想报。<a id="a-4c"></a>云何乃成法身之报。<a id="a-4d"></a>时文殊师利。<a id="a-4e"></a>报慧眼菩萨曰。<a id="a-4f"></a>云何族姓子。<a id="a-4g"></a>如来色身为有耶为无耶。<a id="a-4h"></a>慧眼菩萨报曰。<a id="a-4i"></a>如族姓子所说。<a id="a-4j"></a>如来色身是有报非无报。<a id="a-4k"></a>如我观察如来身者。<a id="a-4l"></a>亦非有报亦非无报。<a id="a-4m"></a>时文殊师利复问。<a id="a-4n"></a>云何如来身亦非有报亦非无报。<a id="a-4o"></a>慧眼答文殊师利曰。<a id="a-4p"></a>如来身者众功德具。<a id="a-4q"></a>妙色庄严观无厌足。<a id="a-4r"></a>其见形者皆发无上正真道意。<a id="a-4s"></a>是谓色身之报。<a id="a-4t"></a>云何如来色身无报。<a id="a-4u"></a>于是族姓子。<a id="a-4v"></a>如来在世教化终讫。<a id="a-4w"></a>潜神无为终无变易。<a id="a-4x"></a>一相无形不可沮坏。<a id="a-4y"></a>是谓如来色身无报。</p>
  <p id="a4z">尔时文殊师利。<a id="a-50"></a>复问慧眼菩萨曰。<a id="a-51"></a>云何族姓子。<a id="a-52"></a>如来形相不可思议。<a id="a-53"></a>以有形而无报。<a id="a-54"></a>以无形而无报。<a id="a-55"></a>慧眼报曰。<a id="a-56"></a>如来身者。<a id="a-57"></a>或有形而无报。<a id="a-58"></a>或无形而无报。<a id="a-59"></a>云何有形而无报。<a id="a-5A"></a>如来至真等正觉。<a id="a-5B"></a>在世教化无量众生。<a id="a-5C"></a>皆得果证获无为道。<a id="a-5D"></a>是谓如来色身有形而无报。<a id="a-5E"></a>云何无形而无报。<a id="a-5F"></a>于是如来色身在世教化。<a id="a-5G"></a>现神足变终讫说法。<a id="a-5H"></a>于无余泥洹界而取般泥洹。<a id="a-5I"></a>是谓如来色身无形而无报。</p>
  <p id="a5J">尔时文殊师利。<a id="a-5K"></a>知诸众生心中所念各有狐疑。<a id="a-5L"></a>未能畅达有报无报。<a id="a-5M"></a>复问慧眼菩萨曰。<a id="a-5N"></a>云何族姓子。<a id="a-5O"></a>如来色身如幻如化。<a id="a-5P"></a>云何于幻化法中而有无报。<a id="a-5Q"></a>一切众生得法性如道果清净。<a id="a-5R"></a>若眼界所摄。<a id="a-5S"></a>云何于众生道性而得无报。<a id="a-5T"></a>又问慧眼。<a id="a-5U"></a>如来色身不可思议。<a id="a-5V"></a>终讫说法寂然灭度。<a id="a-5W"></a>无生老病死。<a id="a-5X"></a>已舍色身不复受形。<a id="a-5Y"></a>一相无相亦不可见。<a id="a-5Z"></a>权说假号亦无真实。<a id="a-5a"></a>如来者亦无如来亦无佛。<a id="a-5b"></a>云何以无为道。<a id="a-5c"></a>是如来色身无报。<a id="a-5d"></a>文殊师利又问。<a id="a-5e"></a>云何族姓子。<a id="a-5f"></a>如来色身无为报。<a id="a-5g"></a>泥洹无为报。<a id="a-5h"></a>是一异乎。<a id="a-5i"></a>假使是一者亦无如来。<a id="a-5j"></a>云何有无报。<a id="a-5k"></a>说有二无者则如来色身非泥洹报。<a id="a-5l"></a>尔时慧眼菩萨。<a id="a-5m"></a>报文殊师利曰。<a id="a-5n"></a>本无如来至真等正觉四大色身。<a id="a-5o"></a>于现法中。<a id="a-5p"></a>亦是有报亦是无报。<a id="a-5q"></a>灭尽涅槃是曰无报。<a id="a-5r"></a>尔时慧眼菩萨。<a id="a-5s"></a>复报文殊师利。<a id="a-5t"></a>众生所行六度无极。<a id="a-5u"></a>若人布施亦无施想。<a id="a-5v"></a>亦复不见有受施者。<a id="a-5w"></a>是谓为施具足施度无极。<a id="a-5x"></a>若复有人戒身具足不毁于戒。<a id="a-5y"></a>亦复不见有持戒者。<a id="a-5z"></a>是谓于戒具足戒度无极慧眼菩萨。<a id="a-60"></a>复语文殊师利。<a id="a-61"></a>若有善男子善女人恒修忍辱。<a id="a-62"></a>有轻慢者不生憍慢亦不自念见有忍辱。<a id="a-63"></a>是谓具足忍度无极。<a id="a-64"></a>若有善男子善女人勤加精进修十六圣行。<a id="a-65"></a>不见有人勤精进者。<a id="a-66"></a>是谓具足进度无极。<a id="a-67"></a>慧眼菩萨。<a id="a-68"></a>复语文殊师利。<a id="a-69"></a>若有善男子善女人。<a id="a-6A"></a>摄意入定分别三观。<a id="a-6B"></a>亦不见人立定意者心游十方无量世界承事供养。<a id="a-6C"></a>观一切法如幻如化。<a id="a-6D"></a>是谓具足禅度无极。<a id="a-6E"></a>慧眼菩萨。<a id="a-6F"></a>复语文殊师利。<a id="a-6G"></a>若善男子善女人。<a id="a-6H"></a>宣畅如来无量法界。<a id="a-6I"></a>眼识清净不可思议。<a id="a-6J"></a>一一分别悉无所有若耳闻声知所从来。<a id="a-6K"></a>鼻嗅彼香知所从来。<a id="a-6L"></a>一一分别而无所有。<a id="a-6M"></a>若舌尝味知所从来。<a id="a-6N"></a>如来心识分别诸法神足无量。<a id="a-6O"></a>是谓具足智度无极。<a id="a-6P"></a>慧眼菩萨。<a id="a-6Q"></a>复语文殊师利。<a id="a-6R"></a>复有定意名无尽法门。<a id="a-6S"></a>菩萨摩诃萨。<a id="a-6T"></a>得此无尽法门者。<a id="a-6U"></a>超越三乘成菩萨号。<a id="a-6V"></a>复有观察法门。<a id="a-6W"></a>菩萨摩诃萨得此法门者。<a id="a-6X"></a>观察法界不住二地。<a id="a-6Y"></a>复有色像法门。<a id="a-6Z"></a>菩萨得此法门者。<a id="a-6a"></a>成如来法无尽之藏复有不退转法门。<a id="a-6b"></a>菩萨得此法门者。<a id="a-6c"></a>转清净法不见色像。<a id="a-6d"></a>复有广济法门。<a id="a-6e"></a>菩萨得此法门者。<a id="a-6f"></a>化彼众生不自为己。<a id="a-6g"></a>复有佛普响法门。<a id="a-6h"></a>菩萨得此法门者。<a id="a-6i"></a>雨法甘露润泽一切。<a id="a-6j"></a>复有诸佛境界法门。<a id="a-6k"></a>菩萨得此法门者。<a id="a-6l"></a>现说微妙真如性法。<a id="a-6m"></a>复有现教法门。<a id="a-6n"></a>菩萨得此法门者。<a id="a-6o"></a>庄严刹土翼从成就。<a id="a-6p"></a>复有无等法门。<a id="a-6q"></a>菩萨得此法门者。<a id="a-6r"></a>分别如来深奥之义。<a id="a-6s"></a>复有法要法门。<a id="a-6t"></a>菩萨得此法门者。<a id="a-6u"></a>宣畅如来不思议法。<a id="a-6v"></a>复有善根法门。<a id="a-6w"></a>菩萨得此法门者。<a id="a-6x"></a>分别诸根永离五道。<a id="a-6y"></a>复有幻化法门。<a id="a-6z"></a>菩萨得此法门者。<a id="a-70"></a>分别无尽旷大之法复有摄行法门。<a id="a-71"></a>菩萨得此法门者。<a id="a-72"></a>分别句义无形像法。<a id="a-73"></a>复有称可法门。<a id="a-74"></a>菩萨得此法门者。<a id="a-75"></a>便能充饱虚想法者。<a id="a-76"></a>复有一得意法门。<a id="a-77"></a>菩萨得此法门者。<a id="a-78"></a>善根淳熟得四无畏。<a id="a-79"></a>复有法海法门。<a id="a-7A"></a>菩萨得此法门者。<a id="a-7B"></a>善业具足不舍道性。<a id="a-7C"></a>复有光炎法门。<a id="a-7D"></a>菩萨得此法门者。<a id="a-7E"></a>普现光炎演法无尽。<a id="a-7F"></a>复有神足法门。<a id="a-7G"></a>菩萨得此法门者。<a id="a-7H"></a>广游诸界不染三道。<a id="a-7I"></a>复有日月光明法门。<a id="a-7J"></a>菩萨得此法门者。<a id="a-7K"></a>遍照苦恼拔济得度。<a id="a-7L"></a>复有无生法门。<a id="a-7M"></a>菩萨得此法门者。<a id="a-7N"></a>方便导化应自然津。<a id="a-7O"></a>复有无极慧法门。<a id="a-7P"></a>菩萨得此法门者。<a id="a-7Q"></a>超三界患不见有度。<a id="a-7R"></a>复有智生法门。<a id="a-7S"></a>菩萨得此法门者。<a id="a-7T"></a>尽知诸法所归趣处。<a id="a-7U"></a>复有无著法门。<a id="a-7V"></a>菩萨得此法门者。<a id="a-7W"></a>以智慧光蠲除闇冥。<a id="a-7X"></a>复有根原法门。<a id="a-7Y"></a>菩萨得此法门者。<a id="a-7Z"></a>分别四法不思议行。<a id="a-7a"></a>复有因缘法门。<a id="a-7b"></a>菩萨得此法门者。<a id="a-7c"></a>分别十二痴行之本。<a id="a-7d"></a>复有道慧法门。<a id="a-7e"></a>菩萨得此法门者。<a id="a-7f"></a>不阙法性如来三等。<a id="a-7g"></a>复有忍智法门。<a id="a-7h"></a>菩萨得此法门者。<a id="a-7i"></a>坐树王下降伏魔宫。<a id="a-7j"></a>复有弘誓法门。<a id="a-7k"></a>菩萨得此法门者。<a id="a-7l"></a>不舍众生而取灭度。<a id="a-7m"></a>复有苦行法门。<a id="a-7n"></a>菩萨得此法门者。<a id="a-7o"></a>现食麻米诸行具足。<a id="a-7p"></a>复有独步法门。<a id="a-7q"></a>菩萨得此法门者。<a id="a-7r"></a>自现奇特无与等者。<a id="a-7s"></a>复有心净法门。<a id="a-7t"></a>菩萨得此法门者。<a id="a-7u"></a>蠲除心垢无所染着。<a id="a-7v"></a>复有究竟法门。<a id="a-7w"></a>菩萨得此法门者。<a id="a-7x"></a>皆使众生入出要道。<a id="a-7y"></a>复有无欲法门。<a id="a-7z"></a>菩萨得此法门者。<a id="a-80"></a>除去贪着无染着心。<a id="a-81"></a>复有法处法门。<a id="a-82"></a>菩萨得此法门者。<a id="a-83"></a>愍哀一切不舍本愿。<a id="a-84"></a>复有道业法门。<a id="a-85"></a>菩萨得此法门者。<a id="a-86"></a>分别诸根立上人法。<a id="a-87"></a>复有心不转法门。<a id="a-88"></a>菩萨得此法门者。<a id="a-89"></a>发道心者立不退转。<a id="a-8A"></a>复有法藏法门。<a id="a-8B"></a>菩萨得此法门者。<a id="a-8C"></a>道慧清净受慧果证。<a id="a-8D"></a>复有化道法门。<a id="a-8E"></a>菩萨得此法门者。<a id="a-8F"></a>发无生心不见动还。<a id="a-8G"></a>复有法璎珞法门。<a id="a-8H"></a>菩萨得此法门者。<a id="a-8I"></a>庄严国土清净众生。<a id="a-8J"></a>复有深奥法门。<a id="a-8K"></a>菩萨得此法门者。<a id="a-8L"></a>深入法藏具七觉意。<a id="a-8M"></a>复有无畏法门。<a id="a-8N"></a>菩萨得此法门者。<a id="a-8O"></a>安处诸法说贤圣行。<a id="a-8P"></a>复有除垢法门。<a id="a-8Q"></a>菩萨得此法门者。<a id="a-8R"></a>安处诸法无所染着。<a id="a-8S"></a>复有净行法门。<a id="a-8T"></a>菩萨得此法门者。<a id="a-8U"></a>分别三向空无相愿。<a id="a-8V"></a>复有法身法门。<a id="a-8W"></a>菩萨得此法门者。<a id="a-8X"></a>分别一切无著空行。<a id="a-8Y"></a>复有法力法门。<a id="a-8Z"></a>菩萨得此法门者。<a id="a-8a"></a>无量空界获大智慧。<a id="a-8b"></a>复有无碍法门。<a id="a-8c"></a>菩萨得此法门者。<a id="a-8d"></a>敷演道教无所挂碍。<a id="a-8e"></a>复有大慈法门。<a id="a-8f"></a>菩萨得此法门者。<a id="a-8g"></a>润及一切不舍妄想复有大悲法门。<a id="a-8h"></a>菩萨得此法门者。<a id="a-8i"></a>拔济苦难不生尘劳。<a id="a-8j"></a>复有喜心法门。<a id="a-8k"></a>菩萨得此法门者。<a id="a-8l"></a>蠲除一切忿怒心。<a id="a-8m"></a>复有护心法门。<a id="a-8n"></a>菩萨得此法门者。<a id="a-8o"></a>分别四谛不二之法。<a id="a-8p"></a>复有广施法门。<a id="a-8q"></a>菩萨得此法门者。<a id="a-8r"></a>除去三想不计吾我。<a id="a-8s"></a>复有神通法门。<a id="a-8t"></a>菩萨得此法门者。<a id="a-8u"></a>遍游十方无量世界。<a id="a-8v"></a>复有无尽法门。<a id="a-8w"></a>菩萨得此法门者。<a id="a-8x"></a>分别义趣修三句法。<a id="a-8y"></a>复有演畅法门。<a id="a-8z"></a>菩萨得此法门者。<a id="a-90"></a>功德具足怀来道故。<a id="a-91"></a>复有清净法门。<a id="a-92"></a>菩萨得此法门者。<a id="a-93"></a>净除口过不兴十恶。<a id="a-94"></a>复有十力法门。<a id="a-95"></a>菩萨得此法门者。<a id="a-96"></a>执金刚心不可沮坏。<a id="a-97"></a>复有无量善根法门。<a id="a-98"></a>菩萨得此法门者。<a id="a-99"></a>便能具足如来神力。<a id="a-9A"></a>复有如来行灭法门。<a id="a-9B"></a>菩萨得此法门者。<a id="a-9C"></a>不起吾我我人寿命。<a id="a-9D"></a>复有息意法门。<a id="a-9E"></a>菩萨得此法门者。<a id="a-9F"></a>永断生老病死之苦。<a id="a-9G"></a>复有增益法门。<a id="a-9H"></a>菩萨得此法门者。<a id="a-9I"></a>诸善功德日日增长。<a id="a-9J"></a>复有欢喜法门。<a id="a-9K"></a>菩萨得此法门者。<a id="a-9L"></a>充饱一切渴仰道者。<a id="a-9M"></a>复有无怒法门。<a id="a-9N"></a>菩萨得此法门者。<a id="a-9O"></a>除心缘着无颠倒想。<a id="a-9P"></a>复有悕望法门。<a id="a-9Q"></a>菩萨得此法门者。<a id="a-9R"></a>成就众生三法本行。<a id="a-9S"></a>复有无念法门。<a id="a-9T"></a>菩萨得此法门者。<a id="a-9U"></a>尽使众生无三毒念。<a id="a-9V"></a>复有法义法门。<a id="a-9W"></a>菩萨得此法门者。<a id="a-9X"></a>出生诸法不失次第。<a id="a-9Y"></a>复有速疾法门。<a id="a-9Z"></a>菩萨得此法门者。<a id="a-9a"></a>分别根元成道行迹。<a id="a-9b"></a>复有思惟法门。<a id="a-9c"></a>菩萨得此法门者。<a id="a-9d"></a>分别内外观诸不净。<a id="a-9e"></a>复有香熏法门。<a id="a-9f"></a>菩萨得此法门者。<a id="a-9g"></a>当以戒德香普熏一切。<a id="a-9h"></a>复有善权法门。<a id="a-9i"></a>菩萨得此法门者。<a id="a-9j"></a>随形适化不见度者。<a id="a-9k"></a>复有晓了法门。<a id="a-9l"></a>菩萨得此法门者。<a id="a-9m"></a>分别音响而取度之。<a id="a-9n"></a>复有无我法门。<a id="a-9o"></a>菩萨得此法门者。<a id="a-9p"></a>解知诸法空无所有。<a id="a-9q"></a>复有善住法门。<a id="a-9r"></a>菩萨得此法门者。<a id="a-9s"></a>弘誓坚固心不动转。<a id="a-9t"></a>复有无数身法门。<a id="a-9u"></a>菩萨得此法门者。<a id="a-9v"></a>一一分别不限众生。<a id="a-9w"></a>复有善入法门。<a id="a-9x"></a>菩萨得此法门者。<a id="a-9y"></a>尽化众生进入法律。<a id="a-9z"></a>复有法自在法门。<a id="a-A0"></a>菩萨得此法门者。<a id="a-A1"></a>堪受正法不耻下问。<a id="a-A2"></a>复有净妙法门。<a id="a-A3"></a>菩萨得此法门者。<a id="a-A4"></a>游诸佛国不怀怯弱。<a id="a-A5"></a>复有无侣法门。<a id="a-A6"></a>菩萨得此法门者。<a id="a-A7"></a>心自乐寂不娆一切。<a id="a-A8"></a>复有无量功德法门。<a id="a-A9"></a>菩萨得此法门者。<a id="a-AA"></a>眷属成就得果实报。<a id="a-AB"></a>复有放光明法门。<a id="a-AC"></a>菩萨得此法门者。<a id="a-AD"></a>遍照一切诸在闇冥。<a id="a-AE"></a>复有无欺法门。<a id="a-AF"></a>菩萨得此法门者。<a id="a-AG"></a>具足口行不犯四过。<a id="a-AH"></a>复有劝德法门。<a id="a-AI"></a>菩萨得此法门者。<a id="a-AJ"></a>愍诸不及雨不死法。<a id="a-AK"></a>复有依凭法门。<a id="a-AL"></a>菩萨得此法门者。<a id="a-AM"></a>尽令众生而有归趣。<a id="a-AN"></a>复有拔济法门。<a id="a-AO"></a>菩萨得此法门者。<a id="a-AP"></a>增益功德心净如空。<a id="a-AQ"></a>复有无际法门。<a id="a-AR"></a>菩萨得此法门者。<a id="a-AS"></a>不见有度得成就者。<a id="a-AT"></a>复有等行法门。<a id="a-AU"></a>菩萨得此法门者。<a id="a-AV"></a>分别众智无有边际。<a id="a-AW"></a>复有平等法门。<a id="a-AX"></a>菩萨得此法门者。<a id="a-AY"></a>不说诸道有种种乘。<a id="a-AZ"></a>复有一意法门。<a id="a-Aa"></a>菩萨得此法门者。<a id="a-Ab"></a>不见发意有趣道者。<a id="a-Ac"></a>复有虚空法门。<a id="a-Ad"></a>菩萨得此法门者。<a id="a-Ae"></a>入诸等定意不分散。<a id="a-Af"></a>复有然炽法门。<a id="a-Ag"></a>菩萨得此法门者。<a id="a-Ah"></a>广演一切无穷尽法。<a id="a-Ai"></a>复有分别法界法门。<a id="a-Aj"></a>菩萨得此法门者。<a id="a-Ak"></a>一一分别法界所兴。<a id="a-Al"></a>复有越境界法门。<a id="a-Am"></a>菩萨得此法门者。<a id="a-An"></a>救护一切得至彼岸。<a id="a-Ao"></a>复有究竟法门。<a id="a-Ap"></a>菩萨得此法门者。<a id="a-Aq"></a>不见出生诸法窠窟。<a id="a-Ar"></a>复有净观法门。<a id="a-As"></a>菩萨得此法门者。<a id="a-At"></a>不讥众生见清净法。<a id="a-Au"></a>复有满足法门。<a id="a-Av"></a>菩萨得此法门者。<a id="a-Aw"></a>不以劫数以为现远。<a id="a-Ax"></a>复有出要法门。<a id="a-Ay"></a>菩萨得此法门者。<a id="a-Az"></a>行一切智不起法想。<a id="a-B0"></a>复有出生法门。<a id="a-B1"></a>菩萨得此法门者。<a id="a-B2"></a>出一切法深奥之义。<a id="a-B3"></a>复有利根法门。<a id="a-B4"></a>菩萨得此法门者。<a id="a-B5"></a>闻一趣道立不退转。</p>
  <p id="aB6">复有次第法门。<a id="a-B7"></a>菩萨得此法门者。<a id="a-B8"></a>修习诸法不失本要。<a id="a-B9"></a>复有法相法门。<a id="a-BA"></a>菩萨得此法门者。<a id="a-BB"></a>一一分别诸法相貌。<a id="a-BC"></a>复有无形相法门。<a id="a-BD"></a>菩萨得此法门者。<a id="a-BE"></a>一切诸法而现在前。<a id="a-BF"></a>复有劫数法门。<a id="a-BG"></a>菩萨得此法门者。<a id="a-BH"></a>执勤苦行不离生死。<a id="a-BI"></a>复有道行法门。<a id="a-BJ"></a>菩萨得此法门者。<a id="a-BK"></a>思惟五行观不净想。<a id="a-BL"></a>复有深入法门。<a id="a-BM"></a>菩萨得此法门者。<a id="a-BN"></a>深入法宝无尽之藏。<a id="a-BO"></a>复有化导法门。<a id="a-BP"></a>菩萨得此法门者。<a id="a-BQ"></a>育养一切众生之类。<a id="a-BR"></a>复有来往法门。<a id="a-BS"></a>菩萨得此法门者。<a id="a-BT"></a>周旋教化心无懈怠。<a id="a-BU"></a>复有成就法门。<a id="a-BV"></a>菩萨得此法门者。<a id="a-BW"></a>道果成熟不舍五趣。<a id="a-BX"></a>复有彻照法门。<a id="a-BY"></a>菩萨得此法门者。<a id="a-BZ"></a>一意入定无若干想。<a id="a-Ba"></a>复有无量法门。<a id="a-Bb"></a>菩萨得此法门者。<a id="a-Bc"></a>所行众法不可思议。<a id="a-Bd"></a>复有如来禅定法门。<a id="a-Be"></a>菩萨得此法门者。<a id="a-Bf"></a>修习现在无量空行。<a id="a-Bg"></a>复有应响法门。<a id="a-Bh"></a>菩萨得此法门者。<a id="a-Bi"></a>具足众愿永除意想。<a id="a-Bj"></a>复有变化法门。<a id="a-Bk"></a>菩萨得此法门者。<a id="a-Bl"></a>分身散形所愿自由。<a id="a-Bm"></a>复有无阙减法门。<a id="a-Bn"></a>菩萨得此法门者。<a id="a-Bo"></a>净除众生意想所念。<a id="a-Bp"></a>复有通达来往法门。<a id="a-Bq"></a>菩萨得此法门者。<a id="a-Br"></a>一一毛孔净众生界。<a id="a-Bs"></a>复有无形法门。<a id="a-Bt"></a>菩萨得此法门者。<a id="a-Bu"></a>教化无形法界清净。<a id="a-Bv"></a>复有无碍法门。<a id="a-Bw"></a>菩萨得此法门者。<a id="a-Bx"></a>无量众生离四非常。<a id="a-By"></a>复有苦音法门。<a id="a-Bz"></a>菩萨得此法门者。<a id="a-C0"></a>令习苦众生永离缚着。<a id="a-C1"></a>复有习音法门。<a id="a-C2"></a>菩萨得此法门者。<a id="a-C3"></a>令缚着众生永离习绪。<a id="a-C4"></a>复有尽音法门。<a id="a-C5"></a>菩萨得此法门者。<a id="a-C6"></a>令有尽众生至无尽泥洹。<a id="a-C7"></a>复有道音法门。<a id="a-C8"></a>菩萨得此法门者。<a id="a-C9"></a>不兴六十二尘劳之心。<a id="a-CA"></a>复有威仪法门。<a id="a-CB"></a>菩萨得此法门者。<a id="a-CC"></a>进止行来不失仪则。<a id="a-CD"></a>复有真性法门。<a id="a-CE"></a>菩萨得此法门者。<a id="a-CF"></a>分别眷属不处卑贱。<a id="a-CG"></a>复有直视法门。<a id="a-CH"></a>菩萨得此法门者。<a id="a-CI"></a>分别五阴一向趣道。<a id="a-CJ"></a>复有天行法门。<a id="a-CK"></a>菩萨得此法门者。<a id="a-CL"></a>往入天人修清净本。<a id="a-CM"></a>复有人行法门。<a id="a-CN"></a>菩萨得此法门者。<a id="a-CO"></a>入人道众生诱进令度。<a id="a-CP"></a>复有畜生行法门。<a id="a-CQ"></a>菩萨得此法门者。<a id="a-CR"></a>随形入化悉归道门。<a id="a-CS"></a>复有饿鬼法门。<a id="a-CT"></a>菩萨得此法门者。<a id="a-CU"></a>劝令除贪无所悕望。<a id="a-CV"></a>复有地狱法门。<a id="a-CW"></a>菩萨得此法门者。<a id="a-CX"></a>现身入化使发善心。<a id="a-CY"></a>尔时慧眼菩萨即于佛前而说颂曰。</p>
  <p id="aCZ">无著不可污　　不染三界有</p>
  <p id="aCa">德香净一切　　法门无穷尽</p>
  <p id="aCb">八百六度行　　世雄所宣畅</p>
  <p id="aCc">分别众生心　　意趣各不同</p>
  <p id="aCd">无量诸德本　　权现入世俗</p>
  <p id="aCe">既布善道教　　超至无为岸</p>
  <p id="aCf">今日大慈哀　　演法无穷极</p>
  <p id="aCg">过去恒沙佛　　演法亦如今</p>
  <p id="aCh">福业修五德　　降伏倒见者</p>
  <p id="aCi">色身无身报　　诸佛深奥藏</p>
  <p id="aCj">无报非有报　　泥洹性自空</p>
  <p id="aCk">众生自兴念　　存心报无报</p>
  <p id="aCl">行除分别想　　思惟如来业</p>
  <p id="aCm">非生非无生　　故应菩萨门</p>
  <p id="aCn">说法非有法　　亦无众生想</p>
  <p id="aCo">乐想去苦想　　生灭永已寂</p>
  <p id="aCp">福响自然应　　如空无所著</p>
  <p id="aCq">一意成正觉　　色报为所在</p>
  <p id="aCr">统王天世间　　真谛不可尽</p>
  <p id="aCs">入定现非常　　终归灭尽本</p>
  <p id="aCt">道心不在内　　亦复不在外</p>
  <p id="aCu">苦想若干念　　求道尽根原</p>
  <p id="aCv">思惟百千定　　生生未始断</p>
  <p id="aCw">系意乃断心　　乱想何由生</p>
  <p id="aCx">菩萨所行业　　法门各不同</p>
  <p id="aCy">欲求无量法　　当于众生求</p>
  <p id="aCz">法法自然生　　法慧无窠窟</p>
  <p id="aD0">寻生本无生　　何有法原本</p>
  <p id="aD1">积智过百劫　　修慧不懈怠</p>
  <p id="aD2">进成八等行　　故号人中尊</p>
  <p id="aD3">有报非有报　　亦无色身相</p>
  <p id="aD4">璎珞众智业　　现身教化俗</p>
  <p id="aD5">表里如紫金　　音响极柔渜</p>
  <p id="aD6">所说不唐捐　　闻者皆得度</p>
  <p id="aD7">我如萤火光　　自照无益彼</p>
  <p id="aD8">佛日照大千　　不知闇冥处</p>
  <p id="aD9">岂敢以朝露　　增益江海润</p>
  <p id="aDA">承佛大圣威　　故说菩萨门</p>
  <p id="aDB">菩萨放慧光　　永除众生冥</p>
  <p id="aDC">拔愚惑根本　　贤圣道在前</p>
 </body>
</html>