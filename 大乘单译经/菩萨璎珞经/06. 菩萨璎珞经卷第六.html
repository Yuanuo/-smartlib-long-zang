<!doctype html>
<html id="z3IBU2MVG" data-ver="973">
 <head>
  <meta charset="utf-8">
  <meta author="竺佛念">
  <meta library="龙藏">
  <meta catalog="大乘单译经">
  <meta period="姚秦">
 </head>
 <body>
  <h1 id="a1">菩萨璎珞经卷第六</h1>
  <h2 id="a2">音响品第九</h2>
  <p id="a3">尔时世尊。<a id="a-4"></a>复欲重宣如来神足无量法义。<a id="a-5"></a>便以一偈遍满十方无量世界。<a id="a-6"></a>尔时如来。<a id="a-7"></a>即说颂曰。</p>
  <p id="a8">有无从空生　　彼声非我有</p>
  <p id="a9">声声各各异　　故说尊法教</p>
  <p id="aA">佛行不可量　　非有亦不无</p>
  <p id="aB">一音演诸法　　由此得成佛</p>
  <p id="aC">尔时世尊说此偈已。<a id="a-D"></a>便见十方诸佛世尊。<a id="a-E"></a>各称叹说善哉善哉。<a id="a-F"></a>诸佛清净众行齐同。<a id="a-G"></a>十方无央数世雄最胜。<a id="a-H"></a>同一音响演说诸法。<a id="a-I"></a>六度无极一一度中。<a id="a-J"></a>皆有无量诸佛种姓。<a id="a-K"></a>无尽之法不可思议。<a id="a-L"></a>云何种姓不可思议。<a id="a-M"></a>如十方佛尽同一响。<a id="a-N"></a>以一偈义普使十方无量众生尽入无尽法门。<a id="a-O"></a>皆同志趣一日一时悉皆成道。<a id="a-P"></a>复以一音遍满无量恒沙刹土。<a id="a-Q"></a>使彼众生闻此音声。<a id="a-R"></a>自然识缚永得解脱。<a id="a-S"></a>时有菩萨名曰解释。<a id="a-T"></a>即从座起执持威仪。<a id="a-U"></a>已舍众望晓了诸法。<a id="a-V"></a>众智自在逮不起法忍。<a id="a-W"></a>偏露右臂长跪叉手前白佛言。<a id="a-X"></a>甚奇甚特。<a id="a-Y"></a>今闻如来一音一响。<a id="a-Z"></a>一度之中尽说法典具足众行。<a id="a-a"></a>亦非罗汉辟支佛所能逮及。<a id="a-b"></a>今欲所问。<a id="a-c"></a>云何以音响之中具足如来众行之法。<a id="a-d"></a>为彼众生先得诸法。<a id="a-e"></a>后闻此音乃得觉寤乎。<a id="a-f"></a>为音声中出诸法名耶。<a id="a-g"></a>尔时世尊闻解释菩萨所问即报曰。<a id="a-h"></a>善哉善哉。<a id="a-i"></a>族姓子。<a id="a-j"></a>汝今乃问空无形法。<a id="a-k"></a>非是罗汉辟支所及。<a id="a-l"></a>今当与汝一一分别。<a id="a-m"></a>谛听谛听善思念之。<a id="a-n"></a>如来音响如空无形故。<a id="a-o"></a>出生诸法不可思议。<a id="a-p"></a>解释菩萨白佛言。<a id="a-q"></a>云何世尊。<a id="a-r"></a>如来音响如空无形。<a id="a-s"></a>云何复言出生诸法。<a id="a-t"></a>佛告解释菩萨曰。<a id="a-u"></a>如来音响为有形耶。<a id="a-v"></a>答曰无形。<a id="a-w"></a>又问音响无形响从何出。<a id="a-x"></a>答曰。<a id="a-y"></a>四大因缘有识分别。<a id="a-z"></a>佛复告族姓子。<a id="a-10"></a>如汝所问。<a id="a-11"></a>如来音响如空无形。<a id="a-12"></a>云何以无形法出生诸法。<a id="a-13"></a>响从四大非空法界乎。<a id="a-14"></a>答曰不然。<a id="a-15"></a>佛复告解释菩萨。<a id="a-16"></a>云何族姓子。<a id="a-17"></a>如来音响本出四大。<a id="a-18"></a>响灭复归何处。<a id="a-19"></a>答曰响无所归。<a id="a-1A"></a>佛复问曰。<a id="a-1B"></a>若有异空出此响乎。<a id="a-1C"></a>答曰非然。<a id="a-1D"></a>不从异空而出音响。<a id="a-1E"></a>佛言。<a id="a-1F"></a>亦非异空亦非此空。<a id="a-1G"></a>将非如来于汝有各。<a id="a-1H"></a>解释菩萨白佛言。<a id="a-1I"></a>世尊。<a id="a-1J"></a>自称如来音响如空无形便能出生诸法。<a id="a-1K"></a>审知此法由如来响乃出生诸法。<a id="a-1L"></a>云何复言于虚空界复出生诸法。<a id="a-1M"></a>如人于冥求明甚为难得。<a id="a-1N"></a>今我怀疑甚倍于彼。<a id="a-1O"></a>佛复告解释菩萨曰。<a id="a-1P"></a>云何族姓子。<a id="a-1Q"></a>今此诸法名生。<a id="a-1R"></a>云何而有为从空耶。<a id="a-1S"></a>不从空耶。<a id="a-1T"></a>答曰。<a id="a-1U"></a>今诸法之法性自本空。<a id="a-1V"></a>空性亦空。<a id="a-1W"></a>空空自空岂有诸法乎。<a id="a-1X"></a>佛言。<a id="a-1Y"></a>如是如是。<a id="a-1Z"></a>如汝所言。<a id="a-1a"></a>如来诸法如空无形。<a id="a-1b"></a>四大音响出于四大。<a id="a-1c"></a>如来音响及虚空界岂不异乎。<a id="a-1d"></a>答曰不然。<a id="a-1e"></a>如我所问。<a id="a-1f"></a>如来音响出本四大。<a id="a-1g"></a>便出生一切诸法。<a id="a-1h"></a>此则不疑。<a id="a-1i"></a>云何虚空复言出生诸法乎。<a id="a-1j"></a>佛言。<a id="a-1k"></a>止止。<a id="a-1l"></a>族姓子。<a id="a-1m"></a>今汝发问者皆是如来威神。<a id="a-1n"></a>云何族姓子。<a id="a-1o"></a>如来音响有耶。<a id="a-1p"></a>答曰无也。<a id="a-1q"></a>云何族姓子。<a id="a-1r"></a>如来音响无耶。<a id="a-1s"></a>答曰。<a id="a-1t"></a>如如。<a id="a-1u"></a>佛复问。<a id="a-1v"></a>如来音响非有非无。<a id="a-1w"></a>当何名此法乎。<a id="a-1x"></a>答曰。<a id="a-1y"></a>此法当称曰空。<a id="a-1z"></a>佛言。<a id="a-20"></a>空自无形。<a id="a-21"></a>亦非此亦非彼亦无中间。<a id="a-22"></a>云何得称为空解释菩萨白佛言。<a id="a-23"></a>如来广长舌自说空性。<a id="a-24"></a>非有非无亦无若干。<a id="a-25"></a>如我所观本无此空。<a id="a-26"></a>况我当复立空名号乎。<a id="a-27"></a>佛言。<a id="a-28"></a>族姓子。<a id="a-29"></a>空非有非无亦无中间。<a id="a-2A"></a>如我今日如来至真等正觉十号具足。<a id="a-2B"></a>亦非有亦非无亦无中间。<a id="a-2C"></a>所说诸法亦复如是。<a id="a-2D"></a>何以谤如来言称空名号出于如来。<a id="a-2E"></a>尔时世尊欲解诸会心中所疑。<a id="a-2F"></a>便告四部众。<a id="a-2G"></a>如来一音便能出生一切诸法。<a id="a-2H"></a>说此非虚非不有是。<a id="a-2I"></a>但为众生生计着想故。<a id="a-2J"></a>处迷惑永在四流。<a id="a-2K"></a>如来神智不可思议。<a id="a-2L"></a>如佛识所念以无量行本。<a id="a-2M"></a>悉能识知一切众生所应果报。<a id="a-2N"></a>亦非罗汉辟支佛境界。<a id="a-2O"></a>是故如来一音尽能出生一切诸法。<a id="a-2P"></a>尔时解释菩萨。<a id="a-2Q"></a>复白佛言。<a id="a-2R"></a>世尊。<a id="a-2S"></a>甚奇甚特众生境界不可思议。<a id="a-2T"></a>或有弘誓趣于大乘。<a id="a-2U"></a>或发罗汉辟支佛心。<a id="a-2V"></a>或乐空定无相无愿。<a id="a-2W"></a>复有乐在天人受福。<a id="a-2X"></a>如此等类不可思议。<a id="a-2Y"></a>彼彼众生彼彼心识。<a id="a-2Z"></a>所念不同行亦非一。<a id="a-2a"></a>云何以一音出生诸法。<a id="a-2b"></a>尽能周遍一切众生。<a id="a-2c"></a>尔时世尊告解释菩萨曰。<a id="a-2d"></a>如来神智无形不可睹见。<a id="a-2e"></a>有智名曰速疾自在。<a id="a-2f"></a>尽能遍知众生心识有深有浅。<a id="a-2g"></a>皆能分别。<a id="a-2h"></a>时解释菩萨复白佛言。<a id="a-2i"></a>众生神识非有非无。<a id="a-2j"></a>或计有常或计无常。<a id="a-2k"></a>云何以捷疾自在智。<a id="a-2l"></a>尽能出生一切智乎。<a id="a-2m"></a>佛告解释菩萨。<a id="a-2n"></a>今当与汝引喻。<a id="a-2o"></a>智者以喻自解。<a id="a-2p"></a>云何族姓子。<a id="a-2q"></a>如日天子受四大身。<a id="a-2r"></a>十二由延。<a id="a-2s"></a>内宫墙壁去外墙壁七由延。<a id="a-2t"></a>其间光照倍明无量。<a id="a-2u"></a>第二宫墙去第三宫墙。<a id="a-2v"></a>复去七由延光明转减。<a id="a-2w"></a>乃至第七各相去七由延。<a id="a-2x"></a>光明所照各各不如。<a id="a-2y"></a>最第七墙外复有卫护墙。<a id="a-2z"></a>相去二由延光明转复不如。<a id="a-30"></a>在内第一宫墙名曰如意随珠所作。<a id="a-31"></a>其间热如无根本火也。<a id="a-32"></a>第二墙名曰随焰珠所造。<a id="a-33"></a>其热如黑绳火也。<a id="a-34"></a>第三墙名曰焰光影。<a id="a-35"></a>其热如焰火也。<a id="a-36"></a>第四墙名曰勇焰珠。<a id="a-37"></a>其热如灰沸火也。<a id="a-38"></a>第五墙名曰极焰阴。<a id="a-39"></a>其热如铜叶火也。<a id="a-3A"></a>第六墙名曰琉璃。<a id="a-3B"></a>其热如红莲华火也。<a id="a-3C"></a>第七墙名曰水精。<a id="a-3D"></a>其热如青莲华火也。<a id="a-3E"></a>云何族姓子。<a id="a-3F"></a>此日天子一日一夜。<a id="a-3G"></a>周遍四域行极速疾。<a id="a-3H"></a>其光明照四天下。<a id="a-3I"></a>青黄赤白若高若下。<a id="a-3J"></a>城郭丘聚姓字名号。<a id="a-3K"></a>悉能自见一一分别。<a id="a-3L"></a>云何族姓子。<a id="a-3M"></a>众生无量形品不同。<a id="a-3N"></a>云何日天子光明。<a id="a-3O"></a>悉能照彼尽同一色。<a id="a-3P"></a>为从日光中出无量光照无量形。<a id="a-3Q"></a>为从一光照无量形。<a id="a-3R"></a>尔事解释菩萨前白佛言。<a id="a-3S"></a>如我所问。<a id="a-3T"></a>如来一音出生无量诸法。<a id="a-3U"></a>此之音声出于四大。<a id="a-3V"></a>当来过去今现在。<a id="a-3W"></a>所出言教我则不疑。<a id="a-3X"></a>今日光明性分自尔。<a id="a-3Y"></a>云何以言教同耶。<a id="a-3Z"></a>佛告族姓子。<a id="a-3a"></a>如来四大所出音响悉各有教。<a id="a-3b"></a>尽能出生一切诸法。<a id="a-3c"></a>诸佛世尊当说法时。<a id="a-3d"></a>亦不念言说是置是。<a id="a-3e"></a>心寂然灭不念若干。<a id="a-3f"></a>犹日天子一光所照普遍诸域。<a id="a-3g"></a>亦不有念我有所照。<a id="a-3h"></a>其蒙光者各知所趣。<a id="a-3i"></a>是谓解释菩萨如来捷疾自在之智多有所益。<a id="a-3j"></a>遍知十方有形之识化而度之。<a id="a-3k"></a>尔时解释菩萨复白佛言。<a id="a-3l"></a>如来所出音响有明无明有闇无闇。<a id="a-3m"></a>皆能进趣成于道教。<a id="a-3n"></a>日光所照多有所伤乐闇者多。<a id="a-3o"></a>何得以此为喻耶。<a id="a-3p"></a>佛告族姓子。<a id="a-3q"></a>如人游空意迷难悟。<a id="a-3r"></a>汝今如是未解吾譬。<a id="a-3s"></a>吾今所说如来音响出于四大。<a id="a-3t"></a>尽能出生一切诸法。<a id="a-3u"></a>日光天子光悉能遍照一切有形。<a id="a-3v"></a>一者能出生诸法。<a id="a-3w"></a>二者能遍照有形。<a id="a-3x"></a>有何差别而怀狐疑。<a id="a-3y"></a>尔时解释菩萨深自思惟豁然大悟。<a id="a-3z"></a>复重白佛言。<a id="a-40"></a>善哉世尊。<a id="a-41"></a>如来至真等正觉。<a id="a-42"></a>以无形法以形教授。<a id="a-43"></a>以无言教法以言教授。<a id="a-44"></a>今重所启唯愿如来。<a id="a-45"></a>以时发遣使无狐疑。<a id="a-46"></a>佛言。<a id="a-47"></a>善哉善哉。<a id="a-48"></a>族姓子。<a id="a-49"></a>如来当以权便而发遣之。<a id="a-4A"></a>云何世尊。<a id="a-4B"></a>有常神通无常神通。<a id="a-4C"></a>自识宿命神通。<a id="a-4D"></a>识他宿命神通。<a id="a-4E"></a>眼识神通。<a id="a-4F"></a>耳识神通。<a id="a-4G"></a>此六法义有何差别。<a id="a-4H"></a>尔时世尊告解释菩萨。<a id="a-4I"></a>如是如是。<a id="a-4J"></a>如汝所问。<a id="a-4K"></a>此六神通各各不异。<a id="a-4L"></a>今当与汝说。<a id="a-4M"></a>菩萨摩诃萨得有常通。<a id="a-4N"></a>尽观万物生生不绝。<a id="a-4O"></a>前生是前生后生是后生。<a id="a-4P"></a>若经一劫至百千劫。<a id="a-4Q"></a>劫起则起劫灭则灭。<a id="a-4R"></a>观见此识亦不腐败。<a id="a-4S"></a>何以故。<a id="a-4T"></a>无明根深不可得败。<a id="a-4U"></a>复次无常通者。<a id="a-4V"></a>亦复观见一切众生有形之类。<a id="a-4W"></a>有生者灭者从一劫乃至百千劫。<a id="a-4X"></a>劫起则起劫灭则灭。<a id="a-4Y"></a>知彼受形悉归磨灭而不常存。<a id="a-4Z"></a>是谓菩萨摩诃萨有常通无常通各各差别。<a id="a-4a"></a>佛复告解释菩萨曰。<a id="a-4b"></a>于是族姓子。<a id="a-4c"></a>若菩萨摩诃萨若获自识通者。<a id="a-4d"></a>便能自见一身二身至百千身。<a id="a-4e"></a>从劫至劫其中经历尽能自识。<a id="a-4f"></a>我生某国某县。<a id="a-4g"></a>姓字如是种姓如是。<a id="a-4h"></a>复自识知初受四大受形若干。<a id="a-4i"></a>悉能分别善恶之行。<a id="a-4j"></a>自谓自识通也。<a id="a-4k"></a>佛复告族姓子。<a id="a-4l"></a>菩萨摩诃萨得他人神通智者。<a id="a-4m"></a>从此欲色界乃至有想无想天。<a id="a-4n"></a>尽能分别一一所趣。<a id="a-4o"></a>从一岁至百千万岁。<a id="a-4p"></a>从一劫至百千万劫。<a id="a-4q"></a>其中成败所经历处。<a id="a-4r"></a>尽能分别悉皆识知。<a id="a-4s"></a>是谓菩萨摩诃萨知他人神通。<a id="a-4t"></a>佛复告族姓子。<a id="a-4u"></a>菩萨摩诃萨得眼识通观三千大千世界。<a id="a-4v"></a>知受形者不受形者。<a id="a-4w"></a>悉能见有形。<a id="a-4x"></a>从一岁至百千万岁。<a id="a-4y"></a>从一劫至百千万劫。<a id="a-4z"></a>皆悉观见而不错乱。<a id="a-50"></a>是谓菩萨摩诃萨具眼神通而无所著。<a id="a-51"></a>佛复告族姓子。<a id="a-52"></a>菩萨摩诃萨得耳识通。<a id="a-53"></a>悉闻十方众生有苦乐声者。<a id="a-54"></a>无苦乐声者。<a id="a-55"></a>闻受善恶报声者。<a id="a-56"></a>不受善恶报声者。<a id="a-57"></a>皆悉闻知而不错乱。<a id="a-58"></a>是为菩萨摩诃萨具耳识通而无所著。<a id="a-59"></a>是谓六法各各差别。<a id="a-5A"></a>尔时解释菩萨白佛言。<a id="a-5B"></a>世尊。<a id="a-5C"></a>有常通菩萨得此通者。<a id="a-5D"></a>尽知有形质者生生不绝。<a id="a-5E"></a>无常通者生生而灭。<a id="a-5F"></a>如今观见前生非后生。<a id="a-5G"></a>云何称言生生不绝。<a id="a-5H"></a>复次如来以得自识通尽识宿命。<a id="a-5I"></a>一身二身至百千身。<a id="a-5J"></a>一劫二劫至百千万劫。<a id="a-5K"></a>今身非后身此身异于前身。<a id="a-5L"></a>今识非后识。<a id="a-5M"></a>此识异于后识。<a id="a-5N"></a>识离此识则同于众生。<a id="a-5O"></a>云何世尊。<a id="a-5P"></a>言称自识宿命通。<a id="a-5Q"></a>又世尊言。<a id="a-5R"></a>菩萨摩诃萨得知他人心通者。<a id="a-5S"></a>尽知一切众生心识所。<a id="a-5T"></a>知自识心通亦知己心他心。<a id="a-5U"></a>知他人心通亦知己心他心。<a id="a-5V"></a>此二神通有何差别。<a id="a-5W"></a>如世尊言。<a id="a-5X"></a>菩萨摩诃萨得眼通者。<a id="a-5Y"></a>观见十方从欲界上至有想无想天。<a id="a-5Z"></a>皆悉观见有受形不受形者。<a id="a-5a"></a>有受善恶报不受善恶报者。<a id="a-5b"></a>复言。<a id="a-5c"></a>得耳通菩萨悉闻十方有苦乐声无苦乐声者。<a id="a-5d"></a>闻受善恶报不受善恶报者。<a id="a-5e"></a>眼通亦见耳识亦闻。<a id="a-5f"></a>此二有何差别。<a id="a-5g"></a>唯愿世尊。<a id="a-5h"></a>重演分别使我等永无狐疑。<a id="a-5i"></a>佛告解释菩萨曰。<a id="a-5j"></a>菩萨摩诃萨得有常通。<a id="a-5k"></a>觉了诸法知住法性不变。<a id="a-5l"></a>菩萨摩诃萨得无常通。<a id="a-5m"></a>觉了诸法皆有变易。<a id="a-5n"></a>是谓无常通。<a id="a-5o"></a>复次诸法体性自尔。<a id="a-5p"></a>有佛无佛亦无生灭。<a id="a-5q"></a>是谓有常通。<a id="a-5r"></a>复次诸法无常通者。<a id="a-5s"></a>悉归磨灭亦不久存。<a id="a-5t"></a>生生不住。<a id="a-5u"></a>是谓无常通。<a id="a-5v"></a>复次菩萨摩诃萨得有常通。<a id="a-5w"></a>便为具足如来诸法。<a id="a-5x"></a>四意止四意断四神足五根五力七觉意八贤圣道。<a id="a-5y"></a>是为有常通。<a id="a-5z"></a>复次诸法当来过去现在。<a id="a-60"></a>善法恶法悉无所有。<a id="a-61"></a>是谓无常通。<a id="a-62"></a>复次菩萨摩诃萨。<a id="a-63"></a>复观众生发三乘道应得罗汉。<a id="a-64"></a>求师觉悟果如所愿必然不疑。<a id="a-65"></a>复见众生发缘觉心。<a id="a-66"></a>独处旷野如其所果必然不疑。<a id="a-67"></a>复见众生发菩萨心。<a id="a-68"></a>如其所愿必然不疑。<a id="a-69"></a>是谓菩萨摩诃萨有常神通。<a id="a-6A"></a>若有善男子女人。<a id="a-6B"></a>初求罗汉辟支佛道及行菩萨道。<a id="a-6C"></a>于中退转在凡夫地不成就者。<a id="a-6D"></a>是谓无常神通。<a id="a-6E"></a>复次若有菩萨摩诃萨。<a id="a-6F"></a>已得自识宿命通。<a id="a-6G"></a>自知无数宿命。<a id="a-6H"></a>初发道意建立功德。<a id="a-6I"></a>承事供养诸佛世尊定获道果。<a id="a-6J"></a>复自忆识未受四大倚空不着色。<a id="a-6K"></a>是乃名曰自识宿命。<a id="a-6L"></a>或有菩萨得知他人心通。<a id="a-6M"></a>彼彼受身彼彼受形。<a id="a-6N"></a>然不能知本所从来。<a id="a-6O"></a>是谓世俗他心智。<a id="a-6P"></a>复有善男子女人。<a id="a-6Q"></a>既得神通知他人心智。<a id="a-6R"></a>尽能具足内外神通。<a id="a-6S"></a>是谓自识神通知他人心智。<a id="a-6T"></a>各各有别。<a id="a-6U"></a>若有善男子女人。<a id="a-6V"></a>已获眼通内外清净。<a id="a-6W"></a>尽见三世众生根原。<a id="a-6X"></a>或有菩萨以天眼见一千刹土。<a id="a-6Y"></a>或有菩萨见二千刹土。<a id="a-6Z"></a>或有菩萨见三千大千刹土。<a id="a-6a"></a>或有菩萨以天眼见一佛国。<a id="a-6b"></a>见二国土见三国土。<a id="a-6c"></a>于中悉知有退转者不退转者。<a id="a-6d"></a>是谓菩萨摩诃萨得天眼通。<a id="a-6e"></a>悉知诸界而无所有。<a id="a-6f"></a>佛复告族姓子。<a id="a-6g"></a>若有菩萨摩诃萨已得耳通。<a id="a-6h"></a>尽闻十方诸刹音响。<a id="a-6i"></a>有善音无善音。<a id="a-6j"></a>有好音无好音。<a id="a-6k"></a>复有善男子女人。<a id="a-6l"></a>闻一千二千三千刹土。<a id="a-6m"></a>或有菩萨闻一佛国二佛国土三佛国土。<a id="a-6n"></a>乃至无数佛国音响。<a id="a-6o"></a>尔时佛告解释菩萨曰。<a id="a-6p"></a>于六事法便得具足各有差别。<a id="a-6q"></a>尔时解释菩萨白佛言。<a id="a-6r"></a>世尊。<a id="a-6s"></a>如来大慈说无量辩一一分别众生牢固说六神通不可思议。<a id="a-6t"></a>非是罗汉辟支佛所能及知。<a id="a-6u"></a>如世尊言。<a id="a-6v"></a>演说六通无著法行犹怀狐疑。<a id="a-6w"></a>如世尊言。<a id="a-6x"></a>有常神通说泥洹法。<a id="a-6y"></a>无常神通说有为法。<a id="a-6z"></a>若使善男子女人得有为神通。<a id="a-70"></a>便为身意即灭度乎。<a id="a-71"></a>佛言不然。<a id="a-72"></a>解释菩萨言。<a id="a-73"></a>一切诸法无生无灭。<a id="a-74"></a>今日如来身识即灭度乎。<a id="a-75"></a>何以复有言教耶。<a id="a-76"></a>世尊告曰。<a id="a-77"></a>非不说有常泥洹。<a id="a-78"></a>亦不说无常神通。<a id="a-79"></a>但我神通知有知无故说之耳。<a id="a-7A"></a>尔时世尊复告族姓子。<a id="a-7B"></a>若有善男子女人得有常神通者。<a id="a-7C"></a>便名为如来至真等正觉。<a id="a-7D"></a>得无常神通者。<a id="a-7E"></a>此人或在圣地或在凡夫地。<a id="a-7F"></a>是谓二事各有差别。<a id="a-7G"></a>尔时解释菩萨白佛言。<a id="a-7H"></a>世尊。<a id="a-7I"></a>如来至真等正觉已得眼识神通。<a id="a-7J"></a>尽能了见过去当来现在三世众生。<a id="a-7K"></a>乃名曰神通复言。<a id="a-7L"></a>耳听过去当来现在无数世声。<a id="a-7M"></a>若言眼见过去色耶。<a id="a-7N"></a>过去已灭。<a id="a-7O"></a>未来色耶未有形兆。<a id="a-7P"></a>眼识现在法界则我不疑。<a id="a-7Q"></a>唯愿世尊。<a id="a-7R"></a>使无闻众生永得开悟。<a id="a-7S"></a>尔时世尊告解释菩萨曰。<a id="a-7T"></a>谛听谛听善思念之。<a id="a-7U"></a>吾当为汝分别其义。<a id="a-7V"></a>云何族姓子。<a id="a-7W"></a>如有众生已得天眼。<a id="a-7X"></a>遍观一切有形色相。<a id="a-7Y"></a>尽能分别亦无疑惑。<a id="a-7Z"></a>忆过去色忽然在前。<a id="a-7a"></a>尽皆了之无有障碍。<a id="a-7b"></a>耳识神通亦复如是。<a id="a-7c"></a>念亦在前耳无所障悉皆了之。<a id="a-7d"></a>解释菩萨复白佛言。<a id="a-7e"></a>如今所闻倍生狐疑。<a id="a-7f"></a>云何眼通耳通。<a id="a-7g"></a>见过去事闻过去声。<a id="a-7h"></a>如我现在自识宿命。<a id="a-7i"></a>便能自知宿命事。<a id="a-7j"></a>如我耳识现在知现在事。<a id="a-7k"></a>云何得知过去未来。<a id="a-7l"></a>佛告解释菩萨曰。<a id="a-7m"></a>或有眼通眼定识。<a id="a-7n"></a>或有眼通非眼定识。<a id="a-7o"></a>或有耳通耳定识。<a id="a-7p"></a>或有耳通非耳定识。<a id="a-7q"></a>若菩萨摩诃萨得眼识定通耳识定通便能见此从初受形至今后身。<a id="a-7r"></a>若大若小其间分别。<a id="a-7s"></a>不失定意通。<a id="a-7t"></a>菩萨摩诃萨亦复如是。<a id="a-7u"></a>入此定意者观一佛境界。<a id="a-7v"></a>复坏此界观无数刹土。<a id="a-7w"></a>于中变现成就五阴不成就五阴。<a id="a-7x"></a>或现小五阴。<a id="a-7y"></a>或现地五阴。<a id="a-7z"></a>或现水五阴。<a id="a-80"></a>或现四天下五阴。<a id="a-81"></a>或现宝山五阴。<a id="a-82"></a>或现须弥山五阴。<a id="a-83"></a>或现铁围山五阴。<a id="a-84"></a>或现大铁围山五阴。<a id="a-85"></a>或现人世城郭村聚五阴。<a id="a-86"></a>游戏浴池所居处五阴。<a id="a-87"></a>或现诸天所居宫殿五阴。<a id="a-88"></a>或现龙宫五阴。<a id="a-89"></a>或现八部鬼神五阴。<a id="a-8A"></a>或现欲界众生形。<a id="a-8B"></a>或现色界作色界众生形。<a id="a-8C"></a>或现无色界作无色形。<a id="a-8D"></a>或现小世界作小世界形。<a id="a-8E"></a>或现千世界二千世界。<a id="a-8F"></a>乃至三千大千世界。<a id="a-8G"></a>或现众生受果报不受果报。<a id="a-8H"></a>一时一日一月一岁。<a id="a-8I"></a>成劫败劫清浊好丑善趣恶趣。<a id="a-8J"></a>诸佛出世菩萨翼从。<a id="a-8K"></a>尽能分别。<a id="a-8L"></a>是谓定眼识通定耳识通。<a id="a-8M"></a>得诸如来神识感动到十方佛国。<a id="a-8N"></a>承事供养诸佛世尊。<a id="a-8O"></a>复见诸菩萨。<a id="a-8P"></a>兴致供养衣被饭食床褥卧具病瘦医药。<a id="a-8Q"></a>复见佛国清净者不清净者。<a id="a-8R"></a>复见众生修梵行者。<a id="a-8S"></a>不修梵行者。<a id="a-8T"></a>见五趣众生受行不同所修各异。<a id="a-8U"></a>是谓菩萨摩诃萨得定眼识通得定耳识通。<a id="a-8V"></a>尽观过去当来今现在事而无所失。<a id="a-8W"></a>复次菩萨摩诃萨得眼识通。<a id="a-8X"></a>权现无数众生境界不可思议。<a id="a-8Y"></a>便能变化种种珍宝。<a id="a-8Z"></a>诸有众生往取珍宝者。<a id="a-8a"></a>悉施与之皆令充足。<a id="a-8b"></a>或复示现诸佛国土本行清净。<a id="a-8c"></a>皆已毕故更不造新。<a id="a-8d"></a>是谓菩萨摩诃萨得定识眼通得定识耳通。<a id="a-8e"></a>尽能具足一切众行。<a id="a-8f"></a>尔时解释菩萨白佛言。<a id="a-8g"></a>世尊。<a id="a-8h"></a>得定眼识通得定耳识通。<a id="a-8i"></a>是等善男子善女人。<a id="a-8j"></a>为在何地为供养诸佛几时。<a id="a-8k"></a>佛言。<a id="a-8l"></a>是善男子善女人。<a id="a-8m"></a>奉持修习定眼识通定耳识通。<a id="a-8n"></a>已供养过去恒沙诸佛。<a id="a-8o"></a>已得总持不退转行。<a id="a-8p"></a>诸根已具相好成就。<a id="a-8q"></a>父母端正种姓成就。<a id="a-8r"></a>复有菩萨虽得供养诸佛世尊。<a id="a-8s"></a>从一佛国至一佛国。<a id="a-8t"></a>承事礼敬诸佛世尊。<a id="a-8u"></a>然未得眼识通耳识通。<a id="a-8v"></a>或有菩萨摩诃萨。<a id="a-8w"></a>虽得眼通未能具足众行之本。<a id="a-8x"></a>以神足力游至十方无量世界。<a id="a-8y"></a>承事供养诸佛世尊。<a id="a-8z"></a>或有菩萨摩诃萨。<a id="a-90"></a>虽得眼通耳通未得定识者。<a id="a-91"></a>不能悉知众生所念。<a id="a-92"></a>不能净佛国土教化众生。<a id="a-93"></a>或有菩萨摩诃萨。<a id="a-94"></a>六通清彻内外无碍。<a id="a-95"></a>不能具足四法门行。<a id="a-96"></a>或有菩萨在一佛刹。<a id="a-97"></a>周旋教化无所染着。<a id="a-98"></a>未能备悉众生根原。<a id="a-99"></a>或有菩萨自净其刹。<a id="a-9A"></a>无淫怒痴众生生其国土。<a id="a-9B"></a>虽生其国不尽苦本。<a id="a-9C"></a>或有菩萨发弘誓心。<a id="a-9D"></a>若我后生已刹土生者。<a id="a-9E"></a>使我国人无三乘之名。<a id="a-9F"></a>此菩萨等不得定眼识通定耳识通。<a id="a-9G"></a>复有菩萨发弘誓心。<a id="a-9H"></a>我本誓愿求无上正真道。<a id="a-9I"></a>使我国人尽同一行。<a id="a-9J"></a>国土清净同一形像。<a id="a-9K"></a>如彼所愿已得不疑。<a id="a-9L"></a>如此等菩萨犹未得定眼识通定耳识通。<a id="a-9M"></a>复有菩萨发大弘誓心。<a id="a-9N"></a>如我后成佛时。<a id="a-9O"></a>诸有众生在我国者。<a id="a-9P"></a>一日成道尽取灭度。<a id="a-9Q"></a>如此等菩萨摩诃萨。<a id="a-9R"></a>犹未得定眼识通定耳识通。<a id="a-9S"></a>复有菩萨发弘誓心。<a id="a-9T"></a>若我后作佛时。<a id="a-9U"></a>使我国土一切众生同日成佛。<a id="a-9V"></a>如此等菩萨便得定眼识通定耳识通。<a id="a-9W"></a>尔时解释菩萨白佛言。<a id="a-9X"></a>世尊。<a id="a-9Y"></a>颇有菩萨摩诃萨发弘誓心。<a id="a-9Z"></a>若我成佛时一切众生皆得一时成佛不乎。<a id="a-9a"></a>佛言有。<a id="a-9b"></a>过去无数阿僧祇劫有佛。<a id="a-9c"></a>名号住无住如来至真等正觉明行成为善逝世间解无上士道法御天人师号佛世尊。<a id="a-9d"></a>国土名法妙。<a id="a-9e"></a>人寿三万岁。<a id="a-9f"></a>尔时住无住如来寿十万岁。<a id="a-9g"></a>发弘誓心使己国土众生同日同时尽成佛道。<a id="a-9h"></a>即于彼日尽取灭度。<a id="a-9i"></a>尔时解释菩萨复白佛言。<a id="a-9j"></a>颇有如来至真等正觉发弘誓心。<a id="a-9k"></a>若我后作佛时。<a id="a-9l"></a>使我十方世界虚空神识尽得佛道不耶。<a id="a-9m"></a>佛言不也。<a id="a-9n"></a>何以故。<a id="a-9o"></a>众生境界不可思议。<a id="a-9p"></a>虚空边际无有涯底。<a id="a-9q"></a>过去灭尽不可称量。<a id="a-9r"></a>将来生者亦无有限。<a id="a-9s"></a>佛复告族姓子。<a id="a-9t"></a>此贤劫前过去无数阿僧祇劫。<a id="a-9u"></a>过此数已。<a id="a-9v"></a>复过无数阿僧祇劫。<a id="a-9w"></a>有佛名平等如来至真等正觉明行成为善逝世间解无上士道法御天人师号佛世尊。<a id="a-9x"></a>出现于世人寿千岁国土清净。<a id="a-9y"></a>一日之中现十方无数尽虚空界有形之类。<a id="a-9z"></a>尽同一日皆成无上正真之道。<a id="a-A0"></a>即于一日尽取般泥洹。<a id="a-A1"></a>尔时解释菩萨复白佛言。<a id="a-A2"></a>平等如来至真等正觉既成佛已。<a id="a-A3"></a>复使一切众生十方无量世界虚空无边际众生。<a id="a-A4"></a>尽同一日皆成佛道。<a id="a-A5"></a>云何今日复有如来及我等耶一切众生乎。<a id="a-A6"></a>云何复有天道人道畜生饿鬼地狱道乎。<a id="a-A7"></a>佛告解释菩萨曰。<a id="a-A8"></a>止止族姓子。<a id="a-A9"></a>吾先已说得人身者。<a id="a-AA"></a>不说余道也。<a id="a-AB"></a>尔时解释菩萨复白佛言。<a id="a-AC"></a>世尊。<a id="a-AD"></a>颇有菩萨摩诃萨发弘誓心。<a id="a-AE"></a>一日之中使五趣众生同已同日成佛不乎。<a id="a-AF"></a>答曰无也。<a id="a-AG"></a>何以故。<a id="a-AH"></a>众生性行志趣不同。<a id="a-AI"></a>岂当以饿鬼畜生地狱形成佛耶。<a id="a-AJ"></a>此事不然。<a id="a-AK"></a>何以故。<a id="a-AL"></a>终不以非身得成人中尊。<a id="a-AM"></a>权化示现可假遍济。<a id="a-AN"></a>佛复告解释菩萨曰。<a id="a-AO"></a>无数诸佛过去本发弘誓心。<a id="a-AP"></a>令一切众生有形之类。<a id="a-AQ"></a>及虚空界悉令成佛尽般泥洹。<a id="a-AR"></a>然彼如来至真等正觉。<a id="a-AS"></a>即于其日先化三趣众生。<a id="a-AT"></a>拔其苦本尽复人身。<a id="a-AU"></a>得人道已。<a id="a-AV"></a>诸根具足六情完具。<a id="a-AW"></a>然后一日之中同成佛道。<a id="a-AX"></a>众相具足如我今日如来至真等正觉。<a id="a-AY"></a>神智自在辩才无碍。<a id="a-AZ"></a>悉取灭度。<a id="a-Aa"></a>尔时解释菩萨白佛言。<a id="a-Ab"></a>弘誓菩萨教化众生。<a id="a-Ac"></a>其中苦行经无量劫。<a id="a-Ad"></a>何以故。<a id="a-Ae"></a>不即于三趣众生悉令得佛道乎。<a id="a-Af"></a>佛言。<a id="a-Ag"></a>不可成道。<a id="a-Ah"></a>云何族姓子。<a id="a-Ai"></a>此三趣道非三善道。<a id="a-Aj"></a>云何欲于中得成佛道乎。<a id="a-Ak"></a>此事不然。<a id="a-Al"></a>犹如有人欲求七宝。<a id="a-Am"></a>舍七宝[卄/積]反从空求。<a id="a-An"></a>此人能获不乎。<a id="a-Ao"></a>答曰不也世尊。<a id="a-Ap"></a>佛言。<a id="a-Aq"></a>如是如是。<a id="a-Ar"></a>族姓子。<a id="a-As"></a>欲使三趣众生成佛道者。<a id="a-At"></a>此事不然。</p>
  <p data-pb></p>
  <h2 id="aAu">因缘品第十</h2>
  <p id="aAv">告族姓子。<a id="a-Aw"></a>若有善男子善女人。<a id="a-Ax"></a>受持讽诵定眼识定耳识者。<a id="a-Ay"></a>便获十功德。<a id="a-Az"></a>云何为十。<a id="a-B0"></a>于是菩萨摩诃萨以无等心获虚空像。<a id="a-B1"></a>不以言教教化众生净佛国土。<a id="a-B2"></a>善男子善女人。<a id="a-B3"></a>自知无数形识本末。<a id="a-B4"></a>知其虚寂悉无所有。<a id="a-B5"></a>起无生法忍。<a id="a-B6"></a>复次族姓子。<a id="a-B7"></a>若有菩萨摩诃萨当坐道场。<a id="a-B8"></a>便能具足法界清净。<a id="a-B9"></a>但为如来一相无形。<a id="a-BA"></a>或有菩萨得一法印。<a id="a-BB"></a>演说无量如来法教。<a id="a-BC"></a>非从师受自然而觉。<a id="a-BD"></a>复次族姓子。<a id="a-BE"></a>行一法本广大无底。<a id="a-BF"></a>以无相法生诸法本。<a id="a-BG"></a>云何无相生有相。<a id="a-BH"></a>佛言。<a id="a-BI"></a>如外有色有青有白有赤有黑有黄。<a id="a-BJ"></a>解释菩萨言。<a id="a-BK"></a>如来所说神在虚空。<a id="a-BL"></a>非过去当来现在。<a id="a-BM"></a>亦无有五阴名。<a id="a-BN"></a>云何言青黄赤白黑。<a id="a-BO"></a>此因缘法不可思议。<a id="a-BP"></a>由众生自起缘想。<a id="a-BQ"></a>有行则有识。<a id="a-BR"></a>由识生痴则成人身。<a id="a-BS"></a>解释菩萨白佛言。<a id="a-BT"></a>如世尊言。<a id="a-BU"></a>虚空无形。<a id="a-BV"></a>由四大色地水火风而有色。<a id="a-BW"></a>今问如来。<a id="a-BX"></a>云何名曰地水火风青黄白黑。<a id="a-BY"></a>如世尊言。<a id="a-BZ"></a>如青黄白黑空识在空中。<a id="a-Ba"></a>何以不说青黄赤白中青黄赤白尽非空耶。<a id="a-Bb"></a>答曰不然。<a id="a-Bc"></a>何以故。<a id="a-Bd"></a>各各自空。<a id="a-Be"></a>空性不知有性。<a id="a-Bf"></a>有性不知无性。<a id="a-Bg"></a>犹如菩萨摩诃萨一念之顷。<a id="a-Bh"></a>知无量恒沙刹土诸佛世界。<a id="a-Bi"></a>成劫败劫一一知之。<a id="a-Bj"></a>了知其中而无他相。<a id="a-Bk"></a>诸法因缘自生自灭。<a id="a-Bl"></a>本我因空生生不灭。<a id="a-Bm"></a>复观无量阿僧祇刹土。<a id="a-Bn"></a>观见诸菩萨受慧庄严刹土。<a id="a-Bo"></a>净众生种。<a id="a-Bp"></a>因彼佛国土演布道教。<a id="a-Bq"></a>阿僧祇诸佛如来。<a id="a-Br"></a>尽知所出之处。<a id="a-Bs"></a>一一分别亦无我想。<a id="a-Bt"></a>复于诸佛如来至真等正觉。<a id="a-Bu"></a>闻深法要奉持承受。<a id="a-Bv"></a>不舍诸法之本。<a id="a-Bw"></a>尔时菩萨亦不自见有我无我。<a id="a-Bx"></a>行菩萨行不见有行。<a id="a-By"></a>是谓因有起于无相。<a id="a-Bz"></a>于中不自灭相。<a id="a-C0"></a>身虽生观亦不自见无所觉知。<a id="a-C1"></a>已无所觉亦无此念起吾我想。<a id="a-C2"></a>自校计已便能分别一切诸法。<a id="a-C3"></a>无明缘行。<a id="a-C4"></a>行缘识。<a id="a-C5"></a>识缘名色。<a id="a-C6"></a>名色缘更乐。<a id="a-C7"></a>乃至生老死亦复如是。<a id="a-C8"></a>尔时具行菩萨复作是念。<a id="a-C9"></a>一切诸法因缘相生。<a id="a-CA"></a>因缘相灭。<a id="a-CB"></a>从初发意乃至成佛。<a id="a-CC"></a>一一观了诸法之相。<a id="a-CD"></a>缘生则生。<a id="a-CE"></a>缘灭则灭。<a id="a-CF"></a>无明灭则行灭。<a id="a-CG"></a>行灭则识灭。<a id="a-CH"></a>识灭则名色灭。<a id="a-CI"></a>名色灭则更乐灭。<a id="a-CJ"></a>更乐灭则爱灭。<a id="a-CK"></a>爱灭则受灭。<a id="a-CL"></a>受灭则有灭。<a id="a-CM"></a>有灭则生灭。<a id="a-CN"></a>生灭则老病死忧悲苦恼灭。<a id="a-CO"></a>取要言之五盛阴众行之本。<a id="a-CP"></a>无猗不可猗。<a id="a-CQ"></a>然知起所从来处。<a id="a-CR"></a>于彼自省观诸法界。<a id="a-CS"></a>法慧清净不舍辩才。<a id="a-CT"></a>菩萨摩诃萨思惟分别十二因缘。<a id="a-CU"></a>云何无明缘行。<a id="a-CV"></a>于是善男子女人。<a id="a-CW"></a>由无明本造善恶行。<a id="a-CX"></a>尽生十二诸不善本。<a id="a-CY"></a>渐渐成五盛形。<a id="a-CZ"></a>是谓无明缘行。<a id="a-Ca"></a>尔时过行比丘即从座起。<a id="a-Cb"></a>偏露右臂右膝着地。<a id="a-Cc"></a>叉手白佛言。<a id="a-Cd"></a>如我所学十二因缘甚深之法。<a id="a-Ce"></a>我今当说。<a id="a-Cf"></a>无明缘行便生十二。<a id="a-Cg"></a>行缘识便生十二。<a id="a-Ch"></a>识缘名色便生十二。<a id="a-Ci"></a>名色缘更乐便生十二。<a id="a-Cj"></a>更乐缘六入便生十二。<a id="a-Ck"></a>六入缘爱便生十二。<a id="a-Cl"></a>爱缘受便生十二。<a id="a-Cm"></a>受缘有便生十二。<a id="a-Cn"></a>有缘生老病死忧悲苦恼。<a id="a-Co"></a>复生十二。<a id="a-Cp"></a>如我所解十二因缘。<a id="a-Cq"></a>痴灭则行灭。<a id="a-Cr"></a>行灭则识灭。<a id="a-Cs"></a>识灭则名色灭。<a id="a-Ct"></a>名色灭则更乐灭。<a id="a-Cu"></a>更乐灭则六入灭。<a id="a-Cv"></a>六入灭则爱灭。<a id="a-Cw"></a>爱灭则受灭。<a id="a-Cx"></a>受灭则有灭。<a id="a-Cy"></a>有灭则生老病死忧悲苦恼灭。<a id="a-Cz"></a>佛言。<a id="a-D0"></a>比丘不坏法相。<a id="a-D1"></a>犹如幻师住于此地现其幻法。<a id="a-D2"></a>然彼幻法不损此地。<a id="a-D3"></a>地亦不损幻法。<a id="a-D4"></a>然此幻师造作此化无有昼夜。<a id="a-D5"></a>其有见此幻者悉皆信解。<a id="a-D6"></a>菩萨摩诃萨亦复如是。<a id="a-D7"></a>以神足力分别十二因缘。<a id="a-D8"></a>无佛境界现其刹土。<a id="a-D9"></a>本无有世今现有世。<a id="a-DA"></a>复以有佛刹土能现无佛刹土。<a id="a-DB"></a>以无色刹土现有形色。<a id="a-DC"></a>不以一坏二。<a id="a-DD"></a>不以二坏一。<a id="a-DE"></a>何以故。<a id="a-DF"></a>如彼幻法能使一切世界尽如幻术。<a id="a-DG"></a>犹如一切世界随人所喜尽为幻法。<a id="a-DH"></a>幻有若干非有一法。<a id="a-DI"></a>或有幻法名曰无量诸法门。<a id="a-DJ"></a>菩萨得此幻法者。<a id="a-DK"></a>便能现一切诸法皆如幻法。<a id="a-DL"></a>已得幻法便得幻智而不忘失。<a id="a-DM"></a>已得幻智便得幻行能尽众苦。<a id="a-DN"></a>菩萨摩诃萨已获幻智行幻。<a id="a-DO"></a>便能于中以幻智尽能分别众行。<a id="a-DP"></a>一一思惟不失本际。<a id="a-DQ"></a>如彼幻法不依内地。<a id="a-DR"></a>现于外法亦不依外。<a id="a-DS"></a>使诸众生现有内法。<a id="a-DT"></a>菩萨摩诃萨亦复如是。<a id="a-DU"></a>不以空性内外分别。<a id="a-DV"></a>言我当越一切世界。<a id="a-DW"></a>亦不以世界在内外空法。<a id="a-DX"></a>何以故。<a id="a-DY"></a>虚空性尔不坏法界。<a id="a-DZ"></a>法界不坏空性。<a id="a-Da"></a>菩萨摩诃萨于中得虚空性。<a id="a-Db"></a>种种观一切法界。<a id="a-Dc"></a>亦不观法界亦不坏法界。<a id="a-Dd"></a>不但不见此世界有若干形。<a id="a-De"></a>亦不见众生善行恶行之报。<a id="a-Df"></a>一一分别究寻其事。<a id="a-Dg"></a>性空自尔无能使尔。<a id="a-Dh"></a>观已复观分别三有。<a id="a-Di"></a>于中计校十二因缘。<a id="a-Dj"></a>由痴起眼识有三行事。<a id="a-Dk"></a>云何为三。<a id="a-Dl"></a>犹如族姓子眼见外色。<a id="a-Dm"></a>若善不善尽不分别。<a id="a-Dn"></a>斯由本识无明行染。<a id="a-Do"></a>或复善男子善女人。<a id="a-Dp"></a>起身口意行三不善法。<a id="a-Dq"></a>意渐自悟咄我本所造。<a id="a-Dr"></a>由无明本今乃致十二因缘。<a id="a-Ds"></a>知从无明不能自改。<a id="a-Dt"></a>复次善男子善女人。<a id="a-Du"></a>由痴致行众罪根原由罪而生。<a id="a-Dv"></a>我今当念寂静定意。<a id="a-Dw"></a>观此十二因缘为由痴耶。<a id="a-Dx"></a>为从行乎。<a id="a-Dy"></a>复自思惟无明澹静隐匿之法。<a id="a-Dz"></a>何由能出诸缘着乎。<a id="a-E0"></a>非我身口行造。<a id="a-E1"></a>无由得生。<a id="a-E2"></a>是谓菩萨摩诃萨分别三行而无所有。<a id="a-E3"></a>菩萨摩诃萨得空观定意。<a id="a-E4"></a>分别十二因缘。<a id="a-E5"></a>缘痴有行便有缘报。<a id="a-E6"></a>痴非本原何由而有行乎。<a id="a-E7"></a>身口意法三事相因乃生诸法。<a id="a-E8"></a>所以如来于无数劫。<a id="a-E9"></a>分别思惟十二因缘。<a id="a-EA"></a>今得成佛始得信解。<a id="a-EB"></a>吾初发意求菩萨道。<a id="a-EC"></a>舍身受身分别十二因缘。<a id="a-ED"></a>思惟苦本未尽其原。<a id="a-EE"></a>今我成如来至真等正觉。<a id="a-EF"></a>乃得畅达十二因缘。<a id="a-EG"></a>佛复告过行比丘。<a id="a-EH"></a>汝今虽在如来前说十二因缘。<a id="a-EI"></a>未能具其原本。<a id="a-EJ"></a>何以故本无。<a id="a-EK"></a>如来至真等正觉。<a id="a-EL"></a>住寿经恒沙劫。<a id="a-EM"></a>宣说十二因缘犹不能尽。<a id="a-EN"></a>何况汝今欲得尽乎。<a id="a-EO"></a>尔时彼比丘。<a id="a-EP"></a>在如来前极怀惭愧。<a id="a-EQ"></a>将我得无失神足乎。<a id="a-ER"></a>即从座起头面礼世尊足。<a id="a-ES"></a>便退而去。</p>
  <h2 id="aET">心品第十一</h2>
  <p id="aEU">尔时座上诸欲天人诸色天人。<a id="a-EV"></a>天龙鬼神干沓和阿须伦迦留罗旃陀罗摩休勒。<a id="a-EW"></a>闻如来至真等正觉说此甚深之法。<a id="a-EX"></a>皆有渴仰欲得见如来正心定意。<a id="a-EY"></a>尔时世尊。<a id="a-EZ"></a>知众生心中所念。<a id="a-Ea"></a>欲令众会心定三昧。<a id="a-Eb"></a>尔时世尊。<a id="a-Ec"></a>即于座上入面现定意。<a id="a-Ed"></a>今诸菩萨摩诃萨皆悉见之。<a id="a-Ee"></a>去此十五江河沙数。<a id="a-Ef"></a>有佛土名曰如幻。<a id="a-Eg"></a>佛名等心如来至真等正觉明行成为善逝世间解无上士道法御天人师号佛世尊。<a id="a-Eh"></a>彼国清净不猗想着。<a id="a-Ei"></a>无有饿鬼畜生地狱道。<a id="a-Ej"></a>所行纯厚不自计我。<a id="a-Ek"></a>心不趣小亦无声闻辟支佛音。<a id="a-El"></a>令一切会皆悉见之。<a id="a-Em"></a>尔时世尊从彼定起。<a id="a-En"></a>复入月盛定意。<a id="a-Eo"></a>令一切众生尽见金色。<a id="a-Ep"></a>悉闻十方诸佛说无相行。<a id="a-Eq"></a>云何为无相。<a id="a-Er"></a>诸法寂然澹泊无形。<a id="a-Es"></a>诸法不起忍诸恚怒。<a id="a-Et"></a>诸法摄心不起外想。<a id="a-Eu"></a>诸法定意现已国净。<a id="a-Ev"></a>诸法善观不以劫数为限。<a id="a-Ew"></a>诸法乐行永离恩爱。<a id="a-Ex"></a>诸法现明不生痴想。<a id="a-Ey"></a>诸法去贪具足施度无极。<a id="a-Ez"></a>诸法无有所犯具足戒度无极。<a id="a-F0"></a>诸法不起恚想具足忍度无极。<a id="a-F1"></a>诸法精进无有懈怠。<a id="a-F2"></a>具足进度无极。<a id="a-F3"></a>诸法不兴乱意。<a id="a-F4"></a>摄心不起常乐于禅。<a id="a-F5"></a>具足禅度无极。<a id="a-F6"></a>诸法尽除愚惑无他异念。<a id="a-F7"></a>具足智度无极。<a id="a-F8"></a>复有名四意止。<a id="a-F9"></a>菩萨摩诃萨所修行法。<a id="a-FA"></a>云何为四意止。<a id="a-FB"></a>若有善男子女人。<a id="a-FC"></a>分别内身意止。<a id="a-FD"></a>从头至足一一分别生不净观。<a id="a-FE"></a>自观己身观他人身。<a id="a-FF"></a>自观己心观他人心。<a id="a-FG"></a>内外诸法悉皆如是。<a id="a-FH"></a>菩萨摩诃萨复自观诸法四意断四神足五根五力七觉意八贤圣道。<a id="a-FI"></a>是谓菩萨摩诃萨无相行。<a id="a-FJ"></a>佛复告族姓子。<a id="a-FK"></a>菩萨摩诃萨自观身已观他人身。<a id="a-FL"></a>一一分别从头至足起不净想。<a id="a-FM"></a>是谓菩萨摩诃萨观内外身悉无所有。<a id="a-FN"></a>尔时世尊即说此偈。<a id="a-FO"></a>而叹颂曰。</p>
  <p id="aFP">不猗心意识　　分别诸行本</p>
  <p id="aFQ">道存无想念　　乃应贤圣谛</p>
  <p id="aFR">佛慧无边涯　　不见有合离</p>
  <p id="aFS">成佛由无相　　乃应果实行</p>
  <p id="aFT">佛道本无二　　亦复无一相</p>
  <p id="aFU">真人慈善普　　示现若干法</p>
  <p id="aFV">本我不造我　　染有成五阴</p>
  <p id="aFW">圣谛慧无量　　进趣自灭意</p>
  <p id="aFX">不有亦不无　　生死起染着</p>
  <p id="aFY">灭相自成佛　　故号天中天</p>
  <p id="aFZ">生值人道难　　六根完具难</p>
  <p id="aFa">灭十二缘难　　生天受福难</p>
  <p id="aFb">遭遇贤圣难　　入定除想难</p>
  <p id="aFc">观内外身难　　面受圣教难</p>
  <p id="aFd">尔时世尊说此偈已。<a id="a-Fe"></a>座上诸天人民天龙鬼神八部之众。<a id="a-Ff"></a>皆发无上正真道意。<a id="a-Fg"></a>复有无数众生得不起法忍也。</p>
 </body>
</html>