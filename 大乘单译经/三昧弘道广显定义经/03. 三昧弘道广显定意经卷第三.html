<!doctype html>
<html id="z3IBU1UUs" data-ver="789">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘单译经">
  <meta period="西晋">
 </head>
 <body>
  <h1 id="a1">三昧弘道广显定意经卷第三</h1>
  <h2 id="a2">信值法品第六</h2>
  <p id="a3">尔时阿耨达龙王。<a id="a-4"></a>心甚悦豫。<a id="a-5"></a>又及龙王五百太子。<a id="a-6"></a>宿发无上正真道意。<a id="a-7"></a>闻佛说是。<a id="a-8"></a>寻即皆得柔顺法忍。<a id="a-9"></a>忻心无量各乐供养。<a id="a-A"></a>辄为如来施饰宝盖。<a id="a-B"></a>进上世尊。<a id="a-C"></a>同时白佛言。<a id="a-D"></a>圣师如来至真正觉。<a id="a-E"></a>为吾等故出现生世。<a id="a-F"></a>何则然者。<a id="a-G"></a>令吾等闻普信道品。<a id="a-H"></a>得闻是已。<a id="a-I"></a>意而无惓不有懈退。<a id="a-J"></a>亦无惊恐。<a id="a-K"></a>闻以加重专心习行。<a id="a-L"></a>乐听无厌如是像法也。<a id="a-M"></a>又惟如来解说。<a id="a-N"></a>菩萨云何得值诸佛世尊。<a id="a-O"></a>如来告曰。<a id="a-P"></a>诸贤者等勤念受听。<a id="a-Q"></a>吾当广说。<a id="a-R"></a>诸太子言。<a id="a-S"></a>唯思乐闻。<a id="a-T"></a>彼诸上士受世尊教。<a id="a-U"></a>如来告曰。<a id="a-V"></a>树信贤者兴值有佛。<a id="a-W"></a>何谓为信。<a id="a-X"></a>信谓正士修诸明法。<a id="a-Y"></a>奉之为先。<a id="a-Z"></a>何谓明法。<a id="a-a"></a>曰依行应不离德本。<a id="a-b"></a>习求乐贤慕随圣众。<a id="a-c"></a>勤心树信志无劳疲。<a id="a-d"></a>思侥闻法拔弃阴盖。<a id="a-e"></a>顺习于道得法利养。<a id="a-f"></a>以施周慧戒与不戒。<a id="a-g"></a>济接等与在诸恚怒。<a id="a-h"></a>而常有悦勤乐普智。<a id="a-i"></a>心无懈退信佛不休。<a id="a-j"></a>未曾乱法悦心圣众。<a id="a-k"></a>志道难动喜乐正真。<a id="a-l"></a>而离贡高于众自卑。<a id="a-m"></a>常有等心诸处无著。<a id="a-n"></a>终舍身命不造恶行。<a id="a-o"></a>修立质信言行相应。<a id="a-p"></a>等过于着心无垢秽。<a id="a-q"></a>身口意行顺随圣化。<a id="a-r"></a>明了诸事得为清净。<a id="a-s"></a>知足无贪所行应净。<a id="a-t"></a>晓入智幻习求慧根。<a id="a-u"></a>依顺七财修念诚信。<a id="a-v"></a>根力以备而行正见。<a id="a-w"></a>所受师友谦恪礼敬。<a id="a-x"></a>安足易养数诣法会。<a id="a-y"></a>心无退厌有患生死。<a id="a-z"></a>示无为德勤心精进。<a id="a-10"></a>求升普智以弘道化。<a id="a-11"></a>于如来法志乐出家。<a id="a-12"></a>修诸无数梵清净行。<a id="a-13"></a>造立慈悲救彼众生志存反复。<a id="a-14"></a>其有报恩及不报者。<a id="a-15"></a>等接护之心无适莫。<a id="a-16"></a>不自念利常悦彼恭。<a id="a-17"></a>忍调之行以悉备足。<a id="a-18"></a>目见无恶不背说人。<a id="a-19"></a>内性以寂志于闲居。<a id="a-1A"></a>心常乐静专念习法。<a id="a-1B"></a>而无诤讼等己彼过。<a id="a-1C"></a>求备戒具集合定行勤谨于道。<a id="a-1D"></a>斯谓贤者。<a id="a-1E"></a>行应俗信树信如是。<a id="a-1F"></a>此谓兴值佛世者也。<a id="a-1G"></a>又贤者等。<a id="a-1H"></a>其于世俗造信无忘。<a id="a-1I"></a>是谓兴信值佛世也。<a id="a-1J"></a>又贤者等。<a id="a-1K"></a>何谓俗信。<a id="a-1L"></a>其有信者信诸法空以离妄见。<a id="a-1M"></a>信知诸法以为无想而离念应。<a id="a-1N"></a>信知诸法悉皆无愿不有去来。<a id="a-1O"></a>信知诸法无识无念。<a id="a-1P"></a>静身口意寂无有识。<a id="a-1Q"></a>信知诸法以为离欲。<a id="a-1R"></a>无我人寿命。<a id="a-1S"></a>信知诸法。<a id="a-1T"></a>信知本无去来自然。<a id="a-1U"></a>信知诸法真际无迹如本无迹。<a id="a-1V"></a>信知诸法已皆自然等若空迹。<a id="a-1W"></a>信知诸法而依法性。<a id="a-1X"></a>信知诸法等过三世。<a id="a-1Y"></a>信知诸法欲处邪见而皆悉尽。<a id="a-1Z"></a>信法无著以离本痴本无清净。<a id="a-1a"></a>信知诸法心常清净。<a id="a-1b"></a>亦不兴起客欲之垢。<a id="a-1c"></a>信知诸法无所观见。<a id="a-1d"></a>信诸法护等断众行。<a id="a-1e"></a>信法无我以过喜怒。<a id="a-1f"></a>信诸法无心无形像而不可获。<a id="a-1g"></a>信诸法伪如握空拳诱调小儿。<a id="a-1h"></a>信法无欺不有上下无所舍置。<a id="a-1i"></a>信诸法虚若芭蕉树。<a id="a-1j"></a>信法自由如常寂静。<a id="a-1k"></a>信法无审不住三处。<a id="a-1l"></a>信法永无不有所生。<a id="a-1m"></a>信法若空以等无数。<a id="a-1n"></a>信知诸法若如泥洹常自寂静。<a id="a-1o"></a>如是贤者。<a id="a-1p"></a>其于世俗兴起是信。<a id="a-1q"></a>斯谓造信而值佛法。<a id="a-1r"></a>又复贤者。<a id="a-1s"></a>其有信值佛法名者。<a id="a-1t"></a>此则名曰诸法都无起之谓也。<a id="a-1u"></a>所以者何。<a id="a-1v"></a>不色生故。<a id="a-1w"></a>不色无生化转之习。<a id="a-1x"></a>不痛想行识。<a id="a-1y"></a>已无识起。<a id="a-1z"></a>不以眼耳鼻舌身意。<a id="a-20"></a>无起转习。<a id="a-21"></a>不身起转。<a id="a-22"></a>不痴有无。<a id="a-23"></a>不生老死。<a id="a-24"></a>有无起故。<a id="a-25"></a>如值佛世。<a id="a-26"></a>不起有生亦不起灭。<a id="a-27"></a>又复无起习于无灭。<a id="a-28"></a>不以正意无志意习而值佛世。<a id="a-29"></a>总要言之。<a id="a-2A"></a>亦不以三十七道品法起无起习。<a id="a-2B"></a>亦不以道无生之习。<a id="a-2C"></a>不以起慧亦不灭慧。<a id="a-2D"></a>不慧无慧无二之习。<a id="a-2E"></a>如值佛世。<a id="a-2F"></a>当说值信佛品世时。<a id="a-2G"></a>无热龙王五百太子。<a id="a-2H"></a>皆悉逮得柔顺法忍。<a id="a-2I"></a>于是世尊。<a id="a-2J"></a>复说颂曰。</p>
  <p id="a2K">兴信值佛世　　而习于不生</p>
  <p id="a2L">其无向信者　　斯不值佛世</p>
  <p id="a2M">修信谓最上　　从致清净法</p>
  <p id="a2N">行质有报应　　不违厥所修</p>
  <p id="a2O">信习诸贤圣　　勤随常礼敬</p>
  <p id="a2P">心不有懈退　　此信之所行</p>
  <p id="a2Q">勤行听法说　　阴盖不能动</p>
  <p id="a2R">从信得致道　　行逮于柔顺</p>
  <p id="a2S">以法所得财　　转惠普周济</p>
  <p id="a2T">护戒与毁戒　　行信而等施</p>
  <p id="a2U">能悦诸恚怒　　道心不懈惓</p>
  <p id="a2V">勤求大乘法　　有信悦向众</p>
  <p id="a2W">永离大贡高　　志常自卑下</p>
  <p id="a2X">所在无所著　　立信相如是</p>
  <p id="a2Y">志信不惜身　　终不造恶行</p>
  <p id="a2Z">守善无妄语　　言行常相应</p>
  <p id="a2a">悦信以过界　　乐行于无心</p>
  <p id="a2b">身口意清净　　习随圣所护</p>
  <p id="a2c">有信行内净　　常为慧所将</p>
  <p id="a2d">知身之要本　　求问宣所闻</p>
  <p id="a2e">等念于七财　　得力根以足</p>
  <p id="a2f">长离众邪见　　志常习等行</p>
  <p id="a2g">礼恪有悦心　　敬事如其师</p>
  <p id="a2h">心宿善虔恭　　知足无所遗</p>
  <p id="a2i">其心常无念　　所志唯道法</p>
  <p id="a2j">有厌生死者　　引示无为德</p>
  <p id="a2k">脱之所当行　　唯常求悦心</p>
  <p id="a2l">速离于是世　　修梵行无惓</p>
  <p id="a2m">怀受诸众生　　救彼无利望</p>
  <p id="a2n">当报所受恩　　悦信当勤求</p>
  <p id="a2o">己利不以悦　　亦不嫉彼供</p>
  <p id="a2p">仁忍而悉备　　无谄调质直</p>
  <p id="a2q">行信目所见　　不背说人短</p>
  <p id="a2r">根寂性安敏　　志悦乐闲居</p>
  <p id="a2s">其心无愦闹　　自励备恩行</p>
  <p id="a2t">先顺不有诤　　内省克己过</p>
  <p id="a2u">勤求具戒行　　专习于定道</p>
  <p id="a2v">悦信慕乐行　　信者相如是</p>
  <p id="a2w">其过欲信者　　彼行而解此</p>
  <p id="a2x">兴法不有诤　　深妙佛所说</p>
  <p id="a2y">诚信信于空　　彼都无众见</p>
  <p id="a2z">诸法无有想　　不意离众念</p>
  <p id="a30">当除断诸念　　觉了去来事</p>
  <p id="a31">法求无著作　　不有于身心</p>
  <p id="a32">信为无欲法　　离我人寿命</p>
  <p id="a33">信者解无本　　得至不二处</p>
  <p id="a34">其本无有积　　体无若虚空</p>
  <p id="a35">诸法信亦然　　便与法性同</p>
  <p id="a36">等过于三世　　诸法无有漏</p>
  <p id="a37">欲处及与贪　　乐信无受见</p>
  <p id="a38">诸法不有着　　其本明清净</p>
  <p id="a39">客欲无能蔽　　不处心有住</p>
  <p id="a3A">诸法不可见　　因缘而无起</p>
  <p id="a3B">常观于高行　　不受所住短</p>
  <p id="a3C">无合不有离　　脱者无合同</p>
  <p id="a3D">信悦于空法　　愚之所可惑</p>
  <p id="a3E">湛泊意无起　　欺伪如芭蕉</p>
  <p id="a3F">口言而自然　　无去亦不有</p>
  <p id="a3G">诸法无所有　　所见皆不要</p>
  <p id="a3H">其法若虚空　　等缘无有数</p>
  <p id="a3I">诸法如泥洹　　本无不可见</p>
  <p id="a3J">信悦而行此　　解了身虚空</p>
  <p id="a3K">其有如是信　　菩萨及凡人</p>
  <p id="a3L">彼则值奉佛　　所处无有恶</p>
  <p id="a3M">不以造色行　　得应值佛世</p>
  <p id="a3N">无色不有处　　不来亦不去</p>
  <p id="a3O">于色无有生　　不灭亦无住</p>
  <p id="a3P">当来无所至　　值佛广演说</p>
  <p id="a3Q">五阴亦如是　　化习转无生</p>
  <p id="a3R">值佛当敢说　　慧达诸菩萨</p>
  <p id="a3S">其身及诸情　　亦习以无生</p>
  <p id="a3T">佛兴以无生　　常救诸堕生</p>
  <p id="a3U">痴本无有生　　生死亦如斯</p>
  <p id="a3V">是缘如本无　　从法而有佛</p>
  <p id="a3W">无起不有生　　不灭无有住</p>
  <p id="a3X">是以知无处　　处亦不可见</p>
  <p id="a3Y">斯亦不自生　　与佛而博演</p>
  <p id="a3Z">无志不有住　　是亦佛所转</p>
  <p id="a3a">诸种亦如是　　佛种顺如法</p>
  <p id="a3b">斯类亦起无　　如佛而等与</p>
  <p id="a3c">其行如是者　　佛兴为若此</p>
  <p id="a3d">悦信斯大处　　其限不可量</p>
  <p data-pb></p>
  <h2 id="a3e">转法轮品第七</h2>
  <p id="a3f">尔时世尊告太子等。<a id="a-3g"></a>又诸贤者。<a id="a-3h"></a>何谓菩萨得转法轮。<a id="a-3i"></a>其有布露如是像法乐说句义。<a id="a-3j"></a>受持不忘修而行之。<a id="a-3k"></a>诸有不发大悲意者。<a id="a-3l"></a>为兴普智随顺众愿。<a id="a-3m"></a>而为说之广宣布示。<a id="a-3n"></a>志不有惓忽弃利养。<a id="a-3o"></a>劝念顺时受持护行。<a id="a-3p"></a>斯谓菩萨应转法轮。<a id="a-3q"></a>又若如来所转法轮。<a id="a-3r"></a>而其法轮。<a id="a-3s"></a>行像入德当粗剖说。<a id="a-3t"></a>不以起法亦不灭法。<a id="a-3u"></a>不以凡夫下劣行法。<a id="a-3v"></a>亦复不以贤圣法故而转法轮。<a id="a-3w"></a>又其法轮。<a id="a-3x"></a>不中断绝等断善恶。<a id="a-3y"></a>彼以是故为无断轮。<a id="a-3z"></a>又其法轮因缘之起。<a id="a-40"></a>不起无起而有其转。<a id="a-41"></a>以斯之故为无起轮。<a id="a-42"></a>又其法轮。<a id="a-43"></a>不以眼色耳声鼻香舌味身更心法诸情转随有转。<a id="a-44"></a>以此之故彼无二轮。<a id="a-45"></a>若有二者则非法轮。<a id="a-46"></a>又其法轮。<a id="a-47"></a>亦不过去当来现在所著而转。<a id="a-48"></a>是无著轮。<a id="a-49"></a>又其法轮。<a id="a-4A"></a>不我见转非人命寿所住而转。<a id="a-4B"></a>是为空轮。<a id="a-4C"></a>又其法轮。<a id="a-4D"></a>不识行想灭念之转。<a id="a-4E"></a>是无想轮。<a id="a-4F"></a>又其法轮。<a id="a-4G"></a>不于欲界形无形界所望而转。<a id="a-4H"></a>是无愿轮。<a id="a-4I"></a>又其法轮。<a id="a-4J"></a>不计众生有异而转。<a id="a-4K"></a>不处二法。<a id="a-4L"></a>是凡人法。<a id="a-4M"></a>是圣戒法。<a id="a-4N"></a>是声闻法是缘觉法。<a id="a-4O"></a>是菩萨法。<a id="a-4P"></a>是为佛法。<a id="a-4Q"></a>彼以是故为无异轮。<a id="a-4R"></a>又其法轮。<a id="a-4S"></a>不以有住法轮而转。<a id="a-4T"></a>以斯之故为无住轮也。<a id="a-4U"></a>法轮名乎。<a id="a-4V"></a>诸贤者等。<a id="a-4W"></a>真谛正轮常无毁故。<a id="a-4X"></a>要义之轮等三世故。<a id="a-4Y"></a>无处之轮。<a id="a-4Z"></a>诸习见处以等过故。<a id="a-4a"></a>寂寞静轮。<a id="a-4b"></a>身心无著不可见转。<a id="a-4c"></a>意识离故。<a id="a-4d"></a>无樔之轮五道不处。<a id="a-4e"></a>审谛之轮无谛现故。<a id="a-4f"></a>行信之轮。<a id="a-4g"></a>等化众生用无欺故。<a id="a-4h"></a>不可尽轮字无字故。<a id="a-4i"></a>法性之轮。<a id="a-4j"></a>以其诸法依法性故。<a id="a-4k"></a>本积谛轮本无积故。<a id="a-4l"></a>本无之轮如本无故。<a id="a-4m"></a>无所造轮无念漏故。<a id="a-4n"></a>无数之轮导至圣故。<a id="a-4o"></a>如空之轮明见内故。<a id="a-4p"></a>无想之轮无外念故。<a id="a-4q"></a>无愿之轮无内外故。<a id="a-4r"></a>不可得轮修过度故。<a id="a-4s"></a>又诸贤者其如来者以此法轮。<a id="a-4t"></a>转之众生诸意行也。<a id="a-4u"></a>其转不转。<a id="a-4v"></a>彼不可得。<a id="a-4w"></a>法无所舍。<a id="a-4x"></a>于时世尊。<a id="a-4y"></a>说是转法轮品之时。<a id="a-4z"></a>天龙鬼人及诸种神欣心踊跃。<a id="a-50"></a>显光赞扬如来斯法。<a id="a-51"></a>皆同声曰。<a id="a-52"></a>善哉世尊。<a id="a-53"></a>甚为难值。<a id="a-54"></a>如来示说转此法轮。<a id="a-55"></a>闻者奉行则应法轮。<a id="a-56"></a>是法名转空虚之轮。<a id="a-57"></a>诸已过佛及与当来。<a id="a-58"></a>并诸现在悉由是法。<a id="a-59"></a>其有信者斯则已度。<a id="a-5A"></a>诸行此法。<a id="a-5B"></a>吾等世尊。<a id="a-5C"></a>代其劝助彼诸众生。<a id="a-5D"></a>其兴是心常欲闻斯法轮品者。<a id="a-5E"></a>闻当发求是道要行。<a id="a-5F"></a>彼亦不久得转法轮。<a id="a-5G"></a>于是众中闻是说者。<a id="a-5H"></a>有万天人。<a id="a-5I"></a>皆发无上正真道意。<a id="a-5J"></a>五千菩萨逮得法忍。</p>
  <p id="a5K">于是世尊告诸贤曰。<a id="a-5L"></a>又正士等。<a id="a-5M"></a>其护正法。<a id="a-5N"></a>受持正法。<a id="a-5O"></a>营护正法。<a id="a-5P"></a>是谓护法。<a id="a-5Q"></a>所以者何。<a id="a-5R"></a>于永无灭应是行者。<a id="a-5S"></a>天及世人终不能当。<a id="a-5T"></a>于时无忧前白佛言。<a id="a-5U"></a>又唯世尊。<a id="a-5V"></a>若斯正士以如是法而得最觉。<a id="a-5W"></a>于其本无不有惑者。<a id="a-5X"></a>又如是像诸正士等当共拥护。<a id="a-5Y"></a>所以护者。<a id="a-5Z"></a>令诸正士使其速应于此大乘。<a id="a-5a"></a>彼皆行已得转法轮。<a id="a-5b"></a>又能与识法之大明。<a id="a-5c"></a>是故世尊。<a id="a-5d"></a>以斯等教要法正护使发大乘。<a id="a-5e"></a>以护法师安救敬礼顺听禁戒。<a id="a-5f"></a>是时世尊赞叹无忧龙王子曰。<a id="a-5g"></a>善哉善哉。<a id="a-5h"></a>无忧正士。<a id="a-5i"></a>诸发大乘为法师故安救拥护。<a id="a-5j"></a>是谓护法。<a id="a-5k"></a>为诸法师营护正法护持正法。<a id="a-5l"></a>又复无忧。<a id="a-5m"></a>护正法者得十功德。<a id="a-5n"></a>何谓为十。<a id="a-5o"></a>无其自本降下贡高。<a id="a-5p"></a>又行恭敬。<a id="a-5q"></a>亦无谄行。<a id="a-5r"></a>勤思乐法。<a id="a-5s"></a>志慕习法。<a id="a-5t"></a>专意随法。<a id="a-5u"></a>行观于法。<a id="a-5v"></a>乐宣说法。<a id="a-5w"></a>乐修行法。<a id="a-5x"></a>随所志乘顺如说之。<a id="a-5y"></a>是为十行以护正法。<a id="a-5z"></a>又复无忧。<a id="a-60"></a>有十事行护得正法。<a id="a-61"></a>何谓为十。<a id="a-62"></a>若族姓子及于族姓女。<a id="a-63"></a>所闻法师遥礼其处。<a id="a-64"></a>思乐得奉。<a id="a-65"></a>来辄敬爱。<a id="a-66"></a>供给所欲衣被饮食。<a id="a-67"></a>护以诸事。<a id="a-68"></a>往诣谦敬。<a id="a-69"></a>顺听所说以宣同学。<a id="a-6A"></a>障其说非。<a id="a-6B"></a>常乐称叹。<a id="a-6C"></a>使誉流布。<a id="a-6D"></a>是为十事得护正法。<a id="a-6E"></a>又复无忧。<a id="a-6F"></a>有四施行得护正法。<a id="a-6G"></a>何谓为四。<a id="a-6H"></a>笔墨素施给与法师。<a id="a-6I"></a>衣被饮食床卧医药供养众所。<a id="a-6J"></a>若从法师闻所说法。<a id="a-6K"></a>以无谄心而赞善之。<a id="a-6L"></a>所闻受持广为人说。<a id="a-6M"></a>是为四施得持正法。<a id="a-6N"></a>又复无忧。<a id="a-6O"></a>有四精进得持正法。<a id="a-6P"></a>何谓为四。<a id="a-6Q"></a>求法精进。<a id="a-6R"></a>勤广说法敬礼法师。<a id="a-6S"></a>若毁法人正法降之亦以精进。<a id="a-6T"></a>是四精进得持正法。<a id="a-6U"></a>时阿耨达五百太子。<a id="a-6V"></a>闻佛说是。<a id="a-6W"></a>悦怿欣喜欢乐无量。<a id="a-6X"></a>同声言。<a id="a-6Y"></a>如来所说。<a id="a-6Z"></a>甚善无比解诸狐疑。<a id="a-6a"></a>各以宫室及其官属。<a id="a-6b"></a>尽以上佛奉给所应。<a id="a-6c"></a>以敬顺心而重言曰。<a id="a-6d"></a>从今世尊。<a id="a-6e"></a>当勤受化永常无惓。<a id="a-6f"></a>至于如来无为之后。<a id="a-6g"></a>佛之所说是像宝法。<a id="a-6h"></a>当共敬受是经要品。<a id="a-6i"></a>求索通达劝进修行。<a id="a-6j"></a>斯则世尊。<a id="a-6k"></a>吾等至愿。<a id="a-6l"></a>又若如来无为之后。<a id="a-6m"></a>吾等圣尊在所国邑。<a id="a-6n"></a>当共同心供养舍利。<a id="a-6o"></a>护奉礼敬至于现灭也。<a id="a-6p"></a>于是贤者耆年迦葉。<a id="a-6q"></a>谓诸太子。<a id="a-6r"></a>又贤目等如仁辈言。<a id="a-6s"></a>独欲全完供养如来神身舍利。<a id="a-6t"></a>汝等是言。<a id="a-6u"></a>多断众生诸德之本。<a id="a-6v"></a>障蔽明净翳道至化。<a id="a-6w"></a>使兴是言。<a id="a-6x"></a>何则然者。<a id="a-6y"></a>又若如来本始造愿。<a id="a-6z"></a>使留舍利布如芥子。<a id="a-70"></a>为诸众生降大悲故。<a id="a-71"></a>何得全完而独供养耶。<a id="a-72"></a>彼正士等。<a id="a-73"></a>即答贤者大迦葉曰。<a id="a-74"></a>唯然迦葉。<a id="a-75"></a>勿以声闻所有智限而限如来深邃无极明达之慧。<a id="a-76"></a>所以者何。<a id="a-77"></a>若如来者有普智心一切之见。<a id="a-78"></a>处以神足感动变化。<a id="a-79"></a>若其兴念。<a id="a-7A"></a>能使三千大千世界天龙鬼神。<a id="a-7B"></a>各于宫殿普令完全安置舍利。<a id="a-7C"></a>使各念言。<a id="a-7D"></a>吾独供养如来舍利。<a id="a-7E"></a>其余者不。<a id="a-7F"></a>又复迦葉。<a id="a-7G"></a>若如世尊无为之后。<a id="a-7H"></a>随众生心应置舍利。<a id="a-7I"></a>又复迦葉。<a id="a-7J"></a>若如来德。<a id="a-7K"></a>至阿迦腻吒天上立置舍利。<a id="a-7L"></a>其如芥子。<a id="a-7M"></a>能普明照一天地内。<a id="a-7N"></a>是佛世尊神威变化感动力也。</p>
  <p data-pb></p>
  <h2 id="a7O">决诸疑难品第八</h2>
  <p id="a7P">尔时贤者须菩提曰。<a id="a-7Q"></a>诸族姓子。<a id="a-7R"></a>又如来者为灭度耶。<a id="a-7S"></a>曰须菩提。<a id="a-7T"></a>于起生处当有其灭。<a id="a-7U"></a>须菩提曰。<a id="a-7V"></a>诸族姓子。<a id="a-7W"></a>如来有生乎。<a id="a-7X"></a>曰如来者。<a id="a-7Y"></a>如其本无无生而生。<a id="a-7Z"></a>须菩提曰。<a id="a-7a"></a>如如本无无生不生。<a id="a-7b"></a>彼都无生也。<a id="a-7c"></a>答曰。<a id="a-7d"></a>是者须菩提。<a id="a-7e"></a>则佛所生如其本无而不有生。<a id="a-7f"></a>须菩提曰。<a id="a-7g"></a>佛生如是灭复云何。<a id="a-7h"></a>答曰亦复如如本无。<a id="a-7i"></a>生于无生。<a id="a-7j"></a>无为灭度亦尔本无。<a id="a-7k"></a>唯须菩提。<a id="a-7l"></a>不起而生灭度亦尔。<a id="a-7m"></a>如是其灭亦尔本无也。<a id="a-7n"></a>说是语时。<a id="a-7o"></a>无热渊池现大莲花。<a id="a-7p"></a>若如车轮薮有无量种种之色。<a id="a-7q"></a>以名众宝而用光饰。<a id="a-7r"></a>于诸花间有大莲华。<a id="a-7s"></a>色最晖明现奇异好特独踊高。<a id="a-7t"></a>贤者阿难在于无热大池之中。<a id="a-7u"></a>睹其变化所见若斯。<a id="a-7v"></a>寻启世尊。<a id="a-7w"></a>今此变化为何瑞应。<a id="a-7x"></a>兴其感动乃如此耶。<a id="a-7y"></a>如来告曰。<a id="a-7z"></a>且忍阿难。<a id="a-80"></a>自当见之说适未久。<a id="a-81"></a>忽从下方乃于宝英如来佛土宝饰世界。<a id="a-82"></a>六万菩萨与濡首俱忽然踊出。<a id="a-83"></a>迁能仁界升于无热大池之中。<a id="a-84"></a>各现妙大莲花座上。<a id="a-85"></a>濡首童子即就莲花高广显座。<a id="a-86"></a>是时众会皆悉见之愕然而惊。<a id="a-87"></a>时阿耨达及诸菩萨。<a id="a-88"></a>释梵持世来会。<a id="a-89"></a>诸众悉各叉手稽首敬礼。<a id="a-8A"></a>濡首童子退住虚空。<a id="a-8B"></a>共持珠宝交露之盖。<a id="a-8C"></a>时濡首与诸菩萨俱并莲花座。<a id="a-8D"></a>亦踊虚空去地乃远。<a id="a-8E"></a>于上而雨未曾所见最妙莲花供养如来。<a id="a-8F"></a>从诸花中有声出曰。<a id="a-8G"></a>宝英如来问讯世尊起居无量体祚康强神力安和乎。<a id="a-8H"></a>声复言曰。<a id="a-8I"></a>濡首童子与诸菩萨六万人俱往诣忍土。<a id="a-8J"></a>至于无热龙王渊池观彼感变。<a id="a-8K"></a>又志乐听龙王所问庄饰道品入法要说。<a id="a-8L"></a>为世尊广劝法言。<a id="a-8M"></a>便有欢悦。<a id="a-8N"></a>于是濡首及诸菩萨。<a id="a-8O"></a>从虚空下悉诣正觉稽首如来。<a id="a-8P"></a>欣心肃敬住世尊前。<a id="a-8Q"></a>尔时天师。<a id="a-8R"></a>告濡首曰。<a id="a-8S"></a>童子来乎。<a id="a-8T"></a>为何志故与诸菩萨俱至此耶。<a id="a-8U"></a>濡首白佛。<a id="a-8V"></a>吾等世尊。<a id="a-8W"></a>在彼宝英如来佛土宝饰世界。<a id="a-8X"></a>承闻至真能仁如来。<a id="a-8Y"></a>垂慈十方演说斯要。<a id="a-8Z"></a>闻是法故。<a id="a-8a"></a>寻从彼土升游诣此奉礼天师。<a id="a-8b"></a>缘闻如来所讲法也。<a id="a-8c"></a>迦葉白佛。<a id="a-8d"></a>近如世尊宝英佛土宝饰世界。<a id="a-8e"></a>而诸大志忽至此耶。<a id="a-8f"></a>濡首答曰。<a id="a-8g"></a>唯如迦葉坐一定时。<a id="a-8h"></a>极其神足飞行之力。<a id="a-8i"></a>尽其寿命于中灭度。<a id="a-8j"></a>而由不能达到彼土。<a id="a-8k"></a>其国境界弘远乃尔。<a id="a-8l"></a>佛告迦葉。<a id="a-8m"></a>其土去此。<a id="a-8n"></a>过于六十恒沙佛刹乃至宝英如来佛土。<a id="a-8o"></a>曰其来久如而到此乎。<a id="a-8p"></a>答曰久如。<a id="a-8q"></a>耆年漏尽意得解也。<a id="a-8r"></a>大迦葉曰。<a id="a-8s"></a>甚未曾有。<a id="a-8t"></a>唯然濡首。<a id="a-8u"></a>是诸正上神足若斯。<a id="a-8v"></a>濡首又曰。<a id="a-8w"></a>耆年漏尽意解久如耶。<a id="a-8x"></a>答曰。<a id="a-8y"></a>如其转意之顷。<a id="a-8z"></a>又曰。<a id="a-90"></a>耆年意以解乎。<a id="a-91"></a>答曰以解。<a id="a-92"></a>濡首复曰。<a id="a-93"></a>其谁缚心而有解乎。<a id="a-94"></a>答曰。<a id="a-95"></a>濡首。<a id="a-96"></a>以心结解非脱有解致慧见也。<a id="a-97"></a>曰唯迦葉。<a id="a-98"></a>其无缚心以何解乎。<a id="a-99"></a>迦葉答曰。<a id="a-9A"></a>知心无缚斯则为解。<a id="a-9B"></a>曰唯迦葉。<a id="a-9C"></a>以何等心云何知心。<a id="a-9D"></a>过去知耶。<a id="a-9E"></a>当来现在乎。<a id="a-9F"></a>去者灭尽当来未至现在无住。<a id="a-9G"></a>以何等心而知其心。<a id="a-9H"></a>曰心已灭者。<a id="a-9I"></a>是濡首即无身心之计数也。<a id="a-9J"></a>曰贤者心知其灭耶。<a id="a-9K"></a>曰心灭者不可得知。<a id="a-9L"></a>曰其得致都灭心者。<a id="a-9M"></a>彼永无有身识之得。<a id="a-9N"></a>曰大辩哉。<a id="a-9O"></a>濡首童子。<a id="a-9P"></a>吾等微劣。<a id="a-9Q"></a>岂能应答上辩之辞。<a id="a-9R"></a>濡首又曰。<a id="a-9S"></a>云何迦葉。<a id="a-9T"></a>响宁有辞耶。<a id="a-9U"></a>曰无。<a id="a-9V"></a>童子因缘起耳。<a id="a-9W"></a>曰不云乎。<a id="a-9X"></a>唯大迦葉。<a id="a-9Y"></a>一切音声若响耶。<a id="a-9Z"></a>曰尔。<a id="a-9a"></a>濡首又曰。<a id="a-9b"></a>响辩可致不乎。<a id="a-9c"></a>曰不可致。<a id="a-9d"></a>又曰。<a id="a-9e"></a>如是唯大迦葉。<a id="a-9f"></a>菩萨协怀权辩之才不可思议。<a id="a-9g"></a>亦无其断。<a id="a-9h"></a>若耆年问从劫至劫。<a id="a-9i"></a>菩萨机辩难可究尽。<a id="a-9j"></a>尔时迦葉而白佛言。<a id="a-9k"></a>唯愿世尊加劝濡首。<a id="a-9l"></a>为此大众弘讲法说。<a id="a-9m"></a>令诸会众长夜致安。<a id="a-9n"></a>普使一切得明法要。<a id="a-9o"></a>于是众中有大菩萨。<a id="a-9p"></a>其名智积。<a id="a-9q"></a>问濡首曰。<a id="a-9r"></a>何故童子。<a id="a-9s"></a>长老迦葉年耆极旧。<a id="a-9t"></a>所言怯弱微劣乃尔为。<a id="a-9u"></a>以何故名之耆年。<a id="a-9v"></a>濡首答曰。<a id="a-9w"></a>是声闻耳故不果辩。<a id="a-9x"></a>智积复曰。<a id="a-9y"></a>斯不知发大乘志耶。<a id="a-9z"></a>曰永不矣。<a id="a-A0"></a>唯以声闻乘之脱也。<a id="a-A1"></a>曰又濡首。<a id="a-A2"></a>何故名为声闻之乘。<a id="a-A3"></a>濡首答曰。<a id="a-A4"></a>是族姓子。<a id="a-A5"></a>世尊能仁随诸众生。<a id="a-A6"></a>兴三乘教敷以说法。<a id="a-A7"></a>有声闻乘缘一觉乘及大乘行。<a id="a-A8"></a>所以然者。<a id="a-A9"></a>由此众生意多怀贪。<a id="a-AA"></a>志劣弱故说三行耳。<a id="a-AB"></a>智积又曰。<a id="a-AC"></a>云何濡首。<a id="a-AD"></a>如空想愿都无其限。<a id="a-AE"></a>何故限之有三乘乎。<a id="a-AF"></a>曰族姓子。<a id="a-AG"></a>是诸如来执权之行。<a id="a-AH"></a>空无想愿不有其限。<a id="a-AI"></a>为诸着限而诸有限。<a id="a-AJ"></a>终不限于无限行也。<a id="a-AK"></a>曰又濡首。<a id="a-AL"></a>吾等可退使永莫与劣志众生得有会也。<a id="a-AM"></a>濡首答曰。<a id="a-AN"></a>诸族姓子且忍。<a id="a-AO"></a>当从无热龙王闻其智辩及无量法。<a id="a-AP"></a>耆年迦葉谓智积曰。<a id="a-AQ"></a>云何正土。<a id="a-AR"></a>如彼宝英如来佛土。<a id="a-AS"></a>云何说法。<a id="a-AT"></a>智积答曰。<a id="a-AU"></a>唯一法味。<a id="a-AV"></a>从其一法演出无量法义之音。<a id="a-AW"></a>但论菩萨不退转法诸佛奥藏要行之论。<a id="a-AX"></a>从已取脱不由众杂。<a id="a-AY"></a>依于普智永无余脱。<a id="a-AZ"></a>恒讲菩萨清纯之谈。<a id="a-Aa"></a>其土都无怯弱之行也。</p>
  <p id="aAb">时阿耨达问濡首曰。<a id="a-Ac"></a>仁尊濡首来。<a id="a-Ad"></a>奉如来。<a id="a-Ae"></a>为何等像观于如来。<a id="a-Af"></a>以色观耶。<a id="a-Ag"></a>痛想行识观如来乎。<a id="a-Ah"></a>答曰不也。<a id="a-Ai"></a>以约言之色苦观耶。<a id="a-Aj"></a>痛想行识苦观之乎。<a id="a-Ak"></a>灭色痛想行识观耶。<a id="a-Al"></a>为以空无想愿行观如来乎。<a id="a-Am"></a>答曰不也。<a id="a-An"></a>又问。<a id="a-Ao"></a>云何去来现在相好肉眼天眼慧眼观如来乎。<a id="a-Ap"></a>答曰不也。<a id="a-Aq"></a>云何濡首。<a id="a-Ar"></a>以何等相观如来耶。<a id="a-As"></a>答曰龙王。<a id="a-At"></a>观于如来当如如来。<a id="a-Au"></a>又曰软首。<a id="a-Av"></a>如来云何乎。<a id="a-Aw"></a>曰如来者无等之等。<a id="a-Ax"></a>等不可见。<a id="a-Ay"></a>用无双故故妙矣。<a id="a-Az"></a>龙王。<a id="a-B0"></a>如来极尊无偶无双。<a id="a-B1"></a>无比无喻。<a id="a-B2"></a>无俦无等。<a id="a-B3"></a>无匹无伦。<a id="a-B4"></a>亦无色相。<a id="a-B5"></a>为其无像。<a id="a-B6"></a>无形无影。<a id="a-B7"></a>无名无字。<a id="a-B8"></a>无说无受也。<a id="a-B9"></a>如是龙王。<a id="a-BA"></a>如来若此。<a id="a-BB"></a>当作是观观于如来。<a id="a-BC"></a>亦不肉眼天眼慧眼而观如来。<a id="a-BD"></a>所以者何。<a id="a-BE"></a>其肉眼者以见明故。<a id="a-BF"></a>如如来者无冥无明故。<a id="a-BG"></a>不可以肉眼而观。<a id="a-BH"></a>又天眼者有作之相。<a id="a-BI"></a>若如来者等过无住故。<a id="a-BJ"></a>不可以天眼而观。<a id="a-BK"></a>又其慧眼知本无相。<a id="a-BL"></a>又如来者众都永无故。<a id="a-BM"></a>不可以慧眼而观。<a id="a-BN"></a>云何软首。<a id="a-BO"></a>观其如来得为清净。<a id="a-BP"></a>曰若龙王。<a id="a-BQ"></a>其知眼识心不有起。<a id="a-BR"></a>又知色识心无起灭。<a id="a-BS"></a>其作是观观于如来。<a id="a-BT"></a>为应清净。<a id="a-BU"></a>尔时其从宝英如来宝饰佛土菩萨来者得未曾有。<a id="a-BV"></a>而皆叹曰。<a id="a-BW"></a>甚快妙哉。<a id="a-BX"></a>斯诸众生善值如来。<a id="a-BY"></a>逮闻如是龙王所问决狐疑品。<a id="a-BZ"></a>闻已悦信不恐不怖又无惊怪。<a id="a-Ba"></a>加复受持讽诵宣布。<a id="a-Bb"></a>如是正士应在慧署。<a id="a-Bc"></a>吾等世尊不空至此。<a id="a-Bd"></a>值闻是要无极像法。<a id="a-Be"></a>又若世尊。<a id="a-Bf"></a>斯法所至聚落国邑。<a id="a-Bg"></a>当知其处如来常在终不灭度。<a id="a-Bh"></a>正法无毁道化兴隆。<a id="a-Bi"></a>何则然者。<a id="a-Bj"></a>以此法品能降魔场伏诸外道也。<a id="a-Bk"></a>时阿耨达谓软首曰。<a id="a-Bl"></a>善修行者软首童子。<a id="a-Bm"></a>斯之菩萨逮闻是法得佛不难。<a id="a-Bn"></a>进己劝人勤道无惓也。</p>
  <p id="aBo">何谓菩萨应修善行。<a id="a-Bp"></a>软首答曰。<a id="a-Bq"></a>若是龙王。<a id="a-Br"></a>如贪行空施行亦空。<a id="a-Bs"></a>等解于此是谓善行。<a id="a-Bt"></a>以约言之。<a id="a-Bu"></a>不戒与戒怀恚及忍。<a id="a-Bv"></a>懈退精进乱意一心。<a id="a-Bw"></a>如其愚空智慧亦空。<a id="a-Bx"></a>于是等行斯谓善行。<a id="a-By"></a>又复龙王。<a id="a-Bz"></a>如其淫欲恚怒愚痴为之空者。<a id="a-C0"></a>无其淫欲恚痴亦空。<a id="a-C1"></a>如参行空无杂亦空。<a id="a-C2"></a>于其等行是谓善行。<a id="a-C3"></a>又复龙王。<a id="a-C4"></a>如其八万四千行空。<a id="a-C5"></a>贤圣正脱亦悉为空。<a id="a-C6"></a>于斯等行是谓善行又复龙王。<a id="a-C7"></a>若有明贤修菩萨行。<a id="a-C8"></a>无行无不行。<a id="a-C9"></a>亦不见行。<a id="a-CA"></a>不有惑行。<a id="a-CB"></a>亦无念行。<a id="a-CC"></a>又不知行。<a id="a-CD"></a>于是等行是谓善行。<a id="a-CE"></a>无热龙王谓软首曰。<a id="a-CF"></a>云何童子。<a id="a-CG"></a>菩萨行于无所行乎。<a id="a-CH"></a>答曰龙王。<a id="a-CI"></a>若初发意行菩萨道。<a id="a-CJ"></a>至得佛坐所行功德。<a id="a-CK"></a>悉由初行不生之行。<a id="a-CL"></a>无受处行。<a id="a-CM"></a>无获舍行。<a id="a-CN"></a>无樔之行。<a id="a-CO"></a>又无著行。<a id="a-CP"></a>亦无谛行。<a id="a-CQ"></a>无有限行。<a id="a-CR"></a>亦无惑行。<a id="a-CS"></a>又无淫行。<a id="a-CT"></a>无所作行。<a id="a-CU"></a>亦无特行。<a id="a-CV"></a>无审之行。<a id="a-CW"></a>亦无底行。<a id="a-CX"></a>是谓菩萨无行之行。<a id="a-CY"></a>若菩萨以不生之行。<a id="a-CZ"></a>无行不行。<a id="a-Ca"></a>得三十七品无所造作。<a id="a-Cb"></a>以慧而脱永脱于脱。<a id="a-Cc"></a>不过二际明了本际而不取证。<a id="a-Cd"></a>菩萨作是。<a id="a-Ce"></a>此谓菩萨得不起忍。<a id="a-Cf"></a>如斯之行此谓善行。<a id="a-Cg"></a>说是语时。<a id="a-Ch"></a>三万四千天龙鬼神菩萨行者。<a id="a-Ci"></a>逮无从生法乐之忍。</p>
 </body>
</html>