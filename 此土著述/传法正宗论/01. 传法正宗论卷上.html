<!doctype html>
<html id="z3IBX7d1dX" data-ver="788">
 <head>
  <meta charset="utf-8">
  <meta author="契嵩">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">传法正宗论卷上</h1>
  <h2 id="a2">第一篇</h2>
  <p id="a3">隋唐来。<a id="a-4"></a>达磨之宗大劝。<a id="a-5"></a>而义学者疑之。<a id="a-6"></a>颇执付法藏传。<a id="a-7"></a>以相发难。<a id="a-8"></a>谓传所列但二十四世。<a id="a-9"></a>至师子祖而已矣。<a id="a-A"></a>以达磨所承者非正出于师子尊者。<a id="a-B"></a>其所谓二十八祖者。<a id="a-C"></a>盖后之人曲说。<a id="a-D"></a>禅者或引宝林传证之。<a id="a-E"></a>然宝林亦禅者之书。<a id="a-F"></a>而难家益不取。<a id="a-G"></a>如此呶呶。<a id="a-H"></a>虽累世无以验正。<a id="a-I"></a>吾尝病之。<a id="a-J"></a>因探二传。<a id="a-K"></a>窃欲质其是非。<a id="a-L"></a>及观所谓付法藏传者。<a id="a-M"></a>盖作于后魏出乎真君毁佛之后。<a id="a-N"></a>梵僧吉迦夜所译。<a id="a-O"></a>视其各传品目而祖代若有次第。<a id="a-P"></a>及考其文。<a id="a-Q"></a>则师资授受。<a id="a-R"></a>与其所出国土姓氏。<a id="a-S"></a>殊无本末其稍详者。<a id="a-T"></a>乃其旋采于三藏诸部。<a id="a-U"></a>非其素尔也。<a id="a-V"></a>大凡欲为书序人世数前后。<a id="a-W"></a>必以其祖祢父子亲相承袭为之效。<a id="a-X"></a>又其人姓族州土。<a id="a-Y"></a>与其事之所以然。<a id="a-Z"></a>皆不失端倪。<a id="a-a"></a>使后世取信。<a id="a-b"></a>乃谓之史传。<a id="a-c"></a>今其书则谓之传。<a id="a-d"></a>其事则不详。<a id="a-e"></a>若其序弥遮迦多佛陀难提比罗长老。<a id="a-f"></a>至于婆修槃陀。<a id="a-g"></a>摩拏罗。<a id="a-h"></a>鹤勒那。<a id="a-i"></a>夜奢。<a id="a-j"></a>与师子罗汉者七祖师。<a id="a-k"></a>皆无其师弟子亲相付受之义。<a id="a-l"></a>而佛陀难提鹤勒那与师子三祖。<a id="a-m"></a>最阙前传。<a id="a-n"></a>既不见所授。<a id="a-o"></a>而后之传但曰次付次有复有某比丘云云。<a id="a-p"></a>付受果不分明详备。<a id="a-q"></a>又何足为之传而示信于后世耶。<a id="a-r"></a>其传师子比丘。<a id="a-s"></a>谓罽宾国王邪见。<a id="a-t"></a>因以利剑斩之。<a id="a-u"></a>头中无血。<a id="a-v"></a>唯乳流出。<a id="a-w"></a>相付法人于此便绝。<a id="a-x"></a>吾谓此说大不然也。<a id="a-y"></a>尝试评之。<a id="a-z"></a>如其为迦葉传曰。<a id="a-10"></a>佛垂灭度告大迦葉云。<a id="a-11"></a>我将涅槃。<a id="a-12"></a>以此深法用嘱累汝。<a id="a-13"></a>汝当于后敬顺我意。<a id="a-14"></a>广宣流布无令断绝。<a id="a-15"></a>然则后世者。<a id="a-16"></a>既承佛而为之祖。<a id="a-17"></a>可令其法绝乎。<a id="a-18"></a>又掬多传谓。<a id="a-19"></a>其意欲涅槃。<a id="a-1A"></a>特以提多迦未诞。<a id="a-1B"></a>待其生付法方化。<a id="a-1C"></a>其传迦那提婆谓。<a id="a-1D"></a>以法胜外道。<a id="a-1E"></a>遂为外道弟子所害。<a id="a-1F"></a>提婆乃忍死。<a id="a-1G"></a>说其夙报。<a id="a-1H"></a>以法付罗睺罗方绝。<a id="a-1I"></a>今师子既如掬多提婆为之祖。<a id="a-1J"></a>岂独便死而不顾法耶。<a id="a-1K"></a>夫承如来作出世之大祖。<a id="a-1L"></a>非圣人不可预焉。<a id="a-1M"></a>今师子预之。<a id="a-1N"></a>是必圣人也。<a id="a-1O"></a>安有圣人而不知死于夙报。<a id="a-1P"></a>知其死又奚肯不预命。<a id="a-1Q"></a>而正传其法使之相袭为后世之师祖邪。<a id="a-1R"></a>纵其传法相承之缘止此圣人。<a id="a-1S"></a>亦当预知以告其绝。<a id="a-1T"></a>苟不知其死而失传失告。<a id="a-1U"></a>又何足列于祖而传之乎。<a id="a-1V"></a>与之作传。<a id="a-1W"></a>固宜思之。<a id="a-1X"></a>假令梵本素尔。<a id="a-1Y"></a>自可疑之。<a id="a-1Z"></a>当留其阙以待来者。<a id="a-1a"></a>乌得信笔遽为是说起后世诤端以屈先圣。<a id="a-1b"></a>可不惧乎传灯录曰。<a id="a-1c"></a>昔唐河南尹李常者。<a id="a-1d"></a>尝得三祖璨师舍利。<a id="a-1e"></a>一日饭沙门落之。<a id="a-1f"></a>因问西域三藏僧犍那曰。<a id="a-1g"></a>天竺禅门祖师几何。<a id="a-1h"></a>犍那曰。<a id="a-1i"></a>自大迦葉至乎般若多罗。<a id="a-1j"></a>凡有二十七祖。<a id="a-1k"></a>若叙师子尊者傍出。<a id="a-1l"></a>达磨达之四世自二十二人。<a id="a-1m"></a>总有四十九祖。<a id="a-1n"></a>若自七佛至此璨大师。<a id="a-1o"></a>不括横枝。<a id="a-1p"></a>凡三十七世。<a id="a-1q"></a>常复问席间耆德曰。<a id="a-1r"></a>余尝视祖图。<a id="a-1s"></a>或引五十余祖。<a id="a-1t"></a>至于支派差殊宗族不定。<a id="a-1u"></a>或但空有其名者。<a id="a-1v"></a>此何以验之。<a id="a-1w"></a>适有六祖弟子号智本禅师者。<a id="a-1x"></a>对曰。<a id="a-1y"></a>此因后魏毁教。<a id="a-1z"></a>其时有僧昙曜。<a id="a-20"></a>于仓黄中单录乎诸祖名目。<a id="a-21"></a>持之亡于山野会文成帝复教。<a id="a-22"></a>前后更三十年。<a id="a-23"></a>当孝文帝之世。<a id="a-24"></a>昙曜遂进为僧统。<a id="a-25"></a>乃出其所录。<a id="a-26"></a>诸沙门因之为书。<a id="a-27"></a>命曰付法藏传(付法藏传。<a id="a-28"></a>亦云。<a id="a-29"></a>昙曜所撰)其所差逸不备。<a id="a-2A"></a>盖自昙曜逃难已来。<a id="a-2B"></a>而致然也。<a id="a-2C"></a>以吾前之所指其无本末者。<a id="a-2D"></a>验今智本之说。<a id="a-2E"></a>诚类采拾残坠所成之书。<a id="a-2F"></a>又其品目曰。<a id="a-2G"></a>某付某果。<a id="a-2H"></a>所谓单录。<a id="a-2I"></a>非其元全本者也。<a id="a-2J"></a>若宝林传者。<a id="a-2K"></a>虽其文字鄙俗序致烦乱不类学者著书。<a id="a-2L"></a>然其事有本末。<a id="a-2M"></a>世数名氏亦有所以。<a id="a-2N"></a>虽欲窃取之及原其所由。<a id="a-2O"></a>或指世书。<a id="a-2P"></a>则时所无有。<a id="a-2Q"></a>或指释部。<a id="a-2R"></a>又非藏经目录所存。<a id="a-2S"></a>虽有稍合藏中之云者。<a id="a-2T"></a>亦非他宗之为。<a id="a-2U"></a>余常疑其无证。<a id="a-2V"></a>不敢辄论。<a id="a-2W"></a>会于南屏藏中适得古书号出三藏记者。<a id="a-2X"></a>凡十有五卷。<a id="a-2Y"></a>乃梁高僧僧祐之所为也。<a id="a-2Z"></a>其篇曰萨婆多部相承传目录记。<a id="a-2a"></a>祐自序其端云。<a id="a-2b"></a>唯萨婆多部。<a id="a-2c"></a>偏行于齐土。<a id="a-2d"></a>盖源起天竺流化罽宾。<a id="a-2e"></a>前圣后贤重明叠耀。<a id="a-2f"></a>自大迦葉至乎达磨多罗。<a id="a-2g"></a>凡历二卷。<a id="a-2h"></a>总百余名。<a id="a-2i"></a>从而推之。<a id="a-2j"></a>有曰婆罗多罗者。<a id="a-2k"></a>与乎二十五祖。<a id="a-2l"></a>婆舍斯多之别名同也(其义见于本传)有曰弗若蜜多者。<a id="a-2m"></a>与乎二十六祖。<a id="a-2n"></a>不如蜜多同其名也。<a id="a-2o"></a>有曰不若多罗者。<a id="a-2p"></a>与乎二十七祖。<a id="a-2q"></a>般若多罗同其名也。<a id="a-2r"></a>有曰达磨多罗者。<a id="a-2s"></a>与乎二十八祖。<a id="a-2t"></a>菩提达磨法俗合名同也(其义见于本传)其他祖同者。<a id="a-2u"></a>若曰掬多堀。<a id="a-2v"></a>或上字同而下异。<a id="a-2w"></a>或下字异而上同。<a id="a-2x"></a>或本名反而别名合者。<a id="a-2y"></a>如商那和修。<a id="a-2z"></a>曰舍那婆斯之类是也。<a id="a-30"></a>此盖前后所译梵僧。<a id="a-31"></a>其方言各异而然也。<a id="a-32"></a>唯婆舍而下四祖师其同之尤详。<a id="a-33"></a>其第一卷目录所列。<a id="a-34"></a>凡五十三人。<a id="a-35"></a>而此四祖最相联属。<a id="a-36"></a>而达磨处其末。<a id="a-37"></a>此似示其最后世之付受者也。<a id="a-38"></a>其所列员数之多者。<a id="a-39"></a>盖祐公前后所得诸家之目录。<a id="a-3A"></a>不较其同异。<a id="a-3B"></a>一皆书之。<a id="a-3C"></a>杂以阿难师子尊者所傍出诸徒。<a id="a-3D"></a>故其繁也如祐序曰。<a id="a-3E"></a>先传同异。<a id="a-3F"></a>并录以广闻。<a id="a-3G"></a>后贤未绝。<a id="a-3H"></a>制传以补阙。<a id="a-3I"></a>然其大略与宝林传传灯录同也。<a id="a-3J"></a>若祐公者。<a id="a-3K"></a>以德高当时。<a id="a-3L"></a>推为律师。<a id="a-3M"></a>学而有识。<a id="a-3N"></a>而人至于今称之。<a id="a-3O"></a>然其人长于齐而老于梁。<a id="a-3P"></a>所闻必详。<a id="a-3Q"></a>今其为书亦可信矣。<a id="a-3R"></a>以之验师子比丘虽死。<a id="a-3S"></a>而其法果有所传。<a id="a-3T"></a>婆舍而下四祖其相承不谬。<a id="a-3U"></a>不亦大明乎。<a id="a-3V"></a>传灯所载诚有据也。<a id="a-3W"></a>呜呼祐之书。<a id="a-3X"></a>存于大藏周天下。<a id="a-3Y"></a>其几百年也。<a id="a-3Z"></a>而未始得其所发。<a id="a-3a"></a>将古人之不见乎。<a id="a-3b"></a>而至人之德其晦明亦有数耶。<a id="a-3c"></a>然吾考始译斯事者。<a id="a-3d"></a>前传皆曰。<a id="a-3e"></a>初由中天竺国沙门号支疆梁楼。<a id="a-3f"></a>尝往罽宾国。<a id="a-3g"></a>于其国之象白山。<a id="a-3h"></a>会达磨达比丘。<a id="a-3i"></a>其人老寿出于常数。<a id="a-3j"></a>乃师子祖傍出之徒。<a id="a-3k"></a>支疆因以师子之后其法兴衰问之。<a id="a-3l"></a>达磨达曰。<a id="a-3m"></a>如来之法传大迦葉。<a id="a-3n"></a>以至吾师子大师。<a id="a-3o"></a>然吾师知自必遇害。<a id="a-3p"></a>未死预以法正付我同学南天竺沙门婆舍斯多。<a id="a-3q"></a>亦名婆罗多那(宝林传云。<a id="a-3r"></a>北天竺则呼为婆罗多罗。<a id="a-3s"></a>与三藏记并同。<a id="a-3t"></a>此云多那。<a id="a-3u"></a>盖译有楚夏耳)复授衣为信。<a id="a-3v"></a>即遣之。<a id="a-3w"></a>其国其人方大为佛事于彼。<a id="a-3x"></a>支疆曰。<a id="a-3y"></a>然我识其人也。<a id="a-3z"></a>支疆遂以前魏陈留王曹奂之世至于洛邑。<a id="a-40"></a>初馆白马寺。<a id="a-41"></a>时魏室方危。<a id="a-42"></a>奂忧之。<a id="a-43"></a>数从问其兴亡。<a id="a-44"></a>支疆皆以隐语答之。<a id="a-45"></a>因会沙门昙谛康僧铠辈。<a id="a-46"></a>译出众经及诸祖付受事迹。<a id="a-47"></a>传于中国。<a id="a-48"></a>以此验知。<a id="a-49"></a>中国先有祖事。<a id="a-4A"></a>非权舆于付法藏传耳。<a id="a-4B"></a>然支疆译出其事。<a id="a-4C"></a>至乎拓跋焘诛沙门。<a id="a-4D"></a>历百九十余年矣。<a id="a-4E"></a>而支疆之说固已传于世也。<a id="a-4F"></a>吾料其百九十余年之间。<a id="a-4G"></a>必复有传其事而东来者。<a id="a-4H"></a>祖数益添。<a id="a-4I"></a>已不止于二十五年矣。<a id="a-4J"></a>但不辩其传来何人耳(吾近以禅经验。<a id="a-4K"></a>当时添祖数必矣)盖吉迦夜昙曜。<a id="a-4L"></a>当其毁教之后。<a id="a-4M"></a>资旧本先为其书杂众经。<a id="a-4N"></a>以其国势扬之。<a id="a-4O"></a>其时纵有私传其事者。<a id="a-4P"></a>固不如昙曜所发之显著也。<a id="a-4Q"></a>后之人不能寻其所以。<a id="a-4R"></a>徒见其不存于藏中。<a id="a-4S"></a>即谓曲说。<a id="a-4T"></a>又后世天下数更治乱。<a id="a-4U"></a>虽复得之者。<a id="a-4V"></a>或南北相绝。<a id="a-4W"></a>或岁月益远。<a id="a-4X"></a>其书既素无题目。<a id="a-4Y"></a>或译人之名亦亡。<a id="a-4Z"></a>以之为书者。<a id="a-4a"></a>复文词鄙俚饰说过当。<a id="a-4b"></a>故令学者愈不信之。<a id="a-4c"></a>又云。<a id="a-4d"></a>有罽宾沙门那连耶舍者以东魏孝静之世至邺。<a id="a-4e"></a>而专务翻译。<a id="a-4f"></a>及高氏更魏称齐。<a id="a-4g"></a>乃益翻众经。<a id="a-4h"></a>初与处士万天懿译出尊胜菩萨无量门陀罗尼经。<a id="a-4i"></a>因谓天懿曰。<a id="a-4j"></a>西土二十七祖亦尊此经。<a id="a-4k"></a>复指达磨其所承于般若多罗。<a id="a-4l"></a>谓此土继其后者法当大传。<a id="a-4m"></a>乃以谶记之。<a id="a-4n"></a>复出已译祖事。<a id="a-4o"></a>与天懿正之。<a id="a-4p"></a>而杨炫之名系集亦云。<a id="a-4q"></a>耶舍尝会此东僧昙启者于西天竺。<a id="a-4r"></a>共译祖事为汉文。<a id="a-4s"></a>译成而耶舍先持之东来。<a id="a-4t"></a>然与支疆之所译者。<a id="a-4u"></a>未尝异也。<a id="a-4v"></a>夫自七佛至乎二十五祖婆舍斯多者。<a id="a-4w"></a>其出于支疆之所译也。<a id="a-4x"></a>益至乎二十七祖与二十八祖达磨多罗。<a id="a-4y"></a>西域传授之事迹者。<a id="a-4z"></a>盖出于耶舍之所译也。<a id="a-50"></a>推宝林传灯二书。<a id="a-51"></a>至于昙曜其始单录之者。<a id="a-52"></a>其本皆承述于支疆耶舍二家之说也。<a id="a-53"></a>但后世人人笔削异耳。<a id="a-54"></a>曰支疆何以得如此之详耶。<a id="a-55"></a>曰支疆中天竺人也。<a id="a-56"></a>其去师子尊者之世至近。<a id="a-57"></a>而相见婆舍斯多。<a id="a-58"></a>又得与达磨达论之。<a id="a-59"></a>故其所知备也。<a id="a-5A"></a>若出三藏记者。<a id="a-5B"></a>盖别得其传于齐梁之间耳。<a id="a-5C"></a>僧祐曰。<a id="a-5D"></a>萨婆多部源起于天竺。<a id="a-5E"></a>而流化于罽宾。<a id="a-5F"></a>罽宾国者。<a id="a-5G"></a>盖师子祖所化之地。<a id="a-5H"></a>亦其遇害于此。<a id="a-5I"></a>祐之言详也。<a id="a-5J"></a>又曰。<a id="a-5K"></a>此部偏行于齐土者。<a id="a-5L"></a>祐齐人也。<a id="a-5M"></a>是必西人先达磨东来。<a id="a-5N"></a>而传之于齐。<a id="a-5O"></a>祐于其国遂得之为书。<a id="a-5P"></a>但亡其译人之名耳。<a id="a-5Q"></a>不然则祐何从而传耶。<a id="a-5R"></a>苟谓震旦禅者为之。<a id="a-5S"></a>而祐之时何尝稍有达磨之徒耶。<a id="a-5T"></a>又何出乎萨婆多部。<a id="a-5U"></a>而律者书之乎。<a id="a-5V"></a>大凡辩事。<a id="a-5W"></a>必以理推必以迹验。<a id="a-5X"></a>而然后议其当否。<a id="a-5Y"></a>反是虽有神明如蓍龟。<a id="a-5Z"></a>将如之何。<a id="a-5a"></a>昔神清讥禅者。<a id="a-5b"></a>乃曰。<a id="a-5c"></a>达磨闻其二弟子被秦人摈之庐山。<a id="a-5d"></a>乃自来梁。<a id="a-5e"></a>梁既不信。<a id="a-5f"></a>以望气遂之于魏因引师子尊者死时当此齐世。<a id="a-5g"></a>而达磨遣二弟子适属乎晋。<a id="a-5h"></a>遂以其年代相违而折之。<a id="a-5i"></a>夫师子之死也。<a id="a-5j"></a>乃当前魏废帝齐王之世(以甲历计之。<a id="a-5k"></a>当在丁卯。<a id="a-5l"></a>宝林传误云己卯)齐王者。<a id="a-5m"></a>亦魏王曹芳所封之号也。<a id="a-5n"></a>清辄以为后之南齐(注清之书亦曰南齐)其所谓被摈于秦人者。<a id="a-5o"></a>盖佛驮跋陀也。<a id="a-5p"></a>跋陀诚达磨法门之犹子也。<a id="a-5q"></a>谓闻其被摈遂自来梁。<a id="a-5r"></a>夫祖师所来。<a id="a-5s"></a>乃顺大因缘以传佛心印。<a id="a-5t"></a>岂独以二弟子被摈而至耶。<a id="a-5u"></a>此言非理。<a id="a-5v"></a>清安可辄取以资其相非。<a id="a-5w"></a>然斯不足裁也。<a id="a-5x"></a>若清曰。<a id="a-5y"></a>但祖师之门天下归仁焉。<a id="a-5z"></a>禅德自高。<a id="a-60"></a>宁俟传法然后始为宗教者欤。<a id="a-61"></a>清之言苟简也。<a id="a-62"></a>昔如来将化。<a id="a-63"></a>谓大迦葉曰。<a id="a-64"></a>吾以正法眼付嘱于汝。<a id="a-65"></a>汝宜传之勿使断绝。<a id="a-66"></a>然则大圣人欲其以正法相承。<a id="a-67"></a>自我为万世之宗。<a id="a-68"></a>以正众证。<a id="a-69"></a>以别异道。<a id="a-6A"></a>非小事也。<a id="a-6B"></a>今曰宁俟传法以为宗教。<a id="a-6C"></a>岂吾徒之谓乎。<a id="a-6D"></a>而必执付法藏传。<a id="a-6E"></a>以辩二十八祖者。<a id="a-6F"></a>谓后世之曲说。<a id="a-6G"></a>又不能晓达磨多罗是其法俗合名。<a id="a-6H"></a>以谓非今菩提达磨者。<a id="a-6I"></a>何其未之思也。<a id="a-6J"></a>夫读书不能辩其道之真伪。<a id="a-6K"></a>究其事之本末。<a id="a-6L"></a>曷异乎市人鬻书。<a id="a-6M"></a>虽更万卷何益其所知。<a id="a-6N"></a>清自谓能著书发明而学也。<a id="a-6O"></a>如是之不详。<a id="a-6P"></a>岂谓高识乎。<a id="a-6Q"></a>若宝林传。<a id="a-6R"></a>其所载诸祖之传受相承名氏异同。<a id="a-6S"></a>与其所出之国土者。<a id="a-6T"></a>大体与他书同。<a id="a-6U"></a>果是也。<a id="a-6V"></a>吾有取焉。<a id="a-6W"></a>但其枝细他缘张皇过当。<a id="a-6X"></a>或烦重事理相反。<a id="a-6Y"></a>或错误差舛。<a id="a-6Z"></a>殆不可按。<a id="a-6a"></a>是必所承西僧。<a id="a-6b"></a>泛传不审而传(去声)之者不能裁之。<a id="a-6c"></a>吾适略而不取也。<a id="a-6d"></a>亦禅者朴略。<a id="a-6e"></a>学识不臻。<a id="a-6f"></a>乃辄文之迂疏倒错。<a id="a-6g"></a>累乎先圣真迹不尽信于世。<a id="a-6h"></a>其虽欲张之。<a id="a-6i"></a>而反更弛之。<a id="a-6j"></a>夫著书以垂法于无穷。<a id="a-6k"></a>固亦圣贤之盛事也。<a id="a-6l"></a>安可妄为后世之徒好欲自名。<a id="a-6m"></a>窃取古人之物。<a id="a-6n"></a>而竞为其说。<a id="a-6o"></a>如此者何限。<a id="a-6p"></a>吾常为之太息。<a id="a-6q"></a>虽不能高文慷慨。<a id="a-6r"></a>皆欲刬众烦杂使大圣人之道廓然也。<a id="a-6s"></a>适以禅律诸家之书。<a id="a-6t"></a>探其事实。<a id="a-6u"></a>修而正之。<a id="a-6v"></a>其理不当而其言冗伪者。<a id="a-6w"></a>则削之。<a id="a-6x"></a>其旧虽见而不甚备者。<a id="a-6y"></a>则采其所遗以广之。<a id="a-6z"></a>断自释迦如来至此第六祖大鉴禅师。<a id="a-70"></a>总三十四圣者。<a id="a-71"></a>如来则为之表。<a id="a-72"></a>次圣则为之传。<a id="a-73"></a>及大鉴之后法既广传。<a id="a-74"></a>则为分家略传诸祖。<a id="a-75"></a>或横出其徒者。<a id="a-76"></a>则为旁出传。<a id="a-77"></a>其人有论议。<a id="a-78"></a>正宗得其实者。<a id="a-79"></a>则为之宗证传。<a id="a-7A"></a>与其前后所著之论。<a id="a-7B"></a>凡四十余篇。<a id="a-7C"></a>并其祖图。<a id="a-7D"></a>勒为十二卷。<a id="a-7E"></a>命曰传法正宗记。</p>
  <p data-pb></p>
  <h2 id="a7F">第二篇(此篇并后卷二篇是续作)</h2>
  <p id="a7G">余昔引出三藏记所载四祖师者。<a id="a-7H"></a>以质付法藏传之谬。<a id="a-7I"></a>遂为书。<a id="a-7J"></a>迄今七年矣。<a id="a-7K"></a>然出三藏记所录者概见耳。<a id="a-7L"></a>犹恐其未能断天下之苟诤。<a id="a-7M"></a>适睹禅经及修行地不净观经序。<a id="a-7N"></a>而传法众圣。<a id="a-7O"></a>果二十八祖备矣。<a id="a-7P"></a>婆舍斯多而下四祖师。<a id="a-7Q"></a>其名昭然若揭日月。<a id="a-7R"></a>僧祐所录诚有根本。<a id="a-7S"></a>而吉迦夜阙传。<a id="a-7T"></a>益不足考也。<a id="a-7U"></a>学者相党其讻讻亦可息矣。<a id="a-7V"></a>夫禅经者。<a id="a-7W"></a>盖出于菩提达磨。<a id="a-7X"></a>而佛驮跋陀罗所译。<a id="a-7Y"></a>庐山慧远法师序之(本经其序。<a id="a-7Z"></a>或亡出远名。<a id="a-7a"></a>进出三藏记见之最详也)不净观经其序亦宋僧慧观之所著。<a id="a-7b"></a>达磨者如来直下之相承者也。<a id="a-7c"></a>佛驮跋陀罗乃佛大先之弟子。<a id="a-7d"></a>而达磨法门之犹子也。<a id="a-7e"></a>慧远法师盖承于佛驮跋陀。<a id="a-7f"></a>慧观又跋陀之弟子者也。<a id="a-7g"></a>其所说其祖与宗固宜详而备之也。<a id="a-7h"></a>禅经曰。<a id="a-7i"></a>佛灭度后尊者大迦葉。<a id="a-7j"></a>尊者阿难。<a id="a-7k"></a>尊者末田地。<a id="a-7l"></a>尊者舍那婆斯(此即商那和修也)尊者优波崛(即掬多也)尊者婆须蜜。<a id="a-7m"></a>尊者僧伽又(灵隐藏经。<a id="a-7n"></a>于僧伽下写为又字。<a id="a-7o"></a>初即取其又字之义。<a id="a-7p"></a>后见他处经。<a id="a-7q"></a>写曰僧伽罗叉。<a id="a-7r"></a>乃省前又字悟耳。<a id="a-7s"></a>然僧伽罗叉。<a id="a-7t"></a>即吾宗师子祖旁出之祖也。<a id="a-7u"></a>辩在吾解诬之文内甚详)尊者摩拏罗(吾尝辩此。<a id="a-7v"></a>当是称二十五祖婆罗多罗。<a id="a-7w"></a>其谓又尊者。<a id="a-7x"></a>是必以二十五祖又承二十四祖师子。<a id="a-7y"></a>其相继未尝绝也。<a id="a-7z"></a>今其经本或云。<a id="a-80"></a>达磨多罗。<a id="a-81"></a>盖后世传写之误也。<a id="a-82"></a>若达磨多罗即是其说经之人。<a id="a-83"></a>乃不若多罗传法之弟子也。<a id="a-84"></a>岂有弟子说法。<a id="a-85"></a>而先于其师自称尊者邪。<a id="a-86"></a>写为达磨多罗者。<a id="a-87"></a>亦字与婆罗多罗相近故也。<a id="a-88"></a>古德亦有辩此。<a id="a-89"></a>谓是摩挐罗。<a id="a-8A"></a>恐亦未然。<a id="a-8B"></a>今且从先德耳)乃至尊者不若蜜多罗(但多蜜字与传灯录诸说异耳)诸持法者。<a id="a-8C"></a>以此慧灯次第传授。<a id="a-8D"></a>我今如其所闻而说是义。<a id="a-8E"></a>若夫禅经所称尊者大迦葉者。<a id="a-8F"></a>此吾正宗之第一祖者也。<a id="a-8G"></a>其曰乃至尊者不若蜜多罗者。<a id="a-8H"></a>此吾正宗之第二十七祖者也。<a id="a-8I"></a>与其弟子说经之者达磨多罗者。<a id="a-8J"></a>乃吾正宗之第二十八祖者也。<a id="a-8K"></a>以宝林传灯众说。<a id="a-8L"></a>所谓二十八十祖者。<a id="a-8M"></a>相与较其名数未曾差也。<a id="a-8N"></a>禅经不以其次第。<a id="a-8O"></a>而一一称乎诸祖之名者。<a id="a-8P"></a>必当时欲专说法。<a id="a-8Q"></a>略之而然也。<a id="a-8R"></a>但示其首末之人。<a id="a-8S"></a>则余祖在乎其中可知也。<a id="a-8T"></a>修行地不净观经序曰。<a id="a-8U"></a>传此法至罽宾(罽宾。<a id="a-8V"></a>即师子祖所化之国也)转至富若蜜多(即不如蜜多也)富若蜜多亦尽诸漏。<a id="a-8W"></a>具足六通。<a id="a-8X"></a>后至其弟子富若罗(即般若多罗也)亦得应真。<a id="a-8Y"></a>此二人于罽宾中为第一教首(按宝林传灯云。<a id="a-8Z"></a>此二尊者。<a id="a-8a"></a>盛化东天竺南天竺。<a id="a-8b"></a>此云为罽宾教首。<a id="a-8c"></a>必罽宾僧从。<a id="a-8d"></a>推仰其人。<a id="a-8e"></a>为承法之宗首也。<a id="a-8f"></a>或恐二人亦尝来往罽宾国也)富若蜜多去世已五十余年。<a id="a-8g"></a>弟子去世二十余年(慧观乃跋陀弟子也。<a id="a-8h"></a>此二人。<a id="a-8i"></a>同终于宋。<a id="a-8j"></a>今慧观经序。<a id="a-8k"></a>推其承法宗祖。<a id="a-8l"></a>与跋陀庐山所译并同。<a id="a-8m"></a>但其经题目辄异。<a id="a-8n"></a>又推富若蜜多富若罗二祖。<a id="a-8o"></a>师入灭之年。<a id="a-8p"></a>与宝林传灯二书。<a id="a-8q"></a>前后相差。<a id="a-8r"></a>详此或慧观于跋陀之后重译其经之文。<a id="a-8s"></a>而自序之。<a id="a-8t"></a>或承其泛传。<a id="a-8u"></a>谓富若罗入灭。<a id="a-8v"></a>遂以书之。<a id="a-8w"></a>或宝林慧观所闻于西僧者。<a id="a-8x"></a>其部类宗计各不同。<a id="a-8y"></a>或五竺泛传不的。<a id="a-8z"></a>或传至此土。<a id="a-90"></a>年代赊远。<a id="a-91"></a>重经灭教。<a id="a-92"></a>而传写者。<a id="a-93"></a>误至其差舛耶。<a id="a-94"></a>但取其承法宗祖真正入灭之年。<a id="a-95"></a>虽稍差亦不甚妨。<a id="a-96"></a>如众家说佛生日不等。<a id="a-97"></a>岂可便谓非吾佛也。<a id="a-98"></a>按慧皎传云。<a id="a-99"></a>跋陀终在元嘉六年。<a id="a-9A"></a>而慧观元嘉十三年方制胜鬘经序。<a id="a-9B"></a>知慧观没在跋陀之后)昙摩多罗菩萨(即达磨多罗也)与佛陀斯那(即佛大先者也)俱共咨得高胜宣行法本。<a id="a-9C"></a>佛陀斯那化行罽宾为第三训首(其序亦与远公序皆见于出三藏记第九卷)若慧观所谓富若蜜多者。<a id="a-9D"></a>亦吾正宗之二十六祖也。<a id="a-9E"></a>所谓富若罗者。<a id="a-9F"></a>亦吾正宗之二十七祖也。<a id="a-9G"></a>所谓昙摩多罗菩萨者。<a id="a-9H"></a>亦吾正宗之二十八祖也。<a id="a-9I"></a>所谓佛陀斯那者。<a id="a-9J"></a>即菩提达磨同禀之佛大先者也。<a id="a-9K"></a>其所谓传此法至罽宾。<a id="a-9L"></a>转至富若蜜多者。<a id="a-9M"></a>盖谓二十四师子祖始传至于罽宾。<a id="a-9N"></a>而更自二十五祖婆舍斯多。<a id="a-9O"></a>展转而至乎二十六祖矣。<a id="a-9P"></a>其不必皆列乎。<a id="a-9Q"></a>师子斯多二祖师之名者。<a id="a-9R"></a>文欲略也。<a id="a-9S"></a>但二书文字稍异。<a id="a-9T"></a>或具或略。<a id="a-9U"></a>与今宗门众说小差。<a id="a-9V"></a>盖其译有楚夏耳。<a id="a-9W"></a>按慧皎高僧传云。<a id="a-9X"></a>佛驮跋陀罗。<a id="a-9Y"></a>受业于大禅师佛大先者也(传或为光字等误也)始在罽宾。<a id="a-9Z"></a>以僧智严所请。<a id="a-9a"></a>遂与之东来。<a id="a-9b"></a>初诣罗什于长安。<a id="a-9c"></a>每与什议论。<a id="a-9d"></a>相得甚善。<a id="a-9e"></a>尝谓什曰。<a id="a-9f"></a>君所释不出人意。<a id="a-9g"></a>而致高名何邪。<a id="a-9h"></a>什曰。<a id="a-9i"></a>吾年老故尔。<a id="a-9j"></a>何必能称美谈。<a id="a-9k"></a>寻为秦僧以事苟排跋陀。<a id="a-9l"></a>遂来庐山远法师。<a id="a-9m"></a>为其致书解摈。<a id="a-9n"></a>因从之译出禅经。<a id="a-9o"></a>僧祐出三藏记传跋陀亦曰。<a id="a-9p"></a>于庐山与远公译出禅数诸经。<a id="a-9q"></a>今国朝印本禅经。<a id="a-9r"></a>其端题曰东晋三藏佛驮跋陀罗译。<a id="a-9s"></a>此明其与远公同译是也。<a id="a-9t"></a>所谓跋陀受业于大禅师佛大先者。<a id="a-9u"></a>佛大先本二十七祖般若多罗受法之弟子。<a id="a-9v"></a>与菩提达磨盖同嗣之弟兄也。<a id="a-9w"></a>故远公序禅经曰。<a id="a-9x"></a>今之所译出。<a id="a-9y"></a>自达磨多罗与佛大先。<a id="a-9z"></a>其人西域之隽禅训之宗。<a id="a-A0"></a>宝林传曰。<a id="a-A1"></a>佛大先乃跋陀之弟子。<a id="a-A2"></a>菩提达磨始亦学小乘禅观于跋陀。<a id="a-A3"></a>后与大先皆禀法于般若多罗。<a id="a-A4"></a>若夫大小乘互为其师弟子。<a id="a-A5"></a>如鸠摩罗什般头达多之类。<a id="a-A6"></a>西域多有。<a id="a-A7"></a>岂达磨等始亦稍问禅观于跋陀。<a id="a-A8"></a>其后跋陀却悟大法于达磨耶。<a id="a-A9"></a>而致二书之言如是也。<a id="a-AA"></a>然彼虽小法。<a id="a-AB"></a>亦恐圣人示必有师承耳。<a id="a-AC"></a>若记传谓达磨乃观音垂迹。<a id="a-AD"></a>方七岁即知四韦陀典五明集慕法。<a id="a-AE"></a>遂博通三藏。<a id="a-AF"></a>尤工定业。<a id="a-AG"></a>又何必资学于人耶。<a id="a-AH"></a>夫宝林传之说。<a id="a-AI"></a>与禅经诚相近。<a id="a-AJ"></a>但其序致似倒耳。<a id="a-AK"></a>或宝林西僧传之者未精乎。<a id="a-AL"></a>以禅经断之。<a id="a-AM"></a>理无师传其弟子之经也。<a id="a-AN"></a>今跋陀传译达磨禅经。<a id="a-AO"></a>而跋陀乃达磨之徒。<a id="a-AP"></a>吾固以慧皎远公之言为详。<a id="a-AQ"></a>推此则跋陀果佛大先之弟子。<a id="a-AR"></a>而达磨之法侄。<a id="a-AS"></a>慧观经序亦曰。<a id="a-AT"></a>昙摩罗以是法要传与婆陀罗也(婆陀罗。<a id="a-AU"></a>即跋陀罗也。<a id="a-AV"></a>宝林传但称跋陀。<a id="a-AW"></a>指般若多罗。<a id="a-AX"></a>现在南天竺。<a id="a-AY"></a>未见其传法。<a id="a-AZ"></a>宝林未可为据)今佛驮跋陀。<a id="a-Aa"></a>传其诸父之经。<a id="a-Ab"></a>列其祖师之名氏。<a id="a-Ac"></a>固亦亲矣不谬也。<a id="a-Ad"></a>宝林传曰。<a id="a-Ae"></a>佛驮跋陀尝谓远法师云。<a id="a-Af"></a>西土已有二十七祖。<a id="a-Ag"></a>而不若多罗方化于南天竺国者。<a id="a-Ah"></a>此其效也(不若多罗尚在达磨未继世作祖故未称之)佛驮跋陀传云。<a id="a-Ai"></a>跋陀既为秦僧所摈。<a id="a-Aj"></a>遂与其弟子慧观等四十余人俱发。<a id="a-Ak"></a>神智从容初无异色。<a id="a-Al"></a>验此则慧观序述其宗祖。<a id="a-Am"></a>抑亦得之于跋陀也。<a id="a-An"></a>详其序意。<a id="a-Ao"></a>则不净观经宜与禅经一也。<a id="a-Ap"></a>但未见其元本。<a id="a-Aq"></a>不即裁之。<a id="a-Ar"></a>考跋陀译经之时。<a id="a-As"></a>方在晋安义熙七八年之间。<a id="a-At"></a>而菩提达磨来梁。<a id="a-Au"></a>适在普通之初。<a id="a-Av"></a>其岁数相前后。<a id="a-Aw"></a>不啻百年。<a id="a-Ax"></a>是盖达磨寿考出于常数而然也。<a id="a-Ay"></a>故梁武碑达磨曰。<a id="a-Az"></a>厥寿百五十岁(续高僧传亦如此云)梁帝盖以人事而言之耳。<a id="a-B0"></a>若其死葬而复提只履西归。<a id="a-B1"></a>又安可以岁数而计其寿考邪。<a id="a-B2"></a>吾尝推跋陀译经之年。<a id="a-B3"></a>而达磨当是方二十七岁耳。<a id="a-B4"></a>酌其演说禅经。<a id="a-B5"></a>固在其已前矣。<a id="a-B6"></a>序曰。<a id="a-B7"></a>西域之俊禅训之宗者。<a id="a-B8"></a>是必跋陀知其圣人与世有大因缘当袭禅祖。<a id="a-B9"></a>预与远公言之也。<a id="a-BA"></a>然跋陀自亦不测之人。<a id="a-BB"></a>宜其知达磨之圣人也。<a id="a-BC"></a>若非传法众圣。<a id="a-BD"></a>其事迹始自支疆梁楼译出为书曰续法传。<a id="a-BE"></a>会拓跋焘毁教。<a id="a-BF"></a>支疆之书遂逸。<a id="a-BG"></a>其后有昙曜吉迦夜辈。<a id="a-BH"></a>复缀成书。<a id="a-BI"></a>其所载或全或阙。<a id="a-BJ"></a>更后世周武唐武宗毁教。<a id="a-BK"></a>其书又亡。<a id="a-BL"></a>又后世者虽复采拾各以为书。<a id="a-BM"></a>而全阙益差。<a id="a-BN"></a>古今辨此虽众。<a id="a-BO"></a>援引烦杂皆不足断。<a id="a-BP"></a>不若以今禅经与慧观之序证之为详。<a id="a-BQ"></a>然世之所执以诤吾宗门者其最推付法藏传耳。<a id="a-BR"></a>今考其书。<a id="a-BS"></a>盖成于后魏延兴之二年。<a id="a-BT"></a>而佛驮跋陀所译禅经。<a id="a-BU"></a>乃出于晋安义熙七八年之间。<a id="a-BV"></a>而义熙前于延兴已六十二载矣(译禅经在义熙七八年。<a id="a-BW"></a>盖按僧祐出三藏记跋陀传云。<a id="a-BX"></a>至庐山自夏迄冬。<a id="a-BY"></a>译出禅经。<a id="a-BZ"></a>即以义熙八年。<a id="a-Ba"></a>遂适荆州。<a id="a-Bb"></a>慧皎高僧传亦云。<a id="a-Bc"></a>跋陀至庐山停岁许。<a id="a-Bd"></a>复西适江陵。<a id="a-Be"></a>付法藏传后出于延兴二年。<a id="a-Bf"></a>即见于其书之端)如此则禅经诚先见于南朝。<a id="a-Bg"></a>而付法藏传后出于北朝毁教之后耳。<a id="a-Bh"></a>今独执其一方。<a id="a-Bi"></a>后出补亡之书。<a id="a-Bj"></a>以抗其先见之全本者。<a id="a-Bk"></a>可为当乎。<a id="a-Bl"></a>说者曰。<a id="a-Bm"></a>支疆梁楼先作续法传。<a id="a-Bn"></a>元有二十五祖。<a id="a-Bo"></a>至婆舍斯多。<a id="a-Bp"></a>谓传法之人不自师子比丘即绝。<a id="a-Bq"></a>又曰。<a id="a-Br"></a>吉弗烟与昙曜。<a id="a-Bs"></a>同时别修此为五明集(盖广乎付法藏传者也。<a id="a-Bt"></a>吉弗烟亦吉迦夜也)亦谓有二十七世。<a id="a-Bu"></a>不止于师子祖而已矣。<a id="a-Bv"></a>其所以阙者。<a id="a-Bw"></a>盖昙曜初遇魏武毁法之难。<a id="a-Bx"></a>仓卒单录奔窜山泽。<a id="a-By"></a>而亡之也。<a id="a-Bz"></a>以今禅经与慧观之序所备二十八祖。<a id="a-C0"></a>验其所谓元有之者。<a id="a-C1"></a>果是而相传不谬也。<a id="a-C2"></a>其过诚由昙曜之所致也。<a id="a-C3"></a>五明集亦不复见。<a id="a-C4"></a>虽有稍得之者。<a id="a-C5"></a>或别命其名目。<a id="a-C6"></a>如宝林传。<a id="a-C7"></a>圣胄集之类。<a id="a-C8"></a>又不列译人之名氏。<a id="a-C9"></a>后世复不能考其实。<a id="a-CA"></a>但以昙曜先缀集者。<a id="a-CB"></a>辄与吉迦夜两出其名。<a id="a-CC"></a>然迦夜之书非其正本。<a id="a-CD"></a>固可见矣。<a id="a-CE"></a>学者不识但视其书曰。<a id="a-CF"></a>师子比丘为罽宾国王邪见。<a id="a-CG"></a>因以利剑斩之。<a id="a-CH"></a>头中无血唯乳流出。<a id="a-CI"></a>相付法人于此便绝。<a id="a-CJ"></a>乃以为然。<a id="a-CK"></a>殊不料昔之学辈党宗。<a id="a-CL"></a>故为此说相蔑。<a id="a-CM"></a>以起后世者不信。<a id="a-CN"></a>假令其实无相付法之人。<a id="a-CO"></a>而识者直笔。<a id="a-CP"></a>但不书其承法之者。<a id="a-CQ"></a>而人亦自见其阙矣。<a id="a-CR"></a>何必辄书其便绝耶。<a id="a-CS"></a>然其言酷且俗。<a id="a-CT"></a>诚灭教之后不逞者。<a id="a-CU"></a>幸其前传亡本。<a id="a-CV"></a>因师子之事。<a id="a-CW"></a>而妄为之嗣。<a id="a-CX"></a>托乎梵僧吉迦夜之名以行。<a id="a-CY"></a>然吉迦夜亦名吉弗烟。<a id="a-CZ"></a>诸家谓其尝着五明集。<a id="a-Ca"></a>不止乎二十四世。<a id="a-Cb"></a>以此验付法藏传。<a id="a-Cc"></a>托之迦夜不其然乎。<a id="a-Cd"></a>纵昙曜当时不为亦周武毁教之后。<a id="a-Ce"></a>而其人辄作必矣。<a id="a-Cf"></a>不尔则禅经与出三藏记皆备。<a id="a-Cg"></a>而此何特无耶。<a id="a-Ch"></a>吾谓其谬书可焚也(即付法藏传)</p>
 </body>
</html>