<!doctype html>
<html id="z3IBWa91NW" data-ver="955">
 <head>
  <meta charset="utf-8">
  <meta author="彦宗">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">集沙门不应拜俗等事卷第一</h1>
  <h2 id="a2">故事篇第一(上)</h2>
  <p id="a3">故事者。<a id="a-4"></a>明隋以上沙门致敬等事也。<a id="a-5"></a>自大法东流六百余载。<a id="a-6"></a>其中信毁交贸褒挫相倾。<a id="a-7"></a>亟染湮残频令拜伏。<a id="a-8"></a>而事非经国理越天常。<a id="a-9"></a>用为蠹道。<a id="a-A"></a>俱沿旧贯焉 。</p>
  <p id="aB">奏 晋尚书令何充等执沙门不应敬王者奏三首(并序) 。</p>
  <p id="aC">诏 车骑将军庾冰为成帝出令沙门致敬诏二首 。</p>
  <p id="aD">书 太尉桓玄与八座桓谦等论道人应致敬事书一首(并序) 八座等答桓玄明道人不应致敬事书一首 桓玄与中书令王谧论沙门应致敬事书一首 王谧答桓玄明沙门不应致敬事书一首 。</p>
  <p id="aE">难 桓玄难王谧不应致敬事三首 。</p>
  <p id="aF">答 王谧答桓玄应致敬难三首 。</p>
  <p id="aG">书 桓玄与庐山法师慧远使述沙门不致敬王者意书一首(并远答往反二首)</p>
  <p data-pb></p>
  <h2 id="aH">晋何充等执沙门不应敬王者奏三首(并序)</h2>
  <p id="aI">东晋咸康六年。<a id="a-J"></a>成帝幼冲。<a id="a-K"></a>时太后临朝制。<a id="a-L"></a>司徒王导录尚书事与上舅中书令庾亮参辅朝政。<a id="a-M"></a>后导等薨。<a id="a-N"></a>庾冰辅政。<a id="a-O"></a>谓诸沙门应尽敬王者。<a id="a-P"></a>充等议不应敬。<a id="a-Q"></a>下礼官详议博士等议与充同。<a id="a-R"></a>门下承冰旨为驳。<a id="a-S"></a>充等因为此奏焉。<a id="a-T"></a>初奏。</p>
  <p id="aU">尚书令冠军抚军都乡侯。<a id="a-V"></a>臣充散骑常侍左仆射长平伯臣翜。<a id="a-W"></a>散骑常侍右仆射建安伯臣恢。<a id="a-X"></a>尚书关中侯臣怀守。<a id="a-Y"></a>尚书昌安子臣广等言。<a id="a-Z"></a>世祖武皇帝以盛明革命。<a id="a-a"></a>肃祖明皇帝聪圣玄览。<a id="a-b"></a>岂干时沙门不易屈膝顾以不变。<a id="a-c"></a>其修善之法。<a id="a-d"></a>所以通天下之志也。<a id="a-e"></a>愚谓宜遵承先帝故事。<a id="a-f"></a>于义为长。</p>
  <p data-pb></p>
  <h2 id="ag">庾冰为成帝出令沙门致敬诏二首</h2>
  <p id="ah">初诏。</p>
  <p id="ai">夫万方殊俗神道难辩。<a id="a-j"></a>有自来矣。<a id="a-k"></a>达观傍通诚当无怪。<a id="a-l"></a>况阿跪拜之礼。<a id="a-m"></a>何必尚然。<a id="a-n"></a>当复原先王所以尚之之意。<a id="a-o"></a>岂直好此屈折而坐遘槃辟哉。<a id="a-p"></a>固不然矣。<a id="a-q"></a>因父子之敬。<a id="a-r"></a>建君臣之序。<a id="a-s"></a>制法度崇礼秩。<a id="a-t"></a>岂徒然哉。<a id="a-u"></a>良有以矣。<a id="a-v"></a>既其有以。<a id="a-w"></a>将何以易之。<a id="a-x"></a>然则名礼之设。<a id="a-y"></a>其无情乎。<a id="a-z"></a>且今果将有佛耶。<a id="a-10"></a>将无佛耶。<a id="a-11"></a>有佛耶。<a id="a-12"></a>其道固弘。<a id="a-13"></a>无佛耶。<a id="a-14"></a>义将何取继其信。<a id="a-15"></a>然将是方外之事。<a id="a-16"></a>方外之事。<a id="a-17"></a>岂方内所体。<a id="a-18"></a>而当矫形骸违常务。<a id="a-19"></a>易礼典弃名教。<a id="a-1A"></a>是吾所甚疑也。<a id="a-1B"></a>名教有由来。<a id="a-1C"></a>百代所不废。<a id="a-1D"></a>昧旦丕显后世犹殆。<a id="a-1E"></a>殆之为弊其故难寻。<a id="a-1F"></a>而今当远慕茫昧依俙未分弃礼于一朝。<a id="a-1G"></a>废教于当世。<a id="a-1H"></a>使夫凡流傲逸宪度。<a id="a-1I"></a>又是吾之所甚疑也。<a id="a-1J"></a>纵其信然。<a id="a-1K"></a>纵其有之。<a id="a-1L"></a>吾将通之于神明。<a id="a-1M"></a>得之于胸怀耳。<a id="a-1N"></a>轨宪宏模。<a id="a-1O"></a>固不可废之于正朝矣。<a id="a-1P"></a>凡此等类皆晋民也。<a id="a-1Q"></a>论其材智又常人也。<a id="a-1R"></a>而当因所说之难辩假服饰以凌度。<a id="a-1S"></a>抗殊俗之傲礼。<a id="a-1T"></a>直形骸于万乘。<a id="a-1U"></a>又是吾所弗取也。<a id="a-1V"></a>诸君并国器也。<a id="a-1W"></a>悟言则当测幽微。<a id="a-1X"></a>论治则当重国典。<a id="a-1Y"></a>苟其不然。<a id="a-1Z"></a>吾将何述焉。</p>
  <p id="a1a">二奏　尚书令冠军抚军都乡侯臣充。<a id="a-1b"></a>散骑常侍左仆射长平伯臣翜。<a id="a-1c"></a>散骑常侍右仆射建安伯臣恢。<a id="a-1d"></a>尚书关中侯臣怀守。<a id="a-1e"></a>尚书昌安子臣广等言。<a id="a-1f"></a>诏书如右臣等暗短。<a id="a-1g"></a>不足以赞扬圣旨宣畅大义。<a id="a-1h"></a>伏省明诏。<a id="a-1i"></a>震惧屏营。<a id="a-1j"></a>辄共寻详有佛无佛。<a id="a-1k"></a>固非臣等所能定也。<a id="a-1l"></a>然寻其遗文钻其要旨。<a id="a-1m"></a>五戒之禁实助王化。<a id="a-1n"></a>贱昭昭之名行。<a id="a-1o"></a>贵冥冥之潜操。<a id="a-1p"></a>行德在于忘身。<a id="a-1q"></a>抱一心之清妙。<a id="a-1r"></a>且兴自汉世迄于今朝。<a id="a-1s"></a>虽法有隆衰而弊无妖妄。<a id="a-1t"></a>神道。<a id="a-1u"></a>经久未有其比也。<a id="a-1v"></a>夫诅有损也。<a id="a-1w"></a>祝必有益。<a id="a-1x"></a>臣之愚诚。<a id="a-1y"></a>实愿尘露之微增润嵩岱。<a id="a-1z"></a>区区之祝上裨皇极。<a id="a-20"></a>今一令其拜遂坏其法。<a id="a-21"></a>令修善之俗废于圣世。<a id="a-22"></a>习实生常。<a id="a-23"></a>必致愁惧隐之。<a id="a-24"></a>臣心窃所未安。<a id="a-25"></a>臣虽蒙蔽。<a id="a-26"></a>岂敢以偏见疑误圣听。<a id="a-27"></a>直谓世经三代人更明圣。<a id="a-28"></a>今不为之制无亏王法。<a id="a-29"></a>而幽冥之路可无拥滞。<a id="a-2A"></a>是以复陈愚诚。<a id="a-2B"></a>乞垂省察。<a id="a-2C"></a>谨启。</p>
  <p id="a2D">重诏　省所陈具情旨。<a id="a-2E"></a>幽昧之事。<a id="a-2F"></a>诚非寓言所尽。<a id="a-2G"></a>然其较略。<a id="a-2H"></a>乃大人神之常度。<a id="a-2I"></a>粗复有分例耳。<a id="a-2J"></a>大都百王制法虽质文随时。<a id="a-2K"></a>然未有以殊俗参治恢诞杂化者也。<a id="a-2L"></a>岂曩圣之不达。<a id="a-2M"></a>而末圣而宏通哉。<a id="a-2N"></a>且五戒之小善。<a id="a-2O"></a>粗拟似人伦。<a id="a-2P"></a>而更于世主略其礼敬耶。<a id="a-2Q"></a>礼重矣。<a id="a-2R"></a>敬大矣。<a id="a-2S"></a>为治之纲尽于此矣。<a id="a-2T"></a>万乘之君非好尊也。<a id="a-2U"></a>区域之人非好卑也。<a id="a-2V"></a>而卑尊不陈王教则乱。<a id="a-2W"></a>斯曩圣所以宪章体国。<a id="a-2X"></a>所宜不惑也。<a id="a-2Y"></a>通才博采往往备修之。<a id="a-2Z"></a>修之身修之家可矣。<a id="a-2a"></a>修之国及朝则不可。<a id="a-2b"></a>斯岂不远也。<a id="a-2c"></a>省所陈果亦未能了有之与无矣。<a id="a-2d"></a>纵其了犹谓不可以参治。<a id="a-2e"></a>而况都无而当以南行耶。</p>
  <p id="a2f">三奏　臣充等言。<a id="a-2g"></a>臣等诚虽暗蔽不通远旨。<a id="a-2h"></a>至于干干。<a id="a-2i"></a>夙夜思循王度。<a id="a-2j"></a>宁苟执偏管而乱大伦耶。<a id="a-2k"></a>直以汉魏逮晋不闻异议。<a id="a-2l"></a>尊卑宪章无或暂亏也。<a id="a-2m"></a>今沙门之慎戒专然。<a id="a-2n"></a>及为其礼一而已矣。<a id="a-2o"></a>至于守戒之笃者。<a id="a-2p"></a>亡身不吝。<a id="a-2q"></a>何敢以形骸而慢礼敬哉。<a id="a-2r"></a>每见烧香祝愿。<a id="a-2s"></a>必先国家。<a id="a-2t"></a>欲福祐之隆情无极已。<a id="a-2u"></a>奉上崇顺出于自然。<a id="a-2v"></a>礼仪之简。<a id="a-2w"></a>盖是专一守法。<a id="a-2x"></a>是以先圣御世。<a id="a-2y"></a>因。<a id="a-2z"></a>而弗革也。<a id="a-30"></a>天网恢恢疏而不失。<a id="a-31"></a>臣等屡屡以为不令致拜于法无亏。<a id="a-32"></a>因其所利而惠之。<a id="a-33"></a>使贤愚莫敢不用情。<a id="a-34"></a>则上有天覆地载之施。<a id="a-35"></a>下有守一修善之人。<a id="a-36"></a>谨复陈其愚浅。<a id="a-37"></a>愿蒙省察。<a id="a-38"></a>谨启　于时　庾冰议寝。<a id="a-39"></a>竟不施敬。</p>
  <p data-pb></p>
  <h2 id="a3A">桓玄与八座桓谦等论道人应致敬事书一首(并序)</h2>
  <p id="a3B">晋元兴中。<a id="a-3C"></a>安帝蒙尘于外。<a id="a-3D"></a>太尉桓玄以震主之威。<a id="a-3E"></a>欲令道人设拜于己。<a id="a-3F"></a>因陈何庾旧事谓理未尽。<a id="a-3G"></a>故与八座等书云。</p>
  <p id="a3H">玄再拜白顿首。<a id="a-3I"></a>八日垂至。<a id="a-3J"></a>旧诸沙门皆不敬王者何。<a id="a-3K"></a>庾虽已论之。<a id="a-3L"></a>而并率所见。<a id="a-3M"></a>未是以理相屈也。<a id="a-3N"></a>庾意在尊主。<a id="a-3O"></a>而理据未尽。<a id="a-3P"></a>何出于偏信遂沦名体。<a id="a-3Q"></a>夫佛之为化。<a id="a-3R"></a>虽诞以茫茫推乎视听之外。<a id="a-3S"></a>然以敬为本。<a id="a-3T"></a>此处不异。<a id="a-3U"></a>盖所期者殊非敬恭宜废也。<a id="a-3V"></a>老子同王侯于三大。<a id="a-3W"></a>原其所重。<a id="a-3X"></a>皆在于资生通运。<a id="a-3Y"></a>岂独以圣人在位而比称二仪哉。<a id="a-3Z"></a>将以天地之大德曰生。<a id="a-3a"></a>通生理物存于王者。<a id="a-3b"></a>故尊其神器而礼寔惟隆。<a id="a-3c"></a>岂是虚相崇重义存君御而已哉。<a id="a-3d"></a>沙门之所以生生资存。<a id="a-3e"></a>亦日用于理命。<a id="a-3f"></a>岂有受其德而遗其礼。<a id="a-3g"></a>沾其惠而废其敬哉。<a id="a-3h"></a>既理所不容。<a id="a-3i"></a>亦情所不安。<a id="a-3j"></a>一代大事宜共求其衷想。<a id="a-3k"></a>复相与研尽之。<a id="a-3l"></a>比八日令得详定也。<a id="a-3m"></a>桓玄再拜顿首。<a id="a-3n"></a>敬谓。</p>
  <p data-pb></p>
  <h2 id="a3o">八座等答桓玄明道人不应致敬事书一首</h2>
  <p id="a3p">军将军尚书令宜阳开国侯桓谦等。<a id="a-3q"></a>惶恐死罪。<a id="a-3r"></a>奉诲。<a id="a-3s"></a>使沙门致敬王者。<a id="a-3t"></a>何庾虽论意未究尽。<a id="a-3u"></a>此是大事。<a id="a-3v"></a>宜使允中。<a id="a-3w"></a>实如雅论。<a id="a-3x"></a>然佛法与尧孔殊趣。<a id="a-3y"></a>礼教互乖。<a id="a-3z"></a>人以发肤为重。<a id="a-40"></a>而彼髡削不疑。</p>
  <p data-pb></p>
  <h2 id="a41">桓玄与中书令王谧论沙门应致敬事书一首</h2>
  <p id="a42">门抗礼至尊。<a id="a-43"></a>正自是情所不安。<a id="a-44"></a>一代大事宜共论尽之。<a id="a-45"></a>今与八座书。<a id="a-46"></a>向已送都。<a id="a-47"></a>今付此信。<a id="a-48"></a>君是宜任此理者。<a id="a-49"></a>迟闻德音。</p>
  <p data-pb></p>
  <h2 id="a4A">王谧答桓玄明沙门不应致敬事书一首</h2>
  <p id="a4B">军将军吏部尚书中书令武冈男王谧。<a id="a-4C"></a>惶恐死罪。<a id="a-4D"></a>奉诲。<a id="a-4E"></a>及道人抗礼至尊。<a id="a-4F"></a>并见与八座书。<a id="a-4G"></a>具承高旨。<a id="a-4H"></a>容音之唱辞理兼至。<a id="a-4I"></a>近者亦粗闻公道。<a id="a-4J"></a>未获究尽寻何庾二旨。<a id="a-4K"></a>亦恨不悉。<a id="a-4L"></a>以为二论。<a id="a-4M"></a>漏于偏见无晓。<a id="a-4N"></a>然厌心处真如雅诲。<a id="a-4O"></a>夫佛法之兴出自天竺。<a id="a-4P"></a>宗本幽遐。<a id="a-4Q"></a>难以言辩。<a id="a-4R"></a>既涉乎教。<a id="a-4S"></a>故可略而言耳。<a id="a-4T"></a>意以为殊方异俗。<a id="a-4U"></a>虽所安每乖。<a id="a-4V"></a>至于君御之理。<a id="a-4W"></a>莫不必同。<a id="a-4X"></a>今沙门虽意深于敬。<a id="a-4Y"></a>不以形屈为礼。<a id="a-4Z"></a>迹充率土而趣超方内者矣。<a id="a-4a"></a>是以外国之君。<a id="a-4b"></a>莫不降礼。<a id="a-4c"></a>良以道在则贵。<a id="a-4d"></a>不以人为轻重也。<a id="a-4e"></a>寻大法宣流为日谅久。<a id="a-4f"></a>年踰四百历代有三。<a id="a-4g"></a>虽风移政易。<a id="a-4h"></a>而弘之不异。<a id="a-4i"></a>岂不以独绝之化有用于陶渐。<a id="a-4j"></a>清约之风无害于隆平者乎。<a id="a-4k"></a>故王者拱己不恨恨于缺户。<a id="a-4l"></a>沙门保真不自疑于诞世者也。<a id="a-4m"></a>承以通生理物存乎王者。<a id="a-4n"></a>考诸理归。<a id="a-4o"></a>实如嘉论。<a id="a-4p"></a>三复德音不能已已。<a id="a-4q"></a>虽欲奉詶言将无寄。<a id="a-4r"></a>犹以为功高者不赏。<a id="a-4s"></a>惠深者忘谢。<a id="a-4t"></a>虽复一拜一起。<a id="a-4u"></a>亦岂足答济通之德哉。<a id="a-4v"></a>公眷眄未遗猥见逮问。<a id="a-4w"></a>辄率陈愚管。<a id="a-4x"></a>不致嫌于所奉耳。<a id="a-4y"></a>愿不以人废言。<a id="a-4z"></a>临白反侧。<a id="a-50"></a>谧惶恐死罪。</p>
  <p data-pb></p>
  <h2 id="a51">桓玄难王谧不应致敬事三首</h2>
  <p id="a52">初难　来示云。<a id="a-53"></a>沙门虽意深于敬。<a id="a-54"></a>而不以形屈为礼　难曰。<a id="a-55"></a>沙门之敬。<a id="a-56"></a>岂皆略形存心。<a id="a-57"></a>忏悔礼拜亦笃于事。<a id="a-58"></a>爰暨之师逮于上座与世人揖跪。<a id="a-59"></a>但为小异其制耳。<a id="a-5A"></a>既不能忘形于彼。<a id="a-5B"></a>何为忽仪于此。<a id="a-5C"></a>且师之为理。<a id="a-5D"></a>以资悟为德。<a id="a-5E"></a>君道通生则理宜在本。<a id="a-5F"></a>在三之义。<a id="a-5G"></a>岂非情理之极哉　来示云。<a id="a-5H"></a>外国之君莫不降礼。<a id="a-5I"></a>良以道在则贵。<a id="a-5J"></a>不以人为轻重也　难曰。<a id="a-5K"></a>外国之君非所宜喻。<a id="a-5L"></a>而佛教之兴亦其指可知。<a id="a-5M"></a>岂不以六夷骄强所常教所化。<a id="a-5N"></a>故大设灵奇使其畏服。<a id="a-5O"></a>既畏服之。<a id="a-5P"></a>然后顺轨。<a id="a-5Q"></a>此盖是大惧鬼神福报之事。<a id="a-5R"></a>岂是宗玄妙之道耶。<a id="a-5S"></a>道在则贵。<a id="a-5T"></a>将异于雅旨。<a id="a-5U"></a>岂得被其法服便道在其中。<a id="a-5V"></a>若以道在然后为贵就如君言。<a id="a-5W"></a>圣人之道道之极也。<a id="a-5X"></a>君臣之敬愈敦于礼。<a id="a-5Y"></a>如此则沙门不敬。<a id="a-5Z"></a>岂得以道在为贵哉　来示云。<a id="a-5a"></a>历年四百历代有三。<a id="a-5b"></a>而弘之不异。<a id="a-5c"></a>岂不以独绝之化有日用于陶渐。<a id="a-5d"></a>清约之风无害于隆平者乎　难曰。<a id="a-5e"></a>历代不革。<a id="a-5f"></a>非所以为证也。<a id="a-5g"></a>曩者晋人略无奉佛。<a id="a-5h"></a>沙门徒众皆是诸胡。<a id="a-5i"></a>且王者与之不接。<a id="a-5j"></a>故可任其方俗不为之检耳。<a id="a-5k"></a>今主上奉佛亲接法事。<a id="a-5l"></a>事异于昔。<a id="a-5m"></a>何可不使其礼有准日用清约有助于教。<a id="a-5n"></a>皆如君言。<a id="a-5o"></a>此盖是佛法之功。<a id="a-5p"></a>非沙门傲诞之所益也。<a id="a-5q"></a>今笃以只敬将无弥浓其助哉　来示云。<a id="a-5r"></a>功高者不赏。<a id="a-5s"></a>惠深者忘谢。<a id="a-5t"></a>虽复一拜一起。<a id="a-5u"></a>岂足答济通之恩　难曰。<a id="a-5v"></a>夫理至无酬。<a id="a-5w"></a>诚如来旨。<a id="a-5x"></a>然情在罔极则敬自从之。<a id="a-5y"></a>此圣人之所以缘情制礼。<a id="a-5z"></a>而各通其寄也。<a id="a-60"></a>若以功深惠重。<a id="a-61"></a>必略其谢。<a id="a-62"></a>则释迦之德为是深耶。<a id="a-63"></a>为是浅耶。<a id="a-64"></a>若浅耶。<a id="a-65"></a>不宜以小道而乱大伦。<a id="a-66"></a>若深耶。<a id="a-67"></a>岂得彼肃其恭而此弛其敬哉。</p>
  <h2 id="a68">王谧答桓玄应致敬难三首</h2>
  <p id="a69">初答　难曰。<a id="a-6A"></a>沙门之敬。<a id="a-6B"></a>岂皆略形存心。<a id="a-6C"></a>忏悔礼拜亦笃于事　答曰。<a id="a-6D"></a>夫沙门之道。<a id="a-6E"></a>自以敬为主。<a id="a-6F"></a>但津涂既殊。<a id="a-6G"></a>义无降屈。<a id="a-6H"></a>故虽天属之重。<a id="a-6I"></a>形礼都尽也。<a id="a-6J"></a>沙门所以推宗师长自相崇敬者。<a id="a-6K"></a>良以宗致既同则长幼成序。<a id="a-6L"></a>资通有系则事与心应。<a id="a-6M"></a>原佛法虽旷而不遗小善。<a id="a-6N"></a>一介之功报亦应之。<a id="a-6O"></a>积毫成山。<a id="a-6P"></a>义斯着矣　难曰。<a id="a-6Q"></a>君道通生则理应在本。<a id="a-6R"></a>在三之义。<a id="a-6S"></a>岂非情理之极哉　答曰。<a id="a-6T"></a>夫君道通生则理同造化。<a id="a-6U"></a>夫陶铸敷气功则弘矣。<a id="a-6V"></a>而未有谢惠于所禀。<a id="a-6W"></a>措感于理本者何。<a id="a-6X"></a>良以冥本幽绝。<a id="a-6Y"></a>非物象之所举。<a id="a-6Z"></a>运通理妙。<a id="a-6a"></a>岂粗迹之能酬。<a id="a-6b"></a>是以夫子云。<a id="a-6c"></a>可使由之。<a id="a-6d"></a>不可使知之。<a id="a-6e"></a>此之谓也　难曰。<a id="a-6f"></a>外国之君非所应喻。<a id="a-6g"></a>佛教之兴亦其指可知。<a id="a-6h"></a>岂不以六夷骄强非常教所化。<a id="a-6i"></a>故大设灵奇使其畏服　答曰。<a id="a-6j"></a>夫神道设教诚难以言辩意。<a id="a-6k"></a>以为大设灵奇示以报应。<a id="a-6l"></a>此最影响之实理。<a id="a-6m"></a>佛教之根要。<a id="a-6n"></a>今若谓三世为虚诞。<a id="a-6o"></a>罪福为畏惧。<a id="a-6p"></a>则释迦之所明。<a id="a-6q"></a>殆将无寄矣。<a id="a-6r"></a>常以为周孔之化救其甚弊。<a id="a-6s"></a>故言迹尽乎一生。<a id="a-6t"></a>而不开万劫之涂。<a id="a-6u"></a>然远探其旨。<a id="a-6v"></a>亦往往可寻。<a id="a-6w"></a>孝悌仁义明不谋而自同四时之生杀。<a id="a-6x"></a>则矜慈之心见。<a id="a-6y"></a>又屡抑仲由之问。<a id="a-6z"></a>亦似有深旨。<a id="a-70"></a>但教体既殊故此处常昧耳。<a id="a-71"></a>静而求之。<a id="a-72"></a>殆将然乎。<a id="a-73"></a>殆将然乎　难曰。<a id="a-74"></a>君臣之敬愈敦于礼。<a id="a-75"></a>如此则沙门不敬。<a id="a-76"></a>岂得以道在为贵哉　答曰。<a id="a-77"></a>重寻高论。<a id="a-78"></a>以为君道运通理同三大。<a id="a-79"></a>是以前条已粗言意。<a id="a-7A"></a>以为君人之道窃同高旨。<a id="a-7B"></a>至于君臣之敬。<a id="a-7C"></a>则理尽名教。<a id="a-7D"></a>今沙门既不臣王侯。<a id="a-7E"></a>故敬与之废耳　难曰。<a id="a-7F"></a>历代不革。<a id="a-7G"></a>非所以为证也。<a id="a-7H"></a>曩者晋人略无奉佛。<a id="a-7I"></a>沙门徒众皆是诸胡。<a id="a-7J"></a>且王者与之不接。<a id="a-7K"></a>故可任其方俗。<a id="a-7L"></a>不为之检耳　答曰。<a id="a-7M"></a>前所以云历有年代者。<a id="a-7N"></a>正以容养之道。<a id="a-7O"></a>要当有以故耳。<a id="a-7P"></a>非谓已然之事。<a id="a-7Q"></a>无可改之理也。<a id="a-7R"></a>此盖言势之所至。<a id="a-7S"></a>非[怡-台+畫]然所据也。<a id="a-7T"></a>胡人不接王者。<a id="a-7U"></a>又如高唱。<a id="a-7V"></a>前代之不论。<a id="a-7W"></a>或在于此耶　难曰。<a id="a-7X"></a>此盖是佛法之功。<a id="a-7Y"></a>非沙门傲诞之所益。<a id="a-7Z"></a>今笃以只敬。<a id="a-7a"></a>将无弥浓其助哉　答曰。<a id="a-7b"></a>敬寻来论。<a id="a-7c"></a>是不诬佛理也。<a id="a-7d"></a>但傲诞之迹。<a id="a-7e"></a>有亏大化。<a id="a-7f"></a>诚如来诲。<a id="a-7g"></a>诚如来诲。<a id="a-7h"></a>意谓沙门之道可得称异而非傲诞。<a id="a-7i"></a>今若以千载之末淳风转薄。<a id="a-7j"></a>横服之徒多非其人者。<a id="a-7k"></a>敢不怀愧。<a id="a-7l"></a>今但谓自理而默差可遗人而言道耳。<a id="a-7m"></a>前答云。<a id="a-7n"></a>不以人为轻重。<a id="a-7o"></a>微意在此矣　难曰。<a id="a-7p"></a>若以功深惠重必略其谢。<a id="a-7q"></a>则释迦之德为是深耶。<a id="a-7r"></a>为是浅耶。<a id="a-7s"></a>若浅耶。<a id="a-7t"></a>不宜以小道而乱大伦。<a id="a-7u"></a>若深耶。<a id="a-7v"></a>岂得彼肃其恭而此弛其敬哉　答曰。<a id="a-7w"></a>以为释迦之道深则深矣。<a id="a-7x"></a>而瞻仰之徒。<a id="a-7y"></a>弥笃其敬者。<a id="a-7z"></a>此盖造道之伦必资行功。<a id="a-80"></a>行功之美莫尚于此。<a id="a-81"></a>如斯乃积行之所因。<a id="a-82"></a>来世之关键也。<a id="a-83"></a>且致敬师长。<a id="a-84"></a>功犹难抑。<a id="a-85"></a>况拟心宗极。<a id="a-86"></a>而可替其礼哉。<a id="a-87"></a>故虽俯仰累劫。<a id="a-88"></a>而非谢惠之谓也。</p>
  <h2 id="a89">桓玄重难王谧</h2>
  <p id="a8A">二难　省示犹复。<a id="a-8B"></a>未释所疑。<a id="a-8C"></a>因来告复粗有其难。<a id="a-8D"></a>夫情敬之理。<a id="a-8E"></a>岂容有二。<a id="a-8F"></a>皆是自内以及外耳。<a id="a-8G"></a>既入于有情之境则不可得无也。<a id="a-8H"></a>若如来言。<a id="a-8I"></a>王者同之造化。<a id="a-8J"></a>未有谢惠于所禀措感于理本。<a id="a-8K"></a>是为功玄理深莫此之大也。<a id="a-8L"></a>则佛之为化。<a id="a-8M"></a>复何以过兹。<a id="a-8N"></a>而来论云。<a id="a-8O"></a>津涂既殊则义无降屈。<a id="a-8P"></a>宗致既同则长幼成序。<a id="a-8Q"></a>资通有系则事与心应。<a id="a-8R"></a>若理在己本德深居极。<a id="a-8S"></a>岂得云津涂之异而云降屈耶。<a id="a-8T"></a>宗致为是何耶。<a id="a-8U"></a>若以学业为宗致者。<a id="a-8V"></a>则学之所学。<a id="a-8W"></a>故是发其自然之性耳。<a id="a-8X"></a>苟自然有在所由而禀。<a id="a-8Y"></a>则自然之本居可知矣。<a id="a-8Z"></a>资通之悟。<a id="a-8a"></a>更是发蓥其末耳。<a id="a-8b"></a>事与心应。<a id="a-8c"></a>何得在此而不在彼　又云。<a id="a-8d"></a>周孔之化救其甚弊。<a id="a-8e"></a>故尽于一生而不开万劫之涂。<a id="a-8f"></a>夫以神奇为化则其教易行。<a id="a-8g"></a>异于督以仁义尽于人事也。<a id="a-8h"></a>是以黄巾妖惑之徒。<a id="a-8i"></a>皆赴者如云。<a id="a-8j"></a>若此为实理。<a id="a-8k"></a>行之又易。<a id="a-8l"></a>圣人何缘舍所易之实道。<a id="a-8m"></a>而为难行之末事哉。<a id="a-8n"></a>其不然也。<a id="a-8o"></a>亦以明矣。<a id="a-8p"></a>将以化教殊俗。<a id="a-8q"></a>理在权济。<a id="a-8r"></a>恢诞之谈。<a id="a-8s"></a>其趣可知　又云。<a id="a-8t"></a>君臣之敬理尽名教。<a id="a-8u"></a>今沙门既不臣王侯。<a id="a-8v"></a>故敬与之废。<a id="a-8w"></a>何为其然。<a id="a-8x"></a>夫敬之为理。<a id="a-8y"></a>上纸言之详矣。<a id="a-8z"></a>君臣之敬。<a id="a-90"></a>皆是自然之所生。<a id="a-91"></a>理笃于情本。<a id="a-92"></a>岂是名教之事耶。<a id="a-93"></a>前论已云。<a id="a-94"></a>天地之大德曰生。<a id="a-95"></a>通生理物存乎王者。<a id="a-96"></a>苟所通在斯。<a id="a-97"></a>何得非自然之所重哉　又云。<a id="a-98"></a>造道之伦必资功行。<a id="a-99"></a>积行之所因。<a id="a-9A"></a>来世之关键也。<a id="a-9B"></a>拟心宗极不可替其敬。<a id="a-9C"></a>虽俯仰累劫而非谢惠之谓。<a id="a-9D"></a>请复就来旨而借以为难。<a id="a-9E"></a>如来告。<a id="a-9F"></a>以敬为行首。<a id="a-9G"></a>是敦敬之重也。<a id="a-9H"></a>功行者当计其为功之劳耳。<a id="a-9I"></a>何得直以珍仰释迦而云莫尚于此耶。<a id="a-9J"></a>惠无所谢。<a id="a-9K"></a>达者所不惑。<a id="a-9L"></a>但理根深极情敬不可得无耳。<a id="a-9M"></a>臣之敬君。<a id="a-9N"></a>岂谢惠者耶。</p>
  <h2 id="a9O">王谧重答桓玄</h2>
  <p id="a9P">二答　奉告并垂重难。<a id="a-9Q"></a>具承高旨。<a id="a-9R"></a>此理微缅至难措言。<a id="a-9S"></a>又一代大事应时详尽。<a id="a-9T"></a>下官才非拔幽特乏研析且妙难精诣益增茫惑。<a id="a-9U"></a>但高音既臻。<a id="a-9V"></a>不敢默已。<a id="a-9W"></a>辄复率其短见。<a id="a-9X"></a>妄酬来诲。<a id="a-9Y"></a>无以启发容致只用反侧。<a id="a-9Z"></a>愿复询诸道人通才蠲其不逮。<a id="a-9a"></a>公云。<a id="a-9b"></a>宗致为是何耶。<a id="a-9c"></a>若以学业为宗致者。<a id="a-9d"></a>则学之所学。<a id="a-9e"></a>故是发其自然之性耳。<a id="a-9f"></a>苟自然有在所由而禀。<a id="a-9g"></a>则自然之本居可知矣。<a id="a-9h"></a>今以为宗致者。<a id="a-9i"></a>是所趣之至导。<a id="a-9j"></a>学业者日用之筌蹄今将欲趣彼至极。<a id="a-9k"></a>不得不假筌蹄以自运耳。<a id="a-9l"></a>故知所假之功。<a id="a-9m"></a>未是其绝处也。<a id="a-9n"></a>夫积学以之极者。<a id="a-9o"></a>必阶粗以及妙。<a id="a-9p"></a>鱼获而筌废。<a id="a-9q"></a>理斯见矣。<a id="a-9r"></a>公以为神奇之化易。<a id="a-9s"></a>仁义之功难。<a id="a-9t"></a>圣人何缘舍所易之实道而为难行之末事哉。<a id="a-9u"></a>其不然也。<a id="a-9v"></a>亦以明矣。<a id="a-9w"></a>意以为佛之为教与内圣永殊。<a id="a-9x"></a>既云其殊理则无并。<a id="a-9y"></a>今论佛理故当依其宗而立言也。<a id="a-9z"></a>然后通塞之涂。<a id="a-A0"></a>可得而详矣。<a id="a-A1"></a>前答所以云。<a id="a-A2"></a>仁善之行。<a id="a-A3"></a>不杀之旨。<a id="a-A4"></a>其若似可同者。<a id="a-A5"></a>故引以就此耳。<a id="a-A6"></a>至于发言抗论。<a id="a-A7"></a>津径所归固难得而一矣。<a id="a-A8"></a>然愚意所见。<a id="a-A9"></a>乃更以佛教为难也。<a id="a-AA"></a>何以言之。<a id="a-AB"></a>今内圣所明以为出其言。<a id="a-AC"></a>善应若影向。<a id="a-AD"></a>如其不善千里违之。<a id="a-AE"></a>如此则美恶应于俄顷。<a id="a-AF"></a>祸福交于目前。<a id="a-AG"></a>且为仁由已。<a id="a-AH"></a>弘之则是而犹有弃正而即邪。<a id="a-AI"></a>背道而从欲者矣。<a id="a-AJ"></a>况佛教喻一生于弹指。<a id="a-AK"></a>期要终于永劫。<a id="a-AL"></a>语灵异之无位。<a id="a-AM"></a>设报应于未兆。<a id="a-AN"></a>取之能信。<a id="a-AO"></a>不亦难乎。<a id="a-AP"></a>是以化暨中国。<a id="a-AQ"></a>悟之者鲜。<a id="a-AR"></a>故本起经云。<a id="a-AS"></a>正言似反。<a id="a-AT"></a>此之谓矣。</p>
  <p id="aAU">公云。<a id="a-AV"></a>行功者当计其为功之劳。<a id="a-AW"></a>何得直以珍仰释迦而云莫尚于此耶。<a id="a-AX"></a>请试言曰。<a id="a-AY"></a>以为佛道弘旷事数弥繁。<a id="a-AZ"></a>可以练神成道。<a id="a-Aa"></a>非唯一事也。<a id="a-Ab"></a>至于在心无倦于事。<a id="a-Ac"></a>能劳珍仰宗极。<a id="a-Ad"></a>便是行功之一耳。<a id="a-Ae"></a>前答所以云莫尚于此者。<a id="a-Af"></a>自谓拟心宗辙其理难向。<a id="a-Ag"></a>非谓礼拜之事便为无最也。<a id="a-Ah"></a>但既在未尽之域。<a id="a-Ai"></a>不得不有心于希通。<a id="a-Aj"></a>虽一介之轻微。<a id="a-Ak"></a>必终期之所须也。</p>
  <p id="aAl">公云。<a id="a-Am"></a>君臣之敬。<a id="a-An"></a>皆是自然之所生。<a id="a-Ao"></a>理笃于情本。<a id="a-Ap"></a>岂是名教之事耶。<a id="a-Aq"></a>敬戢高论。<a id="a-Ar"></a>不容间然。<a id="a-As"></a>是以前答云。<a id="a-At"></a>君人之道窃同高旨者。<a id="a-Au"></a>意在此也。<a id="a-Av"></a>至于君臣之敬。<a id="a-Aw"></a>事尽揖拜。<a id="a-Ax"></a>故以此为名教耳。<a id="a-Ay"></a>非谓相与之际尽于创迹也。<a id="a-Az"></a>请复重申以尽微意。<a id="a-B0"></a>夫太上之世君臣已位。<a id="a-B1"></a>自然情爱则义着化本。<a id="a-B2"></a>于斯时也。<a id="a-B3"></a>则形敬蔑闻君道虚运。<a id="a-B4"></a>故相忘之理泰臣道冥陶。<a id="a-B5"></a>故事尽于知足。<a id="a-B6"></a>因此而推。<a id="a-B7"></a>形敬不与心为影响。<a id="a-B8"></a>殆将明矣。<a id="a-B9"></a>及亲誉既生兹礼乃兴。<a id="a-BA"></a>岂非后圣之制作事与时应者乎。<a id="a-BB"></a>此理虚邈良难为辩。<a id="a-BC"></a>如其未允请俟高当。</p>
  <p data-pb></p>
  <h2 id="aBD">桓玄三难王谧(并序)</h2>
  <p id="aBE">来难。<a id="a-BF"></a>手笔甚佳。<a id="a-BG"></a>殊为斐然。<a id="a-BH"></a>可以为释疑处。<a id="a-BI"></a>殊是未至也。<a id="a-BJ"></a>遂相攻难。<a id="a-BK"></a>未见其已。<a id="a-BL"></a>今复料要。<a id="a-BM"></a>明在三之理以辩对轻重。<a id="a-BN"></a>则敬否之理可知。<a id="a-BO"></a>想研微之功。<a id="a-BP"></a>必在苦愈析耳。<a id="a-BQ"></a>八日已及今。<a id="a-BR"></a>与右仆射书。<a id="a-BS"></a>便令施行敬事尊主之道。<a id="a-BT"></a>使天下莫不敬。<a id="a-BU"></a>虽复佛道无以加其尊。<a id="a-BV"></a>岂不尽善耶。<a id="a-BW"></a>事虽已行无豫所论宜究也。<a id="a-BX"></a>想诸人或更有精析耳。<a id="a-BY"></a>可以示仲文。</p>
  <p id="aBZ">三难　比获来示。<a id="a-Ba"></a>并诸人所论。<a id="a-Bb"></a>并未有以释其所疑。<a id="a-Bc"></a>就而为难。<a id="a-Bd"></a>殆以流迁。<a id="a-Be"></a>今复重申前意而委曲之想。<a id="a-Bf"></a>足有以顿白马之辔。<a id="a-Bg"></a>知辩制之有耳。<a id="a-Bh"></a>夫佛教之所重。<a id="a-Bi"></a>全以神为贵。<a id="a-Bj"></a>是故师徒相宗莫二其伦。<a id="a-Bk"></a>凡神之明暗各有本分。<a id="a-Bl"></a>分之所资禀之有本。<a id="a-Bm"></a>师之为功在于发悟。<a id="a-Bn"></a>譬犹荆璞而莹拂之耳。<a id="a-Bo"></a>若质非美玉琢磨何益。<a id="a-Bp"></a>是为美恶存乎自然。<a id="a-Bq"></a>深德在于资始拂莹之功。<a id="a-Br"></a>寔以未焉。<a id="a-Bs"></a>既怀玉自中又匠以成器。<a id="a-Bt"></a>非君道则无以申遂此生而通其为道者也。<a id="a-Bu"></a>是为在三之重而师为之末。<a id="a-Bv"></a>何以言之。<a id="a-Bw"></a>君道兼师。<a id="a-Bx"></a>而师不兼君。<a id="a-By"></a>教以弘之。<a id="a-Bz"></a>法以齐之。<a id="a-C0"></a>君之道也。<a id="a-C1"></a>岂不然乎。<a id="a-C2"></a>岂可以在理之轻而夺宜尊之敬。<a id="a-C3"></a>三复其理愈所疑骇。<a id="a-C4"></a>制作之旨。<a id="a-C5"></a>将在彼而不在此。<a id="a-C6"></a>错而用之其弊弥甚。<a id="a-C7"></a>想复领其趣而遗其事。<a id="a-C8"></a>得之濠上耳。</p>
  <p data-pb></p>
  <h2 id="aC9">王谧三答桓玄</h2>
  <p id="aCA">答　重亏嘉诲云。<a id="a-CB"></a>佛之为教以神为贵。<a id="a-CC"></a>神之明暗各有本分。<a id="a-CD"></a>师之为理在于发悟。<a id="a-CE"></a>至于君道则可以申遂此生。<a id="a-CF"></a>通其为道者也。<a id="a-CG"></a>而为师无该通之美。<a id="a-CH"></a>君有兼师之德。<a id="a-CI"></a>弘崇主之大礼。<a id="a-CJ"></a>析在三之深浅。<a id="a-CK"></a>实如高论。<a id="a-CL"></a>实如高论。<a id="a-CM"></a>下官近所以脱言鄙见至于往反者。<a id="a-CN"></a>为顾问既华不容有隐。<a id="a-CO"></a>乃更成别辩一理。<a id="a-CP"></a>非但习常之惑也。<a id="a-CQ"></a>既重研妙旨。<a id="a-CR"></a>理实恢邈。<a id="a-CS"></a>旷若发曚。<a id="a-CT"></a>于是乎在。<a id="a-CU"></a>承已令庾</p>
  <p data-pb></p>
  <h2 id="aCV">桓玄与庐山法师慧远使述沙门不敬王者意书一首(并远答往反二首)</h2>
  <p id="aCW">门不敬王者。<a id="a-CX"></a>既是情所不了。<a id="a-CY"></a>于理又是所夫喻。<a id="a-CZ"></a>一代大事。<a id="a-Ca"></a>不可令其体不允。<a id="a-Cb"></a>近八座书今示君。<a id="a-Cc"></a>君可述所以不敬意也。<a id="a-Cd"></a>此便当行之事。<a id="a-Ce"></a>一二令详遣想。<a id="a-Cf"></a>君必有以释其所疑耳。<a id="a-Cg"></a>王领军大有任此意近亦同游谢中面共咨之。<a id="a-Ch"></a>所据理殊未释所疑也。<a id="a-Ci"></a>今郭江州取君答。<a id="a-Cj"></a>可旨付之。</p>
  <h2 id="aCk">远法师答桓太尉</h2>
  <p id="aCl">详省别告及八座书。<a id="a-Cm"></a>问沙门所以不敬王者。<a id="a-Cn"></a>意义在尊主崇上。<a id="a-Co"></a>远存名体征引老氏。<a id="a-Cp"></a>同王侯于三大。<a id="a-Cq"></a>以资生运通之道故宜重其神器。<a id="a-Cr"></a>若推其本以寻其源。<a id="a-Cs"></a>咸禀气于两仪。<a id="a-Ct"></a>受形于父母。<a id="a-Cu"></a>则以生生通运之道为弘。<a id="a-Cv"></a>资存日用之理为大。<a id="a-Cw"></a>故不宜受其德而遗其礼。<a id="a-Cx"></a>沾其惠而废其敬。<a id="a-Cy"></a>此檀越立意之所据。<a id="a-Cz"></a>贫道亦不异于高怀。<a id="a-D0"></a>求之于佛教。<a id="a-D1"></a>以寻沙门之道。<a id="a-D2"></a>理则不然。<a id="a-D3"></a>何者佛经所明凡有二科。<a id="a-D4"></a>一者处俗弘教。<a id="a-D5"></a>二者出家修道。<a id="a-D6"></a>处俗则奉上之礼。<a id="a-D7"></a>尊亲之敬。<a id="a-D8"></a>忠孝之义。<a id="a-D9"></a>表于经文。<a id="a-DA"></a>在三之训彰乎圣典。<a id="a-DB"></a>斯与王制同命有若符契。<a id="a-DC"></a>此一条全是檀越所明。<a id="a-DD"></a>理不容异也。<a id="a-DE"></a>出家则是方外之宾。<a id="a-DF"></a>迹绝于物。<a id="a-DG"></a>其为教也。<a id="a-DH"></a>达患累缘于有身。<a id="a-DI"></a>不存身以息患。<a id="a-DJ"></a>知生生由于禀化。<a id="a-DK"></a>不顺化以求宗。<a id="a-DL"></a>求宗不由于顺化。<a id="a-DM"></a>故不重运通之资。<a id="a-DN"></a>息患不由于存身。<a id="a-DO"></a>故不贵厚生之益。<a id="a-DP"></a>此理之与世乖。<a id="a-DQ"></a>道之与俗反者也。<a id="a-DR"></a>是故凡在出家。<a id="a-DS"></a>皆隐居以求其志。<a id="a-DT"></a>变俗以达其道。<a id="a-DU"></a>变俗服章不得与世典同礼。<a id="a-DV"></a>隐居则宜高尚其迹。<a id="a-DW"></a>夫然。<a id="a-DX"></a>故能拯溺族于沈流。<a id="a-DY"></a>拔幽根于重劫。<a id="a-DZ"></a>远通三乘之津。<a id="a-Da"></a>广开天人之路。<a id="a-Db"></a>是故内乖天属之重而不违其孝。<a id="a-Dc"></a>外阙奉主之恭而不失其敬。<a id="a-Dd"></a>若斯人者自誓始于落簪。<a id="a-De"></a>立志成于暮岁。<a id="a-Df"></a>如令一夫全德。<a id="a-Dg"></a>则道洽六亲泽流天下。<a id="a-Dh"></a>虽不处王侯之位。<a id="a-Di"></a>固已协契皇极大庇生民矣。<a id="a-Dj"></a>如此岂坐受其德虚沾其惠。<a id="a-Dk"></a>与夫尸禄之贤同其素餐者哉。<a id="a-Dl"></a>檀越顷者。<a id="a-Dm"></a>以有其服而无其人故。<a id="a-Dn"></a>澄清简练容而不杂。<a id="a-Do"></a>此命既宣。<a id="a-Dp"></a>皆人百其诚。<a id="a-Dq"></a>遂之弥深。<a id="a-Dr"></a>非言所喻。<a id="a-Ds"></a>若复开出处之迹。<a id="a-Dt"></a>以弘方外之道。<a id="a-Du"></a>则虚襟者挹其遗风。<a id="a-Dv"></a>漱流者味其余津矣。<a id="a-Dw"></a>若澄简之后犹不允情。<a id="a-Dx"></a>其中或真伪相冒。<a id="a-Dy"></a>泾渭未分。<a id="a-Dz"></a>则可以道废人。<a id="a-E0"></a>固不应以人废道。<a id="a-E1"></a>以道废人则宜去其服。<a id="a-E2"></a>以人废道则宜存其礼。<a id="a-E3"></a>礼存则制教之旨可寻。<a id="a-E4"></a>迹废则遂志之欢莫由。<a id="a-E5"></a>何以明其然。<a id="a-E6"></a>夫沙门服章法用。<a id="a-E7"></a>虽非六代之典。<a id="a-E8"></a>自是道家之殊俗。<a id="a-E9"></a>表之名器。<a id="a-EA"></a>名器相涉则事乖其本。<a id="a-EB"></a>事乖其本则礼失其用。<a id="a-EC"></a>是故爱夫礼者必不亏其名器。<a id="a-ED"></a>得之不可亏。<a id="a-EE"></a>亦有自来矣。<a id="a-EF"></a>夫远遵古典者。<a id="a-EG"></a>犹存告朔之饩羊。<a id="a-EH"></a>饩羊犹可以存礼。<a id="a-EI"></a>岂况如来之法服耶。<a id="a-EJ"></a>推此而言。<a id="a-EK"></a>虽无其道必宜存其礼。<a id="a-EL"></a>礼存则法可弘。<a id="a-EM"></a>法可弘则道可寻。<a id="a-EN"></a>此古今所同不易之大法也。<a id="a-EO"></a>又袈裟非朝宗之服。<a id="a-EP"></a>钵盂非廊庙之器。<a id="a-EQ"></a>军国异容戎华不杂。<a id="a-ER"></a>剔发毁形之人。<a id="a-ES"></a>忽厕诸侯之礼。<a id="a-ET"></a>则是异类相涉之像。<a id="a-EU"></a>亦窃所未安。<a id="a-EV"></a>檀越奇韵挺于弱年。<a id="a-EW"></a>风流迈于季俗。<a id="a-EX"></a>犹参究时贤以求其中。<a id="a-EY"></a>此而推之。<a id="a-EZ"></a>必不以人废言。<a id="a-Ea"></a>贫道西垂之年。<a id="a-Eb"></a>假日月以待尽。<a id="a-Ec"></a>情之所惜岂存一己。<a id="a-Ed"></a>苟吝所执。<a id="a-Ee"></a>盖欲令三宝中兴于命世之运。<a id="a-Ef"></a>明德流芳于百代之下耳。<a id="a-Eg"></a>若一旦行此佛教长沦。<a id="a-Eh"></a>如来大法于兹泯灭。<a id="a-Ei"></a>天人感叹道俗革心矣。<a id="a-Ej"></a>贫道幽诚所期。<a id="a-Ek"></a>复将安寄。<a id="a-El"></a>缘眷遇之隆。<a id="a-Em"></a>故坦其所怀。<a id="a-En"></a>执笔悲懑。<a id="a-Eo"></a>不觉涕泗横流矣。</p>
  <h2 id="aEp">桓太尉重答远法师书</h2>
  <p id="aEq">知以方外遗形故不贵为生之益。<a id="a-Er"></a>求宗不由顺化故不重运通之资。<a id="a-Es"></a>又云。<a id="a-Et"></a>内乖天属之重而不违其孝。<a id="a-Eu"></a>外阙奉主之恭而不失其敬。<a id="a-Ev"></a>若如来言。<a id="a-Ew"></a>理本无重。<a id="a-Ex"></a>则无缘有致孝之情。<a id="a-Ey"></a>事非资通。<a id="a-Ez"></a>不应复有致恭之义。<a id="a-F0"></a>君亲之情许其未尽。<a id="a-F1"></a>则情之所寄何为绝之。<a id="a-F2"></a>夫累着在于心滞不由形敬。<a id="a-F3"></a>形敬盖是心之所用耳。<a id="a-F4"></a>若乃在其本而纵以形敬。<a id="a-F5"></a>此复所未之喻。<a id="a-F6"></a>又云。<a id="a-F7"></a>佛教两弘亦有处俗之教。<a id="a-F8"></a>或泽流天下道洽六亲。<a id="a-F9"></a>固以协赞皇极而不虚沾其德矣。<a id="a-FA"></a>夫佛教存行各以事应因缘有本必至无差者也。<a id="a-FB"></a>如此则为道者。<a id="a-FC"></a>亦何能违之哉。<a id="a-FD"></a>是故释迦之道。<a id="a-FE"></a>不能超白净于津梁。<a id="a-FF"></a>虽未获须陀。<a id="a-FG"></a>故是同国人所蒙耳。<a id="a-FH"></a>就如来言。<a id="a-FI"></a>此自有道深德之功。<a id="a-FJ"></a>固非今之所谓宜教者所可拟议也。<a id="a-FK"></a>来示未能共求其理。<a id="a-FL"></a>便大致慨然。<a id="a-FM"></a>故是未之喻也。<a id="a-FN"></a>想不惑留常之滞。<a id="a-FO"></a>而谬情理之用耳。</p>
 </body>
</html>