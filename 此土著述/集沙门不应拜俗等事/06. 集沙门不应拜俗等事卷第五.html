<!doctype html>
<html id="z3IBWaI1Na" data-ver="1004">
 <head>
  <meta charset="utf-8">
  <meta author="彦宗">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">集沙门不应拜俗等事卷第五</h1>
  <h2 id="a2">圣朝议拜篇第三(上)</h2>
  <p id="a3">议拜者。<a id="a-4"></a>明沙门应致拜也。<a id="a-5"></a>昔皇觉御宇。<a id="a-6"></a>尚开信毁之源。<a id="a-7"></a>岂惟像末不流弘约之议。<a id="a-8"></a>顷以法海宏旷类聚难分。<a id="a-9"></a>有秽玄猷颇闻朝听。<a id="a-A"></a>致使拘文之士废道。<a id="a-B"></a>从人较而言之。<a id="a-C"></a>未曰通方之巨唱也。<a id="a-D"></a>余所以考诸故实。<a id="a-E"></a>随而弹焉。<a id="a-F"></a>庶崇佛君子。<a id="a-G"></a>或能详览 。</p>
  <p id="aH">议兼拜 左威卫长史崔安都录事沈玄明等议状一首 右清道卫长史李洽等议状一首 长安县令张松寿等议状一首 。</p>
  <p id="aI">议令拜 中台司列少常伯杨思玄司绩大夫 杨守拙等议状一首 司平太常伯阎立本等议状一首 兰台秘阁局郎中李淳风等议状一首 太常寺博士吕才等议状一首 司宰寺丞豆卢暕等议状一首 司卫寺卿杨思俭等议状一首 司驭寺丞韩处玄等议状一首 详刑寺少卿元大士等议状一首 同文寺丞谢祐等议状一首 内府监丞柳元贞等议状一首 司津监李仁方等议状一首 右武卫兵曹参军赵崇素等议状一首 右戎卫长史李义范等议状一首 右金吾卫将军薛孤吴仁长史刘文琮等议状一首 右监门卫中郎将能玄逸等议状一首 端尹府端尹李宽等议状一首 左春坊中护贺兰敏之赞善杨令节等议状一首 右春坊中护郝处俊赞善杨思正等议状一首 司更寺丞张约等议状一首 左典戎卫仓曹王九思等议状一首 右典戎卫将军斛斯敬则等议状一首 左司御卫长史马大师等议状一首 右司御卫长史崔崇业等议状一首 左清道卫长史蒋真胄等议状一首 左崇掖卫长史窦尚义等议状一首 右崇掖卫长史李行敏等议状一首 左奉裕卫长史丘神静等议状一首 右奉裕卫率韦怀敬等议状一首 雍州司功刘仁睿等议状一首</p>
  <p data-pb></p>
  <h2 id="aJ">议沙门兼拜状合三首。左威卫长史崔安都录事沈玄明等议状一首</h2>
  <p id="aK">以。<a id="a-L"></a>紫气腾真。<a id="a-M"></a>玄牝之风西被。<a id="a-N"></a>白虹沈化。<a id="a-O"></a>涅槃之蕴东流。<a id="a-P"></a>辔羽骧霞。<a id="a-Q"></a>影玉京而凝众妙。<a id="a-R"></a>津慈照寂。<a id="a-S"></a>启金园而融至道。<a id="a-T"></a>义冠空有理洞希夷。<a id="a-U"></a>祛济尘蒙熏涤因累　神道裨教兹焉有征。<a id="a-V"></a>坦躅业已遵从。<a id="a-W"></a>流弊义资惩革(弹曰。<a id="a-X"></a>守法高尚称为流弊。<a id="a-Y"></a>违经拜俗谓之惩革。<a id="a-Z"></a>即事不可其如理何)原夫在三之敬。<a id="a-a"></a>六位峻尊卑之象。<a id="a-b"></a>百行之本。<a id="a-c"></a>四始旌罔极之谈。<a id="a-d"></a>本立然后道生。<a id="a-e"></a>敬形于焉礼穆寔王化之始。<a id="a-f"></a>乃天地之经。<a id="a-g"></a>佛以法为师。<a id="a-h"></a>帝以天为则。<a id="a-i"></a>域中有四大。<a id="a-j"></a>王者居一焉。<a id="a-k"></a>王道既其齐衡。<a id="a-l"></a>夫法固乃同贯。<a id="a-m"></a>身为法器法惟道本。<a id="a-n"></a>黄冠慕道缁裳奉佛。<a id="a-o"></a>致敬君父眇契玄波(弹曰。<a id="a-p"></a>佛法乃寰外之尊。<a id="a-q"></a>帝天为域中之大。<a id="a-r"></a>教存而令屈折不羁还类编人。<a id="a-s"></a>此乃法水壅而不流。<a id="a-t"></a>何玄波之眇契耶)且夫戒录</p>
  <p data-pb></p>
  <h2 id="au">右清道卫长史李洽等议状一首</h2>
  <p id="av">以。<a id="a-w"></a>道教冲虚释门秘寂。<a id="a-x"></a>至于照仁济物崇义为心。<a id="a-y"></a>乃眷儒风。<a id="a-z"></a>理将无异(弹曰。<a id="a-10"></a>儒教所明不踰寰域释宗所辩高出见闻。<a id="a-11"></a>故魏东阳王丕曰。<a id="a-12"></a>佛法冲洽非儒墨者所知今言不异。<a id="a-13"></a>何多谬耶)至若宿德耄齿戒律无亏。<a id="a-14"></a>栖林遁谷高尚其事。<a id="a-15"></a>若斯俦辈可致尊崇。<a id="a-16"></a>其有弱龀蒙求熏修靡誉。<a id="a-17"></a>背真混俗心行多违。<a id="a-18"></a>以此不拜。<a id="a-19"></a>义难通允(弹曰。<a id="a-1A"></a>夫称沙门者何也。<a id="a-1B"></a>谓绍法象贤发蒙启化。<a id="a-1C"></a>仪异搢绅之饰教殊廊庙之规。<a id="a-1D"></a>求宗故所以直骸。<a id="a-1E"></a>孰可分其德业。<a id="a-1F"></a>矫俗故由兹抗礼。<a id="a-1G"></a>宁容隔以尊卑)但在家在国事君事亲。<a id="a-1H"></a>不拜之仪。<a id="a-1I"></a>何可以训(弹曰。<a id="a-1J"></a>诚</p>
  <p data-pb></p>
  <h2 id="a1K">长安县令张松寿议状一首</h2>
  <p id="a1L">惟。<a id="a-1M"></a>佛道二门虚寂一致。<a id="a-1N"></a>纵不能练心方外摈影人间。<a id="a-1O"></a>犹须迹与俗分。<a id="a-1P"></a>事与时隔。<a id="a-1Q"></a>然今出家之辈多杂尘伍。<a id="a-1R"></a>外以不屈自高。<a id="a-1S"></a>内以私谒为务。<a id="a-1T"></a>徒有入道之名。<a id="a-1U"></a>竟无离俗之实(弹曰。<a id="a-1V"></a>不屈者奉法而然。<a id="a-1W"></a>私谒者诚违教义只可峻其科简惩彼不逞之流宁容纵火昆岗而欲俱焚玉石耶)。<a id="a-1X"></a>至若君亲之地礼兼臣子。<a id="a-1Y"></a>孝敬所宗义深家国。<a id="a-1Z"></a>不有制度何以经纶。<a id="a-1a"></a>望请僧尼道士女官等。<a id="a-1b"></a>道为时。<a id="a-1c"></a>须事因法会者。<a id="a-1d"></a>虽在君后听依旧式。<a id="a-1e"></a>舍此以往并请令拜。<a id="a-1f"></a>若归觐父母子道宜申。<a id="a-1g"></a>如在观寺任遵释。<a id="a-1h"></a>典(弹曰。<a id="a-1i"></a>夫僧尼合拜则无宜不拜不合岂简时方何得剃发同是一人约处便开。<a id="a-1j"></a>异礼法服始终无二。<a id="a-1k"></a>据事遂制殊经此乃首鼠两端。<a id="a-1l"></a>苟要时誉。<a id="a-1m"></a>未曰志隆家国献奉忠贞)庶其以卑屈为耻。<a id="a-1n"></a>稍屏浮竞。<a id="a-1o"></a>以道德自尊。<a id="a-1p"></a>渐弘教法。<a id="a-1q"></a>辄进愚管。<a id="a-1r"></a>伏增惭战谨议。</p>
  <p data-pb></p>
  <h2 id="a1s">议沙门致拜状合二十九首。中台司列少常伯杨思玄司绩大夫杨守拙等议状一首</h2>
  <p id="a1t">以。<a id="a-1u"></a>佛道二教本尚虚玄。<a id="a-1v"></a>演方便于三乘。<a id="a-1w"></a>契忘言于一指。<a id="a-1x"></a>唯寂唯寞。<a id="a-1y"></a>何寂寞之不包。<a id="a-1z"></a>非有非无。<a id="a-20"></a>何有无之不鉴。<a id="a-21"></a>今之法侣寔繁有徒。<a id="a-22"></a>久损拜跪之仪(弹曰。<a id="a-23"></a>请问何处令拜而言损耶)自处高上之地。<a id="a-24"></a>约有为之戒律。<a id="a-25"></a>揖无上之君亲(弹曰。<a id="a-26"></a>剃削既奉释宗。<a id="a-27"></a>守戒无宜设礼)推之人情。<a id="a-28"></a>情涉纵诞。<a id="a-29"></a>求之至理。<a id="a-2A"></a>理所未通(弹曰。<a id="a-2B"></a>推之人情。<a id="a-2C"></a>巢许无云纵诞。<a id="a-2D"></a>求之至理。<a id="a-2E"></a>沙门宁曰不通)令致敬于君亲。<a id="a-2F"></a>庶垂范于来叶。<a id="a-2G"></a>谨议。</p>
  <p data-pb></p>
  <h2 id="a2H">司平太常伯阎立本等议状一首</h2>
  <p id="a2I">窃以。<a id="a-2J"></a>寂灭垂轨。<a id="a-2K"></a>犹弘孝敬之议。<a id="a-2L"></a>无为阐化。<a id="a-2M"></a>终协虔恭之礼。<a id="a-2N"></a>虽道超可道。<a id="a-2O"></a>道尚系于三尊。<a id="a-2P"></a>法空诸法。<a id="a-2Q"></a>法犹包于四大。<a id="a-2R"></a>况皇猷远畅。<a id="a-2S"></a>衍地义以宣风　圣泽遐沾。<a id="a-2T"></a>浃天经而洒润。<a id="a-2U"></a>至德所被。<a id="a-2V"></a>理不隔于幽明。<a id="a-2W"></a>大道傍通。<a id="a-2X"></a>故无分于真俗。<a id="a-2Y"></a>而违方之士空迷相物之心。<a id="a-2Z"></a>沦俗之徒尚婴自我之累(弹曰。<a id="a-2a"></a>今诸僧等莫不圣朝以来为国所度。<a id="a-2b"></a>将以资奉陵庙津梁品庶。<a id="a-2c"></a>而言违方沦俗者。<a id="a-2d"></a>岂不伤皇家之福乎)莫识九重之贵。<a id="a-2e"></a>不知得一之尊。<a id="a-2f"></a>绝忠孝于君亲。<a id="a-2g"></a>弃敬爱于母后。<a id="a-2h"></a>求诸至理。<a id="a-2i"></a>窃谓不通。<a id="a-2j"></a>俱拜君亲。<a id="a-2k"></a>未乖旧典。<a id="a-2l"></a>谨议。</p>
  <h2 id="a2m">兰台秘阁局郎中李淳风议状一首</h2>
  <p id="a2n">窃以。<a id="a-2o"></a>三辟之重。<a id="a-2p"></a>要君者无上(弹曰。<a id="a-2q"></a>沙门承恩入道。<a id="a-2r"></a>非曰要君)五刑之极。<a id="a-2s"></a>非孝者无亲(弹曰。<a id="a-2t"></a>亲放出家。<a id="a-2u"></a>讵为非孝耶)是以悖德悖礼。<a id="a-2v"></a>为大乱之本源(弹曰。<a id="a-2w"></a>僧等动依经教。<a id="a-2x"></a>非悖德礼也)唯敬唯忠。<a id="a-2y"></a>乃经邦之正轨(弹曰。<a id="a-2z"></a>僧等虽形阙奉亲。<a id="a-30"></a>而内怀其孝敬也。<a id="a-31"></a>礼乖事主。<a id="a-32"></a>而心戢其恩忠也)至于老教虚静。<a id="a-33"></a>资柔弱以曲全。<a id="a-34"></a>释典冲和。<a id="a-35"></a>常不轻为普敬(事如左威卫议中弹)未闻傲慢君亲矜夸众庶(弹白。<a id="a-36"></a>沙门身具佛戒形具佛仪。<a id="a-37"></a>人天自仰。<a id="a-38"></a>宁是矜傲)可以淳风励俗。<a id="a-39"></a>安国宁家者也。<a id="a-3A"></a>今令道士女官僧尼恭拜君亲。<a id="a-3B"></a>于道佛无亏(弹曰。<a id="a-3C"></a>经云。<a id="a-3D"></a>拜君损君拜亲损亲行敬违教。<a id="a-3E"></a>孰曰无亏)复从国王正法。<a id="a-3F"></a>大革前弊深废浇讹(弹曰。<a id="a-3G"></a>以顺法为讹弊。<a id="a-3H"></a>用违教为废革。<a id="a-3I"></a>可谓首冥适越背道逾多)使其永识随顺之方。<a id="a-3J"></a>更知天性之重。<a id="a-3K"></a>谨议。</p>
  <h2 id="a3L">泰常寺博士吕才等议状一首</h2>
  <p id="a3M">一谨按老子道德经云。<a id="a-3N"></a>域中四大王居一焉。<a id="a-3O"></a>又案仁王般若经云。<a id="a-3P"></a>地前三贤菩萨位。<a id="a-3Q"></a>当四天下主。<a id="a-3R"></a>内经又云。<a id="a-3S"></a>假令比丘得须陀洹果。<a id="a-3T"></a>经八万劫始见于地前。<a id="a-3U"></a>今令道士女官拜敬域中之大僧之及尼。<a id="a-3V"></a>拜敬地前菩萨。<a id="a-3W"></a>此乃不乖本教。<a id="a-3X"></a>正合其宜(弹曰佛经所以不令僧敬俗者良以出处不同故也。<a id="a-3Y"></a>纵使三贤菩萨。<a id="a-3Z"></a>为四天下主。<a id="a-3a"></a>而犹现有妻子相不舍家位。<a id="a-3b"></a>厚信曰如然。<a id="a-3c"></a>致敬则无诚说故涅槃经云。<a id="a-3d"></a>诸出家人从诸白衣咨受未闻。<a id="a-3e"></a>不应礼拜。<a id="a-3f"></a>据此则殊乖本教。<a id="a-3g"></a>何谓正合其宜耶)皇后皇大子。<a id="a-3h"></a>尊同于君。<a id="a-3i"></a>理合敬拜(弹曰。<a id="a-3j"></a>仁王经云。<a id="a-3k"></a>出家人法不拜国王。<a id="a-3l"></a>国王尚不许拜。<a id="a-3m"></a>自下断焉可知)一又案道经云。<a id="a-3n"></a>道士一人得道乃追荣七叶父母。<a id="a-3o"></a>此则立身成道。<a id="a-3p"></a>贵于追显前叶。<a id="a-3q"></a>今时未得道者见生父母。<a id="a-3r"></a>理合拜敬。<a id="a-3s"></a>又案内经云。<a id="a-3t"></a>西方妙乐国土。<a id="a-3u"></a>本为法藏比丘愿力所成。<a id="a-3v"></a>是知妙乐之所。<a id="a-3w"></a>乃是比丘愿往生处也。<a id="a-3x"></a>又案无量寿观经云。<a id="a-3y"></a>愿生妙乐国土者。<a id="a-3z"></a>先须孝养父母。<a id="a-40"></a>后云具足戒行。<a id="a-41"></a>然经宿不见即须跪问孝之仪也。<a id="a-42"></a>不拜父母何成孝养。<a id="a-43"></a>今令僧尼道士女官拜敬父母。<a id="a-44"></a>亦是不违本教(弹曰。<a id="a-45"></a>如经所云生西方者该通道俗言孝养父母者。<a id="a-46"></a>此明处俗往生因也。<a id="a-47"></a>言具足戒行者。<a id="a-48"></a>此明出家往生因也。<a id="a-49"></a>此则道俗悬隔修行两殊。<a id="a-4A"></a>安得混彼二因。<a id="a-4B"></a>俱言释侣且孝养异宜。<a id="a-4C"></a>宁唯跪礼扬名后代亦其至也。<a id="a-4D"></a>故五分律云。<a id="a-4E"></a>若诸沙门左右二肩荷担父母。<a id="a-4F"></a>亲于身上便利不净纵使一劫。<a id="a-4G"></a>犹不能报须臾之恩。<a id="a-4H"></a>若教父母识三宝四谛。<a id="a-4I"></a>受持五戒行十善道于一念顷即为以报父母之恩。<a id="a-4J"></a>何以故荷担等事是人中善。<a id="a-4K"></a>不能令彼生天证圣。<a id="a-4L"></a>若教父母识谛宝因果受斋持戒。<a id="a-4M"></a>由此因缘即能证圣。<a id="a-4N"></a>又四分律云。<a id="a-4O"></a>佛言比丘不应礼敬一切白衣。<a id="a-4P"></a>父母虽曰居尊。<a id="a-4Q"></a>终同白衣之列。<a id="a-4R"></a>佛教不令礼拜。<a id="a-4S"></a>若拜乃陷于亲生有致敬之容。<a id="a-4T"></a>死招无量重罪。<a id="a-4U"></a>不孝之。<a id="a-4V"></a>极宁越是乎)一谨案周礼有九拜之仪。<a id="a-4W"></a>一曰稽首。<a id="a-4X"></a>注云。<a id="a-4Y"></a>首至地也。<a id="a-4Z"></a>又案尚书言。<a id="a-4a"></a>于禹益等拜。<a id="a-4b"></a>皆言稽首。<a id="a-4c"></a>此为拜君之敬。<a id="a-4d"></a>通于古今也。<a id="a-4e"></a>然今之僧尼礼拜。<a id="a-4f"></a>正当稽首之法。<a id="a-4g"></a>是以维摩经云。<a id="a-4h"></a>导众以寂故稽首。<a id="a-4i"></a>然今若令尼作妇女跪拜。<a id="a-4j"></a>但为衣服不称。<a id="a-4k"></a>恐爽于常情。<a id="a-4l"></a>圣人无心。<a id="a-4m"></a>以百姓心为心。<a id="a-4n"></a>俗行已久不求改变。<a id="a-4o"></a>今令尼等拜敬。<a id="a-4p"></a>望请许其稽首。<a id="a-4q"></a>此则不乖古今之仪。<a id="a-4r"></a>顺于舆人之颂(弹曰。<a id="a-4s"></a>夫希颜之士亦颜之俦。<a id="a-4t"></a>慕骥之乘亦骥之类。<a id="a-4u"></a>今尼等辞荣是一入道不殊。<a id="a-4v"></a>何独虑爽常情则欲令其稽首。<a id="a-4w"></a>若也不求改变稽首。<a id="a-4x"></a>未是循常常情既也不循。<a id="a-4y"></a>岂顺舆人之颂)谨议。</p>
  <h2 id="a4z">司宰寺丞豆卢暕等议状一首</h2>
  <p id="a50">窃以。<a id="a-51"></a>释门垂范。<a id="a-52"></a>义在冲虚。<a id="a-53"></a>道家立言。<a id="a-54"></a>理归损挹。<a id="a-55"></a>岂自矜尚。<a id="a-56"></a>然后为高(事如秘阁局议中弹)若乃君臣父子之仪。<a id="a-57"></a>尊卑贵贱之序。<a id="a-58"></a>与夫儒教分路同趋。<a id="a-59"></a>但缁服黄冠未通正法。<a id="a-5A"></a>真言净戒莫能坚受。<a id="a-5B"></a>唯凭衣钵以自尊崇(弹曰。<a id="a-5C"></a>经称袈裟者。<a id="a-5D"></a>诸佛幢相。<a id="a-5E"></a>又言同于佛塔钵盂应法之器。<a id="a-5F"></a>自古诸佛皆同此器。<a id="a-5G"></a>故十轮经云。<a id="a-5H"></a>象王见猎师着袈裟。<a id="a-5I"></a>敬故自拔其牙与此猎师。<a id="a-5J"></a>又四分律云。<a id="a-5K"></a>大德娑伽陀伏毒龙于钵中。<a id="a-5L"></a>是知应器法衣其功不小。<a id="a-5M"></a>服之自贵何事深疑。<a id="a-5N"></a>且负板冕衣仲尼犹敬。<a id="a-5O"></a>矧兹器服而不尊乎)。<a id="a-5P"></a>谦撝之道既亏。<a id="a-5Q"></a>熏修之行弥失。<a id="a-5R"></a>然则尊严之极本属君亲。<a id="a-5S"></a>资敬所归道俗何别。<a id="a-5T"></a>上动皇鉴下择刍词。<a id="a-5U"></a>改而更张。<a id="a-5V"></a>请遵拜礼。<a id="a-5W"></a>谨议。</p>
  <h2 id="a5X">司卫寺卿杨思俭等议状一首</h2>
  <p id="a5Y">刚折柔存。<a id="a-5Z"></a>扇玄风之妙旨。<a id="a-5a"></a>苦形甘辱。<a id="a-5b"></a>腾释路之微言。<a id="a-5c"></a>故能开善下之源。<a id="a-5d"></a>弘不轻之行(事如秘合议中弹)是以声闻降礼于居士(弹曰。<a id="a-5e"></a>经云。<a id="a-5f"></a>净名居士示疾毗耶。<a id="a-5g"></a>见有妻子常修梵行。<a id="a-5h"></a>见有眷属常乐远离。<a id="a-5i"></a>虽为白衣奉持沙门清净律行。<a id="a-5j"></a>既同僧伍拜跪故是常仪。<a id="a-5k"></a>况示彼宿心得法宁容不荷。<a id="a-5l"></a>引斯为例窃恐非宜)柱史委质于周王。<a id="a-5m"></a>此乃成缁服之表缀。<a id="a-5n"></a>立黄冠之龟镜。<a id="a-5o"></a>自兹已降丧其宗轨。<a id="a-5p"></a>历代溺其真理。<a id="a-5q"></a>习俗守其迷途(弹曰。<a id="a-5r"></a>佛教入华历经英圣。<a id="a-5s"></a>五遭拜伏。<a id="a-5t"></a>三被摒除。<a id="a-5u"></a>咸以事理难违。<a id="a-5v"></a>还遵旧辙今言守迷溺理。<a id="a-5w"></a>似伤迂诞)一人有作万物斯睹。<a id="a-5x"></a>纽维天地骈驾百王。<a id="a-5y"></a>转金轮于胜境。<a id="a-5z"></a>构玉京于玄域。<a id="a-60"></a>遂使违真道士。<a id="a-61"></a>追柱史之遐风。<a id="a-62"></a>矫释沙门。<a id="a-63"></a>缉声闻之绝典(弹曰。<a id="a-64"></a>佛教所明人有二种。<a id="a-65"></a>一声闻。<a id="a-66"></a>二菩萨。<a id="a-67"></a>菩萨形无定质。<a id="a-68"></a>应随类以为。<a id="a-69"></a>议声闻剃发染衣。<a id="a-6A"></a>守高蹈而成则教制声闻之伍。<a id="a-6B"></a>不令礼彼白衣。<a id="a-6C"></a>顺以奉行何名矫释)况太阳垂耀。<a id="a-6D"></a>在天标无二之明。<a id="a-6E"></a>大帝称尊。<a id="a-6F"></a>御宇极通三之贵。<a id="a-6G"></a>且二教裁范虽绝尘容。<a id="a-6H"></a>事止出家未能逃国(弹曰。<a id="a-6I"></a>沙门所以不拜俗者。<a id="a-6J"></a>正以绝于尘容。<a id="a-6K"></a>非为逃国者也。<a id="a-6L"></a>至如严光干木之流。<a id="a-6M"></a>颖涘商山之伍。<a id="a-6N"></a>或踞谒长揖。<a id="a-6O"></a>至之而不居洗耳辞荣。<a id="a-6P"></a>聘之而不至。<a id="a-6Q"></a>此亦高蹈而尔。<a id="a-6R"></a>宁逃国乎)</p>
  <p id="a6S">同赋形于姒镜。<a id="a-6T"></a>皆仰化于姚风。<a id="a-6U"></a>岂有抗礼宸居独高真轨。<a id="a-6V"></a>然轻尊傲长在人为悖。<a id="a-6W"></a>臣君敬父。<a id="a-6X"></a>于道无嫌考详其义跪拜为允。<a id="a-6Y"></a>谨议。</p>
  <p data-pb></p>
  <h2 id="a6Z">司驭寺丞韩处玄等议状一首</h2>
  <p id="a6a">无不敬名教是先。<a id="a-6b"></a>君父同资彝伦所尚。<a id="a-6c"></a>况真人善下妙在和光。<a id="a-6d"></a>菩萨不轻义摧我慢(事如司卫议中弹)斯则舛虑齐致分波共源。<a id="a-6e"></a>所以纲纪百王财成万品者也。<a id="a-6f"></a>而缁黄之侣沿习为常。<a id="a-6g"></a>销爱敬于君亲。<a id="a-6h"></a>行贡高于尊极。<a id="a-6i"></a>苟殉私欲(弹曰。<a id="a-6j"></a>沙门弃须发去华竞守道不屈岂殉私耶。<a id="a-6k"></a>易称言语君子枢机。<a id="a-6l"></a>荣辱在焉何可不慎)坐紊天经。<a id="a-6m"></a>点濑乡之清尘。<a id="a-6n"></a>负运河之妙旨(弹曰连河通教皆云。<a id="a-6o"></a>令沙门拜有损君亲。<a id="a-6p"></a>谟诰显然何云负旨)静言永念。<a id="a-6q"></a>良可寒心(弹曰。<a id="a-6r"></a>梵网经云。<a id="a-6s"></a>出家人法不礼拜国王父母。<a id="a-6t"></a>又萨遮尼干经云。<a id="a-6u"></a>若人</p>
  <p data-pb></p>
  <h2 id="a6v">详刑寺少卿元大士等议状一首</h2>
  <p id="a6w">以。<a id="a-6x"></a>白马东归寺刹爰建。<a id="a-6y"></a>青牛西上观座方兴。<a id="a-6z"></a>莫不照烛昏迷导引腾化。<a id="a-70"></a>然敬君子范简略阙言。<a id="a-71"></a>不拜之仪因循往有。<a id="a-72"></a>非直情乖物义。<a id="a-73"></a>抑亦理爽圣经(事如中台司列议中弹)且法服制仪。<a id="a-74"></a>表绝凡流之恒敬。<a id="a-75"></a>莲花宝座。<a id="a-76"></a>岂说不拜于君亲(弹曰。<a id="a-77"></a>铜自石生。<a id="a-78"></a>珠因水育取者方委传者故迷。<a id="a-79"></a>况佛教幽微理难窥涉。<a id="a-7A"></a>不知而作。<a id="a-7B"></a>其斯谓乎)君有天地之尊。<a id="a-7C"></a>敬君远符经教。<a id="a-7D"></a>亲着生育之惠。<a id="a-7E"></a>拜亲遐会法源。<a id="a-7F"></a>抚事有益于经。<a id="a-7G"></a>扪理未亏于法。<a id="a-7H"></a>牵率愚管设敬为宜。<a id="a-7I"></a>谨议。</p>
  <p id="a7J"></p>
  <p data-pb></p>
  <h2 id="a7K">同文寺丞谢祐等议状一首</h2>
  <p id="a7L">以。<a id="a-7M"></a>君亲之重。<a id="a-7N"></a>事极昊天。<a id="a-7O"></a>恭恪之仪。<a id="a-7P"></a>理贯名教。<a id="a-7Q"></a>至如凝心玄路投迹法门。<a id="a-7R"></a>莫不肃敬神明不轻品物(事如司驭议中弹)岂有弛傲所生不屈君父。<a id="a-7S"></a>既违恭顺之礼。<a id="a-7T"></a>恐累求道之因(弹曰。<a id="a-7U"></a>诚因不累其如陷君亲何)请革旧风准敕申拜。<a id="a-7V"></a>谨议。</p>
  <p data-pb></p>
  <h2 id="a7W">内府监丞柳元贞等议状一首</h2>
  <p id="a7X">以。<a id="a-7Y"></a>礼无不敬名教是先。<a id="a-7Z"></a>君父同资彝伦所尚。<a id="a-7a"></a>且佛灭度后法付国王。<a id="a-7b"></a>舒卷之规理钟明圣(弹曰。<a id="a-7c"></a>右春坊议云夫付嘱者。<a id="a-7d"></a>佛以像法末年。<a id="a-7e"></a>淳心渐薄邪见增长正法衰替。<a id="a-7f"></a>四部之众无力弘宣。<a id="a-7g"></a>是以付嘱国王令王拥护。<a id="a-7h"></a>如其不护法当自坏。<a id="a-7i"></a>岂劳付嘱令王毁坏。<a id="a-7j"></a>诚哉得付嘱之旨也)但非常之制黔首恒。<a id="a-7k"></a>惊雷同之心君子为耻。<a id="a-7l"></a>自我作故。<a id="a-7m"></a>方悬日月之典。<a id="a-7n"></a>可使由之。<a id="a-7o"></a>宁拘风雨之好。<a id="a-7p"></a>如愚管窥。<a id="a-7q"></a>致拜为允。<a id="a-7r"></a>谨议。</p>
  <p data-pb></p>
  <h2 id="a7s">司津监李仁方等议状一首</h2>
  <p id="a7t">敬之道。<a id="a-7u"></a>义极于君亲。<a id="a-7v"></a>恭和之德。<a id="a-7w"></a>事昭乎释老。<a id="a-7x"></a>岂有生因覆载。<a id="a-7y"></a>将抗礼于人天。<a id="a-7z"></a>质禀发肤。<a id="a-80"></a>遂齐尊于父母。<a id="a-81"></a>眷言方外。<a id="a-82"></a>未离天地之间。<a id="a-83"></a>顾惟俗表。<a id="a-84"></a>尚处阎浮之域(事如司卫寺议中弹)而为不拜天子。<a id="a-85"></a>类严遵之不臣。<a id="a-86"></a>长揖至亲。<a id="a-87"></a>似宋人之名母。<a id="a-88"></a>何以津梁品汇导引凡庶。<a id="a-89"></a>圣智之教岂至于斯(弹曰。<a id="a-8A"></a>易称籍用白茅。<a id="a-8B"></a>又云。<a id="a-8C"></a>巽在床下纷若之吉乃为无咎。<a id="a-8D"></a>未有抑令致拜。<a id="a-8E"></a>复曰。<a id="a-8F"></a>津梁尊</p>
  <p data-pb></p>
  <h2 id="a8G">右武卫兵曹参军赵崇素等议状一首</h2>
  <p id="a8H">以。<a id="a-8I"></a>三教爰兴俱敦劝奖。<a id="a-8J"></a>派流虽别趣善同归。<a id="a-8K"></a>缁黄之躅稍殊。<a id="a-8L"></a>君亲之仪讵隔。<a id="a-8M"></a>岂有才捐俗服遂傲礼容。<a id="a-8N"></a>高揖乘舆不拜严父。<a id="a-8O"></a>资敬之道不足。<a id="a-8P"></a>忠孝之迹顿亏。<a id="a-8Q"></a>李释斯风。<a id="a-8R"></a>未为尽善(弹曰。<a id="a-8S"></a>内将外反真与俗乖何得轻弄笔端高略玄极孔子曰。<a id="a-8T"></a>非圣人者无法诚哉)方今垂范立制道德齐礼。<a id="a-8U"></a>经典乖失详议改张。<a id="a-8V"></a>据理论情。<a id="a-8W"></a>拜实为允。<a id="a-8X"></a>谨议。</p>
  <p data-pb></p>
  <h2 id="a8Y">右戎卫长史李义范等议状一首</h2>
  <p id="a8Z">慈子孝起自天经。<a id="a-8a"></a>君义臣忠资于地礼。<a id="a-8b"></a>三尊之重君最为先。<a id="a-8c"></a>五教所崇父居其首。<a id="a-8d"></a>人伦之纲纪。<a id="a-8e"></a>臣子之归宗。<a id="a-8f"></a>佛道兴隆之前。<a id="a-8g"></a>缁俗异贯。<a id="a-8h"></a>陵迟之后同藉国王。<a id="a-8i"></a>连河制之于主君濑乡尽编为天户。<a id="a-8j"></a>况释迦灭度付嘱国王(事如内府监议中弹)李老裔孙克成宏构。<a id="a-8k"></a>缁黄代俗。<a id="a-8l"></a>握宝镜以君临。<a id="a-8m"></a>纵使佛道尊严天位弥重。<a id="a-8n"></a>帝王国母无上最尊。<a id="a-8o"></a>稽首虔诚无妨悟道(事如同文议中弹)至真之理犹日勤修。<a id="a-8p"></a>礼佛拜天弥成正觉。<a id="a-8q"></a>谨议。</p>
  <p data-pb></p>
  <h2 id="a8r">右金吾卫将军薛孤吴仁长史刘文琮等议状一首</h2>
  <p id="a8s">家立旨。<a id="a-8t"></a>取贵于柔谦。<a id="a-8u"></a>释教为宗。<a id="a-8v"></a>有存于汲引。<a id="a-8w"></a>虽复迈九仙而飞迹。<a id="a-8x"></a>标致弗爽于同尘。<a id="a-8y"></a>超十地而游神。<a id="a-8z"></a>修行岂乖于忍辱。<a id="a-90"></a>且君亲尊重。<a id="a-91"></a>比干严而有裕。<a id="a-92"></a>臣子忠肃。<a id="a-93"></a>申拜伏而无违。<a id="a-94"></a>斯乃万国之大经。<a id="a-95"></a>千叶之常轨。<a id="a-96"></a>居造次而必践。<a id="a-97"></a>处少选而难废。<a id="a-98"></a>至若缁黄二教顿损兹礼。<a id="a-99"></a>唯擅贡高之法。<a id="a-9A"></a>莫修资敬之仪(事如司驭寺议中弹)虚启弊风实差彝典(事如右武卫中弹)但劝诱之规虽则多躅。<a id="a-9B"></a>等归利物。<a id="a-9C"></a>宁履义方。<a id="a-9D"></a>何必骄倨为容。<a id="a-9E"></a>便跻众妙之域。<a id="a-9F"></a>虔恭表节。<a id="a-9G"></a>遂隔真如之境(事如左戎卫议中弹)缅寻旨趣深谓不然。<a id="a-9H"></a>致拜君亲寔为通理。<a id="a-9I"></a>谨竭愚识庶会宏谟。<a id="a-9J"></a>深惧不当。<a id="a-9K"></a>退用惭惕谨议。</p>
  <p data-pb></p>
  <h2 id="a9L">右监门卫中郎将能玄逸等议状一首</h2>
  <p id="a9M">以。<a id="a-9N"></a>亲生膝下鞠养之爱惟深。<a id="a-9O"></a>一人至尊严敬之仪斯重。<a id="a-9P"></a>岂以身披缁服而不拜于君亲(弹曰诚固以此而佛不令拜俗也)首挂黄冠。<a id="a-9Q"></a>遂替子臣之礼。<a id="a-9R"></a>谨议。</p>
  <p data-pb></p>
  <h2 id="a9S">端尹府端尹李宽等议状一首</h2>
  <p id="a9T">出家之徒名曰离俗。<a id="a-9U"></a>教诫之法谦下是先。<a id="a-9V"></a>既达苦空理捐人我(弹曰。<a id="a-9W"></a>不敬之来自持真教岂缘存我而不拜乎)况君父尊重敬比于天。<a id="a-9X"></a>拜伏之仪事无疑惑。<a id="a-9Y"></a>但以因循往代。<a id="a-9Z"></a>敬其衣诫使然(事如司宰寺议中弹)止可君父不受其拜。<a id="a-9a"></a>何得自为尊重。<a id="a-9b"></a>且像法末教委以国王(事如内府监议中弹)国王示以尊卑。<a id="a-9c"></a>未爽一乘之道。<a id="a-9d"></a>谨议。</p>
  <p data-pb></p>
  <h2 id="a9e">左春坊中护贺兰敏之赞善杨令节等议状一首</h2>
  <p id="a9f">以。<a id="a-9g"></a>牺皇至赜。<a id="a-9h"></a>金人靡兆于龟文。<a id="a-9i"></a>轩后韫灵。<a id="a-9j"></a>紫气未敷于鸟迹。<a id="a-9k"></a>洎刘庄精感。<a id="a-9l"></a>托神想于东流。<a id="a-9m"></a>尹喜翘诚。<a id="a-9n"></a>睹物色于西迈。<a id="a-9o"></a>由是龙宫梵化。<a id="a-9p"></a>洒慈润于大千。<a id="a-9q"></a>澹泊凝真。<a id="a-9r"></a>冲寂弘于宇内。<a id="a-9s"></a>虽复远标天构气淑无为。<a id="a-9t"></a>体均具相功深济度。<a id="a-9u"></a>莫不禀宸极以存其法(事如端尹府议中弹)资遗体以受其灵。<a id="a-9v"></a>岂有超俗涂而轻法主。<a id="a-9w"></a>洁其己而忽所生。<a id="a-9x"></a>忠孝一亏二教何寄。<a id="a-9y"></a>今若资忠贞以凝道。<a id="a-9z"></a>移孝行而修诫。<a id="a-A0"></a>则福足以显玄门。<a id="a-A1"></a>忠孝用光臣子。<a id="a-A2"></a>假或恭敬被于群品。<a id="a-A3"></a>据理尚有可通。<a id="a-A4"></a>况唯拜伏君亲。<a id="a-A5"></a>未审于何不可(事如秘阁局议中弹)请准明诏。<a id="a-A6"></a>致拜为允。<a id="a-A7"></a>谨议。</p>
  <p data-pb></p>
  <h2 id="aA8">右春坊中护郝处俊赞善杨思止等议状一首</h2>
  <p id="aA9">窃闻。<a id="a-AA"></a>道迹希微。<a id="a-AB"></a>立言资于辅帝。<a id="a-AC"></a>释教虚寂。<a id="a-AD"></a>垂法依于国王(事如左春坊议中弹)是以紫气真容玄猷西被。<a id="a-AE"></a>黄金图相妙旨东流。<a id="a-AF"></a>仙侣莘莘。<a id="a-AG"></a>藉天基而遂重。<a id="a-AH"></a>法徒济济凭圣政而弥隆。<a id="a-AI"></a>况今德冠阴阳道包真俗。<a id="a-AJ"></a>恩沾动植。<a id="a-AK"></a>尚荷亭育之慈。<a id="a-AL"></a>泽被生灵。<a id="a-AM"></a>犹怀仁寿之施。<a id="a-AN"></a>唯释老二门由来迂诞(事如右金吾卫议中弹)既捐真典便亏四大。<a id="a-AO"></a>偏信化人不遵三有。<a id="a-AP"></a>主上崇孝敬之仪。<a id="a-AQ"></a>敦跪拜之礼。<a id="a-AR"></a>爰发纶诰令拜君皇后太子及父母者。<a id="a-AS"></a>非直庶寮允惬(弹曰议不拜人殆将太半今云庶寮允陜何其谬欤)抑亦垂范将来。<a id="a-AT"></a>谨议。</p>
  <h2 id="aAU">司更寺丞张约等议状一首</h2>
  <p id="aAV">释教开俗儒风范化。<a id="a-AW"></a>即途虽言异轸。<a id="a-AX"></a>证理诚则同归(事如右清道卫议中弹)莫不粉泽仁义舟舆恭俭。<a id="a-AY"></a>然后克阐徽猷以隆远大。<a id="a-AZ"></a>何则忠为令德孝实天经。<a id="a-Aa"></a>惟君惟父同取其敬。<a id="a-Ab"></a>借使行超物表道备人师。<a id="a-Ac"></a>岂可长抬于顾复之亲。<a id="a-Ad"></a>抗手于宸扆之贵。<a id="a-Ae"></a>事须适变。<a id="a-Af"></a>未可胶弦(弹曰。<a id="a-Ag"></a>正以君亲容养。<a id="a-Ah"></a>开以方外。<a id="a-Ai"></a>抗手长撎。<a id="a-Aj"></a>岂自为乎)君父尊严。<a id="a-Ak"></a>申拜为允。<a id="a-Al"></a>谨议。</p>
  <h2 id="aAm">左典戎卫仓曹王九思等议状一首</h2>
  <p id="aAn">窃以。<a id="a-Ao"></a>川渎细流。<a id="a-Ap"></a>竟朝宗于溟海。<a id="a-Aq"></a>萤烛末光。<a id="a-Ar"></a>终归耀于日月。<a id="a-As"></a>故知物有深厚。<a id="a-At"></a>犹取贵于总名。<a id="a-Au"></a>况在君亲莫大而有弃于严肃。<a id="a-Av"></a>洎乎关浮紫气塔照金容。<a id="a-Aw"></a>老释二门俱隆法教。<a id="a-Ax"></a>但法教流布事由君后。<a id="a-Ay"></a>出家离俗命在尊亲。<a id="a-Az"></a>遂使覆载之恩弃而不答(事如奉常议中弹)。<a id="a-B0"></a>贵贱之礼捐而靡修。<a id="a-B1"></a>既亏人事有伤礼律(弹曰外内既殊奚可拘于礼律)。<a id="a-B2"></a>爰轸圣虑询及刍荛。<a id="a-B3"></a>轻陈管见从拜为允。<a id="a-B4"></a>谨议。</p>
  <h2 id="aB5">右典戎卫将军斛斯敬则等议状一首</h2>
  <p id="aB6">窃以。<a id="a-B7"></a>三教殊涂。<a id="a-B8"></a>俱极尊崇之道。<a id="a-B9"></a>五仪齐致。<a id="a-BA"></a>寔隆严敬之规。<a id="a-BB"></a>而释老二门本求虚寂。<a id="a-BC"></a>周孔两法归于教义。<a id="a-BD"></a>若乃君臣之礼。<a id="a-BE"></a>固无易于缁黄(事如司更寺议中弹)父子之容。<a id="a-BF"></a>岂有隔于贤智。<a id="a-BG"></a>崇树既久积习相沿。<a id="a-BH"></a>损益惟宜允归明圣。<a id="a-BI"></a>臣等询议。<a id="a-BJ"></a>请从拜礼。<a id="a-BK"></a>谨议。</p>
  <h2 id="aBL">左司御卫长史马大师等议状一首</h2>
  <p id="aBM">窃以。<a id="a-BN"></a>光分两曜。<a id="a-BO"></a>是显尊卑之容。<a id="a-BP"></a>位辩三才。<a id="a-BQ"></a>爰彰父子之性。<a id="a-BR"></a>明乎爱敬之礼。<a id="a-BS"></a>与天地而齐生。<a id="a-BT"></a>君臣之义。<a id="a-BU"></a>将造化而俱立。<a id="a-BV"></a>至若金人启梦慧日初开。<a id="a-BW"></a>紫气浮关玄风肇扇。<a id="a-BX"></a>此乃兴于中古教始渐移。<a id="a-BY"></a>虽复各设法门津梁庶品。<a id="a-BZ"></a>究其所指终会儒宗(事如司更寺议中弹)庇俗既是同方。<a id="a-Ba"></a>遵敬何烦异路。<a id="a-Bb"></a>必将道体为别。<a id="a-Bc"></a>有犯未合绳违(弹曰。<a id="a-Bd"></a>有犯非僧绳违事宁不可无愆。<a id="a-Be"></a>守道设礼有累君亲)遗教制在国王。<a id="a-Bf"></a>设礼宁容不可(事如左春坊议中弹)况三乘之典。<a id="a-Bg"></a>无闻傲诞之经。<a id="a-Bh"></a>五千之教。<a id="a-Bi"></a>讵载矜夸之义。<a id="a-Bj"></a>敬亲何妨重道。<a id="a-Bk"></a>拜主岂废寻真(事如右戎卫议中弹)且割股舍头犹无诉苦。<a id="a-Bl"></a>尊君爱父讵即辞劳(弹曰。<a id="a-Bm"></a>割股舍头必益。<a id="a-Bn"></a>无宜诉苦。<a id="a-Bo"></a>敬君拜父虑损。<a id="a-Bp"></a>岂敢辞劳)参练是非。<a id="a-Bq"></a>拜诚为得。<a id="a-Br"></a>谨议。</p>
  <h2 id="aBs">右司御卫长史崔崇业等议状一首</h2>
  <p id="aBt">窃惟。<a id="a-Bu"></a>藏史立言。<a id="a-Bv"></a>靡替君臣之义。<a id="a-Bw"></a>能仁阐教。<a id="a-Bx"></a>先崇孝敬之风。<a id="a-By"></a>纵道致乘凫。<a id="a-Bz"></a>尚委身而降礼。<a id="a-C0"></a>业成捧马。<a id="a-C1"></a>犹负榇以追恩(弹曰负榇教有成文拜伏经无此说)况共践俗涂同餐圣化。<a id="a-C2"></a>岂有盗名黄服。<a id="a-C3"></a>遂忘亭毒之功。<a id="a-C4"></a>托迹缁门。<a id="a-C5"></a>便遗顾复之德。<a id="a-C6"></a>傲物行己高视王侯。<a id="a-C7"></a>我慢为心长揖父母(事如中台司列议中弹)求之前代久滞迷方皇家。<a id="a-C8"></a>户牖百王澄汰千古。<a id="a-C9"></a>事非害政容或可沿。<a id="a-CA"></a>时有亏风理宜革弊(事如秘阁局议中弹)且四大齐德。<a id="a-CB"></a>岂使遵道而不遵王。<a id="a-CC"></a>三教均名(事如左司御议中弹)何独崇释而不崇孔。<a id="a-CD"></a>今若正其仪而教毁。<a id="a-CE"></a>设敬须疑(弹曰。<a id="a-CF"></a>诚哉何烦致惑耶)屈其身而道存。<a id="a-CG"></a>加拜何惑。<a id="a-CH"></a>重以不轻摄行。<a id="a-CI"></a>更符真谛之规(事如同文寺议中弹)持下御情。<a id="a-CJ"></a>弥合冲虚之轨式遵玺诰。<a id="a-CK"></a>轻献刍言。<a id="a-CL"></a>致拜之礼。<a id="a-CM"></a>实谐佥议。<a id="a-CN"></a>谨议。</p>
  <h2 id="aCO">左清道卫长史蒋真胄等议状一首</h2>
  <p id="aCP">窃以。<a id="a-CQ"></a>释道二门俱承玄化。<a id="a-CR"></a>虽复缁黄有别。<a id="a-CS"></a>虔恭之志不殊。<a id="a-CT"></a>宜令拜跪。<a id="a-CU"></a>以申臣子之敬(弹曰。<a id="a-CV"></a>沙门迹超方外津梁家国。<a id="a-CW"></a>称谓异于臣子拜敬。<a id="a-CX"></a>何预率宾)谨议。</p>
  <h2 id="aCY">左崇掖卫长史窦尚义等议状一首</h2>
  <p id="aCZ">濑井微言。<a id="a-Ca"></a>二篇极于为谷。<a id="a-Cb"></a>崛园幽旨。<a id="a-Cc"></a>万物存乎不轻(事如右司御议中弹)况乃君亲兼极跪拜犹简。<a id="a-Cd"></a>岂非绝弃于内敬而矫修于外迹乎(弹曰。<a id="a-Ce"></a>行道以答四恩。<a id="a-Cf"></a>岂矫修于外迹育德以资三有岂绝弃于内敬乎幸子思之无多言也)如见所量。<a id="a-Cg"></a>望令加礼。<a id="a-Ch"></a>谨议。</p>
  <h2 id="aCi">右崇掖卫长史李行敏等议状一首</h2>
  <p id="aCj">窃以。<a id="a-Ck"></a>释老两教语迹虽殊。<a id="a-Cl"></a>恭顺之理。<a id="a-Cm"></a>雅同儒辙(事如右司御议中弹)岂有尊极之处。<a id="a-Cn"></a>抗揖等于平交。<a id="a-Co"></a>师僧之前。<a id="a-Cp"></a>拜伏过于舆皂(事如左威卫议中弹)既惊物议且斁彝章。<a id="a-Cq"></a>革此旧风咸谓为允(事如右司御卫议中弹)况黄冠荷天基之庆。<a id="a-Cr"></a>缁衣承付托之重(事如左司御卫议中弹)劬劳尽生育之恩。<a id="a-Cs"></a>欲报申昊天之义。<a id="a-Ct"></a>二门之法[仁-二+蹇]倨乖于恒典。<a id="a-Cu"></a>五敬之所投拜允合常仪。<a id="a-Cv"></a>谨议。</p>
  <h2 id="aCw">左奉裕卫长史丘神静等议状一首</h2>
  <p id="aCx">若夫二仪始辟。<a id="a-Cy"></a>君臣之道即隆。<a id="a-Cz"></a>三才创分。<a id="a-D0"></a>父子之情斯在。<a id="a-D1"></a>莫不皆竭股肱俱遵爱敬。<a id="a-D2"></a>故知君臣父子禀自天然。<a id="a-D3"></a>极尊极亲无可为间。<a id="a-D4"></a>止如释老之教近日始崇。<a id="a-D5"></a>释则兴于汉朝。<a id="a-D6"></a>老则置于宋代。<a id="a-D7"></a>皆缘时君有旨父母承恩。<a id="a-D8"></a>方染缁衣然称入道。<a id="a-D9"></a>如无所禀不得离俗。<a id="a-DA"></a>离俗虽言绝境习道。<a id="a-DB"></a>仍居宇内(事如司津议中弹)率土皆曰王臣。<a id="a-DC"></a>不闻限已缁素(事如左清道卫议中弹)父生母鞠罔极。<a id="a-DD"></a>难酬于法。<a id="a-DE"></a>虽曰绝尘在身。<a id="a-DF"></a>须敦仁义。<a id="a-DG"></a>岂容为臣未曾效节。<a id="a-DH"></a>为子未展温清。<a id="a-DI"></a>承恩乃变素衣。<a id="a-DJ"></a>去发言真入道。<a id="a-DK"></a>乘兹傲诞慢君懱亲。<a id="a-DL"></a>高挹帝王不拜父母。<a id="a-DM"></a>为臣贻宽怠之咎为子招不敬之辜(事如左清道卫议中弹)庸流自谓合然。<a id="a-DN"></a>往代恕其无识(弹曰昔汉帝降礼于摩腾。<a id="a-DO"></a>吴主屈节于康会赵邦澄上宠懋锦衣。<a id="a-DP"></a>秦日道安荣参共辇。<a id="a-DQ"></a>斯并德回万乘。<a id="a-DR"></a>道降极尊。<a id="a-DS"></a>况乎十室难诬。<a id="a-DT"></a>而曰庸流无识)因循自久行之不改。<a id="a-DU"></a>圣上重缵皇极欲革前非孝理苍生思遵名教。<a id="a-DV"></a>爰降纶旨饰光彝典。<a id="a-DW"></a>恐爽恒情。<a id="a-DX"></a>特令详议。<a id="a-DY"></a>谨寻释老二教。<a id="a-DZ"></a>见在遗文。<a id="a-Da"></a>我慢矜高是人难度(弹曰。<a id="a-Db"></a>守道不屈宁是矜高耶)庶事谦约无失冲撝。<a id="a-Dc"></a>静思此言其义见矣。<a id="a-Dd"></a>入道已成凌虚控鹤。<a id="a-De"></a>深修禅定得五神通如此辈流犹愿卑屈。<a id="a-Df"></a>况庸僧尼见居王土。<a id="a-Dg"></a>衣缁异俗余事罕知(弹曰。<a id="a-Dh"></a>曼倩云谈何容易谈何容易。<a id="a-Di"></a>惜哉夫沙门之内功业寔繁。<a id="a-Dj"></a>圣朝以来盖亦不少。<a id="a-Dk"></a>且帝京僧伍盛德如林。<a id="a-Dl"></a>略举十科田开未喻。<a id="a-Dm"></a>至若译经则波颇玄奘。<a id="a-Dn"></a>义解则僧辩法常。<a id="a-Do"></a>习禅则昙迁慧因。<a id="a-Dp"></a>护法则法琳明赡。<a id="a-Dq"></a>明律则玄琬智首。<a id="a-Dr"></a>感通则通达转明。<a id="a-Ds"></a>遗身则玄览法旷读诵则慧诠空藏德声则智凯法琰。<a id="a-Dt"></a>弘福则德美智兴。<a id="a-Du"></a>若此之流具如僧史所列。<a id="a-Dv"></a>而言罕知余事。<a id="a-Dw"></a>何雷同之甚乎)唯自矜高愿居人上。<a id="a-Dx"></a>求之释教。<a id="a-Dy"></a>其义蔑闻。<a id="a-Dz"></a>凡曰是人准经致敬。<a id="a-E0"></a>况在极尊并之父母。<a id="a-E1"></a>欲令拜伏义无不可。<a id="a-E2"></a>其僧尼道士女道士。<a id="a-E3"></a>于君皇后皇太子及其父母所。<a id="a-E4"></a>并请准敕令跪。<a id="a-E5"></a>庶使光二教之谦撝隆万代之名教。<a id="a-E6"></a>谨议。</p>
  <h2 id="aE7">右奉裕卫率韦怀敬等议状一首</h2>
  <p id="aE8">窃以。<a id="a-E9"></a>三教五仪咸穷睿想。<a id="a-EA"></a>殊涂一致必俟尊严。<a id="a-EB"></a>释老戒时尊崇是务。<a id="a-EC"></a>周孔训俗严敬为先。<a id="a-ED"></a>遂使缁衣之酋抽簪奉教。<a id="a-EE"></a>青襟之伍映雪传芳。<a id="a-EF"></a>为百代之楷模。<a id="a-EG"></a>作千龄之准的。<a id="a-EH"></a>且诞灵舍卫道自尸毗。<a id="a-EI"></a>既有母子之恩(事如右司御卫议中弹)岂隔君臣之礼。<a id="a-EJ"></a>缁黄虽异贤智宁殊。<a id="a-EK"></a>拜伏君亲诚乖昔典(弹曰。<a id="a-EL"></a>据教令拜。<a id="a-EM"></a>有益乎。<a id="a-EN"></a>有损乎。<a id="a-EO"></a>有益也。<a id="a-EP"></a>岂以乖昔典而不拜乎。<a id="a-EQ"></a>有损也岂以顺昔典而令拜乎。<a id="a-ER"></a>今只可约损益以昌。<a id="a-ES"></a>言无宜据乖顺而申议)无圣即仍旧。<a id="a-ET"></a>有圣则典移。<a id="a-EU"></a>法既俟圣方兴。<a id="a-EV"></a>亦冀缘兴改法。<a id="a-EW"></a>曹司佥议。<a id="a-EX"></a>请从拜礼。<a id="a-EY"></a>谨议。</p>
  <h2 id="aEZ">雍州司功刘仁睿等议状一首</h2>
  <p id="aEa">窃以。<a id="a-Eb"></a>玄风肇扇莫先于伯阳。<a id="a-Ec"></a>总众妙而谦卑。<a id="a-Ed"></a>高栖物表。<a id="a-Ee"></a>致群生于道德。<a id="a-Ef"></a>象帝之先聿宣为子之方赠言尼父载扬事君之礼从政周行。<a id="a-Eg"></a>神功用而无名。<a id="a-Eh"></a>至化流而不测。<a id="a-Ei"></a>人能弘道。<a id="a-Ej"></a>其在兹乎。<a id="a-Ek"></a>况乎道异崆峒人非姑射。<a id="a-El"></a>窃比河上之德。<a id="a-Em"></a>不遵柱下之规虚谈捕影之书。<a id="a-En"></a>自取顺风之礼。<a id="a-Eo"></a>矜傲诞于家国。<a id="a-Ep"></a>绝忠孝于君亲。<a id="a-Eq"></a>有靦之容曾无愧怍。<a id="a-Er"></a>及至青牛西迈。<a id="a-Es"></a>涉流砂而化胡(弹曰。<a id="a-Et"></a>魏略西域传云。<a id="a-Eu"></a>临猊国有神人。<a id="a-Ev"></a>名曰沙律。<a id="a-Ew"></a>年老发白状如老子。<a id="a-Ex"></a>常教人为浮图。<a id="a-Ey"></a>人有灾祸及无子者。<a id="a-Ez"></a>劝行浮图斋戒令舍财赎愆。<a id="a-F0"></a>时临猊王久无太子。<a id="a-F1"></a>因祀浮图。<a id="a-F2"></a>其妃莫耶梦白象而有娠。<a id="a-F3"></a>及太子生从右胁而出。<a id="a-F4"></a>自然有髻堕地能行七步。<a id="a-F5"></a>其形似佛。<a id="a-F6"></a>以祀浮图得儿。<a id="a-F7"></a>故名太子为佛图也。<a id="a-F8"></a>前汉哀帝元狩中　秦景使月氏。<a id="a-F9"></a>国王令太子口授于景。<a id="a-FA"></a>所以浮图经教前汉早行。<a id="a-FB"></a>后六十三年明帝方感瑞梦也。<a id="a-FC"></a>秦景传经不云老子化胡作佛经是老说。<a id="a-FD"></a>晋代杂录云。<a id="a-FE"></a>道士王浮每与沙门帛远抗论。<a id="a-FF"></a>王屡屈焉。<a id="a-FG"></a>遂改换西域传为明威化胡经。<a id="a-FH"></a>题彼沙律以为老子。<a id="a-FI"></a>曲能安隐诳惑人间言喜与聃化胡作佛。<a id="a-FJ"></a>佛起于此。<a id="a-FK"></a>裴子野高僧传云。<a id="a-FL"></a>晋惠帝时沙门帛远字法祖每与祭酒王浮一云道士基公。<a id="a-FM"></a>求共诤邪正。<a id="a-FN"></a>浮屡屈焉。<a id="a-FO"></a>既嗔不自忍。<a id="a-FP"></a>乃托西域传为化胡经。<a id="a-FQ"></a>以诬佛法。<a id="a-FR"></a>遂行于代。<a id="a-FS"></a>人无知者。<a id="a-FT"></a>殃有所归。<a id="a-FU"></a>致患累载。<a id="a-FV"></a>幽明录云。<a id="a-FW"></a>[卄/補]城李通死。<a id="a-FX"></a>来云见沙门法祖。<a id="a-FY"></a>为阎罗王讲首楞严经。<a id="a-FZ"></a>又见道士王浮。<a id="a-Fa"></a>身被锁械求祖忏悔。<a id="a-Fb"></a>祖不背赴。<a id="a-Fc"></a>孤负圣人死方思悔。<a id="a-Fd"></a>又案袁宏后汉纪皇甫谧高士传等。<a id="a-Fe"></a>并无老子化胡作佛之文。<a id="a-Ff"></a>即日朝庭君子博识者多。<a id="a-Fg"></a>岂得塞耳偷铃。<a id="a-Fh"></a>指鹿为马。<a id="a-Fi"></a>信可谓虚无之谈徒聒人耳)爰有白马东来。<a id="a-Fj"></a>越葱山而梦汉。<a id="a-Fk"></a>弘通贝叶比妙莲华。<a id="a-Fl"></a>行以普敬为先。<a id="a-Fm"></a>教以不轻为本(事如左崇掖议中弹)服貌虽异同趣无为。<a id="a-Fn"></a>率土之滨。<a id="a-Fo"></a>未闻无父之子。<a id="a-Fp"></a>溥天之下。<a id="a-Fq"></a>未见无君之臣。<a id="a-Fr"></a>贞观年中已定先后。<a id="a-Fs"></a>尽礼致敬断焉可知(弹曰。<a id="a-Ft"></a>贞观中诏本以皇系所宗殊无使拜之文。<a id="a-Fu"></a>但有先后之语。<a id="a-Fv"></a>今乃例兹遣敬。<a id="a-Fw"></a>斯则比附敕文。<a id="a-Fx"></a>失旨之愆孰重于此)历代滋多。<a id="a-Fy"></a>曾莫先觉(弹曰。<a id="a-Fz"></a>自佛教入汉年逾六百。<a id="a-G0"></a>其中晋代庾冰伪楚桓玄赫连宋武萧齐有隋等诸君。<a id="a-G1"></a>皆抑僧拜咸以事非。<a id="a-G2"></a>通允俱寻旧迹而云。<a id="a-G3"></a>历代滋多曾莫先觉者。<a id="a-G4"></a>岂不面欺圣旨诬誷群英乎)陆下乘干御辩减五登三。<a id="a-G5"></a>振千古之隤网。<a id="a-G6"></a>维万国之绝纽。<a id="a-G7"></a>岂徒革狸音之咏。<a id="a-G8"></a>资父事君。<a id="a-G9"></a>方且变天竺之风。<a id="a-GA"></a>自家刑国。<a id="a-GB"></a>谨议。</p>
 </body>
</html>