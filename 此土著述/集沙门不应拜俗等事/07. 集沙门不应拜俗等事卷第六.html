<!doctype html>
<html id="z3IBWaK1Nb" data-ver="774">
 <head>
  <meta charset="utf-8">
  <meta author="彦宗">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">集沙门不应拜俗等事卷第六</h1>
  <h2 id="a2">圣朝议拜篇第三(下)</h2>
  <p id="a3">状 普光寺沙门玄范质议拜状一首 。</p>
  <p id="a4">奏 中台司礼太常伯陇西王博叉等议奏状一首 。</p>
  <p id="a5">诏 今上停沙门拜君诏一首 。</p>
  <p id="a6">表 京邑老人程士颙等上请出家子女不拜亲表一首 直东台凭神德上请依旧僧尼等不拜亲表一首(并上佛道先后事) 。</p>
  <p id="a7">启 西明寺僧道宣等重上荣国夫人杨氏请论不合拜亲启一首 。</p>
  <p id="a8">表 大庄严寺僧威秀等上请依内教不拜父母表一首 玉华宫寺译经僧静迈等上僧尼拜亲有损表一首 襄州禅居寺僧崇拔上请僧尼父母同君上不受出家男女拜表一首</p>
  <p data-pb></p>
  <h2 id="a9">普光寺沙门玄范质议拜状一首</h2>
  <p id="aA">门玄范。<a id="a-B"></a>敢致状于中台王公侯伯群寮等。<a id="a-C"></a>但范虽不班预议例。<a id="a-D"></a>而窃有所闻。<a id="a-E"></a>前古大德庐山法师遭时数运。<a id="a-F"></a>遂造沙门不敬王者论五篇。<a id="a-G"></a>理致幽微问答玄妙。<a id="a-H"></a>将欲简白乍寻难晓。<a id="a-I"></a>今略述内外典记。<a id="a-J"></a>明证不敬之理。<a id="a-K"></a>谨以状上。<a id="a-L"></a>请惩应拜之议也。<a id="a-M"></a>夫天虽至玄。<a id="a-N"></a>必着日月之明。<a id="a-O"></a>地虽至寂。<a id="a-P"></a>必固山川之化。<a id="a-Q"></a>圣者虽通声冥运。<a id="a-R"></a>亦必假贤俊蕃辅子于百姓者也。<a id="a-S"></a>君既使臣以礼。<a id="a-T"></a>臣须事君以忠。<a id="a-U"></a>若不庭争于未然。<a id="a-V"></a>则恐机发于己矣。<a id="a-W"></a>但佛法是区域之外。<a id="a-X"></a>逾四大之尊。<a id="a-Y"></a>超寰宇之表。<a id="a-Z"></a>越在三之义。<a id="a-a"></a>唱无缘之慈。<a id="a-b"></a>弘不言之化。<a id="a-c"></a>冥功潜运。<a id="a-d"></a>故曰沐而悠渐。<a id="a-e"></a>但中庸之人以为无益者。<a id="a-f"></a>良不悟其所舍也。<a id="a-g"></a>故先朝圣教序云。<a id="a-h"></a>阴阳之妙难穷者。<a id="a-i"></a>以其无形也。<a id="a-j"></a>佛道崇虚乘幽控寂。<a id="a-k"></a>弘济万品典御十方者乎。<a id="a-l"></a>今既慧日潜晖像教冥运。<a id="a-m"></a>秉法和敬非僧而谁。<a id="a-n"></a>故佛告信相菩萨曰。<a id="a-o"></a>我说三宝唯是一体。<a id="a-p"></a>无有别相。<a id="a-q"></a>斯像法传持当于是矣。<a id="a-r"></a>若阿恕伽之礼小僧谕邪臣以贸众首岂非体道之可尚乎。<a id="a-s"></a>今欲令僧尼鞠躬于礼仪。<a id="a-t"></a>劬劳于拜揖。<a id="a-u"></a>是致佛以拜人。<a id="a-v"></a>非人者以奉法。<a id="a-w"></a>如弁[焉-正+臼]翻加于首足。<a id="a-x"></a>寔回换惑乱之甚矣。<a id="a-y"></a>且王有常不臣者三。<a id="a-z"></a>暂不臣者五。<a id="a-10"></a>不名者四。<a id="a-11"></a>不臣者一。<a id="a-12"></a>尚书曰。<a id="a-13"></a>虞宾在位舜不臣朱。<a id="a-14"></a>诗云。<a id="a-15"></a>有客有客。<a id="a-16"></a>亦白其马。<a id="a-17"></a>此承二王之后。<a id="a-18"></a>帝者尚所不臣。<a id="a-19"></a>况僧当大圣之胤。<a id="a-1A"></a>奚足致敬君主国之宾序胡预失仪。<a id="a-1B"></a>而以不轻礼于四众。<a id="a-1C"></a>用配敬于一人。<a id="a-1D"></a>此盖菩萨比丘情亡物我。<a id="a-1E"></a>况今尊卑位别殊非媲偶。<a id="a-1F"></a>又举净名而取稽首。<a id="a-1G"></a>引知法而招恭敬。<a id="a-1H"></a>昔函丈于新学不观机而授药。<a id="a-1I"></a>以中忘此意。<a id="a-1J"></a>宗半字焉。<a id="a-1K"></a>既宴寂于正念。<a id="a-1L"></a>发宿生而示悟。<a id="a-1M"></a>还得本心。<a id="a-1N"></a>崇满字矣。<a id="a-1O"></a>于是以亡相稽首无想接足。<a id="a-1P"></a>乃混缁素于一时。<a id="a-1Q"></a>泯性相于万古。<a id="a-1R"></a>斯并大士权诚。<a id="a-1S"></a>未可小机普准。<a id="a-1T"></a>故涅槃经云。<a id="a-1U"></a>我为菩萨说如此偈。<a id="a-1V"></a>今以声闻持戒腊之至。<a id="a-1W"></a>执威仪之切。<a id="a-1X"></a>非以重傲慢悖君亲。<a id="a-1Y"></a>良欲崇国家利臣人者也。<a id="a-1Z"></a>又顺正理论云。<a id="a-1a"></a>诸天神众不敢悕求受五戒者礼。<a id="a-1b"></a>如国君主亦不求比丘礼拜。<a id="a-1c"></a>以惧损功德及寿命故。<a id="a-1d"></a>受欲行之以周孔之教。<a id="a-1e"></a>抑之以从俗之礼。<a id="a-1f"></a>窃为仁者不取也。<a id="a-1g"></a>又僧尼族非蕃类性简戎蛮。<a id="a-1h"></a>禀中国而法四夷。<a id="a-1i"></a>承剔割而绍三宝。<a id="a-1j"></a>据其教则有拜君亲为损。<a id="a-1k"></a>修其法以资家国有益。<a id="a-1l"></a>恐匿圣言祸钟自犯。<a id="a-1m"></a>四分律云。<a id="a-1n"></a>使恭敬耆年。<a id="a-1o"></a>不应礼拜白衣者。<a id="a-1p"></a>正以弗縻于爵禄。<a id="a-1q"></a>异俗网于典诲矣。<a id="a-1r"></a>王制曰。<a id="a-1s"></a>宗庙有不顺者绌以爵。<a id="a-1t"></a>山川有神祇而不举者削以地。<a id="a-1u"></a>况僧尼索鬼神之敬。<a id="a-1v"></a>反父母之礼。<a id="a-1w"></a>若使正教沦湑于是污鄙。<a id="a-1x"></a>恐神明所不交泰。<a id="a-1y"></a>福庆所不流润。<a id="a-1z"></a>灾害机生。<a id="a-20"></a>祸乱几作。<a id="a-21"></a>而含灵废成俗之化。<a id="a-22"></a>胄子阙启蒙之训。<a id="a-23"></a>率土臣人顺风载靡。<a id="a-24"></a>不可自新于师戒。<a id="a-25"></a>有助国于教化者也。<a id="a-26"></a>梵网经云。<a id="a-27"></a>不拜君亲鬼神明矣。<a id="a-28"></a>且濡沾不拜。<a id="a-29"></a>为容节之失。<a id="a-2A"></a>矧乃割截非束带之仪。<a id="a-2B"></a>髡削无稽首之饰。<a id="a-2C"></a>于庠序之风范朝采之变怪也。<a id="a-2D"></a>佛是绝域异俗之化。<a id="a-2E"></a>靡中和顺动之气。<a id="a-2F"></a>存亡之际实寄于人矣。<a id="a-2G"></a>大传曰。<a id="a-2H"></a>正朔所不加。<a id="a-2I"></a>即君子所不臣。<a id="a-2J"></a>未若福其所训利其所禀。<a id="a-2K"></a>便其劳动而用之。<a id="a-2L"></a>乘其利安而事之。<a id="a-2M"></a>故得百姓之欢心。<a id="a-2N"></a>即一人有庆者也。<a id="a-2O"></a>又介胄不拜虑折其威。<a id="a-2P"></a>师帝不臣恐损其道。<a id="a-2Q"></a>况衣忍铠擐组甲。<a id="a-2R"></a>伏龙怖以袈裟。<a id="a-2S"></a>慑魔威于抖擞。<a id="a-2T"></a>逃隶出家王亲降礼波离入道父王致拜。<a id="a-2U"></a>故知道在则贵。<a id="a-2V"></a>不以人为轻重。<a id="a-2W"></a>是以道颇弘人。<a id="a-2X"></a>人盖弘道者信矣。<a id="a-2Y"></a>今遗法所以付于王者。<a id="a-2Z"></a>委护持仗流通也。<a id="a-2a"></a>以四众之微弱。<a id="a-2b"></a>恐三宝之废坏。<a id="a-2c"></a>藉王者以威伏。<a id="a-2d"></a>假王者以劳逼。<a id="a-2e"></a>今使摄衣屈膝握拳稽颡。<a id="a-2f"></a>则连河之化于兹缺矣。<a id="a-2g"></a>诗云。<a id="a-2h"></a>王赫斯怒。<a id="a-2i"></a>爰整其旅。<a id="a-2j"></a>僧等战战兢兢诚惶诚恐。<a id="a-2k"></a>惧亏遗教之本意。<a id="a-2l"></a>辱同功之法服。<a id="a-2m"></a>一拜之劳不必加众僧之损。<a id="a-2n"></a>一拜之敬不必加　万乘之尊。<a id="a-2o"></a>顷僧等孜孜而不安其业者。<a id="a-2p"></a>非所以苟为庸庸之躯。<a id="a-2q"></a>深存靡靡之化矣。<a id="a-2r"></a>恐焕乎之美无润色于盛代。<a id="a-2s"></a>异国之求岂闻于当今者欤。<a id="a-2t"></a>必以经像为芜秽。<a id="a-2u"></a>不足以崇仰。<a id="a-2v"></a>僧尼为臭腐。<a id="a-2w"></a>不足为福田。<a id="a-2x"></a>睹教籍者目焦。<a id="a-2y"></a>修揖拜者挛伛。<a id="a-2z"></a>袭缁服则转筋。<a id="a-30"></a>谈典礼而齿龋。<a id="a-31"></a>于是嫌而弃之。<a id="a-32"></a>变天竺之风。<a id="a-33"></a>畅中华之礼。<a id="a-34"></a>以万物为更始。<a id="a-35"></a>策三大而自新。<a id="a-36"></a>则取善之基。<a id="a-37"></a>徒使修立。<a id="a-38"></a>不若隔教网于区外。<a id="a-39"></a>放容仪于物表。<a id="a-3A"></a>臣而子之。<a id="a-3B"></a>足尽忠孝之节也。<a id="a-3C"></a>即而史传不必为长夜。<a id="a-3D"></a>经子未必为太阳。<a id="a-3E"></a>司成虽学而无倦。<a id="a-3F"></a>犹将阙焉于大训。<a id="a-3G"></a>况助国之美无闻乱矣。<a id="a-3H"></a>不繁禁而获安。<a id="a-3I"></a>不革情而得志。<a id="a-3J"></a>虽文王至圣也。<a id="a-3K"></a>犹学于虢叔。<a id="a-3L"></a>孔子至明也。<a id="a-3M"></a>尚师于郯子。<a id="a-3N"></a>王者至尊也。<a id="a-3O"></a>犹父事三老兄事五更。<a id="a-3P"></a>及其释奠。<a id="a-3Q"></a>躬执爵而跪之曰。<a id="a-3R"></a>穆穆焉恂恂焉。<a id="a-3S"></a>虽至孝之事。<a id="a-3T"></a>严亲罔以加也。<a id="a-3U"></a>是以大易蛊爻不事王侯。<a id="a-3V"></a>大礼儒行不臣天子。<a id="a-3W"></a>故知道以贵之为贵。<a id="a-3X"></a>不以轻贬为轻。<a id="a-3Y"></a>伏想僚采谈诮正士为之蠹害将生螟螣而议为拜者。<a id="a-3Z"></a>非朝廷之上策也。<a id="a-3a"></a>原夫正法西基。<a id="a-3b"></a>迄于兹日已过千载有太半焉。<a id="a-3c"></a>自大教东流方七百岁。<a id="a-3d"></a>虽历变市朝隆之莫替。<a id="a-3e"></a>其中圣主贤臣计余可数。<a id="a-3f"></a>未尝拘检意。<a id="a-3g"></a>况铣削僧尼。<a id="a-3h"></a>信知阔达之资为日久矣。<a id="a-3i"></a>闲者有执权少主谟篡微君。<a id="a-3j"></a>私佞自媚陷坠家国。<a id="a-3k"></a>又一二蕃小雄雌互举。<a id="a-3l"></a>虽暂诛除寻革前弊。<a id="a-3m"></a>夫若此者可以攘袂鼓肘怒目切齿大视而叱之。<a id="a-3n"></a>岂不忠烈之壮观也。<a id="a-3o"></a>今我大唐应九五之期。<a id="a-3p"></a>四三皇之位。<a id="a-3q"></a>八纮共轨四海同文。<a id="a-3r"></a>百辟守法度于有司。<a id="a-3s"></a>三宝畅微言于汲引。<a id="a-3t"></a>则道俗资勋家国延祚。<a id="a-3u"></a>可不盛欤。<a id="a-3v"></a>可不盛欤。<a id="a-3w"></a>敕以宋朝暂革此风少选还遵旧贯。<a id="a-3x"></a>良为爽其恒情。<a id="a-3y"></a>议在不失常理。<a id="a-3z"></a>幸俨而思之弘而护之。<a id="a-40"></a>家国之政若隆。<a id="a-41"></a>忠孝之诚必着。<a id="a-42"></a>冥功潜润根条盘蔚。<a id="a-43"></a>好爵自縻禄祑优竉。<a id="a-44"></a>花萼继胤兰菊绪芳。<a id="a-45"></a>感福庆之内资。<a id="a-46"></a>思弘益而外护。<a id="a-47"></a>岂不居生勿坠常保胜期者欤。<a id="a-48"></a>今谨疏内外典礼。<a id="a-49"></a>请循照察。<a id="a-4A"></a>沙门释范敬白。</p>
  <h2 id="a4B">龙朔二年五月五日上中台司礼太常伯陇西王博叉等执议奏状一首</h2>
  <p id="a4C">司禋议僧尼道士女官等拜君亲等事。</p>
  <p id="a4D">一　五百三十九人议请不拜。</p>
  <p id="a4E">右大司成令狐德棻等议称。<a id="a-4F"></a>窃以。<a id="a-4G"></a>凡百在位。<a id="a-4H"></a>咸隆奉上之道。<a id="a-4I"></a>当其为师。<a id="a-4J"></a>尚有不臣之义。<a id="a-4K"></a>况佛之垂法事越常规。<a id="a-4L"></a>剔发同于毁伤。<a id="a-4M"></a>振锡异乎簪绂。<a id="a-4N"></a>出家非色养之境。<a id="a-4O"></a>离尘岂荣名之地。<a id="a-4P"></a>功深济度道极崇高。<a id="a-4Q"></a>何必破彼玄门牵斯儒辙。<a id="a-4R"></a>披释服而为俗拜。<a id="a-4S"></a>践孔门而行释礼。<a id="a-4T"></a>存其教而毁其道。<a id="a-4U"></a>求其福而屈其身。<a id="a-4V"></a>详稽理要恐有未惬。<a id="a-4W"></a>又道之为范虽全发肤。<a id="a-4X"></a>出家超俗其归一揆。<a id="a-4Y"></a>加以远标天构大启　皇基。<a id="a-4Z"></a>义藉尊严式符高尚。<a id="a-4a"></a>惟此二教相沿自久。<a id="a-4b"></a>爰暨我唐徽风益扇。<a id="a-4c"></a>虽王猷遐畅实赖天功。<a id="a-4d"></a>而圣轮常转式资冥助。<a id="a-4e"></a>今傥一朝改旧无益将来。<a id="a-4f"></a>于恒沙之劫。<a id="a-4g"></a>起毫尘之累。<a id="a-4h"></a>则普天率土灰身粉骨。<a id="a-4i"></a>何以塞有隐之责。<a id="a-4j"></a>蠲不忠之罪。<a id="a-4k"></a>与其失于改创。<a id="a-4l"></a>不若谬于修文。<a id="a-4m"></a>孔子曰。<a id="a-4n"></a>因人所利而利之。<a id="a-4o"></a>老子曰。<a id="a-4p"></a>圣人无常心。<a id="a-4q"></a>以百姓心为心。<a id="a-4r"></a>二教所利弘益多矣。<a id="a-4s"></a>百姓之心归信众矣。<a id="a-4t"></a>革其所利非因利之道。<a id="a-4u"></a>乖其本心非无心之谓。<a id="a-4v"></a>请遵故实不拜为允。<a id="a-4w"></a>伏惟　陛下德掩上皇业光下问。<a id="a-4x"></a>君亲崇敬。<a id="a-4y"></a>虽启神衷道法难亏。<a id="a-4z"></a>还留睿想。<a id="a-50"></a>既奉询刍之旨。<a id="a-51"></a>敢罄尘岳之诚。<a id="a-52"></a>惧不折衷。<a id="a-53"></a>追深战惕。</p>
  <p id="a54">一　三百五十四人议请拜。</p>
  <p id="a55">右兼司平太常伯阎立本等议称。<a id="a-56"></a>臣闻刚折柔存。<a id="a-57"></a>扇玄风之妙旨。<a id="a-58"></a>苦形甘辱。<a id="a-59"></a>腾释路之微言。<a id="a-5A"></a>故能开善下之源。<a id="a-5B"></a>弘不轻之义。<a id="a-5C"></a>以是声闻降礼于居士。<a id="a-5D"></a>柱史委质于周王。<a id="a-5E"></a>此乃成缁服之表缀。<a id="a-5F"></a>立黄冠之龟镜。<a id="a-5G"></a>自兹已降丧其宗轨。<a id="a-5H"></a>历代溺其真理。<a id="a-5I"></a>习俗守其迷途。<a id="a-5J"></a>一人有作万物斯睹。<a id="a-5K"></a>纽维天地驱驾皇王。<a id="a-5L"></a>转金轮于胜境。<a id="a-5M"></a>横玉京于玄域。<a id="a-5N"></a>遂使寻真道士追守藏之遐风落彩沙门弘礼足之绵典。<a id="a-5O"></a>况太阳垂曜在天。<a id="a-5P"></a>标无二之明。<a id="a-5Q"></a>大帝称尊御宇。<a id="a-5R"></a>极通三之贵。<a id="a-5S"></a>且二教裁范虽绝尘容。<a id="a-5T"></a>事上出家未能逃国。<a id="a-5U"></a>同赋形于姒镜。<a id="a-5V"></a>皆仰化于姚风。<a id="a-5W"></a>岂有抗礼宸居独高真轨。<a id="a-5X"></a>然轻尊傲长在人为悖。<a id="a-5Y"></a>臣君敬父于道无嫌。<a id="a-5Z"></a>考详其议跪拜为允。<a id="a-5a"></a>前奉四月十六日　敕旨。<a id="a-5b"></a>欲令僧尼道士女官于君亲致拜。<a id="a-5c"></a>恐爽于恒情。<a id="a-5d"></a>宜付有司详议。<a id="a-5e"></a>奏闻者件状如前。<a id="a-5f"></a>谨录奏闻。<a id="a-5g"></a>伏听　敕旨　龙朔二年六月五日状。</p>
  <p data-pb></p>
  <h2 id="a5h">今上停沙门拜君诏一首</h2>
  <p id="a5i">东台。<a id="a-5j"></a>若夫华裔列圣。<a id="a-5k"></a>异轸而齐驱。<a id="a-5l"></a>中外裁风。<a id="a-5m"></a>百虑而同致。<a id="a-5n"></a>自周霄陨照汉梦延辉。<a id="a-5o"></a>妙化西移慧流东被。<a id="a-5p"></a>至于玄牝邃旨碧落希声。<a id="a-5q"></a>具开六顺之基。<a id="a-5r"></a>偕协五常之本。<a id="a-5s"></a>而于爱敬之地。<a id="a-5t"></a>忘乎跪拜之仪。<a id="a-5u"></a>其来永久罔革兹弊朕席图登政崇真导俗。<a id="a-5v"></a>凝襟解脱之津。<a id="a-5w"></a>陶思常名之境。<a id="a-5x"></a>正以尊亲之道礼经之格言。<a id="a-5y"></a>孝友之义诗人之明准。<a id="a-5z"></a>岂可以绝尘峻范。<a id="a-60"></a>而忘恃怙之敬。<a id="a-61"></a>拔累贞规。<a id="a-62"></a>乃遗温清之序。<a id="a-63"></a>前欲令道士女官僧尼等致拜。<a id="a-64"></a>将恐振骇恒心爰俾详定。<a id="a-65"></a>有司咸引典据兼陈情理。<a id="a-66"></a>沿革二涂粉纶相半。<a id="a-67"></a>朕商搉群议沉研幽赜。<a id="a-68"></a>然箕颖之风高尚其事遐想前载。<a id="a-69"></a>故亦有之。<a id="a-6A"></a>今于君处勿须致拜。<a id="a-6B"></a>其父母之所慈育弥深。<a id="a-6C"></a>只伏斯旷更将安设自今已后即宜跪拜。<a id="a-6D"></a>主者施行。</p>
  <p id="a6E">龙朔二年六月八日。<a id="a-6F"></a>西台侍郎弘文馆学士轻车都尉臣上官仪宣。</p>
  <p data-pb></p>
  <h2 id="a6G">京邑老人程士颙等上请。出家子女不拜亲表一首</h2>
  <p id="a6H">臣言。<a id="a-6I"></a>臣闻佛化所资在物斯贵。<a id="a-6J"></a>良由拔沉冥于六道。<a id="a-6K"></a>济蒙识于三乘。<a id="a-6L"></a>其德既弘其功亦大。<a id="a-6M"></a>所以佛为法主。<a id="a-6N"></a>幽显之所归依。<a id="a-6O"></a>法为良药。<a id="a-6P"></a>烦惑由之清荡。<a id="a-6Q"></a>僧为佛种弘演被于来际。<a id="a-6R"></a>遂使历代英主。<a id="a-6S"></a>重道德而护持。<a id="a-6T"></a>清信贤明。<a id="a-6U"></a>度子女而承继。<a id="a-6V"></a>固得僧尼遍于区宇。<a id="a-6W"></a>垂范道于无穷。<a id="a-6X"></a>伏惟　陛下。<a id="a-6Y"></a>慈济九有开畅一乘。<a id="a-6Z"></a>爱敬之道克隆。<a id="a-6a"></a>成务之途逾远。<a id="a-6b"></a>近奉　明诏。<a id="a-6c"></a>令僧跪拜父母。<a id="a-6d"></a>斯则崇扬孝始布范敬源。<a id="a-6e"></a>但佛有成教。<a id="a-6f"></a>出家不拜其亲。<a id="a-6g"></a>欲使道俗殊津。<a id="a-6h"></a>归戒以之投附。<a id="a-6i"></a>出处两异。<a id="a-6j"></a>真俗由之致乖。<a id="a-6k"></a>莫非心受佛戒形具佛仪。<a id="a-6l"></a>法网悬殊敬相全别。<a id="a-6m"></a>且自高尚之风。<a id="a-6n"></a>人主犹存抗礼。<a id="a-6o"></a>岂惟臣下返受跪拜之仪。<a id="a-6p"></a>俯仰抚循无由启处。<a id="a-6q"></a>意愿国无两敬。<a id="a-6r"></a>大开方外之迹。<a id="a-6s"></a>僧奉内教。<a id="a-6t"></a>便得立身行道。<a id="a-6u"></a>不任私怀之至。<a id="a-6v"></a>谨奉表以闻尘黩。</p>
  <p id="a6w">威严。<a id="a-6x"></a>伏增战越。<a id="a-6y"></a>谨言　六月二十一日上。</p>
  <p data-pb></p>
  <h2 id="a6z">直东台凭神德上请依旧僧尼等不拜亲表一首(并上佛道先后事)</h2>
  <p id="a70">道士僧尼请依旧僧尼在前(此一条在贞观十一年因今合上)</p>
  <p id="a71">僧尼请依旧不拜父母。</p>
  <p id="a72">臣闻秘教东流。<a id="a-73"></a>因明后而阐化。<a id="a-74"></a>玄风西运凭至。<a id="a-75"></a>识以开宗故知。<a id="a-76"></a>弘济千门义。<a id="a-77"></a>宣于雅道。<a id="a-78"></a>提诱万品。<a id="a-79"></a>理塞于邪津。<a id="a-7A"></a>只可随圣教以抑扬。<a id="a-7B"></a>岂得逐人事而兴替。<a id="a-7C"></a>沙门者求未来之胜果。<a id="a-7D"></a>道士者信有生之自然。<a id="a-7E"></a>自然者贵取性真。<a id="a-7F"></a>绝其近伪之迹。<a id="a-7G"></a>胜果者意存杜渐。<a id="a-7H"></a>远开趣道之心。<a id="a-7I"></a>诱济源虽不同。<a id="a-7J"></a>从善终归一致。<a id="a-7K"></a>伏惟　皇帝陛下。<a id="a-7L"></a>包元建极御一飞贞。<a id="a-7M"></a>乘大道以流谦。<a id="a-7N"></a>顺无为而下济。<a id="a-7O"></a>因心会物教不肃成。<a id="a-7P"></a>今乃定道佛之尊卑。<a id="a-7Q"></a>抑沙门之拜伏。<a id="a-7R"></a>拜伏有同常礼。<a id="a-7S"></a>未是出俗之因。<a id="a-7T"></a>尊卑是物我之情。<a id="a-7U"></a>岂曰无为之妙　陛下道风攸阐释教载陈。<a id="a-7V"></a>每至斋日皆令祈福。<a id="a-7W"></a>祈福一依经教。<a id="a-7X"></a>二者何独乖违　陛下者造化之神宗。<a id="a-7Y"></a>父母者人子之慈称　陛下以至极之重。<a id="a-7Z"></a>犹停拜敬之仪。<a id="a-7a"></a>所生既曰人臣。<a id="a-7b"></a>何得曲申情礼。<a id="a-7c"></a>舍尊就爱弃重违经。<a id="a-7d"></a>缘情犹尚不通。<a id="a-7e"></a>据教若为行用　陛下统天光道顺物流形。<a id="a-7f"></a>形物尚不许违。<a id="a-7g"></a>净教何宜改作。<a id="a-7h"></a>愿　陛下因天人之志。<a id="a-7i"></a>顺万物之心。<a id="a-7j"></a>停拜伏之新仪。<a id="a-7k"></a>遵尊卑之旧贯。<a id="a-7l"></a>庶望金光东曜。<a id="a-7m"></a>不杂尘俗之悲。<a id="a-7n"></a>紫气西晖。<a id="a-7o"></a>无惊物我之贵。<a id="a-7p"></a>即大道不昧而得相于明时。<a id="a-7q"></a>福业永贞庶重彰于圣日。<a id="a-7r"></a>谨言　七月十日上。</p>
  <p data-pb></p>
  <h2 id="a7s">西明寺僧道宣等重上荣国　夫人杨氏请论不合拜亲启一首</h2>
  <p id="a7t">道宣等启。<a id="a-7u"></a>窃闻。<a id="a-7v"></a>绍隆法任必归明哲。<a id="a-7w"></a>崇护真诠良资宠望。<a id="a-7x"></a>伏惟　夫人。<a id="a-7y"></a>宿着熏修。<a id="a-7z"></a>启无疆之福。<a id="a-80"></a>早标信慧。<a id="a-81"></a>建不朽之因。<a id="a-82"></a>至于佛教威仪法门轨式。<a id="a-83"></a>实望特垂恩庇不使陵夷。<a id="a-84"></a>自　敕被。<a id="a-85"></a>僧徒许隔朝拜。<a id="a-86"></a>诚当付嘱之意。<a id="a-87"></a>寔深荷戴之情。<a id="a-88"></a>然于父母犹令跪拜。<a id="a-89"></a>私怀徒惬佛教甚违。<a id="a-8A"></a>若不早有申闻。<a id="a-8B"></a>恐遂同于俗法。<a id="a-8C"></a>僧等翘注莫敢披陈情用回惶辄此投诉。<a id="a-8D"></a>伏乞慈覆特为上闻。<a id="a-8E"></a>傥遂恩光弥深福庆。<a id="a-8F"></a>不胜恳切之甚。<a id="a-8G"></a>谨奉启以闻。<a id="a-8H"></a>尘扰之深唯知悚息。<a id="a-8I"></a>谨启　八月十三日上。</p>
  <h2 id="a8J">大庄严寺僧威秀等上僧尼请依内教不拜父母表一首</h2>
  <p id="a8K">谨录佛经出家沙门不合跪拜父母有损无益文如左。</p>
  <p id="a8L">梵网经云。<a id="a-8M"></a>出家人不向国王父母礼拜。</p>
  <p id="a8N">顺正理论云。<a id="a-8O"></a>国君父母不求比丘礼拜。</p>
  <p id="a8P">玄教东渐六百余年。<a id="a-8Q"></a>上代皇王无不咸皆敬仰。<a id="a-8R"></a>洎乎　圣帝遵奉成教弥隆。<a id="a-8S"></a>故得列刹相望精庐峙接。<a id="a-8T"></a>人知慕善家晓思[保/言]。<a id="a-8U"></a>僧等忝在生灵讵忘忠孝。<a id="a-8V"></a>明诏颁下率土咸遵。<a id="a-8W"></a>恐直笔史臣书乖佛教。<a id="a-8X"></a>万代之后芜秽皇风。</p>
  <p id="a8Y">僧威秀等言。<a id="a-8Z"></a>窃闻。<a id="a-8a"></a>真俗异区桑门割有生之恋。<a id="a-8b"></a>幽显殊服田衣无拜首之容。<a id="a-8c"></a>理固越情道仍舛物。<a id="a-8d"></a>况埏形戒律镕念津梁。<a id="a-8e"></a>酬恩不以形骸致养。<a id="a-8f"></a>期于福善而令仪不改释拜必同儒。<a id="a-8g"></a>在僧有越戒之[保/言]。<a id="a-8h"></a>居亲有损福之累。<a id="a-8i"></a>臣子之虑敢不尽言。<a id="a-8j"></a>伏惟　陛下。<a id="a-8k"></a>匡振远猷提奖幽概。<a id="a-8l"></a>既已崇之于国。<a id="a-8m"></a>亦乞正之于家。<a id="a-8n"></a>足使舍俗无习俗之仪。<a id="a-8o"></a>出家绝家人之敬。<a id="a-8p"></a>护法斯在。<a id="a-8q"></a>植福莫先自然。<a id="a-8r"></a>教有所甄人知自勉。<a id="a-8s"></a>不胜诚恳之至。<a id="a-8t"></a>谨奉表以闻。<a id="a-8u"></a>尘黩扆旒。<a id="a-8v"></a>伏增战越。<a id="a-8w"></a>谨言。</p>
  <p id="a8x">八月二十一日上。</p>
  <p data-pb></p>
  <h2 id="a8y">玉华宫寺译经沙门静迈等上僧尼拜父母有损表一首</h2>
  <p id="a8z">门静迈言。<a id="a-90"></a>窃以策系告先。<a id="a-91"></a>尊父屈体于其子刑章攸革。<a id="a-92"></a>介士不拜于君亲。<a id="a-93"></a>伏惟。<a id="a-94"></a>僧等扬言绍佛嗣尊之义是同。<a id="a-95"></a>故爱敬降高。<a id="a-96"></a>乃折节于其气。<a id="a-97"></a>容服异俗。<a id="a-98"></a>刑章之革不殊。<a id="a-99"></a>致使沙门亦不支屈于君父。<a id="a-9A"></a>穷兹内外。<a id="a-9B"></a>虽复继形变则而心敬君亲。<a id="a-9C"></a>敢有怠哉。<a id="a-9D"></a>至如臣服薨君以日易月。<a id="a-9E"></a>形虽从吉而心丧三年。<a id="a-9F"></a>是知遏密八音其于三载修于心敬。<a id="a-9G"></a>其来尚矣。<a id="a-9H"></a>若令反拜父母则道俗俱违佛戒。<a id="a-9I"></a>颠没枉坑轮回未已。<a id="a-9J"></a>况动天地感鬼神者。<a id="a-9K"></a>岂在于跪伏耶。<a id="a-9L"></a>但公家之利。<a id="a-9M"></a>知无不为。<a id="a-9N"></a>恐因今创改万有一累则负圣上放习法之洪恩弥劫粉身奚以塞责。<a id="a-9O"></a>伏惟　陛下。<a id="a-9P"></a>广开献书之路。<a id="a-9Q"></a>通纳刍言之辩。<a id="a-9R"></a>轻尘听览。<a id="a-9S"></a>伏增战汗。<a id="a-9T"></a>谨言　八月二十五日上。</p>
  <h2 id="a9U">襄州禅居寺僧崇拔上请僧尼父母同君上不受出家男女致拜表一首</h2>
  <p id="a9V">沙门崇拔言。<a id="a-9W"></a>拔闻。<a id="a-9X"></a>道俗宪章形心异革。<a id="a-9Y"></a>形则不拜君父用显出家之仪。<a id="a-9Z"></a>心则敬通三大。<a id="a-9a"></a>以遵资养之重。<a id="a-9b"></a>近奉。</p>
  <p id="a9c">恩敕令僧不拜君王而令拜其父母。<a id="a-9d"></a>斯则隆于敬爱之礼。<a id="a-9e"></a>阙于经典之教。<a id="a-9f"></a>僧宝存而见轻。<a id="a-9g"></a>归戒没而长隐。<a id="a-9h"></a>岂有君开高尚之迹。<a id="a-9i"></a>不勃佛言。<a id="a-9j"></a>臣取下拜之仪。<a id="a-9k"></a>面违圣旨。<a id="a-9l"></a>可谓放子。<a id="a-9m"></a>为求其福受拜。<a id="a-9n"></a>仍获其辜。<a id="a-9o"></a>一化致疑。<a id="a-9p"></a>二理矛楯。<a id="a-9q"></a>伏愿。<a id="a-9r"></a>请从君敬之礼。<a id="a-9s"></a>以通臣下之仪。<a id="a-9t"></a>尘黩扆旒。<a id="a-9u"></a>弥增陨越。<a id="a-9v"></a>谨言。</p>
  <p id="a9w">十月二十五日上。</p>
  <p id="a9x">论曰。<a id="a-9y"></a>威卫司列等状词则美矣。<a id="a-9z"></a>其如理何咸不惟。<a id="a-A0"></a>故实昧于大义。<a id="a-A1"></a>苟以屈膝为敬。<a id="a-A2"></a>不悟亡唇之祸。<a id="a-A3"></a>内经称。<a id="a-A4"></a>沙门拜俗损君父功德及以寿命。<a id="a-A5"></a>而抑令俯伏者。<a id="a-A6"></a>胡言之不认轻发枢机哉。<a id="a-A7"></a>虽复各言其志。<a id="a-A8"></a>亦何伤之太甚。<a id="a-A9"></a>而威卫等状通塞两兼。<a id="a-AA"></a>司列等状一途永执。<a id="a-AB"></a>或访二议优劣。<a id="a-AC"></a>余以为楚则失矣。<a id="a-AD"></a>齐亦未为得也。<a id="a-AE"></a>然两兼则肤腠。<a id="a-AF"></a>永执乃膏肓。<a id="a-AG"></a>故升威卫于乙科。<a id="a-AH"></a>退司列于景第。<a id="a-AI"></a>至若范公质议则旨赡文华。<a id="a-AJ"></a>陇西执奏言约理举。<a id="a-AK"></a>既而人庶斯穆龟筮协从。<a id="a-AL"></a>故得天涣下覃载隆高尚之美慈育之地。<a id="a-AM"></a>更弘拜伏之仁。<a id="a-AN"></a>时法侣名僧都鄙耆耋。<a id="a-AO"></a>佥曰。<a id="a-AP"></a>协私志矣。<a id="a-AQ"></a>违教如何。<a id="a-AR"></a>于是具显经文广陈表启。<a id="a-AS"></a>匪朝伊夕连诉庭阙。<a id="a-AT"></a>但天门邃远申请靡由。<a id="a-AU"></a>奉　诏求宗难为去取。<a id="a-AV"></a>易曰。<a id="a-AW"></a>羝羊触蕃。<a id="a-AX"></a>羸其角方之释。<a id="a-AY"></a>侣岂不然欤。<a id="a-AZ"></a>赞曰。</p>
  <p id="aAa">威卫之流。<a id="a-Ab"></a>议虽通塞。<a id="a-Ac"></a>以人废道。<a id="a-Ad"></a>诚未为得。<a id="a-Ae"></a>司列等状。<a id="a-Af"></a>抑释从儒。<a id="a-Ag"></a>拜伤。</p>
  <p id="aAh">君父。<a id="a-Ai"></a>讵曰忠谋。<a id="a-Aj"></a>质议遒华。<a id="a-Ak"></a>敷陈简要。<a id="a-Al"></a>天人协允。<a id="a-Am"></a>爰垂玺诰。<a id="a-An"></a>恭承　明命。<a id="a-Ao"></a>式抃且歌顾瞻玄籍有累如何。<a id="a-Ap"></a>法俗畴咨。<a id="a-Aq"></a>咸申启表。<a id="a-Ar"></a>披沥丹款。<a id="a-As"></a>未纡黄道。<a id="a-At"></a>进退惟谷。<a id="a-Au"></a>投措靡由。<a id="a-Av"></a>仰悕神禹。<a id="a-Aw"></a>疏兹法流。</p>
  <p data-pb></p>
  <h2 id="aAx">沙门不应拜俗总论</h2>
  <p id="aAy">释彦悰曰。<a id="a-Az"></a>夫沙门不拜俗者何。<a id="a-B0"></a>盖出处异流内外殊分。<a id="a-B1"></a>居宗体极息虑忘身。<a id="a-B2"></a>不汲汲以求生。<a id="a-B3"></a>不区区以顺化。<a id="a-B4"></a>情超宇内迹寄寰中。<a id="a-B5"></a>斯所以抗礼　宸居背　恩天属。<a id="a-B6"></a>化物不能迁其化。<a id="a-B7"></a>生生无以累其生。<a id="a-B8"></a>长撎君亲。<a id="a-B9"></a>斯其大旨也。<a id="a-BA"></a>若推之人事稽诸训诂。<a id="a-BB"></a>则所不应拜其例十焉。<a id="a-BC"></a>至如望秩山川郊祀天地。<a id="a-BD"></a>欲其利物君罄乃诚。<a id="a-BE"></a>今三宝住持归戒弘益。<a id="a-BF"></a>幽明翼化可略言焉。<a id="a-BG"></a>斯神祇之流也。<a id="a-BH"></a>为祭之尸必协昭穆。<a id="a-BI"></a>割牲荐熟时为不臣。<a id="a-BJ"></a>今三宝一体敬僧如佛。<a id="a-BK"></a>备乎内典无俟繁言。<a id="a-BL"></a>斯祭主之流也。<a id="a-BM"></a>杞宋之君二王之后。<a id="a-BN"></a>王者所重敬为国宾。<a id="a-BO"></a>今僧为法王之胤。<a id="a-BP"></a>王者受佛付嘱。<a id="a-BQ"></a>劝励四部进修三行。<a id="a-BR"></a>斯国宾之流也。<a id="a-BS"></a>重道尊师则弗臣矣。<a id="a-BT"></a>虽诏天子无北面焉。<a id="a-BU"></a>今沙门传佛至教。<a id="a-BV"></a>导凡诱物严师敬学。<a id="a-BW"></a>其在兹乎。<a id="a-BX"></a>斯儒行之流也。<a id="a-BY"></a>礼云。<a id="a-BZ"></a>介者不拜。<a id="a-Ba"></a>为其失于容节。<a id="a-Bb"></a>故周亚夫长揖汉文也。<a id="a-Bc"></a>今沙门身被忍铠戡剪欲军。<a id="a-Bd"></a>掌握慧刀志摧心惑。<a id="a-Be"></a>斯介胄之流也。<a id="a-Bf"></a>蓍代筮宾尊先冠阼。<a id="a-Bg"></a>母兄致拜以礼成人。<a id="a-Bh"></a>今沙门以大法为己任。<a id="a-Bi"></a>拯群生于涂炭。<a id="a-Bj"></a>敬遵遗躅祖承嫡胤。<a id="a-Bk"></a>斯传重之流也。<a id="a-Bl"></a>尧称则天。<a id="a-Bm"></a>不屈颖阳之高。<a id="a-Bn"></a>武尽美矣。<a id="a-Bo"></a>终全孤竹之洁。<a id="a-Bp"></a>今沙门高尚其事不事王侯。<a id="a-Bq"></a>蝉蜕嚣埃之中。<a id="a-Br"></a>自致寰区之外。<a id="a-Bs"></a>斯逸人之流也。<a id="a-Bt"></a>犯五刑关三木被捶楚婴金铁者。<a id="a-Bu"></a>不责其具礼。<a id="a-Bv"></a>今沙门剔毛发绝胤嗣毁形貌易衣服。<a id="a-Bw"></a>斯甚刑之流也。<a id="a-Bx"></a>又诏使虽微承天则贵沙门纵贱禀命宜尊。<a id="a-By"></a>况德动幽明化沾龙鬼。<a id="a-Bz"></a>静人天之苦浪。<a id="a-C0"></a>清品庶之灾氛。<a id="a-C1"></a>功既广焉。<a id="a-C2"></a>泽亦弘矣。<a id="a-C3"></a>岂使绝尘之伍拜累君亲。<a id="a-C4"></a>闲放之流削同名教而已。<a id="a-C5"></a>余幼耽斯务长颇搜寻。<a id="a-C6"></a>采遗烈于青编。<a id="a-C7"></a>纂前芳于汗简。<a id="a-C8"></a>重以感沦晖于佛日。<a id="a-C9"></a>罄爝火以兴词。<a id="a-CA"></a>庶永将来传之好事。<a id="a-CB"></a>又古今书论。<a id="a-CC"></a>皆云不敬。<a id="a-CD"></a>据斯一字。<a id="a-CE"></a>愚窃惑焉。<a id="a-CF"></a>何者敬乃通心。<a id="a-CG"></a>曲礼称无不敬。<a id="a-CH"></a>拜唯身屈。<a id="a-CI"></a>周陈九拜之仪。<a id="a-CJ"></a>且君父尊严心敬无容不可法律。<a id="a-CK"></a>崇重身拜有爽通经。<a id="a-CL"></a>以拜代敬用将为允。<a id="a-CM"></a>故其书曰。<a id="a-CN"></a>不拜为文。<a id="a-CO"></a>远公有言曰。<a id="a-CP"></a>渊壑岂待晨露哉。<a id="a-CQ"></a>盖自申其罔极也。<a id="a-CR"></a>此书之作。<a id="a-CS"></a>亦犹是焉。<a id="a-CT"></a>达鉴通贤傥无讥矣。</p>
 </body>
</html>