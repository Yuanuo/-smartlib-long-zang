<!doctype html>
<html id="z3IBWVv1L9" data-ver="1733">
 <head>
  <meta charset="utf-8">
  <meta author="思大禅师">
  <meta library="龙藏">
  <meta catalog="此土著述">
  <meta period="陈">
 </head>
 <body>
  <h1 id="a1">诸法无诤三昧法门卷下</h1>
  <h2 id="a2">四念处观身念处观如音品</h2>
  <p id="a3">观身不净时。<a id="a-4"></a>先观息入出生灭不可得。<a id="a-5"></a>次观心心相。<a id="a-6"></a>若先观色。<a id="a-7"></a>粗利难解。<a id="a-8"></a>沉重难轻。<a id="a-9"></a>若先观心。<a id="a-A"></a>微细难见。<a id="a-B"></a>心空无体。<a id="a-C"></a>托缘妄念。<a id="a-D"></a>无有实主。<a id="a-E"></a>气息处中。<a id="a-F"></a>轻空易解。<a id="a-G"></a>先观入息从何方来。<a id="a-H"></a>都无所从。<a id="a-I"></a>亦无生处。<a id="a-J"></a>入至何处。<a id="a-K"></a>都无归趣。<a id="a-L"></a>不见灭相。<a id="a-M"></a>无有处所。<a id="a-N"></a>入息既无。<a id="a-O"></a>复观出息从何处生。<a id="a-P"></a>审谛观察。<a id="a-Q"></a>都无生处。<a id="a-R"></a>至何处灭。<a id="a-S"></a>不见去相。<a id="a-T"></a>亦无灭处既无入出。<a id="a-U"></a>复观中间相貌何似。<a id="a-V"></a>如是观时。<a id="a-W"></a>如空微风。<a id="a-X"></a>都无相貌。<a id="a-Y"></a>息无自体。<a id="a-Z"></a>生灭由心。<a id="a-a"></a>妄念息即动。<a id="a-b"></a>无念即无生。<a id="a-c"></a>即观此心住在何处。<a id="a-d"></a>复观身内。<a id="a-e"></a>都不见心。<a id="a-f"></a>复观身外。<a id="a-g"></a>亦无心相。<a id="a-h"></a>复观中间。<a id="a-i"></a>无有相貌。<a id="a-j"></a>复作是念。<a id="a-k"></a>心息既无。<a id="a-l"></a>我今此身从何生。<a id="a-m"></a>如是观时。<a id="a-n"></a>都无生处。<a id="a-o"></a>但从贪爱虚妄念起。<a id="a-p"></a>复观贪爱妄念之心。<a id="a-q"></a>毕竟空寂。<a id="a-r"></a>无生无灭。<a id="a-s"></a>即知此身化生不实。<a id="a-t"></a>头等六分色如空影。<a id="a-u"></a>如虚薄云。<a id="a-v"></a>入息气出息气。<a id="a-w"></a>如空微风。<a id="a-x"></a>如是观时。<a id="a-y"></a>影云微风。<a id="a-z"></a>皆悉空寂。<a id="a-10"></a>无断无常。<a id="a-11"></a>无生无灭。<a id="a-12"></a>无相无貌。<a id="a-13"></a>无名无字。<a id="a-14"></a>既无生死。<a id="a-15"></a>亦无涅槃。<a id="a-16"></a>一相无相。<a id="a-17"></a>一切众生亦复如是。<a id="a-18"></a>是名总观。<a id="a-19"></a>诸法实相。<a id="a-1A"></a>如是观竟。<a id="a-1B"></a>欲得神通。<a id="a-1C"></a>观身四大。<a id="a-1D"></a>如空如影。<a id="a-1E"></a>复观外四大。<a id="a-1F"></a>地水火风。<a id="a-1G"></a>石壁瓦砾。<a id="a-1H"></a>刀杖毒药。<a id="a-1I"></a>如影如空。<a id="a-1J"></a>影不能害影。<a id="a-1K"></a>空不能害空。<a id="a-1L"></a>入初禅时。<a id="a-1M"></a>观息入出。<a id="a-1N"></a>从头至足。<a id="a-1O"></a>从皮至髓。<a id="a-1P"></a>上下纵横。<a id="a-1Q"></a>气息一时。<a id="a-1R"></a>出入无碍。<a id="a-1S"></a>常念己身。<a id="a-1T"></a>作轻空想。<a id="a-1U"></a>舍粗重想。<a id="a-1V"></a>是气息入无聚集。<a id="a-1W"></a>出无分散。<a id="a-1X"></a>是息风力能轻举。<a id="a-1Y"></a>自见己身空如水沫。<a id="a-1Z"></a>如泡如影。<a id="a-1a"></a>犹如虚空。<a id="a-1b"></a>如是观察。<a id="a-1c"></a>久修习竟。<a id="a-1d"></a>远离色相。<a id="a-1e"></a>获得神通。<a id="a-1f"></a>飞行无碍。<a id="a-1g"></a>去住远近。<a id="a-1h"></a>任意自在。<a id="a-1i"></a>是身念处。<a id="a-1j"></a>不净观法。<a id="a-1k"></a>九想十想。<a id="a-1l"></a>及观气息生灭出入空无障碍。<a id="a-1m"></a>亦能获得如意神通。<a id="a-1n"></a>先证肉眼。<a id="a-1o"></a>次观天眼。<a id="a-1p"></a>能见无量阿僧祇十方三世微细色等。<a id="a-1q"></a>亦见众生生死出没善恶业报。<a id="a-1r"></a>皆悉知之。<a id="a-1s"></a>明了无碍。<a id="a-1t"></a>总摄十力十八不共法。<a id="a-1u"></a>能作大身。<a id="a-1v"></a>遍满十方。<a id="a-1w"></a>能作小身。<a id="a-1x"></a>细如微尘。<a id="a-1y"></a>一能作多。<a id="a-1z"></a>多能作一。<a id="a-20"></a>重能作轻。<a id="a-21"></a>轻能作重。<a id="a-22"></a>丑陋作端正。<a id="a-23"></a>端正作丑陋。<a id="a-24"></a>长短大小。<a id="a-25"></a>青黄赤白。<a id="a-26"></a>悉能变化。<a id="a-27"></a>虚空作地地作虚空。<a id="a-28"></a>地作水火。<a id="a-29"></a>水火作地。<a id="a-2A"></a>能令变作。<a id="a-2B"></a>金银七宝石壁草木。<a id="a-2C"></a>亦复如是。<a id="a-2D"></a>皆能变作。<a id="a-2E"></a>金银七宝。<a id="a-2F"></a>象马车乘。<a id="a-2G"></a>城郭楼橹。<a id="a-2H"></a>宫殿屋宅。<a id="a-2I"></a>房舍灯烛。<a id="a-2J"></a>日月大珠。<a id="a-2K"></a>及如意珠。<a id="a-2L"></a>饮食衣服。<a id="a-2M"></a>床榻被褥。<a id="a-2N"></a>箫笛箜篌。<a id="a-2O"></a>五欲众具。<a id="a-2P"></a>众生所须。<a id="a-2Q"></a>尽给与之。<a id="a-2R"></a>然后说法。<a id="a-2S"></a>令入佛道。<a id="a-2T"></a>能自变身。<a id="a-2U"></a>作十方佛身。<a id="a-2V"></a>名字不同。<a id="a-2W"></a>色像差别。<a id="a-2X"></a>亦复能令皆作金色。<a id="a-2Y"></a>三十二相。<a id="a-2Z"></a>八十种好。<a id="a-2a"></a>顶上肉髻光明。<a id="a-2b"></a>普遍满十方。<a id="a-2c"></a>间无空处。<a id="a-2d"></a>十方远近。<a id="a-2e"></a>如对目前。<a id="a-2f"></a>过去未来。<a id="a-2g"></a>亦复如是。<a id="a-2h"></a>人天交接。<a id="a-2i"></a>两得相见。<a id="a-2j"></a>亦复能作菩萨缘觉阿罗汉身释梵四王诸天身转轮圣王诸小王身。<a id="a-2k"></a>能作四种佛弟子形。<a id="a-2l"></a>男变为女。<a id="a-2m"></a>女变为男。<a id="a-2n"></a>亦作六趣众生之身。<a id="a-2o"></a>如是凡圣众色像。<a id="a-2p"></a>一念心中一时行语言音声。<a id="a-2q"></a>亦复如是亦复能作臭烂死尸缚魔波旬。<a id="a-2r"></a>令舍高慢远离魔业。<a id="a-2s"></a>求佛正道。<a id="a-2t"></a>臭烂尸观。<a id="a-2u"></a>非独系缚波旬魔王。<a id="a-2v"></a>亦能降伏一切淫女。<a id="a-2w"></a>令舍要欲发清净心信求佛道是禅波罗蜜身念不净观法。<a id="a-2x"></a>初修行时。<a id="a-2y"></a>能断五欲一切烦恼。<a id="a-2z"></a>能除五盖。<a id="a-30"></a>能断十缠。<a id="a-31"></a>若人修习。<a id="a-32"></a>如偈所说。</p>
  <p id="a33">气息轻空风火观　　飞行十方无障碍</p>
  <p id="a34">皮肉筋骨不净观　　获得如意大神通</p>
  <p id="a35">总名八大自在我　　一切形色能变化</p>
  <p id="a36">总名十四变化心　　非但变化如上事</p>
  <p id="a37">能令大地六种动　　变十方秽为净土</p>
  <p id="a38">是身念处不净观　　总说如是大功德</p>
  <p id="a39">若广诸说不可尽　　三十七品亦在中</p>
  <p id="a3A">今已总说身念处　　种种功德差别法</p>
  <p data-pb></p>
  <h2 id="a3B">受念处品</h2>
  <p id="a3C">复次禅波罗蜜中受念处观如偈说。</p>
  <p id="a3D">能断一切受　　今当更总说</p>
  <p id="a3E">断除三受法　　一切受亦尽</p>
  <p id="a3F">三受者。<a id="a-3G"></a>一者苦受。<a id="a-3H"></a>二者乐受。<a id="a-3I"></a>三者不苦不乐受。<a id="a-3J"></a>如十二因缘中说。<a id="a-3K"></a>不苦不乐受。<a id="a-3L"></a>但是无明。<a id="a-3M"></a>有名无色。<a id="a-3N"></a>苦乐二受是行识名色六入触受爱取有生老死灭坏苦忧悲恼。<a id="a-3O"></a>如是三受和合共成事。<a id="a-3P"></a>不能一一独生烦恼。<a id="a-3Q"></a>内受外受内外受。<a id="a-3R"></a>内受是六根名为六情。<a id="a-3S"></a>外受是六尘。<a id="a-3T"></a>名为六境。<a id="a-3U"></a>内外受名六识。<a id="a-3V"></a>亦名为心思惟分别。<a id="a-3W"></a>如是内外。<a id="a-3X"></a>有三十种六根六尘六识六触六受。<a id="a-3Y"></a>是名三十。<a id="a-3Z"></a>皆由无明不能了故。<a id="a-3a"></a>贪善恶业。<a id="a-3b"></a>遍生六趣。<a id="a-3c"></a>若能修习戒定智慧。<a id="a-3d"></a>净三毒根。<a id="a-3e"></a>名曰六度。<a id="a-3f"></a>是故论言智度。<a id="a-3g"></a>大道佛从来生死往来故。<a id="a-3h"></a>曰大道智慧。<a id="a-3i"></a>断三受故名为度。<a id="a-3j"></a>是故佛言。<a id="a-3k"></a>净于三毒根。<a id="a-3l"></a>成佛道无疑。<a id="a-3m"></a>一切贪嗔痴。<a id="a-3n"></a>三受以为根。<a id="a-3o"></a>破戒是恶趣门。<a id="a-3p"></a>持戒是善趣门。<a id="a-3q"></a>若修戒定智。<a id="a-3r"></a>闭塞诸恶道。<a id="a-3s"></a>通达善趣门。<a id="a-3t"></a>亦得名为关闭一切诸恶趣门。<a id="a-3u"></a>开佛无上大菩提门。<a id="a-3v"></a>六根名为门。<a id="a-3w"></a>心为自在王。<a id="a-3x"></a>造生死业时。<a id="a-3y"></a>贪着六尘。<a id="a-3z"></a>至死不舍。<a id="a-40"></a>无能制者。<a id="a-41"></a>自在如王。<a id="a-42"></a>是故名为无上死王。<a id="a-43"></a>譬如世间五月时雨大恶雹。<a id="a-44"></a>五谷果树。<a id="a-45"></a>摧析堕落。<a id="a-46"></a>人畜皆死。<a id="a-47"></a>是恶雹雨。<a id="a-48"></a>譬如金刚。<a id="a-49"></a>无能制者。<a id="a-4A"></a>断诸善根。<a id="a-4B"></a>作一阐提。<a id="a-4C"></a>是故名为死金刚雨。<a id="a-4D"></a>譬如世间金翅鸟王。<a id="a-4E"></a>飞行虚空四大海中。<a id="a-4F"></a>擒捉诸龙。<a id="a-4G"></a>自在无碍。<a id="a-4H"></a>食啖令尽。<a id="a-4I"></a>无能制者。<a id="a-4J"></a>是故名为死金翅鸟。<a id="a-4K"></a>譬如世间恶转轮王。<a id="a-4L"></a>飞行虚空。<a id="a-4M"></a>遍四天下。<a id="a-4N"></a>擒捉诸王。<a id="a-4O"></a>自在无碍。<a id="a-4P"></a>坏他事业。<a id="a-4Q"></a>无能制者。<a id="a-4R"></a>是故复名死转轮王。<a id="a-4S"></a>一切天人王。<a id="a-4T"></a>无能制者。<a id="a-4U"></a>唯除一人。<a id="a-4V"></a>大力神仙。<a id="a-4W"></a>幻术咒师。<a id="a-4X"></a>智如金刚。<a id="a-4Y"></a>能伏一切。<a id="a-4Z"></a>乃能伏此生死心王。<a id="a-4a"></a>亦复如是。<a id="a-4b"></a>二十五有。<a id="a-4c"></a>无能制者。<a id="a-4d"></a>唯除菩萨。<a id="a-4e"></a>修戒定慧智获得初禅。<a id="a-4f"></a>至第四禅及灭受想定。<a id="a-4g"></a>成就四念处。<a id="a-4h"></a>法忍具足。<a id="a-4i"></a>得大神通。<a id="a-4j"></a>乃能降伏生死心王。<a id="a-4k"></a>一切凡夫及二乘人。<a id="a-4l"></a>不能降伏如是死王。<a id="a-4m"></a>为无常法之所迁故。<a id="a-4n"></a>不能降伏。<a id="a-4o"></a>唯有法大力菩萨生分尽者。<a id="a-4p"></a>乃能降之。<a id="a-4q"></a>无习气故。<a id="a-4r"></a>苦受内苦外苦。<a id="a-4s"></a>内苦者。<a id="a-4t"></a>饥渴悲恼。<a id="a-4u"></a>愁忧嗔恚。<a id="a-4v"></a>嫌恨宿怨。<a id="a-4w"></a>不适意事。<a id="a-4x"></a>怨憎会时。<a id="a-4y"></a>内心大苦。<a id="a-4z"></a>如是等苦。<a id="a-50"></a>名为内苦。<a id="a-51"></a>复次求物不得。<a id="a-52"></a>若得更失五欲众具。<a id="a-53"></a>爱别离故。<a id="a-54"></a>父母兄弟。<a id="a-55"></a>妻子眷属。<a id="a-56"></a>抄劫死亡。<a id="a-57"></a>若遭恶病。<a id="a-58"></a>无药可治。<a id="a-59"></a>必死无疑。<a id="a-5A"></a>忧悲啼哭如是等苦。<a id="a-5B"></a>皆名内苦。<a id="a-5C"></a>闻外恶声。<a id="a-5D"></a>骂辱机刺。<a id="a-5E"></a>内怀忿怒。<a id="a-5F"></a>亦名内苦。<a id="a-5G"></a>外苦者。<a id="a-5H"></a>若为王法所加鞭杖拷楚。<a id="a-5I"></a>牢狱系闭。<a id="a-5J"></a>杻械枷锁。<a id="a-5K"></a>名为外苦。<a id="a-5L"></a>亦名内外苦。<a id="a-5M"></a>若师子虎狼。<a id="a-5N"></a>诸恶毒兽。<a id="a-5O"></a>风雨寒热。<a id="a-5P"></a>如是等。<a id="a-5Q"></a>此名为外苦。<a id="a-5R"></a>若自身有病。<a id="a-5S"></a>诸根不具足。<a id="a-5T"></a>名身苦。<a id="a-5U"></a>若为他役使。<a id="a-5V"></a>担负重载。<a id="a-5W"></a>若行远路。<a id="a-5X"></a>中间崄难。<a id="a-5Y"></a>无止息处。<a id="a-5Z"></a>如是等苦。<a id="a-5a"></a>是名身苦。<a id="a-5b"></a>应学慈悲修空。<a id="a-5c"></a>忍之不生嗔恚。<a id="a-5d"></a>于怨憎处。<a id="a-5e"></a>应作是念。<a id="a-5f"></a>是我先世。<a id="a-5g"></a>恼害彼人。<a id="a-5h"></a>今但自责。<a id="a-5i"></a>不应嗔他。<a id="a-5j"></a>虎狼狮子。<a id="a-5k"></a>狂象恶王。<a id="a-5l"></a>亦复如是。<a id="a-5m"></a>于贪求处。<a id="a-5n"></a>应求舍心。<a id="a-5o"></a>不应嗔恼。<a id="a-5p"></a>观恶音声。<a id="a-5q"></a>如空中响。<a id="a-5r"></a>彼声不来。<a id="a-5s"></a>耳不往受。<a id="a-5t"></a>随闻随灭。<a id="a-5u"></a>谁骂谁受。<a id="a-5v"></a>则无嗔恚。<a id="a-5w"></a>闻好音声。<a id="a-5x"></a>称扬赞叹。<a id="a-5y"></a>如前观之。<a id="a-5z"></a>亦不生喜。<a id="a-60"></a>礼拜供养。<a id="a-61"></a>一切乐受。<a id="a-62"></a>应作是念。<a id="a-63"></a>彼自求福。<a id="a-64"></a>便于我处。<a id="a-65"></a>自作功德。<a id="a-66"></a>不闻我事。<a id="a-67"></a>不应欢喜。<a id="a-68"></a>譬如废田。<a id="a-69"></a>有人耕种。<a id="a-6A"></a>自求报故。<a id="a-6B"></a>地不应喜。<a id="a-6C"></a>复有异人。<a id="a-6D"></a>多持粪秽。<a id="a-6E"></a>毒刺恶草。<a id="a-6F"></a>积种在中。<a id="a-6G"></a>掘凿穿穴。<a id="a-6H"></a>高下不平。<a id="a-6I"></a>彼人自生。<a id="a-6J"></a>如是恶心。<a id="a-6K"></a>地亦不嗔。<a id="a-6L"></a>亦不念彼徒自苦恼。<a id="a-6M"></a>有人问言怨害骂辱。<a id="a-6N"></a>能忍不嗔。<a id="a-6O"></a>是事可尔。<a id="a-6P"></a>礼拜供养赞叹乐受。<a id="a-6Q"></a>何以不喜。<a id="a-6R"></a>答曰。<a id="a-6S"></a>彼今虽复供养赞叹于我。<a id="a-6T"></a>后若遇恶缘。<a id="a-6U"></a>即便嗔我。<a id="a-6V"></a>若打若杀。<a id="a-6W"></a>不应生喜。<a id="a-6X"></a>苦受乐受。<a id="a-6Y"></a>皆如幻化。<a id="a-6Z"></a>无有定相。<a id="a-6a"></a>不应嗔喜。<a id="a-6b"></a>如彼大地。<a id="a-6c"></a>无憎爱心。<a id="a-6d"></a>菩萨欲求无上佛道。<a id="a-6e"></a>应先修学大地三昧。<a id="a-6f"></a>亦应学如虚空三昧。<a id="a-6g"></a>不苦不乐受。<a id="a-6h"></a>亦复如是。<a id="a-6i"></a>不应贪着。<a id="a-6j"></a>应作是念。<a id="a-6k"></a>苦乐中间故。<a id="a-6l"></a>有不苦不乐。<a id="a-6m"></a>若无苦乐。<a id="a-6n"></a>则无不苦不乐。<a id="a-6o"></a>一切皆是无常生灭。<a id="a-6p"></a>不曾暂停。<a id="a-6q"></a>生灭无故。<a id="a-6r"></a>无生灭处。<a id="a-6s"></a>求不可得。<a id="a-6t"></a>如是观时。<a id="a-6u"></a>即无三受。<a id="a-6v"></a>得三解脱。<a id="a-6w"></a>男女等相。<a id="a-6x"></a>亦复如是。<a id="a-6y"></a>如幻如化。<a id="a-6z"></a>无生无灭。<a id="a-70"></a>不可得故。<a id="a-71"></a>如身念处。<a id="a-72"></a>五阴如相。<a id="a-73"></a>不可得故。<a id="a-74"></a>无十八界。<a id="a-75"></a>故无一切受。<a id="a-76"></a>何以故。<a id="a-77"></a>六根六尘六识空故。<a id="a-78"></a>求不可见。<a id="a-79"></a>名之为空。<a id="a-7A"></a>求亦不得。<a id="a-7B"></a>名之空空。<a id="a-7C"></a>亦无有空。<a id="a-7D"></a>复次禅波罗蜜中。<a id="a-7E"></a>观受念处。<a id="a-7F"></a>无生无灭。<a id="a-7G"></a>无一切受。<a id="a-7H"></a>即是涅槃。<a id="a-7I"></a>观察涅槃。<a id="a-7J"></a>亦不可得。<a id="a-7K"></a>无名字故。<a id="a-7L"></a>即无涅槃。<a id="a-7M"></a>如是观时。<a id="a-7N"></a>初学能断一切烦恼。<a id="a-7O"></a>又得一切宿命通。<a id="a-7P"></a>自观己身现在初生五阴歌罗逻时。<a id="a-7Q"></a>生灭不住。<a id="a-7R"></a>亦见过去无量阿僧祇劫五阴生灭。<a id="a-7S"></a>以身念处天眼力故。<a id="a-7T"></a>住初禅中。<a id="a-7U"></a>能见如是宿命神通。<a id="a-7V"></a>一切生处寿命长短。<a id="a-7W"></a>苦乐受报。<a id="a-7X"></a>饮食衣服。<a id="a-7Y"></a>种性名字。<a id="a-7Z"></a>生死出没。<a id="a-7a"></a>国土世界。<a id="a-7b"></a>欲性善恶。<a id="a-7c"></a>悉见悉知。<a id="a-7d"></a>现在未来宿命因缘。<a id="a-7e"></a>及一切事。<a id="a-7f"></a>悉见悉知。<a id="a-7g"></a>如过去世。<a id="a-7h"></a>亦知诸天六趣众生三世宿命。<a id="a-7i"></a>知己不异。<a id="a-7j"></a>亦复能知诸佛菩萨缘觉声闻一切宿命。<a id="a-7k"></a>一念心中。<a id="a-7l"></a>称量尽愿。<a id="a-7m"></a>明了无碍。<a id="a-7n"></a>于一切众生中。<a id="a-7o"></a>得自在寿命。<a id="a-7p"></a>随其所感。<a id="a-7q"></a>长短不同。<a id="a-7r"></a>为众生故。<a id="a-7s"></a>现一切身。<a id="a-7t"></a>受一切命。<a id="a-7u"></a>欲度十方三恶道众生。<a id="a-7v"></a>欲度饿鬼。<a id="a-7w"></a>观受念处。<a id="a-7x"></a>住初禅中。<a id="a-7y"></a>用如意通。<a id="a-7z"></a>施美饮食。<a id="a-80"></a>令其苦息。<a id="a-81"></a>而为说法。<a id="a-82"></a>欲度畜生时。<a id="a-83"></a>观受念处。<a id="a-84"></a>入初禅时已入第四禅从四禅起住第二禅。<a id="a-85"></a>用如意神通。<a id="a-86"></a>令诸众生离畜生业得人天。<a id="a-87"></a>令其欢喜。<a id="a-88"></a>而为说法。<a id="a-89"></a>欲度地狱众生时。<a id="a-8A"></a>观受念处。<a id="a-8B"></a>入初禅时已入第二禅。<a id="a-8C"></a>从二禅起入第四禅。<a id="a-8D"></a>从四禅起住第三禅。<a id="a-8E"></a>以如意通。<a id="a-8F"></a>变化十方阿鼻地狱及诸地狱。<a id="a-8G"></a>悉为天堂。<a id="a-8H"></a>一切苦具。<a id="a-8I"></a>变为璎珞。<a id="a-8J"></a>如其苦息。<a id="a-8K"></a>如第三禅乐。<a id="a-8L"></a>随应说法。<a id="a-8M"></a>欲度福德大力众生时。<a id="a-8N"></a>观受念处及三念。<a id="a-8O"></a>入初禅。<a id="a-8P"></a>初禅起入二禅。<a id="a-8Q"></a>二禅起入三禅。<a id="a-8R"></a>三禅起。<a id="a-8S"></a>入第四禅。<a id="a-8T"></a>住火一切处。<a id="a-8U"></a>放大光明。<a id="a-8V"></a>遍照十方。<a id="a-8W"></a>住地一切处。<a id="a-8X"></a>十方大地六种震动。<a id="a-8Y"></a>住风一切处。<a id="a-8Z"></a>戒定慧香。<a id="a-8a"></a>遍熏十方。<a id="a-8b"></a>住水一切处。<a id="a-8c"></a>现月爱三昧。<a id="a-8d"></a>十方重病苦恼众生。<a id="a-8e"></a>悉得消除。<a id="a-8f"></a>身心安乐。<a id="a-8g"></a>住地一切处。<a id="a-8h"></a>秽恶世界。<a id="a-8i"></a>变为净土。<a id="a-8j"></a>池流华果。<a id="a-8k"></a>七宝庄严。<a id="a-8l"></a>放眉间光。<a id="a-8m"></a>召集十方诸大菩萨。<a id="a-8n"></a>悉求集会。<a id="a-8o"></a>口光顶光。<a id="a-8p"></a>放中间光。<a id="a-8q"></a>集三界天王转轮圣王阿修罗王及诸小王并诸天人。<a id="a-8r"></a>放下光明。<a id="a-8s"></a>普及三涂一切众生。<a id="a-8t"></a>集会听法。<a id="a-8u"></a>悉为受记。<a id="a-8v"></a>受记之法。<a id="a-8w"></a>凡有九种。<a id="a-8x"></a>三乘及六道。<a id="a-8y"></a>是名九种差别受记。<a id="a-8z"></a>如摩诃般若放光论中说。<a id="a-90"></a>若放顶上肉髻光明。<a id="a-91"></a>遍照十方。<a id="a-92"></a>集大菩萨。<a id="a-93"></a>并集过去多宝佛等。<a id="a-94"></a>又及十方分身应化无量诸佛十方世界。<a id="a-95"></a>为一切佛土满中诸佛。<a id="a-96"></a>移诸天人三涂八难。<a id="a-97"></a>置于他土。<a id="a-98"></a>不令在会。<a id="a-99"></a>无余杂众。<a id="a-9A"></a>当知此会。<a id="a-9B"></a>但说一乘。<a id="a-9C"></a>为一生补处菩萨受如来记。<a id="a-9D"></a>若放眉间大光明。<a id="a-9E"></a>同顶光中事。<a id="a-9F"></a>当知此会。<a id="a-9G"></a>为大声闻密行菩萨过十地入佛境界者受如来记。<a id="a-9H"></a>如法华中说。<a id="a-9I"></a>二种放光受记之法。<a id="a-9J"></a>但说佛果事一乘佛智慧。<a id="a-9K"></a>无余杂众故。<a id="a-9L"></a>不说九道记。<a id="a-9M"></a>问曰。<a id="a-9N"></a>佛大慈悲平等说法。<a id="a-9O"></a>众生普闻。<a id="a-9P"></a>复何意故。<a id="a-9Q"></a>说法华时。<a id="a-9R"></a>三变世界八方通同为一佛土。<a id="a-9S"></a>初第一变。<a id="a-9T"></a>八方五百万亿那由他恒河沙等诸佛世界。<a id="a-9U"></a>同于娑婆。<a id="a-9V"></a>上下两方。<a id="a-9W"></a>亦复如是。<a id="a-9X"></a>第二变化。<a id="a-9Y"></a>八方各变二百万亿那由他恒河沙等诸佛世界。<a id="a-9Z"></a>亦同娑婆。<a id="a-9a"></a>第三变化。<a id="a-9b"></a>八方各二百万亿那由他恒河沙等诸佛世界。<a id="a-9c"></a>同于娑婆。<a id="a-9d"></a>如是三变。<a id="a-9e"></a>各放眉间白毫光明。<a id="a-9f"></a>移诸天人阿修罗等三涂八难。<a id="a-9g"></a>置于他方。<a id="a-9h"></a>不得闻法。<a id="a-9i"></a>当知如来心不平等。<a id="a-9j"></a>答曰。<a id="a-9k"></a>是事不然。<a id="a-9l"></a>如来智慧。<a id="a-9m"></a>非汝境界。<a id="a-9n"></a>不应难言佛不平等。<a id="a-9o"></a>彼以何故。<a id="a-9p"></a>妙法华会但说一乘顿中极顿诸佛智慧。<a id="a-9q"></a>为大菩萨受如来记。<a id="a-9r"></a>难信难解。<a id="a-9s"></a>是故漏尽二乘人。<a id="a-9t"></a>新发意菩萨及以不退诸菩萨等。<a id="a-9u"></a>疑惑不能解。<a id="a-9v"></a>何况余人。<a id="a-9w"></a>譬如世间转轮圣王。<a id="a-9x"></a>庄严四天下。<a id="a-9y"></a>集诸转轮王。<a id="a-9z"></a>共论圣王事。<a id="a-A0"></a>唯有王边智慧大臣。<a id="a-A1"></a>乃能信解。<a id="a-A2"></a>得近王座。<a id="a-A3"></a>同论王事。<a id="a-A4"></a>诸余恶臣。<a id="a-A5"></a>愚闇无智。<a id="a-A6"></a>则不堪闻。<a id="a-A7"></a>不得同座。<a id="a-A8"></a>何况余小王及诸仆使。<a id="a-A9"></a>而近王座。<a id="a-AA"></a>如来顿教。<a id="a-AB"></a>亦复如是。<a id="a-AC"></a>唯有一生补处无垢大士。<a id="a-AD"></a>得佛智慧。<a id="a-AE"></a>受如来记者。<a id="a-AF"></a>乃得闻之。<a id="a-AG"></a>此会不说引导之教。<a id="a-AH"></a>是故余人不得在座。<a id="a-AI"></a>余人若闻不解故。<a id="a-AJ"></a>即生疑谤。<a id="a-AK"></a>堕于地狱。<a id="a-AL"></a>是故移之置于他土。<a id="a-AM"></a>四众五千。<a id="a-AN"></a>亦复如是。<a id="a-AO"></a>譬如阎浮提人眼不得见上界诸天。<a id="a-AP"></a>若得见者。<a id="a-AQ"></a>两眼双瞎。<a id="a-AR"></a>薄福德故。<a id="a-AS"></a>不堪见此诸天光明。<a id="a-AT"></a>是故见者两眼双瞎天人阿修罗三涂八难。<a id="a-AU"></a>亦复如是。<a id="a-AV"></a>尚不得见肉眼眉间受记光明。<a id="a-AW"></a>何况闻说受如来记也。<a id="a-AX"></a>若得闻者。<a id="a-AY"></a>则生诽谤。<a id="a-AZ"></a>永失信心。<a id="a-Aa"></a>断诸善根。<a id="a-Ab"></a>作一阐提。<a id="a-Ac"></a>将护彼意。<a id="a-Ad"></a>不得闻之。<a id="a-Ae"></a>譬如世间饥饿病瘦绝食来久薄腹者。<a id="a-Af"></a>不得一往多食干麸及以强饼[起-巳+并]面验酒。<a id="a-Ag"></a>一往饱食。<a id="a-Ah"></a>必死不疑。<a id="a-Ai"></a>五千四众天人阿修罗三涂八难。<a id="a-Aj"></a>亦复如是。<a id="a-Ak"></a>薄福德故。<a id="a-Al"></a>不堪得闻受如来记。<a id="a-Am"></a>问曰。<a id="a-An"></a>诸佛神通无量方便。<a id="a-Ao"></a>一音说法随类得解。<a id="a-Ap"></a>何故移之置于他土。<a id="a-Aq"></a>答曰。<a id="a-Ar"></a>如汝所问。<a id="a-As"></a>他土之音。<a id="a-At"></a>有二义。<a id="a-Au"></a>一者本土。<a id="a-Av"></a>是如来藏。<a id="a-Aw"></a>一切众生不能解故。<a id="a-Ax"></a>贪善恶业轮回六趣。<a id="a-Ay"></a>二者一切众生。<a id="a-Az"></a>无量劫来。<a id="a-B0"></a>常在六趣。<a id="a-B1"></a>轮回不离。<a id="a-B2"></a>如己舍宅。<a id="a-B3"></a>亦名本土。<a id="a-B4"></a>天人阿修罗等薄福德故。<a id="a-B5"></a>不能感见三变座席。<a id="a-B6"></a>复不感闻本无如教甚深妙声。<a id="a-B7"></a>是本无如如来如一如无二如本末究竟等。<a id="a-B8"></a>唯佛与佛乃能知之。<a id="a-B9"></a>余人不解。<a id="a-BA"></a>五千四众天人阿修罗三涂八难。<a id="a-BB"></a>不闻本无如。<a id="a-BC"></a>不得究竟解故。<a id="a-BD"></a>是故名为置于他土。<a id="a-BE"></a>复次五千天人阿修罗及难处。<a id="a-BF"></a>异座异闻。<a id="a-BG"></a>得解薄少。<a id="a-BH"></a>永舍六趣。<a id="a-BI"></a>是故复名置于他土。<a id="a-BJ"></a>实不移却。<a id="a-BK"></a>不觉不知。<a id="a-BL"></a>不离本座。<a id="a-BM"></a>物解不同。<a id="a-BN"></a>故言他土。<a id="a-BO"></a>欲重宣受念义。<a id="a-BP"></a>而说偈言。</p>
  <p id="aBQ">行者初观受念时　　三种受法难舍离</p>
  <p id="aBR">苦受能生诸怖畏　　亦生九恼诸怨害</p>
  <p id="aBS">常怀忿难作方便　　得怨便时断其命</p>
  <p id="aBT">或净五欲起怨心　　或诤名利作怨害</p>
  <p id="aBU">或贪住处获利养　　见胜己来欲杀害</p>
  <p id="aBV">或加诽谤恶名流　　或时愿人令杀害</p>
  <p id="aBW">是苦受法有三种　　内受外受内外受</p>
  <p id="aBX">若欲断除诸苦受　　当观怨家如赤子</p>
  <p id="aBY">亦如父母及兄弟　　亦如诸师及同学</p>
  <p id="aBZ">生生无不从彼生　　是无量劫之父母</p>
  <p id="aBa">我旷劫来曾生彼　　一切皆是我赤子</p>
  <p id="aBb">此观成时嗔恚尽　　获得大慈大悲心</p>
  <p id="aBc">怨家悲叹生悔心　　如见父母悉归命</p>
  <p id="aBd">我往昔曾彼受学　　一切皆是我大师</p>
  <p id="aBe">或修俗礼及五经　　或学出世解脱道</p>
  <p id="aBf">学善法故好名流　　忍恼害故得神通</p>
  <p id="aBg">一切皆是我和尚　　亦是诸师及同学</p>
  <p id="aBh">应当孝顺勤供养　　恭敬供养如佛想</p>
  <p id="aBi">若受上妙五欲乐　　人天王处自在乐</p>
  <p id="aBj">三界天王人王乐　　无常至时皆碎破</p>
  <p id="aBk">一切乐受是苦本　　乐报尽故苦报至</p>
  <p id="aBl">贪受荣华谓是常　　爱别离时地狱至</p>
  <p id="aBm">苦乐受尽则无苦　　不苦不乐则无生</p>
  <p id="aBn">具五方便除五欲　　亦除五盖障道因</p>
  <p id="aBo">五欲五盖烦恼尽　　具足五支入初禅</p>
  <p id="aBp">二禅三禅第四禅　　还入初禅观五阴</p>
  <p id="aBq">见身如泡空如影　　出入息如空中风</p>
  <p id="aBr">见过去世无量劫　　诸受五阴生灭空</p>
  <p id="aBs">断五欲故烦恼尽　　断五盖故获五通</p>
  <p id="aBt">断五欲故获如意　　断五盖故获三明</p>
  <p id="aBu">是故诸佛而说偈　　言内外怨贼皆已</p>
  <p id="aBv">除无明父亦灭退　　若能断贪诸爱尽</p>
  <p id="aBw">自觉觉他名解脱　　诸行魔母既灭尽</p>
  <p id="aBx">无明魔父亦破碎　　既断烦恼获六通</p>
  <p id="aBy">立大誓愿度一切　　自能断除三受已</p>
  <p id="aBz">亦断众生一切受　　得自在受无量命</p>
  <p id="aC0">亦知一切解脱受　　知受凡圣九道记</p>
  <p id="aC1">亦受补处如来记　　若欲说法度众生</p>
  <p id="aC2">先现希有奇特事　　深入禅定放光明</p>
  <p id="aC3">普照十方诸世界　　变诸秽恶为净土</p>
  <p id="aC4">七宝行树以庄严　　三涂八难悉解脱</p>
  <p id="aC5">等齐人天来听法　　以受念处观察之</p>
  <p id="aC6">然后为其演说法　　或令世界净秽异</p>
  <p id="aC7">众生各见不相知　　形色音声种种别</p>
  <p id="aC8">众生各闻皆不同　　各见佛同为说法</p>
  <p id="aC9">都不见他前有佛　　虽复差别各各异</p>
  <p id="aCA">能令一时各解脱　　随众生寿命长短</p>
  <p id="aCB">能自在受种种命　　或见短寿入涅槃</p>
  <p id="aCC">或见长寿无量劫　　是受念处初学时</p>
  <p id="aCD">能断苦乐诸系缚　　初观诸受内外苦</p>
  <p id="aCE">亦观诸受内外空　　不苦不乐受亦空</p>
  <p id="aCF">断阴界入破无明　　观三受性非空有</p>
  <p id="aCG">则无系缚无解脱　　法性无佛无涅槃</p>
  <p id="aCH">亦无说法度众生　　众生与佛一如如</p>
  <p id="aCI">本末究竟无差别　　坐道场得成佛道</p>
  <p id="aCJ">即是导师方便说　　如人梦中得成佛</p>
  <p id="aCK">放光说法度众生　　此无佛道无众生</p>
  <p id="aCL">佛法性相亦复然　　众生迷惑不觉知</p>
  <p id="aCM">深着苦因不暂舍　　诸苦所因贪为本</p>
  <p id="aCN">舍贪求心无相依　　见诸受空无生灭</p>
  <p id="aCO">证苦无生苦圣谛　　内外假合名为集</p>
  <p id="aCP">无十八界集圣谛　　生灭灭已名寂灭</p>
  <p id="aCQ">证无寂灭灭圣谛　　阴无缚解无邪正</p>
  <p id="aCR">证平等慧道圣谛　　四谛无二是一谛</p>
  <p id="aCS">实无差别四种谛　　一谛空故即无谛</p>
  <p id="aCT">无谛巧慧佛三谛　　一切众生从本来</p>
  <p id="aCU">无生无灭无缚解　　五阴如性非明闇</p>
  <p id="aCV">凡夫与佛无一二</p>
  <p id="aCW">三十七品亦在其中。<a id="a-CX"></a>观受念处多故。<a id="a-CY"></a>受念处为主。<a id="a-CZ"></a>独称其名(略说受念处竟)</p>
  <p data-pb></p>
  <h2 id="aCa">心念处品</h2>
  <p id="aCb">复次行者。<a id="a-Cc"></a>初学禅时。<a id="a-Cd"></a>思想多念。<a id="a-Ce"></a>觉观攀缘。<a id="a-Cf"></a>如猿猴走。<a id="a-Cg"></a>不曾暂停。<a id="a-Ch"></a>假使行者。<a id="a-Ci"></a>数随心观。<a id="a-Cj"></a>亦不能摄。<a id="a-Ck"></a>即作是念。<a id="a-Cl"></a>三界虚妄。<a id="a-Cm"></a>皆心所作。<a id="a-Cn"></a>即观是心从何处生。<a id="a-Co"></a>心若在内。<a id="a-Cp"></a>何处居止。<a id="a-Cq"></a>遍观身内。<a id="a-Cr"></a>求心不得。<a id="a-Cs"></a>无初生处。<a id="a-Ct"></a>亦无相貌。<a id="a-Cu"></a>心若在外。<a id="a-Cv"></a>住在何所。<a id="a-Cw"></a>遍观身外。<a id="a-Cx"></a>觅心方所。<a id="a-Cy"></a>都不见心。<a id="a-Cz"></a>复观中间。<a id="a-D0"></a>亦不见心。<a id="a-D1"></a>如是观时。<a id="a-D2"></a>不见内入心。<a id="a-D3"></a>不见外入心。<a id="a-D4"></a>不见内外入心。<a id="a-D5"></a>不见阴中心。<a id="a-D6"></a>不见界中心。<a id="a-D7"></a>当知此心空无有主。<a id="a-D8"></a>无名无名行。<a id="a-D9"></a>无相貌。<a id="a-DA"></a>不从缘生。<a id="a-DB"></a>不从非缘生。<a id="a-DC"></a>亦非自生。<a id="a-DD"></a>是是名者。<a id="a-DE"></a>能观心念。<a id="a-DF"></a>心念生灭。<a id="a-DG"></a>观念念生灭。<a id="a-DH"></a>观念念相。<a id="a-DI"></a>不可得故。<a id="a-DJ"></a>亦无生灭。<a id="a-DK"></a>如观我心。<a id="a-DL"></a>他心亦然。<a id="a-DM"></a>复观心性。<a id="a-DN"></a>无有心性。<a id="a-DO"></a>无有心性。<a id="a-DP"></a>亦无相貌。<a id="a-DQ"></a>毕竟无心。<a id="a-DR"></a>亦无不见心。<a id="a-DS"></a>如是观竟。<a id="a-DT"></a>身心空寂。<a id="a-DU"></a>次第入禅。<a id="a-DV"></a>能起神通。<a id="a-DW"></a>复次菩萨摩诃萨。<a id="a-DX"></a>观心念处。<a id="a-DY"></a>学得一切禅定解脱起如意神通。<a id="a-DZ"></a>立大誓愿。<a id="a-Da"></a>度一切众生。<a id="a-Db"></a>应先观其心入初禅。<a id="a-Dc"></a>次第入至第四禅。<a id="a-Dd"></a>乃至灭受想定。<a id="a-De"></a>还入初禅心。<a id="a-Df"></a>观念处。<a id="a-Dg"></a>内心外心内外心。<a id="a-Dh"></a>亦复观察三毒四大五阴十二入十八界十二因缘。<a id="a-Di"></a>如是观竟。<a id="a-Dj"></a>观诸解脱遍一切他心智三昧。<a id="a-Dk"></a>以他心智如意神通。<a id="a-Dl"></a>亦入天眼宿命漏尽神通遍观中。<a id="a-Dm"></a>如是诸神通已观七觉分。<a id="a-Dn"></a>住他心智三昧。<a id="a-Do"></a>用念觉分择分觉分及精进觉分遍观十方一切众生心心性欲。<a id="a-Dp"></a>用十力智分别之。<a id="a-Dq"></a>一一众生。<a id="a-Dr"></a>感闻何法。<a id="a-Ds"></a>闻何音声。<a id="a-Dt"></a>见何色像。<a id="a-Du"></a>于何解脱门。<a id="a-Dv"></a>而得解脱。<a id="a-Dw"></a>如是观竟。<a id="a-Dx"></a>用喜觉分神通三昧。<a id="a-Dy"></a>悉令十方六道众生皆大欢喜。<a id="a-Dz"></a>用除觉分定觉分舍觉分。<a id="a-E0"></a>用如意神通。<a id="a-E1"></a>普现色身。<a id="a-E2"></a>上中下根。<a id="a-E3"></a>随机说法。<a id="a-E4"></a>悉令解脱。<a id="a-E5"></a>此心念处。<a id="a-E6"></a>初修学时。<a id="a-E7"></a>身心得证。<a id="a-E8"></a>自断一切心想妄念诸结烦恼。<a id="a-E9"></a>亦能如已教他人学。<a id="a-EA"></a>但未得神通。<a id="a-EB"></a>不能明力。<a id="a-EC"></a>不识众生种种根性所念各异。<a id="a-ED"></a>不称其机。<a id="a-EE"></a>利益甚少。<a id="a-EF"></a>作是思惟。<a id="a-EG"></a>但是学时。<a id="a-EH"></a>未是说时。<a id="a-EI"></a>不应强说非时之言。<a id="a-EJ"></a>若修禅定。<a id="a-EK"></a>获大神通如意自在。<a id="a-EL"></a>得他心智差别三昧。<a id="a-EM"></a>一念悉知凡圣差别之心。<a id="a-EN"></a>通达无量阿僧祇劫过去未来。<a id="a-EO"></a>如现在世。<a id="a-EP"></a>如是学竟。<a id="a-EQ"></a>乃可说法。<a id="a-ER"></a>思惟既竟。<a id="a-ES"></a>还入初禅观于身心。<a id="a-ET"></a>空如影。<a id="a-EU"></a>息如空风。<a id="a-EV"></a>心无相貌。<a id="a-EW"></a>轻空自在。<a id="a-EX"></a>即得神通。<a id="a-EY"></a>住第四禅。<a id="a-EZ"></a>放大光明。<a id="a-Ea"></a>一者色光遍照十方凡圣色身。<a id="a-Eb"></a>二者放于智慧光明遍照十方九道凡圣上下智慧。<a id="a-Ec"></a>悉能遍知彼是处非处。<a id="a-Ed"></a>及知宿世因缘果报。<a id="a-Ee"></a>亦如身念处受念处三昧。<a id="a-Ef"></a>如是竟现一切身。<a id="a-Eg"></a>十方远近。<a id="a-Eh"></a>如对眼前。<a id="a-Ei"></a>各为说法。<a id="a-Ej"></a>悉令解脱。<a id="a-Ek"></a>欲说法时。<a id="a-El"></a>现希有事。<a id="a-Em"></a>悦可众生。<a id="a-En"></a>令大欢喜。<a id="a-Eo"></a>以神通力。<a id="a-Ep"></a>十方世界秽恶之处。<a id="a-Eq"></a>变为净土。<a id="a-Er"></a>金银琉璃一切众宝。<a id="a-Es"></a>间错其地。<a id="a-Et"></a>充满世界。<a id="a-Eu"></a>上妙栴檀。<a id="a-Ev"></a>七宝行树。<a id="a-Ew"></a>华果茂盛。<a id="a-Ex"></a>行列相当。<a id="a-Ey"></a>台馆楼橹。<a id="a-Ez"></a>城邑聚落。<a id="a-F0"></a>七宝房榻。<a id="a-F1"></a>如意宝珠。<a id="a-F2"></a>光明相照。<a id="a-F3"></a>若日月现。<a id="a-F4"></a>犹如如来所居净土。<a id="a-F5"></a>诸佛菩萨充满其中。<a id="a-F6"></a>各现神通。<a id="a-F7"></a>降伏天魔。<a id="a-F8"></a>破诸外道。<a id="a-F9"></a>或有诸佛。<a id="a-FA"></a>寂然禅定。<a id="a-FB"></a>上下身分。<a id="a-FC"></a>放大光明。<a id="a-FD"></a>犹如段云。<a id="a-FE"></a>遍满十方光明中现一切佛事。<a id="a-FF"></a>或有菩萨。<a id="a-FG"></a>现不思议。<a id="a-FH"></a>四大海水。<a id="a-FI"></a>置一毛孔。<a id="a-FJ"></a>水性之属。<a id="a-FK"></a>不觉往来。<a id="a-FL"></a>须弥王置芥子中。<a id="a-FM"></a>亦不迫迮。<a id="a-FN"></a>还置本处。<a id="a-FO"></a>诸四天王及忉利天。<a id="a-FP"></a>不觉不知。<a id="a-FQ"></a>三千世界置一毛端。<a id="a-FR"></a>亦不倾侧。<a id="a-FS"></a>一切大众不觉宽迮。<a id="a-FT"></a>如故不异。<a id="a-FU"></a>人天交接。<a id="a-FV"></a>两得相见。<a id="a-FW"></a>一切人天未得道者。<a id="a-FX"></a>及诸声闻小行菩萨。<a id="a-FY"></a>皆得见此不思议事。<a id="a-FZ"></a>十方诸佛诸四天王。<a id="a-Fa"></a>及阿修罗迦楼罗紧那罗摩护罗伽等。<a id="a-Fb"></a>悉与菩萨对面共语。<a id="a-Fc"></a>能以一面对一切面。<a id="a-Fd"></a>如镜中像面亦不异然后说法。<a id="a-Fe"></a>悉令闻者一时得道。<a id="a-Ff"></a>是名菩萨住心念处如意神通如愿三昧。<a id="a-Fg"></a>三十七品一切佛法。<a id="a-Fh"></a>悉在其中。<a id="a-Fi"></a>观心念处本。<a id="a-Fj"></a>是故心念处为主。<a id="a-Fk"></a>独举其名宣心议。<a id="a-Fl"></a>而说偈言。</p>
  <p id="aFm">内心外心中间心　　一切皆是心心数</p>
  <p id="aFn">心性清净无名相　　不在内外非中间</p>
  <p id="aFo">不生不灭常寂然　　非垢非净非明暗</p>
  <p id="aFp">非定非乱非缘虑　　非动非住非来去</p>
  <p id="aFq">非是非死非涅槃　　非断非常非缚解</p>
  <p id="aFr">非如来藏非凡圣　　不了名凡了即圣</p>
  <p id="aFs">行者初学求道时　　观察心数及心性</p>
  <p id="aFt">观察心数名方便　　觉了心性名为慧</p>
  <p id="aFu">初坐禅时观不净　　观出入息生灭相</p>
  <p id="aFv">不净观及出入息　　是心心数非心性</p>
  <p id="aFw">观心心数断烦恼　　心性即是烦恼性</p>
  <p id="aFx">心数心性平等观　　具足禅慧成大圣</p>
  <p id="aFy">不净初学断五欲　　久修获得如意通</p>
  <p id="aFz">初观息解假名空　　久修飞行无障阂</p>
  <p id="aG0">二观具足成一观　　获得三明见三世</p>
  <p id="aG1">身念受念及法念　　觉了三念由观心</p>
  <p id="aG2">内假外假内外假　　此三假名非实法</p>
  <p id="aG3">心念非假非真实　　求了三假当观心</p>
  <p id="aG4">一名心相二名性　　三假由相不由性</p>
  <p id="aG5">从无明缘至老死　　皆是心相之所造</p>
  <p id="aG6">此假名身及诸受　　善不善法及无记</p>
  <p id="aG7">皆由妄念心所作　　观妄念心无生处</p>
  <p id="aG8">即无烦恼无无明　　心性无念不可观</p>
  <p id="aG9">观四念处心想尽　　烦恼尽故即尽智</p>
  <p id="aGA">若观心性了四念　　解无生法无生智</p>
  <p id="aGB">无妄念心无缘虑　　无杂染故无六道</p>
  <p id="aGC">若人随顺妄念心　　持戒坐禅欲求道</p>
  <p id="aGD">如雨彩衣其色变　　不证无漏着禅味</p>
  <p id="aGE">不得解脱归四趣　　何况破戒无禅定</p>
  <p id="aGF">颠倒乱心著文字　　心性清净如明珠</p>
  <p id="aGG">不为众色之所污　　譬如清净如意珠</p>
  <p id="aGH">杂色物裹置水中　　能令清水随色变</p>
  <p id="aGI">青物裹时水则青　　黄赤白黑皆随变</p>
  <p id="aGJ">珠色寂然不变异　　心性清净如意珠</p>
  <p id="aGK">善恶业杂缘色杂　　十善有漏禅生天</p>
  <p id="aGL">行十恶业生四趣　　持戒清净修禅智</p>
  <p id="aGM">证得无漏解脱道　　从生死际至涅槃</p>
  <p id="aGN">心性寂然不变异　　譬如世间如意珠</p>
  <p id="aGO">随人所求皆应现　　珠无心相无异念</p>
  <p id="aGP">随所求念悉周遍　　心性无体无名字</p>
  <p id="aGQ">随学者业凡圣现　　若人欲求解脱道</p>
  <p id="aGR">具足十善观三性　　心性眼性及意性</p>
  <p id="aGS">具足三信三解脱　　观身心空持净戒</p>
  <p id="aGT">证真如解名信戒　　观身如影如化生</p>
  <p id="aGU">观心无主无名字　　观罪不罪如梦幻</p>
  <p id="aGV">乃至失命不破戒　　持戒毕竟证寂灭</p>
  <p id="aGW">速离得相之分别　　持戒虽空不杂世</p>
  <p id="aGX">亦不着空随世法　　深入涅槃解脱意</p>
  <p id="aGY">不舍世间十善行　　获得无漏禅智慧</p>
  <p id="aGZ">无定乱心定信时　　修四念处断四倒</p>
  <p id="aGa">证四真谛一谛相　　是名般若波罗蜜</p>
  <p id="aGb">诸法如性如慧信　　若人具足此三信</p>
  <p id="aGc">是人乃可得法施　　信施戒闻慧惭愧</p>
  <p id="aGd">是此七财名导师　　若不具足此七法</p>
  <p id="aGe">是人不应升高座　　既无信证自不知</p>
  <p id="aGf">向众妄语何所说　　此人诳自亦诳他</p>
  <p id="aGg">匆匆乱心谤佛说　　如富长者自有财</p>
  <p id="aGh">所行法施名实施　　若人修道证解脱</p>
  <p id="aGi">如富长者行实施　　受者学者皆效此</p>
  <p id="aGj">先学自证如实说　　不应匆匆乱后世</p>
  <p id="aGk">佛意甚深难可知　　如教修行证乃解</p>
  <p id="aGl">此性虽空无生灭　　随喜恶业必有报</p>
  <p id="aGm">譬如虚空无明暗　　风云静乱有明暗</p>
  <p id="aGn">若平旦时无风云　　日出虚空大明净</p>
  <p id="aGo">若风黑云暴乱起　　虚空尘雾大黑风</p>
  <p id="aGp">是虚空性无垢净　　不为明暗之所染</p>
  <p id="aGq">众生心性亦如是　　生死涅槃不能染</p>
  <p id="aGr">众生心性亦如是　　不为断常之所染</p>
  <p id="aGs">众生心性若无常　　念念灭坏无业报</p>
  <p id="aGt">众生心性若是常　　如空不变无业报</p>
  <p id="aGu">心性亦非非无常　　除烦恼故得解脱</p>
  <p id="aGv">生死解脱不失故　　若言心性非无常</p>
  <p id="aGw">求道不应得解脱　　若舍生死得解脱</p>
  <p id="aGx">当知解脱即无常　　若生死性不可舍</p>
  <p id="aGy">当知则无有解脱　　若言生死不可舍</p>
  <p id="aGz">此人所说不可舍　　若言生死是可舍</p>
  <p id="aH0">此人所说不可依　　若言死法不可舍</p>
  <p id="aH1">众生则不得解脱　　是义应然何以故</p>
  <p id="aH2">众生非是生死法　　众生若是生死法</p>
  <p id="aH3">舍生死则舍众生　　众生若是自舍者</p>
  <p id="aH4">亦应自舍解脱法　　众生之性即心性</p>
  <p id="aH5">性无生死无解脱　　如虚空性无明暗</p>
  <p id="aH6">无有生死无解脱　　众生心性如明珠</p>
  <p id="aH7">生死解脱喻如水　　万恶万善喻众色</p>
  <p id="aH8">随善恶业种种现　　颠倒妄念造善恶</p>
  <p id="aH9">随业受报遍六道　　若持净戒修禅智</p>
  <p id="aHA">法身处处皆应现　　虽随业影种种现</p>
  <p id="aHB">心性明珠不曾变　　舍利弗问一比丘</p>
  <p id="aHC">比丘汝今得解脱　　比丘答言舍利弗</p>
  <p id="aHD">我今获得诸烦恼　　法今不在于涅槃</p>
  <p id="aHE">亦复不在于生死　　若言生死即涅槃</p>
  <p id="aHF">即阴计我是外道　　若言生死非涅槃</p>
  <p id="aHG">离阴是我是外道　　若言不即不离是</p>
  <p id="aHH">亦非不即非不离　　此人具足六十二</p>
  <p id="aHI">悉是邪见外道辈　　众生非是众生相</p>
  <p id="aHJ">亦复非是非众生　　生死涅槃假名说</p>
  <p id="aHK">唯佛与佛乃知此　　(略说心义竟)</p>
  <p data-pb></p>
  <h2 id="aHL">法念处品</h2>
  <p id="aHM">次菩萨初学坐禅观法念处者。<a id="a-HN"></a>善法不善法无记法。<a id="a-HO"></a>善法者。<a id="a-HP"></a>有二种。<a id="a-HQ"></a>一者有漏十善道。<a id="a-HR"></a>及有漏四禅四空定。<a id="a-HS"></a>是世间善法。<a id="a-HT"></a>二者出世间善。<a id="a-HU"></a>无漏四禅四空定四四定灭受想定三十七品。<a id="a-HV"></a>是出世间善法。<a id="a-HW"></a>不善法者。<a id="a-HX"></a>有二种。<a id="a-HY"></a>一者身口意十恶法。<a id="a-HZ"></a>二者身口意作五逆罪。<a id="a-Ha"></a>复有一人。<a id="a-Hb"></a>重于五逆。<a id="a-Hc"></a>是人学道。<a id="a-Hd"></a>值恶知识。<a id="a-He"></a>魔鬼入心。<a id="a-Hf"></a>常说是言。<a id="a-Hg"></a>我解大乘甚深空义。<a id="a-Hh"></a>犯四重罪。<a id="a-Hi"></a>淫欲炽盛。<a id="a-Hj"></a>饮酒食肉。<a id="a-Hk"></a>不持斋戒。<a id="a-Hl"></a>作如是言。<a id="a-Hm"></a>诸法悉空。<a id="a-Hn"></a>谁垢谁净。<a id="a-Ho"></a>谁是谁非。<a id="a-Hp"></a>谁作谁受。<a id="a-Hq"></a>作是念已。<a id="a-Hr"></a>即便破威仪。<a id="a-Hs"></a>破正命。<a id="a-Ht"></a>无量众生。<a id="a-Hu"></a>懒堕懈怠。<a id="a-Hv"></a>不能求道。<a id="a-Hw"></a>见此易行恶趣空法。<a id="a-Hx"></a>即便破戒。<a id="a-Hy"></a>共相朋党。<a id="a-Hz"></a>谤佛谤法。<a id="a-I0"></a>骂比丘僧。<a id="a-I1"></a>轻毁一切比丘。<a id="a-I2"></a>令使疑惑悉皆破戒。<a id="a-I3"></a>断诸佛种。<a id="a-I4"></a>罪重五逆。<a id="a-I5"></a>命终悉入阿鼻地狱。<a id="a-I6"></a>常诈称言。<a id="a-I7"></a>我如善根法师。<a id="a-I8"></a>解甚深义。<a id="a-I9"></a>余精进者。<a id="a-IA"></a>悉是胜意比丘。<a id="a-IB"></a>不如我等。<a id="a-IC"></a>如是欺诳。<a id="a-ID"></a>坏众生故。<a id="a-IE"></a>但着恶趣空。<a id="a-IF"></a>实不识佛法。<a id="a-IG"></a>毁三宝故。<a id="a-IH"></a>罪重五逆。<a id="a-II"></a>大集经中。<a id="a-IJ"></a>佛告频婆娑罗王。<a id="a-IK"></a>未来世有诸恶比丘。<a id="a-IL"></a>行淫破戒。<a id="a-IM"></a>饮酒食肉。<a id="a-IN"></a>向四众说。<a id="a-IO"></a>我解如此大乘空义。<a id="a-IP"></a>多领无量破戒眷属。<a id="a-IQ"></a>四众无力。<a id="a-IR"></a>不能治之。<a id="a-IS"></a>佛复语王言。<a id="a-IT"></a>我今以此大乘经法。<a id="a-IU"></a>付嘱国王。<a id="a-IV"></a>令治破戒诸恶比丘。<a id="a-IW"></a>王若不治。<a id="a-IX"></a>死入地狱。<a id="a-IY"></a>频婆娑罗王闻已。<a id="a-IZ"></a>悉之是名恶法。<a id="a-Ia"></a>法行比丘。<a id="a-Ib"></a>则不行此破戒恶法。<a id="a-Ic"></a>无记法者。<a id="a-Id"></a>一非十善。<a id="a-Ie"></a>二非十恶。<a id="a-If"></a>中间散乱无记之心。<a id="a-Ig"></a>善恶不摄。<a id="a-Ih"></a>是名无记。<a id="a-Ii"></a>复次阿毗昙中。<a id="a-Ij"></a>色中一可见十则说有对。<a id="a-Ik"></a>无记谓八种。<a id="a-Il"></a>余则善不善。<a id="a-Im"></a>此是十二入。<a id="a-In"></a>色中一可见者。<a id="a-Io"></a>眼有二入。<a id="a-Ip"></a>但见前境。<a id="a-Iq"></a>善恶众色不自见。<a id="a-Ir"></a>眼根觉是名一可见。<a id="a-Is"></a>若见人等。<a id="a-It"></a>怨亲中人记之。<a id="a-Iu"></a>妄别经久。<a id="a-Iv"></a>后得相见时。<a id="a-Iw"></a>犹故相识。<a id="a-Ix"></a>我曾某处共居。<a id="a-Iy"></a>相见余众生非众生色。<a id="a-Iz"></a>亦复如是。<a id="a-J0"></a>皆属一色入。<a id="a-J1"></a>是故说言色中一可见。<a id="a-J2"></a>十则说有对者。<a id="a-J3"></a>耳对音声。<a id="a-J4"></a>鼻对香臭。<a id="a-J5"></a>舌对于味。<a id="a-J6"></a>身对众触。<a id="a-J7"></a>意对法。<a id="a-J8"></a>是故说言十则说有对。<a id="a-J9"></a>无记谓八种者。<a id="a-JA"></a>耳根对声。<a id="a-JB"></a>不能相见。<a id="a-JC"></a>不知处所。<a id="a-JD"></a>不见色像。<a id="a-JE"></a>不能记录。<a id="a-JF"></a>亦复不识冤亲中人及余音声非人响声。<a id="a-JG"></a>若眼不见。<a id="a-JH"></a>心意不览。<a id="a-JI"></a>悉不能记。<a id="a-JJ"></a>但能相对。<a id="a-JK"></a>譬如有人于说法座下坐。<a id="a-JL"></a>心缘外事。<a id="a-JM"></a>境外境界。<a id="a-JN"></a>眼亦不观。<a id="a-JO"></a>乃至缘座。<a id="a-JP"></a>都不曾闻法师语声。<a id="a-JQ"></a>鼻舌身根。<a id="a-JR"></a>亦复如是。<a id="a-JS"></a>不能记录故名无记。<a id="a-JT"></a>设有记者。<a id="a-JU"></a>悉意等三事和合。<a id="a-JV"></a>乃能记之。<a id="a-JW"></a>独不能记。<a id="a-JX"></a>四根对四尘。<a id="a-JY"></a>故言八种不能相记。<a id="a-JZ"></a>是故说言无记谓八种。<a id="a-Ja"></a>余则善不善者。<a id="a-Jb"></a>意法相对。<a id="a-Jc"></a>悉能记录善不善事。<a id="a-Jd"></a>我曾某处作如是功德若干善法。<a id="a-Je"></a>我曾某处作若干重罪。<a id="a-Jf"></a>若干轻罪。<a id="a-Jg"></a>我于某处不作善恶。<a id="a-Jh"></a>随宜而住。<a id="a-Ji"></a>都无所作。<a id="a-Jj"></a>我曾某处得若干好物。<a id="a-Jk"></a>若干不好物。<a id="a-Jl"></a>善不善法。<a id="a-Jm"></a>亦复如是。<a id="a-Jn"></a>然其意根。<a id="a-Jo"></a>都无处所。<a id="a-Jp"></a>能悬属正当五尘之事。<a id="a-Jq"></a>譬如神龟悬悟密事悉能记录。<a id="a-Jr"></a>不名无记。<a id="a-Js"></a>但得名为善不善法心。<a id="a-Jt"></a>能总览十二入法。<a id="a-Ju"></a>六识由心。<a id="a-Jv"></a>意但少分。<a id="a-Jw"></a>不能尽知。<a id="a-Jx"></a>攀缘计校。<a id="a-Jy"></a>名之为心。<a id="a-Jz"></a>属当受持。<a id="a-K0"></a>名之为意。<a id="a-K1"></a>是故大集经中。<a id="a-K2"></a>坐禅学道法行比丘。<a id="a-K3"></a>但观三性。<a id="a-K4"></a>一者心性。<a id="a-K5"></a>二者眼性。<a id="a-K6"></a>三者意性。<a id="a-K7"></a>此三法轻利用事强故。<a id="a-K8"></a>复次法念处。<a id="a-K9"></a>内法外法内外法。<a id="a-KA"></a>内法者。<a id="a-KB"></a>是六情。<a id="a-KC"></a>外法者是六尘。<a id="a-KD"></a>名为六境。<a id="a-KE"></a>内外法者。<a id="a-KF"></a>名为六识。<a id="a-KG"></a>亦名六神。<a id="a-KH"></a>名十八界三毒四大五阴十二入十二因缘。<a id="a-KI"></a>悉是其中。<a id="a-KJ"></a>今但总说余者。<a id="a-KK"></a>亦摄一切。<a id="a-KL"></a>一切烦恼。<a id="a-KM"></a>无明为主。<a id="a-KN"></a>因眼见色。<a id="a-KO"></a>生贪爱心。<a id="a-KP"></a>爱者即是无明。<a id="a-KQ"></a>为爱造业。<a id="a-KR"></a>名之为行。<a id="a-KS"></a>至心至念。<a id="a-KT"></a>名之为识。<a id="a-KU"></a>识共色行。<a id="a-KV"></a>名曰名色。<a id="a-KW"></a>六处生贪。<a id="a-KX"></a>名为六入。<a id="a-KY"></a>因入求受。<a id="a-KZ"></a>名之为触。<a id="a-Ka"></a>念色至法。<a id="a-Kb"></a>名之为受。<a id="a-Kc"></a>贪着心者。<a id="a-Kd"></a>即名为爱。<a id="a-Ke"></a>四方求觅。<a id="a-Kf"></a>名之为取。<a id="a-Kg"></a>如是法生。<a id="a-Kh"></a>名之为有。<a id="a-Ki"></a>次第不断。<a id="a-Kj"></a>名之为生。<a id="a-Kk"></a>次第断故。<a id="a-Kl"></a>名之为死。<a id="a-Km"></a>众苦所逼。<a id="a-Kn"></a>名之为恼。<a id="a-Ko"></a>乃至识法因缘生贪。<a id="a-Kp"></a>亦复如是。<a id="a-Kq"></a>如是十二因缘。<a id="a-Kr"></a>一人一念中心。<a id="a-Ks"></a>悉皆具足。<a id="a-Kt"></a>名为烦恼。<a id="a-Ku"></a>生老病死。<a id="a-Kv"></a>十二因缘。<a id="a-Kw"></a>非是解脱。<a id="a-Kx"></a>夫解脱者。<a id="a-Ky"></a>因眼见色。<a id="a-Kz"></a>生贪爱心。<a id="a-L0"></a>名为无明。<a id="a-L1"></a>为爱造业。<a id="a-L2"></a>名之为行。<a id="a-L3"></a>未睹色时。<a id="a-L4"></a>名为独头无明。<a id="a-L5"></a>亦名无始无明。<a id="a-L6"></a>亦名不共无明。<a id="a-L7"></a>若眼不对色。<a id="a-L8"></a>则不能生爱。<a id="a-L9"></a>无伴共合故。<a id="a-LA"></a>无爱行二法。<a id="a-LB"></a>不能于中种识种子。<a id="a-LC"></a>是故名为无明。<a id="a-LD"></a>独头无明。<a id="a-LE"></a>不共无明。<a id="a-LF"></a>二乘声闻。<a id="a-LG"></a>及诸行人。<a id="a-LH"></a>初入道者。<a id="a-LI"></a>不能断此无始无明。<a id="a-LJ"></a>诸佛菩萨。<a id="a-LK"></a>及二乘行人。<a id="a-LL"></a>但断有始共伴。<a id="a-LM"></a>无明共爱合故。<a id="a-LN"></a>名之为伴。<a id="a-LO"></a>能作行业。<a id="a-LP"></a>名为始生。<a id="a-LQ"></a>是身初因。<a id="a-LR"></a>是故为无始无明。<a id="a-LS"></a>无明为父。<a id="a-LT"></a>爱心为母。<a id="a-LU"></a>行业和合。<a id="a-LV"></a>生识种子。<a id="a-LW"></a>亦得名为种识种子。<a id="a-LX"></a>种未来身故名为种。<a id="a-LY"></a>名色是芽故名生。<a id="a-LZ"></a>如是别知乃能断除。<a id="a-La"></a>求解脱者。<a id="a-Lb"></a>应观察生死父母。<a id="a-Lc"></a>断令皆尽。<a id="a-Ld"></a>不令有余。<a id="a-Le"></a>夫观察者。<a id="a-Lf"></a>眼见色时。<a id="a-Lg"></a>应作是念。<a id="a-Lh"></a>空明根尘。<a id="a-Li"></a>意识属当。<a id="a-Lj"></a>妄想和合。<a id="a-Lk"></a>共生眼识。<a id="a-Ll"></a>睹众色像。<a id="a-Lm"></a>假名为眼。<a id="a-Ln"></a>复作是念。<a id="a-Lo"></a>何者是眼。<a id="a-Lp"></a>空是眼耶。<a id="a-Lq"></a>明是眼也。<a id="a-Lr"></a>尘是眼也。<a id="a-Ls"></a>意是眼也。<a id="a-Lt"></a>为当识独生名为眼也。<a id="a-Lu"></a>眶骨是眼也。<a id="a-Lv"></a>精泪是眼也。<a id="a-Lw"></a>瞳人是眼也。<a id="a-Lx"></a>若空是眼。<a id="a-Ly"></a>无色无对无所见故。<a id="a-Lz"></a>不应是眼。<a id="a-M0"></a>若明是眼。<a id="a-M1"></a>无根无觉无所知故。<a id="a-M2"></a>不应是眼。<a id="a-M3"></a>若根是眼。<a id="a-M4"></a>精泪瞳人。<a id="a-M5"></a>匡骨白异。<a id="a-M6"></a>空明未现。<a id="a-M7"></a>睹不见色。<a id="a-M8"></a>空明设现。<a id="a-M9"></a>精盲之人。<a id="a-MA"></a>眼不破。<a id="a-MB"></a>不能见色。<a id="a-MC"></a>当知空明及根。<a id="a-MD"></a>都无有眼。<a id="a-ME"></a>若色是明。<a id="a-MF"></a>色性无知。<a id="a-MG"></a>不能自见。<a id="a-MH"></a>空无生处。<a id="a-MI"></a>无情无对。<a id="a-MJ"></a>不与根合。<a id="a-MK"></a>当知色尘空无有眼。<a id="a-ML"></a>何以故。<a id="a-MM"></a>假使根尘对。<a id="a-MN"></a>空明不现。<a id="a-MO"></a>意不属当。<a id="a-MP"></a>即不见色。<a id="a-MQ"></a>当知根尘空无眼。<a id="a-MR"></a>复作是念。<a id="a-MS"></a>意是眼也。<a id="a-MT"></a>若意是眼。<a id="a-MU"></a>能见色者。<a id="a-MV"></a>盲瞎之人。<a id="a-MW"></a>意根不坏。<a id="a-MX"></a>不能见色当知无眼。<a id="a-MY"></a>假使不盲有眼之人。<a id="a-MZ"></a>眼不对时。<a id="a-Ma"></a>意根不坏。<a id="a-Mb"></a>不能见色。<a id="a-Mc"></a>以是定知意非是眼。<a id="a-Md"></a>意空无根。<a id="a-Me"></a>无生无灭。<a id="a-Mf"></a>无名无字。<a id="a-Mg"></a>眼空无根。<a id="a-Mh"></a>无有生灭。<a id="a-Mi"></a>亦无眼名字诸因缘故。<a id="a-Mj"></a>无集无散无识名。<a id="a-Mk"></a>如是观时。<a id="a-Ml"></a>不见眼始来处。<a id="a-Mm"></a>无始法亦无。<a id="a-Mn"></a>求无始法。<a id="a-Mo"></a>不可得故。<a id="a-Mp"></a>名曰无始空无。<a id="a-Mq"></a>有无始可破故。<a id="a-Mr"></a>亦无无始空。<a id="a-Ms"></a>为世流布故。<a id="a-Mt"></a>名为方便慧明解。<a id="a-Mu"></a>无始空是名方便慧。<a id="a-Mv"></a>无始空亦无。<a id="a-Mw"></a>无无性亦无。<a id="a-Mx"></a>名之为慧性。<a id="a-My"></a>若破和合。<a id="a-Mz"></a>共伴无明。<a id="a-N0"></a>是方便智。<a id="a-N1"></a>若破无始无明。<a id="a-N2"></a>名之为度。<a id="a-N3"></a>故名为智度菩萨母。<a id="a-N4"></a>方便慧以为父。<a id="a-N5"></a>一切众导师。<a id="a-N6"></a>无不由是生万行。<a id="a-N7"></a>得蒱蔬则生如来家故。<a id="a-N8"></a>名不生生。<a id="a-N9"></a>更有一解。<a id="a-NA"></a>若断有始和合无明。<a id="a-NB"></a>是名无生。<a id="a-NC"></a>若知无始无明。<a id="a-ND"></a>能断能知。<a id="a-NE"></a>无所断故。<a id="a-NF"></a>是名无生法。<a id="a-NG"></a>名之为慧。<a id="a-NH"></a>是名中慧。<a id="a-NI"></a>破有始无明。<a id="a-NJ"></a>名为尽智慧。<a id="a-NK"></a>亦得名为尽智。<a id="a-NL"></a>有为烦恼尽故。<a id="a-NM"></a>名为尽智。<a id="a-NN"></a>断无始无明。<a id="a-NO"></a>名为无生智。<a id="a-NP"></a>若知无无始则无始空。<a id="a-NQ"></a>名无生法忍。<a id="a-NR"></a>无法亦无不见。<a id="a-NS"></a>不无无亦不有。<a id="a-NT"></a>是观无明生亦无。<a id="a-NU"></a>亦不见无性。<a id="a-NV"></a>不见无无性。<a id="a-NW"></a>亦非是不见。<a id="a-NX"></a>非非无所见。<a id="a-NY"></a>无有无所见。<a id="a-NZ"></a>亦非非无。<a id="a-Na"></a>有无所见。<a id="a-Nb"></a>不名有所得。<a id="a-Nc"></a>不名无所得。<a id="a-Nd"></a>名为如如性。<a id="a-Ne"></a>无生法忍慧非智之所及。<a id="a-Nf"></a>十八种空智所能摄无名可说故。<a id="a-Ng"></a>亦非是无明。<a id="a-Nh"></a>是故佛言五阴之法。<a id="a-Ni"></a>既非是有。<a id="a-Nj"></a>亦非是无。<a id="a-Nk"></a>不断不常不在中道。<a id="a-Nl"></a>无空无无相亦无有无作。<a id="a-Nm"></a>不合亦不散。<a id="a-Nn"></a>名相法亦无。<a id="a-No"></a>既见有众生。<a id="a-Np"></a>不见无众生。<a id="a-Nq"></a>涅槃非是有。<a id="a-Nr"></a>亦复非是无。<a id="a-Ns"></a>是名法念处。<a id="a-Nt"></a>虽知诸法尔。<a id="a-Nu"></a>精进禅定。<a id="a-Nv"></a>苦行求佛道。<a id="a-Nw"></a>不堕恶趣空。<a id="a-Nx"></a>誓度一切众。<a id="a-Ny"></a>其心不退转。<a id="a-Nz"></a>更略说。<a id="a-O0"></a>复次眼见色时。<a id="a-O1"></a>即反观察内求觅眼。<a id="a-O2"></a>谁能见色。<a id="a-O3"></a>何者是眼。<a id="a-O4"></a>从何处生。<a id="a-O5"></a>如是处生。<a id="a-O6"></a>如是观时。<a id="a-O7"></a>都不见眼。<a id="a-O8"></a>亦无生处。<a id="a-O9"></a>亦不见。<a id="a-OA"></a>亦无生。<a id="a-OB"></a>名无字。<a id="a-OC"></a>都无明貌。<a id="a-OD"></a>复观于色。<a id="a-OE"></a>从何处生。<a id="a-OF"></a>谁使汝来。<a id="a-OG"></a>如是观时。<a id="a-OH"></a>不见生处。<a id="a-OI"></a>亦无使来者。<a id="a-OJ"></a>求其生处。<a id="a-OK"></a>不可得故。<a id="a-OL"></a>如空中影。<a id="a-OM"></a>如梦所见。<a id="a-ON"></a>如幻化。<a id="a-OO"></a>无生无灭。<a id="a-OP"></a>即无有色。<a id="a-OQ"></a>无所得故。<a id="a-OR"></a>耳鼻舌身意。<a id="a-OS"></a>亦复如是。<a id="a-OT"></a>六识为枝条。<a id="a-OU"></a>心识为根本。<a id="a-OV"></a>无明波浪起。<a id="a-OW"></a>随缘生六识。<a id="a-OX"></a>六识假名字。<a id="a-OY"></a>名为分张识。<a id="a-OZ"></a>随缘不自在。<a id="a-Oa"></a>故名假名识。<a id="a-Ob"></a>心识名为动转识。<a id="a-Oc"></a>游戏六情作烦恼。<a id="a-Od"></a>六识缘行善恶业。<a id="a-Oe"></a>随业受报遍六道。<a id="a-Of"></a>能观六根空无主。<a id="a-Og"></a>即悟诸法毕竟空。<a id="a-Oh"></a>观妄念心无生灭。<a id="a-Oi"></a>即断无始无明空。<a id="a-Oj"></a>解六识空得解脱。<a id="a-Ok"></a>无六识空无缚解。<a id="a-Ol"></a>何以故。<a id="a-Om"></a>六识非有。<a id="a-On"></a>亦非空。<a id="a-Oo"></a>无名无字无相貌。<a id="a-Op"></a>亦无系缚无解脱。<a id="a-Oq"></a>为欲教化众生故。<a id="a-Or"></a>假名方便说解脱。<a id="a-Os"></a>解脱心空。<a id="a-Ot"></a>名金刚智。<a id="a-Ou"></a>何以故。<a id="a-Ov"></a>心不在内。<a id="a-Ow"></a>不在外。<a id="a-Ox"></a>不在中间。<a id="a-Oy"></a>无生灭。<a id="a-Oz"></a>无名字。<a id="a-P0"></a>无相貌。<a id="a-P1"></a>无系无缚无解脱。<a id="a-P2"></a>一切结无障碍。<a id="a-P3"></a>假名说为金刚智。<a id="a-P4"></a>更总说心作。<a id="a-P5"></a>二分名心相。<a id="a-P6"></a>二分名心性。<a id="a-P7"></a>相常共六识行心性毕竟常空寂。<a id="a-P8"></a>无有生灭。<a id="a-P9"></a>无三受则无一切诸烦恼。<a id="a-PA"></a>复次修行者。<a id="a-PB"></a>欲破业障诸烦恼。<a id="a-PC"></a>作如是思惟。<a id="a-PD"></a>由我有身故。<a id="a-PE"></a>诸业聚集生。<a id="a-PF"></a>我今此身。<a id="a-PG"></a>从何处来。<a id="a-PH"></a>本无从何生谁之所作。<a id="a-PI"></a>如是观时。<a id="a-PJ"></a>即知此身因过去世无明行业和合聚集。<a id="a-PK"></a>而来生此。<a id="a-PL"></a>我今不能见过去世造业因缘。<a id="a-PM"></a>但观现世从生已来所作善恶。<a id="a-PN"></a>比知过去。<a id="a-PO"></a>作是念竟。<a id="a-PP"></a>观我现在世杀生偷劫邪淫善恶及无记心。<a id="a-PQ"></a>先观淫欲。<a id="a-PR"></a>爱境强故。<a id="a-PS"></a>我于某处某年某时。<a id="a-PT"></a>共某甲。<a id="a-PU"></a>谁使我作业。<a id="a-PV"></a>在何处。<a id="a-PW"></a>业若属我遍身。<a id="a-PX"></a>内外中间。<a id="a-PY"></a>观察都不见业。<a id="a-PZ"></a>业若在身外。<a id="a-Pa"></a>在何方所。<a id="a-Pb"></a>遍观察之。<a id="a-Pc"></a>都无处所。<a id="a-Pd"></a>既不见业观造业心。<a id="a-Pe"></a>业若与心俱。<a id="a-Pf"></a>心念念灭。<a id="a-Pg"></a>业亦应灭。<a id="a-Ph"></a>如是观时。<a id="a-Pi"></a>亦不见不灭。<a id="a-Pj"></a>初念见和合。<a id="a-Pk"></a>观察即空。<a id="a-Pl"></a>无念无灭。<a id="a-Pm"></a>默然正定。<a id="a-Pn"></a>念起即更观数数重观察。<a id="a-Po"></a>不念见和合。<a id="a-Pp"></a>念生不复生。<a id="a-Pq"></a>既无妄念心。<a id="a-Pr"></a>则无现在世。<a id="a-Ps"></a>过去亦尔。<a id="a-Pt"></a>复作是念。<a id="a-Pu"></a>心行若无常。<a id="a-Pv"></a>我亦无业报。<a id="a-Pw"></a>何以故。<a id="a-Px"></a>念念灭尽故。<a id="a-Py"></a>心行若是常。<a id="a-Pz"></a>我亦无业报。<a id="a-Q0"></a>何以故。<a id="a-Q1"></a>常法如空。<a id="a-Q2"></a>不变易故。<a id="a-Q3"></a>但虚妄念如梦所见。<a id="a-Q4"></a>无作梦者。<a id="a-Q5"></a>何况见梦法。<a id="a-Q6"></a>心相如梦者。<a id="a-Q7"></a>诸行如梦法。<a id="a-Q8"></a>无梦无梦法。<a id="a-Q9"></a>亦无观梦者。<a id="a-QA"></a>梦非是生灭。<a id="a-QB"></a>亦非无生灭。<a id="a-QC"></a>观梦者亦然。<a id="a-QD"></a>观察心相及行业。<a id="a-QE"></a>不断不常观亦尔。<a id="a-QF"></a>是名观心相破一切业障。<a id="a-QG"></a>名之为解脱。<a id="a-QH"></a>即观心性时。<a id="a-QI"></a>心性无生灭。<a id="a-QJ"></a>无名无字。<a id="a-QK"></a>无断常。<a id="a-QL"></a>无始无原。<a id="a-QM"></a>不可得。<a id="a-QN"></a>当知无心无无心。<a id="a-QO"></a>亦无心名字。<a id="a-QP"></a>如是观察竟。<a id="a-QQ"></a>坐禅眼不睡。<a id="a-QR"></a>觉观不复生。<a id="a-QS"></a>次第入诸禅。<a id="a-QT"></a>观身如泡影。<a id="a-QU"></a>次第发五通。<a id="a-QV"></a>获得如意通。<a id="a-QW"></a>誓度众生。<a id="a-QX"></a>是名字脱也。</p>
  <h2 id="aQY">坐禅修觉意</h2>
  <p id="aQZ">复次修法念处。<a id="a-Qa"></a>应勤坐禅。<a id="a-Qb"></a>久久修习。<a id="a-Qc"></a>得一切定解脱三昧如意神通。<a id="a-Qd"></a>发愿誓度一切众生。<a id="a-Qe"></a>先观众生感闻何法而得入道。<a id="a-Qf"></a>若修多罗。<a id="a-Qg"></a>若优婆提舍。<a id="a-Qh"></a>若毗尼。<a id="a-Qi"></a>若阿毗昙。<a id="a-Qj"></a>若布施戒忍辱精进禅定智慧。<a id="a-Qk"></a>若说三毒对治之法。<a id="a-Ql"></a>若四大。<a id="a-Qm"></a>若五阴。<a id="a-Qn"></a>若十二入十八界。<a id="a-Qo"></a>若十二因缘。<a id="a-Qp"></a>若四念处。<a id="a-Qq"></a>若四禅。<a id="a-Qr"></a>若四真谛。<a id="a-Qs"></a>若不说法直现神通。<a id="a-Qt"></a>若疾是迟是处非处。<a id="a-Qu"></a>如是各各感闻。<a id="a-Qv"></a>不同色像音声。<a id="a-Qw"></a>名字差别。<a id="a-Qx"></a>各各不同。<a id="a-Qy"></a>皆得圣道。<a id="a-Qz"></a>或有众生。<a id="a-R0"></a>不可教化。<a id="a-R1"></a>假使说法神通变化无如之何。<a id="a-R2"></a>或有众生。<a id="a-R3"></a>若先说法。<a id="a-R4"></a>及现神通。<a id="a-R5"></a>不能生信。<a id="a-R6"></a>要先同事自恣五欲。<a id="a-R7"></a>及余方便破戒之事。<a id="a-R8"></a>欲心得息。<a id="a-R9"></a>随应说法。<a id="a-RA"></a>即可得道。<a id="a-RB"></a>如是观竟。<a id="a-RC"></a>示诸众生。<a id="a-RD"></a>一切世事。<a id="a-RE"></a>应可度者。<a id="a-RF"></a>乃得见耳。<a id="a-RG"></a>余人不见。<a id="a-RH"></a>如是筹量。<a id="a-RI"></a>观弟子心。<a id="a-RJ"></a>而为说法。<a id="a-RK"></a>是名好说法。<a id="a-RL"></a>不令着机。<a id="a-RM"></a>十号中名修伽陀佛。<a id="a-RN"></a>如是观察入初禅。<a id="a-RO"></a>初禅起入二禅。<a id="a-RP"></a>二禅起入三禅。<a id="a-RQ"></a>三禅起入四禅。<a id="a-RR"></a>四禅起入四空定。<a id="a-RS"></a>四空定入灭受想定。<a id="a-RT"></a>灭受想定起住第四禅。<a id="a-RU"></a>观四念处。<a id="a-RV"></a>入法念处三昧如意神通。<a id="a-RW"></a>十方世界六种震动。<a id="a-RX"></a>放大光明。<a id="a-RY"></a>遍照十方。<a id="a-RZ"></a>诸大菩萨三界人天悉来集会。<a id="a-Ra"></a>四念处力。<a id="a-Rb"></a>能令大众各见世界净秽不等。<a id="a-Rc"></a>各不相知。<a id="a-Rd"></a>现不思议神通变化无量种异。<a id="a-Re"></a>感见佛身。<a id="a-Rf"></a>亦复如是。<a id="a-Rg"></a>于一法门。<a id="a-Rh"></a>无量名字。<a id="a-Ri"></a>差别不等。<a id="a-Rj"></a>现无量身。<a id="a-Rk"></a>为众说法。<a id="a-Rl"></a>各不相知。<a id="a-Rm"></a>独见一佛。<a id="a-Rn"></a>一念心中一时说法。<a id="a-Ro"></a>见闻虽复各不同。<a id="a-Rp"></a>得道无二。<a id="a-Rq"></a>只是一法。<a id="a-Rr"></a>是名菩萨法自在三昧。<a id="a-Rs"></a>法念处成就故。<a id="a-Rt"></a>三十七品亦在其中。<a id="a-Ru"></a>但法念处为主。<a id="a-Rv"></a>独称其名。<a id="a-Rw"></a>总说法念处竟。</p>
 </body>
</html>