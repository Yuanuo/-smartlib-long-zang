<!doctype html>
<html id="z3IBXT91mQ" data-ver="787">
 <head>
  <meta charset="utf-8">
  <meta author="知讷">
  <meta library="龙藏">
  <meta catalog="此土著述">
  <meta period="高丽">
 </head>
 <body>
  <h1 id="a1">真心直说</h1>
  <h2 id="a2">真心正信</h2>
  <p id="a3">华严云。<a id="a-4"></a>信为道源功德母。<a id="a-5"></a>长养一切诸善根。<a id="a-6"></a>又唯识云。<a id="a-7"></a>信如水清珠。<a id="a-8"></a>能清浊水故。<a id="a-9"></a>是知万善发生信为前导。<a id="a-A"></a>故佛经首立如是我闻。<a id="a-B"></a>生信之所谓也。<a id="a-C"></a>或曰。<a id="a-D"></a>祖门之信与教门信有何异耶。<a id="a-E"></a>曰多种不同。<a id="a-F"></a>教门令人天信于因果。<a id="a-G"></a>有爱福乐者。<a id="a-H"></a>信十善为妙因。<a id="a-I"></a>人天为乐果。<a id="a-J"></a>有乐空寂者。<a id="a-K"></a>信生灭因缘为正因。<a id="a-L"></a>苦集灭道为圣果。<a id="a-M"></a>有乐佛果者。<a id="a-N"></a>信三劫六度为大因。<a id="a-O"></a>菩提涅槃为正果。<a id="a-P"></a>祖门正信非同前也。<a id="a-Q"></a>不信一切有为因果。<a id="a-R"></a>只要信自己本来是佛。<a id="a-S"></a>天真自性人人具足。<a id="a-T"></a>涅槃妙体个个圆成。<a id="a-U"></a>不假他求从来自备。<a id="a-V"></a>三祖云。<a id="a-W"></a>圆同太虚无欠无余。<a id="a-X"></a>良由取舍所以不如。<a id="a-Y"></a>志公云。<a id="a-Z"></a>有相身中无相身。<a id="a-a"></a>无明路上无生路。<a id="a-b"></a>永嘉云。<a id="a-c"></a>无明实性即佛性。<a id="a-d"></a>幻化空身即法身。<a id="a-e"></a>故知众生本来是佛。<a id="a-f"></a>既生正信须要解滋。<a id="a-g"></a>永明云。<a id="a-h"></a>信而不解增长无明。<a id="a-i"></a>解而不信增长邪见故。<a id="a-j"></a>知信解相兼得入道疾。<a id="a-k"></a>或曰。<a id="a-l"></a>初发信心未能入道有利益不。<a id="a-m"></a>曰起信论云。<a id="a-n"></a>若人闻是法已不生怯弱。<a id="a-o"></a>当知是人定绍佛种。<a id="a-p"></a>必为诸佛之所授记。<a id="a-q"></a>假使有人能化三千大千世界满中众生令行十善。<a id="a-r"></a>不如有人于一念顷正思惟此法。<a id="a-s"></a>过前功德不可为喻。<a id="a-t"></a>又般若经云。<a id="a-u"></a>乃至一念生净信者。<a id="a-v"></a>如来悉知悉见。<a id="a-w"></a>是诸众生得如是无量福德。<a id="a-x"></a>是知欲行千里初步要正。<a id="a-y"></a>初步若错千里俱错。<a id="a-z"></a>入无为国初信要正。<a id="a-10"></a>初信既失万善俱退。<a id="a-11"></a>故祖师云。<a id="a-12"></a>毫厘有差天地悬隔。<a id="a-13"></a>是此理也。</p>
  <p data-pb></p>
  <h2 id="a14">真心异名</h2>
  <p id="a15">曰。<a id="a-16"></a>已生正信。<a id="a-17"></a>未知何名真心。<a id="a-18"></a>曰离妄名真。<a id="a-19"></a>灵鉴曰心。<a id="a-1A"></a>楞严经中发明此心。<a id="a-1B"></a>或曰。<a id="a-1C"></a>但名真心别有异号耶。<a id="a-1D"></a>曰佛教祖教立名不同。<a id="a-1E"></a>且佛教者菩萨戒呼为心地。<a id="a-1F"></a>发生万善故。<a id="a-1G"></a>般若经唤作菩提。<a id="a-1H"></a>与觉为体故。<a id="a-1I"></a>华严经立为法界。<a id="a-1J"></a>交彻融摄故。<a id="a-1K"></a>金刚经号为如来。<a id="a-1L"></a>无所从来故。<a id="a-1M"></a>般若经呼为涅槃。<a id="a-1N"></a>众圣所归故。<a id="a-1O"></a>金光明号曰如如。<a id="a-1P"></a>真常不变故。<a id="a-1Q"></a>净名经号曰法身。<a id="a-1R"></a>报化依止故。<a id="a-1S"></a>起信论名曰真如。<a id="a-1T"></a>不生不灭故。<a id="a-1U"></a>涅槃经呼为佛性。<a id="a-1V"></a>三身本体故。<a id="a-1W"></a>圆觉中名曰总持。<a id="a-1X"></a>流出功德故。<a id="a-1Y"></a>胜鬘经号曰如来藏。<a id="a-1Z"></a>隐覆含摄故。<a id="a-1a"></a>了义经名为圆觉。<a id="a-1b"></a>破暗独照故。<a id="a-1c"></a>由是寿禅师唯心诀云。<a id="a-1d"></a>一法千名应缘立号。<a id="a-1e"></a>备在众经不能具引。<a id="a-1f"></a>或曰。<a id="a-1g"></a>佛教已知。<a id="a-1h"></a>祖教何如。<a id="a-1i"></a>曰祖师门下杜绝名言。<a id="a-1j"></a>名不立何更多名。<a id="a-1k"></a>应感随机其名亦众。<a id="a-1l"></a>有时呼为自己。<a id="a-1m"></a>众生本性故。<a id="a-1n"></a>有时名为正眼。<a id="a-1o"></a>鉴诸有相故。<a id="a-1p"></a>有时号曰妙心。<a id="a-1q"></a>虚灵寂照故。<a id="a-1r"></a>有时名曰主人翁。<a id="a-1s"></a>从来荷负故。<a id="a-1t"></a>有时呼为无底钵。<a id="a-1u"></a>随处生涯故。<a id="a-1v"></a>有时唤作没弦琴。<a id="a-1w"></a>韵出今时故。<a id="a-1x"></a>有时号曰无尽灯。<a id="a-1y"></a>照破迷情故。<a id="a-1z"></a>有时名曰无根树。<a id="a-20"></a>根蒂坚牢故。<a id="a-21"></a>有时呼为吹毛剑。<a id="a-22"></a>截断尘根故。<a id="a-23"></a>有时唤作无为国。<a id="a-24"></a>海晏河清故。<a id="a-25"></a>有时号曰牟尼珠。<a id="a-26"></a>济益贫穷故。<a id="a-27"></a>有时名曰无鑐锁。<a id="a-28"></a>关闭六情故。<a id="a-29"></a>乃至名泥牛木马心源心印心镜心月心珠。<a id="a-2A"></a>种种异名不可具录。<a id="a-2B"></a>若达真心诸名尽晓。<a id="a-2C"></a>昧此真心诸名皆滞。<a id="a-2D"></a>故于真心切宜子细。</p>
  <p data-pb></p>
  <h2 id="a2E">真心妙体</h2>
  <p id="a2F">曰。<a id="a-2G"></a>真心已知名字。<a id="a-2H"></a>其体如何耶。<a id="a-2I"></a>曰放光般若经云。<a id="a-2J"></a>般若无所有相无生灭相。<a id="a-2K"></a>起信论云。<a id="a-2L"></a>真如自体者。<a id="a-2M"></a>一切凡夫声闻缘觉菩萨诸佛。<a id="a-2N"></a>无有增减。<a id="a-2O"></a>非前际生非后际灭。<a id="a-2P"></a>毕竟常恒。<a id="a-2Q"></a>从本已来性自满足一切功德。<a id="a-2R"></a>据此经论真心本体。<a id="a-2S"></a>超出因果通贯古今。<a id="a-2T"></a>不立凡圣无诸对待。<a id="a-2U"></a>如太虚空遍一切处。<a id="a-2V"></a>妙体凝寂绝诸戏论。<a id="a-2W"></a>不生不灭非有非无。<a id="a-2X"></a>不动不摇湛然常住。<a id="a-2Y"></a>唤作旧日主人翁。<a id="a-2Z"></a>名曰威音那畔人。<a id="a-2a"></a>又名空劫前自己。<a id="a-2b"></a>一种平怀无纤毫瑕翳。<a id="a-2c"></a>一切山河大地草木丛林万象森罗。<a id="a-2d"></a>染净诸法皆从中出。<a id="a-2e"></a>故圆觉</p>
  <p data-pb></p>
  <h2 id="a2f">真心妙用</h2>
  <p id="a2g">曰。<a id="a-2h"></a>妙体已知。<a id="a-2i"></a>何名妙用耶。<a id="a-2j"></a>曰古人云。<a id="a-2k"></a>风动心摇树。<a id="a-2l"></a>云生性起尘。<a id="a-2m"></a>若明今日事。<a id="a-2n"></a>昧却本来人。<a id="a-2o"></a>乃妙体起用也。<a id="a-2p"></a>真心妙体本来不动。<a id="a-2q"></a>安静真常。<a id="a-2r"></a>真体上妙用现前。<a id="a-2s"></a>不妨随流得妙。<a id="a-2t"></a>故祖师颂云。<a id="a-2u"></a>心随万境转。<a id="a-2v"></a>转处寔能幽。<a id="a-2w"></a>随流认得性。<a id="a-2x"></a>无喜亦无忧。<a id="a-2y"></a>故一切时中动用施为。<a id="a-2z"></a>东行西往吃饭着衣。<a id="a-30"></a>拈匙弄筯左顾右盻。<a id="a-31"></a>皆是真心妙用现前。<a id="a-32"></a>凡夫迷倒于着衣时只作着衣会。<a id="a-33"></a>吃饭时只作吃饭会。<a id="a-34"></a>一切事业但随相转。<a id="a-35"></a>所以在日用而不觉。<a id="a-36"></a>在目前而不知。<a id="a-37"></a>若是识性底人。<a id="a-38"></a>动用施为不曾昧却。<a id="a-39"></a>故祖师云。<a id="a-3A"></a>在胎名神。<a id="a-3B"></a>处世名人。<a id="a-3C"></a>在眼观照。<a id="a-3D"></a>在耳听闻。<a id="a-3E"></a>在鼻嗅香。<a id="a-3F"></a>在口谈论。<a id="a-3G"></a>在手执捉。<a id="a-3H"></a>在足运奔。<a id="a-3I"></a>遍现俱该法界。<a id="a-3J"></a>收摄在一微尘。<a id="a-3K"></a>知之者为是佛性。<a id="a-3L"></a>不识者唤作精魂。<a id="a-3M"></a>所以道吾舞笏。<a id="a-3N"></a>石巩拈弓。<a id="a-3O"></a>秘魔擎杈。<a id="a-3P"></a>俱胝竖指。<a id="a-3Q"></a>忻州打地。<a id="a-3R"></a>云岩师子。<a id="a-3S"></a>莫不发明这着大用。<a id="a-3T"></a>若于日用不迷。<a id="a-3U"></a>自然纵横无碍也。</p>
  <p data-pb></p>
  <h2 id="a3V">真心体用一异</h2>
  <p id="a3W">曰。<a id="a-3X"></a>真心体用未审是一是异耶。<a id="a-3Y"></a>曰约相则非一。<a id="a-3Z"></a>约性则非异。<a id="a-3a"></a>故此体用非一非异。<a id="a-3b"></a>何以知然。<a id="a-3c"></a>试为论之。<a id="a-3d"></a>妙体不动绝诸对待离一切相。<a id="a-3e"></a>非达性契证者。<a id="a-3f"></a>莫测其理也。<a id="a-3g"></a>妙用随缘应诸万类。<a id="a-3h"></a>妄立虚相似有形状。<a id="a-3i"></a>约此有相无相故非一也。<a id="a-3j"></a>又用从体发用不离体。<a id="a-3k"></a>体能发用体不离用。<a id="a-3l"></a>约此不相离理故非异也。<a id="a-3m"></a>如水以湿为体。<a id="a-3n"></a>体无动故。<a id="a-3o"></a>波以动为相。<a id="a-3p"></a>因风起故。<a id="a-3q"></a>水性波相动与不动故非一也。<a id="a-3r"></a>然波外无水水外无波。<a id="a-3s"></a>湿性是一故非异也。<a id="a-3t"></a>类上体用一异可知矣。</p>
  <p data-pb></p>
  <h2 id="a3u">真心在迷</h2>
  <p id="a3v">曰。<a id="a-3w"></a>真心体用人人具有。<a id="a-3x"></a>何为圣凡不同耶。<a id="a-3y"></a>曰真心圣凡本同。<a id="a-3z"></a>凡夫妄心认物。<a id="a-40"></a>失自净性为此所隔。<a id="a-41"></a>所以真心不得现前。<a id="a-42"></a>但如暗中树影地下流泉。<a id="a-43"></a>有而不识耳。<a id="a-44"></a>故经云。<a id="a-45"></a>善男子。<a id="a-46"></a>譬如清净摩尼宝珠映于五色随方各现。<a id="a-47"></a>诸愚痴者见彼摩尼实有五色。<a id="a-48"></a>善男子。<a id="a-49"></a>圆觉净性现于身心随类各应。<a id="a-4A"></a>彼愚痴者说净圆觉实有如是身心。<a id="a-4B"></a>自性亦复如是。<a id="a-4C"></a>肇论云。<a id="a-4D"></a>乾坤之内宇宙之间。<a id="a-4E"></a>中有一宝秘在形山。<a id="a-4F"></a>此乃真心在缠也。<a id="a-4G"></a>又慈恩云。<a id="a-4H"></a>法身本有诸佛共同。<a id="a-4I"></a>凡夫由妄覆有而不觉。<a id="a-4J"></a>烦恼缠裹得如来藏名。<a id="a-4K"></a>裴公云。<a id="a-4L"></a>终日圆觉而未尝圆觉者凡夫也。<a id="a-4M"></a>故知真心虽在尘劳不为尘劳所染。<a id="a-4N"></a>如白玉投泥其色不改也。</p>
  <p data-pb></p>
  <h2 id="a4O">真心息妄</h2>
  <p id="a4P">曰。<a id="a-4Q"></a>真心在妄则是凡夫。<a id="a-4R"></a>如何得出妄成圣耶。<a id="a-4S"></a>曰古云。<a id="a-4T"></a>妄心无处即菩提。<a id="a-4U"></a>生死涅槃本平等。<a id="a-4V"></a>经云。<a id="a-4W"></a>彼之众生幻身灭故幻心亦灭。<a id="a-4X"></a>幻心灭故幻尘亦灭。<a id="a-4Y"></a>幻尘灭故幻灭亦灭。<a id="a-4Z"></a>幻灭灭故非幻不灭。<a id="a-4a"></a>譬如磨镜垢尽明现。<a id="a-4b"></a>永嘉亦云。<a id="a-4c"></a>心是根法是尘。<a id="a-4d"></a>两种犹如镜上痕。<a id="a-4e"></a>痕垢尽时光始现。<a id="a-4f"></a>心法双忘性即真。<a id="a-4g"></a>此乃出妄而成真也或曰。<a id="a-4h"></a>庄生云。<a id="a-4i"></a>心者其热燋火。<a id="a-4j"></a>其寒凝冰。<a id="a-4k"></a>其疾俯仰之间。<a id="a-4l"></a>再抚四海之外。<a id="a-4m"></a>其居也渊而静。<a id="a-4n"></a>其动也悬而天者。<a id="a-4o"></a>其惟人心乎。<a id="a-4p"></a>此庄生先说凡夫心不可治伏如此也。<a id="a-4q"></a>未审宗门以何法治妄心也。<a id="a-4r"></a>曰以无心法治妄心也。<a id="a-4s"></a>或曰。<a id="a-4t"></a>人若无心便同草木。<a id="a-4u"></a>无心之说请施方便。<a id="a-4v"></a>曰今云无心。<a id="a-4w"></a>非无心体名无心也。<a id="a-4x"></a>但心中无物名曰无心。<a id="a-4y"></a>如言空瓶。<a id="a-4z"></a>瓶中无物名曰空瓶。<a id="a-50"></a>非瓶体无名空瓶也。<a id="a-51"></a>故祖师云</p>
  <p data-pb></p>
  <h2 id="a52">真心四仪</h2>
  <p id="a53">曰。<a id="a-54"></a>前说息妄未审但只坐习。<a id="a-55"></a>亦通行住等耶。<a id="a-56"></a>曰经论多说坐习。<a id="a-57"></a>所以易成故。<a id="a-58"></a>亦通行住等。<a id="a-59"></a>久渐成纯熟故。<a id="a-5A"></a>起信论云。<a id="a-5B"></a>若修止者。<a id="a-5C"></a>住于静处端坐正意。<a id="a-5D"></a>不依气息。<a id="a-5E"></a>不依形色。<a id="a-5F"></a>不依于空。<a id="a-5G"></a>不依地水火风。<a id="a-5H"></a>乃至不依见闻觉知。<a id="a-5I"></a>一切诸想随念皆除。<a id="a-5J"></a>亦遣除想。<a id="a-5K"></a>以一切法本来无想。<a id="a-5L"></a>念念不生念念不灭。<a id="a-5M"></a>亦不得随心外念境界后以心除心。<a id="a-5N"></a>心若驰散即当收来住于正念。<a id="a-5O"></a>是正念者。<a id="a-5P"></a>当知唯心无外境界。<a id="a-5Q"></a>即复此心亦无自相。<a id="a-5R"></a>念念不可得。<a id="a-5S"></a>若从坐起去来进止有所施作。<a id="a-5T"></a>于一切时常念方便随顺观察。<a id="a-5U"></a>久习纯熟其心得住。<a id="a-5V"></a>以心住故渐渐猛利。<a id="a-5W"></a>随顺得入真如三昧。<a id="a-5X"></a>深伏烦恼信心增长。<a id="a-5Y"></a>速成不退。<a id="a-5Z"></a>唯除疑惑不信诽谤重罪业障我慢懈怠。<a id="a-5a"></a>如是等人所不能入。<a id="a-5b"></a>据此则通四仪也。<a id="a-5c"></a>圆觉经云。<a id="a-5d"></a>先依如来奢摩他行。<a id="a-5e"></a>坚持禁戒。<a id="a-5f"></a>安处徒众。<a id="a-5g"></a>宴坐静室。<a id="a-5h"></a>此初习也。<a id="a-5i"></a>永嘉云。<a id="a-5j"></a>行亦禅坐亦禅。<a id="a-5k"></a>语默动静体安然。<a id="a-5l"></a>据此亦通四仪耳。<a id="a-5m"></a>总论功力坐尚不能息心。<a id="a-5n"></a>况行住等岂能入道耶。<a id="a-5o"></a>若是用得纯熟底人。<a id="a-5p"></a>千圣兴来惊不起。<a id="a-5q"></a>万般魔妖不回顾。<a id="a-5r"></a>岂况行住坐中不能做功夫也。<a id="a-5s"></a>如人欲仇恨于人。<a id="a-5t"></a>乃至行住坐卧饮食动用。<a id="a-5u"></a>一切时中不能忘了。<a id="a-5v"></a>欲爱乐于人亦复如是。<a id="a-5w"></a>且憎爱有心中事。<a id="a-5x"></a>尚于有心中容得。<a id="a-5y"></a>今做功夫是无心事。<a id="a-5z"></a>又何疑四仪中不常现前耶。<a id="a-60"></a>只恐不信不为。<a id="a-61"></a>若为若信则威仪中道必不失也。</p>
  <h2 id="a62">真心所在</h2>
  <p id="a63">或曰。<a id="a-64"></a>息妄心而真心现矣。<a id="a-65"></a>然则真心体用今在何处。<a id="a-66"></a>曰真心妙体遍一切处。<a id="a-67"></a>永嘉云。<a id="a-68"></a>不离当处常湛然。<a id="a-69"></a>觅即知君不可见。<a id="a-6A"></a>经云。<a id="a-6B"></a>虚空性故。<a id="a-6C"></a>常不动故。<a id="a-6D"></a>如来藏中无起灭故。<a id="a-6E"></a>大法眼云。<a id="a-6F"></a>处处菩提路头头功德林。<a id="a-6G"></a>此即是体所在也。<a id="a-6H"></a>真心妙用随感随现。<a id="a-6I"></a>如谷应声。<a id="a-6J"></a>法灯云。<a id="a-6K"></a>今古应无坠。<a id="a-6L"></a>分明在目前。<a id="a-6M"></a>片云生晚谷。<a id="a-6N"></a>孤鹤下遥天。<a id="a-6O"></a>所以魏府元华严云。<a id="a-6P"></a>佛法在日用处。<a id="a-6Q"></a>在行住坐卧处。<a id="a-6R"></a>吃茶吃饭处。<a id="a-6S"></a>语言相问处。<a id="a-6T"></a>所作所为举心动念。<a id="a-6U"></a>又却不是也。<a id="a-6V"></a>故知体则遍一切处。<a id="a-6W"></a>悉能起用。<a id="a-6X"></a>但因缘有无不定故。<a id="a-6Y"></a>妙用不定耳。<a id="a-6Z"></a>非无妙用也。<a id="a-6a"></a>修心之人欲入无为海度诸生死。<a id="a-6b"></a>莫迷真心体用所在也。</p>
  <h2 id="a6c">真心出死</h2>
  <p id="a6d">或曰。<a id="a-6e"></a>尝闻见性之人出离生死。<a id="a-6f"></a>然往昔诸祖是见性人。<a id="a-6g"></a>皆有生有死。<a id="a-6h"></a>今现见世间修道之人有生死事。<a id="a-6i"></a>如何云出生死耶。<a id="a-6j"></a>曰生死本无妄计为有。<a id="a-6k"></a>如人病眼见空中华。<a id="a-6l"></a>或无病人说无空花。<a id="a-6m"></a>病者不信。<a id="a-6n"></a>目病若无空花自灭。<a id="a-6o"></a>方信花无。<a id="a-6p"></a>只花未灭其花亦空。<a id="a-6q"></a>但病者妄执为花。<a id="a-6r"></a>非体实有也。<a id="a-6s"></a>如人妄认生死为有。<a id="a-6t"></a>或无生死人告云。<a id="a-6u"></a>本无生死。<a id="a-6v"></a>彼人一朝妄息生死自除。<a id="a-6w"></a>方知生死本来是无。<a id="a-6x"></a>只生死未息时亦非实有。<a id="a-6y"></a>以妄认生死有故。<a id="a-6z"></a>经云。<a id="a-70"></a>善男子。<a id="a-71"></a>一切众生从无始来种种颠倒。<a id="a-72"></a>犹如迷人四方易处。<a id="a-73"></a>妄认四大为自身相。<a id="a-74"></a>六尘缘影为自心相。<a id="a-75"></a>譬彼病目见空中花。<a id="a-76"></a>乃至如众空花灭于虚空。<a id="a-77"></a>不可说言有定灭处。<a id="a-78"></a>何以故。<a id="a-79"></a>无生处故。<a id="a-7A"></a>一切众生于无生中妄见生灭。<a id="a-7B"></a>是故说名轮转生死据此经文。<a id="a-7C"></a>信知达悟圆觉真心本无生死。<a id="a-7D"></a>今知无生死。<a id="a-7E"></a>而不能脱生死者。<a id="a-7F"></a>功夫不到故也。<a id="a-7G"></a>故教中说。<a id="a-7H"></a>庵婆女问文殊云。<a id="a-7I"></a>明知生是不生之法。<a id="a-7J"></a>为甚么被生死之所流。<a id="a-7K"></a>文殊云。<a id="a-7L"></a>其力未充故。<a id="a-7M"></a>后有进山主。<a id="a-7N"></a>问修山主云。<a id="a-7O"></a>明知生是不生之法。<a id="a-7P"></a>为甚么却被生死之所流。<a id="a-7Q"></a>修云。<a id="a-7R"></a>笋毕竟成竹去。<a id="a-7S"></a>如今作篾使得么。<a id="a-7T"></a>所以知无生死不如体无生死。<a id="a-7U"></a>体无生死不如契无生死。<a id="a-7V"></a>契无生死不如用无生死。<a id="a-7W"></a>今人尚不知无生死。<a id="a-7X"></a>况体无生死契无生死用无生死耶。<a id="a-7Y"></a>故认生死者不信无生死法。<a id="a-7Z"></a>不亦宜乎。</p>
  <h2 id="a7a">真心正助</h2>
  <p id="a7b">或曰。<a id="a-7c"></a>如前息妄真心现前。<a id="a-7d"></a>且如妄未息时。<a id="a-7e"></a>但只歇妄做无心功夫。<a id="a-7f"></a>更有别法可对治诸妄耶。<a id="a-7g"></a>曰正助不同也。<a id="a-7h"></a>以无心息妄为正。<a id="a-7i"></a>以习众善为助。<a id="a-7j"></a>譬如明镜为尘所覆。<a id="a-7k"></a>虽以手力揩拭。<a id="a-7l"></a>要须妙药磨莹光始现也。<a id="a-7m"></a>尘垢烦恼也。<a id="a-7n"></a>手力无心功也。<a id="a-7o"></a>磨药众善也。<a id="a-7p"></a>镜光真心也。<a id="a-7q"></a>起信论云。<a id="a-7r"></a>复次信成就发心者。<a id="a-7s"></a>发何等心。<a id="a-7t"></a>略有三种。<a id="a-7u"></a>云何为三。<a id="a-7v"></a>一者直心。<a id="a-7w"></a>正念真如法故。<a id="a-7x"></a>二者深心。<a id="a-7y"></a>集一切善行故。<a id="a-7z"></a>三者大悲心。<a id="a-80"></a>欲拔一切众生苦故。<a id="a-81"></a>问曰。<a id="a-82"></a>上说法界一相佛体无二。<a id="a-83"></a>何故不唯念真如。<a id="a-84"></a>复假求学诸善也。<a id="a-85"></a>答曰。<a id="a-86"></a>譬如大摩尼宝体性明净而有矿秽之垢。<a id="a-87"></a>若人虽念宝性。<a id="a-88"></a>不以方便种种磨治终无得净。<a id="a-89"></a>以垢无量遍一切法故。<a id="a-8A"></a>修一切善行。<a id="a-8B"></a>如是真如之法体性空净。<a id="a-8C"></a>而有无量烦恼染垢。<a id="a-8D"></a>若人虽念真如。<a id="a-8E"></a>不以方便种种熏习亦无得净。<a id="a-8F"></a>以垢无量遍一切法故。<a id="a-8G"></a>修一切善行以为对治。<a id="a-8H"></a>若人修行一切善法。<a id="a-8I"></a>自然归顺真如法故。<a id="a-8J"></a>据此所论。<a id="a-8K"></a>以休歇妄心为正。<a id="a-8L"></a>修诸善法为助。<a id="a-8M"></a>若修善时与无心相应不取着因果。<a id="a-8N"></a>若取因果便落凡夫人天报中。<a id="a-8O"></a>难证真如不脱生死。<a id="a-8P"></a>若与无心相应乃是证真如方便脱生死之要术。<a id="a-8Q"></a>兼得广大福德。<a id="a-8R"></a>金刚般若经云。<a id="a-8S"></a>须菩提。<a id="a-8T"></a>菩萨无住相布施其福德不可思量。<a id="a-8U"></a>今见世人有参学者。<a id="a-8V"></a>才知有个本来佛性。<a id="a-8W"></a>乃便自恃天真不习众善岂只于真心不达。<a id="a-8X"></a>亦乃翻成懈怠。<a id="a-8Y"></a>恶道尚不能免。<a id="a-8Z"></a>况脱生死。<a id="a-8a"></a>此见大错也。</p>
  <h2 id="a8b">真心功德</h2>
  <p id="a8c">或曰。<a id="a-8d"></a>有心修因不疑功德矣。<a id="a-8e"></a>无心修因功德何来。<a id="a-8f"></a>曰有心修因得有为果。<a id="a-8g"></a>无心为因显性功德。<a id="a-8h"></a>此诸功德本来自具。<a id="a-8i"></a>妄覆不显。<a id="a-8j"></a>今既妄除功德现前。<a id="a-8k"></a>故永嘉云。<a id="a-8l"></a>三身四智体中圆。<a id="a-8m"></a>八解六通心地印。<a id="a-8n"></a>乃是体中自具性功德也。<a id="a-8o"></a>古颂。<a id="a-8p"></a>若人静坐一须臾胜造恒沙七宝塔。<a id="a-8q"></a>宝塔毕竟化为尘。<a id="a-8r"></a>一念净心成正觉。<a id="a-8s"></a>故知无心功大于有心也。<a id="a-8t"></a>洪州水潦和尚参马祖问。<a id="a-8u"></a>如何是西来的的意。<a id="a-8v"></a>被马祖一踏踏到。<a id="a-8w"></a>忽然发悟起来抚掌。<a id="a-8x"></a>大笑云。<a id="a-8y"></a>也大奇也大奇。<a id="a-8z"></a>百千三昧无量妙义。<a id="a-90"></a>只向一毛头上便一时识得根源去。<a id="a-91"></a>乃作礼而退。<a id="a-92"></a>据此则功德不从外来。<a id="a-93"></a>本自具足也。<a id="a-94"></a>四祖谓懒融禅师曰。<a id="a-95"></a>夫百千法门同归方寸。<a id="a-96"></a>河沙功德总在心源。<a id="a-97"></a>一切戒门定门慧门神通变化。<a id="a-98"></a>悉自具足不离汝心据祖师语。<a id="a-99"></a>无心功德甚多。<a id="a-9A"></a>但好事相功德者。<a id="a-9B"></a>于无心功德自不生信耳。</p>
  <h2 id="a9C">真心验功</h2>
  <p id="a9D">或曰。<a id="a-9E"></a>真心现前如何知是真心成熟无碍也。<a id="a-9F"></a>曰学道之人已得真心现前时。<a id="a-9G"></a>但习气未除。<a id="a-9H"></a>若遇熟境有时失念。<a id="a-9I"></a>如牧牛虽调到牵拽随顺处。<a id="a-9J"></a>犹不敢放了鞭绳。<a id="a-9K"></a>直待心调步稳赶趁入苗稼中不伤苗稼。<a id="a-9L"></a>方敢撒手也。<a id="a-9M"></a>到此地步便不用牧童鞭绳。<a id="a-9N"></a>自然无伤苗稼。<a id="a-9O"></a>如道人得真心后。<a id="a-9P"></a>先且用功保养。<a id="a-9Q"></a>有大力用方可利生。<a id="a-9R"></a>若验此真心时。<a id="a-9S"></a>先将平生所爱底境。<a id="a-9T"></a>时时想在面前。<a id="a-9U"></a>如依前起憎爱心。<a id="a-9V"></a>则道心未熟。<a id="a-9W"></a>若不生憎爱心。<a id="a-9X"></a>是道心熟也。<a id="a-9Y"></a>虽然如此成熟。<a id="a-9Z"></a>犹未是自然不起憎爱。<a id="a-9a"></a>又再验心。<a id="a-9b"></a>若遇憎爱境时。<a id="a-9c"></a>特然起憎爱心令取憎爱境界。<a id="a-9d"></a>若心不起是心无碍。<a id="a-9e"></a>如露地白牛不伤苗稼也。<a id="a-9f"></a>古有呵佛骂祖者。<a id="a-9g"></a>是与此心相应今见才入宗门。<a id="a-9h"></a>未知道之远近。<a id="a-9i"></a>便学呵佛骂祖者。<a id="a-9j"></a>太早计也。</p>
  <h2 id="a9k">真心无知</h2>
  <p id="a9l">或曰。<a id="a-9m"></a>真心与妄心对境时。<a id="a-9n"></a>如何辨别真妄耶。<a id="a-9o"></a>曰妄心对境有知。<a id="a-9p"></a>而知于顺违境起贪嗔心。<a id="a-9q"></a>又于中容境起痴心也。<a id="a-9r"></a>既于境上起贪嗔痴三毒。<a id="a-9s"></a>足见是妄心也。<a id="a-9t"></a>祖师云。<a id="a-9u"></a>逆顺相争是为心病。<a id="a-9v"></a>故知对于可不可者是妄心也。<a id="a-9w"></a>若真心者无知而知。<a id="a-9x"></a>平怀圆照故异于草木。<a id="a-9y"></a>不生憎爱故异于妄心。<a id="a-9z"></a>即对境虚明不憎不爱。<a id="a-A0"></a>无知而知者真心故。<a id="a-A1"></a>肇论云。<a id="a-A2"></a>夫圣心者。<a id="a-A3"></a>微妙无相不可为有。<a id="a-A4"></a>用之弥勤不可为无。<a id="a-A5"></a>乃至非有故知而无知。<a id="a-A6"></a>非无故无知而知。<a id="a-A7"></a>是以无知即知。<a id="a-A8"></a>无以言异于圣人心也。<a id="a-A9"></a>又妄心在有著有在无著无。<a id="a-AA"></a>常在二边不知中道。<a id="a-AB"></a>永嘉云。<a id="a-AC"></a>舍妄心取真理。<a id="a-AD"></a>取舍之心成巧伪。<a id="a-AE"></a>学人不了用修行。<a id="a-AF"></a>深成认贼将为子。<a id="a-AG"></a>若是真心居有无而不落有无。<a id="a-AH"></a>常处中道故。<a id="a-AI"></a>祖师云。<a id="a-AJ"></a>不逐有缘勿住空忍。<a id="a-AK"></a>一种平怀泯然自尽。<a id="a-AL"></a>肇论云。<a id="a-AM"></a>是以圣人处有不有。<a id="a-AN"></a>居无不无。<a id="a-AO"></a>虽不取于有无。<a id="a-AP"></a>然不舍于有无。<a id="a-AQ"></a>所以和光尘劳周旋五趣。<a id="a-AR"></a>寂然而往怕尔而来。<a id="a-AS"></a>恬淡无为而无不为。<a id="a-AT"></a>此说圣人垂手为人。<a id="a-AU"></a>周旋五趣接化众生。<a id="a-AV"></a>虽往来而无往来相。<a id="a-AW"></a>妄心不尔。<a id="a-AX"></a>故真心妄心不同也。<a id="a-AY"></a>又真心乃平常心也。<a id="a-AZ"></a>妄心乃不平常心也。<a id="a-Aa"></a>或曰。<a id="a-Ab"></a>何名平常心也。<a id="a-Ac"></a>曰人人具有一点灵明。<a id="a-Ad"></a>湛若虚空遍一切处。<a id="a-Ae"></a>对俗事假名理性。<a id="a-Af"></a>对妄识权号真心。<a id="a-Ag"></a>无分毫分别。<a id="a-Ah"></a>遇缘不昧。<a id="a-Ai"></a>无一念取舍。<a id="a-Aj"></a>触物皆周。<a id="a-Ak"></a>不逐万境迁移。<a id="a-Al"></a>设使随流得妙。<a id="a-Am"></a>不离当处湛然。<a id="a-An"></a>觅即知君不见。<a id="a-Ao"></a>乃真心也。<a id="a-Ap"></a>或曰。<a id="a-Aq"></a>何名不平常心耶。<a id="a-Ar"></a>曰境有圣与凡。<a id="a-As"></a>境有染与净。<a id="a-At"></a>境有断与常。<a id="a-Au"></a>境有理与事。<a id="a-Av"></a>境有生与灭。<a id="a-Aw"></a>境有动与静。<a id="a-Ax"></a>境有去与来。<a id="a-Ay"></a>境有好与丑。<a id="a-Az"></a>境有善与恶。<a id="a-B0"></a>境有因与果。<a id="a-B1"></a>细论则万别千差。<a id="a-B2"></a>今乃且举十对皆名不平常境也。<a id="a-B3"></a>心随此不平常境而生。<a id="a-B4"></a>不平常境而灭。<a id="a-B5"></a>不平常境心对前平常真心。<a id="a-B6"></a>所以名不平常妄心也。<a id="a-B7"></a>真心本具。<a id="a-B8"></a>不随不平常境生起种种差别。<a id="a-B9"></a>所以名平常真心也。<a id="a-BA"></a>或曰。<a id="a-BB"></a>真心平常无诸异因。<a id="a-BC"></a>奈何佛说因果善恶报应乎。<a id="a-BD"></a>曰妄心逐种种境。<a id="a-BE"></a>不了种种境。<a id="a-BF"></a>遂起种种心。<a id="a-BG"></a>佛说种种因果法。<a id="a-BH"></a>治伏种种妄心须立因果也。<a id="a-BI"></a>若此真心不逐种种境。<a id="a-BJ"></a>由是不起种种心。<a id="a-BK"></a>佛即不说种种法。<a id="a-BL"></a>何有因果也。<a id="a-BM"></a>或曰。<a id="a-BN"></a>真心平常不生耶。<a id="a-BO"></a>曰真心有时施用非逐境生。<a id="a-BP"></a>但妙用游戏不昧因果耳。</p>
  <h2 id="aBQ">真心所往</h2>
  <p id="aBR">或曰。<a id="a-BS"></a>未达真心人。<a id="a-BT"></a>由迷真心故作善恶因。<a id="a-BU"></a>由作善因故生善道中。<a id="a-BV"></a>由作恶因故入恶道中。<a id="a-BW"></a>逐业受生其理不疑。<a id="a-BX"></a>若达真心人妄情歇尽契证真心无善恶因。<a id="a-BY"></a>一灵身后何所依托耶。<a id="a-BZ"></a>曰莫谓有依托者胜无依托耶。<a id="a-Ba"></a>又莫将无依托者。<a id="a-Bb"></a>同人间飘零之荡子。<a id="a-Bc"></a>似鬼趣无主之孤魂。<a id="a-Bd"></a>特为此问求有依托耳。<a id="a-Be"></a>或曰然。<a id="a-Bf"></a>曰达性则不然也。<a id="a-Bg"></a>一切众生迷觉性故。<a id="a-Bh"></a>忘情爱念结业为因。<a id="a-Bi"></a>生六趣中受善恶报。<a id="a-Bj"></a>假如天业为因只得天果。<a id="a-Bk"></a>除合生处余并不得受用。<a id="a-Bl"></a>诸趣皆尔。<a id="a-Bm"></a>既从其业故。<a id="a-Bn"></a>合生处为乐。<a id="a-Bo"></a>不生处为非乐。<a id="a-Bp"></a>以合生处为自己依托。<a id="a-Bq"></a>不生处为他人依托。<a id="a-Br"></a>所以有妄情则有妄因。<a id="a-Bs"></a>有妄因则有妄果。<a id="a-Bt"></a>有妄果则有依托。<a id="a-Bu"></a>有依托则分彼此。<a id="a-Bv"></a>分彼此则有可不可也。<a id="a-Bw"></a>今达真心契无生灭之觉性。<a id="a-Bx"></a>起无生灭之妙用。<a id="a-By"></a>妙体真常本无生灭。<a id="a-Bz"></a>妙用随缘似有生灭。<a id="a-C0"></a>然从体生用用即是体。<a id="a-C1"></a>何生灭之可有。<a id="a-C2"></a>达人即证真体。<a id="a-C3"></a>其生灭何干涉耶。<a id="a-C4"></a>如水以湿性为体波浪为用。<a id="a-C5"></a>湿性元无生灭故。<a id="a-C6"></a>波中湿性何生灭耶。<a id="a-C7"></a>然波离湿性别无故。<a id="a-C8"></a>波亦无生灭。<a id="a-C9"></a>所以古人云。<a id="a-CA"></a>尽大地是沙门一双正眼。<a id="a-CB"></a>尽大地是个伽蓝。<a id="a-CC"></a>尽是悟理人安身立命处。<a id="a-CD"></a>既达真心。<a id="a-CE"></a>四生六道一时消殒。<a id="a-CF"></a>山河大地悉是真心。<a id="a-CG"></a>不可离此真心之外别有依托处也。<a id="a-CH"></a>既无三界妄因。<a id="a-CI"></a>必无六趣妄果。<a id="a-CJ"></a>妄果既无说甚依托。<a id="a-CK"></a>必无彼此。<a id="a-CL"></a>既无彼此则何可不可也。<a id="a-CM"></a>即十方世界唯一真心。<a id="a-CN"></a>全身受用无别依托。<a id="a-CO"></a>又于示现门中随意往生而无障碍。<a id="a-CP"></a>故传灯云。<a id="a-CQ"></a>温操尚书问圭峰曰。<a id="a-CR"></a>悟理之人一期寿终何所依托。<a id="a-CS"></a>圭峰曰。<a id="a-CT"></a>一切众生无不具有灵明觉性与佛无殊。<a id="a-CU"></a>若能悟此性即是法身。<a id="a-CV"></a>本自无生何有依托。<a id="a-CW"></a>灵明不昧了了常知。<a id="a-CX"></a>无所从来亦无所去。<a id="a-CY"></a>但以空寂为自体。<a id="a-CZ"></a>勿认色身。<a id="a-Ca"></a>以灵知为自心。<a id="a-Cb"></a>勿认妄念。<a id="a-Cc"></a>妄念若起都不随之。<a id="a-Cd"></a>则临命终时自然业不能系。<a id="a-Ce"></a>虽有中阴所向自由。<a id="a-Cf"></a>天上人间随意寄托。<a id="a-Cg"></a>此即前真心身后所往者也。</p>
 </body>
</html>