<!doctype html>
<html id="z3IBWbo1OO" data-ver="1401">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">金光明经文句记卷第三上</h1>
  <p id="a2">二从尔时下大段正宗分二。<a id="a-3"></a>初总示文义二。<a id="a-4"></a>初示经文起尽。<a id="a-5"></a>忏悔赞叹空品三品全。<a id="a-6"></a>及此寿量半品。<a id="a-7"></a>同是正说。<a id="a-8"></a>二凡三下辨三章大义二。<a id="a-9"></a>初叙他师二。<a id="a-A"></a>初正明他义三。<a id="a-B"></a>初叙初师。<a id="a-C"></a>二二云下叙次师二。<a id="a-D"></a>初叙。<a id="a-E"></a>二次乃下章安破。<a id="a-F"></a>以今不云师及天台。<a id="a-G"></a>知是私破。<a id="a-H"></a>空虽是中乃是因位用中破执。<a id="a-I"></a>且非果上所显中体。<a id="a-J"></a>法虽不异用显义殊。<a id="a-K"></a>古既昧此故今不用。<a id="a-L"></a>三三藏下叙真谛二。<a id="a-M"></a>初叙。<a id="a-N"></a>虚空等者。<a id="a-O"></a>新经三身分别品云。<a id="a-P"></a>虚空藏菩萨白佛。<a id="a-Q"></a>云何菩萨于诸如来甚深秘密如法修行。<a id="a-R"></a>指此为叙也。<a id="a-S"></a>二直是下章安破。<a id="a-T"></a>诸经节节皆有发问。<a id="a-U"></a>岂尽称叙。<a id="a-V"></a>故云义弱。<a id="a-W"></a>二师云下今师去取。<a id="a-X"></a>彼虚空藏虽约因问。<a id="a-Y"></a>佛答乃云一切如来等有三身。<a id="a-Z"></a>岂非果义。<a id="a-a"></a>故去三藏取初家。<a id="a-b"></a>次师可知。<a id="a-c"></a>二新旧下明今意三。<a id="a-d"></a>初就新经明宗体三。<a id="a-e"></a>初四佛说迹以显本。<a id="a-f"></a>拂八十之短疑。<a id="a-g"></a>明海滴之长应。<a id="a-h"></a>既闻应化能长能短。<a id="a-i"></a>则达法报非灭非生。<a id="a-j"></a>本迹既融思议乃绝。<a id="a-k"></a>上根之者秖闻其迹亦悟本源。<a id="a-l"></a>当第一周也。<a id="a-m"></a>二若未下王子示本令悟迹。<a id="a-n"></a>新经寿量品。<a id="a-o"></a>四佛说寿益物事讫。<a id="a-p"></a>有憍陈如婆罗门欲生天故。<a id="a-q"></a>求佛舍利如芥粟许。<a id="a-r"></a>犁车毗王子说偈答云。<a id="a-s"></a>假使蚊蚋脚。<a id="a-t"></a>可以作城楼。<a id="a-u"></a>如来寂静身。<a id="a-v"></a>无有舍利事。<a id="a-w"></a>兔角为梯蹬。<a id="a-x"></a>从地得升天。<a id="a-y"></a>邪思佛舍利。<a id="a-z"></a>功德无是处。<a id="a-10"></a>鼠登兔角梯。<a id="a-11"></a>食月除修罗。<a id="a-12"></a>依舍利尽惑。<a id="a-13"></a>解脱无是处。<a id="a-14"></a>中根直闻法身理本不生灭。<a id="a-15"></a>乃悟报应能常无常。<a id="a-16"></a>理事既融思议即绝。<a id="a-17"></a>当第二周也。<a id="a-18"></a>三若未下释迦双论令俱解。<a id="a-19"></a>下根既钝。<a id="a-1A"></a>偏谈本迹不能悬解互融之意。<a id="a-1B"></a>是故释迦具演三身。<a id="a-1C"></a>所谓法身应身化身。<a id="a-1D"></a>如依空有电依电有光。<a id="a-1E"></a>法身是理应身是智。<a id="a-1F"></a>智既应理即起化身。<a id="a-1G"></a>三身冥一一不定一。<a id="a-1H"></a>三身宛然。<a id="a-1I"></a>是故品题三身分别。<a id="a-1J"></a>法应是本化身是迹。<a id="a-1K"></a>一时俱说则生妙解思议乃绝。<a id="a-1L"></a>当第三周。<a id="a-1M"></a>此之三番皆说如来常宗显体。<a id="a-1N"></a>意令闻者发智证理。<a id="a-1O"></a>二忏品下判三品俱明用。<a id="a-1P"></a>佛智之宗显法性体。<a id="a-1Q"></a>此即名为经宗经体。<a id="a-1R"></a>一切众生以此宗体而为本心若能忏叹及修二空。<a id="a-1S"></a>故佛妙用全体而起。<a id="a-1T"></a>令此众生灭恶生善。<a id="a-1U"></a>及发空用导成二用。<a id="a-1V"></a>故云三品俱是经用。<a id="a-1W"></a>三今之下明此本略二番。<a id="a-1X"></a>以其二番皆显三身。<a id="a-1Y"></a>今此一番所显不别。<a id="a-1Z"></a>是故谶师顺好略机不翻后二。<a id="a-1a"></a>二文为下分文解释四。<a id="a-1b"></a>初文二。<a id="a-1c"></a>初分文。<a id="a-1d"></a>二解释四。<a id="a-1e"></a>初四佛说偈二。<a id="a-1f"></a>初经家叙。<a id="a-1g"></a>二四佛说喻二。<a id="a-1h"></a>初料简身说二。<a id="a-1i"></a>初问。<a id="a-1j"></a>二答二。<a id="a-1k"></a>初明说。<a id="a-1l"></a>本称机宜共别无在。<a id="a-1m"></a>二见亦下明身。<a id="a-1n"></a>释题判教此经属通。<a id="a-1o"></a>此教明佛丈六尊特一身异见。<a id="a-1p"></a>故名合身。<a id="a-1q"></a>今此室中有三乘众。<a id="a-1r"></a>三中菩萨利根之者能深观空见不空理。<a id="a-1s"></a>不空理者。<a id="a-1t"></a>乃是生佛同一觉性。<a id="a-1u"></a>故虽见佛佛非外来。<a id="a-1v"></a>随大随小皆无边际。<a id="a-1w"></a>故云四佛同尊特身身智应用是一是常。<a id="a-1x"></a>岂唯诸佛无二无别。<a id="a-1y"></a>与其弟子亦复不异。<a id="a-1z"></a>故云众一。<a id="a-20"></a>虽未开废利人见同。<a id="a-21"></a>若钝菩萨及二乘人既但见空。<a id="a-22"></a>乃睹四佛自外而来。<a id="a-23"></a>取色分齐但是应化。<a id="a-24"></a>佛尚各异弟子岂同。<a id="a-25"></a>三乘差别故云众多。<a id="a-26"></a>二分八下分文解义二。<a id="a-27"></a>初叙二家分文。<a id="a-28"></a>二旧云下从初师释义四。<a id="a-29"></a>初四偈立譬二。<a id="a-2A"></a>初斥古二。<a id="a-2B"></a>初叙。<a id="a-2C"></a>二是义下斥。<a id="a-2D"></a>诸佛说法三时不谬。<a id="a-2E"></a>故上中下善。<a id="a-2F"></a>能诠有法故其言巧妙。<a id="a-2G"></a>所诠离情故其义深远。<a id="a-2H"></a>若齐无意宁悟常宗。<a id="a-2I"></a>故知古师全迷经旨。<a id="a-2J"></a>二且作下今释二。<a id="a-2K"></a>初开章叙意二。<a id="a-2L"></a>初开章。<a id="a-2M"></a>大师所解其义无穷。<a id="a-2N"></a>称机释文且示三意。<a id="a-2O"></a>二四谛下叙意二。<a id="a-2P"></a>初明三因果。<a id="a-2Q"></a>四谛是理。<a id="a-2R"></a>因果通依。<a id="a-2S"></a>四念是行。<a id="a-2T"></a>修之在因。<a id="a-2U"></a>四德本有。<a id="a-2V"></a>证之在果。<a id="a-2W"></a>非此三义莫显常宗。<a id="a-2X"></a>二若论下明三相由。<a id="a-2Y"></a>讨果由因因果由谛。<a id="a-2Z"></a>欲成因果解谛居先。<a id="a-2a"></a>二上以下依章释义三。<a id="a-2b"></a>初约四谛释二。<a id="a-2c"></a>初用四谛释偈二。<a id="a-2d"></a>初悬说谛义二。<a id="a-2e"></a>初明四谛义三。<a id="a-2f"></a>初对上明境智。<a id="a-2g"></a>上明能说人宜对于智。<a id="a-2h"></a>今明所说法合对于理。<a id="a-2i"></a>二旧读下斥古唯齐事。<a id="a-2j"></a>言读文者。<a id="a-2k"></a>大论第三解十号正遍知文也。<a id="a-2l"></a>故论问云。<a id="a-2m"></a>云何正遍知。<a id="a-2n"></a>答知苦如苦相等。<a id="a-2o"></a>旧读此文虽以如字为不异解。<a id="a-2p"></a>而昧三藏以知事称理为不异。<a id="a-2q"></a>摩诃衍中以知事即理为不异。<a id="a-2r"></a>致使解义唯齐于事全不显理。<a id="a-2s"></a>又复此文解正遍知。<a id="a-2t"></a>正知于真遍知于俗。<a id="a-2u"></a>三今明下明今师正义二。<a id="a-2v"></a>初约二谛。<a id="a-2w"></a>二约三谛二。<a id="a-2x"></a>解意者。<a id="a-2y"></a>以苦等四是世出世因果之境。<a id="a-2z"></a>于此四境若其不了。<a id="a-30"></a>即真即俗及空假中。<a id="a-31"></a>则不名谛。<a id="a-32"></a>仍了二谛以中为真。<a id="a-33"></a>三论空假意在谛中。<a id="a-34"></a>欲于迷悟十界因果。<a id="a-35"></a>一一见中法法无作。<a id="a-36"></a>方得名为世相常住。<a id="a-37"></a>其理不尔。<a id="a-38"></a>将何以拂信相之疑。<a id="a-39"></a>二句皆初约苦谛释。<a id="a-3A"></a>二例余谛结。<a id="a-3B"></a>二明识下明对谛意。<a id="a-3C"></a>二一切下以谛释文四。<a id="a-3D"></a>约因前果后以水山地空。<a id="a-3E"></a>对集苦道灭例皆分三。<a id="a-3F"></a>初牒示二引证。<a id="a-3G"></a>三释结。<a id="a-3H"></a>苦谛中引小般若者。<a id="a-3I"></a>金刚般若也。<a id="a-3J"></a>对大品等称之为小。<a id="a-3K"></a>以文为小理同大部。<a id="a-3L"></a>彼以须弥喻于佛身。<a id="a-3M"></a>今证苦者积聚义同。<a id="a-3N"></a>非集所感。<a id="a-3O"></a>然用佛报证生报者。<a id="a-3P"></a>彰苦无作阴入皆如。<a id="a-3Q"></a>无苦可舍即生成灭故。<a id="a-3R"></a>盘峙盘回。<a id="a-3S"></a>峙立也。<a id="a-3T"></a>或作磐字误也。<a id="a-3U"></a>道谛中引法华智地者。<a id="a-3V"></a>以地喻地。<a id="a-3W"></a>既到智地道之中也。<a id="a-3X"></a>水陆两途者。<a id="a-3Y"></a>陆途但到海之此岸。<a id="a-3Z"></a>可喻三乘通修道品。<a id="a-3a"></a>未度变易犹在此岸。<a id="a-3b"></a>水途能到海之彼岸。<a id="a-3c"></a>可喻一乘别修道品。<a id="a-3d"></a>能即二死到三德岸。<a id="a-3e"></a>灭谛中引法华者。<a id="a-3f"></a>以空喻空。<a id="a-3g"></a>此空毕竟故曰终归。<a id="a-3h"></a>五翳者。<a id="a-3i"></a>烟云尘雾修罗手也。<a id="a-3j"></a>三光者。<a id="a-3k"></a>日月星也。<a id="a-3l"></a>常住灭理本来不翳今亦非净。<a id="a-3m"></a>问若以山喻佛身。<a id="a-3n"></a>道以地喻智地。<a id="a-3o"></a>灭以空喻妙空。<a id="a-3p"></a>此三既有即理之教。<a id="a-3q"></a>则可论于所证法身。<a id="a-3r"></a>若初集谛引证释结。<a id="a-3s"></a>但论烦恼岂可亦得名法身耶。<a id="a-3t"></a>答无作四谛一一皆中。<a id="a-3u"></a>若非一切咸趣烦恼。<a id="a-3v"></a>那名即中。<a id="a-3w"></a>以即中故苦名法身。<a id="a-3x"></a>道是智地。<a id="a-3y"></a>灭名妙空。<a id="a-3z"></a>故知直以烦恼释集示于法身。<a id="a-40"></a>其意最妙。<a id="a-41"></a>行者知之。<a id="a-42"></a>二明四谛释疑二。<a id="a-43"></a>初示理明疑断二。<a id="a-44"></a>初示理明相。<a id="a-45"></a>上释总瑞一切世间末曾有事悉具出现。<a id="a-46"></a>以表十界假实依报皆显三德。<a id="a-47"></a>今明十界假实依报一一四谛谛谛三德。<a id="a-48"></a>是理遍相名为法身。<a id="a-49"></a>知此名报。<a id="a-4A"></a>起用名应应有长短。<a id="a-4B"></a>二信相下示断疑相三。<a id="a-4C"></a>初所断疑。<a id="a-4D"></a>二四佛下能断法。<a id="a-4E"></a>四种之喻本晓应长。<a id="a-4F"></a>大师特以四谛解之。<a id="a-4G"></a>若非应寿全是法身。<a id="a-4H"></a>三身一体何以妙会疏之两说。<a id="a-4I"></a>故先示云。<a id="a-4J"></a>其言巧妙其义深远。<a id="a-4K"></a>若定喻一身言岂巧耶。<a id="a-4L"></a>三若并别义岂深耶。<a id="a-4M"></a>三举应下叹意巧。<a id="a-4N"></a>文喻应长意彰报法。<a id="a-4O"></a>信相得意疑暗豁明。<a id="a-4P"></a>二释此下叹释妙劝思。<a id="a-4Q"></a>四佛巧喻断信相疑。<a id="a-4R"></a>智者妙释发行人解。<a id="a-4S"></a>今既得遇岂不审思。<a id="a-4T"></a>二四偈下约四念释。<a id="a-4U"></a>念者即空假中三妙观也。<a id="a-4V"></a>处者身受心法四妙境也。<a id="a-4W"></a>非此观境三身不显。<a id="a-4X"></a>岂曰谈常。<a id="a-4Y"></a>此释分三。<a id="a-4Z"></a>初以偈对法三。<a id="a-4a"></a>初舍别从通。<a id="a-4b"></a>身受心法但是五阴。<a id="a-4c"></a>故知四念本在苦谛。<a id="a-4d"></a>然念处观修通四教。<a id="a-4e"></a>今唯约圆。<a id="a-4f"></a>谓观身净不净非净非不净。<a id="a-4g"></a>乃至观法我经我非我非无我。<a id="a-4h"></a>皆成三谛。<a id="a-4i"></a>二一切下从通对释。<a id="a-4j"></a>想行念处者。<a id="a-4k"></a>秖是法念合此二阴。<a id="a-4l"></a>今欲配地故存阴名。<a id="a-4m"></a>想取行行者。<a id="a-4n"></a>想取相貌。<a id="a-4o"></a>行乃迁流。<a id="a-4p"></a>故云行行。<a id="a-4q"></a>下行字平声。<a id="a-4r"></a>三若观下对偈所以。<a id="a-4s"></a>常寿因果非圆念处无由得成。<a id="a-4t"></a>故用对偈。<a id="a-4u"></a>二若观下以法疑释二。<a id="a-4v"></a>初明念处因果二。<a id="a-4w"></a>初修因相。<a id="a-4x"></a>四枯即空。<a id="a-4y"></a>四荣即假。<a id="a-4z"></a>双非即中。<a id="a-50"></a>说有次第修无前后。<a id="a-51"></a>乃一心三观也。<a id="a-52"></a>故佛于其四枯四荣双树中间般涅槃者。<a id="a-53"></a>正表于此。<a id="a-54"></a>二成五下得果相三。<a id="a-55"></a>初明三德融即相。<a id="a-56"></a>即枯即荣即非枯荣一刹那修。<a id="a-57"></a>刹那刹那圆念不息。<a id="a-58"></a>历于五品发似证真。<a id="a-59"></a>至果位时三惑尽净。<a id="a-5A"></a>百界五阴自在无碍。<a id="a-5B"></a>名五解脱。<a id="a-5C"></a>百界五阴清净如空。<a id="a-5D"></a>名五般若。<a id="a-5E"></a>百界五阴究竟难思。<a id="a-5F"></a>名五法身。<a id="a-5G"></a>智冥五阴理是所冥故。<a id="a-5H"></a>称之为理。<a id="a-5I"></a>体虽是一不分而分。<a id="a-5J"></a>般若能冥法身所冥。<a id="a-5K"></a>以相冥故起解脱用。<a id="a-5L"></a>虽三下明秘藏义。<a id="a-5M"></a>如常所说。<a id="a-5N"></a>二仁王下明五阴常住相。<a id="a-5O"></a>性名不改。<a id="a-5P"></a>即百界五阴八相莫迁十方周遍然非事底别有性阴。<a id="a-5Q"></a>秖善恶阴秽污阴等。<a id="a-5R"></a>当体常住名法性阴。<a id="a-5S"></a>慎勿别求。<a id="a-5T"></a>三阴之下明三身体用相。<a id="a-5U"></a>法报双非全体起用能常无常。<a id="a-5V"></a>常用则长等者。<a id="a-5W"></a>长则四喻短则八十。<a id="a-5X"></a>既皆应寿悉是无常。<a id="a-5Y"></a>今以长短分常无常者。<a id="a-5Z"></a>由山斤等能显于常。<a id="a-5a"></a>若非体常。<a id="a-5b"></a>安令应用人天莫数。<a id="a-5c"></a>是故信相闻八十灭疑寿无常。<a id="a-5d"></a>闻四喻长悟常住体。<a id="a-5e"></a>故云常用则长无常用则短。<a id="a-5f"></a>二信相下将果用释疑三。<a id="a-5g"></a>初所破之疑。<a id="a-5h"></a>二四佛下能破之法。<a id="a-5i"></a>三信相下得解之相。<a id="a-5j"></a>此三兴向四谛释疑其意不别。<a id="a-5k"></a>然须深究。<a id="a-5l"></a>三四偈下约四德释二。<a id="a-5m"></a>初以偈对德。<a id="a-5n"></a>碎地为尘尚无净相。<a id="a-5o"></a>岂存于秽。<a id="a-5p"></a>故对净德。<a id="a-5q"></a>喻于理净净于净秽也。<a id="a-5r"></a>二四德下以德释疑二。<a id="a-5s"></a>初显德用。<a id="a-5t"></a>常等四德学者须拣。<a id="a-5u"></a>名同体别。<a id="a-5v"></a>一凡夫所著常乐我净体是见思。<a id="a-5w"></a>二菩萨建立常乐我净体是无明。<a id="a-5x"></a>三佛之所证常乐我净体是中道。<a id="a-5y"></a>今四皆中。<a id="a-5z"></a>是故皆以双非显之。<a id="a-60"></a>理须非于十二倒也。<a id="a-61"></a>今此常等与其非常非无常等名异体同。<a id="a-62"></a>四德双非即法身也。<a id="a-63"></a>四能冥智即报身也。<a id="a-64"></a>法报既冥则能应物起常无常至净不净自在应用。<a id="a-65"></a>二信相下除疑念三。<a id="a-66"></a>初所破之疑。<a id="a-67"></a>二四佛下能破之法。<a id="a-68"></a>三信相下得解之相。<a id="a-69"></a>若知四谛断疑之意。<a id="a-6A"></a>此三可见。<a id="a-6B"></a>二亿百下一偈合譬二。<a id="a-6C"></a>初标古解二失。<a id="a-6D"></a>二旧云下明今意破古二。<a id="a-6E"></a>初破僻取文二。<a id="a-6F"></a>初出古解。<a id="a-6G"></a>古秖齐文不知四佛巧示之意。<a id="a-6H"></a>二示今意二。<a id="a-6I"></a>初示经深意。<a id="a-6J"></a>四喻有量百千是数谁不知之。<a id="a-6K"></a>须达举量举数况于无量无数。<a id="a-6L"></a>二汝既下斥古诬经。<a id="a-6M"></a>言有纵夺。<a id="a-6N"></a>纵知应化。<a id="a-6O"></a>夺迷报法。<a id="a-6P"></a>报法乃是应化体本。<a id="a-6Q"></a>深文浅解自毁毁他。<a id="a-6R"></a>自既招愆令他谤教也。<a id="a-6S"></a>二破偏执义。<a id="a-6T"></a>义是所诠化身应身法身。<a id="a-6U"></a>此之三身皆具四句。<a id="a-6V"></a>谓常无常双亦双非。<a id="a-6W"></a>显乎三一不可一异而思说之。<a id="a-6X"></a>古人迷此化定无常。<a id="a-6Y"></a>或闻化身即法故常。<a id="a-6Z"></a>犹谓法常化是无常。<a id="a-6a"></a>良由不了即字义故。<a id="a-6b"></a>故起信论云。<a id="a-6c"></a>随其所应常能住持不毁不失。<a id="a-6d"></a>此显化身二义具足。<a id="a-6e"></a>三以是下二偈断疑二。<a id="a-6f"></a>初牒因释义二。<a id="a-6g"></a>初以事行消文二。<a id="a-6h"></a>初约因缘释。<a id="a-6i"></a>因亲缘疏。<a id="a-6j"></a>不杀存命为长寿因。<a id="a-6k"></a>此因亲义也。<a id="a-6l"></a>施食助命为长寿缘。<a id="a-6m"></a>此缘疏义也。<a id="a-6n"></a>二若作下约二缘释。<a id="a-6o"></a>不杀有二。<a id="a-6p"></a>不杀是止善。<a id="a-6q"></a>放生是行善。<a id="a-6r"></a>不盗有二。<a id="a-6s"></a>不盗是止善。<a id="a-6t"></a>施食是行善。<a id="a-6u"></a>是故十善各有止行悉名二缘。<a id="a-6v"></a>经于二善互举止行。<a id="a-6w"></a>一一皆是长寿二缘。<a id="a-6x"></a>发菩提心方名为因。<a id="a-6y"></a>言法性者。<a id="a-6z"></a>无作四誓全法性起是长寿因。<a id="a-70"></a>种种二缘既能资助真正道心。<a id="a-71"></a>乃会法报非常非无常。<a id="a-72"></a>能起应化常与无常。<a id="a-73"></a>三身一体斯为妙常。<a id="a-74"></a>二法食下明法门指上。<a id="a-75"></a>若就法门明于施食及不杀等。<a id="a-76"></a>如疑念序疏中具说。<a id="a-77"></a>二修因下据果断疑。<a id="a-78"></a>以长释短无常疑断常住寿明经。<a id="a-79"></a>是故大士。<a id="a-7A"></a>即指如来。<a id="a-7B"></a>如言无上士也。<a id="a-7C"></a>故义净。<a id="a-7D"></a>新译此句云是故大觉尊。<a id="a-7E"></a>四是故汝今下一偈结成。<a id="a-7F"></a>二尔时下信相欢喜二。<a id="a-7G"></a>初据所闻释信相解。<a id="a-7H"></a>言本迹者。<a id="a-7I"></a>体本用迹也。<a id="a-7J"></a>闻寿无量解迹用能常非长之长也。<a id="a-7K"></a>乃知迹用能短非短而短。<a id="a-7L"></a>定八十之疑自兹而去也。<a id="a-7M"></a>深心者。<a id="a-7N"></a>悟于报法高深之体也。<a id="a-7O"></a>此之本体妙绝于量及以无量。<a id="a-7P"></a>二踊跃下约入位释欢喜。<a id="a-7Q"></a>真信解发入欢喜位。<a id="a-7R"></a>别在初地圆在初住。<a id="a-7S"></a>并破无明名疑惑。<a id="a-7T"></a>去此皆内凡而释似。<a id="a-7U"></a>位十地顶。<a id="a-7V"></a>者若不立等。<a id="a-7W"></a>觉即第十地破上品无明之。<a id="a-7X"></a>惑升于后。<a id="a-7Y"></a>心此位名为众伏。<a id="a-7Z"></a>之顶金刚喻定。<a id="a-7a"></a>既为最后无明所动。<a id="a-7b"></a>故生欢喜及踊跃也。<a id="a-7c"></a>三从说下当机得道。<a id="a-7d"></a>上根初悟者。<a id="a-7e"></a>即用新经三周意也。<a id="a-7f"></a>陈如求舍利为中根。<a id="a-7g"></a>三身分别为下根。<a id="a-7h"></a>阿耨多罗三藐三菩提翻无上正等觉。<a id="a-7i"></a>即一切众生本来觉性。<a id="a-7j"></a>非登极果方名无上及此正等。<a id="a-7k"></a>此觉心发通于五即今是分真。<a id="a-7l"></a>四从时下四佛还本。<a id="a-7m"></a>二初因缘释。<a id="a-7n"></a>此信相等一类机缘觉性合兴。<a id="a-7o"></a>乃感四佛不现而现。<a id="a-7p"></a>现为发心。<a id="a-7q"></a>心既已发故不还而还也。<a id="a-7r"></a>二观行释。<a id="a-7s"></a>谛境者。<a id="a-7t"></a>三谛一境本觉也。<a id="a-7u"></a>觉慧者。<a id="a-7v"></a>三智一心始觉也。<a id="a-7w"></a>全本起始名之为发。<a id="a-7x"></a>始合于本名曰相应。<a id="a-7y"></a>善相应者。<a id="a-7z"></a>必双忘也。<a id="a-80"></a>不忘乃是通中起塞。<a id="a-81"></a>为表俱寂故不现也。<a id="a-82"></a>二释忏悔品二。<a id="a-83"></a>初释题二初明忏悔义二。<a id="a-84"></a>初正明大义四。<a id="a-85"></a>初释忏悔名三。<a id="a-86"></a>初对他经。<a id="a-87"></a>方等陀罗尼经明四众忏法。<a id="a-88"></a>普贤观法经明六根忏法。<a id="a-89"></a>大经阇王忏逆。<a id="a-8A"></a>请观音经销伏三障。<a id="a-8B"></a>诸经观门皆能灭罪。<a id="a-8C"></a>何法非忏。<a id="a-8D"></a>然菩萨行为转先业。<a id="a-8E"></a>作利他缘。<a id="a-8F"></a>乃论无生等三种忏法。<a id="a-8G"></a>声闻自度纵明忏悔。<a id="a-8H"></a>多在作法求免三途。<a id="a-8I"></a>故今但对大乘诸经明散明专。<a id="a-8J"></a>二正释名五。<a id="a-8K"></a>初约伏首释。<a id="a-8L"></a>然忏悔二字乃双举二音。<a id="a-8M"></a>梵语忏摩荜言悔过。<a id="a-8N"></a>以由悔过是首伏等五种之义。<a id="a-8O"></a>今既华梵二音并列。<a id="a-8P"></a>是故大师以首释忏以伏释悔。<a id="a-8Q"></a>乃至惭愧对释忏悔。<a id="a-8R"></a>欲令禀者即于二字修首伏行及惭愧等。<a id="a-8S"></a>斯是善巧说法之相。<a id="a-8T"></a>故不可以华梵诂训而为责也。<a id="a-8U"></a>初约首伏释。<a id="a-8V"></a>首音兽。<a id="a-8W"></a>自陈罪也。<a id="a-8X"></a>款诚也。<a id="a-8Y"></a>二约黑白释。<a id="a-8Z"></a>企望也。<a id="a-8a"></a>尚犹尊尚也。<a id="a-8b"></a>三约弃求释。<a id="a-8c"></a>鄙耻也。<a id="a-8d"></a>恶乌路切。<a id="a-8e"></a>嫌也。<a id="a-8f"></a>四约露断释。<a id="a-8g"></a>发露过现断未来续。<a id="a-8h"></a>五约惭愧释二。<a id="a-8i"></a>初总释。<a id="a-8j"></a>直以惭愧释于忏悔。<a id="a-8k"></a>未分五种人天之义。<a id="a-8l"></a>故名总释。<a id="a-8m"></a>二惭则下别释。<a id="a-8n"></a>乃分人天及以四教事理之别也。<a id="a-8o"></a>二初约人天释。<a id="a-8p"></a>人是肉眼但见其显。<a id="a-8q"></a>诸天则有报得天眼故见冥密。<a id="a-8r"></a>此人惭耻愧赧。<a id="a-8s"></a>名为忏悔。<a id="a-8t"></a>二又人下约四教释。<a id="a-8u"></a>良以此经通三乘忏。<a id="a-8v"></a>三乘乃摄四教故也。<a id="a-8w"></a>既惭愧义该于四教。<a id="a-8x"></a>首伏等四岂不然耶。<a id="a-8y"></a>说者据义应细作之。<a id="a-8z"></a>又四教贤位皆要加功。<a id="a-90"></a>圣则任运可类三界人天果报作意自然。<a id="a-91"></a>又四教贤圣有修有证。<a id="a-92"></a>四教之理本非造作。<a id="a-93"></a>是故复得名为人天四。<a id="a-94"></a>初三藏二。<a id="a-95"></a>初贤圣。<a id="a-96"></a>贤则七贤。<a id="a-97"></a>圣则四圣。<a id="a-98"></a>逮及也。<a id="a-99"></a>二又贤下事理。<a id="a-9A"></a>二又惭下通教二。<a id="a-9B"></a>初贤圣。<a id="a-9C"></a>此教菩萨同二乘断惑故三乘皆圣。<a id="a-9D"></a>二又三下事理。<a id="a-9E"></a>三又三下别教二。<a id="a-9F"></a>初贤圣。<a id="a-9G"></a>通教圣位止断见思。<a id="a-9H"></a>别教三贤能断尘沙又伏无明。<a id="a-9I"></a>故云尚非。<a id="a-9J"></a>二总此下事理。<a id="a-9K"></a>此以但中为第一义。<a id="a-9L"></a>四又三下圆教二。<a id="a-9M"></a>初贤圣。<a id="a-9N"></a>三十心去皆证法身皆垂八相。<a id="a-9O"></a>故判为圣。<a id="a-9P"></a>十信长别苦轮海故。<a id="a-9Q"></a>故得名贤。<a id="a-9R"></a>二总此下事理。<a id="a-9S"></a>以具德中为第一义。<a id="a-9T"></a>三合十下合十数。<a id="a-9U"></a>以惭愧中分于总别。<a id="a-9V"></a>总一别五并首伏等四。<a id="a-9W"></a>故成十番释忏悔名。<a id="a-9X"></a>二明忏悔处四。<a id="a-9Y"></a>初明忏须得处。<a id="a-9Z"></a>忏之所依如器淳朴非砧不成。<a id="a-9a"></a>以何为砧。<a id="a-9b"></a>谓一实相无别实相。<a id="a-9c"></a>即罪相是。<a id="a-9d"></a>得此处者。<a id="a-9e"></a>罪无不灭德无不显。<a id="a-9f"></a>此自分二。<a id="a-9g"></a>初引经明处二。<a id="a-9h"></a>初引诸经二。<a id="a-9i"></a>初引大经二文。<a id="a-9j"></a>粗言软语等者。<a id="a-9k"></a>七方便教三障须灭众行须修。<a id="a-9l"></a>能所不泯名曰粗言。<a id="a-9m"></a>若圆教者一切修恶皆即性恶。<a id="a-9n"></a>所破既寂能破自忘。<a id="a-9o"></a>无言之言名为软语。<a id="a-9p"></a>于此粗软当处寂然思议道绝。<a id="a-9q"></a>故曰皆归第一义也。<a id="a-9r"></a>四真谛者。<a id="a-9s"></a>二死之苦五住之集。<a id="a-9t"></a>以即性故无一可舍。<a id="a-9u"></a>万行之道三德之灭。<a id="a-9v"></a>以即性故无修无证。<a id="a-9w"></a>而言断生死者。<a id="a-9x"></a>就即论断。<a id="a-9y"></a>无断之断断无不尽。<a id="a-9z"></a>亦口断于性德之苦。<a id="a-A0"></a>此四绝思皆第一义。<a id="a-A1"></a>能如是知名为得处。<a id="a-A2"></a>二引法华二文。<a id="a-A3"></a>履历名行亲习名近。<a id="a-A4"></a>此二皆须依一实处。<a id="a-A5"></a>欲忍众辱要住理地。<a id="a-A6"></a>此地是心更何所行及以分别。<a id="a-A7"></a>亦不谓我行不分别。<a id="a-A8"></a>若不尔者。<a id="a-A9"></a>何名得处。<a id="a-AA"></a>宝处在近等者。<a id="a-AB"></a>指障即德近岂过此。<a id="a-AC"></a>然须观照故云前进。<a id="a-AD"></a>废执权情名即灭化城。<a id="a-AE"></a>体权是实名即至宝所。<a id="a-AF"></a>二引此经二。<a id="a-AG"></a>初引。<a id="a-AH"></a>我即真我离人无法。<a id="a-AI"></a>法即所揽常住五阴。<a id="a-AJ"></a>此阴为舍普覆众生。<a id="a-AK"></a>阇王说偈解第一义。<a id="a-AL"></a>名归世尊。<a id="a-AM"></a>令此经云。<a id="a-AN"></a>我作归处。<a id="a-AO"></a>彼感此应其义泯然。<a id="a-AP"></a>二归依处者下释。<a id="a-AQ"></a>经云。<a id="a-AR"></a>我作归处我体如何。<a id="a-AS"></a>故以法性谛理妙境佛师秘藏。<a id="a-AT"></a>而证释之。<a id="a-AU"></a>十方等者。<a id="a-AV"></a>若分若满圣皆住中。<a id="a-AW"></a>即以此处令众生住。<a id="a-AX"></a>初心能住名为得处。<a id="a-AY"></a>二若得下结示须处。<a id="a-AZ"></a>实相本立则能生于无生妙忏清信之道。<a id="a-Aa"></a>若其不体诸法即性。<a id="a-Ab"></a>乃于中道平坦之地。<a id="a-Ac"></a>而起八倒名为颠坠。<a id="a-Ad"></a>如盲等者。<a id="a-Ae"></a>四眼无明盲于佛眼。<a id="a-Af"></a>入于偏教诸见棘林触途成碍。<a id="a-Ag"></a>皆由失处。<a id="a-Ah"></a>二故普下明得处忏妙二。<a id="a-Ai"></a>初约妙明忏三。<a id="a-Aj"></a>初引经示妙。<a id="a-Ak"></a>端坐者。<a id="a-Al"></a>身仪也。<a id="a-Am"></a>禅波罗蜜具出坐法。<a id="a-An"></a>须者宜检。<a id="a-Ao"></a>念实相者。<a id="a-Ap"></a>忏罪观也。<a id="a-Aq"></a>实相无相当云何念。<a id="a-Ar"></a>必以无念之念念无相之相。<a id="a-As"></a>以无相相相无念念。<a id="a-At"></a>若于念外别有实相。<a id="a-Au"></a>实相之外别有于念。<a id="a-Av"></a>则非此经念实相也。<a id="a-Aw"></a>众罪等者。<a id="a-Ax"></a>灭罪所以也。<a id="a-Ay"></a>前念实相盖体修恶即是性恶。<a id="a-Az"></a>性恶照明斯为慧日。<a id="a-B0"></a>修恶本虚如锁霜露。<a id="a-B1"></a>我心等者。<a id="a-B2"></a>亦出此经。<a id="a-B3"></a>心性本来即空假中离三惑染。<a id="a-B4"></a>名曰自空。<a id="a-B5"></a>十界罪福二我叵得。<a id="a-B6"></a>谁为主宰。<a id="a-B7"></a>如此体达是无生忏。<a id="a-B8"></a>故使如来立三种名。<a id="a-B9"></a>二无罪下约义明妙。<a id="a-BA"></a>以三种名对于三谛其义可知。<a id="a-BB"></a>若于三谛历别而解。<a id="a-BC"></a>乃次第观非今妙义。<a id="a-BD"></a>其义妙者。<a id="a-BE"></a>空即三谛假中亦然。<a id="a-BF"></a>名即一而三三谛俱空假中亦然。<a id="a-BG"></a>即三而一。<a id="a-BH"></a>行者应知。<a id="a-BI"></a>三一相即为彰忏处绝乎思议。<a id="a-BJ"></a>若以此语增于言想。<a id="a-BK"></a>则永不识忏悔处也。<a id="a-BL"></a>三诸大下约人显妙。<a id="a-BM"></a>大人所学其法岂粗。<a id="a-BN"></a>二若识下结名妙忏。<a id="a-BO"></a>解见思心即三德藏。<a id="a-BP"></a>罪根既寂忏法自忘。<a id="a-BQ"></a>能所泯然。<a id="a-BR"></a>何以名状。<a id="a-BS"></a>强称此处为妙上也。<a id="a-BT"></a>三大经下明忏妙人尊二。<a id="a-BU"></a>初引经书示。<a id="a-BV"></a>当念深广其犹大海。<a id="a-BW"></a>就此忏悔名之为浴。<a id="a-BX"></a>万行皆摄名用诸水。<a id="a-BY"></a>此喻忏得般若。<a id="a-BZ"></a>无始恶业系属行人犹如债主。<a id="a-Ba"></a>见业实相名依投王。<a id="a-Bb"></a>业随观转名返供养。<a id="a-Bc"></a>此喻忏得解脱。<a id="a-Bd"></a>心性无上犹如墙头。<a id="a-Be"></a>初心达性如草依高。<a id="a-Bf"></a>行位虽卑已能超过七方便顶。<a id="a-Bg"></a>此喻忏得法身也。<a id="a-Bh"></a>书云。<a id="a-Bi"></a>即刘子也。<a id="a-Bj"></a>二行人下举行人结。<a id="a-Bk"></a>四行人下劝先求忏悔处。<a id="a-Bl"></a>然忏悔处谁人不具。<a id="a-Bm"></a>何法暂非。<a id="a-Bn"></a>但为本迷满目不见全心不知。<a id="a-Bo"></a>故下文云。<a id="a-Bp"></a>于十力前不识诸佛。<a id="a-Bq"></a>劝求觅者。<a id="a-Br"></a>须亲善师须凭妙教。<a id="a-Bs"></a>勤听勤问审读审思。<a id="a-Bt"></a>若其然者必于能诠识所诠体。<a id="a-Bu"></a>翛然虑外无以状名。<a id="a-Bv"></a>斯乃所求法性道理。<a id="a-Bw"></a>此理至妙为忏法所依。<a id="a-Bx"></a>故名为处。<a id="a-By"></a>若依此处而立行门。<a id="a-Bz"></a>方得名为大乘忏也。<a id="a-C0"></a>三次明下明忏悔法。<a id="a-C1"></a>此乃示于能忏之法也。<a id="a-C2"></a>三初开章。<a id="a-C3"></a>此之正助亦名慧行及行行也。<a id="a-C4"></a>大约即是缘了二因修德之法也。<a id="a-C5"></a>二正法下示相二。<a id="a-C6"></a>初正法二。<a id="a-C7"></a>初略示。<a id="a-C8"></a>上办处中虽语能观。<a id="a-C9"></a>意乃以观显所依处。<a id="a-CA"></a>今说能观意乃以处显能观观。<a id="a-CB"></a>法不孤立故须相带。<a id="a-CC"></a>解之不滥方可用心。<a id="a-CD"></a>二法性下广示二。<a id="a-CE"></a>初明修观相二。<a id="a-CF"></a>初就内心修观二。<a id="a-CG"></a>初明观随于境。<a id="a-CH"></a>法性者诸法实相也。<a id="a-CI"></a>名如来藏何德不具。<a id="a-CJ"></a>虽具此德而本离念。<a id="a-CK"></a>今乃称本绝念而观。<a id="a-CL"></a>是故此观亦具本性一切功德。<a id="a-CM"></a>是故结云观慧亦尔。<a id="a-CN"></a>二境智下明境观不二二。<a id="a-CO"></a>初融境观二。<a id="a-CP"></a>初示相。<a id="a-CQ"></a>境是本觉智是始觉。<a id="a-CR"></a>虽分本始而是一觉。<a id="a-CS"></a>境智既尔。<a id="a-CT"></a>方曰相冥无二之法。<a id="a-CU"></a>故举此经如如不。<a id="a-CV"></a>异如名不异即境不异智智不异。<a id="a-CW"></a>境。<a id="a-CX"></a>亦云一合。<a id="a-CY"></a>其体一故方能冥合。<a id="a-CZ"></a>二经言下引证。<a id="a-Ca"></a>经即仁王般若也。<a id="a-Cb"></a>智是般若处是实相。<a id="a-Cc"></a>能观之智与所观处。<a id="a-Cd"></a>同是般若智外无境也。<a id="a-Ce"></a>二皆实相境外无智也。<a id="a-Cf"></a>境智相冥其状如是。<a id="a-Cg"></a>二说如下会说默。<a id="a-Ch"></a>复由说默二相不异。<a id="a-Ci"></a>显于境智一体相冥。<a id="a-Cj"></a>非由无相境智焉发即默之说。<a id="a-Ck"></a>非由性离之说。<a id="a-Cl"></a>莫彰不二境智。<a id="a-Cm"></a>故境智后须论说默。<a id="a-Cn"></a>是以止观义例云。<a id="a-Co"></a>故不思议境即是观。<a id="a-Cp"></a>是故得云境照境境照智。<a id="a-Cq"></a>智照智智照境。<a id="a-Cr"></a>照者方照非说可穷。<a id="a-Cs"></a>照者应说非照可了。<a id="a-Ct"></a>说者方说非照可穷。<a id="a-Cu"></a>说者应照非说可了。<a id="a-Cv"></a>故知彼义与此无殊。<a id="a-Cw"></a>二以此下用净心历法二。<a id="a-Cx"></a>初例内心泯净。<a id="a-Cy"></a>上论妙观且就内心研于妙境摄一切法。<a id="a-Cz"></a>观境若成可以此观遍历三科及以业惑。<a id="a-D0"></a>自然皆见不思议境。<a id="a-D1"></a>故义例云。<a id="a-D2"></a>修观次第必先内心。<a id="a-D3"></a>内心若净。<a id="a-D4"></a>将此净心遍历诸法任运冥合。<a id="a-D5"></a>二故云下引教示融相二。<a id="a-D6"></a>初约法示。<a id="a-D7"></a>毗虑遮那此方翻为遍一切处。<a id="a-D8"></a>乃以华音彰法体遍。<a id="a-D9"></a>髓虽本遍迷时不知。<a id="a-DA"></a>今以内心妙观遍历于一切处。<a id="a-DB"></a>皆见遮那。<a id="a-DC"></a>此犹总历。<a id="a-DD"></a>复更别历六作六受。<a id="a-DE"></a>行住二作必兼坐卧语默作作。<a id="a-DF"></a>是名六作。<a id="a-DG"></a>明暗略举眼受于色。<a id="a-DH"></a>合例取声乃至意法。<a id="a-DI"></a>是名六受。<a id="a-DJ"></a>故总结云六根所对。<a id="a-DK"></a>虽结六受身必六作。<a id="a-DL"></a>于此作受常得见佛。<a id="a-DM"></a>佛必三身。<a id="a-DN"></a>斯由内心成妙三观。<a id="a-DO"></a>故于作受常见如来三德三谛。<a id="a-DP"></a>是故结云无非佛法。<a id="a-DQ"></a>二者婆下引事喻三。<a id="a-DR"></a>初以耆婆喻任运破障。<a id="a-DS"></a>二以摩男喻法尔生善。<a id="a-DT"></a>三以那律喻自然显理。<a id="a-DU"></a>此三乃是别示三观遍历一切。<a id="a-DV"></a>任运能契微妙三法。<a id="a-DW"></a>说有前后照不纵横。<a id="a-DX"></a>二若如下明灭罪相。<a id="a-DY"></a>既于内心复历缘境谛观冥契。<a id="a-DZ"></a>乃达十界罪福无主。<a id="a-Da"></a>修恶修善全体即是性恶性善。<a id="a-Db"></a>斯乃名见罪福实相。<a id="a-Dc"></a>故法华云。<a id="a-Dd"></a>深达罪福相。<a id="a-De"></a>遍照于十方。<a id="a-Df"></a>十方即是十界。<a id="a-Dg"></a>十界皆实相。<a id="a-Dh"></a>相相宛然一收一切。<a id="a-Di"></a>一切皆各收于一切。<a id="a-Dj"></a>此等一切无非实相。<a id="a-Dk"></a>妄想皆实实亦自忘。<a id="a-Dl"></a>此为大忏。<a id="a-Dm"></a>二助道下助法三。<a id="a-Dn"></a>初明用助意。<a id="a-Do"></a>正助二忏修逐根缘。<a id="a-Dp"></a>自有一向修于正道直登圆住。<a id="a-Dq"></a>或内外凡。<a id="a-Dr"></a>自有一向修于助道。<a id="a-Ds"></a>如南岳立有相安乐行。<a id="a-Dt"></a>不入三昧但诵持故。<a id="a-Du"></a>亦能得见上妙色。<a id="a-Dv"></a>像此二随根修入。<a id="a-Dw"></a>不同若悟理时必。<a id="a-Dx"></a>两舍也。<a id="a-Dy"></a>自有正助相兼而修。<a id="a-Dz"></a>或先正后助。<a id="a-E0"></a>或先助后正。<a id="a-E1"></a>或同时而修。<a id="a-E2"></a>今之所立意在同修耳。<a id="a-E3"></a>若于三句都不摄者。<a id="a-E4"></a>则人身牛也。<a id="a-E5"></a>二所谓下明助道法二。<a id="a-E6"></a>初喻用助意。<a id="a-E7"></a>清水喻正灰等喻助。<a id="a-E8"></a>以垢难去独水不能。<a id="a-E9"></a>灰皂助之水方有用。<a id="a-EA"></a>二略言下示助道法。<a id="a-EB"></a>助本助正。<a id="a-EC"></a>正观不开盖理惑覆。<a id="a-ED"></a>故修助行治于事蔽。<a id="a-EE"></a>事蔽若息不实理惑。<a id="a-EF"></a>故令正观开入理门。<a id="a-EG"></a>具论六度略举三业。<a id="a-EH"></a>其策观者。<a id="a-EI"></a>或以五法策于正观。<a id="a-EJ"></a>亦助开门或策事观。<a id="a-EK"></a>谓五门禅各有对治助开正观。<a id="a-EL"></a>三如顺下明用助功。<a id="a-EM"></a>正解如顺水。<a id="a-EN"></a>正观如顺风。<a id="a-EO"></a>可喻正道能趣妙理。<a id="a-EP"></a>篙棹可喻施礼等善。<a id="a-EQ"></a>助于风水船岂不疾。<a id="a-ER"></a>三如是下总结。<a id="a-ES"></a>四明忏悔位三。<a id="a-ET"></a>初他释局浅二。<a id="a-EU"></a>初叙他。<a id="a-EV"></a>二此下略斥。<a id="a-EW"></a>二故新下今释通深二。<a id="a-EX"></a>初正释二。<a id="a-EY"></a>初明六凡合忏二。<a id="a-EZ"></a>初四趣二。<a id="a-Ea"></a>初明地狱二。<a id="a-Eb"></a>初造逆。<a id="a-Ec"></a>鞠亦养也。<a id="a-Ed"></a>抚拍也。<a id="a-Ee"></a>惟惟。<a id="a-Ef"></a>怜子之貌也。<a id="a-Eg"></a>内则六年教之数与方名。<a id="a-Eh"></a>注云。<a id="a-Ei"></a>方名东西。<a id="a-Ej"></a>杀逆。<a id="a-Ek"></a>杀或作弑。<a id="a-El"></a>同音试。<a id="a-Em"></a>下杀于上也。<a id="a-En"></a>易曰。<a id="a-Eo"></a>臣弑君子弑父也。<a id="a-Ep"></a>天虽下明天地之不能客其受生。<a id="a-Eq"></a>故须入地狱也。<a id="a-Er"></a>以五逆罪。<a id="a-Es"></a>感五无间二。<a id="a-Et"></a>佛为下二明破戒初篇四重也。<a id="a-Eu"></a>后聚吉罗也。<a id="a-Ev"></a>若论五篇则初后俱篇。<a id="a-Ew"></a>六聚则始终俱聚。<a id="a-Ex"></a>绮文互现。<a id="a-Ey"></a>故云初篇后聚也。<a id="a-Ez"></a>三师谓和尚及羯磨教授二阇黎也。<a id="a-F0"></a>七僧印证戒者。<a id="a-F1"></a>此据中国十人也。<a id="a-F2"></a>佛海者。<a id="a-F3"></a>佛法如海犯重如尸。<a id="a-F4"></a>花园可解。<a id="a-F5"></a>言犯重者。<a id="a-F6"></a>须出净众。<a id="a-F7"></a>二多嗔下明三趣。<a id="a-F8"></a>心既多嗔等身口动作成于嗔业。<a id="a-F9"></a>故堕蛇虺。<a id="a-FA"></a>举本摄末故云多嗔。<a id="a-FB"></a>下多欲等悉可为例。<a id="a-FC"></a>蛇虺者。<a id="a-FD"></a>尔雅云。<a id="a-FE"></a>蝮虺博三寸首大如擘。<a id="a-FF"></a>郭[王*業]云。<a id="a-FG"></a>身广三寸。<a id="a-FH"></a>头如大擘指。<a id="a-FI"></a>此自一称蛇名蝮虺。<a id="a-FJ"></a>谄者。<a id="a-FK"></a>庄子云。<a id="a-FL"></a>希其意而道其言曰谄。<a id="a-FM"></a>饿鬼当饥等者。<a id="a-FN"></a>举果难当须明忏悔。<a id="a-FO"></a>二人中下人天二。<a id="a-FP"></a>初人。<a id="a-FQ"></a>八苦者。<a id="a-FR"></a>生老病死怨憎会爱别离求不得五阴盛。<a id="a-FS"></a>二天五衰者。<a id="a-FT"></a>衣裳垢腻。<a id="a-FU"></a>头上花萎。<a id="a-FV"></a>身体臭秽。<a id="a-FW"></a>腋下污出。<a id="a-FX"></a>不乐本座。<a id="a-FY"></a>四心者。<a id="a-FZ"></a>受想行识也。<a id="a-Fa"></a>笼樊者。<a id="a-Fb"></a>樊藩也。<a id="a-Fc"></a>诗云。<a id="a-Fd"></a>营营青蝇止于樊。<a id="a-Fe"></a>今众生处三界中如在笼藩篱之内。<a id="a-Ff"></a>不能自出也。<a id="a-Fg"></a>二苦出下明四教皆忏四。<a id="a-Fh"></a>初三藏二。<a id="a-Fi"></a>初声闻二。<a id="a-Fj"></a>初七贤。<a id="a-Fk"></a>初五停心谓不净停贪。<a id="a-Fl"></a>兹悲停嗔。<a id="a-Fm"></a>因缘停痴。<a id="a-Fn"></a>数息停觉观。<a id="a-Fo"></a>界方便停着我。<a id="a-Fp"></a>若贪等五烦恼障心不得停。<a id="a-Fq"></a>应须忏悔。<a id="a-Fr"></a>停下剩心字。<a id="a-Fs"></a>次四念处去。<a id="a-Ft"></a>用对位道品。<a id="a-Fu"></a>四颠倒者。<a id="a-Fv"></a>执身净受乐心常法我。<a id="a-Fw"></a>四念冶此四例。<a id="a-Fx"></a>四正勤者。<a id="a-Fy"></a>二恶者。<a id="a-Fz"></a>已起令灭。<a id="a-G0"></a>未起令不起二善者。<a id="a-G1"></a>已生令增长。<a id="a-G2"></a>未生令发生。<a id="a-G3"></a>四如是足者。<a id="a-G4"></a>谓欲精进心思惟。<a id="a-G5"></a>五根者。<a id="a-G6"></a>谓信进念定慧。<a id="a-G7"></a>五力者。<a id="a-G8"></a>名同于根。<a id="a-G9"></a>以不动排障而分两科。<a id="a-GA"></a>法华文句以正勤如意根力四科。<a id="a-GB"></a>对暖顶忍世第一位。<a id="a-GC"></a>暖顶与此有不同者。<a id="a-GD"></a>或是文误或别有意。<a id="a-GE"></a>二苦忍下四果。<a id="a-GF"></a>苦忍明发者。<a id="a-GG"></a>见道有十六心。<a id="a-GH"></a>谓于下欲界四谛。<a id="a-GI"></a>各起法忍法智。<a id="a-GJ"></a>上色无色二界四谛。<a id="a-GK"></a>各起类忍类智。<a id="a-GL"></a>此上下八谛共十六心。<a id="a-GM"></a>断八十八使见惑也。<a id="a-GN"></a>今云苦忍即欲界苦谛下苦法忍也。<a id="a-GO"></a>明发得苦法智也。<a id="a-GP"></a>观欲界苦谛已。<a id="a-GQ"></a>即观上界苦谛得类忍智。<a id="a-GR"></a>余三谛例说。<a id="a-GS"></a>虽不下以无见惑横起。<a id="a-GT"></a>故不堕恶道。<a id="a-GU"></a>欲界七生者。<a id="a-GV"></a>欲界九品思惑共润七生。<a id="a-GW"></a>谓上上品润二生。<a id="a-GX"></a>上中上下中上各润一生。<a id="a-GY"></a>中中中下共润一生。<a id="a-GZ"></a>下三品共润一生。<a id="a-Ga"></a>此言初果也。<a id="a-Gb"></a>虽断欲下明二果。<a id="a-Gc"></a>五下分者身见戒取疑贪嗔。<a id="a-Gd"></a>贪虽通上不是唯上。<a id="a-Ge"></a>嗔一唯下不通于上。<a id="a-Gf"></a>余三遍摄一切见惑。<a id="a-Gg"></a>虽复通上而能牵下。<a id="a-Gh"></a>纵断贪等至无所有处。<a id="a-Gi"></a>由身见等还来欲界。<a id="a-Gj"></a>是故此五名为下分。<a id="a-Gk"></a>余三品在受一生名一往来也。<a id="a-Gl"></a>虽断五下名三果向人也。<a id="a-Gm"></a>余一品即第九品也。<a id="a-Gn"></a>亦名一种子那含。<a id="a-Go"></a>虽断色下正明三果人也。<a id="a-Gp"></a>九品已尽不来欲界。<a id="a-Gq"></a>而进断上惑。<a id="a-Gr"></a>虽入下无学二支佛。<a id="a-Gs"></a>侵习未能全尽故须忏悔。<a id="a-Gt"></a>言亦尔者。<a id="a-Gu"></a>例上罗汉忏习气也。<a id="a-Gv"></a>菩萨未断且在人天二若干下通教。<a id="a-Gw"></a>教诠体空异前析灭。<a id="a-Gx"></a>空含中道是大乘门。<a id="a-Gy"></a>利根方见属后二教。<a id="a-Gz"></a>今就二乘及钝菩萨论忏悔也。<a id="a-H0"></a>支佛不达文字者。<a id="a-H1"></a>不能说法化他也。<a id="a-H2"></a>然支佛有部行麟喻之别。<a id="a-H3"></a>部行者。<a id="a-H4"></a>或能说法。<a id="a-H5"></a>今约麟喻为言也。<a id="a-H6"></a>独悟孤行喻麟头之一角。<a id="a-H7"></a>故名麟喻。<a id="a-H8"></a>三十信下别教。<a id="a-H9"></a>十信但信者。<a id="a-HA"></a>信能造心是佛性故。<a id="a-HB"></a>未能称理者。<a id="a-HC"></a>以佛性心别修空故。<a id="a-HD"></a>故使十住偏证空理。<a id="a-HE"></a>十行但出建立之事。<a id="a-HF"></a>既其二观互破互立。<a id="a-HG"></a>未能入中。<a id="a-HH"></a>十向不偏但修未证。<a id="a-HI"></a>然由渐修登地顿证。<a id="a-HJ"></a>前前虽显后后犹障。<a id="a-HK"></a>是故名为地地有障。<a id="a-HL"></a>至等觉尚有未得无学。<a id="a-HM"></a>故此凡圣皆须忏悔。<a id="a-HN"></a>四又十下圆教。<a id="a-HO"></a>此机初解中具二边空假即中。<a id="a-HP"></a>故能三智一心修证。<a id="a-HQ"></a>不言名字及五品者。<a id="a-HR"></a>以高况下也。<a id="a-HS"></a>十信尚忏况尔前耶。<a id="a-HT"></a>但是等者。<a id="a-HU"></a>法华中说三陀罗尼。<a id="a-HV"></a>虽通初后似位得之。<a id="a-HW"></a>其相最显。<a id="a-HX"></a>一旋旋罗尼旋假入空。<a id="a-HY"></a>此齐七信。<a id="a-HZ"></a>二百千万亿旋陀罗尼旋空出假。<a id="a-Ha"></a>此当八信已上。<a id="a-Hb"></a>三法音方便陀罗尼。<a id="a-Hc"></a>以二观为方。<a id="a-Hd"></a>便转入中道法音。<a id="a-He"></a>当第十信也。<a id="a-Hf"></a>匡郭等者。<a id="a-Hg"></a>此三喻于法身智断。<a id="a-Hh"></a>俱未究尽俱须忏也。<a id="a-Hi"></a>二齐此下斥局。<a id="a-Hj"></a>下从造无间业者上至圆教等觉。<a id="a-Hk"></a>故云位长。<a id="a-Hl"></a>位位横论。<a id="a-Hm"></a>各有三障烦恼头数结业流类苦报等差。<a id="a-Hn"></a>故云义广。<a id="a-Ho"></a>古人何为但在凡夫。<a id="a-Hp"></a>三是故下引经证结。<a id="a-Hq"></a>大师本以三昧总持说忏悔位该亘凡圣。<a id="a-Hr"></a>自然与彼校计经合。<a id="a-Hs"></a>寔匪寻经作此安布。<a id="a-Ht"></a>行者知之。<a id="a-Hu"></a>三若人下举利勤修四。<a id="a-Hv"></a>初明闻者宿殖。<a id="a-Hw"></a>二语其下明闻者得报。<a id="a-Hx"></a>果报者。<a id="a-Hy"></a>此忏诣理功至极果。<a id="a-Hz"></a>乃与诸佛互相恭敬。<a id="a-I0"></a>三直闻下以闻况修。<a id="a-I1"></a>解既称理修之成行。<a id="a-I2"></a>则分满之果证之匪遥。<a id="a-I3"></a>四已闻下。<a id="a-I4"></a>结示归敬。<a id="a-I5"></a>佛恩若此。<a id="a-I6"></a>欲报之者唯当而说而修行之。<a id="a-I7"></a>归命礼佛五悔中一。<a id="a-I8"></a>其四悔法安得不修。<a id="a-I9"></a>二正释品题二。<a id="a-IA"></a>初释二字义二。<a id="a-IB"></a>初依字训释二。<a id="a-IC"></a>初释忏二。<a id="a-ID"></a>初明求鉴。<a id="a-IE"></a>恧奴六切。<a id="a-IF"></a>惭也。<a id="a-IG"></a>二身被下明被鉴。<a id="a-IH"></a>二释悔二。<a id="a-II"></a>初明能废。<a id="a-IJ"></a>二明所废。<a id="a-IK"></a>意云十废者。<a id="a-IL"></a>意如君主。<a id="a-IM"></a>身口如臣。<a id="a-IN"></a>君既克己臣息暴虐。<a id="a-IO"></a>故意总十。<a id="a-IP"></a>二又法下约法门释种种。<a id="a-IQ"></a>二忏悔下明三种忏三。<a id="a-IR"></a>初明三种相貌二。<a id="a-IS"></a>初列名示。<a id="a-IT"></a>列三种名示事通大小。<a id="a-IU"></a>二小乘下约相释二。<a id="a-IV"></a>初明小三初作法。<a id="a-IW"></a>毗尼此云律。<a id="a-IX"></a>二十僧者。<a id="a-IY"></a>此约忏僧残罪也。<a id="a-IZ"></a>然对治有四法。<a id="a-Ia"></a>一治覆藏情过。<a id="a-Ib"></a>谓行波利婆沙。<a id="a-Ic"></a>此云覆藏。<a id="a-Id"></a>或云别住。<a id="a-Ie"></a>谓别住一房不得与僧同处。<a id="a-If"></a>设入众中不得谈论亦不得答。<a id="a-Ig"></a>行此法者须满一百日。<a id="a-Ih"></a>不忆元覆藏日数故。<a id="a-Ii"></a>乃以百日为限。<a id="a-Ij"></a>二治覆藏罪谓犯已覆藏得吉罪。<a id="a-Ik"></a>不覆藏得残罪。<a id="a-Il"></a>若覆藏者先忏吉罪后与别住。<a id="a-Im"></a>三治僧残情过罪。<a id="a-In"></a>谓六夜行摩那埵。<a id="a-Io"></a>此云意喜。<a id="a-Ip"></a>前虽自意欢喜亦使众僧欢喜。<a id="a-Iq"></a>由前喜故与其少日即六夜也。<a id="a-Ir"></a>故名意喜。<a id="a-Is"></a>僧众欢云。<a id="a-It"></a>此人改悔成清净。<a id="a-Iu"></a>故云众僧喜也。<a id="a-Iv"></a>四治僧残。<a id="a-Iw"></a>谓二十僧中以白四羯磨出罪。<a id="a-Ix"></a>然覆藏不经明相直行摩那埵。<a id="a-Iy"></a>然后入众出罪。<a id="a-Iz"></a>或半月作法者。<a id="a-J0"></a>谓行别住。<a id="a-J1"></a>时每至半月说戒。<a id="a-J2"></a>须白众僧云我犯僧残。<a id="a-J3"></a>对首作法者。<a id="a-J4"></a>忏重吉也。<a id="a-J5"></a>责心。<a id="a-J6"></a>忏轻吉也。<a id="a-J7"></a>摩夷论云。<a id="a-J8"></a>故作者对首一说。<a id="a-J9"></a>误作者责心而悔。<a id="a-JA"></a>小乘犯夷亦有忏法。<a id="a-JB"></a>而疏文不引者。<a id="a-JC"></a>以忏已既为学悔沙弥仍障圣果。<a id="a-JD"></a>故非此中复本清净义也。<a id="a-JE"></a>故荆溪云。<a id="a-JF"></a>小学悔已障果仍成重罪未忘。<a id="a-JG"></a>二阿含下取相。<a id="a-JH"></a>上明作法但令三业顺于佛制法成罪灭。<a id="a-JI"></a>尚是散心罪灭犹浅。<a id="a-JJ"></a>今论取相属于定心。<a id="a-JK"></a>想成相起灭罪则深。<a id="a-JL"></a>故蛇口想成岂唯淫。<a id="a-JM"></a>罪得除。<a id="a-JN"></a>亦乃欲心不起。<a id="a-JO"></a>三亦有下无生。<a id="a-JP"></a>言观空者。<a id="a-JQ"></a>析法明空也。<a id="a-JR"></a>观造罪心本无主宰。<a id="a-JS"></a>念念无常无谁能作无是业报。<a id="a-JT"></a>我见若亡诸使永寂。<a id="a-JU"></a>此观若成四趣则除三界须出。<a id="a-JV"></a>小乘三忏其相略然。<a id="a-JW"></a>二明大三。<a id="a-JX"></a>初作法。<a id="a-JY"></a>二取相。<a id="a-JZ"></a>三无生。<a id="a-Ja"></a>行者应知三种忏法。<a id="a-Jb"></a>无生是主二为助缘。<a id="a-Jc"></a>故前疏云。<a id="a-Jd"></a>灰汁皂荚助于清水。<a id="a-Je"></a>若阙妙观不名大乘。<a id="a-Jf"></a>便同外道无益苦行。<a id="a-Jg"></a>须近善师学忏悔处及忏悔法。<a id="a-Jh"></a>方可行于道场事仪。<a id="a-Ji"></a>故于诸事皆用妙观照而导之。<a id="a-Jj"></a>使作法等皆顺实理悉为佛因。<a id="a-Jk"></a>有谓道场所修行法而而事治。<a id="a-Jl"></a>须于十乘先修六法后方助开。<a id="a-Jm"></a>而不思前六在道场中用。<a id="a-Jn"></a>如今明忏具谈三种岂舍事行。<a id="a-Jo"></a>又有一卷法华三昧别行于世。<a id="a-Jp"></a>大师制立正为初心忏障道罪。<a id="a-Jq"></a>方可造修诸禅三昧。<a id="a-Jr"></a>又诸苦行精进之门。<a id="a-Js"></a>各随宜乐初心可修。<a id="a-Jt"></a>但须皆用圆无生观为主为导。<a id="a-Ju"></a>使一一行即修是性无修无得。<a id="a-Jv"></a>则成圆行也。<a id="a-Jw"></a>岂诸事行妙观妙境妙修。<a id="a-Jx"></a>发大心安心等法皆妙修耶。<a id="a-Jy"></a>若其然者。<a id="a-Jz"></a>随自意中历彼三性全无十乘。<a id="a-K0"></a>何名三昧。<a id="a-K1"></a>若自未谙当依善友开导策修。<a id="a-K2"></a>乃成深益。<a id="a-K3"></a>又须了知。<a id="a-K4"></a>大乘三忏。<a id="a-K5"></a>后一虽可独修不进则须假前二。<a id="a-K6"></a>前二不可暂离无生。<a id="a-K7"></a>得此意已方可说行三种忏法。<a id="a-K8"></a>初作法。<a id="a-K9"></a>八百等者。<a id="a-KA"></a>虚空藏经云。<a id="a-KB"></a>知法者复教八百日涂厕。<a id="a-KC"></a>日日告言。<a id="a-KD"></a>汝作不净事。<a id="a-KE"></a>一心涂治一切厕勿令人知。<a id="a-KF"></a>涂已洗浴礼三十五佛称虚空藏名。<a id="a-KG"></a>向十二部经五体投地。<a id="a-KH"></a>自说罪咎等。<a id="a-KI"></a>九十日等者。<a id="a-KJ"></a>般舟经云。<a id="a-KK"></a>有四事疾得是三昧。<a id="a-KL"></a>一者不得有世间思想如指相弹顷三月。<a id="a-KM"></a>二者不得卧出三月如指相弹顷。<a id="a-KN"></a>三者经行不得休息不得坐三月。<a id="a-KO"></a>除其饭食左右。<a id="a-KP"></a>四者为人说经不得望人衣服饮食。<a id="a-KQ"></a>是为四。<a id="a-KR"></a>般舟此云佛立。<a id="a-KS"></a>三昧成时见十方佛在虚空中立。<a id="a-KT"></a>故名佛立也。<a id="a-KU"></a>灰汤下明上诸行法各净三业也。<a id="a-KV"></a>旋诵下诸法各有制度旋诵之度方等最切。<a id="a-KW"></a>旋一百二十匝诵袒持咒一百二十遍。<a id="a-KX"></a>一旋一咒不徐不疾。<a id="a-KY"></a>旋讫却坐思惟中道正空。<a id="a-KZ"></a>导此轨仪故名作法。<a id="a-Ka"></a>二取相十二梦王者。<a id="a-Kb"></a>方等陀罗尼经云。<a id="a-Kc"></a>先求好梦凡十二种。<a id="a-Kd"></a>随得一相则许忏悔。<a id="a-Ke"></a>梵网经云。<a id="a-Kf"></a>若犯十戒者应教忏悔要见好相。<a id="a-Kg"></a>好相者佛来摩顶见光见华等便得罪灭。<a id="a-Kh"></a>唱声下彼经明行者梦中若坐禅中现此菩萨。<a id="a-Ki"></a>以摩尼珠印印行者臂。<a id="a-Kj"></a>作罪灭字。<a id="a-Kk"></a>或闻罪灭声。<a id="a-Kl"></a>得此相起知罪必灭。<a id="a-Km"></a>虽不下以在道场非不作法。<a id="a-Kn"></a>俱从胜立名为取相。<a id="a-Ko"></a>言事用者。<a id="a-Kp"></a>作法也。<a id="a-Kq"></a>三无生。<a id="a-Kr"></a>以无念念念罪实相。<a id="a-Ks"></a>念与实相能所名别其体不二。<a id="a-Kt"></a>如是念之罪相既忘实相亦泯。<a id="a-Ku"></a>此慧如日销罪霜露。<a id="a-Kv"></a>无缘缘毕竟空无中边相。<a id="a-Kw"></a>此理无过故名最上。<a id="a-Kx"></a>虽不下此三种忏同时而修。<a id="a-Ky"></a>无生是正二为助缘故云兼两。<a id="a-Kz"></a>斯乃正助一合而行。<a id="a-L0"></a>如膏益明证理弥速也。<a id="a-L1"></a>二作法下明三种功能二。<a id="a-L2"></a>初正示功能二。<a id="a-L3"></a>初明灭恶二。<a id="a-L4"></a>初四番通小释。<a id="a-L5"></a>言通小者。<a id="a-L6"></a>以此四番释三种忏。<a id="a-L7"></a>意虽在大而且未彰异小之相。<a id="a-L8"></a>故使灭恶于大小说皆无妨故。<a id="a-L9"></a>故云通小。<a id="a-LA"></a>四中初约遮性释三。<a id="a-LB"></a>初作法。<a id="a-LC"></a>无作罪者。<a id="a-LD"></a>昔受佛戒由作法故发无作体。<a id="a-LE"></a>若毁犯者得违逆罪。<a id="a-LF"></a>今由作法翻破此罪。<a id="a-LG"></a>言性罪者即十恶也。<a id="a-LH"></a>不论受与不受犯之性自是罪。<a id="a-LI"></a>如犯下论云。<a id="a-LJ"></a>斩大草杀畜二罪同忏。<a id="a-LK"></a>二种违制之罪俱除而杀畜偿命犹存。<a id="a-LL"></a>二取相。<a id="a-LM"></a>由以定心想成胜相。<a id="a-LN"></a>熏修力强能转恶业。<a id="a-LO"></a>是故能灭性遮二罪。<a id="a-LP"></a>如代下枝叶喻性遮罪。<a id="a-LQ"></a>根本喻无明也。<a id="a-LR"></a>心惑既存罪可重作。<a id="a-LS"></a>如枝叶续生也。<a id="a-LT"></a>既对遮性辨于无明。<a id="a-LU"></a>故此无明通界内外。<a id="a-LV"></a>此即通小之相也。<a id="a-LW"></a>三无生。<a id="a-LX"></a>二又下约三学释。<a id="a-LY"></a>作法防非故灭戒罪。<a id="a-LZ"></a>取相专意故灭定罪。<a id="a-La"></a>无生观照故灭慧罪。<a id="a-Lb"></a>事非是戒家罪。<a id="a-Lc"></a>散乱是定家罪。<a id="a-Ld"></a>惑暗是慧家罪。<a id="a-Le"></a>三又作下除三报释。<a id="a-Lf"></a>虽俱报障而有苦乐。<a id="a-Lg"></a>三恶唯苦违法而得故作法能除。<a id="a-Lh"></a>人道之报半苦半乐。<a id="a-Li"></a>散善所招故取相能灭。<a id="a-Lj"></a>三界天报望人皆定。<a id="a-Lk"></a>无苦惟乐。<a id="a-Ll"></a>三漏所感故无生能灭。<a id="a-Lm"></a>四又下除三业释。<a id="a-Ln"></a>例报可知。<a id="a-Lo"></a>能感所感而分两释也。<a id="a-Lp"></a>二又作下二番惟大释。<a id="a-Lq"></a>前之四释通大小乘。<a id="a-Lr"></a>无生灭惑未简通别。<a id="a-Ls"></a>作法或取毗尼之制。<a id="a-Lt"></a>今之二释无生的破障中无明。<a id="a-Lu"></a>通惑不生为今取相。<a id="a-Lv"></a>验知此去惟就大释二。<a id="a-Lw"></a>初别烦恼释。<a id="a-Lx"></a>怖畏属思忧愁属见。<a id="a-Ly"></a>今作法成位在五品。<a id="a-Lz"></a>能伏此惑。<a id="a-M0"></a>指伏为破故云亦是。<a id="a-M1"></a>取相忏成在七信位。<a id="a-M2"></a>故灭四住。<a id="a-M3"></a>既见真谛望中名相故名取相。<a id="a-M4"></a>无生观成位登初住。<a id="a-M5"></a>所除的在根本无明。<a id="a-M6"></a>故知此释别就大乘明三种忏。<a id="a-M7"></a>二又三下通三障释。<a id="a-M8"></a>共除报者。<a id="a-M9"></a>此乃现报。<a id="a-MA"></a>父母生身得六根净。<a id="a-MB"></a>转报实在正助合行。<a id="a-MC"></a>若但理观虽入真似。<a id="a-MD"></a>亦有不得六根净者。<a id="a-ME"></a>故云三忏共除报障。<a id="a-MF"></a>取相除业者。<a id="a-MG"></a>约出假说。<a id="a-MH"></a>能挟宿世无量业种作度生缘。<a id="a-MI"></a>业不能障于业自在名除业障。<a id="a-MJ"></a>以其未是真出假位。<a id="a-MK"></a>故见俗谛犹名取相。<a id="a-ML"></a>无生除惑其义可知。<a id="a-MM"></a>二又作下明生善。<a id="a-MN"></a>仍约喻显五石者。<a id="a-MO"></a>谓白瑛紫瑛石膏钟乳石脂。<a id="a-MP"></a>五芝者谓五色令芝也。<a id="a-MQ"></a>姜桂且喻小乘作法故未生善。<a id="a-MR"></a>若大作法生善非少。<a id="a-MS"></a>五石五芝通。<a id="a-MT"></a>喻小大生事理。<a id="a-MU"></a>善二如是下劝人修。<a id="a-MV"></a>学言须知者谓须知小大皆能灭恶生。<a id="a-MW"></a>善须知此三修方有。<a id="a-MX"></a>益说而不行为罪所得也。<a id="a-MY"></a>三今文下明经具三忏二。<a id="a-MZ"></a>初示经有三文。<a id="a-Ma"></a>二结忏为经用。</p>
 </body>
</html>