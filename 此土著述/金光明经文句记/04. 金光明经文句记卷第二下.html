<!doctype html>
<html id="z3IBWbn1ON" data-ver="1396">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">金光明经文句记卷第二下</h1>
  <p id="a2">从诸根不具下叙空品文为二。<a id="a-3"></a>初三行半明所破之恶。<a id="a-4"></a>即三障文也。<a id="a-5"></a>次二行半明能破之方。<a id="a-6"></a>即今文也。<a id="a-7"></a>而释一行半讫。<a id="a-8"></a>复依初开章以后一行为四结成。<a id="a-9"></a>然取义成分章从便分三。<a id="a-A"></a>初节经立意。<a id="a-B"></a>以顺重科云能空也。<a id="a-C"></a>二前下据意释经三。<a id="a-D"></a>初立意。<a id="a-E"></a>禳谢也。<a id="a-F"></a>又除殃祭也。<a id="a-G"></a>二洗下释经二。<a id="a-H"></a>初释前三句。<a id="a-I"></a>欲知智在说。<a id="a-J"></a>故以听经而为般若。<a id="a-K"></a>又听经发智慧故。<a id="a-L"></a>心有染故用不自在。<a id="a-M"></a>今既清净能成解脱。<a id="a-N"></a>二前令下释后三句。<a id="a-O"></a>至心之境即甚深行处。<a id="a-P"></a>不念此处安名至心。<a id="a-Q"></a>三夫下劝信二。<a id="a-R"></a>初约身陈类。<a id="a-S"></a>今之三业表法之身。<a id="a-T"></a>本是血肉不净之物。<a id="a-U"></a>次举二喻。<a id="a-V"></a>栴檀香木。<a id="a-W"></a>伊兰臭树。<a id="a-X"></a>大经明。<a id="a-Y"></a>阇王造逆。<a id="a-Z"></a>后既见佛罪除。<a id="a-a"></a>乃自叙云。<a id="a-b"></a>我见世间从伊兰子生伊兰树。<a id="a-c"></a>不见伊兰生栴檀树。<a id="a-d"></a>我今始见从伊兰子生栴檀树。<a id="a-e"></a>伊兰子者我身是也。<a id="a-f"></a>栴檀树者即是我心无根信也。<a id="a-g"></a>二今下约行可期。<a id="a-h"></a>三业虽近三德虽远。<a id="a-i"></a>修得规矩即近成远。<a id="a-j"></a>规圆矩方。<a id="a-k"></a>孟子曰。<a id="a-l"></a>大匠训人必以规矩。<a id="a-m"></a>三洗下行成破障。<a id="a-n"></a>若于浴等无三德观。<a id="a-o"></a>如何能禳三障恶罪。<a id="a-p"></a>四从是下结成。<a id="a-q"></a>三初节示经文。<a id="a-r"></a>二能下正释经义。<a id="a-s"></a>三寂下深明经意四。<a id="a-t"></a>初据今文示法。<a id="a-u"></a>寂灭华音。<a id="a-v"></a>涅槃梵语。<a id="a-w"></a>涅槃之名召三德体。<a id="a-x"></a>故知寂灭是三德成。<a id="a-y"></a>二前下约行成德显。<a id="a-z"></a>三业既修金光明行。<a id="a-10"></a>成则契于三德之理。<a id="a-11"></a>修在名字观行相似。<a id="a-12"></a>至分真位皆得。<a id="a-13"></a>名为转障成德。<a id="a-14"></a>不尔。<a id="a-15"></a>岂曰行方等经。<a id="a-16"></a>三报下明转障成德。<a id="a-17"></a>四前寄下明经巧难知。<a id="a-18"></a>五叙流通明教相。<a id="a-19"></a>疏略指上。<a id="a-1A"></a>三明疑念序二。<a id="a-1B"></a>初释寿量品题。<a id="a-1C"></a>二初正释二。<a id="a-1D"></a>初约三佛难思以释二。<a id="a-1E"></a>初佛本无三。<a id="a-1F"></a>不唯法佛无身寿量。<a id="a-1G"></a>报应亦乃不可说三。<a id="a-1H"></a>以一切法离于名字言说相故。<a id="a-1I"></a>二随顺下随世俱立。<a id="a-1J"></a>众生若有得益因缘。<a id="a-1K"></a>即须随世立诸名相。<a id="a-1L"></a>非唯应佛立身寿量。<a id="a-1M"></a>法报亦乃可论此三。<a id="a-1N"></a>须知无三不减一法。<a id="a-1O"></a>虽立三三不增一法。<a id="a-1P"></a>良以有无皆法界故。<a id="a-1Q"></a>故真无俗有真有俗无皆是悉檀。<a id="a-1R"></a>令于三身得四益也。<a id="a-1S"></a>此文分二。<a id="a-1T"></a>初列三身各三。<a id="a-1U"></a>二释三佛三义二。<a id="a-1V"></a>初约义分别二。<a id="a-1W"></a>据理融即。<a id="a-1X"></a>分别且从修二性一令义易明。<a id="a-1Y"></a>法是本觉。<a id="a-1Z"></a>报是始觉。<a id="a-1a"></a>始本一合方有应用。<a id="a-1b"></a>一往似纵。<a id="a-1c"></a>说者应以次融即文非纵非横。<a id="a-1d"></a>妙会此义。<a id="a-1e"></a>令其闻者识圆三身。<a id="a-1f"></a>文分三。<a id="a-1g"></a>初法身下法佛二。<a id="a-1h"></a>初别释三。<a id="a-1i"></a>初身。<a id="a-1j"></a>始觉报智依本觉成。<a id="a-1k"></a>故以法性而为师轨。<a id="a-1l"></a>究论始本唯是一觉。<a id="a-1m"></a>故云还以法性为身。<a id="a-1n"></a>是故马鸣归命三宝。<a id="a-1o"></a>即以佛身及体相等而为法宝。<a id="a-1p"></a>此身等者。<a id="a-1q"></a>非分段变易色质心智三科所摄。<a id="a-1r"></a>乃是常住五阴等法聚以为身。<a id="a-1s"></a>此法无相不可说示。<a id="a-1t"></a>为众生故强名法身。<a id="a-1u"></a>二法性下明寿。<a id="a-1v"></a>色心。<a id="a-1w"></a>和合乃有报得连持寿命。<a id="a-1x"></a>身既非阴岂有命根。<a id="a-1y"></a>为物强指不迁为寿。<a id="a-1z"></a>三此寿下明量。<a id="a-20"></a>量依身寿故同强指。<a id="a-21"></a>二此即下总释。<a id="a-22"></a>身寿量上言非无不者。<a id="a-23"></a>若据次文义当双非。<a id="a-24"></a>以其法体离于二边及超报应。<a id="a-25"></a>强于此理立身寿量三种名字。<a id="a-26"></a>令物忘情也。<a id="a-27"></a>二报身下明报佛二。<a id="a-28"></a>初称法有报二。<a id="a-29"></a>初引经。<a id="a-2A"></a>此从顺修称理事说。<a id="a-2B"></a>修行所感释报义也。<a id="a-2C"></a>法华文证智德之报。<a id="a-2D"></a>以彼经云。<a id="a-2E"></a>慧光照无量。<a id="a-2F"></a>故涅槃文证断德之报。<a id="a-2G"></a>以云大般涅槃故。<a id="a-2H"></a>二如如下释义。<a id="a-2I"></a>修行所感二种之报。<a id="a-2J"></a>乃是始觉与本觉合。<a id="a-2K"></a>即以始本而为境智。<a id="a-2L"></a>此二不异故名曰如。<a id="a-2M"></a>各二如者。<a id="a-2N"></a>智如如境境如如智故也。<a id="a-2O"></a>复以菩提名如如智为能应冥。<a id="a-2P"></a>法性名于如如之境为所应冥。<a id="a-2Q"></a>以函盖合先喻应义。<a id="a-2R"></a>函盖虽合犹存际畔。<a id="a-2S"></a>复以水乳喻其相冥。<a id="a-2T"></a>此乃泯然而成一相。<a id="a-2U"></a>始觉本觉义二体一正同于此。<a id="a-2V"></a>二法身下明就报立三。<a id="a-2W"></a>即身寿量也。<a id="a-2X"></a>三中一一言法身者。<a id="a-2Y"></a>报智所冥离法无报故初身。<a id="a-2Z"></a>言非身者。<a id="a-2a"></a>非应佛有分齐身。<a id="a-2b"></a>非不身者。<a id="a-2c"></a>非报佛无分齐身。<a id="a-2d"></a>又非身则非有。<a id="a-2e"></a>非不身则非空。<a id="a-2f"></a>中道法身乃本觉体。<a id="a-2g"></a>始觉冥此能冥亦忘。<a id="a-2h"></a>为成观故强名报智。<a id="a-2i"></a>二寿。<a id="a-2j"></a>三量。<a id="a-2k"></a>称本双非为物强指。<a id="a-2l"></a>义皆同身三应身下明应佛三。<a id="a-2m"></a>初明应物有三。<a id="a-2n"></a>初身。<a id="a-2o"></a>二寿。<a id="a-2p"></a>三量。<a id="a-2q"></a>皆如谷响大小随声。<a id="a-2r"></a>是故此三悉云应同。<a id="a-2s"></a>二智与下明依二有应三。<a id="a-2t"></a>初法。<a id="a-2u"></a>不觉忘处始本一如。<a id="a-2v"></a>故云智与体冥。<a id="a-2w"></a>觉体自在。<a id="a-2x"></a>故云能起大用。<a id="a-2y"></a>二如水下喻真金上色。<a id="a-2z"></a>须水银和方能涂(去声)物。<a id="a-30"></a>阙此一缘金无涂用。<a id="a-31"></a>三功德下合报智功德以合水银。<a id="a-32"></a>法身合金。<a id="a-33"></a>处处应现合涂色像。<a id="a-34"></a>三能为下明应遍三土二。<a id="a-35"></a>初双明报应。<a id="a-36"></a>二有量下单示应身。<a id="a-37"></a>初义者上所说报但论冥法。<a id="a-38"></a>即自受用也。<a id="a-39"></a>金明垂应以他受用常住之应。<a id="a-3A"></a>对于生身无常之应。<a id="a-3B"></a>示二迹用。<a id="a-3C"></a>是故双明身非身等。<a id="a-3D"></a>身即生身。<a id="a-3E"></a>有分齐相。<a id="a-3F"></a>故名为身。<a id="a-3G"></a>非身是报。<a id="a-3H"></a>无分齐相。<a id="a-3I"></a>故曰非身。<a id="a-3J"></a>小般若云。<a id="a-3K"></a>佛说非身是名大身。<a id="a-3L"></a>大身者。<a id="a-3M"></a>乃他受用身也。<a id="a-3N"></a>无分齐身其寿则常故无量也。<a id="a-3O"></a>有分齐身寿则无常故有量也。<a id="a-3P"></a>此二应用乃依真中二理而住。<a id="a-3Q"></a>机依事业二识而见。<a id="a-3R"></a>住理广如序品疏文辨之。<a id="a-3S"></a>二识委在起信论明。<a id="a-3T"></a>论意要在事识见则取色分齐。<a id="a-3U"></a>故名应佛。<a id="a-3V"></a>业识见则离分齐相。<a id="a-3W"></a>故是报身。<a id="a-3X"></a>行者应知常身无量通应三土。<a id="a-3Y"></a>无常有量但应同居。<a id="a-3Z"></a>所以者何。<a id="a-3a"></a>盖实报机分证论见他受用身。<a id="a-3b"></a>方便土人唯禀别圆。<a id="a-3c"></a>所见佛相虽小优降。<a id="a-3d"></a>然匪生身悉是报佛。<a id="a-3e"></a>若同居土具四教机。<a id="a-3f"></a>禀别圆者能睹报佛。<a id="a-3g"></a>故法华明常在灵山。<a id="a-3h"></a>华严说法尽未来际。<a id="a-3i"></a>及诸大乘即于应相见是法性尊特之身。<a id="a-3j"></a>故知常身遍应三土。<a id="a-3k"></a>若无常身唯应同居。<a id="a-3l"></a>逗藏通机及凡夫众也。<a id="a-3m"></a>次义分二。<a id="a-3n"></a>初明有量二义。<a id="a-3o"></a>上之所说自受用外垂三土身。<a id="a-3p"></a>皆名为应。<a id="a-3q"></a>其他受用虽就对机名之为应。<a id="a-3r"></a>而是实因之所感克复名为报。<a id="a-3s"></a>非是差别逗机之用。<a id="a-3t"></a>若论逐物随缘参差长短身寿量者。<a id="a-3u"></a>须就同居无常用说。<a id="a-3v"></a>故今别示应身之相。<a id="a-3w"></a>但于有量开出两量。<a id="a-3x"></a>而此两量依于事识但空见故。<a id="a-3y"></a>唯属无常。<a id="a-3z"></a>若依业识不空见者。<a id="a-40"></a>即此无常全体是常。<a id="a-41"></a>则常无常二用相即二鸟双游也。<a id="a-42"></a>若上二土机息应转。<a id="a-43"></a>亦是无常。<a id="a-44"></a>以非八相故且言常。<a id="a-45"></a>七百等者。<a id="a-46"></a>首楞严三昧经云。<a id="a-47"></a>坚首菩萨问佛寿几何。<a id="a-48"></a>佛令往东方过三万二千佛土。<a id="a-49"></a>于庄严国问照明庄严自在王佛。<a id="a-4A"></a>彼佛答云。<a id="a-4B"></a>如释迦寿我亦如是。<a id="a-4C"></a>汝欲知者。<a id="a-4D"></a>我寿七百阿僧祇劫。<a id="a-4E"></a>坚首回此白佛。<a id="a-4F"></a>阿难云。<a id="a-4G"></a>彼佛乃是释迦异名。<a id="a-4H"></a>虽机胜见长。<a id="a-4I"></a>而七百犹可数。<a id="a-4J"></a>故亦是有量之量。<a id="a-4K"></a>若阿弥陀人天莫数。<a id="a-4L"></a>故是有量之无量也。<a id="a-4M"></a>二应佛下结应佛皆然。<a id="a-4N"></a>佛佛既皆三身圆证。<a id="a-4O"></a>应身彼物物寿长短。<a id="a-4P"></a>岂不随顺各示两量。<a id="a-4Q"></a>故弥陀现长亦能现短。<a id="a-4R"></a>释迦现短亦能现长。<a id="a-4S"></a>故大论第三十六云。<a id="a-4T"></a>当知释迦文佛更有清净国土。<a id="a-4U"></a>如阿弥陀佛国。<a id="a-4V"></a>阿弥陀佛亦有不严净国。<a id="a-4W"></a>如释迦文佛国。<a id="a-4X"></a>又三十八云。<a id="a-4Y"></a>此间阎浮恶故释迦寿应短。<a id="a-4Z"></a>余处好故佛寿应长。<a id="a-4a"></a>故涅槃二十二云。<a id="a-4b"></a>西方去此三十二河沙有无胜国。<a id="a-4c"></a>所有庄严如安乐世界。<a id="a-4d"></a>我于彼土出现于世。<a id="a-4e"></a>斯皆随逐物机也。<a id="a-4f"></a>二然此下据理融即二。<a id="a-4g"></a>初约理融。<a id="a-4h"></a>上之三身三皆在性则并。<a id="a-4i"></a>二从修有则别。<a id="a-4j"></a>不分修性即一。<a id="a-4k"></a>三不互融则异。<a id="a-4l"></a>别异故纵。<a id="a-4m"></a>并一故横。<a id="a-4n"></a>是则乖于所诠法体若能妙达秪一法性。<a id="a-4o"></a>而能成就一性二修。<a id="a-4p"></a>名即一而三也。<a id="a-4q"></a>修性而成而其三身一性本具。<a id="a-4r"></a>名即三而一也。<a id="a-4s"></a>此乃得云全性成修全修在性。<a id="a-4t"></a>性无所移修常宛尔。<a id="a-4u"></a>方合能诠玄妙之文矣。<a id="a-4v"></a>二故下下引文证。<a id="a-4w"></a>经文具云若入是经即入法性。<a id="a-4x"></a>如深法性即于是典金光明中。<a id="a-4y"></a>而得见我释迦牟尼。<a id="a-4z"></a>此乃以理而为经也。<a id="a-50"></a>金等三字即法报应三身异名。<a id="a-51"></a>与一法性即一而三即三而一。<a id="a-52"></a>若知此理即是三身。<a id="a-53"></a>三不纵横名为得见释迦牟尼。<a id="a-54"></a>故大经中明于三德不纵不横。<a id="a-55"></a>名大涅槃。<a id="a-56"></a>我今安住如是三法。<a id="a-57"></a>为众生故言入涅槃。<a id="a-58"></a>故知不达三身三一融妙。<a id="a-59"></a>不名见佛。<a id="a-5A"></a>今解三佛既此融即。<a id="a-5B"></a>方会此典玄妙文也。<a id="a-5C"></a>二但信下明二字标题之巧二。<a id="a-5D"></a>初委明其意二。<a id="a-5E"></a>初从应佛融三释二。<a id="a-5F"></a>初明因偏疑见圆体。<a id="a-5G"></a>偏疑八十是应有量。<a id="a-5H"></a>四佛举喻明应无量。<a id="a-5I"></a>无量既破有量之疑。<a id="a-5J"></a>即达法报非量非无量。<a id="a-5K"></a>此因偏疑见于圆体。<a id="a-5L"></a>二若从下明从圆体不偏题二。<a id="a-5M"></a>初指偏题相。<a id="a-5N"></a>二而今下示圆论意。<a id="a-5O"></a>以不偏题故三寿量二字能诠。<a id="a-5P"></a>二取意下就报佛融三释三。<a id="a-5Q"></a>初明报佛体圆。<a id="a-5R"></a>上约品题寿量二字不偏有无。<a id="a-5S"></a>则收二应能显法报。<a id="a-5T"></a>就文便也。<a id="a-5U"></a>若义便者。<a id="a-5V"></a>今经既以果德为宗。<a id="a-5W"></a>合以报身释于品目。<a id="a-5X"></a>以报身上冥下应。<a id="a-5Y"></a>则三身义任运成就。<a id="a-5Z"></a>是故二字正在报身。<a id="a-5a"></a>二量疑下明因疑达圆。<a id="a-5b"></a>报身义显。<a id="a-5c"></a>良由四佛以长寿应释短寿疑。<a id="a-5d"></a>故使信相达于报智圆具三身。<a id="a-5e"></a>三经家下明从圆题品。<a id="a-5f"></a>题称寿量正在报身。<a id="a-5g"></a>此从信相圆解所见。<a id="a-5h"></a>蔽犹当也。<a id="a-5i"></a>举报身一当三身诸也。<a id="a-5j"></a>二从此下结示立题。<a id="a-5k"></a>二又一下明重解三。<a id="a-5l"></a>初示异解时。<a id="a-5m"></a>大师非止一回讲说。<a id="a-5n"></a>故于一时别立名义。<a id="a-5o"></a>章安既闻是故兼录。<a id="a-5p"></a>二亦作下明异解相二。<a id="a-5q"></a>初标列章门。<a id="a-5r"></a>玄义者。<a id="a-5s"></a>文选云。<a id="a-5t"></a>睿哲玄览。<a id="a-5u"></a>注云。<a id="a-5v"></a>玄通也。<a id="a-5w"></a>谓离文通示其义故曰玄义。<a id="a-5x"></a>引证者。<a id="a-5y"></a>义虽妙悟而与经曾。<a id="a-5z"></a>故引文证令人生信。<a id="a-60"></a>还源者。<a id="a-61"></a>品题是派经目为源。<a id="a-62"></a>所约三身明于寿量。<a id="a-63"></a>不离法性金光明源。<a id="a-64"></a>摄还此源令义究竟。<a id="a-65"></a>二玄义下依章解释三。<a id="a-66"></a>初玄义二。<a id="a-67"></a>初直示三身寿量三。<a id="a-68"></a>初应身三。<a id="a-69"></a>初寿。<a id="a-6A"></a>二延促下量。<a id="a-6B"></a>三此释下结。<a id="a-6C"></a>因缘者。<a id="a-6D"></a>感应更互而为因缘。<a id="a-6E"></a>二又寿下报身三。<a id="a-6F"></a>初寿。<a id="a-6G"></a>智外无境境外无智。<a id="a-6H"></a>名相盛受。<a id="a-6I"></a>既绝能所故无分别函盖绝待当体名大。<a id="a-6J"></a>二量者下释量。<a id="a-6K"></a>境智俱遍名为相应。<a id="a-6L"></a>此之相应实无际畔。<a id="a-6M"></a>义言于量。<a id="a-6N"></a>三此释下结。<a id="a-6O"></a>三又寿下法身三。<a id="a-6P"></a>初寿。<a id="a-6Q"></a>法性不变无去来今。<a id="a-6R"></a>是真久义。<a id="a-6S"></a>约此久义释法身寿。<a id="a-6T"></a>二量者下量。<a id="a-6U"></a>铨犹度也。<a id="a-6V"></a>常叉之寿实叵度量。<a id="a-6W"></a>强以双非而度量也。<a id="a-6X"></a>非多等者。<a id="a-6Y"></a>出度量相。<a id="a-6Z"></a>初非多少数。<a id="a-6a"></a>次非知不知。<a id="a-6b"></a>三非说不说。<a id="a-6c"></a>此显法寿是不思议境。<a id="a-6d"></a>故大论云。<a id="a-6e"></a>不思议者。<a id="a-6f"></a>不决定也。<a id="a-6g"></a>若离可说而谓法寿定不可说。<a id="a-6h"></a>是名决定非不思议。<a id="a-6i"></a>上二双非其意亦尔。<a id="a-6j"></a>如此铨量是常久量。<a id="a-6k"></a>又多少数铨量法寿。<a id="a-6l"></a>非长短用。<a id="a-6m"></a>尽知不尽知铨量法寿。<a id="a-6n"></a>非分满报。<a id="a-6o"></a>可说不可说铨量法寿体非说默。<a id="a-6p"></a>三此释下结。<a id="a-6q"></a>二初番下更作三双显示。<a id="a-6r"></a>盖前直以延促境智及双非义。<a id="a-6s"></a>示三寿量。<a id="a-6t"></a>恐犹难解。<a id="a-6u"></a>故今各以二义铨量。<a id="a-6v"></a>欲令行人识三佛相。<a id="a-6w"></a>文分为三。<a id="a-6x"></a>初番应佛二义。<a id="a-6y"></a>第二番报佛二义。<a id="a-6z"></a>境无分别。<a id="a-70"></a>非谓顽境全无觉知。<a id="a-71"></a>乃指心体本来离念。<a id="a-72"></a>名境无分别。<a id="a-73"></a>此离念心全体觉悟。<a id="a-74"></a>名智有分别。<a id="a-75"></a>此之境智究竟相称。<a id="a-76"></a>智外无境境有分别。<a id="a-77"></a>境外无智智无分别。<a id="a-78"></a>是则境照于境智寂于智。<a id="a-79"></a>以此二义显报身相。<a id="a-7A"></a>第三番法佛二义。<a id="a-7B"></a>体本无相故不可说。<a id="a-7C"></a>依言显德是故可说。<a id="a-7D"></a>二引证二。<a id="a-7E"></a>初引今文三。<a id="a-7F"></a>初引二文证应身二义。<a id="a-7G"></a>二引三文证报身二义。<a id="a-7H"></a>虚空喻通前取不坏喻无量应。<a id="a-7I"></a>今取无相证境无念。<a id="a-7J"></a>三引三文证法身二义。<a id="a-7K"></a>问前云四喻皆喻应寿能为无量。<a id="a-7L"></a>今何引之证报证法。<a id="a-7M"></a>答非全法报为应身者。<a id="a-7N"></a>应必断灭安能延促不曾休废。<a id="a-7O"></a>今欲显示三身融妙。<a id="a-7P"></a>故即以应而证法报。<a id="a-7Q"></a>若昧此意诸大乘对机之身莫能深识。<a id="a-7R"></a>二引新本二。<a id="a-7S"></a>初别证应身二义彼憍陈。<a id="a-7T"></a>如婆罗门欲得如来舍利如芥粟许。<a id="a-7U"></a>此乃知佛九旬当灭。<a id="a-7V"></a>故愿求之。<a id="a-7W"></a>可证应为八十有量也。<a id="a-7X"></a>王子下即栗毗王子答婆罗门也。<a id="a-7Y"></a>虽即法报且从福报以证胜应。<a id="a-7Z"></a>二总证法报四义。<a id="a-7a"></a>智即报身境即法身。<a id="a-7b"></a>具知不知说不说四。<a id="a-7c"></a>但略举一以等余三。<a id="a-7d"></a>四皆绝虑故可总用难思难解而证之也。<a id="a-7e"></a>令述此意故注云云。<a id="a-7f"></a>三还源三。<a id="a-7g"></a>初总明意。<a id="a-7h"></a>然法报应与金光明皆是法性当体之名。<a id="a-7i"></a>本无优劣。<a id="a-7j"></a>以此经正用金等显于法性。<a id="a-7k"></a>故佛首唱而为经目。<a id="a-7l"></a>故金光明得为宗源。<a id="a-7m"></a>一切三法便成流派。<a id="a-7n"></a>金解寿量须约三身。<a id="a-7o"></a>恐作别解故示复宗。<a id="a-7p"></a>二初番下示还相三。<a id="a-7q"></a>初应还明。<a id="a-7r"></a>胜劣二应全是法性能多利益也。<a id="a-7s"></a>二第二下报还光。<a id="a-7t"></a>报必冥法。<a id="a-7u"></a>故于句句法报双陈。<a id="a-7v"></a>此举所冥智。<a id="a-7w"></a>全是法性。<a id="a-7x"></a>寂而常照也。<a id="a-7y"></a>三第三下法还金。<a id="a-7z"></a>说时常默默时常说。<a id="a-80"></a>圆妙四德有何损益。<a id="a-81"></a>全是法性可尊可重也。<a id="a-82"></a>合论融即例前故略。<a id="a-83"></a>三夫解下例一切。<a id="a-84"></a>若解体金光明义岂止三身义归三字。<a id="a-85"></a>一切法相皆还此源。<a id="a-86"></a>故竟千从不即万惑。<a id="a-87"></a>三既是下明兼录意。<a id="a-88"></a>二时之说俱彰妙理。<a id="a-89"></a>后之学人随何闻悟。<a id="a-8A"></a>欲示此意故注云云。<a id="a-8B"></a>二此品下正明疑念二。<a id="a-8C"></a>初序入正品指上说。<a id="a-8D"></a>二从王下还从序意。<a id="a-8E"></a>释此文二。<a id="a-8F"></a>初节经文。<a id="a-8G"></a>二随文释二。<a id="a-8H"></a>初出人四。<a id="a-8I"></a>初出处。<a id="a-8J"></a>事释如通序观解见出名。<a id="a-8K"></a>二菩萨下明位。<a id="a-8L"></a>翻名道心。<a id="a-8M"></a>复能化人故道心大。<a id="a-8N"></a>此行虽该前之三教。<a id="a-8O"></a>今位在圆。<a id="a-8P"></a>三信相下出名。<a id="a-8Q"></a>二初约教释名三。<a id="a-8R"></a>初直就相似释二。<a id="a-8S"></a>初约名释。<a id="a-8T"></a>信通真似。<a id="a-8U"></a>既言信相信则非真。<a id="a-8V"></a>以其似信是其真证前相故也。<a id="a-8W"></a>别教三贤是似信位。<a id="a-8X"></a>初地已上方得真信。<a id="a-8Y"></a>圆教登住便得真信。<a id="a-8Z"></a>即以十信名为似信。<a id="a-8a"></a>言铁轮者。<a id="a-8b"></a>本业璎珞经。<a id="a-8c"></a>以六种轮譬六因位。<a id="a-8d"></a>铁轮十信。<a id="a-8e"></a>铜轮十住。<a id="a-8f"></a>银轮十行。<a id="a-8g"></a>金轮十向。<a id="a-8h"></a>琉璃轮十地。<a id="a-8i"></a>摩尼轮等觉。<a id="a-8j"></a>信断见思得是铁轮。<a id="a-8k"></a>二下文下以相验。<a id="a-8l"></a>枹鼓杖也。<a id="a-8m"></a>或作桴。<a id="a-8n"></a>二又真下明似通上位二。<a id="a-8o"></a>初明位位有似。<a id="a-8p"></a>已证名真未证名似。<a id="a-8q"></a>普贤等觉望极名似。<a id="a-8r"></a>故立贤名。<a id="a-8s"></a>二信相下明高下难测。<a id="a-8t"></a>三难者下设难核实二。<a id="a-8u"></a>初高位无疑难二。<a id="a-8v"></a>初难二。<a id="a-8w"></a>此亦下释二。<a id="a-8x"></a>初约权实释。<a id="a-8y"></a>为他发起是权示疑。<a id="a-8z"></a>未了佛地是实行疑。<a id="a-90"></a>二法华下引二经证。<a id="a-91"></a>法华本迹皆是弥勒怀疑起问。<a id="a-92"></a>大集菩萨菩提未极。<a id="a-93"></a>故云未了。<a id="a-94"></a>本性菩提熏心起疑。<a id="a-95"></a>疑故求了。<a id="a-96"></a>故云菩提为我作名。<a id="a-97"></a>二难者下断见无疑难二。<a id="a-98"></a>初难二答通疑障真。<a id="a-99"></a>别疑障中。<a id="a-9A"></a>中道未极安得不疑。<a id="a-9B"></a>二观解下就处辨观。<a id="a-9C"></a>今出人名观那就处。<a id="a-9D"></a>良由观法皆从阴起。<a id="a-9E"></a>以王舍城约阴便故。<a id="a-9F"></a>故就处明。<a id="a-9G"></a>以善恶王观无记舍。<a id="a-9H"></a>能所不二人法俱空。<a id="a-9I"></a>二空所显即大涅槃。<a id="a-9J"></a>防五住非御二死敌。<a id="a-9K"></a>城岂过此。<a id="a-9L"></a>名字初心观阴涅槃。<a id="a-9M"></a>妙觉后心涅槃究竟。<a id="a-9N"></a>今意正辨初心住处。<a id="a-9O"></a>明后心者示此妙观同果智也四叹德二。<a id="a-9P"></a>初科判二。<a id="a-9Q"></a>初正科经。<a id="a-9R"></a>二重判位。<a id="a-9S"></a>植种也。<a id="a-9T"></a>愧惭也。<a id="a-9U"></a>云云者令准叹德判同普贤。<a id="a-9V"></a>二供养下随释二。<a id="a-9W"></a>初外供养佛二。<a id="a-9X"></a>初约财法释。<a id="a-9Y"></a>大经云。<a id="a-9Z"></a>诸供养中法供养最为第一。<a id="a-9a"></a>财供养则有穷尽。<a id="a-9b"></a>法供养者则无穷尽。<a id="a-9c"></a>二约观行释。<a id="a-9d"></a>无明一念全体觉了。<a id="a-9e"></a>此之觉心名之为佛。<a id="a-9f"></a>缘因资了是供佛义。<a id="a-9g"></a>三喻可见。<a id="a-9h"></a>二种善下内种善根。<a id="a-9i"></a>四初直明种善义。<a id="a-9j"></a>体本觉心名法性地。<a id="a-9k"></a>观性始觉名为种子。<a id="a-9l"></a>下种种久其义可知。<a id="a-9m"></a>五善根者。<a id="a-9n"></a>于本法性生不动信进念定慧。<a id="a-9o"></a>五皆不动名为五根。<a id="a-9p"></a>此根生者相似位高故名增长。<a id="a-9q"></a>二增长下以。<a id="a-9r"></a>值佛释成二。<a id="a-9s"></a>初举三事譬。<a id="a-9t"></a>二风譬下以三轮合。<a id="a-9u"></a>身轮现通骇动其心。<a id="a-9v"></a>意轮鉴机智光照也。<a id="a-9w"></a>口轮演教法水润也。<a id="a-9x"></a>三楞严下明三因增长。<a id="a-9y"></a>楞严是定缘因也。<a id="a-9z"></a>般若是慧了因也。<a id="a-A0"></a>法性是理正因也。<a id="a-A1"></a>二修一性照发互资。<a id="a-A2"></a>由修照性由性发修。<a id="a-A3"></a>此三增长转似入真于真增道。<a id="a-A4"></a>并得名为倍明转显四植种下结二成德。<a id="a-A5"></a>三从是下正明疑念序二。<a id="a-A6"></a>初节经。<a id="a-A7"></a>二由有下随释二。<a id="a-A8"></a>初生疑之由三。<a id="a-A9"></a>初正出疑由。<a id="a-AA"></a>远则由于九十日前告魔期灭也。<a id="a-AB"></a>此经乃是方等后分也。<a id="a-AC"></a>近则由在灵山闻佛定中唱序。<a id="a-AD"></a>既起思。<a id="a-AE"></a>惟故生疑念。<a id="a-AF"></a>虽有二由无本誓击此疑不生。<a id="a-AG"></a>二何因下释何因缘二。<a id="a-AH"></a>初约三性分因缘。<a id="a-AI"></a>通论三种即正缘了。<a id="a-AJ"></a>名为三因。<a id="a-AK"></a>同在理性以修缘了各三为缘。<a id="a-AL"></a>今文略云何因。<a id="a-AM"></a>何缘。<a id="a-AN"></a>须合性三但名为正以当于因。<a id="a-AO"></a>修中缘了合六为二。<a id="a-AP"></a>以对因故合二为缘以当于缘。<a id="a-AQ"></a>就此因缘而生疑念。<a id="a-AR"></a>二正因下约因缘疑寿命。<a id="a-AS"></a>正因常久为所显理。<a id="a-AT"></a>理境既常全境发智以为能显。<a id="a-AU"></a>岂可无常。<a id="a-AV"></a>能显兼福而智为正。<a id="a-AW"></a>故但云智。<a id="a-AX"></a>此境此智俱感常寿。<a id="a-AY"></a>故疑八十是何因缘。<a id="a-AZ"></a>三方八下释方八十三。<a id="a-Aa"></a>初通示世寿三。<a id="a-Ab"></a>方二。<a id="a-Ac"></a>下方下特示中方为表。<a id="a-Ad"></a>应化之事皆依理现。<a id="a-Ae"></a>是故外事悉内表理岂中方寿不表四德。<a id="a-Af"></a>佛意虽密。<a id="a-Ag"></a>今智者师据后四佛约应显常。<a id="a-Ah"></a>故以所显验其能表。<a id="a-Ai"></a>则知佛意。<a id="a-Aj"></a>三信相下不知表意故疑。<a id="a-Ak"></a>信相若达上之表意。<a id="a-Al"></a>即见三身是圆四德岂疑应迹定是短促。<a id="a-Am"></a>而反疑云何因何缘耶。<a id="a-An"></a>二正生疑二。<a id="a-Ao"></a>初约理教互疑二。<a id="a-Ap"></a>初执教疑理。<a id="a-Aq"></a>二执理惑教。<a id="a-Ar"></a>佛之所说是能诠教。<a id="a-As"></a>长寿因果是所诠理。<a id="a-At"></a>即道理也。<a id="a-Au"></a>互执成疑文义可见。<a id="a-Av"></a>二有二下约经文广示二。<a id="a-Aw"></a>初释有二因缘二。<a id="a-Ax"></a>初对前办异。<a id="a-Ay"></a>前即经云。<a id="a-Az"></a>何因何缘也。<a id="a-B0"></a>前释既以正性为因。<a id="a-B1"></a>乃以修中缘了为缘。<a id="a-B2"></a>今云长寿有二因缘。<a id="a-B3"></a>既是佛修止行二善各具缘了。<a id="a-B4"></a>即是前文能显之缘。<a id="a-B5"></a>今于前缘自作因缘。<a id="a-B6"></a>是故与前因缘异也。<a id="a-B7"></a>二十善下就今解释二。<a id="a-B8"></a>初约十善略释二。<a id="a-B9"></a>初正示因缘三。<a id="a-BA"></a>初于十善各论止行二。<a id="a-BB"></a>初标示。<a id="a-BC"></a>二不杀下释相二。<a id="a-BD"></a>初约杀盗释二。<a id="a-BE"></a>初约行相合具。<a id="a-BF"></a>二今经下明今经互举。<a id="a-BG"></a>二若备下例八各论。<a id="a-BH"></a>止行二善有三差别。<a id="a-BI"></a>谓自他共。<a id="a-BJ"></a>一自行者。<a id="a-BK"></a>如文云。<a id="a-BL"></a>不杀是止放生是行。<a id="a-BM"></a>不盗是止施食是行。<a id="a-BN"></a>二化他止行。<a id="a-BO"></a>如文云。<a id="a-BP"></a>若不遮夺名止。<a id="a-BQ"></a>方便劝修名行。<a id="a-BR"></a>若备论十种止行者。<a id="a-BS"></a>不杀不盗如疏已明。<a id="a-BT"></a>其八种即不淫梵行。<a id="a-BU"></a>不妄言诚实语。<a id="a-BV"></a>不绮语质直语。<a id="a-BW"></a>不两舌和合诤讼。<a id="a-BX"></a>不恶口常行软语。<a id="a-BY"></a>不贪不净观。<a id="a-BZ"></a>不嗔慈心观。<a id="a-Ba"></a>不痴因缘观。<a id="a-Bb"></a>皆自修止行也。<a id="a-Bc"></a>自他共明者。<a id="a-Bd"></a>自不作十恶名止。<a id="a-Be"></a>劝他不作十恶名行。<a id="a-Bf"></a>二今就下于止行各论因缘二。<a id="a-Bg"></a>初标。<a id="a-Bh"></a>二夫命下释二。<a id="a-Bi"></a>初就不杀示四二。<a id="a-Bj"></a>初止善因缘。<a id="a-Bk"></a>因是善本缘是资助。<a id="a-Bl"></a>为成慈心故除杀具。<a id="a-Bm"></a>二夫食下行善因缘。<a id="a-Bn"></a>准止可知。<a id="a-Bo"></a>二不杀下例九善皆尔。<a id="a-Bp"></a>三总有下结示止行因缘数。<a id="a-Bq"></a>二此等下结成疑念。<a id="a-Br"></a>二此约下就五乘广释二。<a id="a-Bs"></a>初结上起今。<a id="a-Bt"></a>若其但说十善因果。<a id="a-Bu"></a>斯乃浅近一涂之说。<a id="a-Bv"></a>于方等经未为允惬。<a id="a-Bw"></a>此结上也。<a id="a-Bx"></a>今当更约世出世间渐顿止行。<a id="a-By"></a>方是佛因。<a id="a-Bz"></a>此起今也。<a id="a-C0"></a>二人天下明今广示二。<a id="a-C1"></a>初明教义二。<a id="a-C2"></a>初不杀二。<a id="a-C3"></a>初明行相二。<a id="a-C4"></a>初示相二。<a id="a-C5"></a>初正示二。<a id="a-C6"></a>初总示五乘命杀。<a id="a-C7"></a>若但不杀报得命根。<a id="a-C8"></a>斯善甚浅。<a id="a-C9"></a>今辨五乘修因之命。<a id="a-CA"></a>义乃该深。<a id="a-CB"></a>梵云魔罗。<a id="a-CC"></a>此云杀者。<a id="a-CD"></a>以能害人世出世善故。<a id="a-CE"></a>断下诸命皆是魔业也。<a id="a-CF"></a>二若遮下别明修者止行七。<a id="a-CG"></a>初人天。<a id="a-CH"></a>此事即戒善也二三藏二乘。<a id="a-CI"></a>三事度菩萨。<a id="a-CJ"></a>以不能达三轮体空。<a id="a-CK"></a>故行六度皆名事也。<a id="a-CL"></a>四通教二乘。<a id="a-CM"></a>五通教菩萨。<a id="a-CN"></a>说法之过名非。<a id="a-CO"></a>废令勿学曰拨。<a id="a-CP"></a>体空字下应云六度。<a id="a-CQ"></a>方异二乘。<a id="a-CR"></a>或脱或略。<a id="a-CS"></a>六别教菩萨。<a id="a-CT"></a>七圆教菩萨二。<a id="a-CU"></a>初顺行。<a id="a-CV"></a>亦断佛命者。<a id="a-CW"></a>此教初心即佛界故。<a id="a-CX"></a>二圆人下逆行二。<a id="a-CY"></a>初明二逆。<a id="a-CZ"></a>了顺逆修即逆顺性。<a id="a-Ca"></a>性非差别故名一相。<a id="a-Cb"></a>故仙豫事杀果佛理杀。<a id="a-Cc"></a>以即性故皆长寿因。<a id="a-Cd"></a>仙豫缘如前释五戒中。<a id="a-Ce"></a>二此皆下明顺理。<a id="a-Cf"></a>前三教人皆小行者。<a id="a-Cg"></a>以别初心行亦同小。<a id="a-Ch"></a>故皆不能即逆而顺。<a id="a-Ci"></a>二如上下结广。<a id="a-Cj"></a>始从人天终至圆教。<a id="a-Ck"></a>所有止行若无因缘善不成就。<a id="a-Cl"></a>然且约不杀须历余九及一切法。<a id="a-Cm"></a>皆须论于止行因缘。<a id="a-Cn"></a>故云若海。<a id="a-Co"></a>二故大下引证。<a id="a-Cp"></a>不作上说。<a id="a-Cq"></a>岂一一度能施众生无量寿命邪。<a id="a-Cr"></a>二而我下成疑念。<a id="a-Cs"></a>二明施食二。<a id="a-Ct"></a>初明行相二。<a id="a-Cu"></a>初明事法权实二。<a id="a-Cv"></a>二明事法食体二。<a id="a-Cw"></a>初明事食轻重。<a id="a-Cx"></a>依报食轻正报食重。<a id="a-Cy"></a>二经言下明法食权实。<a id="a-Cz"></a>经是此经。<a id="a-D0"></a>流水品云。<a id="a-D1"></a>未来当施法食也。<a id="a-D2"></a>世间人天也。<a id="a-D3"></a>出世三教也。<a id="a-D4"></a>上上圆融也。<a id="a-D5"></a>二菩萨下明菩萨施相三。<a id="a-D6"></a>初总明。<a id="a-D7"></a>回邪入正者。<a id="a-D8"></a>令正信因果也。<a id="a-D9"></a>萌始也。<a id="a-DA"></a>种子之始剖也。<a id="a-DB"></a>卉草之都名也。<a id="a-DC"></a>鞠养也。<a id="a-DD"></a>大论二十二云。<a id="a-DE"></a>如国王子在高危处立。<a id="a-DF"></a>不可救护欲自投地。<a id="a-DG"></a>王乃使人敷厚缯褥。<a id="a-DH"></a>堕地不死。<a id="a-DI"></a>二授以下别示四。<a id="a-DJ"></a>初授人天食。<a id="a-DK"></a>二已持下授三藏食。<a id="a-DL"></a>三已入下施通别食。<a id="a-DM"></a>四设饥下施圆教食。<a id="a-DN"></a>无大乘法食故名饥国。<a id="a-DO"></a>圆顿之法如王者之膳非众人之食也。<a id="a-DP"></a>膳善也。<a id="a-DQ"></a>谓美食也。<a id="a-DR"></a>烦恼下观惑即智如薪助火。<a id="a-DS"></a>智因惑缘故能成于四德之食。<a id="a-DT"></a>令四十一位弟子皆悉分得甘嗜。<a id="a-DU"></a>三如是下结示。<a id="a-DV"></a>二一一法下结止行因缘。<a id="a-DW"></a>二此诸下成疑念。<a id="a-DX"></a>二示观行。<a id="a-DY"></a>的明己心无明贪爱能生一切烦恼子孙。<a id="a-DZ"></a>故名父母。<a id="a-Da"></a>若不能体二是性恶。<a id="a-Db"></a>则须断破乃名教逆。<a id="a-Dc"></a>若观即性则不离痴爱全体明净。<a id="a-Dd"></a>能观所观皆不可得。<a id="a-De"></a>既如虚空痴爱则寂故名止善。<a id="a-Df"></a>以即寂观历诸心数。<a id="a-Dg"></a>皆令明净复名行善。<a id="a-Dh"></a>此乃观心见一切法常。<a id="a-Di"></a>岂得不感三身常果。<a id="a-Dj"></a>二己身下释己身骨髓二。<a id="a-Dk"></a>初明行根二。<a id="a-Dl"></a>初简事从法二。<a id="a-Dm"></a>初所简事身。<a id="a-Dn"></a>事论己身人谁不解。<a id="a-Do"></a>故今简之。<a id="a-Dp"></a>智推九界皆非己身。<a id="a-Dq"></a>况人报质。<a id="a-Dr"></a>二己身下所取法身。<a id="a-Ds"></a>所取既深。<a id="a-Dt"></a>验前所简非独人报。<a id="a-Du"></a>然若能解色心法界而舍事身。<a id="a-Dv"></a>乃今所取也。<a id="a-Dw"></a>今简不能解法界舍名非己身。<a id="a-Dx"></a>须知实相为己身者。<a id="a-Dy"></a>且是总说。<a id="a-Dz"></a>若依释论。<a id="a-E0"></a>于实相身论戒定慧及妙善心。<a id="a-E1"></a>为皮血骨髓。<a id="a-E2"></a>虽分戒等一一皆是实相全分。<a id="a-E3"></a>二为他下就法明施二。<a id="a-E4"></a>初施实身五初施皮。<a id="a-E5"></a>为他宣说实相之戒。<a id="a-E6"></a>遮二边罪修中道福。<a id="a-E7"></a>此戒无相持尚叵得。<a id="a-E8"></a>岂存于犯。<a id="a-E9"></a>体既双忘名尸彼岸。<a id="a-EA"></a>如此说戒方名布施法身之皮。<a id="a-EB"></a>血等例尔。<a id="a-EC"></a>二说诸下施血。<a id="a-ED"></a>诸禅定者。<a id="a-EE"></a>九种禅也。<a id="a-EF"></a>亦是有漏无漏一切禅定皆达实相。<a id="a-EG"></a>皆成无记化化神通。<a id="a-EH"></a>故于灭定现十界身。<a id="a-EI"></a>名诸威仪。<a id="a-EJ"></a>例前合云非定非乱。<a id="a-EK"></a>三说无下施骨。<a id="a-EL"></a>能照功忘故云非智。<a id="a-EM"></a>全惑成智故曰非愚。<a id="a-EN"></a>此智起说无说可得。<a id="a-EO"></a>能说既妙。<a id="a-EP"></a>故使所说皆到智地。<a id="a-EQ"></a>智地者。<a id="a-ER"></a>智即是地本觉智也。<a id="a-ES"></a>智所依地始觉智也。<a id="a-ET"></a>修性合一二义俱成。<a id="a-EU"></a>四檀忍下例应施肉。<a id="a-EV"></a>论但三学及所显理。<a id="a-EW"></a>大师义加檀忍进三。<a id="a-EX"></a>成六度义。<a id="a-EY"></a>以消今经骨髓血肉。<a id="a-EZ"></a>义方整足。<a id="a-Ea"></a>说者应例前之三学明双非相。<a id="a-Eb"></a>五说甚下施髓。<a id="a-Ec"></a>前说戒等既皆双非。<a id="a-Ed"></a>岂不断于言思之道。<a id="a-Ee"></a>然是谈行今是说理。<a id="a-Ef"></a>虽皆实相而须分别能契所契。<a id="a-Eg"></a>六度乃是全湿之波。<a id="a-Eh"></a>微妙善心是波中湿也。<a id="a-Ei"></a>二将此下明施权身三。<a id="a-Ej"></a>初结实标权。<a id="a-Ek"></a>以圆法食充七方便饥饿众生。<a id="a-El"></a>圆顿之外所有法门皆悉名为余饮食。<a id="a-Em"></a>以胜况劣也。<a id="a-En"></a>二即是下正明施相。<a id="a-Eo"></a>文略不语。<a id="a-Ep"></a>三教菩萨别教六度可为余食。<a id="a-Eq"></a>髓是中道必在己身。<a id="a-Er"></a>是故余髓但在真谛。<a id="a-Es"></a>三引法华正示教利喜者。<a id="a-Et"></a>大论五十九云。<a id="a-Eu"></a>示者。<a id="a-Ev"></a>示人生死涅槃三乘六度教者。<a id="a-Ew"></a>教言汝应舍恶行善。<a id="a-Ex"></a>利者。<a id="a-Ey"></a>未得善法味故心则退没。<a id="a-Ez"></a>为说法利引导令出。<a id="a-F0"></a>喜者。<a id="a-F1"></a>随其所行而赞叹之。<a id="a-F2"></a>令其心喜。<a id="a-F3"></a>以此四事庄严说法。<a id="a-F4"></a>二如来下成疑念。<a id="a-F5"></a>随他意语施权饮食。<a id="a-F6"></a>随自施实。<a id="a-F7"></a>二从大下明现瑞序二。<a id="a-F8"></a>初结前开后二。<a id="a-F9"></a>初节经。<a id="a-FA"></a>二至心下释意二。<a id="a-FB"></a>初结前二。<a id="a-FC"></a>初明至心。<a id="a-FD"></a>至犹极也。<a id="a-FE"></a>心佛同源。<a id="a-FF"></a>今欲念佛故须彻至己心实际。<a id="a-FG"></a>二观心下明念佛。<a id="a-FH"></a>观心既极。<a id="a-FI"></a>故能尽念佛不杀等种种功德。<a id="a-FJ"></a>皆等虚空。<a id="a-FK"></a>以深观故乃成疑念。<a id="a-FL"></a>二明开后。<a id="a-FM"></a>妙机关应瑞相乃兴。<a id="a-FN"></a>二正明现瑞二。<a id="a-FO"></a>初叙意分文三。<a id="a-FP"></a>初叙意二。<a id="a-FQ"></a>初正叙。<a id="a-FR"></a>为尔者。<a id="a-FS"></a>尔汝也。<a id="a-FT"></a>表发信相增分真因感究竟果。<a id="a-FU"></a>二问下料简作者二。<a id="a-FV"></a>初问。<a id="a-FW"></a>二答。<a id="a-FX"></a>二拣感者二。<a id="a-FY"></a>初问。<a id="a-FZ"></a>二答二。<a id="a-Fa"></a>初简通从别。<a id="a-Fb"></a>二虽然下益本在他。<a id="a-Fc"></a>信相既为发起之人。<a id="a-Fd"></a>乃同诸佛而为。<a id="a-Fe"></a>能应故知能感本在众机。<a id="a-Ff"></a>故应一人是应众多也。<a id="a-Fg"></a>二分文。<a id="a-Fh"></a>三别相下判相二。<a id="a-Fi"></a>初正判二。<a id="a-Fj"></a>初约十因一果判。<a id="a-Fk"></a>二又别下约十地一地判。<a id="a-Fl"></a>二问下料简二。<a id="a-Fm"></a>初约经宗简二。<a id="a-Fn"></a>初问。<a id="a-Fo"></a>二答。<a id="a-Fp"></a>二约似位简二。<a id="a-Fq"></a>初问。<a id="a-Fr"></a>前判似位有二种意。<a id="a-Fs"></a>一约十信似于分真。<a id="a-Ft"></a>二例普贤似于妙觉。<a id="a-Fu"></a>若今瑞相定表十地。<a id="a-Fv"></a>岂令十信便登法云。<a id="a-Fw"></a>岂使普贤倒入初地。<a id="a-Fx"></a>二答。<a id="a-Fy"></a>须知二往一一地中具诸地功德。<a id="a-Fz"></a>十信发真获十功德。<a id="a-G0"></a>等觉亦进后心十德。<a id="a-G1"></a>此则前后皆沾十益。<a id="a-G2"></a>故约横竖从容而判。<a id="a-G3"></a>二别相下随文释相二。<a id="a-G4"></a>初节文示十相。<a id="a-G5"></a>二约表发释相二。<a id="a-G6"></a>初牒示诫劝。<a id="a-G7"></a>斖尾音。<a id="a-G8"></a>斐斖者。<a id="a-G9"></a>文藐。<a id="a-GA"></a>意谓止可以经十段文彩。<a id="a-GB"></a>准拟评议仿似之耳。<a id="a-GC"></a>不可备具论其行相。<a id="a-GD"></a>故云不可责其备悉。<a id="a-GE"></a>二其室下约相表德二。<a id="a-GF"></a>初竖表十地功德。<a id="a-GG"></a>十初此地初开者。<a id="a-GH"></a>大凡小圣无明所覆境界局狭。<a id="a-GI"></a>今破此惑故以广博表之。<a id="a-GJ"></a>二此对戒者。<a id="a-GK"></a>准于华严十度对地。<a id="a-GL"></a>则初地当檀。<a id="a-GM"></a>文略不言。<a id="a-GN"></a>既诸地互具则十度皆融。<a id="a-GO"></a>三唯辱而忍增者。<a id="a-GP"></a>不逢屈辱宁彰忍力。<a id="a-GQ"></a>四督出众行者。<a id="a-GR"></a>督率也。<a id="a-GS"></a>众行诸度也。<a id="a-GT"></a>率诸行至于极果。<a id="a-GU"></a>故以高座表精进也。<a id="a-GV"></a>五六七八九皆可见。<a id="a-GW"></a>十随阶而圆者。<a id="a-GX"></a>行以智导故随阶位。<a id="a-GY"></a>诸行分圆其犹根具。<a id="a-GZ"></a>注云云者。<a id="a-Ga"></a>应明六度十度开合之相。<a id="a-Gb"></a>然六通大小十唯在大。<a id="a-Gc"></a>十度者。<a id="a-Gd"></a>于禅中有愿智力。<a id="a-Ge"></a>故开愿度。<a id="a-Gf"></a>有禅通力开出力度。<a id="a-Gg"></a>根本定禅守本禅度。<a id="a-Gh"></a>般若有道种智开出方便度。<a id="a-Gi"></a>有一切种智开出智度。<a id="a-Gj"></a>一切智守本受般若名。<a id="a-Gk"></a>二复次下横表一地功德二。<a id="a-Gl"></a>初总表一地功德二。<a id="a-Gm"></a>初约初地三。<a id="a-Gn"></a>初通示。<a id="a-Go"></a>二其下别表十。<a id="a-Gp"></a>初室净表智二。<a id="a-Gq"></a>初明了阴功能。<a id="a-Gr"></a>室能覆盖故表五阴。<a id="a-Gs"></a>欲彰智相须明了阴。<a id="a-Gt"></a>于阴达中故双非二边。<a id="a-Gu"></a>不为下释自然。<a id="a-Gv"></a>中智不被二边所作。<a id="a-Gw"></a>良由此智不作二边。<a id="a-Gx"></a>故本来觉性任运现前。<a id="a-Gy"></a>不得下释广博。<a id="a-Gz"></a>微有所得即当局狭。<a id="a-H0"></a>非直下释严事。<a id="a-H1"></a>小智无常离过而已终归灰灭。<a id="a-H2"></a>大觉本有过河沙德自然庄严。<a id="a-H3"></a>二严事即下明三智体相。<a id="a-H4"></a>其室表一心。<a id="a-H5"></a>自然广博严事六字表三智。<a id="a-H6"></a>始行圆修今日顿发。<a id="a-H7"></a>二天绀下宝间表境二。<a id="a-H8"></a>初直表三谛。<a id="a-H9"></a>二一地下兼表融即。<a id="a-HA"></a>室中一地有此三相。<a id="a-HB"></a>可表妙境三一相即。<a id="a-HC"></a>行者应知。<a id="a-HD"></a>谛智名别其体不殊。<a id="a-HE"></a>欲彰修证强立能所。<a id="a-HF"></a>三有妙下妙香表慈悲。<a id="a-HG"></a>一心境智普能与拔即名慈悲。<a id="a-HH"></a>境智高广与拔称之。<a id="a-HI"></a>故使慈悲竖高横阔。<a id="a-HJ"></a>三无差别。<a id="a-HK"></a>故能遍满一切众生三科之内。<a id="a-HL"></a>四其室下高座表四德。<a id="a-HM"></a>常我是法身。<a id="a-HN"></a>乐即解脱。<a id="a-HO"></a>净即般若。<a id="a-HP"></a>三德互具故一一具四不可思议。<a id="a-HQ"></a>名秘密藏。<a id="a-HR"></a>是佛究竟栖依之处故以座表。<a id="a-HS"></a>五有四下佛坐。<a id="a-HT"></a>表觉智。<a id="a-HU"></a>本有四德即是三谛以为所坐。<a id="a-HV"></a>修得四德即是三智以为能坐。<a id="a-HW"></a>故用佛表。<a id="a-HX"></a>六放大下放光表自他。<a id="a-HY"></a>以照此土光即能照他土。<a id="a-HZ"></a>可表以自行而化诸众生。<a id="a-Ha"></a>七雨诸下雨华表四辩。<a id="a-Hb"></a>解一切众生语言陀罗尼。<a id="a-Hc"></a>用法义辞及乐说辩。<a id="a-Hd"></a>一多融谈慈注无尽闻无不喜。<a id="a-He"></a>以华表之。<a id="a-Hf"></a>文字性离故雨于空。<a id="a-Hg"></a>此辩方能诠示妙理。<a id="a-Hh"></a>八作天下天乐表四摄。<a id="a-Hi"></a>布施爱语利行同事。<a id="a-Hj"></a>此四摄物其犹雅乐悦乐于人。<a id="a-Hk"></a>九受天下受乐表法喜。<a id="a-Hl"></a>一心三智即寂而照无法不知。<a id="a-Hm"></a>此曰澄神受义天乐。<a id="a-Hn"></a>十根缺下根具表互具用。<a id="a-Ho"></a>业转现识已分破故。<a id="a-Hp"></a>见闻觉知根根皆具。<a id="a-Hq"></a>三初地下总叹。<a id="a-Hr"></a>法性功德不可穷尽。<a id="a-Hs"></a>此地能称法性显德。<a id="a-Ht"></a>故使诸佛不能尽说。<a id="a-Hu"></a>止十相者。<a id="a-Hv"></a>经家略举也。<a id="a-Hw"></a>梗介者。<a id="a-Hx"></a>介应作概。<a id="a-Hy"></a>声之误也。<a id="a-Hz"></a>云梗概粗略也。<a id="a-I0"></a>二初地下例余地。<a id="a-I1"></a>此去九地地地皆然。<a id="a-I2"></a>将横入竖无竖不横。<a id="a-I3"></a>二复次下别表一地自他二。<a id="a-I4"></a>初约初地二。<a id="a-I5"></a>初略示。<a id="a-I6"></a>自行功德即自行因果。<a id="a-I7"></a>化他功德即。<a id="a-I8"></a>化他能所。<a id="a-I9"></a>此与法华十妙意同。<a id="a-IA"></a>二其室下正表二。<a id="a-IB"></a>初前五表自行。<a id="a-IC"></a>若以此文配十妙者。<a id="a-ID"></a>法身境妙。<a id="a-IE"></a>般若智妙。<a id="a-IF"></a>解脱行妙。<a id="a-IG"></a>因成位妙成佛三法妙。<a id="a-IH"></a>此自行因果也。<a id="a-II"></a>若境智行对理性等住前三即。<a id="a-IJ"></a>此乃从强约修别对。<a id="a-IK"></a>若论法体真位无缺。<a id="a-IL"></a>二后五表化他。<a id="a-IM"></a>意轮鉴机即感应妙。<a id="a-IN"></a>口轮说法妙身轮神通妙。<a id="a-IO"></a>又表下以受天乐根缺具足。<a id="a-IP"></a>既皆转障可通对于眷属利益二种妙也。<a id="a-IQ"></a>此即化他能所。<a id="a-IR"></a>二初地下例余地。<a id="a-IS"></a>二从一下总现相二。<a id="a-IT"></a>初迷意总表。<a id="a-IU"></a>言意略者。<a id="a-IV"></a>止在十义故。<a id="a-IW"></a>意广者。<a id="a-IX"></a>以一切之言无所不该故。<a id="a-IY"></a>二一切下依文别表。<a id="a-IZ"></a>该包也。<a id="a-Ia"></a>十法界者。<a id="a-Ib"></a>心佛众生三人皆具。<a id="a-Ic"></a>具虽不异迷悟且殊。<a id="a-Id"></a>佛已证悟心生在迷。<a id="a-Ie"></a>全迷则曰理性十界。<a id="a-If"></a>信说则曰名字十界。<a id="a-Ig"></a>念念体达名观行十。<a id="a-Ih"></a>六根遍照名相似十。<a id="a-Ii"></a>证十起应名非真十。<a id="a-Ij"></a>今表极果乃究竟十。<a id="a-Ik"></a>己心合佛十界体用。<a id="a-Il"></a>亦见众生十界同佛。<a id="a-Im"></a>是今表果十界之义。<a id="a-In"></a>不作此解徒云一切该十法界。<a id="a-Io"></a>三世间者。<a id="a-Ip"></a>假实依报也。<a id="a-Iq"></a>揽实成假名字不同即众生世间。<a id="a-Ir"></a>所揽实法色心间隔即五阴世间。<a id="a-Is"></a>正报所依依报差别即国土世间。<a id="a-It"></a>未曾有者。<a id="a-Iu"></a>分证十本分垂十迹。<a id="a-Iv"></a>虽得圆融若望极果明昧尤别。<a id="a-Iw"></a>如华严说灌顶菩萨所得功德如一块土。<a id="a-Ix"></a>妙觉功德如四洲土。<a id="a-Iy"></a>故因圆理显。<a id="a-Iz"></a>若自若他三十世间一一究竟清净自在未曾有也。<a id="a-J0"></a>国土下以三世间配三德。<a id="a-J1"></a>且从义便也。<a id="a-J2"></a>国土等者。<a id="a-J3"></a>迷时假实既依国土。<a id="a-J4"></a>果上智断全依法身。<a id="a-J5"></a>故于国土明实相满。<a id="a-J6"></a>众生等者。<a id="a-J7"></a>释论云。<a id="a-J8"></a>众生无上者佛是。<a id="a-J9"></a>佛翻为觉。<a id="a-JA"></a>始觉人空终觉法空。<a id="a-JB"></a>故于众生世间明般若满。<a id="a-JC"></a>五阴等者。<a id="a-JD"></a>释论云。<a id="a-JE"></a>法无上者涅槃是。<a id="a-JF"></a>因灭是色获得常色。<a id="a-JG"></a>受想行识亦复如是。<a id="a-JH"></a>二执既尽五阴自在。<a id="a-JI"></a>故于五阴世间明解脱满。<a id="a-JJ"></a>以三对三须知其意。<a id="a-JK"></a>良以三德举一即三。<a id="a-JL"></a>显三世间一一圆遍互融互摄。<a id="a-JM"></a>新伊天目类之可知。<a id="a-JN"></a>实相是要者。<a id="a-JO"></a>实相无相极果俱是究竟忘相。<a id="a-JP"></a>故称实相自他圆满也。<a id="a-JQ"></a>五从信下默念腾疑序二。<a id="a-JR"></a>初分文。<a id="a-JS"></a>二欢喜下随释二。<a id="a-JT"></a>初见相欢喜。<a id="a-JU"></a>二从至下默念陈疑三。<a id="a-JV"></a>初明腾疑意。<a id="a-JW"></a>积疑不腾恐成疑盖。<a id="a-JX"></a>二念释下正腾所疑。<a id="a-JY"></a>一切功德依寿得住。<a id="a-JZ"></a>其寿既促众德奚为。<a id="a-Ja"></a>故皆不疑但念寿短。<a id="a-Jb"></a>此覆不腾莫能决了。<a id="a-Jc"></a>三而不下明默念意。<a id="a-Jd"></a>威尊故默。<a id="a-Je"></a>求决故念。<a id="a-Jf"></a>承前可见。<a id="a-Jg"></a>六从尔下止疑序二。<a id="a-Jh"></a>初分文。<a id="a-Ji"></a>二疑盖下随释二。<a id="a-Jj"></a>初正止疑三。<a id="a-Jk"></a>初止疑意。<a id="a-Jl"></a>疑盖覆心者。<a id="a-Jm"></a>五盖中疑能覆禅慧。<a id="a-Jn"></a>须预止者何哉。<a id="a-Jo"></a>若未解理心合致疑。<a id="a-Jp"></a>既睹威尊是决疑地。<a id="a-Jq"></a>傥坚执疑念则观慧莫开。<a id="a-Jr"></a>故须止之令谛心受法。<a id="a-Js"></a>例如等者。<a id="a-Jt"></a>疑是见惑能障真谛。<a id="a-Ju"></a>断疑见道方进真修。<a id="a-Jv"></a>信相腾疑或权或实。<a id="a-Jw"></a>佛止则令自他获益。<a id="a-Jx"></a>二从汝下正止疑三。<a id="a-Jy"></a>初大用不应。<a id="a-Jz"></a>八十之寿是法界全体起应物大用。<a id="a-K0"></a>故不应以定短致疑。<a id="a-K1"></a>二法性不应。<a id="a-K2"></a>释尊所证性海渊深。<a id="a-K3"></a>岂以长短心虑测度。<a id="a-K4"></a>三智度不应。<a id="a-K5"></a>真信真智二皆具足能知能证。<a id="a-K6"></a>汝今未具不应度量。<a id="a-K7"></a>此三不应是约三身而成止意。<a id="a-K8"></a>亦可前二约所思止。<a id="a-K9"></a>后一约能思止。<a id="a-KA"></a>三释论下引证结。<a id="a-KB"></a>佛所有法皆悉无量。<a id="a-KC"></a>若以有量心虑量之。<a id="a-KD"></a>必当覆溺于疑惑海。<a id="a-KE"></a>是故四佛以三不应止其疑念。<a id="a-KF"></a>二何以下释止疑三。<a id="a-KG"></a>初释法性不应二。<a id="a-KH"></a>初明八众摄菩萨。<a id="a-KI"></a>经列八众虽已分明。<a id="a-KJ"></a>但阙菩萨故约生法权实示之。<a id="a-KK"></a>法性土者。<a id="a-KL"></a>方便实报也。<a id="a-KM"></a>既不居此故不在言。<a id="a-KN"></a>二若凡下明皆不应测性。<a id="a-KO"></a>如来所游深广法性。<a id="a-KP"></a>尚过菩萨所行清净。<a id="a-KQ"></a>况复凡小而能思算。<a id="a-KR"></a>二唯除下释智度不应二。<a id="a-KS"></a>初正释降佛难测。<a id="a-KT"></a>唯佛与佛乃能究尽因智那知。<a id="a-KU"></a>二旧用下兼示佛所知法二。<a id="a-KV"></a>初古释可知故无常。<a id="a-KW"></a>言此语者。<a id="a-KX"></a>唯除如来句也。<a id="a-KY"></a>寿量既为智之所知是可思法。<a id="a-KZ"></a>验是无常。<a id="a-Ka"></a>二天台下明今释常智知常。<a id="a-Kb"></a>无量常智者。<a id="a-Kc"></a>究竟无知方具足知。<a id="a-Kd"></a>此知称性。<a id="a-Ke"></a>以全本智成佛智故。<a id="a-Kf"></a>既知本性性岂无常。<a id="a-Kg"></a>古师不解故以有知而为佛智。<a id="a-Kh"></a>乃以所知是无常法。<a id="a-Ki"></a>三智性下令比知大用。<a id="a-Kj"></a>无知之智既冥法性。<a id="a-Kk"></a>法性本用具足发现。<a id="a-Kl"></a>现长现短皆名常寿。<a id="a-Km"></a>以全性故。<a id="a-Kn"></a>经释智性。<a id="a-Ko"></a>略大用者。<a id="a-Kp"></a>以可解故。<a id="a-Kq"></a>七从时下集众序二。<a id="a-Kr"></a>初正释经文二。<a id="a-Ks"></a>初对他经前后。<a id="a-Kt"></a>二时者下约今经解释三。<a id="a-Ku"></a>初正明此室众二。<a id="a-Kv"></a>初略释时众。<a id="a-Kw"></a>二信相下明集众意。<a id="a-Kx"></a>即八十寿显三身常。<a id="a-Ky"></a>岂益信相一人而已。<a id="a-Kz"></a>故以神力摄诸有缘。<a id="a-L0"></a>令闻圆常得四悉益。<a id="a-L1"></a>言益处多者。<a id="a-L2"></a>岂止一室。<a id="a-L3"></a>此众闻后在处宣布耳。<a id="a-L4"></a>二众有下兼明一经众。<a id="a-L5"></a>正明此室具四种众。<a id="a-L6"></a>傍兼诸品皆有四众。<a id="a-L7"></a>句三。<a id="a-L8"></a>初明此经具四众。<a id="a-L9"></a>影响众者。<a id="a-LA"></a>古往诸佛法身大士。<a id="a-LB"></a>隐其圆极助佛扬化。<a id="a-LC"></a>为伴奉主。<a id="a-LD"></a>如影随质似响答声。<a id="a-LE"></a>四众名义具法华疏。<a id="a-LF"></a>二此经下明众与诸经同。<a id="a-LG"></a>此中集天龙与华严何异。<a id="a-LH"></a>此品新本既云无量婆罗门众。<a id="a-LI"></a>又忏悔品信相出城。<a id="a-LJ"></a>与无量无边百千众生俱往灵鹫。<a id="a-LK"></a>岂皆鬼神。<a id="a-LL"></a>验知集众与诸经同。<a id="a-LM"></a>三相承下止常情偏局解。<a id="a-LN"></a>岂以此品旧译文略。<a id="a-LO"></a>便云止集天龙众耶。<a id="a-LP"></a>三总瑞下明经部法益二初异法华属方等。<a id="a-LQ"></a>一切世间合该十界。<a id="a-LR"></a>未曾有事悉具出现。<a id="a-LS"></a>合于十界皆显三德。<a id="a-LT"></a>而且未授二乘佛记。<a id="a-LU"></a>验知未可同法华部。<a id="a-LV"></a>但就通教对利根者。<a id="a-LW"></a>明三身常辨圆法性。<a id="a-LX"></a>与其二酥谈圆不异。<a id="a-LY"></a>既其首题不标般若。<a id="a-LZ"></a>部内二处称方等名。<a id="a-La"></a>故今判教属于方等。<a id="a-Lb"></a>而此部中得圆益者。<a id="a-Lc"></a>自于十界妙证新伊。<a id="a-Ld"></a>亦得称为未曾有事。<a id="a-Le"></a>悉具出现。<a id="a-Lf"></a>二此中下须乘戒显众益乘戒四句者。<a id="a-Lg"></a>一乘戒俱急。<a id="a-Lh"></a>二乘戒俱缓。<a id="a-Li"></a>三乘急戒缓。<a id="a-Lj"></a>四乘缓戒急。<a id="a-Lk"></a>先须了知乘戒体相。<a id="a-Ll"></a>且戒论十种。<a id="a-Lm"></a>唯取不缺不破不穿不杂。<a id="a-Ln"></a>此之四戒虽分定散皆人天因。<a id="a-Lo"></a>是今戒也。<a id="a-Lp"></a>不取随道无著智所赞自在随定具足。<a id="a-Lq"></a>以此六种虽名为戒体是三观。<a id="a-Lr"></a>自属乘耳。<a id="a-Ls"></a>乘论五乘不取人天。<a id="a-Lt"></a>以其二种虽名为乘不动不出体是漏善事戒所摄。<a id="a-Lu"></a>唯取三乘。<a id="a-Lv"></a>以此三乘。<a id="a-Lw"></a>该于四教。<a id="a-Lx"></a>是入理智虽分深浅。<a id="a-Ly"></a>皆动烦恼出生死故得名乘也。<a id="a-Lz"></a>今以四戒而对三乘。<a id="a-M0"></a>论于缓急以成四句。<a id="a-M1"></a>乘戒俱急者。<a id="a-M2"></a>今之人天来闻法者是。<a id="a-M3"></a>其俱缓者。<a id="a-M4"></a>恶道苦缚莫预此会。<a id="a-M5"></a>乘急戒缓者。<a id="a-M6"></a>今诸龙鬼同集者是。<a id="a-M7"></a>乘缓戒急。<a id="a-M8"></a>着乐诸天嗜欲人等。<a id="a-M9"></a>不预此者皆是其类。<a id="a-MA"></a>复须了知。<a id="a-MB"></a>集今会者虽云乘急。<a id="a-MC"></a>乘有权实。<a id="a-MD"></a>宿世修习藏通急者。<a id="a-ME"></a>今在室中睹于四佛佛身不同。<a id="a-MF"></a>但见应化。<a id="a-MG"></a>纵闻长寿须归灰灭。<a id="a-MH"></a>灭已不生。<a id="a-MI"></a>若其宿修别圆急者。<a id="a-MJ"></a>今睹四佛同尊特身一身一智。<a id="a-MK"></a>闻山斤等虽是应寿知即法报。<a id="a-ML"></a>三一难思名见常身。<a id="a-MM"></a>权实等者。<a id="a-MN"></a>此四缓急众生之中。<a id="a-MO"></a>有实行者。<a id="a-MP"></a>有权示者。<a id="a-MQ"></a>权能引实作种熟脱久近因缘。<a id="a-MR"></a>故云等事。<a id="a-MS"></a>别记者。<a id="a-MT"></a>即法华净名疏及止观也。<a id="a-MU"></a>今依彼说故注云云。<a id="a-MV"></a>三齐此下判属序段。</p>
 </body>
</html>