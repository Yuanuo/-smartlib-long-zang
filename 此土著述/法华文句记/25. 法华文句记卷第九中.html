<!doctype html>
<html id="z3IBWZI1N6" data-ver="1311">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第九中</h1>
  <h2 id="a2">释踊出品</h2>
  <p id="a3">先以四悉通释。<a id="a-4"></a>于世界中初明命赴之由。<a id="a-5"></a>次如来下正明命赴。<a id="a-6"></a>师严等者。<a id="a-7"></a>二义互明。<a id="a-8"></a>道在师故道尊。<a id="a-9"></a>师有道故师严。<a id="a-A"></a>师严故命不可违。<a id="a-B"></a>道尊故有命必赴。<a id="a-C"></a>由师具二故鞠躬只奉。<a id="a-D"></a>次正明命赴。<a id="a-E"></a>所言命者。<a id="a-F"></a>一由宝塔品末云佛欲以此妙法华经付属有在。<a id="a-G"></a>此命犹通。<a id="a-H"></a>二由下文他方菩萨八恒沙众请他土弘经。<a id="a-I"></a>佛止之曰我娑婆世界自有六万恒河沙众。<a id="a-J"></a>即别命也。<a id="a-K"></a>故经家叙之。<a id="a-L"></a>诸菩萨闻释迦牟尼佛所发音声从下发来。<a id="a-M"></a>四方奔踊者奔疾也。<a id="a-N"></a>恭之至也。<a id="a-O"></a>自在升此故是世界下。<a id="a-P"></a>三共成初感应也。<a id="a-Q"></a>三世下为人者。<a id="a-R"></a>有法喻合。<a id="a-S"></a>初法者。<a id="a-T"></a>自本成来三世益物。<a id="a-U"></a>故此三世皆属过去。<a id="a-V"></a>今佛自当现在益物。<a id="a-W"></a>菩萨弘经且在于当。<a id="a-X"></a>慧利既广非心所测。<a id="a-Y"></a>举月譬者。<a id="a-Z"></a>一月本也。<a id="a-a"></a>万影迹也。<a id="a-b"></a>但使有水应之不倦。<a id="a-c"></a>岂可以三世思之。<a id="a-d"></a>若不拨影安知天月。<a id="a-e"></a>明诸菩萨实本难测。<a id="a-f"></a>冥显如来迹不可量。<a id="a-g"></a>召过等者。<a id="a-h"></a>若不开迹降佛已还无能知者。<a id="a-i"></a>今欲显本先出本属。<a id="a-j"></a>具有二世善根增长。<a id="a-k"></a>故召本人示现人令现人生现善。<a id="a-l"></a>使本人弘现经。<a id="a-m"></a>令当人生当善。<a id="a-n"></a>虚空等为对治者。<a id="a-o"></a>约所表也。<a id="a-p"></a>虚空理也。<a id="a-q"></a>本迹事也。<a id="a-r"></a>事有本迹理无早晚。<a id="a-s"></a>惑者迷理而暗本迹。<a id="a-t"></a>故执近迹以失远本。<a id="a-u"></a>本迹尚迷况不思议一。<a id="a-v"></a>故本之弟子居下虚空。<a id="a-w"></a>本地之师经久虚空。<a id="a-x"></a>今之师弟在今虚空。<a id="a-y"></a>久空今空下空上空虽则体一。<a id="a-z"></a>然本弟子元知近迹。<a id="a-10"></a>今之弟子犹迷远本。<a id="a-11"></a>破执近故召昔示今。<a id="a-12"></a>今弟子因疑致请闻说方破。<a id="a-13"></a>破执近恶故云对治。<a id="a-14"></a>寂场去第一义者。<a id="a-15"></a>寂场舍那示始成故父少。<a id="a-16"></a>寂光菩萨行久着故儿老。<a id="a-17"></a>譬乐力者父何以少子何以老。<a id="a-18"></a>准下父子譬意父久先服种智还年之药。<a id="a-19"></a>父老而若少。<a id="a-1A"></a>子亦久禀常住不死之方。<a id="a-1B"></a>子少而若老。<a id="a-1C"></a>虽各有服饵之功。<a id="a-1D"></a>而父子久定。<a id="a-1E"></a>此之四悉虽通释今文。<a id="a-1F"></a>并意兼后品。<a id="a-1G"></a>然初一悉文在今品。<a id="a-1H"></a>第二意兼后品。<a id="a-1I"></a>三四二悉探用后品。<a id="a-1J"></a>皆是助后以成显远。<a id="a-1K"></a>善生恶破见本故也。<a id="a-1L"></a>故知世界即是三悉之由。<a id="a-1M"></a>故踊出品专在世界。<a id="a-1N"></a>文云下引证。<a id="a-1O"></a>总证四悉。<a id="a-1P"></a>即四悉因缘故集。<a id="a-1Q"></a>流通叚下云云者。<a id="a-1R"></a>应具述诸品如下委论。<a id="a-1S"></a>又二十八品唯有十一品半。<a id="a-1T"></a>本迹流通十六品半。<a id="a-1U"></a>以经力大举法举人。<a id="a-1V"></a>引今引往。<a id="a-1W"></a>东方西方。<a id="a-1X"></a>若显若秘。<a id="a-1Y"></a>总身别身。<a id="a-1Z"></a>或逆或顺。<a id="a-1a"></a>往佛今佛自微自着。<a id="a-1b"></a>现益当益畜益人益男益女益。<a id="a-1c"></a>亲益疏益事益理益等。<a id="a-1d"></a>称之不已故耳。<a id="a-1e"></a>又半品四信之文。<a id="a-1f"></a>去取不定况本迹二处流通意别。<a id="a-1g"></a>故注云云。<a id="a-1h"></a>故本门流通永异诸部。<a id="a-1i"></a>他方菩萨闻通经福大者。<a id="a-1j"></a>已闻迹门说流通竟。<a id="a-1k"></a>以募胜福而欲流通。<a id="a-1l"></a>如来止之者。<a id="a-1m"></a>上广募弘经。<a id="a-1n"></a>今他方请弘。<a id="a-1o"></a>何故不许。<a id="a-1p"></a>故以三义释之。<a id="a-1q"></a>初所任别故无二世利则无世界益。<a id="a-1r"></a>二他方于此无臣益者。<a id="a-1s"></a>即无为人。<a id="a-1t"></a>第三二义迹疑不破。<a id="a-1u"></a>即无对治。<a id="a-1v"></a>远本不显无第一义。</p>
  <p id="a1w">问。<a id="a-1x"></a>诸佛菩萨共熟未熟。<a id="a-1y"></a>有何彼此。<a id="a-1z"></a>分身散影普遍十方。<a id="a-20"></a>而言己任及废彼耶。</p>
  <p id="a21">答。<a id="a-22"></a>诸佛菩萨实无彼此。<a id="a-23"></a>但机有在无无始法尔故以第二义显初义云结缘事浅。<a id="a-24"></a>初从此佛菩萨结缘。<a id="a-25"></a>还于此佛菩萨成熟。<a id="a-26"></a>平等意趣义如前云。<a id="a-27"></a>由此二义须召下方。<a id="a-28"></a>故一召下方亦成三义。<a id="a-29"></a>是故止彼无三义者无四悉益。<a id="a-2A"></a>召下三义即具四益。<a id="a-2B"></a>初子弘父法有世界益。<a id="a-2C"></a>次以缘下缘深利多有为人益。<a id="a-2D"></a>三又得下近疑破故有对治益。<a id="a-2E"></a>远本显故有第一义益。<a id="a-2F"></a>此是召本弘经之益。<a id="a-2G"></a>于前四悉。<a id="a-2H"></a>但在世界为人。<a id="a-2I"></a>断疑即是本由此中未述。<a id="a-2J"></a>住处下释本处也。<a id="a-2K"></a>先出土名。<a id="a-2L"></a>次以四德释之。<a id="a-2M"></a>三是为下结名。<a id="a-2N"></a>本有四德为所依。<a id="a-2O"></a>修得四德为能依。<a id="a-2P"></a>能所并有能依之身。<a id="a-2Q"></a>依于能所所依之土。<a id="a-2R"></a>二义齐等方是毗卢遮那身土之相。<a id="a-2S"></a>若云尘刹重重相入重重相有重重事等重重说等为未了者。<a id="a-2T"></a>以事显理。<a id="a-2U"></a>若不了此一旨谁晓十方法界唯有一佛。<a id="a-2V"></a>亦许他佛。<a id="a-2W"></a>若许他佛他亦身土重重互现互入互融。<a id="a-2X"></a>当知秖是约一论遍。<a id="a-2Y"></a>四以不下释住意。<a id="a-2Z"></a>五下方下释下方也。<a id="a-2a"></a>法性之渊底释下也。<a id="a-2b"></a>玄宗之极地释方也。<a id="a-2c"></a>玄理之宗故名玄宗。<a id="a-2d"></a>宗谓宗致取果所期。<a id="a-2e"></a>此诸菩萨分到所期。<a id="a-2f"></a>且云极地。<a id="a-2g"></a>又地裂者地覆本属如迹隐本。<a id="a-2h"></a>今开迹显本故裂地表之。<a id="a-2i"></a>然诸菩萨于此已前亦曾有迹。<a id="a-2j"></a>虽但显本于理未彰。<a id="a-2k"></a>但弟子被覆义当覆师。<a id="a-2l"></a>弟子若显师无不显。<a id="a-2m"></a>故显弟子义当显师言在下不属此空中不属彼者。<a id="a-2n"></a>在下空故不属此界。<a id="a-2o"></a>住于空故不属彼界。<a id="a-2p"></a>以彼表无。<a id="a-2q"></a>以此表有。<a id="a-2r"></a>以空表中。<a id="a-2s"></a>出此不在上者非上界也。<a id="a-2t"></a>不在此下者。<a id="a-2u"></a>此界在上空之下。<a id="a-2v"></a>此即是下。<a id="a-2w"></a>故云此下。<a id="a-2x"></a>复以上界表无。<a id="a-2y"></a>此界表有。<a id="a-2z"></a>空亦表中。<a id="a-30"></a>故上下二空俱表中理。<a id="a-31"></a>理即寂光。<a id="a-32"></a>来之由者下。<a id="a-33"></a>至皆如上说者。<a id="a-34"></a>从闻命下四句故来。<a id="a-35"></a>是结释品四悉意也。<a id="a-36"></a>亦是止他方召下方三义故云如上。<a id="a-37"></a>若依法门者。<a id="a-38"></a>此五字应合著六万非多下。<a id="a-39"></a>非多已上仍属因缘。<a id="a-3A"></a>亦不须移。<a id="a-3B"></a>一即一道等者。<a id="a-3C"></a>既云法门须通因果。<a id="a-3D"></a>事则从多至少法门从少至多者。<a id="a-3E"></a>义当依理起行故也。<a id="a-3F"></a>增至六度既结为六万成圆观行。<a id="a-3G"></a>行依妙境故度成万度实无万。<a id="a-3H"></a>六中各万秖是一万无别万也。<a id="a-3I"></a>六全是万无别六也。<a id="a-3J"></a>一一度行无非法界。<a id="a-3K"></a>界无界相。<a id="a-3L"></a>秖一刹那即一道也。<a id="a-3M"></a>一六既然二三四五准此可见。<a id="a-3N"></a>是则六中无不一多一切具足。<a id="a-3O"></a>当知一道至五眼来。<a id="a-3P"></a>一眼一谛皆具一万。<a id="a-3Q"></a>无非三观观法界也。<a id="a-3R"></a>皆云善者不通迷故。<a id="a-3S"></a>多不多空也。<a id="a-3T"></a>一不一假也。<a id="a-3U"></a>双非双照中也。<a id="a-3V"></a>言云云者。<a id="a-3W"></a>应须具论妙境妙观。<a id="a-3X"></a>具如上下不复更云。<a id="a-3Y"></a>是彼菩萨之行德也。<a id="a-3Z"></a>就初三业供养至遍见者。<a id="a-3a"></a>此乃感应道交。<a id="a-3b"></a>于五十劫令如半日。<a id="a-3c"></a>此明如来不可思议延促之事。<a id="a-3d"></a>显于如来自在之力。<a id="a-3e"></a>则显无机虽借虽隐而亦不能于长见短于狭见广。<a id="a-3f"></a>镜岂惜妍。<a id="a-3g"></a>由形故耳。<a id="a-3h"></a>有人云。<a id="a-3i"></a>听法之志而忘其长。<a id="a-3j"></a>或云。<a id="a-3k"></a>长短斯亡长短斯在。<a id="a-3l"></a>此并得感而失应。<a id="a-3m"></a>何以抑于如来神力耶。<a id="a-3n"></a>借(子夜切)拜绕下更释感应。<a id="a-3o"></a>初释三业供养为机。<a id="a-3p"></a>五十劫下释感应相。<a id="a-3q"></a>初释即长而短。<a id="a-3r"></a>四众下释即狭而广。<a id="a-3s"></a>于长短中又为四。<a id="a-3t"></a>初略示次如来下明非长而长。<a id="a-3u"></a>三解者下约解惑判即是赴机。<a id="a-3v"></a>四斯为下明现长短意。<a id="a-3w"></a>初文者。<a id="a-3x"></a>即八自在中之一也。<a id="a-3y"></a>次文者。<a id="a-3z"></a>佛眼观之长短不二。<a id="a-40"></a>四眼观之不无长短。<a id="a-41"></a>故赴长短机令见不一。<a id="a-42"></a>第三文者。<a id="a-43"></a>解惑俱机故使菩萨即短而见长。<a id="a-44"></a>执者即长而见短。<a id="a-45"></a>如万像森罗。<a id="a-46"></a>凡夫谓异。<a id="a-47"></a>二乘为如。<a id="a-48"></a>如来见之。<a id="a-49"></a>非如非异。<a id="a-4A"></a>而如而异。<a id="a-4B"></a>既云令诸大众谓如半日。<a id="a-4C"></a>即促彼长令其见短故云隐长。<a id="a-4D"></a>广狭亦尔。<a id="a-4E"></a>如有漏报法尚乃盲者在明而无见。<a id="a-4F"></a>蝙蝠于夜而能视。<a id="a-4G"></a>故知明暗在眼非境尔也。<a id="a-4H"></a>况机应相召今昔之力。</p>
  <p id="a4I">问。<a id="a-4J"></a>既云惑者何名妙机。</p>
  <p id="a4K">答。<a id="a-4L"></a>菩萨已破无明称之为解。<a id="a-4M"></a>大众仍居贤位名之为惑。<a id="a-4N"></a>机中辩位故云解惑。<a id="a-4O"></a>四斯为等者现此非长非短之长短及非广非狭之广狭。<a id="a-4P"></a>明成佛既久化迹必多。<a id="a-4Q"></a>所以为下非本非迹之远本及非少非多之广迹。<a id="a-4R"></a>而为先兆也故知开竟尚达非远非近之远本。<a id="a-4S"></a>况复近迹。<a id="a-4T"></a>若未开显尚昧近迹。<a id="a-4U"></a>况非远非近之远本。<a id="a-4V"></a>以未知久本而为惑者。<a id="a-4W"></a>斯理必然。<a id="a-4X"></a>及至开显咸知本无长短远近斯存。<a id="a-4Y"></a>故名不思议一。<a id="a-4Z"></a>故先现之密表非本非迹之本迹。<a id="a-4a"></a>四众遍见下明广狭中。<a id="a-4b"></a>亦先略示。<a id="a-4c"></a>次夫肉眼下释。<a id="a-4d"></a>肉天二眼任其自力所见不遥。<a id="a-4e"></a>今忽见远知非己力。<a id="a-4f"></a>即知如来现此神变。<a id="a-4g"></a>必说妙法。<a id="a-4h"></a>次雨猛华盛譬见应也龙大池深譬知真也。<a id="a-4i"></a>见应下合譬也。<a id="a-4j"></a>见诸菩萨应相既多。<a id="a-4k"></a>必并证得弥法界真。<a id="a-4l"></a>秖向见短之人而见于广。<a id="a-4m"></a>广若是机短岂专应。<a id="a-4n"></a>既见即狭之广。<a id="a-4o"></a>理亦方见即短之长。<a id="a-4p"></a>密表当破无明故且抑其一分。<a id="a-4q"></a>陈问偈中亦颂前二初一行颂前如来安乐。<a id="a-4r"></a>初二句正颂安乐。<a id="a-4s"></a>次二句虽云教化亦属安乐耳。<a id="a-4t"></a>次一行颂第二意。<a id="a-4u"></a>易度下言云云者。<a id="a-4v"></a>令出颂中二句之意。<a id="a-4w"></a>但举四人云欲拟者。<a id="a-4x"></a>比拟也。<a id="a-4y"></a>亦对也。<a id="a-4z"></a>如华严下引同也。<a id="a-50"></a>四十位下言云云者。<a id="a-51"></a>明彼此佛慧既同人法相望亦等。<a id="a-52"></a>但彼迹此本彼兼此独。<a id="a-53"></a>乃至如后十义不同。<a id="a-54"></a>本迹虽殊彼此俱四。<a id="a-55"></a>咸为导首故得例之。<a id="a-56"></a>虽有加与不加及名不等。<a id="a-57"></a>为知不是彼法慧等。<a id="a-58"></a>薄须涂熨者。<a id="a-59"></a>犹如婴儿为病服药。<a id="a-5A"></a>暂须断乳权以毒涂。<a id="a-5B"></a>药势歇已洗乳令服。<a id="a-5C"></a>初乳后乳乳体不殊。<a id="a-5D"></a>中间为病进否权设。<a id="a-5E"></a>亦如痈疮热气正盛。<a id="a-5F"></a>且须冷熨热休息冷。<a id="a-5G"></a>初身后身其体不异。<a id="a-5H"></a>为热暂熨热退如初。<a id="a-5I"></a>此入彼入二处不异。<a id="a-5J"></a>但根钝者入时未至。<a id="a-5K"></a>如痈如婴尚须涂熨。<a id="a-5L"></a>以酪等三暂时调熟故云薄耳。<a id="a-5M"></a>言十意者。<a id="a-5N"></a>虽佛慧不殊化缘生熟。<a id="a-5O"></a>显晦仍别。<a id="a-5P"></a>是故略须述其异同。<a id="a-5Q"></a>不可事异令佛慧殊。<a id="a-5R"></a>岂佛慧同令教一概。<a id="a-5S"></a>二酥时异佛慧必同。<a id="a-5T"></a>况复犹是一佛所化。<a id="a-5U"></a>应须了知异本非异。<a id="a-5V"></a>于中先列次释。<a id="a-5W"></a>列中第三语互。<a id="a-5X"></a>准下释中此应题云横竖广略。<a id="a-5Y"></a>至下释中二处各别。<a id="a-5Z"></a>次释中初始见今见者。<a id="a-5a"></a>华严始见经文自云始成正觉。<a id="a-5b"></a>后文秖是广明因果之相依正通同。<a id="a-5c"></a>所以一经之内三处明文。<a id="a-5d"></a>即世主品初名号品初。<a id="a-5e"></a>十定品初。<a id="a-5f"></a>皆云于菩提场始成正觉。<a id="a-5g"></a>以成始故见者成初。<a id="a-5h"></a>今即法华乃于王城开佛知见。<a id="a-5i"></a>能见所见境智何殊。<a id="a-5j"></a>二日照下开合不开合者。<a id="a-5k"></a>华严望小且名不开。<a id="a-5l"></a>犹带于渐故名不合。<a id="a-5m"></a>于彼不入为今今入。<a id="a-5n"></a>更开于小。<a id="a-5o"></a>三味调之今经方合。<a id="a-5p"></a>言五味者。<a id="a-5q"></a>兼论初后耳。<a id="a-5r"></a>况彼不合者今亦合之。<a id="a-5s"></a>故知彼经开亦不遍逗机未足。<a id="a-5t"></a>合亦不周尚存权迹。<a id="a-5u"></a>应知彼开亦是此开。<a id="a-5v"></a>然亦此合何殊彼合。<a id="a-5w"></a>一佛化事同异宛然。<a id="a-5x"></a>但彼无小机在初名顿。<a id="a-5y"></a>自开小后名渐归顿。<a id="a-5z"></a>开合虽殊二顿不别。<a id="a-60"></a>三竖广横略者。<a id="a-61"></a>华严且约入法界边。<a id="a-62"></a>及从初住终至十地名为竖入。<a id="a-63"></a>经四十二位故名为广。<a id="a-64"></a>且约不用六方便边。<a id="a-65"></a>故名横略。<a id="a-66"></a>方便对实故名为横。<a id="a-67"></a>若准广论行愿佛身佛土。<a id="a-68"></a>相好名字身土四句主伴十方。<a id="a-69"></a>亦是横广。<a id="a-6A"></a>然自在大竖中论横。<a id="a-6B"></a>故云横略。<a id="a-6C"></a>此述一化遍历五味。<a id="a-6D"></a>味味诸教教教相望。<a id="a-6E"></a>故名横广。<a id="a-6F"></a>从初至后处处得入。<a id="a-6G"></a>故名竖广。<a id="a-6H"></a>本迹二门无不入实。<a id="a-6I"></a>又名竖广。<a id="a-6J"></a>又亦应言若本若迹。<a id="a-6K"></a>皆论久远。<a id="a-6L"></a>三世益物永永不穷。<a id="a-6M"></a>亦名竖广。<a id="a-6N"></a>三世化中八教相入。<a id="a-6O"></a>故名横广。<a id="a-6P"></a>况复放光横叙他土诸菩萨行。<a id="a-6Q"></a>答问竖叙过去化仪。<a id="a-6R"></a>三周三节说领述记。<a id="a-6S"></a>复得名为横广竖广。<a id="a-6T"></a>并是如来巧顺物宜称适当会。<a id="a-6U"></a>当知此广何殊彼广。<a id="a-6V"></a>况彼竖广义含横广。<a id="a-6W"></a>故显密不同说时未至。<a id="a-6X"></a>凡有施设语不同耳。<a id="a-6Y"></a>第四本一迹多等者。<a id="a-6Z"></a>唯华严但以一台为迹中本。<a id="a-6a"></a>本非久远故使千叶成迹中迹。<a id="a-6b"></a>但台望千叶以之为本。<a id="a-6c"></a>纵令十方互为主伴。<a id="a-6d"></a>十方亦复不离一尘。<a id="a-6e"></a>一尘秖在此台此叶。<a id="a-6f"></a>当知秖是迹中依正。<a id="a-6g"></a>是故迹多与众经共。<a id="a-6h"></a>所以法华迹说与众经同。<a id="a-6i"></a>华严但与迹中分同。<a id="a-6j"></a>然已广叙依正融通。<a id="a-6k"></a>何事不明久远之本。<a id="a-6l"></a>若论本门与众经异。<a id="a-6m"></a>华严即被法华本异。<a id="a-6n"></a>华严虽有久远行因。<a id="a-6o"></a>但是今日一番之因。<a id="a-6p"></a>尚未曾云中间一番之果。<a id="a-6q"></a>况有中间数数成佛。<a id="a-6r"></a>当知此异则异于彼。<a id="a-6s"></a>故云本独。<a id="a-6t"></a>若言不异伽耶尚是华严宁非。<a id="a-6u"></a>开则俱开不思议一。<a id="a-6v"></a>此乃以法华之远本。<a id="a-6w"></a>异华严之近迹。<a id="a-6x"></a>故知教门不得不异。<a id="a-6y"></a>第五被加等者。<a id="a-6z"></a>华严多是加菩萨说。<a id="a-70"></a>乃至文殊普贤及入法界。<a id="a-71"></a>尚是菩萨自说不见佛印之文。<a id="a-72"></a>法华除叙文殊释疑及流通中。<a id="a-73"></a>有诸菩萨发誓弘通。<a id="a-74"></a>皆是佛述及以对佛便为有印。<a id="a-75"></a>故本迹正经皆佛自说。<a id="a-76"></a>虽加不加皆成佛慧。<a id="a-77"></a>化仪施设时处不同。<a id="a-78"></a>印与不印其理一也。<a id="a-79"></a>须知同异以显化由。<a id="a-7A"></a>第六言不变土者。<a id="a-7B"></a>净秽不同常自差别。<a id="a-7C"></a>今云变者。<a id="a-7D"></a>秽为施权变表显实。<a id="a-7E"></a>秽属五浊元在小机。<a id="a-7F"></a>机会权开土变为表。<a id="a-7G"></a>故显本已纯诸菩萨。<a id="a-7H"></a>净土不毁而众见烧。<a id="a-7I"></a>又彼则种种世界不同。<a id="a-7J"></a>净不妨秽。<a id="a-7K"></a>此则宝树华果游乐。<a id="a-7L"></a>秽不妨净。<a id="a-7M"></a>况常寂光土端丑斯亡。<a id="a-7N"></a>寂光所对咸有净秽。<a id="a-7O"></a>虽变不变佛慧何殊。<a id="a-7P"></a>岂由初后变不变殊。<a id="a-7Q"></a>令佛慧异。<a id="a-7R"></a>若也不信不毁之说。<a id="a-7S"></a>乃固执于见烧之文。<a id="a-7T"></a>而以华严形斥法华。<a id="a-7U"></a>如人毁訾其身称赞手臂。<a id="a-7V"></a>故知约迹言变不变。<a id="a-7W"></a>净秽难思体同名异。<a id="a-7X"></a>第七多处不多处者。<a id="a-7Y"></a>七处八会与二处三会虽多少不同。<a id="a-7Z"></a>所说何别。<a id="a-7a"></a>岂多少异令佛慧殊。<a id="a-7b"></a>若以同一报土亦非多处。<a id="a-7c"></a>此中横对四土处却成多。<a id="a-7d"></a>还以彼多对此寂光。<a id="a-7e"></a>多亦即一。<a id="a-7f"></a>彼此体一佛慧不殊。<a id="a-7g"></a>第八斥夺者。<a id="a-7h"></a>亦可更云彼如聋如哑。<a id="a-7i"></a>故有斥夺。<a id="a-7j"></a>皆与佛记故无斥夺。<a id="a-7k"></a>又有小须改故余经斥夺。<a id="a-7l"></a>彼经无小故当部无斥。<a id="a-7m"></a>又别教权说此权易转。<a id="a-7n"></a>故不须斥。<a id="a-7o"></a>小乘难转故须斥夺转。<a id="a-7p"></a>九直显实等者虽有别教以易开故。<a id="a-7q"></a>故且云直。<a id="a-7r"></a>须决了者小难开故。<a id="a-7s"></a>故须云开。<a id="a-7t"></a>十利钝根者。<a id="a-7u"></a>据次第调熟名为钝根。<a id="a-7v"></a>今无不开岂得钝钝。<a id="a-7w"></a>若据兼别彼仍一钝此乃钝利。<a id="a-7x"></a>故约五味判诸利钝。<a id="a-7y"></a>良由此也。<a id="a-7z"></a>一往且从会于钝者。<a id="a-80"></a>故云钝耳。<a id="a-81"></a>所以至此机同感同故佛慧同。<a id="a-82"></a>约化仪说故须辩异。<a id="a-83"></a>若识理同等者。</p>
  <p id="a84">问。<a id="a-85"></a>一切诸经乃至草木理无不等。<a id="a-86"></a>何独法华。</p>
  <p id="a87">答。<a id="a-88"></a>教之同异具如玄文。<a id="a-89"></a>虽一切理同说在今教。<a id="a-8A"></a>今所叹者叹能诠教。<a id="a-8B"></a>故诸教中无。<a id="a-8C"></a>旧云等者。<a id="a-8D"></a>先出古释。<a id="a-8E"></a>次今以下十文并之。<a id="a-8F"></a>方知二部了满同等。<a id="a-8G"></a>云云者。<a id="a-8H"></a>乃至应以多重并决而破古师。<a id="a-8I"></a>与问硕异者。<a id="a-8J"></a>先问何故。<a id="a-8K"></a>问家随喜能问人。<a id="a-8L"></a>即指诸菩萨能问诸佛。<a id="a-8M"></a>闻已信行者。<a id="a-8N"></a>即指诸菩萨所化之人闻菩萨说已而能信行。<a id="a-8O"></a>我等随喜者。<a id="a-8P"></a>随喜能问发起大利。<a id="a-8Q"></a>随喜菩萨所化之人。<a id="a-8R"></a>如来述叹。<a id="a-8S"></a>但云汝等能于如来发随喜心。<a id="a-8T"></a>何故与上问语乖耶。<a id="a-8U"></a>硕者大也。<a id="a-8V"></a>然能问下答。<a id="a-8W"></a>可见。<a id="a-8X"></a>此亦密表寿量者。<a id="a-8Y"></a>今叹菩萨尚是古佛。<a id="a-8Z"></a>密表今佛非今成也。<a id="a-8a"></a>若非今成必有远本。<a id="a-8b"></a>求得彰灼故云密表。<a id="a-8c"></a>乃须委相密表之意。<a id="a-8d"></a>故注云云。<a id="a-8e"></a>已如向辩。<a id="a-8f"></a>下结云此约四悉等者。<a id="a-8g"></a>须示此下悉檀四文及意。<a id="a-8h"></a>初是世界。<a id="a-8i"></a>次三又字是余三悉。<a id="a-8j"></a>此约弥勒不识边无四悉益。<a id="a-8k"></a>由问故识识即四益。<a id="a-8l"></a>初文尔时弥勒及八万大士者。<a id="a-8m"></a>恐文误。<a id="a-8n"></a>准经文云八千恒沙。<a id="a-8o"></a>初中初约来者。<a id="a-8p"></a>次约去处。<a id="a-8q"></a>若来下结上二事。<a id="a-8r"></a>所以今见皆不识者。<a id="a-8s"></a>此有二义。<a id="a-8t"></a>一约权教。<a id="a-8u"></a>虽于十方横竖游履。<a id="a-8v"></a>教权时浅不测本人。<a id="a-8w"></a>二约实道。<a id="a-8x"></a>虽居补处。<a id="a-8y"></a>犹在迹中。<a id="a-8z"></a>岂可云知。<a id="a-90"></a>若实位高为众发迹。<a id="a-91"></a>应须发起。<a id="a-92"></a>约十方界去来异故。<a id="a-93"></a>识不识别。<a id="a-94"></a>以不识故无世界益。<a id="a-95"></a>后不知前是为人者。<a id="a-96"></a>前进之人有所证善。<a id="a-97"></a>弥勒不知彼之内善。<a id="a-98"></a>自善不生故无为人。<a id="a-99"></a>虽先进位深岂过补处。<a id="a-9A"></a>虽云末学无垢位成。<a id="a-9B"></a>如何得以前后判之。<a id="a-9C"></a>亦用前二义通之可见。<a id="a-9D"></a>所化异故属对治者。<a id="a-9E"></a>夫化物者本治物病。<a id="a-9F"></a>弥勒不知真应。<a id="a-9G"></a>无彼利物之道。<a id="a-9H"></a>即不识病无对治也。<a id="a-9I"></a>然智人知智蛇自识蛇。<a id="a-9J"></a>岂补处之人不识其真应。<a id="a-9K"></a>亦具二义。<a id="a-9L"></a>虽同补处久近不等。<a id="a-9M"></a>故知近者不测远者。<a id="a-9N"></a>密开寿量是第一义者。<a id="a-9O"></a>即此一部最极之理。<a id="a-9P"></a>岂非第一。<a id="a-9Q"></a>生云。<a id="a-9R"></a>以其悟性非十住所见。<a id="a-9S"></a>故弥勒不识一人。<a id="a-9T"></a>然弥勒位在补处。<a id="a-9U"></a>何以判为十住。<a id="a-9V"></a>又不知生以弥勒证何十住。<a id="a-9W"></a>有人云。<a id="a-9X"></a>弥勒何不直问长寿如涅槃中问长寿耶。<a id="a-9Y"></a>今答。<a id="a-9Z"></a>此都不晓。<a id="a-9a"></a>今谓伽耶近成。<a id="a-9b"></a>不知过去长寿。<a id="a-9c"></a>由见地踊不识。<a id="a-9d"></a>因疑眷属所由。<a id="a-9e"></a>佛答其由须论长寿。<a id="a-9f"></a>故眷属现岂徒然哉。<a id="a-9g"></a>故知地踊为生疑故现。<a id="a-9h"></a>如来为显长故召之。<a id="a-9i"></a>故远近二由皆为说远。<a id="a-9j"></a>迦葉童子已于此中闻长寿竟。<a id="a-9k"></a>于彼但问长寿之因。<a id="a-9l"></a>故彼经云云何得长寿。<a id="a-9m"></a>即问因也。<a id="a-9n"></a>已闻过去为显未来。<a id="a-9o"></a>故问长因以生佛答。<a id="a-9p"></a>此难彼易理数如然。<a id="a-9q"></a>云云者。<a id="a-9r"></a>令点出四悉。<a id="a-9s"></a>释之如向。<a id="a-9t"></a>请答师主下。<a id="a-9u"></a>云云者。<a id="a-9v"></a>释出请意。<a id="a-9w"></a>抑待弥勒云云者。<a id="a-9x"></a>答问之益不在于我。<a id="a-9y"></a>故不为答。<a id="a-9z"></a>抑待释迦答弥勒问。<a id="a-A0"></a>故云待弥勒耳。<a id="a-A1"></a>何者。<a id="a-A2"></a>弥勒所问事迹不轻。<a id="a-A3"></a>释尊一代未曾显说。<a id="a-A4"></a>因兹答问广显长寿。<a id="a-A5"></a>此一代玄秘在佛自开。<a id="a-A6"></a>汝自当闻我不应答。<a id="a-A7"></a>师子奋迅等者。<a id="a-A8"></a>此中二释。<a id="a-A9"></a>前诸所释用义不同。<a id="a-AA"></a>良由此也。<a id="a-AB"></a>从前释弥勒不知。<a id="a-AC"></a>乃至此中云十方者。<a id="a-AD"></a>多指八方总云十方耳。<a id="a-AE"></a>又私谓至此点四德云云者。<a id="a-AF"></a>须述四德对三世意。<a id="a-AG"></a>此之四德非前非后。<a id="a-AH"></a>随德流类有三世用。<a id="a-AI"></a>故以四德对于三世。<a id="a-AJ"></a>不别而别。<a id="a-AK"></a>思之可见。<a id="a-AL"></a>一切万德对用皆然。<a id="a-AM"></a>况四既非四三亦非三。<a id="a-AN"></a>若欲略对三四名相者。<a id="a-AO"></a>神通是菩萨游戏故名为乐。<a id="a-AP"></a>益尽来世故得是常。<a id="a-AQ"></a>余二易见三行颂三世者。<a id="a-AR"></a>前师子等以明三世。<a id="a-AS"></a>文中亦无三世之语。<a id="a-AT"></a>但以义势同三世耳。<a id="a-AU"></a>今颂亦尔。<a id="a-AV"></a>直以佛无不实语等一偈半文。<a id="a-AW"></a>而用通之。<a id="a-AX"></a>语既不虚。<a id="a-AY"></a>必知三世益亦真实。<a id="a-AZ"></a>双答双释者双答从来及以师主。<a id="a-Aa"></a>下方空中。<a id="a-Ab"></a>引大论云有底散者。<a id="a-Ac"></a>底者下也。<a id="a-Ad"></a>散者空也。<a id="a-Ae"></a>此但消名。<a id="a-Af"></a>若出体状即约教释者是也。<a id="a-Ag"></a>文初云四后云约教。<a id="a-Ah"></a>即四教足。<a id="a-Ai"></a>非想是有漏底。<a id="a-Aj"></a>空是真谛底。<a id="a-Ak"></a>边际智是俗谛底。<a id="a-Al"></a>皆以极释也。<a id="a-Am"></a>是则初一是藏。<a id="a-An"></a>次一是通。<a id="a-Ao"></a>次一是别。<a id="a-Ap"></a>今经是圆。<a id="a-Aq"></a>以中为底。<a id="a-Ar"></a>于四释中但云释底不云散者。<a id="a-As"></a>底即散故不复别释。<a id="a-At"></a>云云者。<a id="a-Au"></a>应简真中。<a id="a-Av"></a>教门各二故底不同。<a id="a-Aw"></a>今是开显圆中道底。<a id="a-Ax"></a>从不依止等者。<a id="a-Ay"></a>居止下空并不依于上下人天。<a id="a-Az"></a>言人天是二边者。<a id="a-B0"></a>约所表释。<a id="a-B1"></a>人多滞着表有边。<a id="a-B2"></a>天住净福表空边。<a id="a-B3"></a>居此空中以表中道。<a id="a-B4"></a>初五行半等者。<a id="a-B5"></a>又二。<a id="a-B6"></a>初四行答师弟。<a id="a-B7"></a>次一行半答处所。<a id="a-B8"></a>于中又二。<a id="a-B9"></a>初半行正答处。<a id="a-BA"></a>次一行叹菩萨德。<a id="a-BB"></a>下三颂双释者。<a id="a-BC"></a>于中又二初二行半颂释师弟。<a id="a-BD"></a>次半行颂释处所。<a id="a-BE"></a>经不云处但云久远教化之者。<a id="a-BF"></a>前正答中已云处竟。<a id="a-BG"></a>故但以时而释处也。<a id="a-BH"></a>过去久远于何处化化令入实。<a id="a-BI"></a>即空中也。<a id="a-BJ"></a>言云云者。<a id="a-BK"></a>应消经文两问双释之意。<a id="a-BL"></a>略如向辩。<a id="a-BM"></a>白佛下准下文此应先开为二。<a id="a-BN"></a>初腾疑次请答。<a id="a-BO"></a>执远疑近者。</p>
  <p id="aBP">问。<a id="a-BQ"></a>弥勒既不知其数不识一人。<a id="a-BR"></a>云何得知久植善根。</p>
  <p id="aBS">答。<a id="a-BT"></a>秖由不知不识。<a id="a-BU"></a>并由佛叹住处德业既多又深。<a id="a-BV"></a>岂近成佛之所化耶。<a id="a-BW"></a>结请中经但举难信者托物不信拒而击佛。<a id="a-BX"></a>令必有答。<a id="a-BY"></a>色美等者。<a id="a-BZ"></a>以色等为喻者。<a id="a-Ba"></a>总在年少为言耳。<a id="a-Bb"></a>指百岁等者先略合譬。<a id="a-Bc"></a>次叙淮北诸师用譬释譬者。<a id="a-Bd"></a>先释譬。<a id="a-Be"></a>次合。<a id="a-Bf"></a>释譬言子不服药者。<a id="a-Bg"></a>且据不现劣应之身。<a id="a-Bh"></a>而云不服。<a id="a-Bi"></a>仍以胜表本故云百岁。<a id="a-Bj"></a>既云若佛及佛则显弥勒不知。<a id="a-Bk"></a>次如来下今合譬。<a id="a-Bl"></a>今师用之故无非斥。<a id="a-Bm"></a>合文仍略。<a id="a-Bn"></a>言如来横服垂应药者。<a id="a-Bo"></a>智契深理。<a id="a-Bp"></a>由竖服于真谛之药。<a id="a-Bq"></a>处处益物。<a id="a-Br"></a>乃由横服垂应之药。<a id="a-Bs"></a>真谛药者。<a id="a-Bt"></a>假即空故。<a id="a-Bu"></a>权即实故。<a id="a-Bv"></a>自行冥故。<a id="a-Bw"></a>垂应药者。<a id="a-Bx"></a>空即假故。<a id="a-By"></a>实即权故。<a id="a-Bz"></a>化他起故。<a id="a-C0"></a>如是初心由横竖不二之妙药也。<a id="a-C1"></a>此之三药无前无后。<a id="a-C2"></a>真谛药者。<a id="a-C3"></a>以治病故。<a id="a-C4"></a>垂应药者。<a id="a-C5"></a>以还年故。<a id="a-C6"></a>不二药者。<a id="a-C7"></a>以延寿故。<a id="a-C8"></a>以还年故虽老而少。<a id="a-C9"></a>现不二身故云本地。<a id="a-CA"></a>九次第定是善入者。<a id="a-CB"></a>从禅至禅无间入故。<a id="a-CC"></a>奋迅是善出者。<a id="a-CD"></a>从禅至禅皆经散心。<a id="a-CE"></a>以散名出。<a id="a-CF"></a>超越是善住者。<a id="a-CG"></a>虽经起散住禅宛然。<a id="a-CH"></a>毕法性为善入者。<a id="a-CI"></a>毕者穷也。<a id="a-CJ"></a>穷法性故。<a id="a-CK"></a>首楞严者能现威仪故。<a id="a-CL"></a>王三昧者。<a id="a-CM"></a>如王安国故。<a id="a-CN"></a>此中约教藏通同者。<a id="a-CO"></a>所证同故。<a id="a-CP"></a>据因为善习等者。<a id="a-CQ"></a>自浅阶深故云次第。<a id="a-CR"></a>言云云者。<a id="a-CS"></a>善出善住皆应从果立名。<a id="a-CT"></a>因皆善习如向分别。<a id="a-CU"></a>此中不论本迹者。<a id="a-CV"></a>既是本中弟子未须论迹。<a id="a-CW"></a>信者即增道下云云者。<a id="a-CX"></a>未来禀权多疑远本。<a id="a-CY"></a>应须委约诸方便教明不信者。<a id="a-CZ"></a>消今文意。<a id="a-Ca"></a>今文并约久成明信。<a id="a-Cb"></a>而论增道。<a id="a-Cc"></a>增道必损生。<a id="a-Cd"></a>具如后品。</p>
  <p data-pb></p>
  <h2 id="aCe">释寿量品</h2>
  <p id="aCf">初文所以不明四悉为因缘释者。<a id="a-Cg"></a>即前品未得四悉益者。<a id="a-Ch"></a>今此答竟即是四益。<a id="a-Ci"></a>此中为二。<a id="a-Cj"></a>初引古通释。<a id="a-Ck"></a>次正释品。<a id="a-Cl"></a>初文又四。<a id="a-Cm"></a>初明诸师异解。<a id="a-Cn"></a>次前代下纵诸师以破光宅。<a id="a-Co"></a>三鹬蚌下今四句释。<a id="a-Cp"></a>四问下问答料简。<a id="a-Cq"></a>初睿师叙意者。<a id="a-Cr"></a>举分身以释寿量。<a id="a-Cs"></a>而以理况事。<a id="a-Ct"></a>并举不足以释足意。<a id="a-Cu"></a>明寿而非寿方名为寿。<a id="a-Cv"></a>身而不身乃可为身。<a id="a-Cw"></a>并由得理能现身寿。<a id="a-Cx"></a>故云然则等也。<a id="a-Cy"></a>所以初句寿得理故。<a id="a-Cz"></a>方非长而长。<a id="a-D0"></a>次句身得理故。<a id="a-D1"></a>乃异而无异。<a id="a-D2"></a>寿既数而非数。<a id="a-D3"></a>身亦分无所分。<a id="a-D4"></a>以理性非量故不可以数求法。<a id="a-D5"></a>身非形故无得以身取。<a id="a-D6"></a>分身既以法身为身。<a id="a-D7"></a>寿量亦以常寿作寿。<a id="a-D8"></a>故便引普贤多宝而为兴类。<a id="a-D9"></a>普贤居菩萨极位。<a id="a-DA"></a>尚名为贤。<a id="a-DB"></a>可表伽耶成亦非成。<a id="a-DC"></a>多宝灭度甚久而出证经预表双林灭亦非灭。<a id="a-DD"></a>今谓以非寿释寿。<a id="a-DE"></a>理实如然。<a id="a-DF"></a>但似不答所问。<a id="a-DG"></a>弥勒问踊出菩萨从谁发心等。<a id="a-DH"></a>意疑伽耶成来未久。<a id="a-DI"></a>如何所化身相难思。<a id="a-DJ"></a>本既不疑长寿。<a id="a-DK"></a>何须以非长而长为答。<a id="a-DL"></a>但先以长为答显所化多。<a id="a-DM"></a>长寿之由其唯法报。<a id="a-DN"></a>是故今以三身释之。<a id="a-DO"></a>法华论意亦复如是。<a id="a-DP"></a>河西与睿意同词劣。<a id="a-DQ"></a>意云。<a id="a-DR"></a>应身本是法身。<a id="a-DS"></a>法身真化分而不分。<a id="a-DT"></a>故云不异。<a id="a-DU"></a>无生无灭故云理一。<a id="a-DV"></a>故以多宝灭而非灭。<a id="a-DW"></a>用释释迦量即无量。<a id="a-DX"></a>故云与太虚齐等。<a id="a-DY"></a>若尔。<a id="a-DZ"></a>引多宝现不云密表。<a id="a-Da"></a>应当多宝现即是释迦长寿。<a id="a-Db"></a>何须更名寿量品耶。<a id="a-Dc"></a>况但是法身而失报应。<a id="a-Dd"></a>若言释迦量即无量。<a id="a-De"></a>秖可显未来长寿。<a id="a-Df"></a>与大经同。<a id="a-Dg"></a>如何得知过去寿量耶。<a id="a-Dh"></a>故今先知寿无量劫。<a id="a-Di"></a>然始方云不思议一。<a id="a-Dj"></a>道场观意。<a id="a-Dk"></a>以法华为乘始。<a id="a-Dl"></a>以涅槃为乘终。<a id="a-Dm"></a>终始隔部所以木可。<a id="a-Dn"></a>等是隔部何不以华严为乘始。<a id="a-Do"></a>若以会归为乘始者。<a id="a-Dp"></a>教行人理一切皆会。<a id="a-Dq"></a>会已无始亦复无终。<a id="a-Dr"></a>若迹门为乘始者。<a id="a-Ds"></a>又不全然。<a id="a-Dt"></a>若但乘始。<a id="a-Du"></a>何故法说中明佛智等。<a id="a-Dv"></a>譬喻说中明至道场。<a id="a-Dw"></a>因缘说中云至宝所。<a id="a-Dx"></a>所以初释惟初中五句意云。<a id="a-Dy"></a>今之与昔或已入住行向地等。<a id="a-Dz"></a>入复增进。<a id="a-E0"></a>唯有一分钝根声闻。<a id="a-E1"></a>于此终开仍入初住。<a id="a-E2"></a>岂名乘始。<a id="a-E3"></a>若初住名始弹指如何。<a id="a-E4"></a>故不依此能判经部。<a id="a-E5"></a>若涅槃澄神为乘终者。<a id="a-E6"></a>说大经时十仙诸外道。<a id="a-E7"></a>并初发心。<a id="a-E8"></a>复无量人退菩提心。<a id="a-E9"></a>又法华之始则在物机。<a id="a-EA"></a>涅槃澄神约于教主。<a id="a-EB"></a>由法华教主久成。<a id="a-EC"></a>故涅槃澄神不灭。<a id="a-ED"></a>又灭影为息迹。<a id="a-EE"></a>则法华犹迹。<a id="a-EF"></a>澄神为本非今经本。<a id="a-EG"></a>应知今经以久远实成为本。<a id="a-EH"></a>中间今日示成为迹。<a id="a-EI"></a>若依他释本迹二门俱属乘始。<a id="a-EJ"></a>若不释本直于迹中明始终者。<a id="a-EK"></a>具如玄文乘妙中说。<a id="a-EL"></a>注家先举非存亡出修夭为非寿量。<a id="a-EM"></a>用释寿量。<a id="a-EN"></a>次明寿量意。<a id="a-EO"></a>然释两字仍似颠倒。<a id="a-EP"></a>存亡之数是量。<a id="a-EQ"></a>修夭之限是寿。<a id="a-ER"></a>一期曰寿。<a id="a-ES"></a>寿内之数曰量故也。<a id="a-ET"></a>次法身下明意者。<a id="a-EU"></a>重举向非寿非量之体。<a id="a-EV"></a>非形牒非寿。<a id="a-EW"></a>非年牒非量。<a id="a-EX"></a>此违论文使大士下正明说寿量意。<a id="a-EY"></a>意令菩萨修践极照。<a id="a-EZ"></a>令知如来远寿之体。<a id="a-Ea"></a>是大士智之所游。<a id="a-Eb"></a>所游既深故云践极。<a id="a-Ec"></a>达彼非寿故名为照。<a id="a-Ed"></a>不以两字贯下百年。<a id="a-Ee"></a>期颐者。<a id="a-Ef"></a>期要也。<a id="a-Eg"></a>颐养也。<a id="a-Eh"></a>百岁之人不知衣食。<a id="a-Ei"></a>要假孝子而扶养之。<a id="a-Ej"></a>今佛不然故云不以。<a id="a-Ek"></a>生公意者。<a id="a-El"></a>虽亦明无长无短长短恒存。<a id="a-Em"></a>故与上三家其意稍别。<a id="a-En"></a>仍阙注家说寿意也。<a id="a-Eo"></a>于中初明伽耶色。<a id="a-Ep"></a>身形寿不实。<a id="a-Eq"></a>用为法身无寿之表。<a id="a-Er"></a>然则下以形例寿。<a id="a-Es"></a>万形一致。<a id="a-Et"></a>显身分而不分。<a id="a-Eu"></a>古今为一。<a id="a-Ev"></a>明寿量即非量。<a id="a-Ew"></a>古亦今也下。<a id="a-Ex"></a>明今古不二。<a id="a-Ey"></a>当不思议一。<a id="a-Ez"></a>然准今文先须辩长。<a id="a-F0"></a>后方明一。<a id="a-F1"></a>言古亦今者。<a id="a-F2"></a>明本佛古不异伽耶之今。<a id="a-F3"></a>今亦古者。<a id="a-F4"></a>明伽耶今不殊本佛之古。<a id="a-F5"></a>无时不有下。<a id="a-F6"></a>重释形寿。<a id="a-F7"></a>无时不有。<a id="a-F8"></a>释寿也。<a id="a-F9"></a>无处不在。<a id="a-FA"></a>释形也。<a id="a-FB"></a>无时不有非独今日。<a id="a-FC"></a>无处不在岂专伽耶。<a id="a-FD"></a>若有时下明形寿在物应非有无。<a id="a-FE"></a>次是以下秖指近成即久成也。<a id="a-FF"></a>故云伽耶是也。<a id="a-FG"></a>次伽耶是者下。<a id="a-FH"></a>转释也。<a id="a-FI"></a>虽指其是谓近非近。<a id="a-FJ"></a>伽耶既非下。<a id="a-FK"></a>明短既非短长亦非长。<a id="a-FL"></a>次长短下。<a id="a-FM"></a>真俗相对以释长短。<a id="a-FN"></a>真乃长短斯尽。<a id="a-FO"></a>俗则长短恒存。<a id="a-FP"></a>生公意云。<a id="a-FQ"></a>一身之处三身备矣。<a id="a-FR"></a>近成之果与远果同。<a id="a-FS"></a>故八十之寿即无量寿。<a id="a-FT"></a>道理虽然须先各判。<a id="a-FU"></a>方可融通。<a id="a-FV"></a>验前诸师偏得片意。<a id="a-FW"></a>并以法身为极皆违论文。<a id="a-FX"></a>论文但指过去报寿为长。<a id="a-FY"></a>何得用法身非寿以释。<a id="a-FZ"></a>法身非寿诸教常谈。<a id="a-Fa"></a>但未曾说久成远寿。<a id="a-Fb"></a>故知尚不及于注家践极及以生公长短恒存。<a id="a-Fc"></a>然不云恒存之长诸经未说。<a id="a-Fd"></a>当知消当文非无一意。<a id="a-Fe"></a>释远趣出自一家。<a id="a-Ff"></a>故说佛慧彼此悉同。<a id="a-Fg"></a>若论远寿一向须异。<a id="a-Fh"></a>前代下却存诸释。<a id="a-Fi"></a>诸释皆不以寿量为无常。<a id="a-Fj"></a>光宅乃以寿量为延寿。<a id="a-Fk"></a>若约今师三身四句。<a id="a-Fl"></a>望诸师意并无可存。<a id="a-Fm"></a>又惑下引古师难。<a id="a-Fn"></a>次今为下通难。<a id="a-Fo"></a>先略破古人次正释。<a id="a-Fp"></a>先引事云鹬蚌相扼等者。<a id="a-Fq"></a>引春秋事。<a id="a-Fr"></a>具如止观第五记。<a id="a-Fs"></a>但用事不同。<a id="a-Ft"></a>彼但借相扼之言。<a id="a-Fu"></a>此正用乘弊之意。<a id="a-Fv"></a>我乘下正释今如强秦。<a id="a-Fw"></a>使常无常家如燕赵也。<a id="a-Fx"></a>及金光明者。<a id="a-Fy"></a>彼第一卷寿量品云。<a id="a-Fz"></a>相信菩萨自思惟言。<a id="a-G0"></a>何缘释迦寿命短促。<a id="a-G1"></a>方八十年。<a id="a-G2"></a>如佛所说二因长寿。<a id="a-G3"></a>一者不杀。<a id="a-G4"></a>二者施食。<a id="a-G5"></a>佛无量劫具足十善。<a id="a-G6"></a>云何短促。<a id="a-G7"></a>思是事时。<a id="a-G8"></a>其室自然广博严事。<a id="a-G9"></a>因见如来希有瑞相。<a id="a-GA"></a>乃感四佛为其说偈。<a id="a-GB"></a>偈云。<a id="a-GC"></a>诸水滴山斤地尘。<a id="a-GD"></a>空界可知其数。<a id="a-GE"></a>无有能知如来寿者。<a id="a-GF"></a>品文具有此义者。<a id="a-GG"></a>即此品后文具三身义。<a id="a-GH"></a>还揽此三分为四句。<a id="a-GI"></a>是故应知今品题意迹中指本。<a id="a-GJ"></a>本具三身故不偏执常与无常。<a id="a-GK"></a>今正应以本地之长。<a id="a-GL"></a>用开迹短晓长本已。<a id="a-GM"></a>方达本理无复长短。<a id="a-GN"></a>故借迹中三身四句。<a id="a-GO"></a>对本以释。<a id="a-GP"></a>当知本迹俱具四句。<a id="a-GQ"></a>本四俱本迹四俱迹。<a id="a-GR"></a>问若寿量等者。<a id="a-GS"></a>涅槃亦云。<a id="a-GT"></a>惟佛与佛其寿无量。<a id="a-GU"></a>无量故常。<a id="a-GV"></a>明常既同经应不别。<a id="a-GW"></a>经部虽异二常何殊。<a id="a-GX"></a>答中为二。<a id="a-GY"></a>先反质令同。<a id="a-GZ"></a>次分别辩异。<a id="a-Ga"></a>初反质者一乘既同俱常何咎。<a id="a-Gb"></a>大经云一切众生悉一乘故。<a id="a-Gc"></a>其部虽异常理何殊。<a id="a-Gd"></a>若部异常殊。<a id="a-Ge"></a>亦应部殊乘别。<a id="a-Gf"></a>云云者。<a id="a-Gg"></a>虽如向述。<a id="a-Gh"></a>亦应更立名异义同。<a id="a-Gi"></a>而为多并。<a id="a-Gj"></a>分别答者。<a id="a-Gk"></a>先涅槃。<a id="a-Gl"></a>次胜鬘。<a id="a-Gm"></a>初涅槃者。<a id="a-Gn"></a>明常虽同广略稍别。<a id="a-Go"></a>亦应结云岂广略别。<a id="a-Gp"></a>令常不同。<a id="a-Gq"></a>次文云为一明一者。<a id="a-Gr"></a>三外之一自为一机。<a id="a-Gs"></a>非会三一故但云一。<a id="a-Gt"></a>部属方等对斥偏三。<a id="a-Gu"></a>未至法华不应云会。<a id="a-Gv"></a>云云者。<a id="a-Gw"></a>亦应更云带不带异一乘何殊。<a id="a-Gx"></a>亦应具约五时明会不会一乘共别。<a id="a-Gy"></a>次问近成是方便等者。<a id="a-Gz"></a>今师假设。<a id="a-H0"></a>先引华严大经以定。<a id="a-H1"></a>次若尔法华下引法华。<a id="a-H2"></a>于华严大经为妨。<a id="a-H3"></a>法华若兴皆开成远。<a id="a-H4"></a>则法华中无复方便。<a id="a-H5"></a>何故本后不轻却近。<a id="a-H6"></a>当知下结难。<a id="a-H7"></a>若尔会三下。<a id="a-H8"></a>以迹例本。<a id="a-H9"></a>本门开已更近。<a id="a-HA"></a>亦应迹门会已不会。<a id="a-HB"></a>应知此中文略。<a id="a-HC"></a>须先结云迹门会已无更不会所以本门远已无更不远。<a id="a-HD"></a>纵不轻中更明近迹。<a id="a-HE"></a>不可长寿更令短促。<a id="a-HF"></a>次若尔下重以迹例本。<a id="a-HG"></a>以定道同。<a id="a-HH"></a>故一切诸佛悉皆尔也。<a id="a-HI"></a>若尔下难诸佛寿同。<a id="a-HJ"></a>何独释迦长寿可叹。<a id="a-HK"></a>若独下结难。<a id="a-HL"></a>若独释迦寿长。<a id="a-HM"></a>则有佛道不同之过。<a id="a-HN"></a>故云前诸义坏。<a id="a-HO"></a>答意者舍异从同。<a id="a-HP"></a>一切诸佛悉皆如此。<a id="a-HQ"></a>故云亦然。<a id="a-HR"></a>意在同显实本。<a id="a-HS"></a>不必长短悉齐。<a id="a-HT"></a>又诸菩萨下引证。<a id="a-HU"></a>且引愿长岂即全等。<a id="a-HV"></a>此即下结同。<a id="a-HW"></a>亦不偏言者明常寿等。<a id="a-HX"></a>显往时异长短不同。<a id="a-HY"></a>望未来常一向平等。<a id="a-HZ"></a>故诸佛显本各有远近。<a id="a-Ha"></a>若论寿体无得复云一近一远。<a id="a-Hb"></a>故诸菩萨闻长寿已。<a id="a-Hc"></a>亦愿未来说报身寿如今释迦。<a id="a-Hd"></a>但开迹已无复近远。<a id="a-He"></a>故知下明本迹体用。<a id="a-Hf"></a>体用即法应相望。<a id="a-Hg"></a>若应迹相望不无近远。<a id="a-Hh"></a>约近迹应望本初应。<a id="a-Hi"></a>得有近远。<a id="a-Hj"></a>故对缘长短无别长短。<a id="a-Hk"></a>所以不云报身长者。<a id="a-Hl"></a>欲以法身亡其长短。<a id="a-Hm"></a>又欲显于诸佛道同。<a id="a-Hn"></a>其实开三佛道可同。<a id="a-Ho"></a>事成久近不可同也。<a id="a-Hp"></a>以是方可破他诸师。<a id="a-Hq"></a>故云诸师不可师也。</p>
  <p id="aHr">问。<a id="a-Hs"></a>既云远成真实近成方便者。<a id="a-Ht"></a>亦可云近成真实远成方便不。</p>
  <p id="aHu">答。<a id="a-Hv"></a>若初住中本下迹高被物说远。<a id="a-Hw"></a>即其事也。<a id="a-Hx"></a>故诸菩萨发愿利物。<a id="a-Hy"></a>随四悉益亦可说长。</p>
  <p id="aHz">问。<a id="a-I0"></a>若尔那知释迦不是初住。</p>
  <p id="aI1">答。<a id="a-I2"></a>今显实已不复隐本。<a id="a-I3"></a>故知非也。<a id="a-I4"></a>是则初住说长为权。<a id="a-I5"></a>开权说近为实。<a id="a-I6"></a>既有本下迹高。<a id="a-I7"></a>亦有本近迹远。<a id="a-I8"></a>用此高下开诸经中长短俱常。<a id="a-I9"></a>既了诸经长短俱常。<a id="a-IA"></a>自晓今经久远之本。<a id="a-IB"></a>唯云常者尚未可依。<a id="a-IC"></a>验知诸师计无常者不可依也。<a id="a-ID"></a>问义推等者。<a id="a-IE"></a>如向所说。<a id="a-IF"></a>法华明常道理实尔。<a id="a-IG"></a>据文不如涅槃常显。<a id="a-IH"></a>故今经明常似无文据。<a id="a-II"></a>答意者。<a id="a-IJ"></a>诠教也宗旨也。<a id="a-IK"></a>糟糠及桥并能诠教。<a id="a-IL"></a>能诠虽异失旨如糠。<a id="a-IM"></a>问桥具如止观第十。<a id="a-IN"></a>此且通途以斥执者。<a id="a-IO"></a>又教本下别明化意。<a id="a-IP"></a>前虽通斥今别明四悉。<a id="a-IQ"></a>宜长宜短被物不同。<a id="a-IR"></a>即因缘也。<a id="a-IS"></a>又文下以部望部据多少论。<a id="a-IT"></a>非全无文。<a id="a-IU"></a>即约教也。<a id="a-IV"></a>若随多弃少等者。<a id="a-IW"></a>忽若俱少则二经俱弃非魔何谓。<a id="a-IX"></a>具如涅槃第七邪正品中。<a id="a-IY"></a>不知法身常住皆名魔说。<a id="a-IZ"></a>又此经处处明法身者。<a id="a-Ia"></a>略如向引。<a id="a-Ib"></a>但名异义同。<a id="a-Ic"></a>人便迷名而失其旨。<a id="a-Id"></a>若但随名尚是魔说。<a id="a-Ie"></a>况多少耶。<a id="a-If"></a>亦如玄文同体异名中说。<a id="a-Ig"></a>即是实相宝渚非如非异。<a id="a-Ih"></a>平等大慧等。<a id="a-Ii"></a>问既明法身等者。<a id="a-Ij"></a>若明法身无三德者。<a id="a-Ik"></a>当知则非常住法身。<a id="a-Il"></a>答文可见。<a id="a-Im"></a>论文亦云成就三身。<a id="a-In"></a>三身即是三德故也。<a id="a-Io"></a>次正释品名为二。<a id="a-Ip"></a>先通。<a id="a-Iq"></a>次别。<a id="a-Ir"></a>初中先释如来。<a id="a-Is"></a>次释寿量。<a id="a-It"></a>初云通号者。<a id="a-Iu"></a>且指如来一名。<a id="a-Iv"></a>余九非无初号最显。<a id="a-Iw"></a>具如下释。<a id="a-Ix"></a>具通三身并具十号。<a id="a-Iy"></a>略如止观第二记。<a id="a-Iz"></a>次释寿量。<a id="a-J0"></a>诠量也者。<a id="a-J1"></a>寿家之量故曰诠量。<a id="a-J2"></a>故释量字诠量十方三世三佛等。<a id="a-J3"></a>故云也。<a id="a-J4"></a>次今正下结归品意。<a id="a-J5"></a>乃指今之本佛何故尔耶。<a id="a-J6"></a>以如来名通寿量亦尔。<a id="a-J7"></a>不可局故。<a id="a-J8"></a>故须且通。<a id="a-J9"></a>题名虽通意则局本。<a id="a-JA"></a>故结归也。</p>
  <p id="aJB">问。<a id="a-JC"></a>法报是本应身属迹。<a id="a-JD"></a>何以乃言本地三佛。</p>
  <p id="aJE">答。<a id="a-JF"></a>若其未开法报非迹。<a id="a-JG"></a>若显远已本迹各三。<a id="a-JH"></a>次如来下别释。<a id="a-JI"></a>亦先释如来。<a id="a-JJ"></a>先置广从略。<a id="a-JK"></a>所言广者。<a id="a-JL"></a>如四身十身三十三身无量身等。<a id="a-JM"></a>从义既广。<a id="a-JN"></a>今从略名以消品目。<a id="a-JO"></a>所言二三者。<a id="a-JP"></a>二即真应三即法等。<a id="a-JQ"></a>不云化者。<a id="a-JR"></a>化应一往其体大同。</p>
  <p id="aJS">问。<a id="a-JT"></a>华严十身此但二三。<a id="a-JU"></a>身数既少摄义不周。<a id="a-JV"></a>是则此经身义不足。</p>
  <p id="aJW">答。<a id="a-JX"></a>义有通别通义可尔。<a id="a-JY"></a>别则不然。<a id="a-JZ"></a>彼通云身故云十身卢舍那也。<a id="a-Ja"></a>别释如来故不应云业报佛国土佛等。<a id="a-Jb"></a>若欲通收彼经十身。<a id="a-Jc"></a>应开为四。<a id="a-Jd"></a>则以化身摄于业报。<a id="a-Je"></a>智即报身虚空属法。<a id="a-Jf"></a>余皆化摄。<a id="a-Jg"></a>故知此经亦立多身。<a id="a-Jh"></a>则妙音观音三十三身十法界身。<a id="a-Ji"></a>或己或他即其事也。<a id="a-Jj"></a>况今释品如来之名。<a id="a-Jk"></a>故但可二三。<a id="a-Jl"></a>诸教定故消名便故复释本迹方在今品。<a id="a-Jm"></a>故知今品即是本地二三如来。<a id="a-Jn"></a>初二如来者。<a id="a-Jo"></a>先借论文如实之名。<a id="a-Jp"></a>次释此名以成真应。<a id="a-Jq"></a>又二。<a id="a-Jr"></a>先真。<a id="a-Js"></a>次应。<a id="a-Jt"></a>真即法报二身合明。<a id="a-Ju"></a>故举境智和合以释真身。<a id="a-Jv"></a>乘是下释也。<a id="a-Jw"></a>既但以如智契境。<a id="a-Jx"></a>故属真身。<a id="a-Jy"></a>论中秖一如字释中境智各双言之者。<a id="a-Jz"></a>秖是能如如于所如。<a id="a-K0"></a>所如如于能如。<a id="a-K1"></a>此用金光明意也。<a id="a-K2"></a>若单论下明境智和合。<a id="a-K3"></a>成因取果阙一不可。<a id="a-K4"></a>次道觉下结成真身。<a id="a-K5"></a>因果满故。<a id="a-K6"></a>故云义成。<a id="a-K7"></a>所以真身云成。<a id="a-K8"></a>应身云生。<a id="a-K9"></a>以如实下明应。<a id="a-KA"></a>又二。<a id="a-KB"></a>先以报为本。<a id="a-KC"></a>前释真身。<a id="a-KD"></a>乘实道三字属因。<a id="a-KE"></a>今因成果全属果用。<a id="a-KF"></a>用本所证契境之智。<a id="a-KG"></a>乘于果上利物权道。<a id="a-KH"></a>即实而权故云实道。<a id="a-KI"></a>故以方便生于三界。<a id="a-KJ"></a>次来生下正明应身。<a id="a-KK"></a>亦借成论小名以显圆义。<a id="a-KL"></a>善简名义理则可归。<a id="a-KM"></a>次明三如来中。<a id="a-KN"></a>但离二为三。<a id="a-KO"></a>于中又三。<a id="a-KP"></a>先出三如来义通本迹。<a id="a-KQ"></a>次又法华下。<a id="a-KR"></a>别显本地三如来也。<a id="a-KS"></a>三论云下引经论证。<a id="a-KT"></a>初文又三。<a id="a-KU"></a>先出正释。<a id="a-KV"></a>次法身下翻名。<a id="a-KW"></a>三是三如来下融通。<a id="a-KX"></a>初又二。<a id="a-KY"></a>先借大论立义。<a id="a-KZ"></a>次如者下解释。<a id="a-Ka"></a>论文一句三身具足。<a id="a-Kb"></a>初以如之一字。<a id="a-Kc"></a>名为法身。<a id="a-Kd"></a>指所如之境。<a id="a-Ke"></a>还指所证为来。<a id="a-Kf"></a>故云不动而至。<a id="a-Kg"></a>此即如非因果而通因果。<a id="a-Kh"></a>来字在果不通于因。<a id="a-Ki"></a>次报身如来。<a id="a-Kj"></a>又三。<a id="a-Kk"></a>先正释。<a id="a-Kl"></a>次从理下结得名。<a id="a-Km"></a>三故论云下结示论文。<a id="a-Kn"></a>初文者。<a id="a-Ko"></a>专约报身解其二字。<a id="a-Kp"></a>但初如字义与前异。<a id="a-Kq"></a>前如法二字属所。<a id="a-Kr"></a>今如之一字属能。<a id="a-Ks"></a>法通境智。<a id="a-Kt"></a>智谓能如。<a id="a-Ku"></a>境即所如。<a id="a-Kv"></a>智还乘于所如之境。<a id="a-Kw"></a>得成于果。<a id="a-Kx"></a>故云乘于真实之道。<a id="a-Ky"></a>次智称去释今如字所以也虽即智如于境。<a id="a-Kz"></a>然如从境立名。<a id="a-L0"></a>故云从理名如等。<a id="a-L1"></a>次引论者。<a id="a-L2"></a>如能称于法相故也。<a id="a-L3"></a>解即属智称境而解。<a id="a-L4"></a>即能如也。<a id="a-L5"></a>以解满故名之曰来。<a id="a-L6"></a>准此法身亦应引论文。<a id="a-L7"></a>云如法相也。<a id="a-L8"></a>但是文略。</p>
 </body>
</html>