<!doctype html>
<html id="z3IBWYj1Mm" data-ver="4007">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第二中</h1>
  <p id="a2">次释少知识众中。<a id="a-3"></a>非但不叹又不列名。<a id="a-4"></a>以少人知。<a id="a-5"></a>而云圣与凡等者。<a id="a-6"></a>释少知识所以。<a id="a-7"></a>凡不测圣故云绝交。<a id="a-8"></a>非圣全不交凡名之为绝。<a id="a-9"></a>如以凡望凡交者方识。<a id="a-A"></a>况以凡望圣理合绝交。<a id="a-B"></a>交好既绝。<a id="a-C"></a>岂以识之多少言耶。<a id="a-D"></a>特以等者。<a id="a-E"></a>今圣为引凡发彼同类。<a id="a-F"></a>机缘不等随类接之。<a id="a-G"></a>故现少识之迹。<a id="a-H"></a>以接隐德之徒。<a id="a-I"></a>故不以凡夫能知能识。<a id="a-J"></a>而判所知所识位高下也。<a id="a-K"></a>故言不可以多少之迹失其本。<a id="a-L"></a>故不可以多人知识为本高。<a id="a-M"></a>以少人知识为本下。<a id="a-N"></a>又不可多知识者为有实本。<a id="a-O"></a>少知识者为无实本。<a id="a-P"></a>故知多识少识俱迹而别有理本。<a id="a-Q"></a>若久本者自有实成。<a id="a-R"></a>若欲此中辨四悉者。<a id="a-S"></a>多少异故世界。<a id="a-T"></a>随顺物机为人。<a id="a-U"></a>藏名隐德对治。<a id="a-V"></a>高下莫测第一义。<a id="a-W"></a>三藏十八种学人等者。<a id="a-X"></a>具如止观第六记。<a id="a-Y"></a>通教学无学位两节判者。<a id="a-Z"></a>前约二乘后约菩萨。<a id="a-a"></a>又前约三乘共位。<a id="a-b"></a>后约独菩萨位。<a id="a-c"></a>约别圆中亦两节判者。<a id="a-d"></a>前云功用无功用。<a id="a-e"></a>即约地住前后。<a id="a-f"></a>次具不具即等觉妙觉。<a id="a-g"></a>初入无功用亦得名为无学。<a id="a-h"></a>但是分得故更约具足。<a id="a-i"></a>引阿含意者。<a id="a-j"></a>为开第三句义端故也。<a id="a-k"></a>外人所以作此问者。<a id="a-l"></a>汝云罗汉既云无学。<a id="a-m"></a>何故更须随逐世尊。<a id="a-n"></a>若尔下假问征起。<a id="a-o"></a>答中即成第四句也。<a id="a-p"></a>凡言学者。<a id="a-q"></a>为进断故。<a id="a-r"></a>如七反一来不还皆不复学。<a id="a-s"></a>若历果进者义属前句。<a id="a-t"></a>况已所已断不复更断亦当第四句也。<a id="a-u"></a>更加双非即五句也。<a id="a-v"></a>两教声闻悉皆如此。<a id="a-w"></a>四教例者。<a id="a-x"></a>通教更约菩萨者。<a id="a-y"></a>前两句如前。<a id="a-z"></a>后两句者学无学当地住故。<a id="a-10"></a>无学学者无学在佛不可更学。<a id="a-11"></a>还应退取六地为无学。<a id="a-12"></a>出假名为学若准罗汉佛亦住于善法。<a id="a-13"></a>为无学学。<a id="a-14"></a>别圆后位唯不得令佛更有所学。<a id="a-15"></a>则阙第三句。<a id="a-16"></a>准通可知。<a id="a-17"></a>并以凡位为第五句。<a id="a-18"></a>则后三教并有两节。<a id="a-19"></a>皆成五句。<a id="a-1A"></a>本迹中云居满字学无学者。<a id="a-1B"></a>别圆两教皆取未足位。<a id="a-1C"></a>其中不妨亦有古佛。<a id="a-1D"></a>即是第二节无学人也。<a id="a-1E"></a>又满字者。<a id="a-1F"></a>满通三教简二从圆。<a id="a-1G"></a>众生应以半字学无学。<a id="a-1H"></a>庄严双树者。<a id="a-1I"></a>初从半字引入圆满。<a id="a-1J"></a>即鹿苑示枯方等示荣。<a id="a-1K"></a>尔时已是庄严不二。<a id="a-1L"></a>始行执迹而暗其本。<a id="a-1M"></a>来至法华涅槃方始显说。<a id="a-1N"></a>即大经中举因六人。<a id="a-1O"></a>既见佛性同于如来。<a id="a-1P"></a>二而不二故云庄严。<a id="a-1Q"></a>观心中已立学无学二句。<a id="a-1R"></a>应更立二句。<a id="a-1S"></a>不缘而缘名无学学。<a id="a-1T"></a>常如是观名学无学。<a id="a-1U"></a>对未修者成第五句。<a id="a-1V"></a>亦可约理为第五句。<a id="a-1W"></a>亦得三观各为五句。<a id="a-1X"></a>思之可见。<a id="a-1Y"></a>约观为数中云界如互论。<a id="a-1Z"></a>即具二千者。<a id="a-1a"></a>百界千如但成一千。<a id="a-1b"></a>即十界百界界界十如。<a id="a-1c"></a>复应更以百如千界。<a id="a-1d"></a>又名一千。<a id="a-1e"></a>且如十如初后相在则十如为百。<a id="a-1f"></a>用对十界岂非千界。<a id="a-1g"></a>此且一往论其单数。<a id="a-1h"></a>若百如中之千界界界十界。<a id="a-1i"></a>百界中之千如如如十如。<a id="a-1j"></a>何但界如各一千耶。<a id="a-1k"></a>是则重重无尽不可数知。<a id="a-1l"></a>将何以为二千定数。<a id="a-1m"></a>故云不可思议。<a id="a-1n"></a>诸境皆然且随便说。<a id="a-1o"></a>故云二千。<a id="a-1p"></a>因缘约教中并但列数。<a id="a-1q"></a>于义即足不须别求。<a id="a-1r"></a>故前二文直列而已。<a id="a-1s"></a>若欲义立闻数欢喜生善破恶入真。<a id="a-1t"></a>诸教用观对数解异。<a id="a-1u"></a>即其意也。<a id="a-1v"></a>举迹下本迹也。<a id="a-1w"></a>举迹等者。<a id="a-1x"></a>即此迹法是本法也。<a id="a-1y"></a>本自有迹故云本迹。<a id="a-1z"></a>非迹无以显本。<a id="a-20"></a>此迹即是本家之迹。<a id="a-21"></a>非本无以垂迹。<a id="a-22"></a>故二千迹中之迹。<a id="a-23"></a>即二千本中之迹。<a id="a-24"></a>上下悉然释妨。<a id="a-25"></a>如前多知识中。<a id="a-26"></a>列尼众中破旧解云。<a id="a-27"></a>又复无文等者。<a id="a-28"></a>比丘众末结云。<a id="a-29"></a>如是众所知识故可云多。<a id="a-2A"></a>学无学文末无此结故。<a id="a-2B"></a>故望前多得云少耳。<a id="a-2C"></a>尼众二文前无众所知识之言。<a id="a-2D"></a>后无可望以之为少。<a id="a-2E"></a>故云无文。<a id="a-2F"></a>义不可者。<a id="a-2G"></a>比丘众约叹德不叹德。<a id="a-2H"></a>列名不列名及数多少。<a id="a-2I"></a>并有结无结。<a id="a-2J"></a>以判多识少识。<a id="a-2K"></a>今尼众中但标二众主名。<a id="a-2L"></a>二人之后但云六千及亦与眷属俱。<a id="a-2M"></a>并无结列。<a id="a-2N"></a>岂有六千为他所识直云眷属不为他识耶。<a id="a-2O"></a>尚不例上藏名隐德。<a id="a-2P"></a>岂得云少。<a id="a-2Q"></a>大小者。<a id="a-2R"></a>旧呼大小名闻等。<a id="a-2S"></a>已如前破。<a id="a-2T"></a>又复耶输此翻名闻。<a id="a-2U"></a>岂得却以为无名闻(云云)二尼并阙约教者。<a id="a-2V"></a>准例合有。<a id="a-2W"></a>亦应约僧具有四教五味。</p>
  <p id="a2X">问。<a id="a-2Y"></a>大爱道之名何故用智度以消本耶。<a id="a-2Z"></a>复非佛母何以引佛母释之。</p>
  <p id="a2a">答。<a id="a-2b"></a>以有智故方能爱道。<a id="a-2c"></a>既爱大道智度亦大。<a id="a-2d"></a>况凡女人皆能生子。<a id="a-2e"></a>故借净名法门之母。<a id="a-2f"></a>令生己心导师之子。<a id="a-2g"></a>数无约教大意如前。<a id="a-2h"></a>观解数中以六根为六千者。<a id="a-2i"></a>虽借下文法师功德品文。<a id="a-2j"></a>今此并是义通初后。<a id="a-2k"></a>若的属尼众并是圣位六根。<a id="a-2l"></a>已于三周得记故。<a id="a-2m"></a>正用华严十种六根。<a id="a-2n"></a>表本法门者。<a id="a-2o"></a>兼本迹义也。<a id="a-2p"></a>耶输中以子标母者。<a id="a-2q"></a>凡以子标父母。<a id="a-2r"></a>或以父母标子。<a id="a-2s"></a>皆有德业为他所识者可以相显。<a id="a-2t"></a>比丘皆然。<a id="a-2u"></a>或云无翻者。<a id="a-2v"></a>非独耶输。<a id="a-2w"></a>一切未翻者多具有翻无翻。<a id="a-2x"></a>例修多罗等。<a id="a-2y"></a>佛妻者果中说因也。<a id="a-2z"></a>则出家之时已舍耶输。<a id="a-30"></a>故有佛号时无复妻也。<a id="a-31"></a>观解以表三夫人者。<a id="a-32"></a>鹿野不生故表空。<a id="a-33"></a>耶输有生故表假。<a id="a-34"></a>复居三观之中。<a id="a-35"></a>昙姨位大表中明矣。<a id="a-36"></a>上当分下合明本迹观心。<a id="a-37"></a>于中先明来意。<a id="a-38"></a>次正释。<a id="a-39"></a>初又二。<a id="a-3A"></a>初总次别。<a id="a-3B"></a>初二句总明者。<a id="a-3C"></a>当分两字皆去声呼。<a id="a-3D"></a>所以共明本迹观心者。<a id="a-3E"></a>以因缘不可合释。<a id="a-3F"></a>约教理应互通。<a id="a-3G"></a>今欲主伴共论。<a id="a-3H"></a>本迹观心便故。<a id="a-3I"></a>然菩萨杂众各有本迹观心不共明者。<a id="a-3J"></a>形服疏故。<a id="a-3K"></a>无始终故。<a id="a-3L"></a>非物重故。<a id="a-3M"></a>非经别为故。<a id="a-3N"></a>又因缘教相不别明者。<a id="a-3O"></a>从本垂迹秖是感应。<a id="a-3P"></a>感应所为不过教相。<a id="a-3Q"></a>故但本迹自摄余两。</p>
  <p id="a3R">若尔上文已有此两何须重明。</p>
  <p id="a3S">答。<a id="a-3T"></a>由化缘不同莫非益物。<a id="a-3U"></a>因缘相关须共设迹。<a id="a-3V"></a>或一人关多人多人关一人。<a id="a-3W"></a>或一人关一多人关多。<a id="a-3X"></a>故使始终亲疏主伴显密共成一化。<a id="a-3Y"></a>又诸圣观行能观所观。<a id="a-3Z"></a>一刹那顷含纳一期。<a id="a-3a"></a>事理权实人法主伴隐显善恶。<a id="a-3b"></a>无不为此心观摄之。<a id="a-3c"></a>是故须约王所以明。<a id="a-3d"></a>次显善权下别述来意。<a id="a-3e"></a>初句明本迹来意。<a id="a-3f"></a>次句明观心来意。<a id="a-3g"></a>权中之最故名为善。<a id="a-3h"></a>无一圣者不顺机缘故云曲巧。<a id="a-3i"></a>无一心所不成妙观故云精微。<a id="a-3j"></a>随机故曲诱进故巧。<a id="a-3k"></a>无杂故精理极故微。<a id="a-3l"></a>从夫首楞严去。<a id="a-3m"></a>先总释本迹为三。<a id="a-3n"></a>先叙垂迹总论利物之道。<a id="a-3o"></a>次今且下明主伴同怀化方。<a id="a-3p"></a>三以此下总结三昧之功。<a id="a-3q"></a>初文明本迹所依。<a id="a-3r"></a>本地所依。<a id="a-3s"></a>首楞本也。<a id="a-3t"></a>示现迹也。<a id="a-3u"></a>称适者。<a id="a-3v"></a>明垂迹意。<a id="a-3w"></a>靡所者。<a id="a-3x"></a>明垂迹相。<a id="a-3y"></a>诸大小教明诸罗汉但得四智。<a id="a-3z"></a>直被弹斥洮汰而已。<a id="a-40"></a>不明化意。<a id="a-41"></a>尔时谁云生阴未尽梵行未立所作未办。<a id="a-42"></a>仍有变易。<a id="a-43"></a>故知但约界内明尽。<a id="a-44"></a>若开显已本是大权。<a id="a-45"></a>所以先外次小传引入圆。<a id="a-46"></a>故非首楞之本。<a id="a-47"></a>无以垂于化迹。<a id="a-48"></a>故云靡所不为。<a id="a-49"></a>次明主伴化方者。<a id="a-4A"></a>为六初主伴降神。<a id="a-4B"></a>次若三十二下明师资诞质。<a id="a-4C"></a>三若皇皇下明共禀世道。<a id="a-4D"></a>四若法下明能所生熟。<a id="a-4E"></a>即指鹿苑小乘。<a id="a-4F"></a>五共辅下更熟未熟。<a id="a-4G"></a>即指方等般若。<a id="a-4H"></a>六次闻法华下。<a id="a-4I"></a>明主伴功毕。<a id="a-4J"></a>初又二。<a id="a-4K"></a>初主也。<a id="a-4L"></a>次法身下伴也。<a id="a-4M"></a>次文又二。<a id="a-4N"></a>初师也。<a id="a-4O"></a>次诸大下资也。<a id="a-4P"></a>第三文亦二。<a id="a-4Q"></a>初师示禀世道。<a id="a-4R"></a>次诸大士下次示受邪化。<a id="a-4S"></a>第四文亦二。<a id="a-4T"></a>初知所化尚生。<a id="a-4U"></a>次若所下鉴所化机熟。<a id="a-4V"></a>第五文又二。<a id="a-4W"></a>初方等。<a id="a-4X"></a>次般若。<a id="a-4Y"></a>第六又二。<a id="a-4Z"></a>初正明功毕。<a id="a-4a"></a>次法王下重述半满以显化功。<a id="a-4b"></a>分文竟次略释之。<a id="a-4c"></a>言近论者。<a id="a-4d"></a>且舍中间以述伽耶。<a id="a-4e"></a>圣后者圣皇之后。<a id="a-4f"></a>后亦德政故法身等者。<a id="a-4g"></a>亦有古佛且云菩萨。<a id="a-4h"></a>主既降神伴亦在迹。<a id="a-4i"></a>金姿者。<a id="a-4j"></a>金色美容也。<a id="a-4k"></a>大士者。<a id="a-4l"></a>大论称菩萨为大士。<a id="a-4m"></a>亦曰开士。<a id="a-4n"></a>士谓士夫凡人之通称。<a id="a-4o"></a>以大开简别故曰大等。<a id="a-4p"></a>如世云仁士志士等。<a id="a-4q"></a>亦以仁等简之。<a id="a-4r"></a>今人中发大心者名大。<a id="a-4s"></a>开是发之异名。<a id="a-4t"></a>引物不同故诸相各异。<a id="a-4u"></a>空室者须菩提。<a id="a-4v"></a>生时室内一切皆空。<a id="a-4w"></a>表解空故。<a id="a-4x"></a>雨宝者。<a id="a-4y"></a>楼那。<a id="a-4z"></a>寄辨通梦者。<a id="a-50"></a>舍利弗。<a id="a-51"></a>太子等者。<a id="a-52"></a>初同后异。<a id="a-53"></a>欲夺先与故为皇等。<a id="a-54"></a>处其极尊而为先导。<a id="a-55"></a>如因果经云。<a id="a-56"></a>佛将降此阎浮时。<a id="a-57"></a>有九十九亿众。<a id="a-58"></a>弃斯大众及忘四天下。<a id="a-59"></a>故云舍国。<a id="a-5A"></a>弃金轮位故曰捐王。<a id="a-5B"></a>示习世定故云学道。<a id="a-5C"></a>诸大士等亦示受邪化故云请业。<a id="a-5D"></a>过其所习故曰兼通。<a id="a-5E"></a>却摄彼众故曰宗匠。<a id="a-5F"></a>如身子十六声振五天。<a id="a-5G"></a>与目连共师沙然梵志。<a id="a-5H"></a>未经旬月沙然徒众尽以付之。<a id="a-5I"></a>大法欲启先为开辟如陈如等。<a id="a-5J"></a>知所化既生能化犹与。<a id="a-5K"></a>分庭抗礼如迦葉等。<a id="a-5L"></a>抗者。<a id="a-5M"></a>易云。<a id="a-5N"></a>知进而不知退知得而不知亡。<a id="a-5O"></a>亦对也。<a id="a-5P"></a>未肯为臣故分庭不退。<a id="a-5Q"></a>崇我道真者。<a id="a-5R"></a>具如迦葉缘中机熟可化故云易染等。<a id="a-5S"></a>诸大士各掌一职。<a id="a-5T"></a>智慧身子。<a id="a-5U"></a>神通目连。<a id="a-5V"></a>辩才迦旃延。<a id="a-5W"></a>三昧富楼那。<a id="a-5X"></a>更度未度者。<a id="a-5Y"></a>虽师徒受化化道未休。<a id="a-5Z"></a>度兼二义。<a id="a-5a"></a>若全未受化则方等中更令入小。<a id="a-5b"></a>若诸菩萨但令尽无明。<a id="a-5c"></a>言重熟已熟者。<a id="a-5d"></a>大小两熟位既未终。<a id="a-5e"></a>理须进入。<a id="a-5f"></a>释慕大中云不知者。<a id="a-5g"></a>秖此不知之言即大机冥发。<a id="a-5h"></a>下云机情二索。<a id="a-5i"></a>即此意也。<a id="a-5j"></a>含挟等者。<a id="a-5k"></a>谓般若中通教二乘。<a id="a-5l"></a>故彼部中通教真中具大小故。<a id="a-5m"></a>名之为含。<a id="a-5n"></a>大带于小故名为挟。<a id="a-5o"></a>从始至终通大小故。<a id="a-5p"></a>出内等者。<a id="a-5q"></a>明领业也。<a id="a-5r"></a>自他之法皆令知故。<a id="a-5s"></a>出内具如下疏中说。<a id="a-5t"></a>出内两字江南多分去声呼之。<a id="a-5u"></a>非无所以。<a id="a-5v"></a>若人之出入出字可从入声。<a id="a-5w"></a>人之所运可从去声。<a id="a-5x"></a>内字南北二音义同。<a id="a-5y"></a>但恐滥内外故从南音。<a id="a-5z"></a>共谓通教。</p>
  <p id="a60">若尔。<a id="a-61"></a>何不付藏。</p>
  <p id="a62">答。<a id="a-63"></a>先已得之。<a id="a-64"></a>别即别圆。<a id="a-65"></a>偏圆具如玄文分别。<a id="a-66"></a>被加为奉命所说名领知。<a id="a-67"></a>名说为领无别领也。<a id="a-68"></a>犹住小果名无希取。<a id="a-69"></a>转成熟酥名未顿舍。<a id="a-6A"></a>望后极教故名为虽。<a id="a-6B"></a>被加领法其心不惊。<a id="a-6C"></a>名为通泰。<a id="a-6D"></a>故渐已之言通昔。<a id="a-6E"></a>通泰唯在熟酥。<a id="a-6F"></a>次闻法华明至第五时。<a id="a-6G"></a>具如信解中广说。<a id="a-6H"></a>显真遗体故会天性。<a id="a-6I"></a>天性定故父子义成。<a id="a-6J"></a>昔结大缘名为真体。<a id="a-6K"></a>得受记莂父子义成。<a id="a-6L"></a>定昔二万佛所。<a id="a-6M"></a>方乃堪为记莂孤调涅槃故云独灭。<a id="a-6N"></a>尚无一人独灭岂留多人。<a id="a-6O"></a>法王下更述一代化意。<a id="a-6P"></a>初用下借半满枯荣以成化事。<a id="a-6Q"></a>释上方便权巧之言。<a id="a-6R"></a>大化功毕故曰身子等。<a id="a-6S"></a>不待涅槃故云息化赎命如释签。<a id="a-6T"></a>若此释者。<a id="a-6U"></a>方释法华经众。<a id="a-6V"></a>总别两重消释本迹。<a id="a-6W"></a>尚恐失旨。<a id="a-6X"></a>直尔一句翻名而已。<a id="a-6Y"></a>何异诸教声闻众耶。<a id="a-6Z"></a>唱灭等者。<a id="a-6a"></a>正由功毕唱灭言兴。<a id="a-6b"></a>故唱灭之缘正在斯典。<a id="a-6c"></a>二万灯明等者。<a id="a-6d"></a>准文殊答问引往所见。<a id="a-6e"></a>皆无后教。<a id="a-6f"></a>当知即于法华讫化。<a id="a-6g"></a>若东方所见具见法华涅槃。<a id="a-6h"></a>是则引同今佛故也。<a id="a-6i"></a>若迦葉出世其土犹净理同往见。<a id="a-6j"></a>虽涅槃有无不同。<a id="a-6k"></a>并于此经显实。<a id="a-6l"></a>为学等者。<a id="a-6m"></a>男如宝积善德等。<a id="a-6n"></a>女如月上无垢施等。<a id="a-6o"></a>道谓出家二众。<a id="a-6p"></a>俗即在家二众。<a id="a-6q"></a>发起等四皆悉有之。<a id="a-6r"></a>乃至良贱人畜亲疏恭慢嗔喜凡圣。<a id="a-6s"></a>其相非一故注云云。<a id="a-6t"></a>次总明观者。<a id="a-6u"></a>总别大旨委如前说。<a id="a-6v"></a>以二十心所共辅心王而缘善境。<a id="a-6w"></a>如初起观不离王数。<a id="a-6x"></a>通数犹通通至善所。<a id="a-6y"></a>以此大善历缘对境。<a id="a-6z"></a>其善转深如至今经故此善数无别心体。<a id="a-70"></a>还秖转其恶数而生。<a id="a-71"></a>故从外入小从小入大。<a id="a-72"></a>自始归终方名善极。<a id="a-73"></a>善行虽多不出此十。<a id="a-74"></a>故云十心为本。<a id="a-75"></a>转既极已。<a id="a-76"></a>还同心王无善无恶。<a id="a-77"></a>如诸弟子得授记已。<a id="a-78"></a>分同法王故云立也。<a id="a-79"></a>又渐转者。<a id="a-7A"></a>如诸声闻。<a id="a-7B"></a>若顿转者。<a id="a-7C"></a>如顿菩萨无非实相。<a id="a-7D"></a>使王成究竟法王子成法王真子。<a id="a-7E"></a>咸堪补处转化余生。<a id="a-7F"></a>是故于中先取善心。<a id="a-7G"></a>然今所列并准旧译。<a id="a-7H"></a>新云。<a id="a-7I"></a>信及不放逸。<a id="a-7J"></a>轻安舍惭愧。<a id="a-7K"></a>二根及不害。<a id="a-7L"></a>勤唯遍善心。<a id="a-7M"></a>初三句一字列。<a id="a-7N"></a>后四字结。<a id="a-7O"></a>若欲对旧名略辨同异者。<a id="a-7P"></a>新云信谓于三宝所忍许故也与旧名义同。<a id="a-7Q"></a>新云不放逸者。<a id="a-7R"></a>谓修诸善专注为性。<a id="a-7S"></a>旧名为念。<a id="a-7T"></a>念谓忆持。<a id="a-7U"></a>名异义同。<a id="a-7V"></a>新云轻安者。<a id="a-7W"></a>谓轻利安适堪任为性。<a id="a-7X"></a>旧名为喜。<a id="a-7Y"></a>喜悦安快。<a id="a-7Z"></a>亦名异义同。<a id="a-7a"></a>新名为舍。<a id="a-7b"></a>谓离沉掉。<a id="a-7c"></a>与旧名义同。<a id="a-7d"></a>新云惭愧。<a id="a-7e"></a>旧云猗觉。<a id="a-7f"></a>名义俱异。<a id="a-7g"></a>新云二根谓无贪无嗔。<a id="a-7h"></a>旧云定慧。<a id="a-7i"></a>名义亦别而道理大同。<a id="a-7j"></a>以无此二定慧方成。<a id="a-7k"></a>定慧亦深浅不同。<a id="a-7l"></a>二根非无优劣。<a id="a-7m"></a>新云不害。<a id="a-7n"></a>谓无损恼为性。<a id="a-7o"></a>旧名为戒名异义同。<a id="a-7p"></a>新云勤旧名进。<a id="a-7q"></a>名义大同其名义全不同者。<a id="a-7r"></a>译人意别不须和会。<a id="a-7s"></a>今此贵在从名入观。<a id="a-7t"></a>故善王善数共导诸恶以成妙善。<a id="a-7u"></a>故通心所辅王亦然。<a id="a-7v"></a>以数对人随其行相。<a id="a-7w"></a>亦应可解。<a id="a-7x"></a>十人既尔以十望诸。<a id="a-7y"></a>乃至无数不出心所。<a id="a-7z"></a>何但一万二千。<a id="a-80"></a>乃至未受化来。<a id="a-81"></a>以恶心所摄之亦尽。<a id="a-82"></a>何但善及通耶。<a id="a-83"></a>十人各备等者。<a id="a-84"></a>寄本迹以明观心。<a id="a-85"></a>本乃已成法王迹示善通心所。<a id="a-86"></a>以示入道不同故也。<a id="a-87"></a>言一一心中皆有王数者。<a id="a-88"></a>既二论不同。<a id="a-89"></a>今言相扶即是同时。<a id="a-8A"></a>亦应更云次第相生。<a id="a-8B"></a>非但同时异时。<a id="a-8C"></a>亦乃诸数互有。<a id="a-8D"></a>信具诸数从信为名。<a id="a-8E"></a>余九亦然。<a id="a-8F"></a>从强而说故受别名。<a id="a-8G"></a>十通心所准此可知。<a id="a-8H"></a>是故展转相扶攻恶。<a id="a-8I"></a>若一心改余者相从。<a id="a-8J"></a>若相扶转尽同入实境。<a id="a-8K"></a>无非真王非王非数。<a id="a-8L"></a>故知随人何者偏强。<a id="a-8M"></a>强为观境弱者随去。<a id="a-8N"></a>妙得此意。<a id="a-8O"></a>四仪三业修观有托。<a id="a-8P"></a>况复能观须辨异同。<a id="a-8Q"></a>言共攻者。<a id="a-8R"></a>通心善心即能攻也。<a id="a-8S"></a>言不行等者。<a id="a-8T"></a>指余恶等。<a id="a-8U"></a>能攻属智故云行般若也。<a id="a-8V"></a>引普贤观者。<a id="a-8W"></a>能所尽故。<a id="a-8X"></a>故心无心法不住法。<a id="a-8Y"></a>计有能观名为我心。<a id="a-8Z"></a>有我心故能所不亡。<a id="a-8a"></a>我所若空罪福无主。<a id="a-8b"></a>无心无数名正观者。<a id="a-8c"></a>故云若不尽者观则不讫。<a id="a-8d"></a>故至妙觉方名为讫。<a id="a-8e"></a>所言尽者。<a id="a-8f"></a>因心所尽果心无尽。<a id="a-8g"></a>犹如五阴因果名同而其体永别。<a id="a-8h"></a>通引诸经意云。<a id="a-8i"></a>众生不度等者。<a id="a-8j"></a>借事证理。<a id="a-8k"></a>若所观之心众生不转。<a id="a-8l"></a>则能观王数师弟不息。<a id="a-8m"></a>云云者。<a id="a-8n"></a>广明王数能观所观。<a id="a-8o"></a>讫与不讫成不成相。<a id="a-8p"></a>正觉之名又通诸地等。<a id="a-8q"></a>次列菩萨众者。<a id="a-8r"></a>大论第四先问。<a id="a-8s"></a>何名菩提萨埵。<a id="a-8t"></a>答一切诸佛法戒定及智慧。<a id="a-8u"></a>能利益一切是名为菩提。<a id="a-8v"></a>其心不可动能忍成道事。<a id="a-8w"></a>不断亦不破是名为萨埵。<a id="a-8x"></a>应约三教以释答文。<a id="a-8y"></a>对小成四。<a id="a-8z"></a>菩萨为出家等者。<a id="a-90"></a>论有二问。<a id="a-91"></a>初问声闻经中有四众。<a id="a-92"></a>无菩萨者何。<a id="a-93"></a>答有二种道。<a id="a-94"></a>谓声闻菩萨。<a id="a-95"></a>四众是声闻道故声闻经无菩萨众。<a id="a-96"></a>次问具如今文答云。<a id="a-97"></a>通虽如此别则不然。<a id="a-98"></a>具如今文。<a id="a-99"></a>论问。<a id="a-9A"></a>若尔。<a id="a-9B"></a>衍经何不独列菩萨。<a id="a-9C"></a>此问意者小乘教中菩萨非正。<a id="a-9D"></a>但列声闻及以四众。<a id="a-9E"></a>菩萨入在四众中摄。<a id="a-9F"></a>衍中声闻非正。<a id="a-9G"></a>亦应但列菩萨四众摄在菩萨中耶。<a id="a-9H"></a>论答云。<a id="a-9I"></a>是乘广大诸乘皆入。<a id="a-9J"></a>如恒河中不受大海。<a id="a-9K"></a>大海即能受于恒河。<a id="a-9L"></a>论答意者实如所问。<a id="a-9M"></a>但为摄取渐令归大如恒入海。<a id="a-9N"></a>彼存方便。<a id="a-9O"></a>若依今文先识诸部共别有无。<a id="a-9P"></a>方识今经列众之意。<a id="a-9Q"></a>非关列众离合。<a id="a-9R"></a>能辨大小偏圆。<a id="a-9S"></a>如金刚经唯列小数及金光明大小俱无。<a id="a-9T"></a>岂可能判大小别耶故知先以教定以教辨人。<a id="a-9U"></a>则百无一失。<a id="a-9V"></a>故今等者。<a id="a-9W"></a>言通意别。<a id="a-9X"></a>若具存等者。<a id="a-9Y"></a>先辨存略。<a id="a-9Z"></a>菩提下正释名。<a id="a-9a"></a>先约上求。<a id="a-9b"></a>又成下约化他。<a id="a-9c"></a>摩诃比前亦大等三。<a id="a-9d"></a>具有四教道知用三。<a id="a-9e"></a>故云多种。<a id="a-9f"></a>具如玄等及止观中。<a id="a-9g"></a>一一四弘即其始也。<a id="a-9h"></a>一一利生即其用也。<a id="a-9i"></a>一一道品即其行也。<a id="a-9j"></a>一一法门即所知也。<a id="a-9k"></a>四弘若别四三必殊。<a id="a-9l"></a>及简五味。<a id="a-9m"></a>方是今经圆妙菩萨也。<a id="a-9n"></a>如释论下至醍醐也。<a id="a-9o"></a>寄五味名以辨四教菩萨。<a id="a-9p"></a>论又云。<a id="a-9q"></a>凡称善法皆名为萨。<a id="a-9r"></a>善法体相名之为埵。<a id="a-9s"></a>故知菩萨自利利他皆是善法及善体相。<a id="a-9t"></a>即是四种阿耨菩提之道。<a id="a-9u"></a>一切贤圣之所称叹。<a id="a-9v"></a>是为四种菩提之萨埵也。<a id="a-9w"></a>又论云。<a id="a-9x"></a>通论三种皆称菩提。<a id="a-9y"></a>所谓三乘。<a id="a-9z"></a>前二乘人虽称菩提非佛功德。<a id="a-A0"></a>故不名萨埵。<a id="a-A1"></a>凡为杂血调成三祇百劫净乳。<a id="a-A2"></a>引大品三文证四味者。<a id="a-A3"></a>且以三教义摄四味。<a id="a-A4"></a>况今五味皆判菩萨。<a id="a-A5"></a>故以酪对通。<a id="a-A6"></a>二酥对别。<a id="a-A7"></a>醍醐对圆。<a id="a-A8"></a>以诸菩萨历此四味入不定故。<a id="a-A9"></a>义当三观。<a id="a-AA"></a>即三藏菩萨转入通时。<a id="a-AB"></a>义当于酪。<a id="a-AC"></a>据时并在方等已前。<a id="a-AD"></a>转入别时在二味者。<a id="a-AE"></a>以二味中皆有菩萨不思议事。<a id="a-AF"></a>引净名者。<a id="a-AG"></a>已入实者于二味中心称脱理。<a id="a-AH"></a>八千受屈。<a id="a-AI"></a>示同钝根及二乘人弹斥洮汰。<a id="a-AJ"></a>方并入别。<a id="a-AK"></a>准玄文意。<a id="a-AL"></a>即离二味以对通别。<a id="a-AM"></a>进退盈缩并有二意。<a id="a-AN"></a>故入实者皆自立身如彼座像。<a id="a-AO"></a>座高四万二千由旬。<a id="a-AP"></a>身亦称之。<a id="a-AQ"></a>借本迹中意以助约教。<a id="a-AR"></a>菩萨疑除等者。<a id="a-AS"></a>并证四菩萨中权者须开。<a id="a-AT"></a>故至今经方除三菩萨疑。<a id="a-AU"></a>方是善行菩萨之道。<a id="a-AV"></a>又涅槃等者。<a id="a-AW"></a>然二经同味咸息希望。<a id="a-AX"></a>是故引同言略有者。<a id="a-AY"></a>今昔合指。<a id="a-AZ"></a>本迹者为三。<a id="a-Aa"></a>先明本迹莫测。<a id="a-Ab"></a>次所以下明施迹意。<a id="a-Ac"></a>三然其下正示本拂迹。<a id="a-Ad"></a>初文中云或齐法王者。<a id="a-Ae"></a>如文殊本是龙。<a id="a-Af"></a>种上尊王佛。<a id="a-Ag"></a>余并准知。<a id="a-Ah"></a>散影垂容等者。<a id="a-Ai"></a>同前声闻总明本迹。<a id="a-Aj"></a>次施迹意中有法譬合。<a id="a-Ak"></a>譬中云槌砧者。<a id="a-Al"></a>化主为槌。<a id="a-Am"></a>辅者为砧。<a id="a-An"></a>乃至互为皆为成器。<a id="a-Ao"></a>本以古质为淳朴。<a id="a-Ap"></a>今以未治为淳朴。<a id="a-Aq"></a>令其成器。<a id="a-Ar"></a>故名为器。<a id="a-As"></a>淳朴不一故名为诸。<a id="a-At"></a>观中名破为成观后云云者。<a id="a-Au"></a>五住对三次与不次。<a id="a-Av"></a>观亦如是思之可知。<a id="a-Aw"></a>同谋下云云者。<a id="a-Ax"></a>应合喻云。<a id="a-Ay"></a>今开秘藏不涉权下。<a id="a-Az"></a>故证信之人皆非率尔。<a id="a-B0"></a>故今文列不必在多。<a id="a-B1"></a>列众虽尔。<a id="a-B2"></a>本门得道数倍诸经。<a id="a-B3"></a>即先得无生增道者是。<a id="a-B4"></a>故知复是随要列耳。<a id="a-B5"></a>此明数中已当因缘。<a id="a-B6"></a>虽即不明约教本迹。<a id="a-B7"></a>因缘之人既预密谋。<a id="a-B8"></a>必是圆人及有远本。<a id="a-B9"></a>八正即八万者。<a id="a-BA"></a>既是无作道品八正。<a id="a-BB"></a>无不观彼百界千如。<a id="a-BC"></a>十善既为所观。<a id="a-BD"></a>八正即是能观。<a id="a-BE"></a>能所相从各有八万次明位中初是因缘。<a id="a-BF"></a>次应四种下约教。<a id="a-BG"></a>初文中云无上道如境妙中者。<a id="a-BH"></a>六境初四菩提是也。<a id="a-BI"></a>境咸妙道之所趣。<a id="a-BJ"></a>以所显能故须指境。<a id="a-BK"></a>若辨四悉者。<a id="a-BL"></a>三不退异世界也。<a id="a-BM"></a>入位功德生善也。<a id="a-BN"></a>必治无明对治也。<a id="a-BO"></a>证一分真第一义也下去准知。<a id="a-BP"></a>不能具记。<a id="a-BQ"></a>具此名跋致者。<a id="a-BR"></a>阿者无也。<a id="a-BS"></a>跋致者退也。<a id="a-BT"></a>第三祇时横得三不退故。<a id="a-BU"></a>离五障时三义俱得。<a id="a-BV"></a>即是第三僧祇通至百劫。<a id="a-BW"></a>通是三不退也。<a id="a-BX"></a>至此名为上忍故也。<a id="a-BY"></a>次通教位引六心者。<a id="a-BZ"></a>通教地前无位可论。<a id="a-Ba"></a>借别位名以通其位。<a id="a-Bb"></a>即指别教七信已上。<a id="a-Bc"></a>入干慧也。<a id="a-Bd"></a>故云初地至六地方名位不退。<a id="a-Be"></a>或指地前假立七贤。<a id="a-Bf"></a>即以忍位为第六心。<a id="a-Bg"></a>依小乘位虽云忍位名位不退。<a id="a-Bh"></a>望菩萨乘犹名为退。<a id="a-Bi"></a>次别教中许地论师故不破。<a id="a-Bj"></a>圆位者。<a id="a-Bk"></a>诸教圆位不过华严。<a id="a-Bl"></a>余文虽有位义不彰。<a id="a-Bm"></a>或略举初住阙后诸位。<a id="a-Bn"></a>初住既尔行向岂殊。<a id="a-Bo"></a>岂得同其地前伏惑。<a id="a-Bp"></a>然又华严住后兼别。<a id="a-Bq"></a>或便一向作次第解。<a id="a-Br"></a>或以一向作圆顿解。<a id="a-Bs"></a>一何误哉。<a id="a-Bt"></a>具三不退者。<a id="a-Bu"></a>若先以不次寄次第说者。<a id="a-Bv"></a>则七信名位不退。<a id="a-Bw"></a>八信已去名行不退。<a id="a-Bx"></a>初住已去名念不退。<a id="a-By"></a>今从初住已具三德名三不退。<a id="a-Bz"></a>故云具也。<a id="a-C0"></a>般若是位离二死故。<a id="a-C1"></a>解脱是行诸行具故。<a id="a-C2"></a>法身名念证实境故。<a id="a-C3"></a>彼经第七贤首品中广明其相。<a id="a-C4"></a>卷初帝释问法慧云。<a id="a-C5"></a>初住成就几法几功德藏。<a id="a-C6"></a>法慧答云。<a id="a-C7"></a>此处甚深难信难知难说难解难通难分别。<a id="a-C8"></a>然承佛力具足演说。<a id="a-C9"></a>仍先较量云。<a id="a-CA"></a>供养十方阿僧祇众生乐具。<a id="a-CB"></a>经于千劫复令证支佛。<a id="a-CC"></a>百千亿分不及其一。<a id="a-CD"></a>又云欲知十方世界一即多多即一一念无量念等。<a id="a-CE"></a>望法华中施四百万亿阿僧祇世界六趣四生。<a id="a-CF"></a>乃至令得无学不如初随喜人。<a id="a-CG"></a>彼经仍易彼是圣位。<a id="a-CH"></a>故云十方等。<a id="a-CI"></a>望此第五十人一念功德。<a id="a-CJ"></a>方显圆位不可思议。<a id="a-CK"></a>此经为难。<a id="a-CL"></a>既俱是圆初后不二。<a id="a-CM"></a>亦何彼此。<a id="a-CN"></a>尚非初住者。<a id="a-CO"></a>此诸菩萨皆是一生补处。<a id="a-CP"></a>尚是古佛况复初住自新译来但以瑜伽唯识之位。<a id="a-CQ"></a>掩蔽华严圆常之说。<a id="a-CR"></a>谁知唯识等文但明别位后代谁肯见兹同异。<a id="a-CS"></a>又复有人全毁唯识论之权宗此则全迷方便之路。<a id="a-CT"></a>不识迹者迹居诸经之首。<a id="a-CU"></a>来至法华经初。<a id="a-CV"></a>验知可是浅位人耶。<a id="a-CW"></a>既失其本理迷其迹。<a id="a-CX"></a>况从部判部妙人尊。<a id="a-CY"></a>诸师既不晓于五时。<a id="a-CZ"></a>安知菩萨本迹。<a id="a-Ca"></a>故云所叹既谬等。<a id="a-Cb"></a>以藏叹通尚已成失。<a id="a-Cc"></a>以偏叹圆过莫大矣。<a id="a-Cd"></a>还成增减两谤者。<a id="a-Ce"></a>秖此一谬义招二失。<a id="a-Cf"></a>经无三教苦欲增之。<a id="a-Cg"></a>抑圆成偏减岂过此。<a id="a-Ch"></a>三观即三不退者。<a id="a-Ci"></a>空位假行中念。<a id="a-Cj"></a>一心者。<a id="a-Ck"></a>还约妙三一观悉具。<a id="a-Cl"></a>云云者。<a id="a-Cm"></a>委释次第不次第相。<a id="a-Cn"></a>及以一念须约六即。<a id="a-Co"></a>极有眉眼者纵而夺之。<a id="a-Cp"></a>虽有眉眼大体全无。<a id="a-Cq"></a>从核论下夺也。<a id="a-Cr"></a>无趣向者。<a id="a-Cs"></a>此现德等何教无之。<a id="a-Ct"></a>虽云法报不简圆别。<a id="a-Cu"></a>傥分圆别为初为后。<a id="a-Cv"></a>乃至诸句为横为竖。<a id="a-Cw"></a>故总破云无宗体也。<a id="a-Cx"></a>若有宗体故证位人依经立位。<a id="a-Cy"></a>位之所依名为位本。<a id="a-Cz"></a>本即是体位即是宗。<a id="a-D0"></a>况复今经特出诸教诸位之上。<a id="a-D1"></a>准教叹德意则可知。<a id="a-D2"></a>故始自不退终于度生。<a id="a-D3"></a>先定体宗方可叹德。</p>
  <p id="aD4">问。<a id="a-D5"></a>此经何以竖叹十地别教位耶。</p>
  <p id="aD6">答。<a id="a-D7"></a>一者寄本。<a id="a-D8"></a>二者证同。<a id="a-D9"></a>三者顺论。<a id="a-DA"></a>云何七地等者。<a id="a-DB"></a>古人所判云七地恐起二乘心者。<a id="a-DC"></a>此似通位。<a id="a-DD"></a>是故难其不成别义。<a id="a-DE"></a>难圆亦尔。<a id="a-DF"></a>若言七地始入无功用道。<a id="a-DG"></a>此是别教教道明义。<a id="a-DH"></a>故不成圆。<a id="a-DI"></a>言进退等者。<a id="a-DJ"></a>斥进不成圆退非通别。<a id="a-DK"></a>今文横竖者。<a id="a-DL"></a>竖叹赴情意本在圆。<a id="a-DM"></a>先正释。<a id="a-DN"></a>次料简。<a id="a-DO"></a>然初竖中初文虽借离二之名。<a id="a-DP"></a>须异璎珞二为方便。<a id="a-DQ"></a>还依一念具三不退。<a id="a-DR"></a>以为初地。<a id="a-DS"></a>圆离三垢圆发三智。<a id="a-DT"></a>圆明圆转一念供养。<a id="a-DU"></a>圆植德本为佛圆叹。<a id="a-DV"></a>具圆三慈不二佛慧下去准知。<a id="a-DW"></a>若不开等觉则四句同叹十地。<a id="a-DX"></a>今从开说故后三句叹于等觉。<a id="a-DY"></a>文云二句者。<a id="a-DZ"></a>指第十一十二句。<a id="a-Da"></a>为十地内外德者耳。<a id="a-Db"></a>但不从初即具。<a id="a-Dc"></a>故似别耳。<a id="a-Dd"></a>次横叹中初句亦云过二边者。<a id="a-De"></a>竖尚俱圆。<a id="a-Df"></a>况此横叹离二边耶。<a id="a-Dg"></a>但约非竖而竖如前所说。<a id="a-Dh"></a>过二边者。<a id="a-Di"></a>粗惑前去。<a id="a-Dj"></a>又从胜说从中立名。<a id="a-Dk"></a>下去诸句准此应知。<a id="a-Dl"></a>阿字者今师承用。<a id="a-Dm"></a>具如止观第五记。<a id="a-Dn"></a>问答者。<a id="a-Do"></a>初问中初句立宗。<a id="a-Dp"></a>三藏下纵许。<a id="a-Dq"></a>声闻下立例。<a id="a-Dr"></a>迹为下立难。<a id="a-Ds"></a>立宗意者断惑也。<a id="a-Dt"></a>地住已上皆约圆教断位叹德。<a id="a-Du"></a>三藏菩萨始终不断。<a id="a-Dv"></a>容不彼叹。<a id="a-Dw"></a>于断惑中尚叹二乘。<a id="a-Dx"></a>迹为通别断惑菩萨。<a id="a-Dy"></a>何得不叹。<a id="a-Dz"></a>而横竖二叹悉唯叹圆。<a id="a-E0"></a>答意者。<a id="a-E1"></a>义通本迹意唯在圆。<a id="a-E2"></a>竖文似叹于别依部唯叹于圆。<a id="a-E3"></a>借迹消文经意从本。<a id="a-E4"></a>故准叹声闻从迹。<a id="a-E5"></a>亦应菩萨四教俱叹。<a id="a-E6"></a>但欲知圆旨故亡迹以存本及去初而取后。<a id="a-E7"></a>次问可见。<a id="a-E8"></a>答中为三。<a id="a-E9"></a>初正答。<a id="a-EA"></a>次旧云下引别位为例。<a id="a-EB"></a>八地位既未极旧释尚具德不疑。<a id="a-EC"></a>何妨圆人诸位位位具足诸德。<a id="a-ED"></a>三法华论去引证。<a id="a-EE"></a>论云。<a id="a-EF"></a>彼菩萨德十三句二文摄取。<a id="a-EG"></a>应知一者上支下支门。<a id="a-EH"></a>二者摄取事门。<a id="a-EI"></a>初上支下。<a id="a-EJ"></a>支谓总相别相。<a id="a-EK"></a>应知初至不退转是总余者是别。<a id="a-EL"></a>彼论云。<a id="a-EM"></a>不退有十种示现具如今引。<a id="a-EN"></a>但除初总句犹有十二句。<a id="a-EO"></a>乃以供养植德二句。<a id="a-EP"></a>合为第四示现。<a id="a-EQ"></a>名称度生二句合为第十示现。<a id="a-ER"></a>故但成十示现。<a id="a-ES"></a>皆以不退为名。<a id="a-ET"></a>故知圆释句句互通。<a id="a-EU"></a>一一示现具十示现。<a id="a-EV"></a>具一切诸句。<a id="a-EW"></a>何但十示现十二句耶。<a id="a-EX"></a>此与四十二字门意同。<a id="a-EY"></a>又经云。<a id="a-EZ"></a>以慈修身句中论文具修身心二业经文所以略修心者慈即是心。<a id="a-Ea"></a>心熏于身故不别说。<a id="a-Eb"></a>乃至依我空法空不退。<a id="a-Ec"></a>故知地住俱证二空。<a id="a-Ed"></a>所以竖释文虽别对意非别者。<a id="a-Ee"></a>一者以有次文横释是约竖论横。<a id="a-Ef"></a>二者依论句句义意以对诸地。<a id="a-Eg"></a>如初地云不堕二边三观具足。<a id="a-Eh"></a>自利利他有无双照。<a id="a-Ei"></a>若福若智不离一心。<a id="a-Ej"></a>内因外缘何尝不具。<a id="a-Ek"></a>初地既尔后去悉然。<a id="a-El"></a>即此地中横竖具足。<a id="a-Em"></a>为对次第权借地名。<a id="a-En"></a>为显唯圆彼须横释。<a id="a-Eo"></a>故论中。<a id="a-Ep"></a>摄取事门即当竖释。<a id="a-Eq"></a>是故今文具用论中二门解释。<a id="a-Er"></a>但今文中准论。<a id="a-Es"></a>于何等境界下剩何等二字。<a id="a-Et"></a>论但云。<a id="a-Eu"></a>何等境界中应作所作故。<a id="a-Ev"></a>论自释云。<a id="a-Ew"></a>地清净者。<a id="a-Ex"></a>八地已上三地无相行寂静清净。<a id="a-Ey"></a>今文意以彼论三何等言。<a id="a-Ez"></a>一一皆属诸地。<a id="a-F0"></a>清净即诸地惑断。<a id="a-F1"></a>方便即诸地进趣。<a id="a-F2"></a>境界即诸地所依。<a id="a-F3"></a>应作等即诸地功用。<a id="a-F4"></a>论云。<a id="a-F5"></a>方便者。<a id="a-F6"></a>有四种。</p>
  <p id="aF7">一者摄取妙法方便。<a id="a-F8"></a>任持妙法以乐说力为人说故。<a id="a-F9"></a>即初四句随义思之。</p>
  <p id="aFA">二者摄取善知识方便。<a id="a-FB"></a>以依善知识应作所作故。<a id="a-FC"></a>即第五六七八句随句思之。</p>
  <p id="aFD">三者摄取众生方便以不舍众生故。<a id="a-FE"></a>即第九一句也。</p>
  <p id="aFF">四者摄取智方便。<a id="a-FG"></a>以教化众生令入彼智故。<a id="a-FH"></a>即后四句。</p>
  <p id="aFI">既诸句各对。<a id="a-FJ"></a>复云何等。<a id="a-FK"></a>何等者。<a id="a-FL"></a>辨别之辞。<a id="a-FM"></a>今亦互通。<a id="a-FN"></a>一一方便通约十地。<a id="a-FO"></a>顺诸经论及璎珞中。<a id="a-FP"></a>初地已上入法流水。<a id="a-FQ"></a>念念趣故入证道也。<a id="a-FR"></a>论中复有摄取事。<a id="a-FS"></a>示现诸境地等。<a id="a-FT"></a>于经非要故不更述。<a id="a-FU"></a>言八地者。<a id="a-FV"></a>虽不同璎珞诸经非无。<a id="a-FW"></a>复是别中教道异义去取俱得。<a id="a-FX"></a>今且依璎珞。<a id="a-FY"></a>于论既非大违。<a id="a-FZ"></a>且依一家承用。<a id="a-Fa"></a>言何等境界者。<a id="a-Fb"></a>利物处也。<a id="a-Fc"></a>次约观心者。<a id="a-Fd"></a>此中前文叙古破旧。<a id="a-Fe"></a>义当因缘。<a id="a-Ff"></a>今文二释义当教观。<a id="a-Fg"></a>虽阙本迹德随于人。<a id="a-Fh"></a>故不重明。<a id="a-Fi"></a>三观无殊随事名异。<a id="a-Fj"></a>若尔亦是诸句展转互具。<a id="a-Fk"></a>以得不退一心三观。<a id="a-Fl"></a>方得乃至度生一心三观。<a id="a-Fm"></a>乃至以得度生一心三观。<a id="a-Fn"></a>故方得乃至不退转一心三观中间诸句准此可知。<a id="a-Fo"></a>当知百句秖是一句。<a id="a-Fp"></a>故初住去位位圆融。<a id="a-Fq"></a>句别义同不须曲释。<a id="a-Fr"></a>小乘之中佛为身子。<a id="a-Fs"></a>开一句义端。<a id="a-Ft"></a>身子尚说无穷尽况此圆菩萨德欲分张之令楷定耶。<a id="a-Fu"></a>况复观门即是其德。<a id="a-Fv"></a>观融德妙何可疑耶。<a id="a-Fw"></a>故应约诸句自在说之。<a id="a-Fx"></a>有人问。<a id="a-Fy"></a>何故此中文殊居首。<a id="a-Fz"></a>答序中既能释于弥勒之疑。<a id="a-G0"></a>乃是一经发起之首。<a id="a-G1"></a>况二万佛所咸为众启疑。<a id="a-G2"></a>是故列在八万之首。<a id="a-G3"></a>法门等者。<a id="a-G4"></a>依此名义例应四释。<a id="a-G5"></a>而今少者。<a id="a-G6"></a>一者准例可知。<a id="a-G7"></a>又菩萨事迹或隐或显或真或俗或主或伴。<a id="a-G8"></a>不同声闻事迹显著。<a id="a-G9"></a>虽非显著必具诸教。<a id="a-GA"></a>而今开显义必在圆。<a id="a-GB"></a>况复如前约诸声闻总别广释。<a id="a-GC"></a>因已具知菩萨本迹。<a id="a-GD"></a>本迹既尔因缘教观准类可知。<a id="a-GE"></a>故不委述菩萨总别。<a id="a-GF"></a>今初文殊中引五文者。<a id="a-GG"></a>初三辨名思益举说明行。<a id="a-GH"></a>悲华论愿益物。<a id="a-GI"></a>初大经者从德立名。<a id="a-GJ"></a>即以见性立妙德名。<a id="a-GK"></a>此准第十七阇王悔后发愿文也。<a id="a-GL"></a>次二经但举梵音不同耳。<a id="a-GM"></a>思益明如说而观。<a id="a-GN"></a>观谓不起法非法想。<a id="a-GO"></a>观即行也。<a id="a-GP"></a>即言行相称而得妙名。<a id="a-GQ"></a>悲华因取妙土。<a id="a-GR"></a>益物事广所化位高。<a id="a-GS"></a>高广愿行一切皆妙。<a id="a-GT"></a>名为妙德。<a id="a-GU"></a>菩萨利生迹因何定。<a id="a-GV"></a>于此文中亦可义立四悉释者。<a id="a-GW"></a>即以妙德若名若体无非四悉。<a id="a-GX"></a>取土即世界。<a id="a-GY"></a>说法即为人。<a id="a-GZ"></a>立行即对治。<a id="a-Ga"></a>佛记等即第一义。<a id="a-Gb"></a>此是圆人复当约教。<a id="a-Gc"></a>从北方去即本迹也。<a id="a-Gd"></a>又如楞严经过去无量阿僧祇劫。<a id="a-Ge"></a>有佛号龙种上尊王。<a id="a-Gf"></a>亦文殊是。<a id="a-Gg"></a>观音中作四悉者。<a id="a-Gh"></a>名即世界。<a id="a-Gi"></a>思益即为人。<a id="a-Gj"></a>称名即对治。<a id="a-Gk"></a>宝藏佛去即第一义。<a id="a-Gl"></a>又思益见得菩提亦第一义。<a id="a-Gm"></a>下文指普门品。<a id="a-Gn"></a>注云云者。<a id="a-Go"></a>亦阙约教及以本迹教。<a id="a-Gp"></a>即圆人本是古佛。<a id="a-Gq"></a>观心中释初二字。<a id="a-Gr"></a>与下不殊。<a id="a-Gs"></a>但第三字与下稍别。<a id="a-Gt"></a>下约事释以所被为音。<a id="a-Gu"></a>此约能观以所宣为音。<a id="a-Gv"></a>由观故设教。<a id="a-Gw"></a>故云观是语本。<a id="a-Gx"></a>次大势至者。<a id="a-Gy"></a>思益约行。<a id="a-Gz"></a>悲华约愿。<a id="a-H0"></a>思益约威势以释势。<a id="a-H1"></a>正当字义。<a id="a-H2"></a>取大千者。<a id="a-H3"></a>以世释势。<a id="a-H4"></a>势力取世不违其志。<a id="a-H5"></a>以志大故。<a id="a-H6"></a>故佛记之。<a id="a-H7"></a>志取世故亦名世志。<a id="a-H8"></a>若作四悉者。<a id="a-H9"></a>思益世界。<a id="a-HA"></a>悲华为人对治。<a id="a-HB"></a>宝藏佛去第一义也。<a id="a-HC"></a>亦阙约教本迹例前拟后可知。<a id="a-HD"></a>文阙常精进。<a id="a-HE"></a>如大宝积经云。<a id="a-HF"></a>是菩萨为一众生经无量劫随逐不舍。<a id="a-HG"></a>犹不受化无一念弃舍。<a id="a-HH"></a>以身心俱进故。<a id="a-HI"></a>义通四悉。<a id="a-HJ"></a>教迹观心准例可知。<a id="a-HK"></a>不休息者。<a id="a-HL"></a>与常精进义意略同。<a id="a-HM"></a>欲辨别者无间趣入名为精进。<a id="a-HN"></a>长时无废名不休息。<a id="a-HO"></a>是故观解名为不住。<a id="a-HP"></a>故释不休息亦约长时。<a id="a-HQ"></a>但得记与利生不同耳。<a id="a-HR"></a>教迹准知。<a id="a-HS"></a>释宝掌者。<a id="a-HT"></a>先释掌。<a id="a-HU"></a>次令释下释宝。<a id="a-HV"></a>掌谓身分。<a id="a-HW"></a>既被上铠身分坚固。<a id="a-HX"></a>以其固掌法身之分。<a id="a-HY"></a>尚出无上出世之宝。<a id="a-HZ"></a>况复世宝。<a id="a-Ha"></a>故此两宝必具四悉。<a id="a-Hb"></a>于中云不志二乘者。<a id="a-Hc"></a>简法宝滥。<a id="a-Hd"></a>通慧心者。<a id="a-He"></a>从实起通。<a id="a-Hf"></a>通是慧性故云通慧。<a id="a-Hg"></a>约教本迹等(云云)。<a id="a-Hh"></a>释药王中。<a id="a-Hi"></a>三缘从后医王义当于药。<a id="a-Hj"></a>前二虽别是则佛世灭后。<a id="a-Hk"></a>皆立行生善。<a id="a-Hl"></a>火净者。<a id="a-Hm"></a>从烧身立名。<a id="a-Hn"></a>文中且以世治表出世治(云云)。<a id="a-Ho"></a>欠七菩萨未检经。<a id="a-Hp"></a>跋陀婆罗中。<a id="a-Hq"></a>初句是世界。<a id="a-Hr"></a>次思益下第一义。<a id="a-Hs"></a>此菩萨名在般舟经中。<a id="a-Ht"></a>亦名贤护。<a id="a-Hu"></a>善即贤也。<a id="a-Hv"></a>善巧将护令其不退。<a id="a-Hw"></a>弥勒中初句是世界。<a id="a-Hx"></a>思益是为人。<a id="a-Hy"></a>贤愚是对治。<a id="a-Hz"></a>悲华第一义。<a id="a-I0"></a>又云去。<a id="a-I1"></a>应合在因缘中。<a id="a-I2"></a>贤愚等者。<a id="a-I3"></a>彼经第九。<a id="a-I4"></a>佛在迦兰陀。<a id="a-I5"></a>阿难忽然思惟弥勒世尊。<a id="a-I6"></a>往昔云何发此慈悲之心。<a id="a-I7"></a>得是妙益。<a id="a-I8"></a>从禅定起而白佛。<a id="a-I9"></a>佛言。<a id="a-IA"></a>过去久远此阎浮提有一大王。<a id="a-IB"></a>名摩诃波罗婆。<a id="a-IC"></a>主五百小国。<a id="a-ID"></a>与群臣出猎。<a id="a-IE"></a>王所乘象欲心炽盛。<a id="a-IF"></a>因见象师调象。<a id="a-IG"></a>而便发心今为补处。<a id="a-IH"></a>又经亦有末济跛兔缘。<a id="a-II"></a>而立慈称。<a id="a-IJ"></a>以本愿力熏见苦生慈。<a id="a-IK"></a>前悲华中乃以拔苦而释与乐。<a id="a-IL"></a>故圆拔与而无别体(云云)。<a id="a-IM"></a>云云者。<a id="a-IN"></a>约教本迹观心乃至迹门发起众等。<a id="a-IO"></a>释导师中文舍四悉。<a id="a-IP"></a>导师是舍婆提国人。<a id="a-IQ"></a>是白衣居士。<a id="a-IR"></a>令入正道释导字。<a id="a-IS"></a>不求恩报释师德。<a id="a-IT"></a>以亡怀故方应师位。<a id="a-IU"></a>具名之外但列数者。<a id="a-IV"></a>因缘观等具如前意。<a id="a-IW"></a>但名不可尽陈。<a id="a-IX"></a>故但标大数。<a id="a-IY"></a>总而言之。<a id="a-IZ"></a>但由国人旧多知识者。<a id="a-Ia"></a>则先列之。<a id="a-Ib"></a>证信为易。<a id="a-Ic"></a>一代教中诸大菩萨宿缘获记。<a id="a-Id"></a>多在悲华第二卷中。<a id="a-Ie"></a>经云。<a id="a-If"></a>有菩萨名曰寂意。<a id="a-Ig"></a>白佛言。<a id="a-Ih"></a>诸佛皆有净土。<a id="a-Ii"></a>如来何故取此秽土。<a id="a-Ij"></a>佛言。<a id="a-Ik"></a>本愿故取。<a id="a-Il"></a>我于过去恒河沙阿僧祇劫。<a id="a-Im"></a>世界名删提岚。<a id="a-In"></a>劫名善。<a id="a-Io"></a>轮王名无诤念。<a id="a-Ip"></a>主四天下。<a id="a-Iq"></a>王有千子。<a id="a-Ir"></a>有一大臣。<a id="a-Is"></a>名曰宝海梵志。<a id="a-It"></a>唯有一子三十二相八十种好。<a id="a-Iu"></a>常有诸天而来供养。<a id="a-Iv"></a>国为作号名曰宝藏。<a id="a-Iw"></a>出家成道亦名宝藏。<a id="a-Ix"></a>说法度人其数无量。<a id="a-Iy"></a>其王千子各各供养经于三月。<a id="a-Iz"></a>过三月已欲为授记。<a id="a-J0"></a>先入三昧现十方佛土。<a id="a-J1"></a>集诸菩萨。<a id="a-J2"></a>先授宝海。<a id="a-J3"></a>十方世界众生宝海教化者。<a id="a-J4"></a>一时成佛。<a id="a-J5"></a>次授轮王千子。<a id="a-J6"></a>授第一子云。<a id="a-J7"></a>汝观六道起大悲心。<a id="a-J8"></a>断诸烦恼令住安乐。<a id="a-J9"></a>今当字汝为观世音。<a id="a-JA"></a>阿弥陀佛般涅槃后。<a id="a-JB"></a>二恒阿僧祇劫于夜初分正法灭时。<a id="a-JC"></a>于夜后分。<a id="a-JD"></a>其土转名一切珍宝之所成就。<a id="a-JE"></a>所有庄严胜安乐界。<a id="a-JF"></a>于一念顷便成正觉。<a id="a-JG"></a>号一切功德山王。<a id="a-JH"></a>寿九十六亿那由他百千万亿劫。<a id="a-JI"></a>第二太子名大势志(如疏)第三名文殊(如疏)第四名普贤。<a id="a-JJ"></a>在东方十恒沙世界微尘世界。<a id="a-JK"></a>名不瞬。<a id="a-JL"></a>乃至第九名阿閦。<a id="a-JM"></a>如是次第授千太子。<a id="a-JN"></a>中有愿取五浊成佛者。<a id="a-JO"></a>以大悲故其土名娑婆。<a id="a-JP"></a>何以故。<a id="a-JQ"></a>是诸众生忍于三毒及诸烦恼。<a id="a-JR"></a>能忍斯恶故名忍土。<a id="a-JS"></a>是千人中唯除一人。<a id="a-JT"></a>余并于贤劫而得成佛。</p>
  <p id="aJU">法华文句卷第二(中)法华文句记卷第二(下)。</p>
  <p id="aJV">次列杂众者。<a id="a-JW"></a>旧云凡等者。<a id="a-JX"></a>如八龙多是八地菩萨。<a id="a-JY"></a>乃至华严中并得不思议解脱。<a id="a-JZ"></a>此中有道者。<a id="a-Ja"></a>如阇王所将岂独俗众。<a id="a-Jb"></a>五道者。<a id="a-Jc"></a>无地狱即乘戒俱缓。<a id="a-Jd"></a>二界者。<a id="a-Je"></a>无无色即戒急乘缓。<a id="a-Jf"></a>八番者。<a id="a-Jg"></a>欲天色天龙干紧修迦人。<a id="a-Jh"></a>具如下列。<a id="a-Ji"></a>方等列地狱者。<a id="a-Jj"></a>具如释签第四戒缓乘急。<a id="a-Jk"></a>中阴花无色者。<a id="a-Jl"></a>中阴上卷分身品。<a id="a-Jm"></a>定化王菩萨白佛言。<a id="a-Jn"></a>快说斯义晓了众生闻法易悟。<a id="a-Jo"></a>复有难悟者。<a id="a-Jp"></a>或在有对。<a id="a-Jq"></a>或在无对。<a id="a-Jr"></a>或可见。<a id="a-Js"></a>或不可见。<a id="a-Jt"></a>前有对有可见不可见故。<a id="a-Ju"></a>可见有对如前。<a id="a-Jv"></a>不可见有对如臭毛鬼所至闻气。<a id="a-Jw"></a>不可见无对即余鬼神。<a id="a-Jx"></a>或在有色。<a id="a-Jy"></a>或在无色。<a id="a-Jz"></a>或在非有想非无想。<a id="a-K0"></a>有色即欲色二界。<a id="a-K1"></a>无色即下三空处。<a id="a-K2"></a>虽复难化佛或至彼或摄到此。<a id="a-K3"></a>此经无者或略等耳。<a id="a-K4"></a>故云不可一例。<a id="a-K5"></a>又准乘戒细论具如净名疏。<a id="a-K6"></a>旧云人是土主者。<a id="a-K7"></a>意指八番中阇王众也。<a id="a-K8"></a>今亦不用。<a id="a-K9"></a>故引无量义破之。<a id="a-KA"></a>岂有鬼神等必须外客耶。<a id="a-KB"></a>言未详者。<a id="a-KC"></a>虽望无量义人不必在后。<a id="a-KD"></a>或恐有意。<a id="a-KE"></a>鬼神重出者。<a id="a-KF"></a>即紧干修。<a id="a-KG"></a>机杂者。<a id="a-KH"></a>亦应更云诸机不同。<a id="a-KI"></a>析与体杂偏与圆杂(云云)。<a id="a-KJ"></a>此是约教释者。<a id="a-KK"></a>二乘即两教二乘。<a id="a-KL"></a>菩萨即三教菩萨。<a id="a-KM"></a>三教皆有出假智故。<a id="a-KN"></a>佛道既云一摄一切唯得是圆。<a id="a-KO"></a>二乘菩萨并是从初。<a id="a-KP"></a>佛道即是元初修圆者。<a id="a-KQ"></a>不从渐来。<a id="a-KR"></a>三十三天。<a id="a-KS"></a>及三光四天王者。<a id="a-KT"></a>俱舍云。<a id="a-KU"></a>妙高层有四相去各十千。<a id="a-KV"></a>旁出十六千八四二千量。<a id="a-KW"></a>坚首及持鬘恒憍。<a id="a-KX"></a>大王众。<a id="a-KY"></a>如次居四级亦住余七山。<a id="a-KZ"></a>妙高顶八万三十三天居四角有四峰。<a id="a-Ka"></a>金刚首所住。<a id="a-Kb"></a>中宫名善现。<a id="a-Kc"></a>周万逾缮那外四苑庄严。<a id="a-Kd"></a>众车粗杂喜。<a id="a-Ke"></a>若作四悉者。<a id="a-Kf"></a>住处得名世界。<a id="a-Kg"></a>能施为人。<a id="a-Kh"></a>思义对治。<a id="a-Ki"></a>天主第一义。<a id="a-Kj"></a>约教者。<a id="a-Kk"></a>阿含证三藏般若证通。<a id="a-Kl"></a>别圆者。<a id="a-Km"></a>华严经帝释在第二地。<a id="a-Kn"></a>故知两教并得首楞严定明矣。<a id="a-Ko"></a>过贤劫等者具如般若。<a id="a-Kp"></a>云云者。<a id="a-Kq"></a>得记义当三教菩萨。<a id="a-Kr"></a>本迹中云共服甘露者。<a id="a-Ks"></a>大经第六四依品云。<a id="a-Kt"></a>如三十三天有妙甘露不死之药。<a id="a-Ku"></a>譬初住已上理同也。<a id="a-Kv"></a>名月等本迹并出正法华。<a id="a-Kw"></a>本必有教。<a id="a-Kx"></a>观解意者。<a id="a-Ky"></a>三谛即第一义天。<a id="a-Kz"></a>谛即是境。<a id="a-L0"></a>境生于智智如子也。<a id="a-L1"></a>云云者。<a id="a-L2"></a>境别智别生子不同。<a id="a-L3"></a>居四宝山者。<a id="a-L4"></a>秖是须弥。<a id="a-L5"></a>正法念云。<a id="a-L6"></a>四级各有十住处具如玄文。<a id="a-L7"></a>广二十四万里者。<a id="a-L8"></a>未知所出。<a id="a-L9"></a>若俱舍依妙高半腹而住。<a id="a-LA"></a>有四级。<a id="a-LB"></a>颂云。<a id="a-LC"></a>旁出十六千八四二千量。<a id="a-LD"></a>向上一一各半减故。<a id="a-LE"></a>东提头等者。<a id="a-LF"></a>名在金光明第二四天王品。<a id="a-LG"></a>尔时提头赖吒天王。<a id="a-LH"></a>毗留勒叉天王。<a id="a-LI"></a>毗留博叉天王。<a id="a-LJ"></a>毗沙门天王。<a id="a-LK"></a>始自东方终于北方。<a id="a-LL"></a>第三鬼神品列二十八部。<a id="a-LM"></a>不令等者。<a id="a-LN"></a>迹防四树。<a id="a-LO"></a>四树既表于四德。<a id="a-LP"></a>以迹表本本护四德双树。<a id="a-LQ"></a>虽复四枯四荣。<a id="a-LR"></a>然非枯非荣之理。<a id="a-LS"></a>亦不出于常乐我净。<a id="a-LT"></a>故护八树是护四德。<a id="a-LU"></a>护四德者有其二义。<a id="a-LV"></a>一者不许偏取。<a id="a-LW"></a>偏取成邪。<a id="a-LX"></a>二者不许全取。<a id="a-LY"></a>全取成执。<a id="a-LZ"></a>须知其理谓非枯荣。<a id="a-La"></a>今言枝叶者。<a id="a-Lb"></a>以一德中皆具四德。<a id="a-Lc"></a>若偏取一名不知具德名取枝叶等。<a id="a-Ld"></a>故外教中并有其名。<a id="a-Le"></a>是故文云枝干喻常等。<a id="a-Lf"></a>正显一德各具四德。<a id="a-Lg"></a>护八爱见者。<a id="a-Lh"></a>一一谛下各一爱见。<a id="a-Li"></a>四种四谛各随其教除其爱见。<a id="a-Lj"></a>故四王各领不令脑人如各护见爱不令取境。<a id="a-Lk"></a>若从后说王即王三昧也。<a id="a-Ll"></a>当教教主亦可皆王。<a id="a-Lm"></a>各破爱见。<a id="a-Ln"></a>他化五欲下云云者。<a id="a-Lo"></a>应具明欲天身量寿命。<a id="a-Lp"></a>俱舍云。<a id="a-Lq"></a>赡部洲人量三肘半四肘。<a id="a-Lr"></a>东西北洲人倍倍增如次。<a id="a-Ls"></a>欲天俱卢舍四分一一增。<a id="a-Lt"></a>色天逾缮那初四增半半。<a id="a-Lu"></a>此上增倍倍唯无云减三。<a id="a-Lv"></a>人间五十年下天一昼夜。<a id="a-Lw"></a>承斯寿五百上五倍倍增。<a id="a-Lx"></a>色无昼夜殊。<a id="a-Ly"></a>劫数等身量。<a id="a-Lz"></a>无色初二万后后二二增。<a id="a-M0"></a>少光上下天大全半为劫。<a id="a-M1"></a>若论高下于一一天。<a id="a-M2"></a>如去下量去上亦然。<a id="a-M3"></a>别译阿含第六。<a id="a-M4"></a>广明诸梵来下。<a id="a-M5"></a>第八第十一广明诸天赞佛。<a id="a-M6"></a>诸天若来并同人形。<a id="a-M7"></a>第四云。<a id="a-M8"></a>梵王来礼佛佛入火光三昧不能得前。<a id="a-M9"></a>因往瞿伽离门唤之。<a id="a-MA"></a>瞿伽离问。<a id="a-MB"></a>谁唤。<a id="a-MC"></a>答梵王。<a id="a-MD"></a>又问。<a id="a-ME"></a>佛记汝得阿那含耶。<a id="a-MF"></a>答如是。<a id="a-MG"></a>又问。<a id="a-MH"></a>阿那含名为不来。<a id="a-MI"></a>汝何以来。<a id="a-MJ"></a>梵王言。<a id="a-MK"></a>如是之人不应与语。<a id="a-ML"></a>故知一同人法。<a id="a-MM"></a>还有违情而诫伽离。<a id="a-MN"></a>例有教门等者。<a id="a-MO"></a>既为一代请法轮主。<a id="a-MP"></a>请大则大。<a id="a-MQ"></a>请小则小。<a id="a-MR"></a>本迹者。<a id="a-MS"></a>本住清净一实妙境。<a id="a-MT"></a>观除惑秽并得名净。<a id="a-MU"></a>又文中从释诸天来唯帝释具四释。<a id="a-MV"></a>三光四王自在等色天。<a id="a-MW"></a>虽有因缘并阙约教者。<a id="a-MX"></a>然诸天常随世尊处处闻法。<a id="a-MY"></a>亦应随诸教味以判浅深及开显等。<a id="a-MZ"></a>如引身子得记之流。<a id="a-Ma"></a>但弘教事薄举例而已。<a id="a-Mb"></a>故八龙下多然。<a id="a-Mc"></a>唯紧有教。<a id="a-Md"></a>以义便耳。<a id="a-Me"></a>无量法门下云云者。<a id="a-Mf"></a>从多头故且以假观为首。<a id="a-Mg"></a>即是一假一切假。<a id="a-Mh"></a>若通说者。<a id="a-Mi"></a>一空一切空一中一切中亦多头也。<a id="a-Mj"></a>长阿含等者彼经具明池出四大河如疏。<a id="a-Mk"></a>阿者无耨达者患。<a id="a-Ml"></a>无彼三患故也。<a id="a-Mm"></a>本住法华三昧者。<a id="a-Mn"></a>实道所证一切皆名法华三昧。<a id="a-Mo"></a>今且以华释华耳。<a id="a-Mp"></a>四紧者。<a id="a-Mq"></a>杂心云。<a id="a-Mr"></a>是畜生道摄。<a id="a-Ms"></a>紧那一角。<a id="a-Mt"></a>乾闼无角。<a id="a-Mu"></a>身相略同。<a id="a-Mv"></a>今言奏四教等者。<a id="a-Mw"></a>既历五味。<a id="a-Mx"></a>皆有紧等。<a id="a-My"></a>当知所奏亦偏圆别。<a id="a-Mz"></a>来至今经独显实谛。<a id="a-N0"></a>如大树紧那罗经中。<a id="a-N1"></a>大树紧那罗王与无量紧及无量干无量诸天。<a id="a-N2"></a>奏八万四千净妙乐音。<a id="a-N3"></a>来至佛所。<a id="a-N4"></a>弦歌一动声震大千。<a id="a-N5"></a>须弥山王踊没低昂。<a id="a-N6"></a>一切声闻皆从座起犹如舞戏。<a id="a-N7"></a>天冠菩萨问迦葉言。<a id="a-N8"></a>少欲知足头陀第一。<a id="a-N9"></a>乃于今日犹如小儿。<a id="a-NA"></a>迦葉答言。<a id="a-NB"></a>非本心也。<a id="a-NC"></a>故知彼经属方等部以大斥小。<a id="a-ND"></a>紧那奏于别圆之乐。<a id="a-NE"></a>故使声闻不能自安。<a id="a-NF"></a>故至法华理合纯妙。<a id="a-NG"></a>十宝山者。<a id="a-NH"></a>华严具列。<a id="a-NI"></a>已如止观第五记。<a id="a-NJ"></a>若俱舍中先列七山并妙高八。<a id="a-NK"></a>论云。<a id="a-NL"></a>苏迷卢处中次逾健达罗等。<a id="a-NM"></a>于大洲等外有铁轮围山。<a id="a-NN"></a>前七金所成苏迷卢四宝。<a id="a-NO"></a>并雪香山合十山也。<a id="a-NP"></a>既云为天奏乐天。<a id="a-NQ"></a>亦诸机不同。<a id="a-NR"></a>歌咏十力者。<a id="a-NS"></a>既云不起灭定。<a id="a-NT"></a>即初住已上也。<a id="a-NU"></a>故迹中弦管亦应歌于四教。<a id="a-NV"></a>各有十力。<a id="a-NW"></a>若大树经中于香山南请佛供养。<a id="a-NX"></a>佛受供已记其当得作佛。<a id="a-NY"></a>号功德王。<a id="a-NZ"></a>理应法身记也。<a id="a-Na"></a>若在初住八相之记。<a id="a-Nb"></a>犹在迹中。<a id="a-Nc"></a>今经所将不及大树经中多者。<a id="a-Nd"></a>以闻实经不易故也。<a id="a-Ne"></a>又今经龙王举八。<a id="a-Nf"></a>紧等各四者。<a id="a-Ng"></a>有所表故。<a id="a-Nh"></a>八拟八正诸教各有八正故也。<a id="a-Ni"></a>紧既四教大旨可知。<a id="a-Nj"></a>余者俗乐以俗表真。<a id="a-Nk"></a>四干对教随义释出。<a id="a-Nl"></a>幢谓缘幢即竽木也。<a id="a-Nm"></a>倒谓掷倒等。<a id="a-Nn"></a>四修亦云无天者。<a id="a-No"></a>无天德故。<a id="a-Np"></a>佛地论属天种。<a id="a-Nq"></a>正法念鬼畜种。<a id="a-Nr"></a>大权示现往缘何定。<a id="a-Ns"></a>准阿含等四修次第住于海底。<a id="a-Nt"></a>各二万由旬。<a id="a-Nu"></a>言畜天等种者。<a id="a-Nv"></a>并据元祖。<a id="a-Nw"></a>五系系魔外道者。<a id="a-Nx"></a>具如止观第五记。<a id="a-Ny"></a>五住者。<a id="a-Nz"></a>他解秖是界内见思。<a id="a-O0"></a>若尔与四住何别。<a id="a-O1"></a>他云。<a id="a-O2"></a>三界见为见一处住地。<a id="a-O3"></a>欲思为欲爱。<a id="a-O4"></a>色思为色爱。<a id="a-O5"></a>无色思为无色爱。<a id="a-O6"></a>三界无明为无明住地。<a id="a-O7"></a>然依五性宗中以见疑无明等种子为无明住地。<a id="a-O8"></a>今意不尔。<a id="a-O9"></a>五住为二死作因。<a id="a-OA"></a>即以三界通惑为四住。<a id="a-OB"></a>更加别惑为第五住。<a id="a-OC"></a>故别惑中总含内外无知及以障中无明故也。<a id="a-OD"></a>望唯识等但加种子为异耳。<a id="a-OE"></a>正本者正法华耳。<a id="a-OF"></a>水精入身者。<a id="a-OG"></a>或是有情。<a id="a-OH"></a>或是非情。<a id="a-OI"></a>若是非情义同湿生而兼胎藏。<a id="a-OJ"></a>如阿含经有女人向火暖气入身有孕。<a id="a-OK"></a>父疑责女。<a id="a-OL"></a>乃至达王。<a id="a-OM"></a>王欲罪之。<a id="a-ON"></a>女云。<a id="a-OO"></a>何有此无道之王欲治无罪之人。<a id="a-OP"></a>请王试验。<a id="a-OQ"></a>王知无罪乃纳为妃。<a id="a-OR"></a>具如止观第四记。<a id="a-OS"></a>色心本净者。<a id="a-OT"></a>对迹丑嫉也。<a id="a-OU"></a>本住色净故般若净。<a id="a-OV"></a>般若净即心净。<a id="a-OW"></a>此云障持者。<a id="a-OX"></a>谓能障持。<a id="a-OY"></a>世云常持者无凭。<a id="a-OZ"></a>日蚀者。<a id="a-Oa"></a>若全不许俗有计者。<a id="a-Ob"></a>然依历数亦可预算知之何耶。<a id="a-Oc"></a>以器世间法尔与人阴阳理合。<a id="a-Od"></a>故人身中五行与天地数合。<a id="a-Oe"></a>故亏盈之法须应历数。<a id="a-Of"></a>岂妨正业耶。<a id="a-Og"></a>言种种邪说者。<a id="a-Oh"></a>然日月照四天下。<a id="a-Oi"></a>四天下亦阴阳不同。<a id="a-Oj"></a>不可亏盈则令一切王等尽皆衰耶。<a id="a-Ok"></a>水旱灾变亦复如是。<a id="a-Ol"></a>故知虽一分与阴阳理合。<a id="a-Om"></a>而一分须依众生业力。<a id="a-On"></a>故凡诸依土皆顺正报。<a id="a-Oo"></a>如华藏土。<a id="a-Op"></a>必顺报佛及诸菩萨。<a id="a-Oq"></a>依正自在。<a id="a-Or"></a>方便亦然。<a id="a-Os"></a>怖日月时等者。<a id="a-Ot"></a>大论十一云。<a id="a-Ou"></a>罗睺欲啖月时。<a id="a-Ov"></a>月天子怖疾走诉佛而说偈言。<a id="a-Ow"></a>大智精进佛世尊。<a id="a-Ox"></a>我今归命稽首礼。<a id="a-Oy"></a>是罗睺罗恼乱我。<a id="a-Oz"></a>愿佛怜愍见救护。<a id="a-P0"></a>佛为罗睺而说偈言。<a id="a-P1"></a>月能照暗而清凉。<a id="a-P2"></a>是虚空中大灯明。<a id="a-P3"></a>其色白净有千光。<a id="a-P4"></a>汝莫吞月疾放去。<a id="a-P5"></a>尔时婆雉见罗睺汗出放月。<a id="a-P6"></a>以偈问曰。<a id="a-P7"></a>汝罗睺罗何故战栗。<a id="a-P8"></a>犹如病怖不安乃尔。<a id="a-P9"></a>罗睺答曰。<a id="a-PA"></a>我若不放月头破作七分。<a id="a-PB"></a>设得生活不安隐。<a id="a-PC"></a>以故我今放此月。<a id="a-PD"></a>昔为婆罗门等者。<a id="a-PE"></a>如俱舍云。<a id="a-PF"></a>欲天俱卢舍四分一一增。<a id="a-PG"></a>至第六天但一俱卢舍半。<a id="a-PH"></a>既云身长八万四千由旬。<a id="a-PI"></a>尚可得于色天第一。<a id="a-PJ"></a>以色究竟天寿一万六千劫。<a id="a-PK"></a>身长一万六千逾缮那。<a id="a-PL"></a>应是变身能为八万四千。<a id="a-PM"></a>好斗战等者。<a id="a-PN"></a>此四修罗与帝释战时。<a id="a-PO"></a>次第布军具如今列。<a id="a-PP"></a>长含十八南洲有金刚山。<a id="a-PQ"></a>中有修罗宫。<a id="a-PR"></a>所治有六千由旬。<a id="a-PS"></a>栏楯行树等。<a id="a-PT"></a>然一日一夜三时受苦。<a id="a-PU"></a>苦具自来入其宫中。<a id="a-PV"></a>属四恶趣者良有以也。<a id="a-PW"></a>别译阿含第三。<a id="a-PX"></a>广明修罗与帝释共战。<a id="a-PY"></a>须者往检。<a id="a-PZ"></a>若约教者亦可随名立义。<a id="a-Pa"></a>今为作之。<a id="a-Pb"></a>初五系者初教菩萨具足五住故。<a id="a-Pc"></a>次广肩者通教三乘通观稍广故。<a id="a-Pd"></a>次净心者别教菩萨初知真净故。<a id="a-Pe"></a>次云障持者。<a id="a-Pf"></a>圆教菩萨障惑持理故。<a id="a-Pg"></a>本观云云者。<a id="a-Ph"></a>略不暇论。<a id="a-Pi"></a>亦可云。<a id="a-Pj"></a>本住第一义天迹示无天。<a id="a-Pk"></a>能观即空故无三界之人天。<a id="a-Pl"></a>即假故无方便土之义天。<a id="a-Pm"></a>即中故无实报土之义天。<a id="a-Pn"></a>一心三观常住寂光非人非天之人天。<a id="a-Po"></a>四迦中云已住处有宫等者。<a id="a-Pp"></a>长含十八云。<a id="a-Pq"></a>大海北面有大树名究罗睒摩罗。<a id="a-Pr"></a>围七由旬高百由旬。<a id="a-Ps"></a>枝叶五十由旬。<a id="a-Pt"></a>树东有卵生龙宫。<a id="a-Pu"></a>又有卵生金翅鸟宫。<a id="a-Pv"></a>南胎西湿北化。<a id="a-Pw"></a>各有其龙鸟之宫。<a id="a-Px"></a>并有七重行树众鸟和鸣。<a id="a-Py"></a>取龙之时翅搏海水。<a id="a-Pz"></a>卵生搏开二百由旬。<a id="a-Q0"></a>胎四百湿八百化一千六百。<a id="a-Q1"></a>胎卵湿化如是次第。<a id="a-Q2"></a>啖一二三四龙。<a id="a-Q3"></a>如是恶道住处。<a id="a-Q4"></a>欲比西方安乐世界。<a id="a-Q5"></a>故知福易而戒难。<a id="a-Q6"></a>戒易而乘难。<a id="a-Q7"></a>以不来者众故。<a id="a-Q8"></a>又如阿含云。<a id="a-Q9"></a>香山有象名善住。<a id="a-QA"></a>常住树下有六牙。<a id="a-QB"></a>牙上有池等。<a id="a-QC"></a>与普贤象相貌几同。<a id="a-QD"></a>一树一象其数八千。<a id="a-QE"></a>善住为王余皆眷属。<a id="a-QF"></a>或持盖扇瓶。<a id="a-QG"></a>或作倡妓乐。<a id="a-QH"></a>或为王洗等(云云)。<a id="a-QI"></a>其如犹是恶道何。<a id="a-QJ"></a>嗷(五刀切)嘇(思刀切)啖嘇物也。<a id="a-QK"></a>啖(徒滥切)金刚山者。<a id="a-QL"></a>此洲之南。<a id="a-QM"></a>将烧宝山者。<a id="a-QN"></a>火欲至余金山。<a id="a-QO"></a>若约教者。<a id="a-QP"></a>初云胜群辈者。<a id="a-QQ"></a>过诸外道故。<a id="a-QR"></a>次云大身者。<a id="a-QS"></a>亦大乘始故。<a id="a-QT"></a>次大满者。<a id="a-QU"></a>出假足故。<a id="a-QV"></a>如意者。<a id="a-QW"></a>如理满故。<a id="a-QX"></a>次列人众。<a id="a-QY"></a>韦提希者。<a id="a-QZ"></a>亦云思胜。<a id="a-Qa"></a>言未生怨者。<a id="a-Qb"></a>母怀之日已常有恶心于瓶沙王。<a id="a-Qc"></a>未生已恶故因为名。<a id="a-Qd"></a>无指者。<a id="a-Qe"></a>初生相者云凶。<a id="a-Qf"></a>王令升楼扑之不死。<a id="a-Qg"></a>但损一指故为名也。<a id="a-Qh"></a>八法者。<a id="a-Qi"></a>或八邪或八风或八倒。<a id="a-Qj"></a>普超经者。<a id="a-Qk"></a>第三决疑品云。<a id="a-Ql"></a>佛因为阇王破计定有杀父之罪。<a id="a-Qm"></a>广说三世三心叵得。<a id="a-Qn"></a>令住法界。<a id="a-Qo"></a>阇王闻已得柔顺忍。<a id="a-Qp"></a>说法华时者。<a id="a-Qq"></a>据得柔顺在法华前故。<a id="a-Qr"></a>在法华为清净众。<a id="a-Qs"></a>至涅槃时身疮始发悔得初果。<a id="a-Qt"></a>故知为引逆罪者耳。<a id="a-Qu"></a>此乃全作大权释。<a id="a-Qv"></a>故引迦葉为例。<a id="a-Qw"></a>若作实行者。<a id="a-Qx"></a>在法华会虽云清净未见获益。<a id="a-Qy"></a>准理应云障未除机未动。<a id="a-Qz"></a>至涅槃时障欲除机已动。<a id="a-R0"></a>故闻佛记领解欢喜。<a id="a-R1"></a>次说偈赞佛。<a id="a-R2"></a>故第十七云。<a id="a-R3"></a>父王无辜横加逆害。<a id="a-R4"></a>乃至心生悔热遍体生疮。<a id="a-R5"></a>世无良医治身心者。<a id="a-R6"></a>不信六臣六师之言。<a id="a-R7"></a>禀受家兄耆婆之教。<a id="a-R8"></a>闻佛说法获记发愿。<a id="a-R9"></a>当知二处并是迹为。<a id="a-RA"></a>于其本地有何逆顺。<a id="a-RB"></a>又如有婆罗门名曰不害。<a id="a-RC"></a>以杀无量诸众生故。<a id="a-RD"></a>故名央掘。<a id="a-RE"></a>以见佛故发菩提心。<a id="a-RF"></a>又波罗奈有长者子。<a id="a-RG"></a>名阿逸多。<a id="a-RH"></a>杀父害母杀阿罗汉焚烧僧坊。<a id="a-RI"></a>后欲出家。<a id="a-RJ"></a>诸比丘不度自发菩提心。<a id="a-RK"></a>并是其例观心者。<a id="a-RL"></a>害贪爱母等。<a id="a-RM"></a>如止观记引楞伽。<a id="a-RN"></a>言行于非道等者。<a id="a-RO"></a>逆即是顺非道即道。<a id="a-RP"></a>又道以通达为义。<a id="a-RQ"></a>所觉之理能通观智。<a id="a-RR"></a>从因至果。<a id="a-RS"></a>故名为道。<a id="a-RT"></a>乃至九界心皆名非道。<a id="a-RU"></a>何况逆心耶。<a id="a-RV"></a>有人问。<a id="a-RW"></a>法华一乘低头举手皆成佛道。<a id="a-RX"></a>何得阇王重罪不灭。<a id="a-RY"></a>但须依向机动障除四句等。<a id="a-RZ"></a>判时熟前后。<a id="a-Ra"></a>化缘随机不须此问。<a id="a-Rb"></a>次问可知。<a id="a-Rc"></a>答中虽引无量义准理更应引分别功德。<a id="a-Rd"></a>以四天下乃至大千尘数得道。<a id="a-Re"></a>其内岂无人众类耶。<a id="a-Rf"></a>故知但略。<a id="a-Rg"></a>一句开为四句至如净名疏者。<a id="a-Rh"></a>彼以七义解释四句。<a id="a-Ri"></a>一明乘戒值佛不同。<a id="a-Rj"></a>二信法二行不同。<a id="a-Rk"></a>三大小乘别。<a id="a-Rl"></a>四根性渐顿。<a id="a-Rm"></a>五应迹。<a id="a-Rn"></a>六观心。<a id="a-Ro"></a>七化他。<a id="a-Rp"></a>初云乘戒者。<a id="a-Rq"></a>有乘则值佛。<a id="a-Rr"></a>无乘则不来。<a id="a-Rs"></a>信法者。<a id="a-Rt"></a>坐禅听学讲说皆得值佛。<a id="a-Ru"></a>但随所习大小耳。<a id="a-Rv"></a>渐顿者。<a id="a-Rw"></a>大小皆有渐顿故也。<a id="a-Rx"></a>应迹者。<a id="a-Ry"></a>已得二十五三昧应二十五有。<a id="a-Rz"></a>引实行者来至佛所。<a id="a-S0"></a>观心者。<a id="a-S1"></a>但随观行以判见佛。<a id="a-S2"></a>化他者。<a id="a-S3"></a>见与不见皆约利他。<a id="a-S4"></a>大权现迹略如今文。<a id="a-S5"></a>若得等者。<a id="a-S6"></a>以此四句能辨自他值佛时处。<a id="a-S7"></a>得道奢促诸经例众多少有无。<a id="a-S8"></a>以验己身当来生处如印不差。<a id="a-S9"></a>揣心自责于经序。<a id="a-SA"></a>岂不怀惭于正宗。<a id="a-SB"></a>次释别序(入第三卷文句)别序者望通得名。<a id="a-SC"></a>且约当教相望为言。<a id="a-SD"></a>佛及弟子经前经后二文可知。<a id="a-SE"></a>又若从如来最后遗嘱。<a id="a-SF"></a>则通序唯通别序唯别。<a id="a-SG"></a>若如来出世来至今经对昔辨者。<a id="a-SH"></a>此之别序意别而兼通。<a id="a-SI"></a>通叙昔故唯在今经。<a id="a-SJ"></a>通序文通而意别。<a id="a-SK"></a>别在今故诸经通尔。<a id="a-SL"></a>若直就昔论通别者。<a id="a-SM"></a>通序文通而义通。<a id="a-SN"></a>部含诸教故。<a id="a-SO"></a>亦有义通而意别。<a id="a-SP"></a>别在诸味故。<a id="a-SQ"></a>别序文别而义别不关他部故。<a id="a-SR"></a>如持钵合盖事在当经。<a id="a-SS"></a>亦有义别而意通。<a id="a-ST"></a>通诸教故。<a id="a-SU"></a>又亦可通序文通而义别。<a id="a-SV"></a>随部对教多少别故。<a id="a-SW"></a>别序文别而义通。<a id="a-SX"></a>通叙部内教多少故。<a id="a-SY"></a>为欲遍通通别故尔。<a id="a-SZ"></a>二序相对其名自分。<a id="a-Sa"></a>于今经中言通叙昔者。<a id="a-Sb"></a>说法则重叙出生。<a id="a-Sc"></a>放光则渐顿俱照。<a id="a-Sd"></a>唯有华地专表斯典意密未宣。<a id="a-Se"></a>入定乃义兼开合。<a id="a-Sf"></a>众喜则悦动殊昔约昔异今。<a id="a-Sg"></a>疑念乃双缘过现犹预于当。<a id="a-Sh"></a>答问则广叙三同通收一代。<a id="a-Si"></a>经意既远序亦异常。<a id="a-Sj"></a>是故他经直尔发起。<a id="a-Sk"></a>尔时者。<a id="a-Sl"></a>欲现六瑞时也。<a id="a-Sm"></a>古人云众集时者。<a id="a-Sn"></a>不体言旨。<a id="a-So"></a>凡云尔时皆指前事之末后事之始。<a id="a-Sp"></a>此指现六瑞之前。<a id="a-Sq"></a>欲说无量义经时众初围绕。<a id="a-Sr"></a>若云众集时者。<a id="a-Ss"></a>不可云众集时众绕。<a id="a-St"></a>如方便品初。<a id="a-Su"></a>即指文殊答问竟时。<a id="a-Sv"></a>不可云佛从三昧起时。<a id="a-Sw"></a>从三昧起。<a id="a-Sx"></a>如云尔后尔乃等。<a id="a-Sy"></a>皆是尔时之后。<a id="a-Sz"></a>若集众竟可云尔乃说无量义。<a id="a-T0"></a>故知别论即是欲说无量义时。<a id="a-T1"></a>通论可指佛未定起之时。<a id="a-T2"></a>初则四众围绕乃至雨华地动。<a id="a-T3"></a>故云是时天雨等也。<a id="a-T4"></a>所以重云是时天雨者。<a id="a-T5"></a>别指入定后时也。<a id="a-T6"></a>此虽小事其例实多。<a id="a-T7"></a>事还不轻故令遍识。<a id="a-T8"></a>翻覆者。<a id="a-T9"></a>结前逆顺也。<a id="a-TA"></a>从前向后名顺。<a id="a-TB"></a>翻覆向前名逆。<a id="a-TC"></a>言生起者。<a id="a-TD"></a>从前向后则前生而后起从后向前则后生而前起。<a id="a-TE"></a>即答生由于问起。<a id="a-TF"></a>亦可云答起由于问生。<a id="a-TG"></a>乃至集众亦尔。<a id="a-TH"></a>虽许其逆顺意斥其无旨。<a id="a-TI"></a>故云未显。<a id="a-TJ"></a>其旨者何。<a id="a-TK"></a>谓表四一。<a id="a-TL"></a>一经所显不出四故。<a id="a-TM"></a>此亦以光宅义而破光宅。<a id="a-TN"></a>若依今家应表十一。<a id="a-TO"></a>直是等者。<a id="a-TP"></a>斥其消文。<a id="a-TQ"></a>逆顺但得因缘中世界一意。<a id="a-TR"></a>余三全。<a id="a-TS"></a>无故云尚自不明。<a id="a-TT"></a>况二三四即约教等三。<a id="a-TU"></a>今明下于四悉中直对四一者。<a id="a-TV"></a>表四一当同。<a id="a-TW"></a>故知一家始末得旨。<a id="a-TX"></a>人一是世界。<a id="a-TY"></a>多人和合至今同故。<a id="a-TZ"></a>理一是第一义。<a id="a-Ta"></a>此名最顺六瑞一一无不表中。<a id="a-Tb"></a>行一是为人。<a id="a-Tc"></a>修行之来为生物善。<a id="a-Td"></a>构疑兴念令众行成。<a id="a-Te"></a>教一是对治。<a id="a-Tf"></a>由答问故疑除教兴。<a id="a-Tg"></a>问答即是除疑教也。<a id="a-Th"></a>此且一往论其大旨。<a id="a-Ti"></a>然集众等各具四一。<a id="a-Tj"></a>有此表彰方可生起。<a id="a-Tk"></a>逆顺有由。<a id="a-Tl"></a>若不尔者。<a id="a-Tm"></a>何大乘经不集众放光雨华动地。<a id="a-Tn"></a>但无生于大疑请答不必妙德。<a id="a-To"></a>答问不引三同。<a id="a-Tp"></a>今虽未正说。<a id="a-Tq"></a>但因疑请问答而后知。<a id="a-Tr"></a>则使华地之前既说定异常。<a id="a-Ts"></a>说定之前众不孤集。<a id="a-Tt"></a>虽曾闻无量义。<a id="a-Tu"></a>既定不散知向闻未卒。<a id="a-Tv"></a>故知华地之后定起所说不轻。<a id="a-Tw"></a>以前后准中应华地亦异。<a id="a-Tx"></a>由是闻法表一乘人。<a id="a-Ty"></a>人由现瑞表一乘理。<a id="a-Tz"></a>为显斯理生疑问答。<a id="a-U0"></a>教行斯在人理宛然。<a id="a-U1"></a>又由瑞中说开经表合教。<a id="a-U2"></a>入合定表中行。<a id="a-U3"></a>放中光表中理。<a id="a-U4"></a>雨中华表中位。<a id="a-U5"></a>中地动中惑除总成人一。<a id="a-U6"></a>良有以也。<a id="a-U7"></a>故天表第一义天。<a id="a-U8"></a>地表实相之地。<a id="a-U9"></a>虽并有表兆而时众莫测。<a id="a-UA"></a>故纵闻开经尚不知开本表于合。<a id="a-UB"></a>况复能知定理等耶。<a id="a-UC"></a>故待文殊引往。<a id="a-UD"></a>方知化道不殊。<a id="a-UE"></a>故知生疑本为立行。<a id="a-UF"></a>疑决行称引古教同。<a id="a-UG"></a>乃知今佛方说教一。<a id="a-UH"></a>而令时会成一乘人。<a id="a-UI"></a>如是乃可为今经由渐。<a id="a-UJ"></a>作显实先萌。<a id="a-UK"></a>若不尔者。<a id="a-UL"></a>徒云释序表法华意终自未彰。<a id="a-UM"></a>如此犹是因缘释耳。<a id="a-UN"></a>约教中应明施开废会。<a id="a-UO"></a>方显序中所表。<a id="a-UP"></a>而云非藏等者。<a id="a-UQ"></a>且约废权故并云非。<a id="a-UR"></a>先废后开理数然耳。<a id="a-US"></a>故历教简三尚未名一。<a id="a-UT"></a>若开显已无非经王。<a id="a-UU"></a>又开已唯圆故云非也。<a id="a-UV"></a>故预辨能开不论藏等。<a id="a-UW"></a>五味四味义亦如然。<a id="a-UX"></a>如此释者仍属迹门。<a id="a-UY"></a>约本迹下表本门者。<a id="a-UZ"></a>须至寿量亦可预表。<a id="a-Ua"></a>故知此序显表迹四密表本四。<a id="a-Ub"></a>久成不逾此四故也。<a id="a-Uc"></a>久近虽殊四一理等。<a id="a-Ud"></a>观心可解云云者。<a id="a-Ue"></a>以皆表一理观易彰。<a id="a-Uf"></a>然须略知以示云尔。<a id="a-Ug"></a>一心三谛理一也。<a id="a-Uh"></a>一心三观行一也。<a id="a-Ui"></a>作是观者人一也。<a id="a-Uj"></a>能诠观境教一也。<a id="a-Uk"></a>又常观三德能所皆四。<a id="a-Ul"></a>法身理也。<a id="a-Um"></a>般若教也。<a id="a-Un"></a>解脱行也。<a id="a-Uo"></a>和合三法成假名人。<a id="a-Up"></a>即观行如来也。<a id="a-Uq"></a>约六即位位位四一。<a id="a-Ur"></a>于念念中念念四一。<a id="a-Us"></a>一色一香无非四一如此观行真法华之三昧也。<a id="a-Ut"></a>心境互发即因缘观之四一也。<a id="a-Uu"></a>不同三教即约教观之四一也。<a id="a-Uv"></a>久远已得即本地观之四一也。<a id="a-Uw"></a>向因破光宅以立四一耳。<a id="a-Ux"></a>总释五章竟。<a id="a-Uy"></a>次众集下正别解。<a id="a-Uz"></a>初释威仪中先引论者。<a id="a-V0"></a>论文有四成就。<a id="a-V1"></a>一围绕。<a id="a-V2"></a>二前后。<a id="a-V3"></a>三供养。<a id="a-V4"></a>四尊重赞叹。<a id="a-V5"></a>经文阙前后应云围绕前后。<a id="a-V6"></a>涉公云。<a id="a-V7"></a>虽是论文不顺经义。<a id="a-V8"></a>涉公犹疑译者故也。<a id="a-V9"></a>然今家多依论文。<a id="a-VA"></a>但一两处不全用耳。<a id="a-VB"></a>论以四释三不须此斥。<a id="a-VC"></a>如惟忖五句以八句释之。<a id="a-VD"></a>叹罗汉德五句以十五句释之。<a id="a-VE"></a>如难解难入加难悟等释之。<a id="a-VF"></a>故加之无咎。<a id="a-VG"></a>曾寻彼疏三二卷来。<a id="a-VH"></a>可畏处多于兹息矣。<a id="a-VI"></a>四威仪中简余三仪。<a id="a-VJ"></a>欲有所闻异非时住。<a id="a-VK"></a>故云如法。<a id="a-VL"></a>况必待此经方云如法。<a id="a-VM"></a>若通论者。<a id="a-VN"></a>当部当机围绕住者。<a id="a-VO"></a>咸皆如法。<a id="a-VP"></a>正释中先斥古直云比丘等四。<a id="a-VQ"></a>有云。<a id="a-VR"></a>天龙等四梵魔等四。<a id="a-VS"></a>大小客旧虽有此列。<a id="a-VT"></a>不判凡圣逆顺权实说默。<a id="a-VU"></a>今昔微着共别兼独。<a id="a-VV"></a>施开本迹都无旨归。<a id="a-VW"></a>今所列四乃遍诸四收向十双。<a id="a-VX"></a>凡圣乃至本迹不滥。<a id="a-VY"></a>又涉公云。<a id="a-VZ"></a>天台立影响等众。<a id="a-Va"></a>有义无文未可依信。<a id="a-Vb"></a>若尔有义无文而不依信。<a id="a-Vc"></a>应当有文无义则可依耶。<a id="a-Vd"></a>今谓有文有义常人用之。<a id="a-Ve"></a>无文有义智人用之。<a id="a-Vf"></a>有文无义暗者用之。<a id="a-Vg"></a>无文无义迷者用之。<a id="a-Vh"></a>故经云。<a id="a-Vi"></a>依义不依语即此意也。<a id="a-Vj"></a>故外小权迹望内大实本。<a id="a-Vk"></a>并有名无义。<a id="a-Vl"></a>故佛斥迦葉。<a id="a-Vm"></a>汝昔但闻涅槃之名。<a id="a-Vn"></a>未闻其义。<a id="a-Vo"></a>法师自立声闻菩萨二圣众龙神人主二凡众。<a id="a-Vp"></a>今问此四为复有于天台四不。<a id="a-Vq"></a>若其无者何关法华。<a id="a-Vr"></a>尚无当机得益之人。<a id="a-Vs"></a>况发起等。<a id="a-Vt"></a>无则未可。<a id="a-Vu"></a>若其有者。<a id="a-Vv"></a>有文有义。<a id="a-Vw"></a>何谓无文。<a id="a-Vx"></a>故今经列众必具此四。<a id="a-Vy"></a>即其文也。<a id="a-Vz"></a>义须必有发起等四。<a id="a-W0"></a>即其义也。<a id="a-W1"></a>有文有义甚可依承。<a id="a-W2"></a>法师所立无义有文。<a id="a-W3"></a>反当斯责。<a id="a-W4"></a>况复四义仍遍诸经。<a id="a-W5"></a>在今须云发起本迹约教因缘。<a id="a-W6"></a>此四次第者。<a id="a-W7"></a>机虽可发必藉先导。<a id="a-W8"></a>导机既发影响扶疏。<a id="a-W9"></a>三利全无结缘众也。<a id="a-WA"></a>若言无文。<a id="a-WB"></a>文殊弥勒岂非发起。<a id="a-WC"></a>三周获记岂非当机。<a id="a-WD"></a>除发起外诸大菩萨岂非影响。<a id="a-WE"></a>除当机众如起去等岂非结缘。<a id="a-WF"></a>况杂众中虽无击动亦能引导。<a id="a-WG"></a>通名发起。<a id="a-WH"></a>虽非镇严亦能辅佐通名影响。<a id="a-WI"></a>净名云。<a id="a-WJ"></a>而生五道以现其自。<a id="a-WK"></a>并其所引四众义足。<a id="a-WL"></a>初释发起中有法喻合。<a id="a-WM"></a>初法者先明内德击扬下外用也。<a id="a-WN"></a>应物施设故名为权。<a id="a-WO"></a>顺宜制立故名为谋。<a id="a-WP"></a>有权之谋故云权谋。<a id="a-WQ"></a>实智内融无谋而当。<a id="a-WR"></a>故云智鉴。<a id="a-WS"></a>鉴其宿善可生可成。<a id="a-WT"></a>故名知机。<a id="a-WU"></a>逗会无舛故名知时。<a id="a-WV"></a>击扬之言义当发起。<a id="a-WW"></a>用以释名。<a id="a-WX"></a>发机令起故云发起。<a id="a-WY"></a>初文释发。<a id="a-WZ"></a>成办下释起。<a id="a-Wa"></a>亦可前四字正释次四字功能。<a id="a-Wb"></a>动亦起也。<a id="a-Wc"></a>又剖之令开故名为发。<a id="a-Wd"></a>因击扬者启之而动。<a id="a-We"></a>故名为起。<a id="a-Wf"></a>义兼能所通及自他。<a id="a-Wg"></a>又击平等之大慈。<a id="a-Wh"></a>发时众之一善。<a id="a-Wi"></a>扬不二之大慧。<a id="a-Wj"></a>动禀益之三业。<a id="a-Wk"></a>又击大会之宿因。<a id="a-Wl"></a>发当机之妙益。<a id="a-Wm"></a>扬如来之大教。<a id="a-Wn"></a>动时众之固执。<a id="a-Wo"></a>又扣佛大悲故名击。<a id="a-Wp"></a>咨启圣旨故名扬。<a id="a-Wq"></a>令闻所未闻故名发动。<a id="a-Wr"></a>使闻者果遂。<a id="a-Ws"></a>故云成办。<a id="a-Wt"></a>遂必获悟故云利益。<a id="a-Wu"></a>次举喻者。<a id="a-Wv"></a>大权象王躄法身树。<a id="a-Ww"></a>至起应地。<a id="a-Wx"></a>演一乘之实唱饱妙行之机缘。<a id="a-Wy"></a>次所谓下合中云发起五序。<a id="a-Wz"></a>咸益物机。<a id="a-X0"></a>故知集必不孤大权作命。<a id="a-X1"></a>由集故瑞乃至问答。<a id="a-X2"></a>等者等取正说。<a id="a-X3"></a>序意既彰正说垂启。<a id="a-X4"></a>故序中发起元期正宗。<a id="a-X5"></a>验知此序未通于本。<a id="a-X6"></a>虽冠经首本由别故。<a id="a-X7"></a>而两处发起俱在逸多。<a id="a-X8"></a>然迹事非远可寄文殊。<a id="a-X9"></a>久本难裁故唯托佛。<a id="a-XA"></a>释当机者亦有法譬合。<a id="a-XB"></a>初法者由有发起当机可成。<a id="a-XC"></a>当者当也。<a id="a-XD"></a>下字去声宿往也。<a id="a-XE"></a>植种也。<a id="a-XF"></a>德众善也。<a id="a-XG"></a>众善之本故云德本。<a id="a-XH"></a>以善有本故得成机。<a id="a-XI"></a>大权作用利圣益凡。<a id="a-XJ"></a>如来三达说称宿种。<a id="a-XK"></a>故初成道护其没苦。<a id="a-XL"></a>方等般若虑彼机生。<a id="a-XM"></a>故至此经先略次广。<a id="a-XN"></a>三周容预摄无不该。<a id="a-XO"></a>乃至本门位登无垢。<a id="a-XP"></a>不差毫末称其往因。<a id="a-XQ"></a>中我可发故曰当机。<a id="a-XR"></a>今据释众。<a id="a-XS"></a>当机二字并属所化。<a id="a-XT"></a>而须机应合论。<a id="a-XU"></a>理合义兼能所。<a id="a-XV"></a>今且从所以应所化。<a id="a-XW"></a>宿植下先释机字。<a id="a-XX"></a>缘合下次释当字。<a id="a-XY"></a>次喻中如痈者。<a id="a-XZ"></a>譬有机也。<a id="a-Xa"></a>欲溃者。<a id="a-Xb"></a>譬可发也。<a id="a-Xc"></a>为佛大圣及发起众不谋而捺。<a id="a-Xd"></a>烦惑分破机缘分熟。<a id="a-Xe"></a>智德分成法身分显。<a id="a-Xf"></a>不起下合也。<a id="a-Xg"></a>不合往机但合现发。<a id="a-Xh"></a>现发即成现机故也。<a id="a-Xi"></a>故不起于从一以出无量之座。<a id="a-Xj"></a>即时闻于收无量以归一之说。<a id="a-Xk"></a>咸登初住故曰得道。<a id="a-Xl"></a>此约克体论当机也。<a id="a-Xm"></a>通收乃摄六根五品。<a id="a-Xn"></a>次释影响众者。<a id="a-Xo"></a>然化主形声必资伴以影响。<a id="a-Xp"></a>方令发起击动事遂。<a id="a-Xq"></a>如响之应声影之随形。<a id="a-Xr"></a>亦法譬合。<a id="a-Xs"></a>初法者。<a id="a-Xt"></a>初两句明影响之本。<a id="a-Xu"></a>次隐其下明能辅之迹。<a id="a-Xv"></a>所辅唯一故云法王。<a id="a-Xw"></a>而能辅者。<a id="a-Xx"></a>示因示渐示始示终。<a id="a-Xy"></a>众圣之威仪也。<a id="a-Xz"></a>示因故古佛隐极而现修行。<a id="a-Y0"></a>示渐故法身潜圆以现偏小。<a id="a-Y1"></a>此皆匡辅释迦法王。<a id="a-Y2"></a>匡正也谥法曰。<a id="a-Y3"></a>贞心大度曰匡。<a id="a-Y4"></a>辅者毗助也。<a id="a-Y5"></a>贞心助主知物机有在。<a id="a-Y6"></a>让正化之功故云影响。<a id="a-Y7"></a>次喻者。<a id="a-Y8"></a>如星晦独照之用。<a id="a-Y9"></a>但建辅月之功。<a id="a-YA"></a>显德冥扶故云虽无为作而有巨益。<a id="a-YB"></a>大论问。<a id="a-YC"></a>诸比丘何故常随世尊。<a id="a-YD"></a>答如病差随医显医功也。<a id="a-YE"></a>此举实行者。<a id="a-YF"></a>尚有影响之仪。<a id="a-YG"></a>况法身古佛垂形助化。<a id="a-YH"></a>故知四众如轻病者差。<a id="a-YI"></a>八部如重病者差。<a id="a-YJ"></a>轻重俱有权实影响。<a id="a-YK"></a>次释结缘者。<a id="a-YL"></a>结谓结构立机之始。<a id="a-YM"></a>缘即缘助能成其终。<a id="a-YN"></a>则为未来修得三德之先萌也。<a id="a-YO"></a>无前三益故云结缘。<a id="a-YP"></a>即此众会前三之余。<a id="a-YQ"></a>故此一缘兼具二义。<a id="a-YR"></a>谓助现助当于中先对前三辨无。<a id="a-YS"></a>力无下简异发起。<a id="a-YT"></a>德非下简异影响。<a id="a-YU"></a>而过下明非当机。<a id="a-YV"></a>凡发起众皆具二义。<a id="a-YW"></a>一者引至会所。<a id="a-YX"></a>二者扣佛成机。<a id="a-YY"></a>而法身菩萨具斯二用。<a id="a-YZ"></a>故云之能。<a id="a-Ya"></a>而结缘者阙其胜利。<a id="a-Yb"></a>故曰力无。<a id="a-Yc"></a>镇谓镇重。<a id="a-Yd"></a>即内德也。<a id="a-Ye"></a>严谓庄严。<a id="a-Yf"></a>即外仪也。<a id="a-Yg"></a>内德既高外仪必整。<a id="a-Yh"></a>严饰化事光荣主用。<a id="a-Yi"></a>故结缘者于其所无。<a id="a-Yj"></a>故云力无等也。<a id="a-Yk"></a>又镇以肃之。<a id="a-Yl"></a>严以伏之。<a id="a-Ym"></a>既肃既伏化道可行。<a id="a-Yn"></a>故云之用。<a id="a-Yo"></a>此结缘者自益尚薄。<a id="a-Yp"></a>安肃伏他故云德非也。<a id="a-Yq"></a>覆漏等者。<a id="a-Yr"></a>覆字入声。<a id="a-Ys"></a>无闻慧故如器现覆。<a id="a-Yt"></a>阙思慧故如器已漏。<a id="a-Yu"></a>无修慧故如器污杂。<a id="a-Yv"></a>如器虽仰而全以污杂。<a id="a-Yw"></a>故为用者弃。<a id="a-Yx"></a>故总结云三慧不生。<a id="a-Yy"></a>现世等者。<a id="a-Yz"></a>现虽得闻而不名慧。<a id="a-Z0"></a>闻慧尚无思修安有。<a id="a-Z1"></a>此即通取六根五品。<a id="a-Z2"></a>别则五千起去之流。<a id="a-Z3"></a>故起去者虽无三慧。<a id="a-Z4"></a>然纳种在性得为系珠。<a id="a-Z5"></a>故知亦无观行位中世界益也。<a id="a-Z6"></a>故云无四悉益。<a id="a-Z7"></a>准此分位四悉俱得名为当机。<a id="a-Z8"></a>故五品已来世界益也。<a id="a-Z9"></a>六根已来为人对治益也。<a id="a-ZA"></a>初住已去第一义益。<a id="a-ZB"></a>是故下文随喜品末尚成当机。<a id="a-ZC"></a>一句一偈结缘众耳。<a id="a-ZD"></a>然闻略说则有过于一句一偈。<a id="a-ZE"></a>是则不论闻之多少。<a id="a-ZF"></a>但未入品俱名结缘。<a id="a-ZG"></a>故五品前无复三慧四悉益也。<a id="a-ZH"></a>无闻故无世界。<a id="a-ZI"></a>无思故无为人。<a id="a-ZJ"></a>无修故无对治。<a id="a-ZK"></a>无证故无第一义。<a id="a-ZL"></a>故第一义有通有别。<a id="a-ZM"></a>通于五品别在初住。<a id="a-ZN"></a>故得度之言亦有通别。<a id="a-ZO"></a>即是第一义之通别也。<a id="a-ZP"></a>是则虽复四悉义通。<a id="a-ZQ"></a>终成结缘位别。<a id="a-ZR"></a>但作下正示结缘众相。<a id="a-ZS"></a>比丘下结数为十六者。<a id="a-ZT"></a>若据文殊弥勒但在比丘众中。<a id="a-ZU"></a>诸尼虽无请法之文。<a id="a-ZV"></a>下文亦有请记之相。<a id="a-ZW"></a>但俗二众虽无正文准例合有。<a id="a-ZX"></a>既至会所必为权者之所引导。<a id="a-ZY"></a>二众既尔八部亦然。<a id="a-ZZ"></a>今从总相但云四众。<a id="a-Za"></a>故知但云比丘等四。<a id="a-Zb"></a>所摄未周。<a id="a-Zc"></a>云无文者深成不达。<a id="a-Zd"></a>次此是下次约三教者。<a id="a-Ze"></a>兼论昔教。<a id="a-Zf"></a>五味传引准上可知。<a id="a-Zg"></a>本迹可解者。<a id="a-Zh"></a>若且约体用则本住尊极。<a id="a-Zi"></a>或深位法身。<a id="a-Zj"></a>迹为四教一十六众。<a id="a-Zk"></a>观心明位取五品为结缘者。<a id="a-Zl"></a>且约观行为言。<a id="a-Zm"></a>故以名字观行而为结缘。<a id="a-Zn"></a>以当机中初住即入影响故也。<a id="a-Zo"></a>应知初住具有二义。<a id="a-Zp"></a>若旧入者唯名影响。<a id="a-Zq"></a>乃至闻经超入后位意亦如是。<a id="a-Zr"></a>若新入者得是当机亦是影响及以发起。<a id="a-Zs"></a>即如发誓弘经之徒。<a id="a-Zt"></a>言云云者。<a id="a-Zu"></a>分别此四为成观行高下不同。<a id="a-Zv"></a>至此位时并堪为此四众故也。<a id="a-Zw"></a>五千起去尚得结缘。<a id="a-Zx"></a>故知不专名字五品。<a id="a-Zy"></a>故约观行从容而释。<a id="a-Zz"></a>围绕初文具有四悉文不彰灼。<a id="a-a0"></a>准上言之。<a id="a-a1"></a>净居天下即世界。<a id="a-a2"></a>化为人像即为人。<a id="a-a3"></a>人以为楷即对治礼已听法即第一义。<a id="a-a4"></a>表四门去约教。<a id="a-a5"></a>若直就当教论众。<a id="a-a6"></a>自有诸教中佛。<a id="a-a7"></a>今从围绕圆极义边。<a id="a-a8"></a>乃表三教四门机动。<a id="a-a9"></a>动故见理。<a id="a-aA"></a>无量义时仍是偏小预表当闻圆四门也。<a id="a-aB"></a>今昔相望四教义足。<a id="a-aC"></a>故但云例。<a id="a-aD"></a>故知昔教非无四门当教机动。<a id="a-aE"></a>但小钝未融至此方名大机动也。<a id="a-aF"></a>若本圆人至此增进亦名为动。<a id="a-aG"></a>但不别而别得四门名。<a id="a-aH"></a>约观解者。<a id="a-aI"></a>三教观行犹如行旋。<a id="a-aJ"></a>皆成圆观犹如念佛。<a id="a-aK"></a>又观秖是念以观转故。<a id="a-aL"></a>故云增也。<a id="a-aM"></a>若观下寄观以论本迹。<a id="a-aN"></a>若约体用及久近者。<a id="a-aO"></a>本住非动非不动之法身。<a id="a-aP"></a>迹示诸教机动绕佛。<a id="a-aQ"></a>释供养者。<a id="a-aR"></a>犹在彼众为闻无量义经。<a id="a-aS"></a>众集之时而修供养。<a id="a-aT"></a>故释尔时不得云众集时也。<a id="a-aU"></a>彼经所列凡诸来者咸持供具。<a id="a-aV"></a>有引华严经诸供养云从十方来。<a id="a-aW"></a>亦未全然。<a id="a-aX"></a>若大庄严所献供养此例似尔。<a id="a-aY"></a>若国人所置并凡力所为。</p>
  <p id="aaZ">若尔何故并云天厨等耶。</p>
  <p id="aaa">答。<a id="a-ab"></a>从胜而说赞以天名。<a id="a-ac"></a>故知影响发起二众供具必异。<a id="a-ad"></a>当机结缘复应料简。<a id="a-ae"></a>诸位不同供具亦别。<a id="a-af"></a>上位尚非二乘所识。<a id="a-ag"></a>何止天供。<a id="a-ah"></a>俨然不散者。<a id="a-ai"></a>说经才竟即入彼定。<a id="a-aj"></a>当时放光天便雨华地即六动。<a id="a-ak"></a>时众睹此便生疑念。<a id="a-al"></a>乃至问答。<a id="a-am"></a>由此迁延俨然不散。<a id="a-an"></a>同座复说故名为仍。<a id="a-ao"></a>须全指彼故云不得有异。<a id="a-ap"></a>文虽广略事无别途。<a id="a-aq"></a>问于三业中二业事毕意业如何。<a id="a-ar"></a>答专注之言言通事别。<a id="a-as"></a>若以始终专注由此而生疑念。<a id="a-at"></a>则意未休。<a id="a-au"></a>若且以身口赞叹供养。<a id="a-av"></a>则一期事毕。<a id="a-aw"></a>意具斯二不可一向。<a id="a-ax"></a>释现相序者。<a id="a-ay"></a>于中三先示文。<a id="a-az"></a>次破古中先叙古。<a id="a-b0"></a>次今谓下略破。<a id="a-b1"></a>然亦许其文仍破其义。<a id="a-b2"></a>义即表报。<a id="a-b3"></a>言表报者。<a id="a-b4"></a>瑞是能表。<a id="a-b5"></a>表即报也。<a id="a-b6"></a>云未彰者光宅虽即彼此同六。<a id="a-b7"></a>皆云三双全无所表。<a id="a-b8"></a>故知动静之言太浅。<a id="a-b9"></a>上下之语既彰。<a id="a-bA"></a>况内怀欢喜非唯睹光。<a id="a-bB"></a>是故今不存其立称。<a id="a-bC"></a>况度人观理何教无之。<a id="a-bD"></a>所以吉相预报令知当善。<a id="a-bE"></a>故先示奇特警悟物情。<a id="a-bF"></a>名为表报。<a id="a-bG"></a>但众既未了知决在文殊。<a id="a-bH"></a>文殊决已知定起所说。<a id="a-bI"></a>不出一多相即。<a id="a-bJ"></a>从因至果感应道交。<a id="a-bK"></a>故以三双而先表报。<a id="a-bL"></a>既列教首教须殊常。<a id="a-bM"></a>上下等言事则易了。<a id="a-bN"></a>何须文殊靳固弥勒殷勤耶。<a id="a-bO"></a>三今明下正释中三。<a id="a-bP"></a>初略列释。<a id="a-bQ"></a>次此六下辨二名同异。<a id="a-bR"></a>三略明下以瑞对妙。<a id="a-bS"></a>初文者。<a id="a-bT"></a>六中除说法余五同时。<a id="a-bU"></a>虽复异同共显一致。<a id="a-bV"></a>然于六中虽前二后二正为时众。<a id="a-bW"></a>以中二为表。<a id="a-bX"></a>正在因果故也。<a id="a-bY"></a>所以华表真因地兼分果。<a id="a-bZ"></a>说且显露从多定乃密意从处。<a id="a-ba"></a>圆机当发圆应照之。<a id="a-bb"></a>故知六瑞并异诸经。<a id="a-bc"></a>不同光宅。<a id="a-bd"></a>次明同异中先引文明同。<a id="a-be"></a>人情分别去辨异。<a id="a-bf"></a>虽以异为相表报为瑞。<a id="a-bg"></a>异瑞之相本报妙理。<a id="a-bh"></a>从同义强复有文据。<a id="a-bi"></a>故顺人情未为尽理。<a id="a-bj"></a>玄者。<a id="a-bk"></a>黑色义同幽也。<a id="a-bl"></a>颐即深也。<a id="a-bm"></a>说之等者。<a id="a-bn"></a>诸佛出世本为佛乘。<a id="a-bo"></a>四十余年抑之在怀。<a id="a-bp"></a>圆音将兴虑不尊重。<a id="a-bq"></a>又复以瑞而抬掣之。<a id="a-br"></a>令钦渴信生疑去解明。<a id="a-bs"></a>表报十妙者。<a id="a-bt"></a>若准前文秖应表报四一而已。<a id="a-bu"></a>以四一文略顺光宅。<a id="a-bv"></a>若准令文广则无量略则但十。<a id="a-bw"></a>极略秖可云表一乘。<a id="a-bx"></a>今虽云略乃成处中。<a id="a-by"></a>又十妙者。<a id="a-bz"></a>此经既以妙报释瑞。<a id="a-c0"></a>妙义既十六之所表。<a id="a-c1"></a>道理应然。<a id="a-c2"></a>故近则表迹。<a id="a-c3"></a>远表于本。<a id="a-c4"></a>具如玄文开合者是。<a id="a-c5"></a>若且表迹亦如玄文引经六瑞。<a id="a-c6"></a>言感应中已说者。<a id="a-c7"></a>恐文误也。<a id="a-c8"></a>玄文列在神通妙中。<a id="a-c9"></a>言更道者。<a id="a-cA"></a>为辨异故。<a id="a-cB"></a>故更说之。<a id="a-cC"></a>今具录玄神通妙文对今辨别。<a id="a-cD"></a>以各有所以故也。<a id="a-cE"></a>玄文云。<a id="a-cF"></a>地皆严净表理妙。<a id="a-cG"></a>放眉间光表智妙。<a id="a-cH"></a>入于三昧表行妙。<a id="a-cI"></a>天雨四华表位妙。<a id="a-cJ"></a>栴檀香风表乘妙。<a id="a-cK"></a>四众有疑表机妙。<a id="a-cL"></a>见八千土表应妙。<a id="a-cM"></a>供表感应妙也。<a id="a-cN"></a>地动表神通妙。<a id="a-cO"></a>天鼓表说法妙。<a id="a-cP"></a>众喜表眷属妙。<a id="a-cQ"></a>修行表利益妙。<a id="a-cR"></a>玄文通收香风地净彼此六瑞。<a id="a-cS"></a>故遍取之。<a id="a-cT"></a>今文不列他土文者。<a id="a-cU"></a>此土自足故也。<a id="a-cV"></a>凡诸取文皆有通别。<a id="a-cW"></a>况香风地净但是开合。<a id="a-cX"></a>至下释文更有料简。<a id="a-cY"></a>又他土中上圣下凡义同感应。<a id="a-cZ"></a>人法复与说法义同。<a id="a-ca"></a>唯始终中终同应息。<a id="a-cb"></a>菩萨行行复同因果。<a id="a-cc"></a>故行行文宽总摄于渐。<a id="a-cd"></a>凡所表语意并含弘。<a id="a-ce"></a>是故下文多番释之。<a id="a-cf"></a>古来诸释都无此意。<a id="a-cg"></a>光等徒施浪疑虚答。<a id="a-ch"></a>状若炫耀时众何殊精魅外通。<a id="a-ci"></a>故一家释瑞必有所表。<a id="a-cj"></a>是则大事大人作大感动。<a id="a-ck"></a>大机大益显于大理。<a id="a-cl"></a>须大眷属以辅大会。<a id="a-cm"></a>俱感大时大运成熟。<a id="a-cn"></a>自非灵山共禀此世亲承。<a id="a-co"></a>焉能契之曷有测之。<a id="a-cp"></a>释说法瑞中复更分经为四。<a id="a-cq"></a>初列所说法体。<a id="a-cr"></a>次列体上之名。<a id="a-cs"></a>三明菩萨所依。<a id="a-ct"></a>四明佛之所护。<a id="a-cu"></a>初文者。<a id="a-cv"></a>先略引经释。<a id="a-cw"></a>次今将下以十妙。<a id="a-cx"></a>捒经等者。<a id="a-cy"></a>且将迹妙十中五来。<a id="a-cz"></a>捒字色喻反。<a id="a-d0"></a>谓庄捒也。<a id="a-d1"></a>既引彼经以此庄之。<a id="a-d2"></a>令成今妙。<a id="a-d3"></a>以彼善戒但从自行因果。<a id="a-d4"></a>故无余五。<a id="a-d5"></a>法大境也。<a id="a-d6"></a>通是教法别以十二部中毗佛略部。<a id="a-d7"></a>是方等理心解智也。<a id="a-d8"></a>净严行也。<a id="a-d9"></a>净应具七即始终行也。<a id="a-dA"></a>时位也。<a id="a-dB"></a>亦始终位也。<a id="a-dC"></a>具足是三法妙也。<a id="a-dD"></a>由因有果能岂无所。<a id="a-dE"></a>故但有前五必兼后五。<a id="a-dF"></a>况复且以因果名同。<a id="a-dG"></a>义理犹别。<a id="a-dH"></a>兼独开等思之可知(云云)。<a id="a-dI"></a>况复三祇义涉三藏。<a id="a-dJ"></a>数有大小故使之然。</p>
  <p id="adK">问。<a id="a-dL"></a>以十妙拣经。<a id="a-dM"></a>乃成粗妙不别。</p>
  <p id="adN">答。<a id="a-dO"></a>从名同边可对十妙。<a id="a-dP"></a>若从序表实如所问。<a id="a-dQ"></a>故须别释以对序文。<a id="a-dR"></a>次列体上之名者。<a id="a-dS"></a>先破古。<a id="a-dT"></a>涉法师云。<a id="a-dU"></a>论采诸经名有十七。<a id="a-dV"></a>慈恩广释乃为过分。<a id="a-dW"></a>今先破生观。<a id="a-dX"></a>于中先述彼所立。<a id="a-dY"></a>次若尔下今文难者。<a id="a-dZ"></a>般若净名无相非序。<a id="a-da"></a>安得以无量无相为序。<a id="a-db"></a>次救意者。<a id="a-dc"></a>五时相生次第别故。<a id="a-dd"></a>虽俱无相前后有殊。<a id="a-de"></a>二经之后方无量义。<a id="a-df"></a>无量义后方是法华。<a id="a-dg"></a>故唯无量为法华序。<a id="a-dh"></a>余二远故序义不成。<a id="a-di"></a>若尔下更难者。<a id="a-dj"></a>始自华严后后教起以至法华。<a id="a-dk"></a>此则通途前经生后乃成次第。<a id="a-dl"></a>展转为序别义不成。<a id="a-dm"></a>若诸经不然。<a id="a-dn"></a>岂独无量义为法华别序耶。<a id="a-do"></a>次基师所立不殊生观。<a id="a-dp"></a>破准前说。<a id="a-dq"></a>次印师者。<a id="a-dr"></a>印受于龙龙受于远。<a id="a-ds"></a>所计既等破立一同。<a id="a-dt"></a>言无相善有成佛义者。<a id="a-du"></a>意云。<a id="a-dv"></a>十二年前是有相教非成佛因。<a id="a-dw"></a>指无相善有成佛义。<a id="a-dx"></a>意云。<a id="a-dy"></a>至法华中一切无不皆成佛道。<a id="a-dz"></a>所言义者。<a id="a-e0"></a>谓可成也。<a id="a-e1"></a>故以成佛义为一乘经序。<a id="a-e2"></a>又云等者若尔。<a id="a-e3"></a>方等般若亦明无相。<a id="a-e4"></a>亦应以方等般若为法华序。<a id="a-e5"></a>印师防此伏难。<a id="a-e6"></a>故更述无量义与大品对辨。<a id="a-e7"></a>大品无相犹说有三无三。<a id="a-e8"></a>无量义中无相不说三之有无。<a id="a-e9"></a>故大品无相非法华中无量义经。<a id="a-eA"></a>无量义经未翻译故。<a id="a-eB"></a>此有三失。<a id="a-eC"></a>一者错解无量义云不说有三无三失。<a id="a-eD"></a>二者谓无量义未翻译失。<a id="a-eE"></a>三者妄破古师以大品为无量义失。<a id="a-eF"></a>然初失者。<a id="a-eG"></a>彼无量义既说二三从无相出。<a id="a-eH"></a>何名不说有无之异。<a id="a-eI"></a>次今谓下今文破也。<a id="a-eJ"></a>但破第二余二可知。<a id="a-eK"></a>故具叙经来翻译年代。<a id="a-eL"></a>注无量义经序云。<a id="a-eM"></a>此无量义经虽法华首载其名目。<a id="a-eN"></a>而中夏未睹。<a id="a-eO"></a>每临讲肆。<a id="a-eP"></a>未尝不废谭而叹。<a id="a-eQ"></a>忽有武当山惠表比丘。<a id="a-eR"></a>自伪帝姚秦略从子。<a id="a-eS"></a>略是苌子。<a id="a-eT"></a>因为晋军何澹之所得。<a id="a-eU"></a>养为假子。<a id="a-eV"></a>俄放出家勤苦求道。<a id="a-eW"></a>以齐建元三年。<a id="a-eX"></a>至广州朝廷寺。<a id="a-eY"></a>遇昙摩伽陀耶舍。<a id="a-eZ"></a>欲传此经。<a id="a-ea"></a>表乃致请仅得一本。<a id="a-eb"></a>仍还武当。<a id="a-ec"></a>永明三年九月十八日始传于世。<a id="a-ed"></a>经既已来等者。<a id="a-ee"></a>笑印师也。<a id="a-ef"></a>次破光宅中亦先依彼立。<a id="a-eg"></a>彼立意者。<a id="a-eh"></a>以同归与法华仍有二异。<a id="a-ei"></a>一者同归非无二无三。<a id="a-ej"></a>二者同归非破三与一。<a id="a-ek"></a>虽有二异由同归故。<a id="a-el"></a>可成此二。<a id="a-em"></a>故以万善同归为无二三等序。<a id="a-en"></a>若言下先破初句。<a id="a-eo"></a>问无量义中同归万善。<a id="a-ep"></a>何异法华所无二三。<a id="a-eq"></a>两处若同破则俱破归则俱归。<a id="a-er"></a>二三下结难。<a id="a-es"></a>次若言下破其次句。<a id="a-et"></a>前举其无量义难其法华。<a id="a-eu"></a>今举其法华难其无量义。<a id="a-ev"></a>此难意者。<a id="a-ew"></a>前破语存略。<a id="a-ex"></a>破三正是破二破三。<a id="a-ey"></a>故今牒言破二破三。<a id="a-ez"></a>但加与一异于上句。<a id="a-f0"></a>故先将破以难同归。<a id="a-f1"></a>故云何不破万。<a id="a-f2"></a>次破二下双牒两难。<a id="a-f3"></a>初难唯正无序。<a id="a-f4"></a>破即是无故破二三。<a id="a-f5"></a>是无二三。<a id="a-f6"></a>文中语略。<a id="a-f7"></a>亦应更言若破二三即是破万。<a id="a-f8"></a>既其破万是则无序。<a id="a-f9"></a>若以低头举手为万善者。<a id="a-fA"></a>二三尚无万善何有。<a id="a-fB"></a>若其俱无序义安在。<a id="a-fC"></a>次取经下即纵难也。<a id="a-fD"></a>若言二经俱归俱破但此经举破彼经举归。<a id="a-fE"></a>今亦破云不成异也。<a id="a-fF"></a>既云互举归必有破破必有归。<a id="a-fG"></a>互举一边岂得为异。<a id="a-fH"></a>次异意下结难也。<a id="a-fI"></a>凡言序者。<a id="a-fJ"></a>须与正殊。<a id="a-fK"></a>殊又表同方可为序。<a id="a-fL"></a>异同既混序义如何。<a id="a-fM"></a>刘虬下破注家也。<a id="a-fN"></a>亦先依其所立。<a id="a-fO"></a>次若含下破其不赀。<a id="a-fP"></a>与其无相自语相违。<a id="a-fQ"></a>故将其不赀难其无相。<a id="a-fR"></a>寻诸下总览破之。<a id="a-fS"></a>先总破。<a id="a-fT"></a>次若言下去取也。<a id="a-fU"></a>破序不成为去。<a id="a-fV"></a>判属方便为取。<a id="a-fW"></a>初判印先对彼无相。<a id="a-fX"></a>况立有相判入三藏。<a id="a-fY"></a>次若言无相下。<a id="a-fZ"></a>正判印师。<a id="a-fa"></a>次若言下破注家此二既然。<a id="a-fb"></a>余例可见。<a id="a-fc"></a>故诸家所释不出三教。<a id="a-fd"></a>故指权教通名为他。<a id="a-fe"></a>次若法华论下今文消论。<a id="a-ff"></a>既云法华是无量义异名。<a id="a-fg"></a>故知无量义亦是法华异名。<a id="a-fh"></a>则序中立名于理无咎。<a id="a-fi"></a>前说无量义经以为法华序竟。<a id="a-fj"></a>更依论意即是先说法华异名还入法华之妙定。</p>
  <p id="afk">若尔。<a id="a-fl"></a>前已说竟今何重说。</p>
  <p id="afm">答。<a id="a-fn"></a>前所说经灼然成序。<a id="a-fo"></a>重牒其名义兼于正。<a id="a-fp"></a>故使论引今为异名。<a id="a-fq"></a>名义两兼序正双得。<a id="a-fr"></a>次大品下引证序中立名无失。<a id="a-fs"></a>故大品经序品云。<a id="a-ft"></a>释迦牟尼佛今既现在。<a id="a-fu"></a>为诸菩萨说般若波罗蜜经。<a id="a-fv"></a>金光明经序品云。<a id="a-fw"></a>是金光明诸经之王。<a id="a-fx"></a>涅槃纯陀品中纯陀自叙云。<a id="a-fy"></a>我今所有智慧微浅。<a id="a-fz"></a>何能思惟如来涅槃之义。<a id="a-g0"></a>古经此文元属序品。<a id="a-g1"></a>谢公治定乃加纯陀哀叹品名。<a id="a-g2"></a>又云下重引者。<a id="a-g3"></a>异名同名俱序中唱。<a id="a-g4"></a>今案下依经重释无量义名。<a id="a-g5"></a>以证成序。<a id="a-g6"></a>先列经文以辨今意。</p>
  <p id="ag7">次复次下以无量义。<a id="a-g8"></a>对普贤观以破旧师。<a id="a-g9"></a>初文先出能生。<a id="a-gA"></a>次所谓下所生。<a id="a-gB"></a>今释下解释中有法譬合。<a id="a-gC"></a>初先释上无相。</p>
  <p id="agD">问。<a id="a-gE"></a>经中亦以无相释之。<a id="a-gF"></a>与他何别而苦破他。</p>
  <p id="agG">答。<a id="a-gH"></a>不同他也。<a id="a-gI"></a>旧以所生无量为无相。<a id="a-gJ"></a>经以能生一实为无相。<a id="a-gK"></a>从实生诸诸名无量。<a id="a-gL"></a>无量是相何名无相。<a id="a-gM"></a>故经云。<a id="a-gN"></a>言无量者从一法生。<a id="a-gO"></a>故不同旧所生无相。<a id="a-gP"></a>注者直云含法不赀。<a id="a-gQ"></a>但得所生失于能生。<a id="a-gR"></a>经从能生于所以题目。<a id="a-gS"></a>人师将能为所以释题。<a id="a-gT"></a>故云从此实相生无量法。<a id="a-gU"></a>故今更释能生。<a id="a-gV"></a>故知能生中道实相。<a id="a-gW"></a>与今经实相不别。<a id="a-gX"></a>二法者下更释所生无量。<a id="a-gY"></a>虽曰所生义兼于能。<a id="a-gZ"></a>从多名所。<a id="a-ga"></a>顿谓等者。<a id="a-gb"></a>即顿部中具有渐顿能生所生。<a id="a-gc"></a>亦指所生故云顿中一切法也。<a id="a-gd"></a>渐谓等者次举三味。<a id="a-ge"></a>此三味中亦有能所。<a id="a-gf"></a>例顿可知(云云)。<a id="a-gg"></a>三道等者。<a id="a-gh"></a>此中三四亦具能所。<a id="a-gi"></a>圆菩萨及佛以为能生。<a id="a-gj"></a>三菩萨二二乘以为所生。<a id="a-gk"></a>故此三四摄法亦遍。<a id="a-gl"></a>例如渐顿亦具能所。<a id="a-gm"></a>是则凡一实理皆诸教流出。<a id="a-gn"></a>无量义中述其意耳。<a id="a-go"></a>故三乘中二乘含四菩萨兼三。<a id="a-gp"></a>若作三四义通四教如向所对。<a id="a-gq"></a>若作三四并是所生。<a id="a-gr"></a>则菩萨及佛但在三教。<a id="a-gs"></a>从教判权。<a id="a-gt"></a>玄文复以四佛为四果者。<a id="a-gu"></a>则圆佛为一而生权三。<a id="a-gv"></a>能所相对故云四佛。<a id="a-gw"></a>是则菩萨名通于义无失。<a id="a-gx"></a>故于独一生于兼一。<a id="a-gy"></a>思之可见。<a id="a-gz"></a>此等下更结所生以示能生。<a id="a-h0"></a>能生义处法华别名。<a id="a-h1"></a>所生无量为法华序。<a id="a-h2"></a>故序中一名义兼两向。<a id="a-h3"></a>然应知从一以出无量。<a id="a-h4"></a>虽举能出通皆属序。<a id="a-h5"></a>若无量入一虽涉所生通皆属正。<a id="a-h6"></a>故义处一法亦成两向。<a id="a-h7"></a>出生之义处属序。<a id="a-h8"></a>收会之义处属正。<a id="a-h9"></a>即从一义处已下两句文。<a id="a-hA"></a>是其两意。<a id="a-hB"></a>故佛入义处义兼二途。<a id="a-hC"></a>譬者序如下从一出多。<a id="a-hD"></a>正如除从多归一。<a id="a-hE"></a>故知昔教赴机益物如用钱市物。<a id="a-hF"></a>而皆未知其大数。<a id="a-hG"></a>从一下合喻。<a id="a-hH"></a>如此等者。<a id="a-hI"></a>结前能所以成两解。<a id="a-hJ"></a>能生不违论。<a id="a-hK"></a>所生不违经。<a id="a-hL"></a>但依两解经论理存。<a id="a-hM"></a>消释既尔得意者何。<a id="a-hN"></a>即所生为能生方是异名。<a id="a-hO"></a>能生家之所生。<a id="a-hP"></a>此乃成序。<a id="a-hQ"></a>若也专能何殊生等及昔一圆。<a id="a-hR"></a>若专论所何异注者及昔三教。<a id="a-hS"></a>是故各存还成双失。<a id="a-hT"></a>所以今家能所相从二义俱立。<a id="a-hU"></a>若专序者。<a id="a-hV"></a>则法华已前非但未论会多归一。<a id="a-hW"></a>亦未曾说从一出多。<a id="a-hX"></a>故无量义唯今经序。</p>
  <p id="ahY">复次下以前后二文。<a id="a-hZ"></a>对破古者。<a id="a-ha"></a>此非正破。<a id="a-hb"></a>于余文中光宅等师云。<a id="a-hc"></a>法华经不明常住。<a id="a-hd"></a>今因明无量义序异。<a id="a-he"></a>便救法华经正常。<a id="a-hf"></a>无量义经在法华前。<a id="a-hg"></a>普贤观经在法华后。<a id="a-hh"></a>序结并常中何容别。<a id="a-hi"></a>何故乃云神通延寿是无常耶。<a id="a-hj"></a>故引彼经偈云。<a id="a-hk"></a>如来清净妙法身等。<a id="a-hl"></a>岂非常耶。<a id="a-hm"></a>言百非者。<a id="a-hn"></a>彼偈略列三十四非。<a id="a-ho"></a>以之为式。<a id="a-hp"></a>诸非准知。<a id="a-hq"></a>此明法身性离诸非。<a id="a-hr"></a>故总举百。<a id="a-hs"></a>然绝四离百之语犹通浅深。<a id="a-ht"></a>节节比之。<a id="a-hu"></a>今应从深观经四波罗蜜者。<a id="a-hv"></a>经云。<a id="a-hw"></a>释迦牟尼名毗卢遮那。<a id="a-hx"></a>遍一切处。<a id="a-hy"></a>其佛住处名常寂光。<a id="a-hz"></a>常波罗蜜所摄成处。<a id="a-i0"></a>我波罗蜜所安立处。<a id="a-i1"></a>净波罗蜜灭有相处。<a id="a-i2"></a>乐波罗蜜不住身心相处。<a id="a-i3"></a>既以此四成身成土。<a id="a-i4"></a>尔前理合身常土常。<a id="a-i5"></a>故大师追括五时。<a id="a-i6"></a>悉皆有结具如玄文。<a id="a-i7"></a>他难下他难今家。<a id="a-i8"></a>序中能生已明常住。<a id="a-i9"></a>则序已是正正何所说。<a id="a-iA"></a>今反质之云。<a id="a-iB"></a>序正俱常于理何失。<a id="a-iC"></a>又例去他人滥引云。<a id="a-iD"></a>例如净名序中说常。<a id="a-iE"></a>正不明常即是无常。<a id="a-iF"></a>故将法华以例彼经。<a id="a-iG"></a>应当法华序常正应无常。<a id="a-iH"></a>他云净名序常正无常者。<a id="a-iI"></a>彼净名经弟子品中呵阿难云。<a id="a-iJ"></a>金刚之体当有何疾。<a id="a-iK"></a>乃至佛身无为不堕诸数。<a id="a-iL"></a>古人判弟子品菩萨品。<a id="a-iM"></a>并属序故。<a id="a-iN"></a>又取通序叹菩萨德。<a id="a-iO"></a>深信坚固犹若金刚。<a id="a-iP"></a>今亦反难意者。<a id="a-iQ"></a>若以法华例于净名。<a id="a-iR"></a>亦应以涅槃例于净名。<a id="a-iS"></a>则涅槃序常正无常也。<a id="a-iT"></a>故知秖可以净名例于涅槃。<a id="a-iU"></a>序正俱常。<a id="a-iV"></a>汝自不了净名宗体。<a id="a-iW"></a>谓正无常而为例耳。<a id="a-iX"></a>当知净名亦序正并常。<a id="a-iY"></a>故问疾品中明第一义空。<a id="a-iZ"></a>空即常也不二法门正明中道常也。<a id="a-ia"></a>不思议品明常家之用。<a id="a-ib"></a>观众生佛道以空假显中。<a id="a-ic"></a>香积佛品明香饭体常。<a id="a-id"></a>菩萨行去复宗明常。<a id="a-ie"></a>故知正宗始末俱常。<a id="a-if"></a>今论下结难。</p>
  <p id="aig">若尔。<a id="a-ih"></a>诸部何别。</p>
  <p id="aii">答。<a id="a-ij"></a>言序正俱常从极理说。<a id="a-ik"></a>若须辨异五时自分。<a id="a-il"></a>具如玄文第一卷辨。</p>
  <p id="aim">若尔。<a id="a-in"></a>序正何别。</p>
  <p id="aio">答。<a id="a-ip"></a>各有其致。<a id="a-iq"></a>且论今经序中虽常未明会所。<a id="a-ir"></a>正中须以会所乃常。<a id="a-is"></a>常外无余序正仍别。<a id="a-it"></a>余经例之各有其致。</p>
  <p id="aiu">法华文句说卷第二(下)法华文句记卷第三(上)。</p>
  <p id="aiv">教菩萨法明因人所依。<a id="a-iw"></a>此去仍带异名以释。<a id="a-ix"></a>故加之以处。<a id="a-iy"></a>处为能生之一法。<a id="a-iz"></a>一法秖是究竟相。<a id="a-j0"></a>故云谛理。<a id="a-j1"></a>谛理乃与法华不殊。<a id="a-j2"></a>故灯明佛叹法华经。<a id="a-j3"></a>亦云教菩萨法佛所护念。<a id="a-j4"></a>故得引下普令等文。<a id="a-j5"></a>以之为证。<a id="a-j6"></a>证义处也。<a id="a-j7"></a>所以经名在序。<a id="a-j8"></a>但云无量义耳。<a id="a-j9"></a>以兼正故。<a id="a-jA"></a>教菩萨法加于处也。<a id="a-jB"></a>取下三昧来通释之。<a id="a-jC"></a>使两处义齐俱序并正。<a id="a-jD"></a>嘉祥云。<a id="a-jE"></a>此有二义。<a id="a-jF"></a>一者实相名为无量。<a id="a-jG"></a>二者实相所生名为无量。<a id="a-jH"></a>今谓无量之名可名所生。<a id="a-jI"></a>实相之称应申能生。<a id="a-jJ"></a>虽立能所俱名无量则未可也。<a id="a-jK"></a>若对异名能生之法。<a id="a-jL"></a>名为实相。<a id="a-jM"></a>斯则可矣。<a id="a-jN"></a>直尔释序意都不然。<a id="a-jO"></a>经自释云。<a id="a-jP"></a>无量义者从一法生。<a id="a-jQ"></a>生即所生一法。<a id="a-jR"></a>能生即实相也。<a id="a-jS"></a>古来匠者。<a id="a-jT"></a>如何得以能生释耶。<a id="a-jU"></a>故论云。<a id="a-jV"></a>此是如来欲说法时至成就。<a id="a-jW"></a>既云欲说非即全同。<a id="a-jX"></a>若其全同即是已说。<a id="a-jY"></a>故论存序。<a id="a-jZ"></a>乃云欲说。<a id="a-ja"></a>意兼于正则为异名。<a id="a-jb"></a>论其二途今释准彼。<a id="a-jc"></a>亦顺下文三昧为叹。<a id="a-jd"></a>若所入三昧唯依所生列名。<a id="a-je"></a>秖应但云无量。<a id="a-jf"></a>故知经名文在所生。<a id="a-jg"></a>意兼能出。<a id="a-jh"></a>所入三昧义必双含。<a id="a-ji"></a>所以前消论云。<a id="a-jj"></a>欲说此经先入此定。<a id="a-jk"></a>今从经所表边。<a id="a-jl"></a>复以义处叹之。<a id="a-jm"></a>及引文证全在此经。<a id="a-jn"></a>佛护念者。<a id="a-jo"></a>果人所护。<a id="a-jp"></a>既是能生无量义处。<a id="a-jq"></a>复是佛所证得。<a id="a-jr"></a>岂佛所证而非实相。<a id="a-js"></a>故引自住而以为证。<a id="a-jt"></a>昔未说故名之为护约法约机皆护念故。<a id="a-ju"></a>从虽欲下明护念意。<a id="a-jv"></a>佛意本欲唯说能生。<a id="a-jw"></a>故说无量义时机仍未发。<a id="a-jx"></a>隐而不说。<a id="a-jy"></a>故云护念。<a id="a-jz"></a>故无量义下一护念言亦成两向。<a id="a-k0"></a>但彼经文虽云从一出多。<a id="a-k1"></a>未云从多归一。<a id="a-k2"></a>犹是覆相名为护念。<a id="a-k3"></a>若不尔者。<a id="a-k4"></a>则已说法华。<a id="a-k5"></a>何名为序。<a id="a-k6"></a>以未说故。<a id="a-k7"></a>故云虽欲开示等也。<a id="a-k8"></a>以未说故护。<a id="a-k9"></a>未畅故念。<a id="a-kA"></a>言久默者。<a id="a-kB"></a>自昔至今。<a id="a-kC"></a>斯要等意思之可知。<a id="a-kD"></a>若唯从所生非专佛护。<a id="a-kE"></a>在昔通说无时不然。<a id="a-kF"></a>故法华论云。<a id="a-kG"></a>莲华二义。<a id="a-kH"></a>一者出水。<a id="a-kI"></a>二者开敷。<a id="a-kJ"></a>彼如出水此若开敷。<a id="a-kK"></a>所以仍名为莲故华。<a id="a-kL"></a>但有未开当开之别。<a id="a-kM"></a>释入定者。<a id="a-kN"></a>先举所入之定。<a id="a-kO"></a>次明能入身心。<a id="a-kP"></a>初文中三。<a id="a-kQ"></a>先结入意。<a id="a-kR"></a>次非禅下释结意。<a id="a-kS"></a>三疑者下释疑。<a id="a-kT"></a>初结意者且约彼经彼定。<a id="a-kU"></a>而相成者理则可见。<a id="a-kV"></a>次释结意者又二。<a id="a-kW"></a>初明定慧之用。<a id="a-kX"></a>互有相资各有力用。<a id="a-kY"></a>次明相即即定慧体。<a id="a-kZ"></a>初相成者。<a id="a-ka"></a>先说后定且从序说。<a id="a-kb"></a>先定后说如下释疑。<a id="a-kc"></a>佛居果位必无先后。<a id="a-kd"></a>为顺化仪现有先后。<a id="a-ke"></a>究而论之其体相即。<a id="a-kf"></a>次立疑者且依序问。<a id="a-kg"></a>凡诸化仪。<a id="a-kh"></a>皆先定后说。<a id="a-ki"></a>此中何以先说后定。<a id="a-kj"></a>答中先顺问答佛之常仪。<a id="a-kk"></a>次申定意。<a id="a-kl"></a>欲明一定义分两途。<a id="a-km"></a>次说此下述为序意。<a id="a-kn"></a>今时何故先说后定。<a id="a-ko"></a>常仪说已即应众散。<a id="a-kp"></a>更入此定肃其现众。<a id="a-kq"></a>众既不散得为今序。<a id="a-kr"></a>次何者下述为正意。<a id="a-ks"></a>以一定中义兼二意。<a id="a-kt"></a>意虽复二。<a id="a-ku"></a>时众但见无量义后即便入定。<a id="a-kv"></a>不知所入为是何定。<a id="a-kw"></a>不知定后为说何法。<a id="a-kx"></a>故结集者复符佛旨述所说经。<a id="a-ky"></a>但云无量。<a id="a-kz"></a>述所入定即加其处。<a id="a-l0"></a>若从义处以出无量显成序意。<a id="a-l1"></a>若收无量以入义处。<a id="a-l2"></a>密成正宗。<a id="a-l3"></a>虽加义处众亦莫知。<a id="a-l4"></a>言若作次第等者。<a id="a-l5"></a>亦顺化仪辨定先后。<a id="a-l6"></a>即以不次第而论次第。<a id="a-l7"></a>于佛内照岂可分张。<a id="a-l8"></a>若明文等者。<a id="a-l9"></a>谓如来当时不先示定体。<a id="a-lA"></a>故使弥勒勤勤置问。<a id="a-lB"></a>乃是经家于别序中。<a id="a-lC"></a>且覆别以从通。</p>
  <p id="alD">问。<a id="a-lE"></a>如大通智胜说后所入。<a id="a-lF"></a>为是何定。</p>
  <p id="alG">答。<a id="a-lH"></a>文虽通云静室入定。<a id="a-lI"></a>岂妙法后入余定耶。</p>
  <p id="alJ">问。<a id="a-lK"></a>今佛何不准大通智胜。<a id="a-lL"></a>亦先说后定。<a id="a-lM"></a>是则皆用说前开定。<a id="a-lN"></a>为说后合定作序耶。</p>
  <p id="alO">答。<a id="a-lP"></a>彼佛让王子结缘。<a id="a-lQ"></a>今佛但罗云通化。<a id="a-lR"></a>结缘义同通化何妨。<a id="a-lS"></a>故使今佛序定兼正。<a id="a-lT"></a>即成先定后说也。<a id="a-lU"></a>智定相成前后何在。<a id="a-lV"></a>若尔彼佛前定岂不含两。<a id="a-lW"></a>准有疑念彼此皆然。<a id="a-lX"></a>弥勒等者。<a id="a-lY"></a>殷勤指四伏疑。<a id="a-lZ"></a>靳固指四伏难。<a id="a-la"></a>皆累至四故曰殷勤等。<a id="a-lb"></a>靳字(居觐切)牢也。<a id="a-lc"></a>二定并得为序。<a id="a-ld"></a>故云其义转明。<a id="a-le"></a>身心下明所依身心。<a id="a-lf"></a>先明不动所以。<a id="a-lg"></a>以得所缘实相故。<a id="a-lh"></a>令身心不动。<a id="a-li"></a>次云身之等者。<a id="a-lj"></a>释上身心所依处也。<a id="a-lk"></a>故知身心不动亦由义处。<a id="a-ll"></a>故本源理性俱名为处。<a id="a-lm"></a>对彼身心假施二称。<a id="a-ln"></a>如来实证色心体一。<a id="a-lo"></a>即此色心是三德故。<a id="a-lp"></a>欲说本有理妙常经。<a id="a-lq"></a>先以色心不动表之。<a id="a-lr"></a>又身之与心俱表示迹。<a id="a-ls"></a>今以迹表本故云虚空常寂。<a id="a-lt"></a>次引大通入法华定证身心也。<a id="a-lu"></a>故此定体名异理同。<a id="a-lv"></a>若分所入相同时别。<a id="a-lw"></a>上二句证身。<a id="a-lx"></a>下二句证心。<a id="a-ly"></a>身若下重譬身心称理故也。<a id="a-lz"></a>非常住法身。<a id="a-m0"></a>不可以金刚喻。<a id="a-m1"></a>非本有理定。<a id="a-m2"></a>不可以虚空比。<a id="a-m3"></a>无量义下结此身心功归义处。<a id="a-m4"></a>称为下释疑。<a id="a-m5"></a>疑云。<a id="a-m6"></a>定若依处应唯称处。<a id="a-m7"></a>何得复存无量名耶。<a id="a-m8"></a>此定下释也。<a id="a-m9"></a>言无量者。<a id="a-mA"></a>所照得名。<a id="a-mB"></a>所照者何。<a id="a-mC"></a>即所生是。<a id="a-mD"></a>亦非异时故云而照。<a id="a-mE"></a>无量即处存亦何妨。<a id="a-mF"></a>若作等者。<a id="a-mG"></a>向且存异名定体身心不动。<a id="a-mH"></a>若将此相以表序者。<a id="a-mI"></a>以此不动等正表序后当说一实。<a id="a-mJ"></a>今指不动不分别时。<a id="a-mK"></a>如义处也。<a id="a-mL"></a>上句释身下句释心。<a id="a-mM"></a>是则却对定前身心动运分别。<a id="a-mN"></a>如无量也。<a id="a-mO"></a>先开后合序义灼然。<a id="a-mP"></a>次更问答释疑。<a id="a-mQ"></a>先问可见。<a id="a-mR"></a>次答意者。<a id="a-mS"></a>若准常仪说已便散。<a id="a-mT"></a>何足为奇。<a id="a-mU"></a>今说已入定知后不徒然。<a id="a-mV"></a>后若不徒然。<a id="a-mW"></a>前定体应别。<a id="a-mX"></a>故众集说定皆表当闻。<a id="a-mY"></a>故令时众肃有所待。<a id="a-mZ"></a>肃字息六切。<a id="a-ma"></a>尔雅云。<a id="a-mb"></a>肃肃翼翼恭也。<a id="a-mc"></a>翼翼恭恭心有所得。</p>
  <p id="amd">问。<a id="a-me"></a>彼经末云受持而去。<a id="a-mf"></a>今何故云不散有待。</p>
  <p id="amg">答。<a id="a-mh"></a>彼结集家语通经者。<a id="a-mi"></a>恭承严旨闻必流通。<a id="a-mj"></a>故云而去。<a id="a-mk"></a>今据此经无集众文。<a id="a-ml"></a>说已入定定起即告。<a id="a-mm"></a>告前所集不散何疑。<a id="a-mn"></a>故华严等经皆悉先以声光集众。<a id="a-mo"></a>虽入开定等者。<a id="a-mp"></a>开定之言仍前序意。<a id="a-mq"></a>未尽其旨故立虽言。<a id="a-mr"></a>意既在合定体岂违。<a id="a-ms"></a>常定尚未曾云从一出多。<a id="a-mt"></a>况谁曾云从多归一。<a id="a-mu"></a>即开表合故与常殊。<a id="a-mv"></a>文殊引古既云皆有此事。<a id="a-mw"></a>故知一定二义不疑。<a id="a-mx"></a>故云何以证今。<a id="a-my"></a>岂可以等者。<a id="a-mz"></a>古人不立说定为瑞。<a id="a-n0"></a>故通斥之。<a id="a-n1"></a>乃集经者大权所置。<a id="a-n2"></a>故非凡下之所测量。<a id="a-n3"></a>释四华者。<a id="a-n4"></a>先出旧人及经论明华名不定。<a id="a-n5"></a>又大般若亦云适意大适意柔软大柔软。<a id="a-n6"></a>然诸教不同文多列四。<a id="a-n7"></a>若云公所感。<a id="a-n8"></a>言如云母。<a id="a-n9"></a>此乃一时征应而已。<a id="a-nA"></a>约所表中斥旧云狭而不当者。<a id="a-nB"></a>于中先斥其狭。<a id="a-nC"></a>次斥不当。<a id="a-nD"></a>初斥狭者。<a id="a-nE"></a>今教教十六岂比旧耶。<a id="a-nF"></a>故责云收三藏十六不尽者。<a id="a-nG"></a>唯四故也况直云十六为何教一十六耶。<a id="a-nH"></a>故应历教简一十六。<a id="a-nI"></a>亦可责云。<a id="a-nJ"></a>为是发起十六乃至结缘十六耶。<a id="a-nK"></a>故云况四十八。<a id="a-nL"></a>故知语比丘等四。<a id="a-nM"></a>虽含发起等。<a id="a-nN"></a>而无理显之。<a id="a-nO"></a>若标发起等四。<a id="a-nP"></a>摄比丘等四。<a id="a-nQ"></a>况声闻菩萨及以杂类。<a id="a-nR"></a>类中一一无不皆具发起等也。<a id="a-nS"></a>因古述四。<a id="a-nT"></a>故须对比丘等言之。<a id="a-nU"></a>夫华下释不当者。<a id="a-nV"></a>此华密报现得妙因当趣妙果。<a id="a-nW"></a>古直云四表比丘等。<a id="a-nX"></a>故招今难所雨者华华应表因。<a id="a-nY"></a>四众已得何须更表。<a id="a-nZ"></a>此责古人不知雨华表现妙因异昔因也。<a id="a-na"></a>若表四众唯希新果何须雨华。<a id="a-nb"></a>此责古人不知散佛。<a id="a-nc"></a>表妙果在当异昔果也。<a id="a-nd"></a>今昔因果粗妙永乖。<a id="a-ne"></a>混同一称今昔无从。<a id="a-nf"></a>又生公亦云。<a id="a-ng"></a>表四果不实。<a id="a-nh"></a>此乃用于三藏菩萨斥小之文。<a id="a-ni"></a>则知四果不实。<a id="a-nj"></a>尚未解通教。<a id="a-nk"></a>何能显法华。<a id="a-nl"></a>次今言下正释。<a id="a-nm"></a>先举昔偏因对今圆因。<a id="a-nn"></a>昔圆因不别故但斥三教(云云)。<a id="a-no"></a>三藏中但云二乘者。<a id="a-np"></a>不可接故。<a id="a-nq"></a>应如玄文云昔三因大异等。<a id="a-nr"></a>佛因者。<a id="a-ns"></a>秖是圆因。<a id="a-nt"></a>四轮因者。<a id="a-nu"></a>即初住已上。<a id="a-nv"></a>铜银金琉。<a id="a-nw"></a>止观第一记具引璎珞。<a id="a-nx"></a>玄文复以四句判位。<a id="a-ny"></a>开前合后如三十三天等。<a id="a-nz"></a>开后合前如十四般若。<a id="a-o0"></a>俱开如四十二字。<a id="a-o1"></a>俱合如天雨四华。<a id="a-o2"></a>次下文去。<a id="a-o3"></a>引今经诸文。<a id="a-o4"></a>并是位义。</p>
  <p id="ao5">问。<a id="a-o6"></a>答中意者。<a id="a-o7"></a>借别显圆。<a id="a-o8"></a>言借别者圆非无位。<a id="a-o9"></a>借于次第高下。<a id="a-oA"></a>以显不次平等耳。<a id="a-oB"></a>此之借义请后学在心。<a id="a-oC"></a>以此宗学者或时亦迷璎珞四轮是借别义。<a id="a-oD"></a>若论圆位六即亦足。<a id="a-oE"></a>何须更列四十二耶。<a id="a-oF"></a>以分真位长故。<a id="a-oG"></a>借别位分其品秩。<a id="a-oH"></a>譬虚空体一而飞者浅深(云云)。<a id="a-oI"></a>故止观第六末云。<a id="a-oJ"></a>或借高成下等。<a id="a-oK"></a>玄文尚用名通义圆。<a id="a-oL"></a>况名别义圆耶。<a id="a-oM"></a>次问者。<a id="a-oN"></a>既借别位别有贤圣圆亦有不。</p>
  <p id="aoO">答。<a id="a-oP"></a>指玄义者。<a id="a-oQ"></a>具如玄第九卷。<a id="a-oR"></a>非无贤圣但高下不同。<a id="a-oS"></a>又四念处中亦四句分别。<a id="a-oT"></a>若定判者即住前属贤。<a id="a-oU"></a>若四句判。<a id="a-oV"></a>但是义立更互得名。<a id="a-oW"></a>住是贤位又去圣远。<a id="a-oX"></a>故名贤圣。<a id="a-oY"></a>别地名圣圆行向人去此地近。<a id="a-oZ"></a>故名圣贤。<a id="a-oa"></a>于今圆文行向是圣复更入地。<a id="a-ob"></a>故云圣圣。<a id="a-oc"></a>若不相望当教名定。<a id="a-od"></a>若言去复历教破旧者。<a id="a-oe"></a>虽曰一因应识因体。<a id="a-of"></a>四教菩萨各望其佛。<a id="a-og"></a>并是一因而一因异。<a id="a-oh"></a>故玄文第十从一开一从一归一。<a id="a-oi"></a>既不辩异通教何疑。<a id="a-oj"></a>故通教云。<a id="a-ok"></a>三因大同同故一也。<a id="a-ol"></a>故云不出通教。<a id="a-om"></a>若言四众同是菩萨因者。<a id="a-on"></a>从初发心不共小故。<a id="a-oo"></a>法华意如前者。<a id="a-op"></a>具如四轮乃至开显。<a id="a-oq"></a>释普佛世界等者。<a id="a-or"></a>初破古者。<a id="a-os"></a>以六表六其义可然。<a id="a-ot"></a>直云三乘但破三藏。<a id="a-ou"></a>三乘因果义未周悉。<a id="a-ov"></a>故以藏通两三及别横竖。<a id="a-ow"></a>比之方显圆经六番破也。<a id="a-ox"></a>涉法师云。<a id="a-oy"></a>地神令动此见甚薄。<a id="a-oz"></a>约别破中云纵横者。<a id="a-p0"></a>且如止观第三所引。<a id="a-p1"></a>今释下正释也。<a id="a-p2"></a>初文似约教。<a id="a-p3"></a>清净行经似因缘。<a id="a-p4"></a>初文释中云磐礴者。<a id="a-p5"></a>即坚大貌也。<a id="a-p6"></a>即七方便人未破大无明。<a id="a-p7"></a>来至此会始破无明。<a id="a-p8"></a>无明难动犹如大石。<a id="a-p9"></a>是故云也。<a id="a-pA"></a>又前非不破据难破者。<a id="a-pB"></a>至今皆破。<a id="a-pC"></a>故云磐礴。<a id="a-pD"></a>若准长含多缘地动亦可为表。<a id="a-pE"></a>经云。<a id="a-pF"></a>有六缘地动。<a id="a-pG"></a>谓入胎出胎出家成道。<a id="a-pH"></a>法轮入灭。<a id="a-pI"></a>小教虽即不云所表。<a id="a-pJ"></a>既在八相中之后六。<a id="a-pK"></a>即初地初住位之功用也。<a id="a-pL"></a>故此位居六番之首。<a id="a-pM"></a>四轮但因故从因立名。<a id="a-pN"></a>六动兼果从果立名。<a id="a-pO"></a>又极果分果俱得名果。<a id="a-pP"></a>故名为果。<a id="a-pQ"></a>破古对今则具四教。<a id="a-pR"></a>又妙觉者虽未即入。<a id="a-pS"></a>到在不久。<a id="a-pT"></a>始末兼举故云从果。<a id="a-pU"></a>本迹后言云云者。<a id="a-pV"></a>应引本文我本行菩萨道时。<a id="a-pW"></a>即本四轮也。<a id="a-pX"></a>我成佛已来本六番也。<a id="a-pY"></a>本初实成亦以此瑞用表六番。<a id="a-pZ"></a>故显教中。<a id="a-pa"></a>文殊引他佛之昔事。<a id="a-pb"></a>同我佛之今序。<a id="a-pc"></a>密意正表昔佛必有于今。<a id="a-pd"></a>今佛岂无于昔。<a id="a-pe"></a>昔成已久故非一反。<a id="a-pf"></a>观行释中初句总标。<a id="a-pg"></a>次正释中初约动为表。<a id="a-ph"></a>次约六为表。<a id="a-pi"></a>初文者。<a id="a-pj"></a>言虽兼六正语于动。<a id="a-pk"></a>皆表当破无明。<a id="a-pl"></a>名为动难动地即能表也。<a id="a-pm"></a>净未净根即所表也。<a id="a-pn"></a>次东等二六者。<a id="a-po"></a>俱约六数表也。<a id="a-pp"></a>表净六根约观解故。<a id="a-pq"></a>故得通约观行相似分真等位。<a id="a-pr"></a>皆净六根。<a id="a-ps"></a>于中初六者。<a id="a-pt"></a>事东踊等。<a id="a-pu"></a>具如中阴等经。<a id="a-pv"></a>今入观心义复符会。<a id="a-pw"></a>言表根者。<a id="a-px"></a>眼鼻已表于东西。<a id="a-py"></a>耳舌理对于南北中央心也。<a id="a-pz"></a>四方身也。<a id="a-q0"></a>身具四根心遍缘四。<a id="a-q1"></a>故以心对身而为踊没。<a id="a-q2"></a>谓中踊边没边踊中没。<a id="a-q3"></a>可表六及十二入也。<a id="a-q4"></a>复有六动者。<a id="a-q5"></a>义兼十八。<a id="a-q6"></a>于其六中前三是形后三是声。<a id="a-q7"></a>形实声虚。<a id="a-q8"></a>六根亦似三形三声。<a id="a-q9"></a>此六事释新旧不同。<a id="a-qA"></a>新云动踊震击吼爆。<a id="a-qB"></a>今且用旧。<a id="a-qC"></a>摇扬不安名动。<a id="a-qD"></a>自下升高名起。<a id="a-qE"></a>[嶙-山+土]垄凹凸名踊。<a id="a-qF"></a>六方出没亦名踊。<a id="a-qG"></a>隐隐有声名震。<a id="a-qH"></a>砰磕发响名吼。<a id="a-qI"></a>令物觉悟名觉。<a id="a-qJ"></a>新云击如打搏爆若火声。<a id="a-qK"></a>经论略标多云震动。<a id="a-qL"></a>即形声三各标一也。<a id="a-qM"></a>大经云。<a id="a-qN"></a>纯陀去后未久之间。<a id="a-qO"></a>其地忽然六种震动。<a id="a-qP"></a>又各有三者。<a id="a-qQ"></a>以表一根各有根识境三。<a id="a-qR"></a>初文表六中表虽更互破必同时。<a id="a-qS"></a>净十八界者。<a id="a-qT"></a>次辨所表皆破无明。<a id="a-qU"></a>故知秖是见阴界入皆常住耳。<a id="a-qV"></a>云云者。<a id="a-qW"></a>应具述所表以成观心。<a id="a-qX"></a>但略存数并阙心境辨妙相状次不次等。<a id="a-qY"></a>亦可根根皆修三观如十八动。<a id="a-qZ"></a>此中但约能动之相。<a id="a-qa"></a>所动唯秖一地而已。<a id="a-qb"></a>如根虽六以心破故。<a id="a-qc"></a>一切俱破。<a id="a-qd"></a>释大众心喜中。<a id="a-qe"></a>先因缘者。<a id="a-qf"></a>昔教奚尝不睹雨华等相。<a id="a-qg"></a>今欣跃殊常。<a id="a-qh"></a>理应甘露方降。<a id="a-qi"></a>时众虽无测者必知机成不久。<a id="a-qj"></a>机感相应何疑不释。<a id="a-qk"></a>问如文。<a id="a-ql"></a>答中通明异常故也。<a id="a-qm"></a>引大经证如文。<a id="a-qn"></a>次若言下约教。<a id="a-qo"></a>虽具列四对昔四喜不同。<a id="a-qp"></a>于今纯一实喜无复差别人天等四皆云动者。<a id="a-qq"></a>权为实动故也。</p>
  <p id="aqr">问。<a id="a-qs"></a>实理无动今那言动。</p>
  <p id="aqt">答。<a id="a-qu"></a>动即发也。<a id="a-qv"></a>圆机当成名动实相。<a id="a-qw"></a>以余四动当趣实故。<a id="a-qx"></a>文无本迹观心。<a id="a-qy"></a>若作本迹者。<a id="a-qz"></a>本住不动三昧。<a id="a-r0"></a>迹以地动表发。<a id="a-r1"></a>义立观心动者。<a id="a-r2"></a>如二十五三昧中破四天王空假中动。<a id="a-r3"></a>释毫光者。<a id="a-r4"></a>初文总标放光。<a id="a-r5"></a>释中初释白毫。<a id="a-r6"></a>次释放光。<a id="a-r7"></a>初文但有二释。<a id="a-r8"></a>初双标二释。<a id="a-r9"></a>应机标因缘。<a id="a-rA"></a>设教标约教。<a id="a-rB"></a>破惑下明二事意也。<a id="a-rC"></a>现光本表斯二。<a id="a-rD"></a>具二方除疑惑。<a id="a-rE"></a>白毫中初是因缘。</p>
  <p id="arF">复次下约教。<a id="a-rG"></a>初文四悉者。<a id="a-rH"></a>初文世界。<a id="a-rI"></a>其毫下为人。<a id="a-rJ"></a>放光下对治。<a id="a-rK"></a>光照下第一义。<a id="a-rL"></a>四皆此经。<a id="a-rM"></a>次约教中具斥三教二乘即当前两教也。<a id="a-rN"></a>虽有菩萨同见二谛耳。</p>
  <p id="arO">复次下明放光。<a id="a-rP"></a>具为四释因缘中三。<a id="a-rQ"></a>初放。<a id="a-rR"></a>次收。<a id="a-rS"></a>三收放意。<a id="a-rT"></a>初应具四悉文相不显。<a id="a-rU"></a>但可通令见得四益。<a id="a-rV"></a>大品一一相各放者。<a id="a-rW"></a>以身轮表般若遍也。<a id="a-rX"></a>大经面门者。<a id="a-rY"></a>面门口也。<a id="a-rZ"></a>表佛口密说于秘藏。<a id="a-ra"></a>今经定中眉间表意随机各现皆具三密四悉益也。<a id="a-rb"></a>虽一代来三轮施化。<a id="a-rc"></a>当当之益莫若言教。<a id="a-rd"></a>临灭之际面门放光。<a id="a-re"></a>表此言教流至来世。<a id="a-rf"></a>今且通论放光。<a id="a-rg"></a>若别论者。<a id="a-rh"></a>准诸文说。<a id="a-ri"></a>不照无色义同集众。<a id="a-rj"></a>次收光者。<a id="a-rk"></a>初引育王。<a id="a-rl"></a>多是因缘释。<a id="a-rm"></a>此中现在一文是章安私意。<a id="a-rn"></a>从足入去并经文也。<a id="a-ro"></a>各表记其当界。<a id="a-rp"></a>所以他经授作佛记。<a id="a-rq"></a>皆兼诸界。<a id="a-rr"></a>唯此法华专表佛记。<a id="a-rs"></a>言当界者。<a id="a-rt"></a>但明诸界各有死此生彼及大小果位。<a id="a-ru"></a>以下表下等部属方等。<a id="a-rv"></a>故对多缘。<a id="a-rw"></a>而今经等者。<a id="a-rx"></a>定起必收收必肉髻。<a id="a-ry"></a>略耳者。<a id="a-rz"></a>以至佛从定起必须收光。<a id="a-s0"></a>以所表事办须敛众心令入一实。<a id="a-s1"></a>是故合有收光。<a id="a-s2"></a>但是文略。<a id="a-s3"></a>又解下次收放意。<a id="a-s4"></a>可见。<a id="a-s5"></a>亦是一途非究尽故耳。<a id="a-s6"></a>以现在正令会三归一为正。<a id="a-s7"></a>未来当得为旁。<a id="a-s8"></a>若文六下约教中。<a id="a-s9"></a>先正释。<a id="a-sA"></a>次明光表。<a id="a-sB"></a>表中先破旧者。<a id="a-sC"></a>旧明虽横照一万八千。<a id="a-sD"></a>土至尼吒皆此土瑞。<a id="a-sE"></a>今意不然。<a id="a-sF"></a>放光一瑞义通二土。<a id="a-sG"></a>言由人者。<a id="a-sH"></a>不能全破。<a id="a-sI"></a>次旧下旧解但约一方表满不满。<a id="a-sJ"></a>若照下破也。<a id="a-sK"></a>既许实照十方。<a id="a-sL"></a>何得独以东方而为所表。<a id="a-sM"></a>有人云。<a id="a-sN"></a>眉者。<a id="a-sO"></a>放光处也。<a id="a-sP"></a>眉者。<a id="a-sQ"></a>媚也。<a id="a-sR"></a>若人无眉则无媚也。<a id="a-sS"></a>所言放者。<a id="a-sT"></a>一者不制唯照大千。<a id="a-sU"></a>二者作意发动则照一万八千。<a id="a-sV"></a>亦云表一乘。<a id="a-sW"></a>此不知佛无谋而作。<a id="a-sX"></a>以作意放释诸佛之功用。<a id="a-sY"></a>今明去正解。<a id="a-sZ"></a>次若就下本迹中。<a id="a-sa"></a>表四位增长者。<a id="a-sb"></a>四方表四集表增长。<a id="a-sc"></a>言增长者。<a id="a-sd"></a>从信入住。<a id="a-se"></a>乃至等觉。<a id="a-sf"></a>故下文云余一生在。<a id="a-sg"></a>次观解中云此等境界者。<a id="a-sh"></a>即十八界各百界千如。<a id="a-si"></a>蕴在十八。<a id="a-sj"></a>佛慧未开。<a id="a-sk"></a>故以光照表开。<a id="a-sl"></a>开即别在初住。<a id="a-sm"></a>文云去。<a id="a-sn"></a>引十界机皆开十八界也。<a id="a-so"></a>言分文属此土等者。<a id="a-sp"></a>始从尔时终至周遍。<a id="a-sq"></a>并属此土第六瑞文。<a id="a-sr"></a>他土初瑞但从下至至尼吒天。<a id="a-ss"></a>今文以此放光之文。<a id="a-st"></a>通兼彼此。<a id="a-su"></a>故其文势亦含长短。<a id="a-sv"></a>若短取者如向所列。<a id="a-sw"></a>若长取者须至尼吒。<a id="a-sx"></a>还将此第六而为他总。<a id="a-sy"></a>若为他总亦有长短。<a id="a-sz"></a>准望应知。<a id="a-t0"></a>次明下正明他土六瑞为二。<a id="a-t1"></a>先略次广。<a id="a-t2"></a>初略中为四。<a id="a-t3"></a>初标。<a id="a-t4"></a>次一见下列章。<a id="a-t5"></a>即当正解释也。<a id="a-t6"></a>三既有下生起六瑞。<a id="a-t7"></a>四若此下对此以明瑞之所表。<a id="a-t8"></a>次列文中但云上下不云感应者。<a id="a-t9"></a>以感应义通三双故。<a id="a-tA"></a>不同此土前之二双并在于应。<a id="a-tB"></a>故第三双得云感应。<a id="a-tC"></a>又彼土瑞至第三双生起中。<a id="a-tD"></a>云行始必终者。<a id="a-tE"></a>但互举耳。<a id="a-tF"></a>明菩萨有始而必终如来已终而有始。<a id="a-tG"></a>又人法双中虽人通鹿苑之未。<a id="a-tH"></a>法唯乳味之初。<a id="a-tI"></a>然法必有人人必对法。<a id="a-tJ"></a>故且对辨。<a id="a-tK"></a>又上下双中虽上说被下。<a id="a-tL"></a>而被物未显。<a id="a-tM"></a>即虽未显始末由之。<a id="a-tN"></a>故得对之以论上下。<a id="a-tO"></a>况凡诸取对皆是一往。<a id="a-tP"></a>是故更须求其始终。<a id="a-tQ"></a>初双中六趣者。<a id="a-tR"></a>广解章门非此中意。<a id="a-tS"></a>乃至离合以为四生五道七识住等。<a id="a-tT"></a>如论广释(云云)。<a id="a-tU"></a>言总报者。<a id="a-tV"></a>瑞虽有六以光为本。<a id="a-tW"></a>光表觉智。<a id="a-tX"></a>光照此彼。<a id="a-tY"></a>先表二觉。<a id="a-tZ"></a>次表三同。<a id="a-ta"></a>于三同中二。<a id="a-tb"></a>先总。<a id="a-tc"></a>次别。<a id="a-td"></a>先总明道同。<a id="a-te"></a>同相如何不出三同。<a id="a-tf"></a>既今同仍隐但成二耳。<a id="a-tg"></a>若所见中亦见授声闻记。<a id="a-th"></a>说寿长远。<a id="a-ti"></a>则如来都无所作化仪不成。<a id="a-tj"></a>虽然纵见记小长寿。<a id="a-tk"></a>此众亦疑。<a id="a-tl"></a>不知此土声闻为合记不。<a id="a-tm"></a>既教踊出其寿若何。<a id="a-tn"></a>等是未知。<a id="a-to"></a>故并隐之以生疑问。<a id="a-tp"></a>文殊广答具述三同。<a id="a-tq"></a>众机略知定后之相。<a id="a-tr"></a>故知通序文通而释契别理。<a id="a-ts"></a>由四释故。<a id="a-tt"></a>别序文别而义妙由五时故。<a id="a-tu"></a>所以答事才讫定起于斯。<a id="a-tv"></a>事符于答知文殊见极。<a id="a-tw"></a>从尽见下别者。<a id="a-tx"></a>即三同也。<a id="a-ty"></a>次广说中初文先出他土。<a id="a-tz"></a>次当知下引彼例此结始终同。<a id="a-u0"></a>起塔之相虽表二经。<a id="a-u1"></a>法华之相犹未明了。<a id="a-u2"></a>是故但成具于已当二同。<a id="a-u3"></a>此土三同当仍未起。<a id="a-u4"></a>言二土出世意同者。<a id="a-u5"></a>同五浊故故施等不殊。<a id="a-u6"></a>开权即是法华之相。<a id="a-u7"></a>息化即是涅槃之征。<a id="a-u8"></a>非顿等者。<a id="a-u9"></a>法华一乘非顿渐摄。<a id="a-uA"></a>于一开出乃顿渐生。<a id="a-uB"></a>是故今云非顿而顿。<a id="a-uC"></a>非渐而渐。<a id="a-uD"></a>准此可知。<a id="a-uE"></a>起七宝塔者。<a id="a-uF"></a>二经味同。<a id="a-uG"></a>隐者未说。<a id="a-uH"></a>十二因缘经云。<a id="a-uI"></a>八人应起塔。<a id="a-uJ"></a>谓佛菩萨支佛四果轮王。<a id="a-uK"></a>佛八露槃。<a id="a-uL"></a>余之七人次第减一。<a id="a-uM"></a>此土既尔他应准知。<a id="a-uN"></a>故今所见须皆佛塔也。<a id="a-uO"></a>当知下引彼例此。<a id="a-uP"></a>总结前文。<a id="a-uQ"></a>言从一出无量者。<a id="a-uR"></a>始从华严至般若来皆从一法开出。<a id="a-uS"></a>至般若时顿渐已竟。<a id="a-uT"></a>而人不知法华出顿渐外。<a id="a-uU"></a>请观竟字。<a id="a-uV"></a>法华但是收无量以归一。<a id="a-uW"></a>次更约因缘释者。<a id="a-uX"></a>文中自有通别二释。<a id="a-uY"></a>初云通者。<a id="a-uZ"></a>通于渐顿遍于四时。<a id="a-ua"></a>四时之中各有感应。<a id="a-ub"></a>对今无非今教之因缘也。<a id="a-uc"></a>故知因缘有其多种。<a id="a-ud"></a>自行化他自他相对。<a id="a-ue"></a>文从自行故云昔善今教等也。<a id="a-uf"></a>次别说下正明现在之因缘也。<a id="a-ug"></a>亦可此三展转相生。<a id="a-uh"></a>由发心因缘故信解。<a id="a-ui"></a>由信解故行行。<a id="a-uj"></a>若别说者。<a id="a-uk"></a>别指般若中三教为种种也。<a id="a-ul"></a>故云三藏之后。<a id="a-um"></a>以般若部是菩萨行故。<a id="a-un"></a>又就下以般若中三教。<a id="a-uo"></a>教教皆有四门及四悉等。<a id="a-up"></a>故云复有无量相貌。<a id="a-uq"></a>言五百者。<a id="a-ur"></a>明共门中种种广故。<a id="a-us"></a>五百虽是三藏有门。<a id="a-ut"></a>约所证同且证于共。<a id="a-uu"></a>来至般若并成通人。<a id="a-uv"></a>冥得别益。<a id="a-uw"></a>今且从显故得引同。<a id="a-ux"></a>仍旧乃成种种故也。<a id="a-uy"></a>不共易知但例而已。<a id="a-uz"></a>共不共名出在大论。<a id="a-v0"></a>既云藏后。<a id="a-v1"></a>理应通指方等般若。<a id="a-v2"></a>唯云般若者。<a id="a-v3"></a>以方等三同般若三小同鹿苑。<a id="a-v4"></a>故不别指。<a id="a-v5"></a>他人于此离为三门。<a id="a-v6"></a>谓因缘门。<a id="a-v7"></a>信解门。<a id="a-v8"></a>相貌门。<a id="a-v9"></a>今谓言辞虽尔义理不然。<a id="a-vA"></a>因缘谓感应差别。<a id="a-vB"></a>信解谓能感不同。<a id="a-vC"></a>相貌谓信后行异。<a id="a-vD"></a>有此不同皆云种种。<a id="a-vE"></a>虽复殊途不逾二味。<a id="a-vF"></a>感应则互有疏密。<a id="a-vG"></a>故云因缘。<a id="a-vH"></a>能感则内怀纳受。<a id="a-vI"></a>故云信解。<a id="a-vJ"></a>修行则身口外彰。<a id="a-vK"></a>故云相貌。<a id="a-vL"></a>外相仪貌故云相貌。</p>
  <p id="avM">问。<a id="a-vN"></a>行一解异如何行别。</p>
  <p id="avO">答。<a id="a-vP"></a>睹外识内故名不同。<a id="a-vQ"></a>言彼明此相者。<a id="a-vR"></a>彼谓彼土。<a id="a-vS"></a>彼所现相故云此相。<a id="a-vT"></a>虽复种种。<a id="a-vU"></a>同至法华无复余相。<a id="a-vV"></a>但未见法华座席以入灭表之故但云一因一缘等。<a id="a-vW"></a>言一因等者。<a id="a-vX"></a>亦是彼土法华已前得云种种。<a id="a-vY"></a>既会入实同一因缘相貌等也。<a id="a-vZ"></a>此是感应等相。</p>
  <p id="ava">问。<a id="a-vb"></a>光中所照一时横见。<a id="a-vc"></a>何得乃云先顿后渐乃至会归耶。<a id="a-vd"></a>又于见中可无纯顿唯渐等耶。</p>
  <p id="ave">答。<a id="a-vf"></a>实如所问。<a id="a-vg"></a>时众但知因光得见。<a id="a-vh"></a>大术在于世尊。<a id="a-vi"></a>见者非其境界。<a id="a-vj"></a>然令见意本为证同。<a id="a-vk"></a>所放光明为成一实。<a id="a-vl"></a>事殊理绝者非光所沾。<a id="a-vm"></a>远近既俱令其见闻。<a id="a-vn"></a>过未亦何隔于视听。<a id="a-vo"></a>故使十方始末皎若目前。<a id="a-vp"></a>安以凡情测量圣境。<a id="a-vq"></a>何独化主佛力令见。<a id="a-vr"></a>同闻众中及以集经者。<a id="a-vs"></a>时有古佛晦迹其间。<a id="a-vt"></a>智鉴当时述斯横竖。<a id="a-vu"></a>加令见者圣凡一等。<a id="a-vv"></a>故知但依文次经意宛然。<a id="a-vw"></a>次尔时下释疑念序。<a id="a-vx"></a>初云但成一疑者。<a id="a-vy"></a>本疑六瑞。<a id="a-vz"></a>自力不任方思答者。<a id="a-w0"></a>再思有在仰托文殊。<a id="a-w1"></a>文殊念兴有决疑地。<a id="a-w2"></a>故第二念于兹自亡。<a id="a-w3"></a>既已得人何须再念。<a id="a-w4"></a>故第三念于时复息。<a id="a-w5"></a>及至发问初疑尚存。<a id="a-w6"></a>故云一疑。</p>
  <p id="aw7">问。<a id="a-w8"></a>经称文殊是法王子者。<a id="a-w9"></a>此诸菩萨。<a id="a-wA"></a>何人不是法王之子。</p>
  <p id="awB">答。<a id="a-wC"></a>有二义故。<a id="a-wD"></a>一于王子中德推文殊。<a id="a-wE"></a>二诸经中文殊并为菩萨众首。<a id="a-wF"></a>次释初念中初因缘释。<a id="a-wG"></a>云神变内外者。<a id="a-wH"></a>此明表异须此别释。<a id="a-wI"></a>若通释者。<a id="a-wJ"></a>如大宝积经一切诸法皆名神变。<a id="a-wK"></a>具如止观第一记引。<a id="a-wL"></a>神名下释名兼辨相。<a id="a-wM"></a>首楞下明所依法。<a id="a-wN"></a>法王下功用也。<a id="a-wO"></a>亦是问由。<a id="a-wP"></a>次若夫下即约教也。<a id="a-wQ"></a>亦是更释功用及以问由。<a id="a-wR"></a>又此问由虽由不测神变。<a id="a-wS"></a>正由自决故利他机发故应赴。<a id="a-wT"></a>因缘和合而设斯问。<a id="a-wU"></a>令知弥勒不识所以。<a id="a-wV"></a>故须诸位展转比决。<a id="a-wW"></a>散者苦行外道及诸凡夫。<a id="a-wX"></a>定者得禅外道及信者习定。<a id="a-wY"></a>圣者三藏中除身子外诸声闻也。<a id="a-wZ"></a>此就极处亦不知者。<a id="a-wa"></a>凡若夫之言明其意通。<a id="a-wb"></a>故下节节不知于上。<a id="a-wc"></a>若极位者则一切下位而皆不知也。<a id="a-wd"></a>故菩萨补处及以尊极。<a id="a-we"></a>此之三位。<a id="a-wf"></a>若存教道应通四教展转互比。<a id="a-wg"></a>文中且然。<a id="a-wh"></a>今最居极故补处极不知尊极。<a id="a-wi"></a>又弥勒去义当本迹。<a id="a-wj"></a>隐本智明迹同暗讷。<a id="a-wk"></a>若作观心释者。<a id="a-wl"></a>智照灵通六即随变。<a id="a-wm"></a>初文因缘义对四悉。<a id="a-wn"></a>其义宛然。<a id="a-wo"></a>内外异故见闻欢喜。<a id="a-wp"></a>六瑞外彰物睹生善。<a id="a-wq"></a>依理变通遍调一切。<a id="a-wr"></a>法王理极故无过上。<a id="a-ws"></a>若将下偈显大众疑念同弥勒有三者。<a id="a-wt"></a>此诸大众共睹六瑞。<a id="a-wu"></a>自入位来遍历多会。<a id="a-wv"></a>久知文殊神用莫测。<a id="a-ww"></a>故至弥勒兴念之时。<a id="a-wx"></a>众亦精诚专注妙德。<a id="a-wy"></a>故使弥勒发问之际。<a id="a-wz"></a>先观大众方宣固疑。<a id="a-x0"></a>审知文殊是决疑地。<a id="a-x1"></a>旧解可知。<a id="a-x2"></a>准今问答意引偈既云三念不专弥勒。<a id="a-x3"></a>但处一事任运发问居先。<a id="a-x4"></a>言问答者。<a id="a-x5"></a>文殊最能何独弥勒。<a id="a-x6"></a>应云物机在于问者答者。<a id="a-x7"></a>故以四释而消其文。<a id="a-x8"></a>即因缘等也。<a id="a-x9"></a>初问答下是因缘。<a id="a-xA"></a>如文殊推堪问疾于无垢施。<a id="a-xB"></a>仍为所诃故云在无。<a id="a-xC"></a>又法门下约教。<a id="a-xD"></a>四教不出权实故也。<a id="a-xE"></a>又迹下本迹也。<a id="a-xF"></a>又名下观心也。<a id="a-xG"></a>初因缘中其文虽狭。<a id="a-xH"></a>若义立者亦具四悉。<a id="a-xI"></a>问答随乐即世界也。<a id="a-xJ"></a>赴众所欣为人也。<a id="a-xK"></a>咸释众疑对治也。<a id="a-xL"></a>位行齐等第一义也。<a id="a-xM"></a>次发问序者。<a id="a-xN"></a>颂初先料简偈文有无。<a id="a-xO"></a>先何意下问。<a id="a-xP"></a>次龙树下答。<a id="a-xQ"></a>论文十义今但列六。<a id="a-xR"></a>前五即初五文也。<a id="a-xS"></a>六使后人于经生信。<a id="a-xT"></a>七易夺言词转势说法。<a id="a-xU"></a>八示义无尽。<a id="a-xV"></a>九明至人有无方之说。<a id="a-xW"></a>十如今文第六文是。<a id="a-xX"></a>总论即因缘释也。<a id="a-xY"></a>初二世界。<a id="a-xZ"></a>三五为人。<a id="a-xa"></a>第四第一义。<a id="a-xb"></a>又为下第六对治。<a id="a-xc"></a>能除后来疑故。<a id="a-xd"></a>余阙四文。<a id="a-xe"></a>第六同为人。<a id="a-xf"></a>第七同对治。<a id="a-xg"></a>八九同第一义。<a id="a-xh"></a>故略不论。<a id="a-xi"></a>正释中先述古。<a id="a-xj"></a>次观文下且总非之。<a id="a-xk"></a>说法下释出显是。<a id="a-xl"></a>于中先明非缩。<a id="a-xm"></a>次明非盈。<a id="a-xn"></a>初文准义在初二句中。<a id="a-xo"></a>故非缩也。<a id="a-xp"></a>于中先立。<a id="a-xq"></a>但举放光动地之末。<a id="a-xr"></a>则知说法入定之本。<a id="a-xs"></a>若无定慧安能现变。<a id="a-xt"></a>次他不见下责。<a id="a-xu"></a>今反下引答以难。<a id="a-xv"></a>又问下核出问处。<a id="a-xw"></a>今指下答也。<a id="a-xx"></a>前长行但总问放光若执唯光是问。<a id="a-xy"></a>余不问者应当非瑞。<a id="a-xz"></a>则雨华动地尚不成瑞。<a id="a-y0"></a>何独说法及入定耶。<a id="a-y1"></a>放光既在此土瑞终。<a id="a-y2"></a>仍居他土六瑞之首。<a id="a-y3"></a>故总举一光通收二六。<a id="a-y4"></a>况若更下别问导师两字义自兼之。<a id="a-y5"></a>次明非盈者。<a id="a-y6"></a>风地二瑞并有所依。<a id="a-y7"></a>所依是瑞能依岂非。<a id="a-y8"></a>故于今文明非盈也。<a id="a-y9"></a>于中亦先述非。<a id="a-yA"></a>次破中初一句略斥。<a id="a-yB"></a>次风本下破为二。<a id="a-yC"></a>先明风有香尚得为瑞。<a id="a-yD"></a>况复风地本为显华。<a id="a-yE"></a>虽各立瑞名而共成华德。<a id="a-yF"></a>正法华中但直云香。<a id="a-yG"></a>不云风也。<a id="a-yH"></a>故知风若无香不成瑞也。<a id="a-yI"></a>夫天华下明香本属华。<a id="a-yJ"></a>华香如檀故云檀风。<a id="a-yK"></a>若香风非瑞华亦非瑞。<a id="a-yL"></a>地净准知。<a id="a-yM"></a>于中为四。<a id="a-yN"></a>先总明有香等。<a id="a-yO"></a>次此表下释出所以言因运至果者。<a id="a-yP"></a>明华香入风如道风德香熏一切也。<a id="a-yQ"></a>三金光明下引证。<a id="a-yR"></a>四故以下结成。<a id="a-yS"></a>以果上二事显因功也。<a id="a-yT"></a>由华有香非独风尔。<a id="a-yU"></a>由香风故其地必净。<a id="a-yV"></a>言二事者。<a id="a-yW"></a>谓功德法身。<a id="a-yX"></a>功德因也。<a id="a-yY"></a>法身果也。<a id="a-yZ"></a>由至果故成就二义。<a id="a-ya"></a>一至果二果净由因至果故令果净。<a id="a-yb"></a>次二句地动瑞。<a id="a-yc"></a>次一行众喜。<a id="a-yd"></a>虽不依前次第六瑞宛足。<a id="a-ye"></a>次初三行下言验此等者。<a id="a-yf"></a>前长行中光瑞乃居此土第六。<a id="a-yg"></a>乘此即明他土六瑞。<a id="a-yh"></a>他土六瑞无光不见。<a id="a-yi"></a>故须判为他土总瑞。<a id="a-yj"></a>恐人不了至此点出故云验此。<a id="a-yk"></a>故偈中此土光瑞云大光普照。<a id="a-yl"></a>前已明竟。<a id="a-ym"></a>至他土瑞首重云眉间光明等者。<a id="a-yn"></a>重牒总瑞文耳。<a id="a-yo"></a>涉公都不立二土六瑞。<a id="a-yp"></a>但云此初行中上半译是。<a id="a-yq"></a>下半译非。<a id="a-yr"></a>应云佛在大众入于三昧。<a id="a-ys"></a>三昧大事。<a id="a-yt"></a>而不云放光。<a id="a-yu"></a>下文自有。<a id="a-yv"></a>今谓此文自是他土总瑞。<a id="a-yw"></a>故知自未晓于经旨。<a id="a-yx"></a>徒加译者之非。<a id="a-yy"></a>既为他土总瑞。<a id="a-yz"></a>所以不别分之。<a id="a-z0"></a>但戴在六趣之始。<a id="a-z1"></a>即初一行颂总瑞也。<a id="a-z2"></a>次颂别瑞初颂六趣中云六是能趣人者四趣。<a id="a-z3"></a>及天虽即非人。<a id="a-z4"></a>通指宰主。<a id="a-z5"></a>乃遍六趣。<a id="a-z6"></a>于中初二句略举上下。<a id="a-z7"></a>诸世界下具列依正因果。<a id="a-z8"></a>初诸世界者。<a id="a-z9"></a>指万八千。<a id="a-zA"></a>非但见能趣有情。<a id="a-zB"></a>亦睹所趣诸有。<a id="a-zC"></a>非但见果报好丑。<a id="a-zD"></a>亦知业缘善恶。<a id="a-zE"></a>故见六趣但是取机之所。<a id="a-zF"></a>又睹下云圣主师子等者。<a id="a-zG"></a>圣即是主故云圣主。<a id="a-zH"></a>有人云。<a id="a-zI"></a>圣中之主。<a id="a-zJ"></a>谓于外道支佛罗汉法身菩萨诸圣中主。<a id="a-zK"></a>今谓华严十方世界主伴之主。<a id="a-zL"></a>非关二乘外道。<a id="a-zM"></a>但是诸菩萨伴中之主。<a id="a-zN"></a>圣主如师子故云也。<a id="a-zO"></a>师子具如大经大论师子法门。<a id="a-zP"></a>又师子吼者。<a id="a-zQ"></a>名决定说。<a id="a-zR"></a>前两教主非师子吼。<a id="a-zS"></a>说非决定不谭真实第一义故。<a id="a-zT"></a>虽云兼别最初纯大故云第一。<a id="a-zU"></a>前之两教犹杂烦恼。<a id="a-zV"></a>故非清净。<a id="a-zW"></a>赴机未遍不名柔软。<a id="a-zX"></a>并诠中道故云深妙。<a id="a-zY"></a>称理当机故云乐闻。<a id="a-zZ"></a>有云。<a id="a-za"></a>如来胸中大种所起。<a id="a-zb"></a>故名清净。<a id="a-zc"></a>无卒暴故名曰柔软。<a id="a-zd"></a>此以欲色凡夫报质。<a id="a-ze"></a>释佛梵声。<a id="a-zf"></a>一何苦哉。<a id="a-zg"></a>各于世界者。<a id="a-zh"></a>一者以万八千为各。<a id="a-zi"></a>二者主伴不同为各。<a id="a-zj"></a>信知须判为华严教。<a id="a-zk"></a>前之两教及中三昧无此事故。<a id="a-zl"></a>二教八门名为种种。<a id="a-zm"></a>无三乘事名为佛法。<a id="a-zn"></a>若人下颂四谛等者。<a id="a-zo"></a>他人不作华严消文。<a id="a-zp"></a>遭苦已前鹿苑之始。<a id="a-zq"></a>岂有各于世界之文。<a id="a-zr"></a>以小乘中无十方佛故。<a id="a-zs"></a>顿后渐初唯有鹿苑三藏三乘。<a id="a-zt"></a>初乘四谛乃至佛子三相宛然。<a id="a-zu"></a>如何不以五时消文。<a id="a-zv"></a>文中先出能厌之行。<a id="a-zw"></a>厌不遍故未得名尽。<a id="a-zx"></a>双厌因果。<a id="a-zy"></a>至说涅槃。<a id="a-zz"></a>方乃厌尽在文分明者。<a id="a-100"></a>苦含因果即苦集谛。<a id="a-101"></a>厌老病死即道谛。<a id="a-102"></a>为说涅槃即灭谛。<a id="a-103"></a>亦可为说之言兼于道谛。<a id="a-104"></a>涅槃之道即道谛也。<a id="a-105"></a>所证灭理即灭谛也。<a id="a-106"></a>又遭苦是总标厌老病死是知苦。<a id="a-107"></a>知苦故断集为说涅槃是知灭。<a id="a-108"></a>知灭故修道。<a id="a-109"></a>难陀持戒具如止观第四记。<a id="a-10A"></a>支佛但说得果之由及以所求法胜。<a id="a-10B"></a>若例声闻须明行相(云云)。<a id="a-10C"></a>若有佛子下是开六度大乘者。<a id="a-10D"></a>修种种行及无上慧诸教共有。<a id="a-10E"></a>今初形凡小亦得种种及无上名。<a id="a-10F"></a>不杂凡小通得名净。<a id="a-10G"></a>非毕竟净者。<a id="a-10H"></a>且约三藏六度言之。<a id="a-10I"></a>药中无病名为净耳。<a id="a-10J"></a>若欲于此辨四悉者。<a id="a-10K"></a>三乘行异世界也。<a id="a-10L"></a>缘觉为人声闻对治。<a id="a-10M"></a>菩萨第一义。<a id="a-10N"></a>况复各各皆具四悉。<a id="a-10O"></a>三乘约教准例可知。<a id="a-10P"></a>本迹观心亦应可解。<a id="a-10Q"></a>下去诸度随文略消。<a id="a-10R"></a>又声闻等者。<a id="a-10S"></a>且约当教一途而说。<a id="a-10T"></a>应知通教三乘。<a id="a-10U"></a>并以界内灭谛为初门。<a id="a-10V"></a>别教菩萨以界外道谛为初门。<a id="a-10W"></a>圆人以界外灭谛为初门。<a id="a-10X"></a>此中明因光暂见不合广求法相。<a id="a-10Y"></a>但略堪表同于理即足。<a id="a-10Z"></a>若论修行方可广辨。<a id="a-10a"></a>以下三十一行半广明二味。<a id="a-10b"></a>故判此文唯三藏也。<a id="a-10c"></a>结前开后者。<a id="a-10d"></a>结前中言见闻及事者。<a id="a-10e"></a>据渐顿教皆云演说及为说等。<a id="a-10f"></a>即是闻也。<a id="a-10g"></a>又见佛子等。<a id="a-10h"></a>即是见也。<a id="a-10i"></a>见中种种多皆事也。<a id="a-10j"></a>大纲略足故云若斯。<a id="a-10k"></a>同者略之谓千亿事。<a id="a-10l"></a>言开后者。<a id="a-10m"></a>续后而说故云今当。<a id="a-10n"></a>及千亿事文中置之。<a id="a-10o"></a>今应两牵。<a id="a-10p"></a>亦可前四句结前。<a id="a-10q"></a>如是下二句开后。<a id="a-10r"></a>兰菊之言斯有在也。<a id="a-10s"></a>此下三十一行半。<a id="a-10t"></a>分文但云菩萨修行。<a id="a-10u"></a>既居鹿苑之后。<a id="a-10v"></a>又在涅槃之前。<a id="a-10w"></a>准下释般若须兼二酥。<a id="a-10x"></a>以法华相未决了故。<a id="a-10y"></a>从容释之。<a id="a-10z"></a>虽约二酥教多在三。<a id="a-110"></a>如前分别故。<a id="a-111"></a>诸度约教别圆之前多不云教。<a id="a-112"></a>含二意一尔后释义。<a id="a-113"></a>准部通四令识眉目。<a id="a-114"></a>以长行中具云方等般若故也。<a id="a-115"></a>总问中经云恒沙者。<a id="a-116"></a>阿耨达池四面各出一河。<a id="a-117"></a>东银牛口出殑伽河。<a id="a-118"></a>南金象口出信度河。<a id="a-119"></a>西琉璃马口出缚刍河。<a id="a-11A"></a>北颇胝迦师子口出徙多河。<a id="a-11B"></a>各绕池一匝流入四海。<a id="a-11C"></a>于中殑伽沙细而多。<a id="a-11D"></a>外人所计以为福河。<a id="a-11E"></a>入洗灭罪。<a id="a-11F"></a>佛亦顺俗故常指之。<a id="a-11G"></a>又佛说法多近此河。<a id="a-11H"></a>故以为喻。<a id="a-11I"></a>此下六度但略指大体。<a id="a-11J"></a>若依二味具出其相。<a id="a-11K"></a>具如止观第二第七记所引。</p>
  <p id="a11L">问。<a id="a-11M"></a>既云方等般若。<a id="a-11N"></a>亦应具有两教二乘。<a id="a-11O"></a>何得总问唯求佛道。</p>
  <p id="a11P">答。<a id="a-11Q"></a>实如所问。<a id="a-11R"></a>但避繁文。<a id="a-11S"></a>还同鹿苑故略不说。<a id="a-11T"></a>驷马者。<a id="a-11U"></a>四匹共乘故云驷也。<a id="a-11V"></a>侠字胡帖反。<a id="a-11W"></a>豪也。<a id="a-11X"></a>文殊下经云往诣等者。<a id="a-11Y"></a>表往非余故指佛所。<a id="a-11Z"></a>所问尊极云无上道。<a id="a-11a"></a>所弃不轻故云乐土。<a id="a-11b"></a>身心俱离故云剃除。<a id="a-11c"></a>如是消释世所共有。<a id="a-11d"></a>凡诸解说贵在教宗。<a id="a-11e"></a>显理之精息其繁芿。<a id="a-11f"></a>五王经者。<a id="a-11g"></a>此是一卷小经。<a id="a-11h"></a>经云。<a id="a-11i"></a>昔有五王邻国无竞互为亲友。<a id="a-11j"></a>有一大王名曰普安。<a id="a-11k"></a>习菩萨行。<a id="a-11l"></a>以余四王邪见炽盛。<a id="a-11m"></a>普安愍之呼来殿上。<a id="a-11n"></a>七日七夜娱乐受乐。<a id="a-11o"></a>四王曰。<a id="a-11p"></a>国事众多请退还家。<a id="a-11q"></a>大王自送并命左右而随送之。<a id="a-11r"></a>至于半道而问之言。<a id="a-11s"></a>各何所乐。<a id="a-11t"></a>一云。<a id="a-11u"></a>愿春阳之日游戏原野。<a id="a-11v"></a>一云。<a id="a-11w"></a>愿常作王种种严饰。<a id="a-11x"></a>人民侍从道路倾目。<a id="a-11y"></a>一云。<a id="a-11z"></a>愿得好妇儿端正无双。<a id="a-120"></a>一云。<a id="a-121"></a>愿父母常在多有兄弟。<a id="a-122"></a>美食音乐共相娱乐。<a id="a-123"></a>各各说已。<a id="a-124"></a>回白大王。<a id="a-125"></a>王何所愿。<a id="a-126"></a>答我先说卿所愿不长。<a id="a-127"></a>若乐春游冬先雕朽。<a id="a-128"></a>若乐为王福尽相伐。<a id="a-129"></a>若乐妇儿一朝疾病受苦无量。<a id="a-12A"></a>若乐父母常在等。<a id="a-12B"></a>一旦有事为他所执。<a id="a-12C"></a>四王又问大王如何所乐。<a id="a-12D"></a>答言。<a id="a-12E"></a>我所乐者。<a id="a-12F"></a>不生不灭不苦不乐。<a id="a-12G"></a>不饥不渴不寒不热。<a id="a-12H"></a>存亡自在。<a id="a-12I"></a>四王问曰。<a id="a-12J"></a>如此之乐何处有耶。<a id="a-12K"></a>何处有师。<a id="a-12L"></a>大王曰。<a id="a-12M"></a>吾师号佛。<a id="a-12N"></a>近在祇洹。<a id="a-12O"></a>诸王欢喜各诣佛所。<a id="a-12P"></a>却坐一面白佛自责。<a id="a-12Q"></a>佛说八苦。<a id="a-12R"></a>王及侍从百千万人得须陀洹舍国入道。<a id="a-12S"></a>大相略同。<a id="a-12T"></a>既云问无上道非关小果。<a id="a-12U"></a>且据舍土出家事同。<a id="a-12V"></a>故今引之。<a id="a-12W"></a>光中所见亦可八苦以为助行。<a id="a-12X"></a>诸教共之故舍国事同。<a id="a-12Y"></a>观行须别以分诸教。<a id="a-12Z"></a>又如长含有四轮王。<a id="a-12a"></a>分于一国雇人剃头。<a id="a-12b"></a>既云诸王机亦不一。<a id="a-12c"></a>下去又见等亦通诸机故也。</p>
 </body>
</html>