<!doctype html>
<html id="z3IBWZC1N2" data-ver="262">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第八之二</h1>
  <h2 id="a2">释五百弟子受记品</h2>
  <p id="a3">先标五百故须作受字。<a id="a-4"></a>五百是数等非要。<a id="a-5"></a>上二周下问也。<a id="a-6"></a>次上为下答也。<a id="a-7"></a>亦具四悉。<a id="a-8"></a>初文世界三品异故。<a id="a-9"></a>又上来下对治除嫌恶故。<a id="a-A"></a>又默念下为人生大善故。<a id="a-B"></a>又权实下第一义理非言念故。<a id="a-C"></a>上来何意下但是释疑非四悉数。<a id="a-D"></a>我等于佛下述领不及。<a id="a-E"></a>上中根闻譬。<a id="a-F"></a>具领五时及法身地。<a id="a-G"></a>中止方便见胜应身。<a id="a-H"></a>如来犹斥领所不及。<a id="a-I"></a>我今闻此虽欲领会。<a id="a-J"></a>岂能逾于四大弟子。<a id="a-K"></a>当知所领之外不及处多。<a id="a-L"></a>是故亦云所不能宣。<a id="a-M"></a>然闻迦葉身子具领。<a id="a-N"></a>如来委述非全昧旨。<a id="a-O"></a>但仰佛法高深。<a id="a-P"></a>未敢逾于先悟耳。<a id="a-Q"></a>助宣我法等者。<a id="a-R"></a>若以本望迹。<a id="a-S"></a>岂不曾于过去佛所。<a id="a-T"></a>或助单半单满等。<a id="a-U"></a>而必须满中相带及开等耶。<a id="a-V"></a>对于今佛出五浊世。<a id="a-W"></a>宜引开权废会等化。<a id="a-X"></a>是故皆从同类以说。<a id="a-Y"></a>如文殊引往光照东方。<a id="a-Z"></a>岂无余途引同例耳。<a id="a-a"></a>自舍至方便也者。<a id="a-b"></a>若据除佛之言。<a id="a-c"></a>补处亦应不测。<a id="a-d"></a>既其不测本迹难量。<a id="a-e"></a>何但曾于过去诸佛。<a id="a-f"></a>亦可本与过去佛齐。<a id="a-g"></a>就过去佛本复难量。<a id="a-h"></a>或当亦是过去佛师。<a id="a-i"></a>何但齐耶。<a id="a-j"></a>言七方便者。<a id="a-k"></a>且以偏圆相对论耳。<a id="a-l"></a>故知远本冥寞良难。<a id="a-m"></a>若尔。<a id="a-n"></a>此是迹中本耳。<a id="a-o"></a>六波罗蜜互相收摄。<a id="a-p"></a>具如止观第二记。<a id="a-q"></a>大品富楼那品六度互严。<a id="a-r"></a>在文可解云云者。<a id="a-s"></a>经文相状对义分明。<a id="a-t"></a>又如诸文所列五时。<a id="a-u"></a>纯是善道者。<a id="a-v"></a>于中亦有差品不同。<a id="a-w"></a>若无女人必无恶道。<a id="a-x"></a>或时有女人亦无恶道。<a id="a-y"></a>如阿閦佛国。<a id="a-z"></a>虽有女人而无女事。<a id="a-10"></a>无量寿国二种俱无。<a id="a-11"></a>不同之相不可具列。<a id="a-12"></a>但以乘戒各有三品。<a id="a-13"></a>互相交络。<a id="a-14"></a>略可准知。<a id="a-15"></a>月藏第九法食等者。<a id="a-16"></a>法食闻法也。<a id="a-17"></a>如安养界下品生人。<a id="a-18"></a>在莲华中。<a id="a-19"></a>常闻弥陀观音说法。<a id="a-1A"></a>法喜食者。<a id="a-1B"></a>闻法欢喜。<a id="a-1C"></a>正闻属法食。<a id="a-1D"></a>闻已为喜食。<a id="a-1E"></a>禅食者。<a id="a-1F"></a>谓以禅法自资不须段食。<a id="a-1G"></a>或可法即是喜。<a id="a-1H"></a>月藏第五十善各十功德。<a id="a-1I"></a>亦与净名十善是菩萨净土意同。<a id="a-1J"></a>故一一文末皆云后作佛等。<a id="a-1K"></a>彼第五经信敬品云。<a id="a-1L"></a>戒清净平等所谓十善业道休息。<a id="a-1M"></a>休息杀生获十功德。<a id="a-1N"></a>何等为十。<a id="a-1O"></a>一者于诸众生得无所畏。<a id="a-1P"></a>二者于诸众生得大慈心。<a id="a-1Q"></a>三者断恶习业。<a id="a-1R"></a>四者少病决断。<a id="a-1S"></a>五者长命。<a id="a-1T"></a>六者非人所护。<a id="a-1U"></a>七者无诸恶梦。<a id="a-1V"></a>八者无怨。<a id="a-1W"></a>九者不畏恶道。<a id="a-1X"></a>十者命终生善道。<a id="a-1Y"></a>若能以此息杀善根。<a id="a-1Z"></a>回向菩提必到菩提。<a id="a-1a"></a>成无上智。<a id="a-1b"></a>到菩提时彼离诸害仗。<a id="a-1c"></a>长寿众生来生其土。<a id="a-1d"></a>下九并十。<a id="a-1e"></a>从若能已下去并同。<a id="a-1f"></a>故菩萨因时行于不杀为净土因。<a id="a-1g"></a>而自不杀教他不杀等。<a id="a-1h"></a>四法具足。<a id="a-1i"></a>后成佛时十类众生同生其土。<a id="a-1j"></a>故净名云。<a id="a-1k"></a>十善是菩萨净土。<a id="a-1l"></a>菩萨成佛时命不中夭等众生来生其土。<a id="a-1m"></a>故智论中菩萨行于一行。<a id="a-1n"></a>皆具四法方成净因。<a id="a-1o"></a>身子示嗔等。<a id="a-1p"></a>具如止观第二所引。<a id="a-1q"></a>文中正意语示为凡夫外道。<a id="a-1r"></a>故云三毒邪见。<a id="a-1s"></a>但兼出于示小乘习。<a id="a-1t"></a>示通二义故更言之。<a id="a-1u"></a>云云者。<a id="a-1v"></a>令具引事列行。<a id="a-1w"></a>兼诸圣者各有偏示。<a id="a-1x"></a>陈如等者。</p>
  <p id="a1y">问。<a id="a-1z"></a>若其居首别记。<a id="a-20"></a>何不初周记耶。</p>
  <p id="a21">答。<a id="a-22"></a>大小缘别两初不同。<a id="a-23"></a>引物希向。<a id="a-24"></a>二意各异。<a id="a-25"></a>垂迹之法不可一准。<a id="a-26"></a>譬说有二至显实者。<a id="a-27"></a>皆云领法譬者。<a id="a-28"></a>故前开譬本中。<a id="a-29"></a>直作开权显实。<a id="a-2A"></a>则应三周及信解五百领解文也。<a id="a-2B"></a>三节开文意在于此。<a id="a-2C"></a>言譬如有人即二乘人者。<a id="a-2D"></a>二乘机耳。<a id="a-2E"></a>小机当起尔时犹大。<a id="a-2F"></a>醉有二义与前堕落中二义意同。<a id="a-2G"></a>初是幼稚譬着五欲。<a id="a-2H"></a>但如法师常不轻等。<a id="a-2I"></a>或一句结缘。<a id="a-2J"></a>次是善弱或五品初未入相似。<a id="a-2K"></a>故云弱耳。<a id="a-2L"></a>以由结缘厚薄不同。<a id="a-2M"></a>遂名无明以为轻重。<a id="a-2N"></a>故云醉有二种。<a id="a-2O"></a>当知贫人本来先醉。<a id="a-2P"></a>如蒙肴膳受已而卧。<a id="a-2Q"></a>三教助道犹如肴膳。<a id="a-2R"></a>更以异方便助显第一义也。<a id="a-2S"></a>肴膳食已便消如方便教非究竟益。<a id="a-2T"></a>往在大通佛所。<a id="a-2U"></a>未结大缘已前历诸味中。<a id="a-2V"></a>并闻三教。<a id="a-2W"></a>及至法华虽闻圆顿。<a id="a-2X"></a>但成结缘如系珠也。<a id="a-2Y"></a>无价至真如智宝也者。<a id="a-2Z"></a>此是约教乃以了因而为系珠。<a id="a-2a"></a>教中诠理故云真如。<a id="a-2b"></a>教是智用故云智宝。<a id="a-2c"></a>约受化者。<a id="a-2d"></a>教能生智亦名为智。<a id="a-2e"></a>宝有二义。<a id="a-2f"></a>俱是智家之宝。<a id="a-2g"></a>系其衣里者。<a id="a-2h"></a>初结缘时具足二衣。<a id="a-2i"></a>具惭愧故。<a id="a-2j"></a>有信乐故。<a id="a-2k"></a>方能结缘退大堕恶则无外衣。<a id="a-2l"></a>若约现无信乐乃似内衣亦无。<a id="a-2m"></a>且据当时所系内种仍存与本信俱。<a id="a-2n"></a>义如内衣犹在。<a id="a-2o"></a>但是衣弊非全无衣。<a id="a-2p"></a>故亲友示还示衣里。<a id="a-2q"></a>即是示本惭信时也。<a id="a-2r"></a>据此而言无衣系身理亦无失。<a id="a-2s"></a>起已游行至求于小乘衣食者。<a id="a-2t"></a>应更求于宝衣天馔。<a id="a-2u"></a>而但求于才蔽身之衣。<a id="a-2v"></a>劣充躯之食者。<a id="a-2w"></a>由向他国故也。<a id="a-2x"></a>文中二释他义皆成。<a id="a-2y"></a>若论有求今日稍切。<a id="a-2z"></a>故云厌苦等。<a id="a-30"></a>若魔佛相望等者。<a id="a-31"></a>今日初得小乘之他。<a id="a-32"></a>且从大小以说。<a id="a-33"></a>故知若往他国求济。<a id="a-34"></a>非但衣食不充。<a id="a-35"></a>亦迷所系之宝。<a id="a-36"></a>示珠之友居本土故。<a id="a-37"></a>劝贸譬得记作佛意者。<a id="a-38"></a>珠虽价直无数众宝。<a id="a-39"></a>必须贸易方有济用。<a id="a-3A"></a>了因内解虽复究竟。<a id="a-3B"></a>必以种易现。<a id="a-3C"></a>以昔一解一切解。<a id="a-3D"></a>而贸一行一切行。<a id="a-3E"></a>珠体不竭贸亦无穷。<a id="a-3F"></a>故须更听更修方显宝之功用。<a id="a-3G"></a>如华严中得摩尼珠。<a id="a-3H"></a>十种莹治方能雨宝。<a id="a-3I"></a>解行相称方堪佛记。<a id="a-3J"></a>从是已后则具有寂灭忍衣。<a id="a-3K"></a>首楞严食自行化他无量众宝。<a id="a-3L"></a>无功用位彼此不穷。<a id="a-3M"></a>三周皆有此意者。<a id="a-3N"></a>若以系珠望上二周。<a id="a-3O"></a>法说但在佛树者。<a id="a-3P"></a>初坐道树思用大时。<a id="a-3Q"></a>以法说时未论往古。<a id="a-3R"></a>且据现文。<a id="a-3S"></a>若譬周中在二万亿佛。<a id="a-3T"></a>彼亦未论尘点界故。<a id="a-3U"></a>然上中二周岂不亦有于大通佛所曾系珠耶。<a id="a-3V"></a>如探领中尚领法身。<a id="a-3W"></a>岂止道树。<a id="a-3X"></a>且约现文耳。<a id="a-3Y"></a>但由根利闻便信解。<a id="a-3Z"></a>不假指昔。<a id="a-3a"></a>是故末论故前文中以发轸学小为中间故。<a id="a-3b"></a>不唯在道树时也。<a id="a-3c"></a>某年等言。<a id="a-3d"></a>亦唯在秽不通二周。<a id="a-3e"></a>无量佛宝者。<a id="a-3f"></a>宝由贸得故。<a id="a-3g"></a>亦可云得佛之宝。<a id="a-3h"></a>即利他也。</p>
  <p data-pb></p>
  <h2 id="a3i">释受学无学人记品</h2>
  <p id="a3j">因缘初文应具四悉。<a id="a-3k"></a>学无学别即世界。<a id="a-3l"></a>见道位即为人。<a id="a-3m"></a>修道位即对治。<a id="a-3n"></a>无学位即第一义。<a id="a-3o"></a>又得记即第一义。<a id="a-3p"></a>约教者。<a id="a-3q"></a>三教如文。<a id="a-3r"></a>研如来藏去圆教。<a id="a-3s"></a>又如通序中释若约观心者。<a id="a-3t"></a>六即之中究竟即为无学位。<a id="a-3u"></a>余四名为学。<a id="a-3v"></a>理即非学非无学。<a id="a-3w"></a>又六即者。<a id="a-3x"></a>通皆非学非无学。<a id="a-3y"></a>分真已去而学而无学。<a id="a-3z"></a>云云者。<a id="a-40"></a>如向略举。<a id="a-41"></a>二人在上数中者。<a id="a-42"></a>在多知识中列。<a id="a-43"></a>今之得记何为在此。<a id="a-44"></a>答中总论得记。<a id="a-45"></a>在千二百中。<a id="a-46"></a>仍是下根中之上流耳。<a id="a-47"></a>虽有多人所识意为引下根故也。<a id="a-48"></a>若尔不答上问。<a id="a-49"></a>问意何不同上周。<a id="a-4A"></a>今答中但云下中之上。<a id="a-4B"></a>如何称问。<a id="a-4C"></a>然非上者为引实故。<a id="a-4D"></a>四悉檀故。</p>
 </body>
</html>