<!doctype html>
<html id="z3IBWZ61My" data-ver="1244">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第七上</h1>
  <h2 id="a2">释信解品</h2>
  <p id="a3">有人以信解相对为四句。<a id="a-4"></a>钝根正见信而不解。<a id="a-5"></a>利根邪见解而不信。<a id="a-6"></a>利根正见有信有解。<a id="a-7"></a>钝根邪见无信无解。<a id="a-8"></a>初二二句依何得名。<a id="a-9"></a>若第三句当此品者。<a id="a-A"></a>若约小乘得作此说。<a id="a-B"></a>不合释此。<a id="a-C"></a>若法执中见等。<a id="a-D"></a>声闻领时合入七地。<a id="a-E"></a>云何犹在初信心耶。<a id="a-F"></a>有人以通大地信数慧数为信解体。<a id="a-G"></a>今问。<a id="a-H"></a>体是何义指心所耶。<a id="a-I"></a>如此心所圣位摄耶。<a id="a-J"></a>凡位摄耶。<a id="a-K"></a>若圣位者大小圣耶。<a id="a-L"></a>小非今意大深浅耶。<a id="a-M"></a>况今闻实而领解耶。<a id="a-N"></a>故信解今经已入初住。<a id="a-O"></a>则非小乘心所所摄。<a id="a-P"></a>举一例诸余皆准此。<a id="a-Q"></a>有人云对前七异不成异也。<a id="a-R"></a>一所从异。<a id="a-S"></a>今谓不然。<a id="a-T"></a>三根闻略悉生疑动执。<a id="a-U"></a>但信解前后何得云身子从疑。<a id="a-V"></a>此中从执有疑必执有执必疑。<a id="a-W"></a>况疑执名通而须简小。<a id="a-X"></a>小乘疑执见道已除。<a id="a-Y"></a>安隔二酥仍须互立。<a id="a-Z"></a>二广略异者。<a id="a-a"></a>此亦不尔。<a id="a-b"></a>但文异义同。<a id="a-c"></a>故身子云。<a id="a-d"></a>将非魔等及述五佛。<a id="a-e"></a>言略意广岂名略耶。<a id="a-f"></a>三远近异。<a id="a-g"></a>此亦不尔。<a id="a-h"></a>文义俱同。<a id="a-i"></a>非但此文述道树前。<a id="a-j"></a>身子述本着邪见时。<a id="a-k"></a>亦过道树故无异也。<a id="a-l"></a>四通别异者。<a id="a-m"></a>此亦不尔。<a id="a-n"></a>文异意同。<a id="a-o"></a>身子既云我等不预。<a id="a-p"></a>又云我等同入法性。<a id="a-q"></a>又云若我等待说所因。<a id="a-r"></a>又云我等不解方便。<a id="a-s"></a>叙失之文四度云等。<a id="a-t"></a>岂有述得别在一身。<a id="a-u"></a>此虽列四僧首又局。<a id="a-v"></a>是则身子通及一切。<a id="a-w"></a>迦葉别在四人。</p>
  <p id="ax">若尔初周何不多记声闻。</p>
  <p id="ay">答。<a id="a-z"></a>四众八部即其人也。<a id="a-10"></a>第五不论。<a id="a-11"></a>六欢喜异者。<a id="a-12"></a>此亦不然。<a id="a-13"></a>若言身子独有先忧后喜。<a id="a-14"></a>前置等言则忧通一切。<a id="a-15"></a>故知喜虽前后忧无等降。<a id="a-16"></a>七云一四不同。<a id="a-17"></a>不尔之意亦如向破。<a id="a-18"></a>有引婆沙云。<a id="a-19"></a>身子上目连中余皆下者。<a id="a-1A"></a>其语似同彼小今实。<a id="a-1B"></a>文意永异不可雷同。<a id="a-1C"></a>正法华名信乐品。<a id="a-1D"></a>其义虽通乐不及解。<a id="a-1E"></a>今明领解何以云乐。<a id="a-1F"></a>今未释品名。<a id="a-1G"></a>便引古人判品意者。<a id="a-1H"></a>释题失所由失文意。<a id="a-1I"></a>于中初通列三时。<a id="a-1J"></a>云一往等者。<a id="a-1K"></a>以此品内具领始末。<a id="a-1L"></a>退大之后更以小起。<a id="a-1M"></a>以为一往。<a id="a-1N"></a>中间为随逐最后为毕竟。<a id="a-1O"></a>古人但得三时之名。<a id="a-1P"></a>不了其意。<a id="a-1Q"></a>今为五时。<a id="a-1R"></a>加于探领法身之化。<a id="a-1S"></a>尚恐不了四圣之情。<a id="a-1T"></a>但作一往等名。<a id="a-1U"></a>焉消此品。<a id="a-1V"></a>故须引破方识正理。<a id="a-1W"></a>总有六师。<a id="a-1X"></a>僧那者。<a id="a-1Y"></a>此云弘誓。<a id="a-1Z"></a>次私谓下破。<a id="a-1a"></a>初总斥者。<a id="a-1b"></a>书云。<a id="a-1c"></a>剉丝盈箧不可织为绮绶。<a id="a-1d"></a>玉屑满匣不可琢为圭璋。<a id="a-1e"></a>诸解碎乱不堪依准。<a id="a-1f"></a>夫一往下别破。<a id="a-1g"></a>仍先标初后略出大旨。<a id="a-1h"></a>中间例知。<a id="a-1i"></a>次正别破中。<a id="a-1j"></a>初两句纵而破之。<a id="a-1k"></a>乃许第二第三一往。<a id="a-1l"></a>故以其一往而破初师及第五师。<a id="a-1m"></a>次若法华下复以第五师一往。<a id="a-1n"></a>对第二一往。<a id="a-1o"></a>而为例并。<a id="a-1p"></a>次又二乘下以第三师一往。<a id="a-1q"></a>破第一师一往。<a id="a-1r"></a>于中先并破。<a id="a-1s"></a>次若一破一不破下立例。<a id="a-1t"></a>次又父子下单破初师毕竟。<a id="a-1u"></a>遥见其父。<a id="a-1v"></a>即名相见。<a id="a-1w"></a>名毕竟者。<a id="a-1x"></a>华严教时已应得记。<a id="a-1y"></a>则法华无用。<a id="a-1z"></a>若后毕竟下倒并。<a id="a-20"></a>若后是者前无复用。<a id="a-21"></a>若无复用昔日闻大结缘不成。<a id="a-22"></a>又若第二三四师所立毕竟皆在法华。<a id="a-23"></a>意则可尔。<a id="a-24"></a>一往随逐近远难依。<a id="a-25"></a>第五师一往既同前破。<a id="a-26"></a>随逐毕竟非释法华。<a id="a-27"></a>岂有现在一化。<a id="a-28"></a>必令至于金刚。<a id="a-29"></a>第四师章安无破但是略耳。<a id="a-2A"></a>其云一往在于转教。<a id="a-2B"></a>则转教已前向非一往。<a id="a-2C"></a>为何所名。<a id="a-2D"></a>以得悟为毕竟。<a id="a-2E"></a>五品六根复非一往及以随逐。<a id="a-2F"></a>为名何等。<a id="a-2G"></a>然诸师毕竟皆不破者。<a id="a-2H"></a>前四及第五多分皆至法华。<a id="a-2I"></a>云至佛果。<a id="a-2J"></a>纵有小失而无大过。<a id="a-2K"></a>但不可定以金刚心为毕竟耳。<a id="a-2L"></a>今师意者。<a id="a-2M"></a>一往等言待至下根论宿世时方可商度。<a id="a-2N"></a>以人天乘及以说大在往昔故。<a id="a-2O"></a>往昔已后皆名随逐。<a id="a-2P"></a>如何二三四师。<a id="a-2Q"></a>以今世三味而为随逐。<a id="a-2R"></a>故不用之。<a id="a-2S"></a>次私谓下破本迹者。<a id="a-2T"></a>若指此为迹。<a id="a-2U"></a>应当已是本门动执。<a id="a-2V"></a>若预说后品乃是此中成显本竟。<a id="a-2W"></a>后文无用故不可也。<a id="a-2X"></a>今释品者下。<a id="a-2Y"></a>今意且论中根信解。<a id="a-2Z"></a>故先以三周之初十义中五。<a id="a-2a"></a>而判其意。<a id="a-2b"></a>夫根有利钝。<a id="a-2c"></a>即前转根。<a id="a-2d"></a>不转根感有厚薄。<a id="a-2e"></a>即前惑有厚薄。<a id="a-2f"></a>说有法譬。<a id="a-2g"></a>即前通别。<a id="a-2h"></a>悟有前后。<a id="a-2i"></a>即前悟不悟及悟有浅深。<a id="a-2j"></a>余意非正。<a id="a-2k"></a>以是义故。<a id="a-2l"></a>所以三根前后领解。<a id="a-2m"></a>何须于此立一往等。<a id="a-2n"></a>豌豆者。<a id="a-2o"></a>若作剜刀剜字耳。<a id="a-2p"></a>二乘之人于法华前。<a id="a-2q"></a>如生豌豆钻刺不入。<a id="a-2r"></a>但念空无相愿者。<a id="a-2s"></a>是其当教入无漏门故常思之。<a id="a-2t"></a>欢喜踊跃等者。<a id="a-2u"></a>文中虽以信等四字。<a id="a-2v"></a>用对信解以为为人。<a id="a-2w"></a>此善必藉初欢喜也。<a id="a-2x"></a>况理善生破恶获证。<a id="a-2y"></a>圆融四悉一时俱得。<a id="a-2z"></a>即分证之第一义也。<a id="a-30"></a>余之三悉当位为名相从云分。<a id="a-31"></a>故此四悉发必俱时。<a id="a-32"></a>但以信解对为人便。<a id="a-33"></a>且别言之。<a id="a-34"></a>此乃通中之别耳。<a id="a-35"></a>此中何故四悉俱实。<a id="a-36"></a>以从闻法得解故也。<a id="a-37"></a>不同前文列众带小三悉在事。<a id="a-38"></a>第一义悉仍须教分。<a id="a-39"></a>五时之终方辩今意。<a id="a-3A"></a>次禀小下约教释。<a id="a-3B"></a>此欲约位以释信解。<a id="a-3C"></a>应具列四教。<a id="a-3D"></a>但总标云禀小大教。<a id="a-3E"></a>小即三藏大须指圆。<a id="a-3F"></a>且略中二以大小教无不皆立二行二道。<a id="a-3G"></a>故先明小。<a id="a-3H"></a>次准小下以大望之。<a id="a-3I"></a>乃分两字以属二道。<a id="a-3J"></a>破疑故信进入名解。<a id="a-3K"></a>信通二道解唯在修。<a id="a-3L"></a>故云修道名解。<a id="a-3M"></a>若准此意但应初住以为见道。<a id="a-3N"></a>初见理故。<a id="a-3O"></a>初住加功名为修道。<a id="a-3P"></a>依理修故。<a id="a-3Q"></a>文中不云二住已去。<a id="a-3R"></a>但云进入即从初住必有增进。<a id="a-3S"></a>故诸声闻闻法已后多入修道。<a id="a-3T"></a>今从闻法增进边说。<a id="a-3U"></a>故云信解。<a id="a-3V"></a>亦如十六心名为修道。<a id="a-3W"></a>若昔密入至此灼然全成修道。<a id="a-3X"></a>从显露说信解同时。<a id="a-3Y"></a>次文云下且通证入位。<a id="a-3Z"></a>不分信解。<a id="a-3a"></a>近领火宅等者。<a id="a-3b"></a>闻譬解已必解于法。<a id="a-3c"></a>岂有悟后而更迷前。<a id="a-3d"></a>是故皆须法譬双领。<a id="a-3e"></a>慧命二释者。<a id="a-3f"></a>前是因缘。<a id="a-3g"></a>次诸慧下约教。<a id="a-3h"></a>三一对辩从事行异。<a id="a-3i"></a>故属因缘。<a id="a-3j"></a>佛命转教属约教者。<a id="a-3k"></a>此有二意。<a id="a-3l"></a>属熟酥教已名约教。<a id="a-3m"></a>至熟酥时冥成别人。<a id="a-3n"></a>复名约教。<a id="a-3o"></a>亦应具对五味四教。<a id="a-3p"></a>思之可知。<a id="a-3q"></a>三弟子下释疑。<a id="a-3r"></a>非全不转多少论耳。<a id="a-3s"></a>新名具寿具不及慧。<a id="a-3t"></a>寿岂过命。<a id="a-3u"></a>譬喻四番者。<a id="a-3v"></a>长行偈颂各有总别。<a id="a-3w"></a>亦可各有开譬合譬。<a id="a-3x"></a>二途四番各有开显。<a id="a-3y"></a>然前释胜则应后文二十二番。<a id="a-3z"></a>心发至意也者。<a id="a-40"></a>准此但以闻譬信生入位。<a id="a-41"></a>即初住去不论见修。<a id="a-42"></a>例身子等者。<a id="a-43"></a>发希有心心领解也。<a id="a-44"></a>即从座起身领解也。<a id="a-45"></a>而白佛言口领解也。<a id="a-46"></a>应注云云。<a id="a-47"></a>令如向对。<a id="a-48"></a>具如身子领偈。<a id="a-49"></a>文无者略。<a id="a-4A"></a>述僧首等三不求者。<a id="a-4B"></a>述昔失也。<a id="a-4C"></a>初失者。<a id="a-4D"></a>执小腊则大法全阙。<a id="a-4E"></a>不弃小由未识开三。<a id="a-4F"></a>自固则小执未移。<a id="a-4G"></a>护彼乃迷于大轨。<a id="a-4H"></a>第二失者。<a id="a-4I"></a>一生断证。<a id="a-4J"></a>是故自鄙年高。<a id="a-4K"></a>败种未袪。<a id="a-4L"></a>不任之见仍在。<a id="a-4M"></a>第三失者。<a id="a-4N"></a>昔迷义旨徒计正位之功。<a id="a-4O"></a>由斯固情大心难发。<a id="a-4P"></a>高原下引譬自斥。<a id="a-4Q"></a>先譬次合。<a id="a-4R"></a>已有得故所以不求。<a id="a-4S"></a>经云但念等者。<a id="a-4T"></a>亦可具依俱舍。<a id="a-4U"></a>出十六行以为所思。<a id="a-4V"></a>十六行对三空。<a id="a-4W"></a>如止观第七记。<a id="a-4X"></a>或指至为僧首不求者。<a id="a-4Y"></a>由居僧首。<a id="a-4Z"></a>故于小大诸座久闻。<a id="a-4a"></a>无量珍宝者。<a id="a-4b"></a>昔般若领教谓为菩萨。<a id="a-4c"></a>岂图于今全蒙等赐。<a id="a-4d"></a>咨发下云云者。<a id="a-4e"></a>应如世礼欲有所决。<a id="a-4f"></a>须先咨发。<a id="a-4g"></a>譬文为五。<a id="a-4h"></a>始自相失。<a id="a-4i"></a>即结缘已后。<a id="a-4j"></a>终至等赐。<a id="a-4k"></a>即闻譬之时。<a id="a-4l"></a>若合四五秖成四段。<a id="a-4m"></a>故光宅十譬不应今文。<a id="a-4n"></a>故前文云。<a id="a-4o"></a>于四人乖离。<a id="a-4p"></a>离破光宅乖斥余师。<a id="a-4q"></a>余师虽不离为十譬。<a id="a-4r"></a>对当文相又亦乖张。<a id="a-4s"></a>具如前斥。<a id="a-4t"></a>西方等者。<a id="a-4u"></a>弥陀释迦二佛既殊。<a id="a-4v"></a>岂令弥陀隐珍玩服。<a id="a-4w"></a>乃使释迦着弊垢衣。<a id="a-4x"></a>状当释迦无珍服可隐。<a id="a-4y"></a>弥陀唯胜妙之形。<a id="a-4z"></a>况宿昔缘别化道不同。<a id="a-50"></a>结缘如生成熟如养。<a id="a-51"></a>生养缘异父子不成。<a id="a-52"></a>珍弊分途着脱殊隔。<a id="a-53"></a>消经事阙调熟义乖。<a id="a-54"></a>当部之文永无斯旨。<a id="a-55"></a>舍那着脱等者。<a id="a-56"></a>迷于舍那不动而往。<a id="a-57"></a>弥陀着弊诸教无文。<a id="a-58"></a>若论平等意趣。<a id="a-59"></a>彼此奚尝自矜。<a id="a-5A"></a>纵他为我身还成我化。<a id="a-5B"></a>我立他像乃助他缘。<a id="a-5C"></a>人不见之。<a id="a-5D"></a>化缘便乱。<a id="a-5E"></a>故知夫结缘者。<a id="a-5F"></a>并约应身。<a id="a-5G"></a>如云我昔曾于二万亿等。<a id="a-5H"></a>况十六王子从始至今。<a id="a-5I"></a>机感相成任运分解。<a id="a-5J"></a>是故不可以彼弥陀为此变换。<a id="a-5K"></a>非结缘已界等者。<a id="a-5L"></a>本结大缘寂光为土。<a id="a-5M"></a>期心所契法界为机。<a id="a-5N"></a>退大已来机土全失。<a id="a-5O"></a>今流五道望本为他。<a id="a-5P"></a>方便有余尚非己界。<a id="a-5Q"></a>况复五道流转者耶。<a id="a-5R"></a>今穷子所居现处五浊。<a id="a-5S"></a>且以所住望本为他。<a id="a-5T"></a>自尔已来常在三界。<a id="a-5U"></a>故云久住。<a id="a-5V"></a>此缘至长大者。<a id="a-5W"></a>机中稍厚且与著名。<a id="a-5X"></a>仍未复初但云三十。<a id="a-5Y"></a>缘既下以苦为机。<a id="a-5Z"></a>故知犹在小化前也。<a id="a-5a"></a>到而不识故名为遇。<a id="a-5b"></a>是昔曾见故名为本。<a id="a-5c"></a>苦为机者。<a id="a-5d"></a>既失大小唯有生死。<a id="a-5e"></a>于生死中有机可发。<a id="a-5f"></a>冥扣妙应大悲之城。<a id="a-5g"></a>大应尚疏机且对苦。<a id="a-5h"></a>一念失子苦等者。<a id="a-5i"></a>以念子苦思种种门。<a id="a-5j"></a>念令得乐复思一门。<a id="a-5k"></a>虽复双念二俱未克。<a id="a-5l"></a>今忽得之从本志说。<a id="a-5m"></a>当宣佛道且云一门。<a id="a-5n"></a>子既下释上两意。<a id="a-5o"></a>初弃大善而入生死。<a id="a-5p"></a>故云不当。<a id="a-5q"></a>前释譬中门有入义良由此也。<a id="a-5r"></a>故动父忧释初意也。<a id="a-5s"></a>离种种诱父意。<a id="a-5t"></a>元以圆门通之。<a id="a-5u"></a>当有得义预动父喜释第二意也。<a id="a-5v"></a>初譬如至领耳者。<a id="a-5w"></a>第三经初述领不及意在此也。<a id="a-5x"></a>十界七善进退等中。<a id="a-5y"></a>菩萨最难。<a id="a-5z"></a>以兼三故故别语之。<a id="a-60"></a>菩萨尚然佛界永绝。<a id="a-61"></a>解心无力至长大者。<a id="a-62"></a>昔修观行虽观理即。<a id="a-63"></a>未入似解不能除浊。<a id="a-64"></a>故云无力。<a id="a-65"></a>义之如幼。<a id="a-66"></a>退大已后名字全迷。<a id="a-67"></a>义如厚重。<a id="a-68"></a>内熏如加故名为被。<a id="a-69"></a>大仍未遂但可先小。<a id="a-6A"></a>大善当遂名稍欲着。<a id="a-6B"></a>此探后说也。<a id="a-6C"></a>逃逝等者。<a id="a-6D"></a>佛岂舍物隔故不见。<a id="a-6E"></a>义当于逃。<a id="a-6F"></a>言生死五欲以为他者。<a id="a-6G"></a>既大涅槃方成自国。<a id="a-6H"></a>故且以五道流转为他。<a id="a-6I"></a>或十至五十者。<a id="a-6J"></a>自退大来升沈不定。<a id="a-6K"></a>故着或言。<a id="a-6L"></a>幼有二义至耽述不返者。<a id="a-6M"></a>初标二义。<a id="a-6N"></a>则不下结成。<a id="a-6O"></a>次譬下合譬中云结缘已后。<a id="a-6P"></a>一句总合通贯下二。<a id="a-6Q"></a>次大解下合初义。<a id="a-6R"></a>尚有下合次义。<a id="a-6S"></a>由发大已来三惑全在义之如痴。<a id="a-6T"></a>解心虽薄冥资远渍。<a id="a-6U"></a>密益不轻以缘微故。<a id="a-6V"></a>挫言残福。<a id="a-6W"></a>自尔已后未坠三恶。<a id="a-6X"></a>名未遭苦。<a id="a-6Y"></a>但保世乐故未复初。<a id="a-6Z"></a>次今习下反上二义。<a id="a-6a"></a>初文反前初义。<a id="a-6b"></a>既微向道有断惑义。<a id="a-6c"></a>义似免痴。<a id="a-6d"></a>遭苦下反前次义。<a id="a-6e"></a>纳种在内故曰冥熏。<a id="a-6f"></a>复被中间外缘击之自尔微发。<a id="a-6g"></a>复由遭苦为助发缘。<a id="a-6h"></a>故善恶两途冥显熏被。<a id="a-6i"></a>此二为机者。<a id="a-6j"></a>若宿无大缘及中间小熟。<a id="a-6k"></a>借使遭苦机感不成。<a id="a-6l"></a>秖由大小两业冥熏成机感佛。<a id="a-6m"></a>佛居本国义当向国。<a id="a-6n"></a>若以人天等者。<a id="a-6o"></a>若无大种单人天善无感佛义。<a id="a-6p"></a>不独为人天垂八相故。<a id="a-6q"></a>若有出世机缘诸佛菩萨尚入恶道。<a id="a-6r"></a>况人天耶。<a id="a-6s"></a>在三界下明诸子等大善未熟。<a id="a-6t"></a>纵生人天亦未感佛。<a id="a-6u"></a>今佛下以有斥无具指四见。<a id="a-6v"></a>明机成感佛。<a id="a-6w"></a>及佛出机成。<a id="a-6x"></a>若通论机虽通十界。<a id="a-6y"></a>终于十界取出世机。<a id="a-6z"></a>今从别置通用消此品。<a id="a-70"></a>是故下文东南方梵云。<a id="a-71"></a>一百八十劫空过无有佛乃至上方云。<a id="a-72"></a>于无量亿劫空过无有佛。<a id="a-73"></a>大通出世乘光而来。<a id="a-74"></a>当知中间皆蒙冥被。<a id="a-75"></a>于中求正道等者。<a id="a-76"></a>以计常等而为正道。<a id="a-77"></a>种种苦行以为助道。<a id="a-78"></a>虽思惟邪理堪为正机。<a id="a-79"></a>然由久远大种熏被。<a id="a-7A"></a>大经云谛观四方者。<a id="a-7B"></a>大经三十如恒河中七种众生。<a id="a-7C"></a>第一人者入水即没。<a id="a-7D"></a>譬一阐提。<a id="a-7E"></a>第二人者出已复没。<a id="a-7F"></a>有信故出不修故没。<a id="a-7G"></a>第三人者出已不没。<a id="a-7H"></a>即内凡人。<a id="a-7I"></a>第四人者入已没。<a id="a-7J"></a>没已出。<a id="a-7K"></a>出已住。<a id="a-7L"></a>遍观四方。<a id="a-7M"></a>身重故没有力故出。<a id="a-7N"></a>习浮故住不知出处。<a id="a-7O"></a>机遍观四方。<a id="a-7P"></a>譬于四果观于四谛。<a id="a-7Q"></a>第五人者入已没没已出。<a id="a-7R"></a>出已住住已观方。<a id="a-7S"></a>观方已行。<a id="a-7T"></a>怖故即去。<a id="a-7U"></a>譬支佛也。<a id="a-7V"></a>第六人者入已即去浅处即住。<a id="a-7W"></a>何以故。<a id="a-7X"></a>观贼近远故譬菩萨也。<a id="a-7Y"></a>不住生死故去。<a id="a-7Z"></a>安心故住浅处。<a id="a-7a"></a>第七人者即至彼岸。<a id="a-7b"></a>外道得度皆由观谛。<a id="a-7c"></a>与观方义同。<a id="a-7d"></a>是故暂引。<a id="a-7e"></a>本国如上者。<a id="a-7f"></a>上以佛已界为本余皆属他。<a id="a-7g"></a>下文下问下城舍与上国何别。<a id="a-7h"></a>一切下欲辩同异重释出国。<a id="a-7i"></a>一切佛法与上佛界语异意同。<a id="a-7j"></a>城舍亦尔。<a id="a-7k"></a>断德还须具足佛法。<a id="a-7l"></a>大悲亦从断德而成。<a id="a-7m"></a>此二咸收一切佛法。<a id="a-7n"></a>但约取机以国望城以城比舍。<a id="a-7o"></a>义立疏密。<a id="a-7p"></a>但由一切佛法义宽。<a id="a-7q"></a>断德御恶似狭。<a id="a-7r"></a>大悲对子更近。<a id="a-7s"></a>同是长者实慧所依。<a id="a-7t"></a>同是应身权智所托。<a id="a-7u"></a>起应之前机先扣此。<a id="a-7v"></a>故云至国城等止国城等。<a id="a-7w"></a>中止一城等者。<a id="a-7x"></a>且以一方一类而为一子。<a id="a-7y"></a>故次合云不为一处。<a id="a-7z"></a>处必在人秖是同居。<a id="a-80"></a>人类未熟且止方便不废化仪。<a id="a-81"></a>娑婆指彼以为余方。<a id="a-82"></a>若准余方之言。<a id="a-83"></a>应指十方国土设十界化。<a id="a-84"></a>具如妙音。<a id="a-85"></a>娑婆既然。<a id="a-86"></a>他方准此。<a id="a-87"></a>此中仍存思此同居得子便故。<a id="a-88"></a>且语有余。<a id="a-89"></a>若云垂形六道事则不便。<a id="a-8A"></a>流转之后岂不然耶。<a id="a-8B"></a>今机既亲须从胜说。</p>
  <p id="a8C">若尔。<a id="a-8D"></a>何不云在实报土耶。</p>
  <p id="a8E">答。<a id="a-8F"></a>理非不然。<a id="a-8G"></a>实报义对发大心时。<a id="a-8H"></a>故退大后思同居机。<a id="a-8I"></a>复消中字义便故也。<a id="a-8J"></a>旧云下叙旧。<a id="a-8K"></a>今谓下破。<a id="a-8L"></a>今取下正释。<a id="a-8M"></a>还于有余国中涅槃名国中之城。<a id="a-8N"></a>亦住此涅槃之中。<a id="a-8O"></a>名之为止。<a id="a-8P"></a>又依此涅槃而为所居。<a id="a-8Q"></a>故名为家。</p>
  <p id="a8R">问。<a id="a-8S"></a>向答问云以此城为断德。<a id="a-8T"></a>以下含为慈悲。<a id="a-8U"></a>何以至此。<a id="a-8V"></a>云城是有余家亦依此涅槃。</p>
  <p id="a8W">答。<a id="a-8X"></a>国城家舍虽宽狭异。<a id="a-8Y"></a>并是所依有余不逾断德。<a id="a-8Z"></a>今家对珍宝故云实境。<a id="a-8a"></a>下舍对子机。<a id="a-8b"></a>故云慈悲。<a id="a-8c"></a>故知云无缘慈悲。<a id="a-8d"></a>必须等于实相。<a id="a-8e"></a>故二舍义一随所对耳。<a id="a-8f"></a>上句既云求子不得。<a id="a-8g"></a>即依自受用土一实慈悲。<a id="a-8h"></a>求子不得。<a id="a-8i"></a>故今止于自他中间住于方便。<a id="a-8j"></a>还用本所依慈悲而思于子。<a id="a-8k"></a>故国为居民。<a id="a-8l"></a>城元安主。<a id="a-8m"></a>家本养性。<a id="a-8n"></a>为未入圆者。<a id="a-8o"></a>即七方便民垂形方便。<a id="a-8p"></a>住彼有余思求圆机。<a id="a-8q"></a>是故居彼化事无废。<a id="a-8r"></a>思同居机其义文成。<a id="a-8s"></a>家既是舍。<a id="a-8t"></a>于彼有余运无缘慈。<a id="a-8u"></a>故云处此。<a id="a-8v"></a>所以止于无缘慈家。<a id="a-8w"></a>起于胜劣偏圆两应。<a id="a-8x"></a>然彼秖应但用胜应。<a id="a-8y"></a>言胜劣者。<a id="a-8z"></a>胜兼两处。<a id="a-90"></a>劣唯鹿园。<a id="a-91"></a>小机若起理当赴之。<a id="a-92"></a>始末双明故云胜劣。<a id="a-93"></a>既云五人彼土生者。<a id="a-94"></a>皆为菩萨。<a id="a-95"></a>故八六等至彼土时不须小化。<a id="a-96"></a>渐趣圆实岂仍滞偏。<a id="a-97"></a>习方便者多迷其教。<a id="a-98"></a>止观第七判八六等教道须废。<a id="a-99"></a>法华开显方堪此闻。<a id="a-9A"></a>菩萨机成所应何别。<a id="a-9B"></a>五人即是四果支佛。<a id="a-9C"></a>从本立名。<a id="a-9D"></a>云须陀洹乃至支佛。<a id="a-9E"></a>断尽乃云断通惑者。<a id="a-9F"></a>或取三藏二乘及通三乘。<a id="a-9G"></a>为断通惑者。<a id="a-9H"></a>此亦可尔。<a id="a-9I"></a>三藏五人自摄通五。<a id="a-9J"></a>通教菩萨先名菩萨。<a id="a-9K"></a>不可更云至彼皆是菩萨。<a id="a-9L"></a>当知全指两教二乘兼通菩萨。<a id="a-9M"></a>若以四人例通菩萨名皆为菩萨。<a id="a-9N"></a>有何不可。<a id="a-9O"></a>但彼对胜应其义不成。<a id="a-9P"></a>但两教二乘彼尚回心。<a id="a-9Q"></a>通教菩萨岂应守旧。<a id="a-9R"></a>若准改观通别菩萨并须发心。<a id="a-9S"></a>故云训令修学。<a id="a-9T"></a>不云别者以此五人证同故也。<a id="a-9U"></a>若也通论方便人数。<a id="a-9V"></a>则应云九。<a id="a-9W"></a>藏二通三别三圆一不得云五。<a id="a-9X"></a>今且对小故云五耳。<a id="a-9Y"></a>大富至无量者。<a id="a-9Z"></a>土虽有余亲所依家。<a id="a-9a"></a>不违实相。<a id="a-9b"></a>言无量者。<a id="a-9c"></a>具足六度。<a id="a-9d"></a>大富总称财宝是别。<a id="a-9e"></a>虽分财宝般若导五无不成实。<a id="a-9f"></a>况一切行皆成珍贵。<a id="a-9g"></a>故云无量。<a id="a-9h"></a>金银等者。<a id="a-9i"></a>等及余宝即余助行道品故也。<a id="a-9j"></a>宝不出七可譬七科。<a id="a-9k"></a>是故七科六度收尽。<a id="a-9l"></a>故大集中三十七品以为菩萨宝炬总持。<a id="a-9m"></a>其贵如宝其明如炬。<a id="a-9n"></a>破暗中最。<a id="a-9o"></a>具一切法名为总持。<a id="a-9p"></a>言大乘者。<a id="a-9q"></a>应云圆乘。<a id="a-9r"></a>文从便耳。<a id="a-9s"></a>言禅生百八者。<a id="a-9t"></a>达禅实相故也。<a id="a-9u"></a>自资等者。<a id="a-9v"></a>智定各有自他故也。<a id="a-9w"></a>具如前释。<a id="a-9x"></a>僮仆等者。<a id="a-9y"></a>方便波罗蜜约自行权满。<a id="a-9z"></a>屈曲去明利他权用。<a id="a-A0"></a>并僮仆之功也。<a id="a-A1"></a>如布衣所使共至贵位同成体内权也。<a id="a-A2"></a>事理不二故俱云称。<a id="a-A3"></a>就位等者。<a id="a-A4"></a>向通约方便但云僮仆。<a id="a-A5"></a>从位别判摄藏通别。<a id="a-A6"></a>望实望正义当贱役。<a id="a-A7"></a>通论亦可收得人天。<a id="a-A8"></a>以异方便即此意也。<a id="a-A9"></a>别圆十地者。<a id="a-AA"></a>仍存教道故立别名。<a id="a-AB"></a>以无两重十地故也。<a id="a-AC"></a>向僮仆中已有别三十心。<a id="a-AD"></a>今臣佐位是圆四一心也。<a id="a-AE"></a>兼收别教十地而已。<a id="a-AF"></a>率土下释臣位等深浅之意。<a id="a-AG"></a>所收既多名为率土。<a id="a-AH"></a>虽同佛家不无等级。<a id="a-AI"></a>初通皆圣故。<a id="a-AJ"></a>虽得下即是十住得入圣位。<a id="a-AK"></a>同王所居真实土境。<a id="a-AL"></a>而位最下故也。<a id="a-AM"></a>始从十行终至如臣。<a id="a-AN"></a>并是圆渐故须圆释。<a id="a-AO"></a>次一心三观至二乘之法者。<a id="a-AP"></a>次明僮仆臣佐吏民所乘。<a id="a-AQ"></a>所乘不出诸观故也。<a id="a-AR"></a>随教用观即当所乘。<a id="a-AS"></a>然此境智虽即随教。<a id="a-AT"></a>同为圆人所用驱策。<a id="a-AU"></a>虽通因果不同历位别别当分。<a id="a-AV"></a>故此因果并是圆家之所用也。<a id="a-AW"></a>无数者。<a id="a-AX"></a>以此诸法不出权实。<a id="a-AY"></a>臣佐吏民所用实也。<a id="a-AZ"></a>僮仆等所用权也。<a id="a-Aa"></a>此亦一体权实也。<a id="a-Ab"></a>并皆长者之所有故。<a id="a-Ac"></a>非但下结摄前释不出教观。<a id="a-Ad"></a>教观多故教教四门门门有观。<a id="a-Ae"></a>虽复无量被物无余。<a id="a-Af"></a>入出两字文中四释。<a id="a-Ag"></a>初三自行后一自他。<a id="a-Ah"></a>于自三中初以双非为入双照为出。<a id="a-Ai"></a>次番者。<a id="a-Aj"></a>出入相对本相即故。<a id="a-Ak"></a>出入之名亦更互得。<a id="a-Al"></a>故此智体出入互照。<a id="a-Am"></a>此之两释约三谛说。<a id="a-An"></a>次无量去约二谛说。<a id="a-Ao"></a>二三开合具如玄文。<a id="a-Ap"></a>第四还用向之三二。<a id="a-Aq"></a>自利化他。<a id="a-Ar"></a>故知此皆圣位自他义含意富。<a id="a-As"></a>故须众释。<a id="a-At"></a>此是观谛复唯在实。<a id="a-Au"></a>对权义立有何不可。<a id="a-Av"></a>但以二对不二二已摄权。<a id="a-Aw"></a>故不劳也。<a id="a-Ax"></a>行于非道者。<a id="a-Ay"></a>理通三土。<a id="a-Az"></a>法性之外皆名非道。<a id="a-B0"></a>从法性出益三土生。<a id="a-B1"></a>功归于佛故云归己。<a id="a-B2"></a>此但功归法性佛道。<a id="a-B3"></a>商估等者。<a id="a-B4"></a>应作贾字。<a id="a-B5"></a>谓居卖曰贾。<a id="a-B6"></a>通物曰商。<a id="a-B7"></a>若作价字非文正意。<a id="a-B8"></a>非但佛自化物无边。<a id="a-B9"></a>亦令菩萨化境周遍。<a id="a-BA"></a>菩萨化利犹资佛本。<a id="a-BB"></a>往来诸国具如诸经十方菩萨来往受益。<a id="a-BC"></a>华严大集即其例也。<a id="a-BD"></a>如世间下譬向二释。<a id="a-BE"></a>令他如菩萨亦自如二身。<a id="a-BF"></a>初内合等者。<a id="a-BG"></a>初通谭大意。<a id="a-BH"></a>次观下明邪慧所观。<a id="a-BI"></a>云观察五阴等者。<a id="a-BJ"></a>还以邪观观阴断常。<a id="a-BK"></a>以此邪慧冥资于正。<a id="a-BL"></a>成见佛由。<a id="a-BM"></a>苦境为机者。<a id="a-BN"></a>牒向邪慧助正成机。<a id="a-BO"></a>然外道苦因应招苦果。<a id="a-BP"></a>故云苦境。<a id="a-BQ"></a>由带正种熏邪慧心。<a id="a-BR"></a>故得成机感佛正慧。<a id="a-BS"></a>涅槃通半满者。<a id="a-BT"></a>名同体异并现所居。<a id="a-BU"></a>化物名殊佛境无别。<a id="a-BV"></a>故子所到二义双成。<a id="a-BW"></a>机熟若证证父所证。<a id="a-BX"></a>名到父城。<a id="a-BY"></a>此乃小机先扣大应义立穷子已到父城。<a id="a-BZ"></a>故使城名涅槃。<a id="a-Ba"></a>大小双得。<a id="a-Bb"></a>故以半满共收物机。<a id="a-Bc"></a>机既不同收亦先后。<a id="a-Bd"></a>父母念子等者。<a id="a-Be"></a>前虽机渐扣圣。<a id="a-Bf"></a>今明圣渐收机。<a id="a-Bg"></a>化道之仪且云忧念。<a id="a-Bh"></a>未曾向人等者。<a id="a-Bi"></a>文约两意以申此义。<a id="a-Bj"></a>先方便。<a id="a-Bk"></a>次此土。<a id="a-Bl"></a>初方便者。<a id="a-Bm"></a>彼方便中非但唯有地前住前。<a id="a-Bn"></a>亦有垂迹登地登住。<a id="a-Bo"></a>即臣佐等岂全不知穷子机性。<a id="a-Bp"></a>但约穷子说时未至。<a id="a-Bq"></a>主伴相与覆实未宜。<a id="a-Br"></a>权从物机故云不说。<a id="a-Bs"></a>以由界内五人断通惑者。<a id="a-Bt"></a>未堪影灼闻如是言。<a id="a-Bu"></a>故云不向臣佐等说。<a id="a-Bv"></a>以为臣佐意在僮仆故也。<a id="a-Bw"></a>于中指小故云不向。<a id="a-Bx"></a>所以在长者心无非己子。<a id="a-By"></a>从机异故立以小名。<a id="a-Bz"></a>渐渐诱之方成臣佐。<a id="a-C0"></a>故知法身本自悬鉴。<a id="a-C1"></a>又应世已来下第二意者。<a id="a-C2"></a>进明此土昔教显露未说。<a id="a-C3"></a>对此蔽彼故云不说。<a id="a-C4"></a>是则前立胜应之义。<a id="a-C5"></a>义兼两处。<a id="a-C6"></a>劣应之语逗彼偏机故不说之言通及四味。<a id="a-C7"></a>四味之内具足臣佐及僮仆等。<a id="a-C8"></a>既非下释第二意中小乘人也。<a id="a-C9"></a>如聋哑等。<a id="a-CA"></a>指华严席。<a id="a-CB"></a>或华着等指方等也。<a id="a-CC"></a>不逮之言兼于般若。<a id="a-CD"></a>而无希取即其事也。<a id="a-CE"></a>华着即身子。<a id="a-CF"></a>弃钵即空生。<a id="a-CG"></a>故知不说之言。<a id="a-CH"></a>何关法身菩萨。<a id="a-CI"></a>心怀下却释远由。<a id="a-CJ"></a>远由即是不说之缘。<a id="a-CK"></a>良由昔结大时未入相似。<a id="a-CL"></a>省己斥彼故云不勤。<a id="a-CM"></a>由此退大失中途调熟。<a id="a-CN"></a>故云无训。<a id="a-CO"></a>背自向他故云逃走。<a id="a-CP"></a>逃走三义。<a id="a-CQ"></a>一机息应谢。<a id="a-CR"></a>二背自向他。<a id="a-CS"></a>三居不得所即五道也。<a id="a-CT"></a>故使如来无缘而忆。<a id="a-CU"></a>恨子下专斥于子。<a id="a-CV"></a>非但悔应早息亦乃恨子机生致令疏我正法亲他六尘。<a id="a-CW"></a>内合等者。<a id="a-CX"></a>为论免难须净六根。<a id="a-CY"></a>准理退者多在五品位前。<a id="a-CZ"></a>为对不退位。<a id="a-Ca"></a>且以五品为退位耳。<a id="a-Cb"></a>文释悔恨分对自他。<a id="a-Cc"></a>准意亦可并对彼此。<a id="a-Cd"></a>化期等者。<a id="a-Ce"></a>约后意释。<a id="a-Cf"></a>即应世来至法华前。<a id="a-Cg"></a>故云老朽。<a id="a-Ch"></a>亦不约此等者。<a id="a-Ci"></a>不约应化声闻故也。<a id="a-Cj"></a>胤者嗣也。<a id="a-Ck"></a>继也。<a id="a-Cl"></a>若身子受决至不断者。<a id="a-Cm"></a>验知授记为引物机。<a id="a-Cn"></a>权实皆然故云后来众生等也。<a id="a-Co"></a>更修净土与物结缘。<a id="a-Cp"></a>身子成时开权显实。<a id="a-Cq"></a>则佛种不断于彼方。<a id="a-Cr"></a>机缘成熟于其土。<a id="a-Cs"></a>其中亦有种在释迦。<a id="a-Ct"></a>脱归身子。<a id="a-Cu"></a>故须此会彰灼发言。<a id="a-Cv"></a>若身子无可化下。<a id="a-Cw"></a>反以无释有。<a id="a-Cx"></a>若身子自无成佛之机。<a id="a-Cy"></a>则身子所化安得成耶。<a id="a-Cz"></a>故以此显今令有寄也。<a id="a-D0"></a>经言终没者指涅槃时也。<a id="a-D1"></a>复作下第二意者。<a id="a-D2"></a>前明失苦本显得乐。<a id="a-D3"></a>故着我若之言。<a id="a-D4"></a>以现说当举生领熟。<a id="a-D5"></a>总譬具论始末权实。<a id="a-D6"></a>故得双辩胜劣两应及以劣应化道始终。<a id="a-D7"></a>故譬本中前一行实后一行权。<a id="a-D8"></a>况开六义权实相对。<a id="a-D9"></a>法譬至互举者。<a id="a-DA"></a>感应道交不前不后。<a id="a-DB"></a>但随文便互举一边。<a id="a-DC"></a>先出不同。<a id="a-DD"></a>次就佛下约生佛互论。<a id="a-DE"></a>如止观明感应意中先凡圣相望互为因缘。<a id="a-DF"></a>次感应道交自他破已。<a id="a-DG"></a>方乃名为不思议发。<a id="a-DH"></a>今取文便者。<a id="a-DI"></a>今此虽有三文。<a id="a-DJ"></a>且依二文消便。<a id="a-DK"></a>非即二文使见有前后。<a id="a-DL"></a>故别譬之初还从退大之后在五浊时。<a id="a-DM"></a>故有三文也。<a id="a-DN"></a>见父之由至展转者。<a id="a-DO"></a>由厌苦等。<a id="a-DP"></a>见修二性俱有厌义。<a id="a-DQ"></a>修推理弱见生夺钝。<a id="a-DR"></a>诸见互兴皆能推理。<a id="a-DS"></a>佣赁之法以力易财。<a id="a-DT"></a>本起邪见还希脱苦。<a id="a-DU"></a>虽复邪求冥资正道。<a id="a-DV"></a>故使世间厌苦遂成出世善机。<a id="a-DW"></a>世易出世故云佣赁。<a id="a-DX"></a>从一至一故云展转。<a id="a-DY"></a>言善根者。<a id="a-DZ"></a>犹是可生之义故有转至之理。<a id="a-Da"></a>故云以此乃至父舍。<a id="a-Db"></a>不期而会故名为遇。<a id="a-Dc"></a>不意因于世法。<a id="a-Dd"></a>忽感出世慈悲。<a id="a-De"></a>又不意世间邪推而生正见感佛。<a id="a-Df"></a>又不意小善之内。<a id="a-Dg"></a>冥入大乘圆门。<a id="a-Dh"></a>大小二机双扣此舍者。<a id="a-Di"></a>大机未熟正见而遥。<a id="a-Dj"></a>小感稍亲门侧而近。<a id="a-Dk"></a>所以从退从末义当双扣。<a id="a-Dl"></a>从本从大独在于圆。<a id="a-Dm"></a>从近而谭偏机先遂。<a id="a-Dn"></a>见父之处即门侧者。<a id="a-Do"></a>前则大小双扣处乃独指门侧者。<a id="a-Dp"></a>以小亲故。<a id="a-Dq"></a>言二观为方便者二边俱有得见之义。<a id="a-Dr"></a>故总借证之。<a id="a-Ds"></a>二边并偏偏真最僻。<a id="a-Dt"></a>正见有二至为遥者。<a id="a-Du"></a>于正见中。<a id="a-Dv"></a>又分此二。<a id="a-Dw"></a>近即华严中诸菩萨众。<a id="a-Dx"></a>远即二乘。<a id="a-Dy"></a>二俱未合但在门侧。<a id="a-Dz"></a>文中二释。<a id="a-E0"></a>先机次应俱名为遥。<a id="a-E1"></a>踞师子床作所表释者。<a id="a-E2"></a>事师子座亦无师子之形。<a id="a-E3"></a>但有所表。<a id="a-E4"></a>故大论云。<a id="a-E5"></a>佛为人中师子故佛所坐名师子座。<a id="a-E6"></a>佛之所说名师子吼。<a id="a-E7"></a>诸声闻人述佛所说。<a id="a-E8"></a>尚得名为作师子吼。<a id="a-E9"></a>部虽兼别从胜从本。<a id="a-EA"></a>故曰圆报。<a id="a-EB"></a>此乃取机之本。<a id="a-EC"></a>故此下去皆须圆释。<a id="a-ED"></a>宝几等者。<a id="a-EE"></a>一几承于二足。<a id="a-EF"></a>定慧所依无殊。<a id="a-EG"></a>从定名谛从慧名境。<a id="a-EH"></a>具如止观第三。<a id="a-EI"></a>故合云无生定慧依真如境。<a id="a-EJ"></a>即定慧力庄严法身。<a id="a-EK"></a>从所名能故云无生定慧。<a id="a-EL"></a>言依真如境者。<a id="a-EM"></a>托境成观故名为依。<a id="a-EN"></a>果体起用复名为依。<a id="a-EO"></a>又从因说因性有修故名为依。<a id="a-EP"></a>旧云下出古释。<a id="a-EQ"></a>稍似别义非今所用。<a id="a-ER"></a>准例易知故不须破。<a id="a-ES"></a>次旧云此经下古有四失。<a id="a-ET"></a>一法身非常。<a id="a-EU"></a>二他方为此。<a id="a-EV"></a>三以应为法。<a id="a-EW"></a>四对面违教。<a id="a-EX"></a>今谓去破中言父子等者。<a id="a-EY"></a>父子譬机应先譬后法。<a id="a-EZ"></a>着脱譬体用先法后譬。<a id="a-Ea"></a>二俱不成着脱义异。<a id="a-Eb"></a>前文已破。<a id="a-Ec"></a>从又不容下更破他方自有三节。<a id="a-Ed"></a>此师亦以他方为弥陀。<a id="a-Ee"></a>若以尊特为弥陀者。<a id="a-Ef"></a>此有三失。<a id="a-Eg"></a>大小两机并在今佛。<a id="a-Eh"></a>乃成见垢衣为扣此。<a id="a-Ei"></a>见璎珞为扣彼。<a id="a-Ej"></a>结缘亦尔。<a id="a-Ek"></a>又往昔大小两缘俱在释迦。<a id="a-El"></a>今尊特垢衣俱在弥陀者。<a id="a-Em"></a>更成可笑。<a id="a-En"></a>故第三重立难难之。<a id="a-Eo"></a>往缘大小定在今佛。<a id="a-Ep"></a>岂应今日双应他方。<a id="a-Eq"></a>又何得大应在彼小应在此。<a id="a-Er"></a>平等意趣义亦未成。<a id="a-Es"></a>具如前破。<a id="a-Et"></a>今明下正释。<a id="a-Eu"></a>此则续前应世已来释耳。<a id="a-Ev"></a>故知胜应在华严也。<a id="a-Ew"></a>今经下破非常住。<a id="a-Ex"></a>古人皆云。<a id="a-Ey"></a>涅槃明常华严法界法华不明者。<a id="a-Ez"></a>不晓部类兼但对带。<a id="a-F0"></a>垢衣乃是叙昔之说。<a id="a-F1"></a>在昔尚无垢衣之言。<a id="a-F2"></a>何有常住。<a id="a-F3"></a>所说法相至无别者。<a id="a-F4"></a>今经意在结会始终。<a id="a-F5"></a>设论法相如彼圆说。<a id="a-F6"></a>今非全无文相存略。<a id="a-F7"></a>华严部内不出四十二位。<a id="a-F8"></a>依正自在近善知识。<a id="a-F9"></a>今经明位。<a id="a-FA"></a>具如四华。<a id="a-FB"></a>开示悟入。<a id="a-FC"></a>知识具如观音妙音药王严王。<a id="a-FD"></a>依正具如分别功德宝塔神力。<a id="a-FE"></a>但广略少异举一例诸。<a id="a-FF"></a>故下疏文十义辩异。<a id="a-FG"></a>且如十方之言。<a id="a-FH"></a>何所不摄。<a id="a-FI"></a>实相之理无事不收。<a id="a-FJ"></a>岂迷广略而失大体。<a id="a-FK"></a>总如玄文十妙引诸文证。<a id="a-FL"></a>即其相也。<a id="a-FM"></a>人不见之妄生去取。<a id="a-FN"></a>故此经空无所有等言诸法实相之说。<a id="a-FO"></a>见佛常在等人。<a id="a-FP"></a>此土不毁等事。<a id="a-FQ"></a>堂阁种种庄严。<a id="a-FR"></a>众生种种游乐。<a id="a-FS"></a>乃至迹门因果诸相。<a id="a-FT"></a>多以华严文消。<a id="a-FU"></a>算数孔目藏在此典。<a id="a-FV"></a>行头取与散在诸经。<a id="a-FW"></a>大本若亡徒论小利。<a id="a-FX"></a>居士至即三十心者。<a id="a-FY"></a>中止中以民为十住。<a id="a-FZ"></a>臣为十地。<a id="a-Fa"></a>今居士是民以文狭故不分臣等。<a id="a-Fb"></a>亦圆四十一位也。<a id="a-Fc"></a>真珠至法身者。<a id="a-Fd"></a>并究竟戒楞严定一切种慧法音陀罗尼庄严圆因四十一地。<a id="a-Fe"></a>地是所阶身是能阶。<a id="a-Ff"></a>四是能严身是所严。<a id="a-Fg"></a>若用远因亦以初心圆戒定等。<a id="a-Fh"></a>以严性德。<a id="a-Fi"></a>若从因说亦四十一位之所服也至果同皆严极法身。<a id="a-Fj"></a>言价直者。<a id="a-Fk"></a>有贵贱故如诸位也。<a id="a-Fl"></a>吏民者等。<a id="a-Fm"></a>向列围绕不云吏民。<a id="a-Fn"></a>今明侍立则与僮仆共列。<a id="a-Fo"></a>故知立名随义不可一定元譬事理何得守株。<a id="a-Fp"></a>故前以吏民在实。<a id="a-Fq"></a>今此吏民权摄。<a id="a-Fr"></a>故在同异二门。<a id="a-Fs"></a>跨节为同当分为异。<a id="a-Ft"></a>是则同为同体异为异体。<a id="a-Fu"></a>异约施权同约开显。<a id="a-Fv"></a>秖一吏民义当两属。<a id="a-Fw"></a>内与等者。<a id="a-Fx"></a>释向同字。<a id="a-Fy"></a>同从内同得名外同为显于内。<a id="a-Fz"></a>喻如下喻向二义。<a id="a-G0"></a>犹如良吏内应主意。<a id="a-G1"></a>外用驱使。<a id="a-G2"></a>亦如要臣于内则为国股肱。<a id="a-G3"></a>于外则民之主长。<a id="a-G4"></a>臣体无别所对不同。</p>
  <p id="aG5">问。<a id="a-G6"></a>此中虽是华严座席。<a id="a-G7"></a>胜应相状与前中止义意大同。<a id="a-G8"></a>何故前以僮仆为别教贤位吏民为圆教圣位耶。</p>
  <p id="aG9">答。<a id="a-GA"></a>言虽少别意亦不殊。<a id="a-GB"></a>随其言势逐便消之前僮仆之外有臣等四。<a id="a-GC"></a>故别分之。<a id="a-GD"></a>此中但云吏民僮仆共为一位。<a id="a-GE"></a>以为所使。<a id="a-GF"></a>又此中意断别惑者。<a id="a-GG"></a>即入地住非驱使人。<a id="a-GH"></a>又此与中止虽即同是他受用报。<a id="a-GI"></a>此既示入忍界为菩提场为诸教之始。<a id="a-GJ"></a>故加之以破尘白拂。<a id="a-GK"></a>覆之以慈悲宝帐。<a id="a-GL"></a>前叙长者所居所有。<a id="a-GM"></a>今明穷子所见所有。<a id="a-GN"></a>所有既同广略转用。<a id="a-GO"></a>侍立下云云者。<a id="a-GP"></a>此中既为中道方便。<a id="a-GQ"></a>并宜地前以释吏民。<a id="a-GR"></a>中正二旁民主异故。<a id="a-GS"></a>准部应明次及不次。<a id="a-GT"></a>乃至两教教主不同。<a id="a-GU"></a>各有侍立拂尘相异。<a id="a-GV"></a>垂诸华旛者。<a id="a-GW"></a>四摄现通利下为垂。<a id="a-GX"></a>虽华旛并垂。<a id="a-GY"></a>而华严于旛。<a id="a-GZ"></a>如通有四摄见者生喜。<a id="a-Ga"></a>又虽旛华俱动得名处殊。<a id="a-Gb"></a>旛寄翻转华约端美。<a id="a-Gc"></a>神通下化令物欣悦。<a id="a-Gd"></a>运此二者必上等无缘。<a id="a-Ge"></a>故并悬之于帐。<a id="a-Gf"></a>用称于体如遍覆佛上。<a id="a-Gg"></a>香水等者。<a id="a-Gh"></a>若约自行如第二释。<a id="a-Gi"></a>若不洒以香水于地。<a id="a-Gj"></a>则帐旛华为尘所坌。<a id="a-Gk"></a>故以智香水洒实相地。<a id="a-Gl"></a>除三惑尘。<a id="a-Gm"></a>则如来长者慈等俱净。<a id="a-Gn"></a>若约初释香水洒于菩萨心地。<a id="a-Go"></a>既从利他修因以释。<a id="a-Gp"></a>故知七净须从菩萨行因以释。<a id="a-Gq"></a>名虽同小此即圆教。<a id="a-Gr"></a>故举三聚及楞严等。<a id="a-Gs"></a>若依方便随教义别。<a id="a-Gt"></a>今依圆心皆由此七布于诸地。<a id="a-Gu"></a>自行行此令他修此。<a id="a-Gv"></a>是故文中并依圆释。<a id="a-Gw"></a>罗列等者华表因严宝表果德。<a id="a-Gx"></a>因果万德皆严实理。<a id="a-Gy"></a>故使布列皆在于地。<a id="a-Gz"></a>地非华宝而布列华宝。<a id="a-H0"></a>理非因果而修证因果。<a id="a-H1"></a>出内如前释云云者。<a id="a-H2"></a>指前四重。<a id="a-H3"></a>但前唯在果今或通因。<a id="a-H4"></a>相海者。<a id="a-H5"></a>全指华严如来相海品。<a id="a-H6"></a>及以随好光明品中明毗卢遮那具足十莲华藏世界海微尘数相。<a id="a-H7"></a>一一皆以妙相庄严。<a id="a-H8"></a>故云须作舍那释之。<a id="a-H9"></a>四见父畏避者。<a id="a-HA"></a>父子相见虽譬感应道交不可思议。<a id="a-HB"></a>然约化事渐教以论。<a id="a-HC"></a>若云父先见子是如来鉴机。<a id="a-HD"></a>道理如此。<a id="a-HE"></a>今云子先见父相及处等。<a id="a-HF"></a>非即已见。<a id="a-HG"></a>并是约机应具述始末受化元由。<a id="a-HH"></a>或是王王等者。<a id="a-HI"></a>既云见父畏避。<a id="a-HJ"></a>即在顿渐教初。<a id="a-HK"></a>若据顿渐之前。<a id="a-HL"></a>未有畏魔之虑。<a id="a-HM"></a>约渐机对大论畏避等。<a id="a-HN"></a>故曰未曾见闻等也。<a id="a-HO"></a>从略开已下以后验前。<a id="a-HP"></a>验昔可中。<a id="a-HQ"></a>初与于大过于身子闻略说时。<a id="a-HR"></a>故云有过今日。</p>
  <p id="aHS">复次下重释意者。<a id="a-HT"></a>小机尔时岂知二身。<a id="a-HU"></a>故是述于机中不受。<a id="a-HV"></a>犹如穷子见王王等。</p>
  <p id="aHW">问。<a id="a-HX"></a>法是报师师弟义别。<a id="a-HY"></a>如何齐等。</p>
  <p id="aHZ">答。<a id="a-Ha"></a>此是等师之子如法报相称。<a id="a-Hb"></a>诸经多名经王等者。<a id="a-Hc"></a>重约教释。<a id="a-Hd"></a>诸经有明法身义者。<a id="a-He"></a>即名经王。<a id="a-Hf"></a>智契于法相称名等。<a id="a-Hg"></a>故约机中对法对智。<a id="a-Hh"></a>名王王等。<a id="a-Hi"></a>即诸部大乘与小相对。<a id="a-Hj"></a>世人不了见诸大乘皆称经王。<a id="a-Hk"></a>乃谓法华与诸教等。<a id="a-Hl"></a>今谓乳及二酥皆谭法报。<a id="a-Hm"></a>虽俱称王非诸经王。<a id="a-Hn"></a>纵有经云诸经之王。<a id="a-Ho"></a>不云已今当说最为第一。<a id="a-Hp"></a>兼但对带其义可知。<a id="a-Hq"></a>肆者放也。<a id="a-Hr"></a>泄也。<a id="a-Hs"></a>申也。<a id="a-Ht"></a>次时富下见子譬者。<a id="a-Hu"></a>然诸声闻向施子见父譬。<a id="a-Hv"></a>巧喻领小遇大而机中不受。<a id="a-Hw"></a>今设父见子譬。<a id="a-Hx"></a>妙喻领佛见机。<a id="a-Hy"></a>而不谋恒了。<a id="a-Hz"></a>见子处者。<a id="a-I0"></a>如来不起空座欢喜适愿。<a id="a-I1"></a>故但约化仪言父见子。<a id="a-I2"></a>岂以佛眼必待子见后父见耶。<a id="a-I3"></a>今机来称慈者。<a id="a-I4"></a>大小并得名为来称。<a id="a-I5"></a>彼明拔苦等者。<a id="a-I6"></a>譬品也。<a id="a-I7"></a>亦应云前譬如来与慈惊其堕苦。<a id="a-I8"></a>此譬诸子领受荷佛与乐。<a id="a-I9"></a>如来拔苦本在与乐。<a id="a-IA"></a>子领乐已知拔苦。<a id="a-IB"></a>二处义同随文互出即作是念至不得者。<a id="a-IC"></a>此亦述于退大已来。<a id="a-ID"></a>既入五尘大法非治。<a id="a-IE"></a>寻谋用小小又来遂。<a id="a-IF"></a>今机渐来方施小化。<a id="a-IG"></a>言取小者。<a id="a-IH"></a>非谓往时已得于小。<a id="a-II"></a>亦非今世渐初之小。<a id="a-IJ"></a>是故往日不名机来。<a id="a-IK"></a>谁论付财。<a id="a-IL"></a>亦无欢喜故但云昔见欲与等也。<a id="a-IM"></a>今日至有所付者。<a id="a-IN"></a>见小机至知大非遥。<a id="a-IO"></a>是故喜其是付财地。<a id="a-IP"></a>我常下却释向来退大已后。<a id="a-IQ"></a>顿渐之前无时不思大小二化。<a id="a-IR"></a>虽大小并失以流转对悲。<a id="a-IS"></a>故使今时付财有在。<a id="a-IT"></a>今有可度机生等者。</p>
  <p id="aIU">问。<a id="a-IV"></a>机生由佛那云自来。</p>
  <p id="aIW">答。<a id="a-IX"></a>虽机生由佛感亦由生。<a id="a-IY"></a>且寄世长者叹子自来。<a id="a-IZ"></a>昔机不生望今可发。<a id="a-Ia"></a>应叹机发称为自来。<a id="a-Ib"></a>若机尚生追犹不至。<a id="a-Ic"></a>安能自来。<a id="a-Id"></a>我虽下探说后期。<a id="a-Ie"></a>傥一期报谢无付故惜。<a id="a-If"></a>如唱灭度法皆随灭垂灭尚惜。<a id="a-Ig"></a>故名为虽。<a id="a-Ih"></a>即遣旁人等者。<a id="a-Ii"></a>从此方领施顿渐化。<a id="a-Ij"></a>故知尔前譬顿渐前若大若小。<a id="a-Ik"></a>但方便品至并领者。<a id="a-Il"></a>意云。<a id="a-Im"></a>文虽增减意必俱存。<a id="a-In"></a>方便既为上根。<a id="a-Io"></a>是故不须别说。<a id="a-Ip"></a>譬说既为中品故须离总出别。<a id="a-Iq"></a>合及颂中虽复阙略。<a id="a-Ir"></a>以譬为正余并互兼。<a id="a-Is"></a>今既领譬应须遍述。<a id="a-It"></a>言但方便品总诫劝等者。<a id="a-Iu"></a>恐寻者纷纭。<a id="a-Iv"></a>更重疏出。<a id="a-Iw"></a>方便品文释迦章中。<a id="a-Ix"></a>但云寝大施小虽不云劝诫之别。<a id="a-Iy"></a>语意在劝。<a id="a-Iz"></a>故云于三七日中思惟如是事等。<a id="a-J0"></a>即大拟也。<a id="a-J1"></a>众生诸根钝即无机也。<a id="a-J2"></a>如斯之等类即息化也。<a id="a-J3"></a>即趣波罗奈等即施小也。<a id="a-J4"></a>虽不云诫义含二门。<a id="a-J5"></a>火宅开劝出诫者。<a id="a-J6"></a>故从法说于劝开诫。<a id="a-J7"></a>释各三者。<a id="a-J8"></a>劝门中三。<a id="a-J9"></a>初云长者作是思惟等。<a id="a-JA"></a>拟宜也。<a id="a-JB"></a>复更思惟是舍等。<a id="a-JC"></a>即无机也。<a id="a-JD"></a>或当堕落等。<a id="a-JE"></a>即放舍也。<a id="a-JF"></a>诫门三者。<a id="a-JG"></a>初云我当为说等。<a id="a-JH"></a>即拟宜也。<a id="a-JI"></a>父虽怜愍等。<a id="a-JJ"></a>即无机也。<a id="a-JK"></a>东西驰走等。<a id="a-JL"></a>即放舍也。<a id="a-JM"></a>长行合劝不合诫者。<a id="a-JN"></a>劝中有三。<a id="a-JO"></a>初云如来复作是念若我但以等。<a id="a-JP"></a>即拟宜也。<a id="a-JQ"></a>所以者何是诸众生未免等。<a id="a-JR"></a>即不受也。<a id="a-JS"></a>如彼长者虽复等。<a id="a-JT"></a>即息化也。<a id="a-JU"></a>言息化文广者。<a id="a-JV"></a>先牒前后三譬。<a id="a-JW"></a>次方以三合正明息化。<a id="a-JX"></a>初如彼长者。<a id="a-JY"></a>牒初不得一譬。<a id="a-JZ"></a>正帖息化。<a id="a-Ja"></a>次但以殷勤下牒施小。<a id="a-Jb"></a>然后各与下牒等赐。<a id="a-Jc"></a>此两旁合息化。<a id="a-Jd"></a>次如来亦复下一十六字。<a id="a-Je"></a>始正合息化故云广也。<a id="a-Jf"></a>偈中但诫者。<a id="a-Jg"></a>亦具有三。<a id="a-Jh"></a>初方宜救济下四行半。<a id="a-Ji"></a>颂拟宜。<a id="a-Jj"></a>次诸子无知下三句。<a id="a-Jk"></a>颂不受。<a id="a-Jl"></a>嬉戏一句颂息化。<a id="a-Jm"></a>已下属用车文也。<a id="a-Jn"></a>此颂譬文则具有三。<a id="a-Jo"></a>但颂合中亦但合诫。<a id="a-Jp"></a>有一行长颂仍进退二释。<a id="a-Jq"></a>初释亦具有三。<a id="a-Jr"></a>虽复教诏一句拟宜。<a id="a-Js"></a>而不信受一句无机。<a id="a-Jt"></a>于诸欲染二句息化。<a id="a-Ju"></a>又云。<a id="a-Jv"></a>或可下二句亦颂无机。<a id="a-Jw"></a>依第二释故云不颂息化。<a id="a-Jx"></a>即遣旁人下出并领也。<a id="a-Jy"></a>然义则有六。<a id="a-Jz"></a>文但有五。<a id="a-K0"></a>先劝诫各二。<a id="a-K1"></a>谓拟宜无机。<a id="a-K2"></a>次劝诫合一。<a id="a-K3"></a>即二门息化。</p>
 </body>
</html>