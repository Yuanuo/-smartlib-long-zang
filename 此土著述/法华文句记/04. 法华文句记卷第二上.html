<!doctype html>
<html id="z3IBWYh1Ml" data-ver="1415">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第二上</h1>
  <p id="a2">迦葉缘起传中最广。<a id="a-3"></a>岂可具书。<a id="a-4"></a>迦葉是姓故云氏也。<a id="a-5"></a>负图者。<a id="a-6"></a>如此方河图。<a id="a-7"></a>十二游经云。<a id="a-8"></a>佛成道第三年始度五人。<a id="a-9"></a>第四年化大迦葉及三兄弟。<a id="a-A"></a>第五年化目连身子。<a id="a-B"></a>聚落多人所居。<a id="a-C"></a>但胜人当名。<a id="a-D"></a>畏胜王者民物不合胜王耳。<a id="a-E"></a>三舍者舍此已下是也。<a id="a-F"></a>后时佛语等者增一云。<a id="a-G"></a>佛在迦兰陀与五百比丘俱。<a id="a-H"></a>时迦葉乞食前至佛所。<a id="a-I"></a>却坐一面。<a id="a-J"></a>佛言。<a id="a-K"></a>汝年老长大志衰根弊。<a id="a-L"></a>可舍乞食及十二头陀。<a id="a-M"></a>亦可受请并受长衣。<a id="a-N"></a>迦葉曰。<a id="a-O"></a>我不从佛教。<a id="a-P"></a>若如来不成佛。<a id="a-Q"></a>我作辟支佛。<a id="a-R"></a>辟支佛法尽寿行兰若行。<a id="a-S"></a>佛言。<a id="a-T"></a>善哉善哉。<a id="a-U"></a>多所饶益。<a id="a-V"></a>若迦葉行头行在世者。<a id="a-W"></a>我法久住增益人天。<a id="a-X"></a>三恶道灭成三乘道。<a id="a-Y"></a>十住婆沙。<a id="a-Z"></a>十二头陀一一各具十种功德。<a id="a-a"></a>广在第十四卷十二头陀品中增一四十六在增十一文中。<a id="a-b"></a>树下露坐合之为一。<a id="a-c"></a>故知法相不可一准。<a id="a-d"></a>大论四十九。<a id="a-e"></a>说无生忍为十二头陀。<a id="a-f"></a>属通非藏。<a id="a-g"></a>故今约教极在涅槃。<a id="a-h"></a>有无同异具如止观第四记。<a id="a-i"></a>四神三昧者。<a id="a-j"></a>四神足定也。<a id="a-k"></a>由四神足有此四用。<a id="a-l"></a>无形者。<a id="a-m"></a>能隐没故。<a id="a-n"></a>无量意者。<a id="a-o"></a>知他心故。<a id="a-p"></a>清净积者。<a id="a-q"></a>能变秽故。<a id="a-r"></a>不退者。<a id="a-s"></a>能入恶故。<a id="a-t"></a>言四定者。<a id="a-u"></a>此是必定定得诸禅及以无漏。<a id="a-v"></a>能善简择戒法具足。<a id="a-w"></a>由是诸事得无退转。<a id="a-x"></a>文陀竭王者。<a id="a-y"></a>顶生王也。<a id="a-z"></a>天人咸等者。<a id="a-10"></a>增一云。<a id="a-11"></a>迦葉闻天人称为佛师。<a id="a-12"></a>起鸣佛足云。<a id="a-13"></a>佛是我师我是弟子。<a id="a-14"></a>又迦葉下如别译阿含第二十云。<a id="a-15"></a>佛在迦兰陀迦葉共阿难。<a id="a-16"></a>入城乞食。<a id="a-17"></a>阿难云。<a id="a-18"></a>日时未至。<a id="a-19"></a>且往比丘尼精舍。<a id="a-1A"></a>迦葉如言。<a id="a-1B"></a>诸尼遥见来欢喜敷坐具竟。<a id="a-1C"></a>迦葉即为尼说法。<a id="a-1D"></a>时偷罗难陀心不甘乐。<a id="a-1E"></a>即私云。<a id="a-1F"></a>长老迦葉在阿难前说法。<a id="a-1G"></a>如贩针儿至针师门求欲卖针。<a id="a-1H"></a>终不可售。<a id="a-1I"></a>迦葉亦尔。<a id="a-1J"></a>在阿难前而说于法。<a id="a-1K"></a>迦葉天耳遥闻语阿难言。<a id="a-1L"></a>何足可怪。<a id="a-1M"></a>迦葉于比丘尼前作师子吼。<a id="a-1N"></a>从座而起即还所止。<a id="a-1O"></a>今文从迦葉语尼言去文。<a id="a-1P"></a>即迦葉师子吼文也。<a id="a-1Q"></a>又别译阿含乞食法。<a id="a-1R"></a>从家至家不足便止有云。<a id="a-1S"></a>至七家不足便止。<a id="a-1T"></a>四大弟子者。<a id="a-1U"></a>迦葉。<a id="a-1V"></a>宾头卢。<a id="a-1W"></a>罗云。<a id="a-1X"></a>军屠钵汉。<a id="a-1Y"></a>文列七大。<a id="a-1Z"></a>若并本族大及诸天恋慕为慈悲大。<a id="a-1a"></a>合为九大。<a id="a-1b"></a>若以此为四悉者。<a id="a-1c"></a>姓及舍受即世界。<a id="a-1d"></a>三行大即为人。<a id="a-1e"></a>闻名睹行皆生善。<a id="a-1f"></a>故第四印可即是对治。<a id="a-1g"></a>以佛印可息疑怪故。<a id="a-1h"></a>位与慈悲即第一义。<a id="a-1i"></a>见理入位故。<a id="a-1j"></a>集法持法并入位之功。<a id="a-1k"></a>集法中引肇公者。<a id="a-1l"></a>明集法功多。<a id="a-1m"></a>又文中位大者。<a id="a-1n"></a>不独论无学位也。<a id="a-1o"></a>以德高望重所掌职大。<a id="a-1p"></a>云云者。<a id="a-1q"></a>因缘纵多并为四悉摄尽。<a id="a-1r"></a>次约教中先约事境。<a id="a-1s"></a>次且约下乃约谛观以分教别。<a id="a-1t"></a>事境中云离五怖者。<a id="a-1u"></a>王贼水火恶子。<a id="a-1v"></a>二是衣等者。<a id="a-1w"></a>从初次第以数对之。<a id="a-1x"></a>但文中阙次第乞。<a id="a-1y"></a>下之三教并以初事为境。<a id="a-1z"></a>说者须委解。<a id="a-20"></a>十二头陀各作八十八使三十七品等。<a id="a-21"></a>头陀既尔况余劣行。<a id="a-22"></a>忝预道流闻此胜法。<a id="a-23"></a>而不自省心行耶。<a id="a-24"></a>相似相续者。<a id="a-25"></a>念念生灭迷谓相续。<a id="a-26"></a>凡夫不了妄谓为常。<a id="a-27"></a>三受俱苦适意之受。<a id="a-28"></a>其实苦也。<a id="a-29"></a>动非自在动故无我。<a id="a-2A"></a>通教者。<a id="a-2B"></a>事境指前。<a id="a-2C"></a>但约行相以辨谛观。<a id="a-2D"></a>亦应可见。<a id="a-2E"></a>别教法身为所依者。<a id="a-2F"></a>期心法身修二德故。<a id="a-2G"></a>文后云云者。<a id="a-2H"></a>不委明横竖位位抖擞。<a id="a-2I"></a>别位横竖自他门户不可卒备故也。<a id="a-2J"></a>圆教既云住处即二。<a id="a-2K"></a>验知即是本有三德。<a id="a-2L"></a>修得亦然。<a id="a-2M"></a>一即一切等者。<a id="a-2N"></a>不出三德。<a id="a-2O"></a>一即一切行衣也。<a id="a-2P"></a>一切即一慧食也。<a id="a-2Q"></a>非一非一切身处也。<a id="a-2R"></a>云云者。<a id="a-2S"></a>未明行相且对头陀。<a id="a-2T"></a>约本迹中云舍法爱者。<a id="a-2U"></a>既云与如来同得。<a id="a-2V"></a>即舍真似两爱也。<a id="a-2W"></a>乃至随在何地。<a id="a-2X"></a>地地离爱。<a id="a-2Y"></a>故论久本本地三德。<a id="a-2Z"></a>迹示五味头陀事中衣等。<a id="a-2a"></a>凡释本迹大旨。<a id="a-2b"></a>如前明数中辨。<a id="a-2c"></a>观下云云者。<a id="a-2d"></a>亦不暇具述诸观次第。<a id="a-2e"></a>圆头陀者。<a id="a-2f"></a>正当不生不生之三德也。<a id="a-2g"></a>故下三人复对三德。<a id="a-2h"></a>其理宛同。<a id="a-2i"></a>刹者。<a id="a-2j"></a>应云刹摩。<a id="a-2k"></a>此云田。<a id="a-2l"></a>即一佛所王土也。<a id="a-2m"></a>今名刹柱者。<a id="a-2n"></a>表田域故。<a id="a-2o"></a>故诸经中多云表刹。<a id="a-2p"></a>若欲明四悉者。<a id="a-2q"></a>初是世界族姓住处不同故。<a id="a-2r"></a>毗婆尸下为人也。<a id="a-2s"></a>共立刹柱以为善因。<a id="a-2t"></a>佛作下是对治。<a id="a-2u"></a>见佛即能除恶故也。<a id="a-2v"></a>佛即语云下第一义。<a id="a-2w"></a>能于小乘见真理故。<a id="a-2x"></a>佛作十神变者。<a id="a-2y"></a>文中一往且列十事。<a id="a-2z"></a>然律论文不专此十。<a id="a-30"></a>又文中虽列事未委悉。<a id="a-31"></a>增一瑞应广明其事。<a id="a-32"></a>今略出之使文可见。<a id="a-33"></a>增一云。<a id="a-34"></a>佛入迦葉窟毒龙放火等。<a id="a-35"></a>佛收毒龙住于钵内。<a id="a-36"></a>至迦葉所迦葉请住。<a id="a-37"></a>三月供养。<a id="a-38"></a>时至请食。<a id="a-39"></a>佛言。<a id="a-3A"></a>前去。<a id="a-3B"></a>便往阎浮树取阎浮果。<a id="a-3C"></a>乃至云。<a id="a-3D"></a>沙门虽神不如我道真。<a id="a-3E"></a>次往东弗婆提。<a id="a-3F"></a>取毗梨勒果。<a id="a-3G"></a>次往瞿耶尼。<a id="a-3H"></a>取呵梨勒果。<a id="a-3I"></a>次往郁单越。<a id="a-3J"></a>取自然粳粮(皆如前云沙门等)又于阎浮提。<a id="a-3K"></a>取呵摩勒果。<a id="a-3L"></a>欲作大祀。<a id="a-3M"></a>五百弟子欲破薪斧举不下。<a id="a-3N"></a>迦葉问佛。<a id="a-3O"></a>佛言。<a id="a-3P"></a>欲得下耶。<a id="a-3Q"></a>斧即下。<a id="a-3R"></a>下又不举(如前)。<a id="a-3S"></a>欲然火火不然。<a id="a-3T"></a>欲灭火火不灭(如前)。<a id="a-3U"></a>迦葉念欲大祀。<a id="a-3V"></a>必有诸王贵人来。<a id="a-3W"></a>瞿昙端正。<a id="a-3X"></a>若人见者令我失利。<a id="a-3Y"></a>若明日不来我则大幸。<a id="a-3Z"></a>佛知已且往北方取粳粮。<a id="a-3a"></a>瞿耶尼取乳汁。<a id="a-3b"></a>往阿耨池食暮还石窟中。<a id="a-3c"></a>迦葉问。<a id="a-3d"></a>昨何不来。<a id="a-3e"></a>佛言。<a id="a-3f"></a>我知汝心我不来。<a id="a-3g"></a>具为说前事。<a id="a-3h"></a>又因四天王来听法夜有光明。<a id="a-3i"></a>明日问佛佛具为说。<a id="a-3j"></a>次帝释梵王来亦尔。<a id="a-3k"></a>迦葉问能令我祖父来听法不。<a id="a-3l"></a>佛便令来(云云)。<a id="a-3m"></a>恒水卒长。<a id="a-3n"></a>迦葉恐佛为水所溺。<a id="a-3o"></a>使弟子往看。<a id="a-3p"></a>水不没足在水上行(如前)佛言。<a id="a-3q"></a>汝是盲人目无所睹。<a id="a-3r"></a>如是神变固云道真。<a id="a-3s"></a>佛云。<a id="a-3t"></a>汝能水上行不。<a id="a-3u"></a>今方共水上行(云云)。<a id="a-3v"></a>汝若不舍邪见。<a id="a-3w"></a>令汝长劫受苦。<a id="a-3x"></a>闻已头面礼佛求悔。<a id="a-3y"></a>乃告弟子合随所宜。<a id="a-3z"></a>我师世尊。<a id="a-40"></a>语弟子言。<a id="a-41"></a>我见降龙时已有心归佛。<a id="a-42"></a>乃至五百弟子皆闻善来得成沙门果。<a id="a-43"></a>并以术具投之于水。<a id="a-44"></a>随流而下。<a id="a-45"></a>二弟复有五百弟子。<a id="a-46"></a>见火具下(云云)。<a id="a-47"></a>亦皆善来以成沙门。<a id="a-48"></a>佛欲至迦毗罗卫。<a id="a-49"></a>问佛。<a id="a-4A"></a>何以至彼。<a id="a-4B"></a>佛言。<a id="a-4C"></a>一切诸佛俱有五事。<a id="a-4D"></a>一转法轮。<a id="a-4E"></a>二为父说法。<a id="a-4F"></a>三为母说法。<a id="a-4G"></a>四当导凡夫立菩萨行。<a id="a-4H"></a>五授菩萨记。<a id="a-4I"></a>是以至彼为父说法。<a id="a-4J"></a>父王因令千释出家。<a id="a-4K"></a>以自围绕。<a id="a-4L"></a>约教者。<a id="a-4M"></a>亦应具列四教解三人行德。<a id="a-4N"></a>而列五味者味摄教故。<a id="a-4O"></a>约本迹中以三人对三德者。<a id="a-4P"></a>圆德必一人具三。<a id="a-4Q"></a>但一人偏从所表一德为名。<a id="a-4R"></a>既是共表体同性一故也。<a id="a-4S"></a>观中亦尔。<a id="a-4T"></a>初得中道次遮边倒。<a id="a-4U"></a>后照边谛。<a id="a-4V"></a>故知三德即不思议圆无生也。<a id="a-4W"></a>释舍利子引生经等。<a id="a-4X"></a>亦具四悉。<a id="a-4Y"></a>初是世界以明宿世及胎中故。<a id="a-4Z"></a>难陀下生善。<a id="a-4a"></a>以令国人生信及见頞鞞能生善故。<a id="a-4b"></a>调达下对治。<a id="a-4c"></a>能治调达及度差故。<a id="a-4d"></a>中含下第一义。<a id="a-4e"></a>叹与佛等故。<a id="a-4f"></a>昔者等者。<a id="a-4g"></a>彼经五卷。<a id="a-4h"></a>出第一卷。<a id="a-4i"></a>今更略出令文可见。<a id="a-4j"></a>彼释着我所中云。<a id="a-4k"></a>昔无数劫甥舅俱为官御织师。<a id="a-4l"></a>见藏中好物便生贪心。<a id="a-4m"></a>即共议云。<a id="a-4n"></a>吾等织作勤苦。<a id="a-4o"></a>具知藏物好丑。<a id="a-4p"></a>宁可共取用解贫乏。<a id="a-4q"></a>后人定间盗得无赀。<a id="a-4r"></a>监觉白王(下如疏文)后时复来。<a id="a-4s"></a>甥语舅言。<a id="a-4t"></a>舅年衰弱恐为守者所得。<a id="a-4u"></a>令从地窟却入。<a id="a-4v"></a>如他人见我力强壮便能济舅。<a id="a-4w"></a>果如甥言。<a id="a-4x"></a>甥知不济恐明人识。<a id="a-4y"></a>辄截头留身而去。<a id="a-4z"></a>王令弃尸(如疏)王令微伺伺之不密。<a id="a-50"></a>甥因教童儿执火舞戏猥闹投火。<a id="a-51"></a>伺者不觉(如疏)王复出女严饰玑珠。<a id="a-52"></a>安置房舍于大水边(如疏)王先教女(如疏)女执其衣。<a id="a-53"></a>其曰。<a id="a-54"></a>用执衣为。<a id="a-55"></a>汝执我手。<a id="a-56"></a>其甥凶黠先备死人(如疏)王曰如此方便无双当奈之何。<a id="a-57"></a>女妊娠十月生男端正。<a id="a-58"></a>使乳母抱周遍国界。<a id="a-59"></a>令有鸣者捉之。<a id="a-5A"></a>终日不获。<a id="a-5B"></a>甥为饼师住炉下。<a id="a-5C"></a>小儿啼哭。<a id="a-5D"></a>饼师与饼而鸣。<a id="a-5E"></a>乳母白王。<a id="a-5F"></a>王云。<a id="a-5G"></a>何不缚来。<a id="a-5H"></a>乳母曰。<a id="a-5I"></a>儿饥饼师与饼不意是贼。<a id="a-5J"></a>王又令如近儿者捉来。<a id="a-5K"></a>甥又沽醇酒唤乳母及伺者饮。<a id="a-5L"></a>伺者大醉盗儿而去(如疏)前后各二百五十骑。<a id="a-5M"></a>甥在中央不下。<a id="a-5N"></a>王因往入骑中捉之云。<a id="a-5O"></a>汝是前盗不。<a id="a-5P"></a>前后捉汝何不得耶。<a id="a-5Q"></a>稽首答曰。<a id="a-5R"></a>乞此余命。<a id="a-5S"></a>王曰。<a id="a-5T"></a>卿聪黠天下无双。<a id="a-5U"></a>随卿所愿(如疏)兼则相不祥者。<a id="a-5V"></a>在道以相则之。<a id="a-5W"></a>所则之相凡属己者。<a id="a-5X"></a>皆悉不祥。<a id="a-5Y"></a>师事沙然梵志等者。<a id="a-5Z"></a>增一云。<a id="a-5a"></a>舍利子与目连二人求道无克。<a id="a-5b"></a>乃问师。<a id="a-5c"></a>师云。<a id="a-5d"></a>我自历年求道无克为道无耶。<a id="a-5e"></a>他日师疾。<a id="a-5f"></a>舍利弗在头。<a id="a-5g"></a>目连在脚。<a id="a-5h"></a>命欲终时乃笑。<a id="a-5i"></a>二人俱问笑意(如疏)二人笔受(如疏)由是发誓。<a id="a-5j"></a>若得甘露必与共尝。<a id="a-5k"></a>中含第二至宁可尽者。<a id="a-5l"></a>彼七车喻经云。<a id="a-5m"></a>舍利子见满慈子(如疏)彼第二七法品中。<a id="a-5n"></a>广述缘起。<a id="a-5o"></a>言生处安居者。<a id="a-5p"></a>经云生地即本生处也。<a id="a-5q"></a>生处诸比丘白佛。<a id="a-5r"></a>称说满慈子等(如疏)白晢(音析)光悦也。<a id="a-5s"></a>若析音美色也。<a id="a-5t"></a>二义俱通。<a id="a-5u"></a>戒净等者。<a id="a-5v"></a>准净名疏云。<a id="a-5w"></a>戒净者正语业命。<a id="a-5x"></a>心净者正精进念定。<a id="a-5y"></a>见净者正见正思惟。<a id="a-5z"></a>断疑净者是见道。<a id="a-60"></a>知道非道净者亦名分别净。<a id="a-61"></a>道迹知见净者亦名行净。<a id="a-62"></a>此二是修道。<a id="a-63"></a>道迹智断净亦名涅槃净。<a id="a-64"></a>即无学道。<a id="a-65"></a>至约教中方分教别。<a id="a-66"></a>后二须用同体见思。<a id="a-67"></a>此以有余称无余者。<a id="a-68"></a>七净始从事戒终至智断。<a id="a-69"></a>皆是有余。<a id="a-6A"></a>报终入灭方证无余。<a id="a-6B"></a>七净乃是无余之门。<a id="a-6C"></a>若即以七净为无余者。<a id="a-6D"></a>故知乃以有余称无余耳。<a id="a-6E"></a>无余必假七净。<a id="a-6F"></a>方至。<a id="a-6G"></a>故云离七亦无。<a id="a-6H"></a>拘萨罗者。<a id="a-6I"></a>舍卫。<a id="a-6J"></a>婆鸡帝者。<a id="a-6K"></a>地名。<a id="a-6L"></a>未知里数。<a id="a-6M"></a>作师子吼者。<a id="a-6N"></a>杂含舍利子师子吼经中。<a id="a-6O"></a>佛说一句义三问身子三不能答。<a id="a-6P"></a>佛少开已入于静室。<a id="a-6Q"></a>舍利子集诸比丘。<a id="a-6R"></a>语言。<a id="a-6S"></a>佛未示我事端即不能答。<a id="a-6T"></a>我于七日七夜演其法而不能穷。<a id="a-6U"></a>佛命目连往祇洹唤身子等者。<a id="a-6V"></a>佛在阿耨达泉五百比丘俱。<a id="a-6W"></a>阿难侍佛坐金莲华。<a id="a-6X"></a>七宝为茎。<a id="a-6Y"></a>五百皆集。<a id="a-6Z"></a>时龙王云。<a id="a-6a"></a>此众空缺不见舍利弗。<a id="a-6b"></a>愿佛遣一比丘唤。<a id="a-6c"></a>时舍利弗在祇洹补故衣(五纳只是杂色)舍利弗曰。<a id="a-6d"></a>汝先去至彼我即来。<a id="a-6e"></a>目连云。<a id="a-6f"></a>汝神力可胜我耶。<a id="a-6g"></a>乃令前去。<a id="a-6h"></a>目连曰。<a id="a-6i"></a>若不时去吾捉汝臂。<a id="a-6j"></a>将向彼泉。<a id="a-6k"></a>舍利弗言。<a id="a-6l"></a>目连试弄我。<a id="a-6m"></a>舍利弗即解衣带着地。<a id="a-6n"></a>语目连言。<a id="a-6o"></a>汝能举此衣带不。<a id="a-6p"></a>然后捉吾臂将去。<a id="a-6q"></a>于时目连念。<a id="a-6r"></a>舍利弗轻弄于我。<a id="a-6s"></a>目连曰。<a id="a-6t"></a>此必有意事不徒然。<a id="a-6u"></a>申手取带不动一毫。<a id="a-6v"></a>尽其神力亦不能动。<a id="a-6w"></a>舍利弗取带系阎浮树枝令举。<a id="a-6x"></a>时阎浮提地一切皆动。<a id="a-6y"></a>舍利弗言。<a id="a-6z"></a>目连尚能动阎浮提地。<a id="a-70"></a>何况此带。<a id="a-71"></a>今当系余天下。<a id="a-72"></a>乃至三天下皆能动之如动轻衣。<a id="a-73"></a>次系须弥山小千中千大千。<a id="a-74"></a>皆能动之。<a id="a-75"></a>是时天地大动。<a id="a-76"></a>唯佛座及阿耨达池不动。<a id="a-77"></a>龙王问佛。<a id="a-78"></a>何故地动。<a id="a-79"></a>佛答(如疏)龙王曰。<a id="a-7A"></a>谁神力胜。<a id="a-7B"></a>佛言。<a id="a-7C"></a>舍利弗胜。<a id="a-7D"></a>龙王曰。<a id="a-7E"></a>前何故云目连神通第一。<a id="a-7F"></a>佛言。<a id="a-7G"></a>目连能住一劫。<a id="a-7H"></a>舍利弗住多劫。<a id="a-7I"></a>他云边际定者。<a id="a-7J"></a>秖此定耳。<a id="a-7K"></a>舍利弗入三昧目连不知名。<a id="a-7L"></a>舍利弗复作是念。<a id="a-7M"></a>目连动于大地。<a id="a-7N"></a>蠕动死者无数我躬闻佛说如来座者不可移动。<a id="a-7O"></a>今以此带系之。<a id="a-7P"></a>目连复举所以不动。<a id="a-7Q"></a>今云他方佛座脚小异耳。<a id="a-7R"></a>目连自念。<a id="a-7S"></a>不于神力有退乎。<a id="a-7T"></a>欲往佛所而问其事。<a id="a-7U"></a>目连舍至世尊所。<a id="a-7V"></a>遥见舍利弗在佛前坐。<a id="a-7W"></a>又念。<a id="a-7X"></a>佛弟子中我神力第一。<a id="a-7Y"></a>然今不如舍利弗耶。<a id="a-7Z"></a>便往问佛。<a id="a-7a"></a>将无不失神力耶。<a id="a-7b"></a>我前发今在后到。<a id="a-7c"></a>佛言。<a id="a-7d"></a>汝神力不退。<a id="a-7e"></a>但舍利弗所入汝不识耳。<a id="a-7f"></a>龙王闻此甚大欢喜。<a id="a-7g"></a>诸比丘私论。<a id="a-7h"></a>佛弟子中目连神力第一。<a id="a-7i"></a>今不如舍利弗。<a id="a-7j"></a>便于目连起轻薄心。<a id="a-7k"></a>佛告目连。<a id="a-7l"></a>汝现神力。<a id="a-7m"></a>目连礼佛即于佛前。<a id="a-7n"></a>往东方七恒沙界。<a id="a-7o"></a>佛名奇光。<a id="a-7p"></a>往钵缘上行。<a id="a-7q"></a>彼众见谓虫示彼佛。<a id="a-7r"></a>彼佛云。<a id="a-7s"></a>西方七恒沙界(云云)。<a id="a-7t"></a>彼佛令现神力莫令诸比丘起轻想。<a id="a-7u"></a>乃至令钵囊盛五百等着梵天。<a id="a-7v"></a>一足蹋梵天一足蹋须弥。<a id="a-7w"></a>说偈声满祇园。<a id="a-7x"></a>诸比丘闻不知所在。<a id="a-7y"></a>问佛。<a id="a-7z"></a>佛言。<a id="a-80"></a>在彼界(云云)。<a id="a-81"></a>诸比丘白佛。<a id="a-82"></a>令目连归(云云)。<a id="a-83"></a>彼比丘欲来。<a id="a-84"></a>佛令将来。<a id="a-85"></a>佛为说六界法令还目连送归(云云)。<a id="a-86"></a>如般若中说者。<a id="a-87"></a>彼经富楼那说破菩提见。<a id="a-88"></a>故是通意。<a id="a-89"></a>诸贤圣自说己法等者。<a id="a-8A"></a>此中释通教。<a id="a-8B"></a>因引般若共菩萨行必破菩提法轮等见。<a id="a-8C"></a>方名菩萨。<a id="a-8D"></a>故引诸大乘经中凡诸菩萨自说己证。<a id="a-8E"></a>皆为利生或对佛述解。<a id="a-8F"></a>非如凡夫自谓己见而称己能。<a id="a-8G"></a>故云妄有所说。<a id="a-8H"></a>释目连中。<a id="a-8I"></a>吉占等者。<a id="a-8J"></a>父名吉占。<a id="a-8K"></a>其父初生时相者占之言吉。<a id="a-8L"></a>因以为名。<a id="a-8M"></a>目伽略兮度五字。<a id="a-8N"></a>并是西音。<a id="a-8O"></a>故论第十释如来语密中。<a id="a-8P"></a>引目连寻声。<a id="a-8Q"></a>彼佛告云。<a id="a-8R"></a>目伽路子度何故来此。<a id="a-8S"></a>目连乃答言等。<a id="a-8T"></a>乃是彼佛称此五字而命目连。<a id="a-8U"></a>即是二土音轻重耳。<a id="a-8V"></a>文中路字者误作略字。<a id="a-8W"></a>子字误作兮字。<a id="a-8X"></a>同名者多者。<a id="a-8Y"></a>如中含三十五云。<a id="a-8Z"></a>有算数目连。<a id="a-8a"></a>善知算法。<a id="a-8b"></a>彼经佛在舍卫鹿母堂。<a id="a-8c"></a>算数目连中后仿佯。<a id="a-8d"></a>至佛所问讯。<a id="a-8e"></a>却坐白佛。<a id="a-8f"></a>愿有所问。<a id="a-8g"></a>佛言。<a id="a-8h"></a>恣汝所问。<a id="a-8i"></a>乃至云。<a id="a-8j"></a>我以算法存命。<a id="a-8k"></a>归佛出家存本俗业故云也。<a id="a-8l"></a>瞿墨善知法相目连不一。<a id="a-8m"></a>故别标大。<a id="a-8n"></a>见贵与取重文语从异其义一也。<a id="a-8o"></a>皆以德行重之耳。<a id="a-8p"></a>舍利弗才高而智明。<a id="a-8q"></a>目揵连族豪而神爽。<a id="a-8r"></a>爽亦明也。<a id="a-8s"></a>艺谓六艺。<a id="a-8t"></a>略如释签。<a id="a-8u"></a>然西方智艺有殊此土。<a id="a-8v"></a>以有得禅者故。<a id="a-8w"></a>故四韦陀所摄甚广。<a id="a-8x"></a>此中因缘亦具四悉。<a id="a-8y"></a>初是世界。<a id="a-8z"></a>释论去为人。<a id="a-90"></a>外道下对治。<a id="a-91"></a>涅槃下第一义。<a id="a-92"></a>左面弟子者。<a id="a-93"></a>所以以身子目连为转法轮左右弟子者。<a id="a-94"></a>通因定生即定慧一双。<a id="a-95"></a>以此二法为一切法之根本。<a id="a-96"></a>亦是福慧一双。<a id="a-97"></a>悲多现通亦是悲智一双。<a id="a-98"></a>成破法轮准此可知。<a id="a-99"></a>簸峨者。<a id="a-9A"></a>倾侧貌也。<a id="a-9B"></a>有作[跳-兆+叵][跳-兆+我]有作[跳-兆+叵][跳-兆+我]。<a id="a-9C"></a>并不见所出。<a id="a-9D"></a>准文选江海赋云。<a id="a-9E"></a>阳侯砐硪以岸起。<a id="a-9F"></a>砐字(五合切)今作簸者。<a id="a-9G"></a>扇动意耳。<a id="a-9H"></a>难陀等者。<a id="a-9I"></a>增一二十八云。<a id="a-9J"></a>佛在给孤独园。<a id="a-9K"></a>帝释白佛。<a id="a-9L"></a>如来在世应行五事。<a id="a-9M"></a>母在三十三天须行说法。<a id="a-9N"></a>佛默然受(云云)。<a id="a-9O"></a>于是便往(云云)。<a id="a-9P"></a>龙嗔放火大风阎浮提洞然。<a id="a-9Q"></a>阿难白佛云何有此大烟火耶。<a id="a-9R"></a>佛具答。<a id="a-9S"></a>迦葉那律等各起白佛。<a id="a-9T"></a>欲降此龙。<a id="a-9U"></a>佛皆言。<a id="a-9V"></a>此龙力暴难可化度。<a id="a-9W"></a>卿可安坐。<a id="a-9X"></a>目连白佛。<a id="a-9Y"></a>佛亦止之。<a id="a-9Z"></a>又问。<a id="a-9a"></a>汝云何降。<a id="a-9b"></a>答言。<a id="a-9c"></a>先以极大身恐怯。<a id="a-9d"></a>次以极小身钻啮。<a id="a-9e"></a>然后以常身降之。<a id="a-9f"></a>佛言。<a id="a-9g"></a>善哉。<a id="a-9h"></a>汝能堪任。<a id="a-9i"></a>佛复诫言。<a id="a-9j"></a>固心勿乱恐为所娆。<a id="a-9k"></a>目连礼佛足至山上。<a id="a-9l"></a>现十四头绕山十四匝。<a id="a-9m"></a>龙见恐怖自相谓言。<a id="a-9n"></a>我今试降为胜我不。<a id="a-9o"></a>二龙即以尾掷大海水不至忉利。<a id="a-9p"></a>目连以尾掷水水至梵宫。<a id="a-9q"></a>并洒二龙。<a id="a-9r"></a>二龙知劣极大嗔恚。<a id="a-9s"></a>雷电霹雳放大火焰。<a id="a-9t"></a>目连自念。<a id="a-9u"></a>夫龙斗者皆以烟火霹雳。<a id="a-9v"></a>设我亦尔。<a id="a-9w"></a>阎浮叨利悉皆被害。<a id="a-9x"></a>乃化为小形(云云)。<a id="a-9y"></a>二龙伏退。<a id="a-9z"></a>念言。<a id="a-A0"></a>四生龙中无出家者。<a id="a-A1"></a>此龙威力乃尔。<a id="a-A2"></a>身毛皆竖。<a id="a-A3"></a>尊者知龙心伏。<a id="a-A4"></a>乃复常身于龙眼睫上行。<a id="a-A5"></a>二龙于是始知非龙。<a id="a-A6"></a>叹曰。<a id="a-A7"></a>甚奇甚奇。<a id="a-A8"></a>白目连曰。<a id="a-A9"></a>何为相恼。<a id="a-AA"></a>何所诫耶。<a id="a-AB"></a>目连曰。<a id="a-AC"></a>汝昨有念云此秃沙门恒飞我上耶。<a id="a-AD"></a>龙曰。<a id="a-AE"></a>如是。<a id="a-AF"></a>目连曰。<a id="a-AG"></a>须弥山者是诸天路。<a id="a-AH"></a>非汝居处。<a id="a-AI"></a>龙曰。<a id="a-AJ"></a>愿恕其过。<a id="a-AK"></a>从今已去愿为弟子。<a id="a-AL"></a>目连曰。<a id="a-AM"></a>汝莫归我归我所归。<a id="a-AN"></a>龙曰。<a id="a-AO"></a>我归如来。<a id="a-AP"></a>目连将二龙至舍卫。<a id="a-AQ"></a>目连曰。<a id="a-AR"></a>世尊今为无量大众说法。<a id="a-AS"></a>莫作汝形。<a id="a-AT"></a>龙曰。<a id="a-AU"></a>如是。<a id="a-AV"></a>乃作端正人佛为说法为优婆塞。<a id="a-AW"></a>时波斯匿王来问烟火事(云云)。<a id="a-AX"></a>佛具答(云云)王见二龙不起。<a id="a-AY"></a>二龙嗔复念。<a id="a-AZ"></a>国中人民于我无恶(云云)二龙便于匿王宫上现大霹雳等。<a id="a-Aa"></a>尊者变为优昙华。<a id="a-Ab"></a>龙嗔复雨大山。<a id="a-Ac"></a>复变为饼食。<a id="a-Ad"></a>龙倍嗔而雨刀剑复变为好衣。<a id="a-Ae"></a>龙更嗔复变为七宝。<a id="a-Af"></a>匿王不知。<a id="a-Ag"></a>便云。<a id="a-Ah"></a>阎浮有德不过于我。<a id="a-Ai"></a>宫内常有如是等物。<a id="a-Aj"></a>当作轮王乎。<a id="a-Ak"></a>龙又自念。<a id="a-Al"></a>何无势力一至如斯。<a id="a-Am"></a>念已始复知是目连之力。<a id="a-An"></a>见已便去。<a id="a-Ao"></a>王得七宝饭等不敢自受。<a id="a-Ap"></a>将至佛所以事白佛。<a id="a-Aq"></a>佛令供养目连。<a id="a-Ar"></a>王得目连力。<a id="a-As"></a>王问。<a id="a-At"></a>何故尔耶。<a id="a-Au"></a>佛具答。<a id="a-Av"></a>王方知(云云)。<a id="a-Aw"></a>调达引五百等者。<a id="a-Ax"></a>增一四十七云。<a id="a-Ay"></a>佛在拘留园。<a id="a-Az"></a>时提婆达兜三白佛欲出家。<a id="a-B0"></a>佛再不许。<a id="a-B1"></a>便作是言。<a id="a-B2"></a>此沙门怀嫉妒心。<a id="a-B3"></a>我今宜自剃头修梵行。<a id="a-B4"></a>何用是沙门为。<a id="a-B5"></a>有一比丘名修陀。<a id="a-B6"></a>头陀乞食。<a id="a-B7"></a>达兜往彼头面礼足。<a id="a-B8"></a>愿教威仪。<a id="a-B9"></a>比丘便教次从学通。<a id="a-BA"></a>此比丘教云。<a id="a-BB"></a>当知心意识轻重。<a id="a-BC"></a>知已复知四大轻重。<a id="a-BD"></a>知已当修自在三昧。<a id="a-BE"></a>次修勇猛三昧。<a id="a-BF"></a>次修心意三昧。<a id="a-BG"></a>次修自识三昧。<a id="a-BH"></a>如是不久便得神足。<a id="a-BI"></a>依言修习名称远闻。<a id="a-BJ"></a>至三十三天。<a id="a-BK"></a>采优钵罗华上太子膝上(云云)广受供养欲破僧行舍罗等。<a id="a-BL"></a>具如止观第一记。<a id="a-BM"></a>时舍利弗目连自相谓曰。<a id="a-BN"></a>试共往彼听说何等。<a id="a-BO"></a>彼见欢喜谓来归之。<a id="a-BP"></a>一切诸人咸有此念。<a id="a-BQ"></a>语舍利弗。<a id="a-BR"></a>汝能为诸比丘说法不。<a id="a-BS"></a>我今背痛便累足而卧。<a id="a-BT"></a>舍利弗为说法已。<a id="a-BU"></a>目连将诸比丘去(云云)后因造逆(云云)为火所烧遂入阿鼻。<a id="a-BV"></a>阿难问佛当生何处。<a id="a-BW"></a>佛答(云云)。<a id="a-BX"></a>杂含二十九等者。<a id="a-BY"></a>彼文甚广。<a id="a-BZ"></a>又增一四十四亦云。<a id="a-Ba"></a>佛在给孤独。<a id="a-Bb"></a>阿难问佛。<a id="a-Bc"></a>如毗婆尸佛弟子几时生瑕秽。<a id="a-Bd"></a>佛言。<a id="a-Be"></a>初八万四千年。<a id="a-Bf"></a>后八十七六三二十至十二。<a id="a-Bg"></a>次第对七佛。<a id="a-Bh"></a>帝释与修罗战。<a id="a-Bi"></a>具如止观第五记。<a id="a-Bj"></a>佛梵声深远如止观第一记。<a id="a-Bk"></a>佛求侍者。<a id="a-Bl"></a>如止观第六记。<a id="a-Bm"></a>约教中十四变化者。<a id="a-Bn"></a>具如释签。<a id="a-Bo"></a>故以十四变化释四禅耳。<a id="a-Bp"></a>此乃一切罗汉并得。<a id="a-Bq"></a>次观等四俱解脱人方乃具之。<a id="a-Br"></a>以具观禅必得灭受想定。<a id="a-Bs"></a>次十一切欲令神通广普故耳。<a id="a-Bt"></a>练熏修如止观第九及法界次第中。<a id="a-Bu"></a>十一切具如法界次第。<a id="a-Bv"></a>事禅具如玄文及次第禅门。<a id="a-Bw"></a>十八变如止观第十记。<a id="a-Bx"></a>又有人云。<a id="a-By"></a>十八变者谓震动等。<a id="a-Bz"></a>今为颂曰。<a id="a-C0"></a>震动及炽然。<a id="a-C1"></a>流布与示现。<a id="a-C2"></a>转变及来往。<a id="a-C3"></a>卷舒众像身。<a id="a-C4"></a>往同趣隐显。<a id="a-C5"></a>自在并制他施辨与忆念。<a id="a-C6"></a>施安及放光。<a id="a-C7"></a>又有人云。<a id="a-C8"></a>身上出火等。<a id="a-C9"></a>依空起慧者。<a id="a-CA"></a>空即谛境。<a id="a-CB"></a>依境生智通属智性。<a id="a-CC"></a>故云以空慧心。<a id="a-CD"></a>次第等者。<a id="a-CE"></a>三谛功用通名神通。<a id="a-CF"></a>初地已去别名感应。<a id="a-CG"></a>三谛次第故云深入。<a id="a-CH"></a>独菩萨法故且云过于二乘。<a id="a-CI"></a>其实超于两教三乘。<a id="a-CJ"></a>言不以二相等者。<a id="a-CK"></a>不二即实相。<a id="a-CL"></a>见土即神通。<a id="a-CM"></a>依理而见故云不二相见也言云云者。<a id="a-CN"></a>令分别之。<a id="a-CO"></a>前二修得后二发得。<a id="a-CP"></a>藏依事禅通依真理。<a id="a-CQ"></a>别地前助圆任运发。<a id="a-CR"></a>前二名通名化。<a id="a-CS"></a>后二名密名应。<a id="a-CT"></a>前二调伏物后二见物机。<a id="a-CU"></a>前二可破坏。<a id="a-CV"></a>后二不可坏前二在教道。<a id="a-CW"></a>后二在证道。<a id="a-CX"></a>前二身通唯现在。<a id="a-CY"></a>后二通三世。<a id="a-CZ"></a>前二圣位方修通。<a id="a-Ca"></a>后二凡位俱修通。<a id="a-Cb"></a>前二随依皆可修。<a id="a-Cc"></a>后二必须有胜依。<a id="a-Cd"></a>愿得通应在前文因缘释中。<a id="a-Ce"></a>然亦可以四愿表教。<a id="a-Cf"></a>今文中初教从事通教从真。<a id="a-Cg"></a>后二在理故从容在此。<a id="a-Ch"></a>言云云者。<a id="a-Ci"></a>更有多缘皆在愿得。<a id="a-Cj"></a>亦有不愿任缘得者。<a id="a-Ck"></a>即如那律箭挑灯缘。<a id="a-Cl"></a>引令入极云云者。<a id="a-Cm"></a>分别五味如前。<a id="a-Cn"></a>观心中欻有等者。<a id="a-Co"></a>三观意也。<a id="a-Cp"></a>实相是中境。<a id="a-Cq"></a>无有无心契中境。<a id="a-Cr"></a>故云通至。<a id="a-Cs"></a>次释旃延中。<a id="a-Ct"></a>初因缘具四悉者。<a id="a-Cu"></a>初是世界。<a id="a-Cv"></a>增一去为人。<a id="a-Cw"></a>与外道论对治及第一义。<a id="a-Cx"></a>断见及世典各有破邪及得道故也。<a id="a-Cy"></a>言文饰者。<a id="a-Cz"></a>善赞咏故。<a id="a-D0"></a>言扇绳者。<a id="a-D1"></a>若作肩乘二字并误。<a id="a-D2"></a>以其生时父已去世。<a id="a-D3"></a>此儿碍母不得再嫁。<a id="a-D4"></a>如扇系绳。<a id="a-D5"></a>亦可言好肩好肩胛故。<a id="a-D6"></a>言思胜者。<a id="a-D7"></a>思是慧数。<a id="a-D8"></a>论义功强得思胜名。<a id="a-D9"></a>所引长含十重问答者。<a id="a-DA"></a>借彼迦葉童女比丘破弊宿文。<a id="a-DB"></a>以之为例。<a id="a-DC"></a>计断者计死后神灭。<a id="a-DD"></a>故以不灭为难。<a id="a-DE"></a>若计常者反增其计。<a id="a-DF"></a>故应别以念念不住破之。<a id="a-DG"></a>第一重中言今之日月等者。<a id="a-DH"></a>初反质答者。<a id="a-DI"></a>如今日月为自立耶。<a id="a-DJ"></a>为为他耶。<a id="a-DK"></a>若为他者为天为人。<a id="a-DL"></a>秖缘天人他故。<a id="a-DM"></a>故有明日。<a id="a-DN"></a>若无他世应唯今日。<a id="a-DO"></a>若无明日亦无昨日。<a id="a-DP"></a>以今日即是昨之明日。<a id="a-DQ"></a>言析薪者。<a id="a-DR"></a>具缘有火如有神。<a id="a-DS"></a>缘谢无火如无神。<a id="a-DT"></a>岂析无神之身而能见神。<a id="a-DU"></a>如析阙缘之本。<a id="a-DV"></a>而欲见火者远矣。<a id="a-DW"></a>言贝声者。<a id="a-DX"></a>人身是色为眼所见。<a id="a-DY"></a>神则非色云何可见。<a id="a-DZ"></a>如贝可见声不可见。<a id="a-Da"></a>若欲于可见中求不可见者。<a id="a-Db"></a>须更具缘缘既阙已更反转求。<a id="a-Dc"></a>终无得理。<a id="a-Dd"></a>神亦如是。<a id="a-De"></a>缘具在身缘阙神去。<a id="a-Df"></a>至第八番无理可难。<a id="a-Dg"></a>但云执久拒而固违。<a id="a-Dh"></a>第九答中两商人者。<a id="a-Di"></a>正邪二见。<a id="a-Dj"></a>鬼如汝师。<a id="a-Dk"></a>汝师虽僻亦假称智。<a id="a-Dl"></a>故诈为人像说邪干正。<a id="a-Dm"></a>以邪涅槃而云安乐。<a id="a-Dn"></a>故云前路丰米草也。<a id="a-Do"></a>旧米草者。<a id="a-Dp"></a>世正见也。<a id="a-Dq"></a>新米草者。<a id="a-Dr"></a>出世正见。<a id="a-Ds"></a>人是能乘行者。<a id="a-Dt"></a>牛是所乘之智。<a id="a-Du"></a>信邪师鬼言如汝弃旧。<a id="a-Dv"></a>尚失人天况复涅槃。<a id="a-Dw"></a>故云人牛皆死为邪所啖。<a id="a-Dx"></a>坏世出世故云皆啖。<a id="a-Dy"></a>次一商者。<a id="a-Dz"></a>世正见人得出世正见方弃人天有漏诸法。<a id="a-E0"></a>我说正见汝何不弃。<a id="a-E1"></a>辞理既穷固拒亦息。<a id="a-E2"></a>又世典者。<a id="a-E3"></a>增一第八云。<a id="a-E4"></a>佛在释翅尼拘留园与五百人俱。<a id="a-E5"></a>集普义堂。<a id="a-E6"></a>时世典婆罗门往释种所。<a id="a-E7"></a>作如是言。<a id="a-E8"></a>诸君颇有人能与我论不。<a id="a-E9"></a>诸释言。<a id="a-EA"></a>此中二人正觉众中无黠无闻。<a id="a-EB"></a>言语丑拙不别去就。<a id="a-EC"></a>若与论者当供与千两纯金。<a id="a-ED"></a>世典心念。<a id="a-EE"></a>此国中人多诸虚伪。<a id="a-EF"></a>设得胜者何足为奇。<a id="a-EG"></a>或得我便乃为愚者所伏。<a id="a-EH"></a>思是事已。<a id="a-EI"></a>乃云。<a id="a-EJ"></a>我不论。<a id="a-EK"></a>语已便去。<a id="a-EL"></a>道逢槃特。<a id="a-EM"></a>世典念言。<a id="a-EN"></a>我今当往问彼人义。<a id="a-EO"></a>便往问曰。<a id="a-EP"></a>汝字何等(如疏)迦旃延天耳遥闻。<a id="a-EQ"></a>作槃特形而语之曰。<a id="a-ER"></a>汝若言我但有神足不堪论者。<a id="a-ES"></a>吾当报汝向义。<a id="a-ET"></a>更引喻汝汝字何等。<a id="a-EU"></a>世典曰。<a id="a-EV"></a>梵天。<a id="a-EW"></a>又问。<a id="a-EX"></a>丈夫乎。<a id="a-EY"></a>答丈夫。<a id="a-EZ"></a>又问。<a id="a-Ea"></a>人乎。<a id="a-Eb"></a>答是人。<a id="a-Ec"></a>又问。<a id="a-Ed"></a>人亦丈夫岂非繁重。<a id="a-Ee"></a>盲与无目此义不同。<a id="a-Ef"></a>世典曰。<a id="a-Eg"></a>何名为盲答犹如不见。<a id="a-Eh"></a>今世后世生者灭者。<a id="a-Ei"></a>善业恶业不如实知。<a id="a-Ej"></a>永无所睹称之曰盲。<a id="a-Ek"></a>云何无目。<a id="a-El"></a>答即是无有如上智眼。<a id="a-Em"></a>世典曰(如疏)又问。<a id="a-En"></a>五阴有缘生无缘生。<a id="a-Eo"></a>答有非无缘。<a id="a-Ep"></a>又问。<a id="a-Eq"></a>五阴何缘。<a id="a-Er"></a>答爱为缘。<a id="a-Es"></a>又问。<a id="a-Et"></a>何者是爱。<a id="a-Eu"></a>答生是。<a id="a-Ev"></a>又问。<a id="a-Ew"></a>何者是生。<a id="a-Ex"></a>答爱是生(如疏)世典闻已得果。<a id="a-Ey"></a>命终槃特报诸释令办薪而阇维之。<a id="a-Ez"></a>为起偷婆。<a id="a-F0"></a>又长含中外道诸计甚广。<a id="a-F1"></a>如云不得手障形不得两臂中间食。<a id="a-F2"></a>二人中间食。<a id="a-F3"></a>二刀中间食。<a id="a-F4"></a>二杵中间食。<a id="a-F5"></a>二家中间食。<a id="a-F6"></a>又云。<a id="a-F7"></a>先言义者不得食。<a id="a-F8"></a>不得两器食。<a id="a-F9"></a>一餐一咽至七餐止。<a id="a-FA"></a>更益不过三度。<a id="a-FB"></a>或一日一食二日。<a id="a-FC"></a>或至七日一食。<a id="a-FD"></a>食米食菜牛粪鹿粪树根华果等。<a id="a-FE"></a>自落者食。<a id="a-FF"></a>或草衣树衣毛衣皮衣莎衣留鬓留须等。<a id="a-FG"></a>当举一足常坐座(今世已有)常蹲卧棘卧粪卧瓜。<a id="a-FH"></a>三日一浴一夜三浴。<a id="a-FI"></a>如是等于我法中名不净法。<a id="a-FJ"></a>如是等略须识之。<a id="a-FK"></a>比有执专坐者。<a id="a-FL"></a>未契大道。<a id="a-FM"></a>言专坐者。<a id="a-FN"></a>以不卧为功。<a id="a-FO"></a>不以不行为德。<a id="a-FP"></a>岂有居暗室。<a id="a-FQ"></a>乃四仪同凡。<a id="a-FR"></a>睹来众则端拱若圣。<a id="a-FS"></a>君子之行尚阙。<a id="a-FT"></a>菩萨之道永亏。<a id="a-FU"></a>自任胸襟无教可准。<a id="a-FV"></a>使后辈不鉴者许之尚之。<a id="a-FW"></a>睹行动者。<a id="a-FX"></a>轻若刍芥佛犹四仪动作。<a id="a-FY"></a>岂未学者过之。<a id="a-FZ"></a>夫道在心不在事法。<a id="a-Fa"></a>由己非由人。<a id="a-Fb"></a>既不能缩德露疵且显晦均等。<a id="a-Fc"></a>约教释中皆云破断常者。<a id="a-Fd"></a>凡云论者。<a id="a-Fe"></a>以破邪为先。<a id="a-Ff"></a>故各于当宗以立能破。<a id="a-Fg"></a>依总持四辩者。<a id="a-Fh"></a>且以俗谛三昧而为总持。<a id="a-Fi"></a>四辩者。<a id="a-Fj"></a>具如法界次第。<a id="a-Fk"></a>以药逗病破断常者。<a id="a-Fl"></a>入爱见假先破断常故。<a id="a-Fm"></a>又破断常有二种义。<a id="a-Fn"></a>一以诸观共破界内见惑断常。<a id="a-Fo"></a>则四教皆以见惑为境。<a id="a-Fp"></a>具如止观第十。<a id="a-Fq"></a>二者展转长短不同。<a id="a-Fr"></a>则三教皆破界内见惑。<a id="a-Fs"></a>唯有别教先破界内断常。<a id="a-Ft"></a>次破空有断常。<a id="a-Fu"></a>后破空假断常。<a id="a-Fv"></a>圆教一念破三断常。<a id="a-Fw"></a>观心论义中言往复者。<a id="a-Fx"></a>智研境为往。<a id="a-Fy"></a>境发智为复。<a id="a-Fz"></a>数观数发数往数复。<a id="a-G0"></a>释阿[少/兔]楼驮中。<a id="a-G1"></a>种姓等广在贤劫等经。<a id="a-G2"></a>大论亦广释。<a id="a-G3"></a>姓刹利也。<a id="a-G4"></a>若言瞿昙者。<a id="a-G5"></a>具如下述。<a id="a-G6"></a>若作四悉者。<a id="a-G7"></a>初是世界。<a id="a-G8"></a>仁贤劫下为人。<a id="a-G9"></a>那律下对治。<a id="a-GA"></a>佛广下第一义。<a id="a-GB"></a>言无猎者。<a id="a-GC"></a>免非猎得故云也。<a id="a-GD"></a>具如后文。<a id="a-GE"></a>稗饭虽轻以尽所有及田胜故。<a id="a-GF"></a>故得胜报。<a id="a-GG"></a>亦可于此广明施相。<a id="a-GH"></a>但于此中非急。<a id="a-GI"></a>始民主至善思者。<a id="a-GJ"></a>善思生懿摩并及四铁轮。<a id="a-GK"></a>合八万四千二百一十王。<a id="a-GL"></a>具如律中。<a id="a-GM"></a>言草创者。<a id="a-GN"></a>草亦初也。<a id="a-GO"></a>如布衣初遇。<a id="a-GP"></a>汝当解王衣者。<a id="a-GQ"></a>令脱王服被瞿昙衣。<a id="a-GR"></a>使随师姓。<a id="a-GS"></a>此方古俗皆从师为姓。<a id="a-GT"></a>如竺道生本不姓竺。<a id="a-GU"></a>但事竺法汰为弟子耳。<a id="a-GV"></a>自安公来令同一释种。<a id="a-GW"></a>译十诵律乃见其文。<a id="a-GX"></a>律云。<a id="a-GY"></a>四河入海无复河名。<a id="a-GZ"></a>四姓出家同一释种。<a id="a-Ga"></a>四子被猜者。<a id="a-Gb"></a>是次母之子为长母所猜。<a id="a-Gc"></a>贤愚经者彼经具列宿昔施食遇兔等缘。<a id="a-Gd"></a>略如今文。<a id="a-Ge"></a>眠是眼食者。<a id="a-Gf"></a>如止观第四记。<a id="a-Gg"></a>佛与八百为作衣者。<a id="a-Gh"></a>佛在舍卫。<a id="a-Gi"></a>那律语阿难言。<a id="a-Gj"></a>倩诸比丘作三衣。<a id="a-Gk"></a>我衣坏。<a id="a-Gl"></a>阿难房房语诸比丘。<a id="a-Gm"></a>又往娑罗逻岩中俱萨罗梵音不同。</p>
  <p id="aGn">诸比丘如言。<a id="a-Go"></a>佛见阿难问言。<a id="a-Gp"></a>汝作何事。<a id="a-Gq"></a>阿难具答。<a id="a-Gr"></a>佛言。<a id="a-Gs"></a>汝何不倩佛。<a id="a-Gt"></a>佛与诸比丘为舒张截割。<a id="a-Gu"></a>诸比丘缝一日即成。<a id="a-Gv"></a>因说迦絺那(云云)。<a id="a-Gw"></a>约教中两重者。<a id="a-Gx"></a>初重论发。<a id="a-Gy"></a>次重论修。<a id="a-Gz"></a>四教通论发者。<a id="a-H0"></a>意明修成。<a id="a-H1"></a>虽少不等大体不殊。<a id="a-H2"></a>肉眼虽失天眼复成望后故论次第不次第。<a id="a-H3"></a>具如止观第五记。<a id="a-H4"></a>亦应明开显等。<a id="a-H5"></a>此中正明天眼兼明四眼耳。<a id="a-H6"></a>观心中不云慧眼者。<a id="a-H7"></a>阙耳。<a id="a-H8"></a>应云观因缘定心。<a id="a-H9"></a>即天眼空心即慧眼。<a id="a-HA"></a>释劫宾那中。<a id="a-HB"></a>初是世界。<a id="a-HC"></a>是比丘下为人。<a id="a-HD"></a>中夜下对治。<a id="a-HE"></a>豁然下第一义。<a id="a-HF"></a>祷星等者。<a id="a-HG"></a>尔雅云。<a id="a-HH"></a>天驷房。<a id="a-HI"></a>注云。<a id="a-HJ"></a>龙为天马。<a id="a-HK"></a>故房四星谓之天驷星也。<a id="a-HL"></a>即东方七宿中第四宿也若准西方宿复不定。<a id="a-HM"></a>具如止观第十记约教中皆云栖者。<a id="a-HN"></a>依如来所证处。<a id="a-HO"></a>以释宿也。<a id="a-HP"></a>则当教明佛分齐不同。<a id="a-HQ"></a>释憍梵中初文含四悉故不分之。<a id="a-HR"></a>至后自结。<a id="a-HS"></a>翻牛齝者。<a id="a-HT"></a>过去世时曾作比丘。<a id="a-HU"></a>过他粟田摘看生熟。<a id="a-HV"></a>后五百岁作牛偿之。<a id="a-HW"></a>今得无学尚有余习。<a id="a-HX"></a>结四悉名在中间总释前后文也。<a id="a-HY"></a>故又云去。<a id="a-HZ"></a>重释前四悉意也。<a id="a-Ha"></a>次佛灭去重更别释第一义也。<a id="a-Hb"></a>水说偈者。<a id="a-Hc"></a>论云。<a id="a-Hd"></a>憍梵般提稽首礼。<a id="a-He"></a>妙众第一大德僧。<a id="a-Hf"></a>闻佛灭度我随去。<a id="a-Hg"></a>如大象去象子随。<a id="a-Hh"></a>约教中皆着示者。<a id="a-Hi"></a>若作垂示义兼本迹。<a id="a-Hj"></a>若作教示正当约教。<a id="a-Hk"></a>约观心中正用丈夫牛王。<a id="a-Hl"></a>而通取白牛引驾。<a id="a-Hm"></a>释离婆多因缘中。<a id="a-Hn"></a>初是世界。<a id="a-Ho"></a>假和合去为人对治。<a id="a-Hp"></a>增一去。<a id="a-Hq"></a>第一义。<a id="a-Hr"></a>故且约争尸一缘秖具二悉。<a id="a-Hs"></a>若依争尸缘自具四悉者。<a id="a-Ht"></a>假和合世界也。<a id="a-Hu"></a>易度即为人。<a id="a-Hv"></a>问人即对治。<a id="a-Hw"></a>闻说即第一义。<a id="a-Hx"></a>二鬼争尸缘在止观第七记。<a id="a-Hy"></a>引增一重证第一义耳。<a id="a-Hz"></a>有口失缘在金藏经。<a id="a-I0"></a>约教中还寄争尸。<a id="a-I1"></a>以为义本。<a id="a-I2"></a>别教云非己有等者。<a id="a-I3"></a>凡别教中立佛界者。<a id="a-I4"></a>有其三意。<a id="a-I5"></a>一者以理性为佛界。<a id="a-I6"></a>二者以果头为佛界。<a id="a-I7"></a>三者以初地去分名佛界。<a id="a-I8"></a>今言十界皆非己者。<a id="a-I9"></a>指初地去分佛界耳。<a id="a-IA"></a>若指果头应云九界非己有耳。<a id="a-IB"></a>圆教中非我非他者。<a id="a-IC"></a>非真非缘复非共离。<a id="a-ID"></a>又非己有不同前两。<a id="a-IE"></a>非他有不同别教。<a id="a-IF"></a>前约教则寄假合。<a id="a-IG"></a>今本迹观心并约星宿。<a id="a-IH"></a>皆随便耳。<a id="a-II"></a>见佛如星般舟中意。<a id="a-IJ"></a>观心下云云者。<a id="a-IK"></a>应广引般舟三昧(云云)释毕陵伽广明慢缘。<a id="a-IL"></a>在止观第二记。<a id="a-IM"></a>若约此为四悉者。<a id="a-IN"></a>五百世世界也。<a id="a-IO"></a>忏悔具二悉。<a id="a-IP"></a>引增一即第一义。<a id="a-IQ"></a>观心后云云者。<a id="a-IR"></a>三观总别俱是第一义。<a id="a-IS"></a>所破之惑俱得是粗说等也。<a id="a-IT"></a>释薄拘罗因缘中。<a id="a-IU"></a>初文是世界。<a id="a-IV"></a>年一百六十去生善。<a id="a-IW"></a>身乐去是对治。<a id="a-IX"></a>故增一云。<a id="a-IY"></a>寿命等是第一义。<a id="a-IZ"></a>昔施呵梨勒者。<a id="a-Ia"></a>过去毗婆尸佛时。<a id="a-Ib"></a>以呵梨勒施一头痛比丘。<a id="a-Ic"></a>自是已来而常无病。<a id="a-Id"></a>言持一戒四戒庄严者。<a id="a-Ie"></a>少分优婆塞受时俱五期心多少。<a id="a-If"></a>增一云。<a id="a-Ig"></a>佛语优迦尼。<a id="a-Ih"></a>夫食者长善灭恶可以食之。<a id="a-Ii"></a>若长恶灭善则不可食。<a id="a-Ij"></a>持戒破戒亦复如是。<a id="a-Ik"></a>多毁犯下云云者。<a id="a-Il"></a>应分别之。<a id="a-Im"></a>如云。<a id="a-In"></a>若破一戒当堕地狱。<a id="a-Io"></a>若持一戒得生人中。<a id="a-Ip"></a>再三问能持不者。<a id="a-Iq"></a>令三自归。<a id="a-Ir"></a>故持一戒得名少分。<a id="a-Is"></a>乃至满分。<a id="a-It"></a>报恩第六。<a id="a-Iu"></a>五戒不许五种贩卖。<a id="a-Iv"></a>一畜生直卖者得。<a id="a-Iw"></a>二弓箭。<a id="a-Ix"></a>三沽酒。<a id="a-Iy"></a>四压油。<a id="a-Iz"></a>五五大染色。<a id="a-J0"></a>罽宾已来麻中无虫处听。<a id="a-J1"></a>流沙诸国染多杀生。<a id="a-J2"></a>秦地染青亦多杀虫。<a id="a-J3"></a>前四皆云不贩者得。<a id="a-J4"></a>藏中有一卷五戒经。<a id="a-J5"></a>分为五品。<a id="a-J6"></a>甚是持五戒者所要。<a id="a-J7"></a>塔犹有是力者二义。<a id="a-J8"></a>一者舍利之力。<a id="a-J9"></a>二者护塔神力。<a id="a-JA"></a>本迹中大寂定者。<a id="a-JB"></a>秖是大般涅槃。<a id="a-JC"></a>长寿去寄迹事以立本德。<a id="a-JD"></a>本住真常迹现长寿。<a id="a-JE"></a>本居极乐迹示无病。<a id="a-JF"></a>本八自在迹居不夭。<a id="a-JG"></a>本住圆净迹示闲静。<a id="a-JH"></a>释俱絺罗因缘中。<a id="a-JI"></a>虽对身子为成舅德且从舅说。<a id="a-JJ"></a>族姓即世界。<a id="a-JK"></a>见姊即为人。<a id="a-JL"></a>弃家至堕负对治。<a id="a-JM"></a>即低头去并属第一义。<a id="a-JN"></a>中含五十八。<a id="a-JO"></a>舍利子与俱絺罗论有多番。<a id="a-JP"></a>初舍利子问。<a id="a-JQ"></a>云何不善。<a id="a-JR"></a>云何不善根。<a id="a-JS"></a>俱絺罗答。<a id="a-JT"></a>身是不善贪等是不善根。<a id="a-JU"></a>问何者是智慧。<a id="a-JV"></a>答四谛是。<a id="a-JW"></a>问何者是识。<a id="a-JX"></a>知色声香味触法者是。<a id="a-JY"></a>问识何所依。<a id="a-JZ"></a>答依寿。<a id="a-Ja"></a>问寿何所依。<a id="a-Jb"></a>答不别有依。<a id="a-Jc"></a>依寿有燸如因油有灯。<a id="a-Jd"></a>更有多番。<a id="a-Je"></a>释难陀因缘文甚略。<a id="a-Jf"></a>亦云放牛者。<a id="a-Jg"></a>大论云。<a id="a-Jh"></a>频婆娑罗王请佛及比丘僧。<a id="a-Ji"></a>三月安居。<a id="a-Jj"></a>语放牛人令近处住。<a id="a-Jk"></a>令日日送乳酪酥等。<a id="a-Jl"></a>终竟三月。<a id="a-Jm"></a>王甚惭之令其见佛。<a id="a-Jn"></a>其乃与诸同辈议云。<a id="a-Jo"></a>曾闻一切智人即净饭王子。<a id="a-Jp"></a>彼生在王宫颇知放牛事不。<a id="a-Jq"></a>乃入竹园端坐问佛。<a id="a-Jr"></a>佛为说十一事等。<a id="a-Js"></a>具如止观第二记。<a id="a-Jt"></a>因发心出家成无学果。<a id="a-Ju"></a>从本为名故云放牛。<a id="a-Jv"></a>言善欢喜者。<a id="a-Jw"></a>从初慕道为名。<a id="a-Jx"></a>欢喜中胜故云善也。<a id="a-Jy"></a>欣乐是善喜之别名耳。<a id="a-Jz"></a>若以此义立四悉者。<a id="a-K0"></a>翻名即世界。<a id="a-K1"></a>十万释即为人。<a id="a-K2"></a>佛说放牛事即对治。<a id="a-K3"></a>得果即第一义。<a id="a-K4"></a>约教中云欢喜住者。<a id="a-K5"></a>住无欢喜之名。<a id="a-K6"></a>但约别地。<a id="a-K7"></a>证道既同故借地以名住。<a id="a-K8"></a>释孙陀罗难陀因缘中。<a id="a-K9"></a>初是世界。<a id="a-KA"></a>四月下为人。<a id="a-KB"></a>妇即下对治。<a id="a-KC"></a>云云者。<a id="a-KD"></a>文略。<a id="a-KE"></a>义当后时得道是第一义。<a id="a-KF"></a>弥沙塞者彼律乃是跋难陀。<a id="a-KG"></a>且以名同释之。<a id="a-KH"></a>俱端正故。<a id="a-KI"></a>地狱天堂已后文。<a id="a-KJ"></a>广如止观第二记。<a id="a-KK"></a>本迹观心如前者。<a id="a-KL"></a>如前难陀中释。<a id="a-KM"></a>富楼那因缘中初是世界。<a id="a-KN"></a>是人去为人增一下第一义。<a id="a-KO"></a>欲还本去对治。<a id="a-KP"></a>叹满者重举第一义。<a id="a-KQ"></a>须菩提中初文世界。<a id="a-KR"></a>常修下为人。<a id="a-KS"></a>空是最胜行即业也。<a id="a-KT"></a>现报复胜故云善吉。<a id="a-KU"></a>住无诤去对治。<a id="a-KV"></a>佛忉利下即第一义。<a id="a-KW"></a>观心中列四句者。<a id="a-KX"></a>虽通诸观于修空行。<a id="a-KY"></a>其义更便。<a id="a-KZ"></a>言法身者。<a id="a-Ka"></a>且顺前第一义中意。<a id="a-Kb"></a>非独此中必云法身。<a id="a-Kc"></a>释阿难因缘中。<a id="a-Kd"></a>初是世界。<a id="a-Ke"></a>中含下为人。<a id="a-Kf"></a>自誓下对治。<a id="a-Kg"></a>育王下第一义。<a id="a-Kh"></a>宗社者。<a id="a-Ki"></a>具如止观第四记。<a id="a-Kj"></a>本迹中约欢喜地以释本住。<a id="a-Kk"></a>地即住也。<a id="a-Kl"></a>约观中相似乃至相应者。<a id="a-Km"></a>亦可通取名字。<a id="a-Kn"></a>言云云者。<a id="a-Ko"></a>具述观相。<a id="a-Kp"></a>释罗睺罗因缘中。<a id="a-Kq"></a>约往世今世及祖王欢喜。<a id="a-Kr"></a>并世界也。<a id="a-Ks"></a>诸能破障边多是为人。<a id="a-Kt"></a>诸所破障边多是对治。<a id="a-Ku"></a>后得道是第一义。<a id="a-Kv"></a>准杂宝藏经。<a id="a-Kw"></a>罗云是佛得道夜生。<a id="a-Kx"></a>以罗云六年在胎。<a id="a-Ky"></a>若佛十九出家。<a id="a-Kz"></a>乃成二十四得道。<a id="a-L0"></a>若三十成道乃成二十五出家。<a id="a-L1"></a>不同见别不须和会。<a id="a-L2"></a>乃至诸释起谤及息谤等。<a id="a-L3"></a>具在彼经事不可具。<a id="a-L4"></a>未曾有经复甚委悉。<a id="a-L5"></a>宝女等者。<a id="a-L6"></a>瞿毗罗云。<a id="a-L7"></a>我常与耶输进止共俱未曾有过。<a id="a-L8"></a>言宝女者。<a id="a-L9"></a>是天种不孕。<a id="a-LA"></a>佛不出家当为轮王。<a id="a-LB"></a>天送宝女以为侍者。<a id="a-LC"></a>或云。<a id="a-LD"></a>是罗刹女。<a id="a-LE"></a>如天帝释亦妻修罗女。<a id="a-LF"></a>大论十九云。<a id="a-LG"></a>耶输陀罗菩萨出家时自觉有娠。<a id="a-LH"></a>菩萨六年苦行。<a id="a-LI"></a>故怀妊亦六年。<a id="a-LJ"></a>乃令诸释有疑。<a id="a-LK"></a>因佛还国。<a id="a-LL"></a>罗云以一器百味饮食及欢喜丸。<a id="a-LM"></a>以上于佛。<a id="a-LN"></a>佛变五百罗汉与佛不殊。<a id="a-LO"></a>罗云送食直至佛所。<a id="a-LP"></a>诸比丘空钵而坐。<a id="a-LQ"></a>章安云。<a id="a-LR"></a>宝女能生千子。<a id="a-LS"></a>法显传云。<a id="a-LT"></a>王妃生肉团如瓜。<a id="a-LU"></a>瓜有千[柬*瓜][柬*瓜]生一子有千子。<a id="a-LV"></a>此与大论文复小异。<a id="a-LW"></a>而佛索令出家者。<a id="a-LX"></a>未曾有经佛令目连从瞿姨索。<a id="a-LY"></a>瞿姨不肯。<a id="a-LZ"></a>空声告曰。<a id="a-La"></a>汝遇定光佛世买华之时。<a id="a-Lb"></a>愿为他妻好丑不离。<a id="a-Lc"></a>所有尽舍唯留父母。<a id="a-Ld"></a>今何以惜子。</p>
  <p id="aLe">问。<a id="a-Lf"></a>文中何故不云瞿姨。<a id="a-Lg"></a>但云耶输。</p>
  <p id="aLh">答。<a id="a-Li"></a>昔时瞿姨是今日耶输。<a id="a-Lj"></a>今日瞿姨乃是天女。<a id="a-Lk"></a>故罗云以沙弥之年者。<a id="a-Ll"></a>中含第三云。<a id="a-Lm"></a>佛乞食讫至温泉罗云住处。<a id="a-Ln"></a>罗云为敷坐具汲水洗足。<a id="a-Lo"></a>佛取水器泻留少水。<a id="a-Lp"></a>问罗云。<a id="a-Lq"></a>见不。<a id="a-Lr"></a>答见。<a id="a-Ls"></a>佛言。<a id="a-Lt"></a>我说彼道少亦复如是。<a id="a-Lu"></a>次令水尽。<a id="a-Lv"></a>次令器覆。<a id="a-Lw"></a>皆答佛。<a id="a-Lx"></a>佛言。<a id="a-Ly"></a>彼道尽。<a id="a-Lz"></a>彼道覆。<a id="a-M0"></a>皆语罗云。<a id="a-M1"></a>当作是意不得戏笑妄语。<a id="a-M2"></a>而说偈言。<a id="a-M3"></a>人狂一往谓妄语是。<a id="a-M4"></a>不畏后世无恶不作。<a id="a-M5"></a>说是颂已。<a id="a-M6"></a>问罗云曰。<a id="a-M7"></a>如人照镜欲见其面见净不净。<a id="a-M8"></a>如是罗云。<a id="a-M9"></a>将己身业观于彼净及以不净善不善已作当作。<a id="a-MA"></a>皆当受善恶果报。<a id="a-MB"></a>乃至口意亦复如是。<a id="a-MC"></a>一一观察。<a id="a-MD"></a>四大罗汉名。<a id="a-ME"></a>如前。<a id="a-MF"></a>佛敕云。<a id="a-MG"></a>吾法灭尽然后涅槃。<a id="a-MH"></a>准宝云经第七佛记十六罗汉令持佛法。<a id="a-MI"></a>至后佛出方得入灭。<a id="a-MJ"></a>彼经一一皆列住处人名众数等。<a id="a-MK"></a>故诸圣者皆于佛前。<a id="a-ML"></a>各发誓言。<a id="a-MM"></a>我等以神力故。<a id="a-MN"></a>弘护是经不般涅槃。<a id="a-MO"></a>宾头卢罗云在十六数。<a id="a-MP"></a>却不云迦葉。<a id="a-MQ"></a>本迹中云八种障等者。<a id="a-MR"></a>意云。<a id="a-MS"></a>本住无障迹示十障。<a id="a-MT"></a>障涅槃者。<a id="a-MU"></a>谓生死障使不得入涅槃故。<a id="a-MV"></a>即前文中初八番是。<a id="a-MW"></a>一种障生死者。<a id="a-MX"></a>障使不得至于生死。<a id="a-MY"></a>即第九是。<a id="a-MZ"></a>次被佛敕不得涅槃。<a id="a-Ma"></a>故障无余即第十是。<a id="a-Mb"></a>又前八文障义小异。<a id="a-Mc"></a>一二三兼六年在胎。<a id="a-Md"></a>为胎等障故云覆障。<a id="a-Me"></a>第四谓宿世常障故云覆障。<a id="a-Mf"></a>第五为疑所障故云障。<a id="a-Mg"></a>第六约父不许为父所障故云障。<a id="a-Mh"></a>余准可知。<a id="a-Mi"></a>观心例前者具如诸文。<a id="a-Mj"></a>今应云即假故障涅槃。<a id="a-Mk"></a>即空故障生死。<a id="a-Ml"></a>即中故障非生死非涅槃。<a id="a-Mm"></a>乃至三惑。<a id="a-Mn"></a>能障三观所障之惑。<a id="a-Mo"></a>有思议不思议等。</p>
 </body>
</html>