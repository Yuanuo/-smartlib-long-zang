<!doctype html>
<html id="z3IBWZJ1N7" data-ver="1447">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第九下</h1>
  <p id="a2">三明应身。<a id="a-3"></a>又四。<a id="a-4"></a>先正释。<a id="a-5"></a>次引证。<a id="a-6"></a>三明应相。<a id="a-7"></a>四引论同。<a id="a-8"></a>初文者。<a id="a-9"></a>先明应由。<a id="a-A"></a>由智称境示能说身。<a id="a-B"></a>说即应也。<a id="a-C"></a>自报无说故言以如如境智合。<a id="a-D"></a>但云以如不云法如者。<a id="a-E"></a>法既属于境智。<a id="a-F"></a>用此境智能起应故。<a id="a-G"></a>以解属智别对报身。<a id="a-H"></a>应非无智且以称机用拟于说。<a id="a-I"></a>故他受用亦得名报。<a id="a-J"></a>亦得名应。<a id="a-K"></a>若胜若劣俱名应故。<a id="a-L"></a>故知大师善用论文妙至于此。<a id="a-M"></a>次翻名中具三身也。<a id="a-N"></a>近代翻译法报不分三二莫辩。<a id="a-O"></a>自古经论许有三身。<a id="a-P"></a>若言毗卢与舍那不别。<a id="a-Q"></a>则法身即是报身。<a id="a-R"></a>若即是者。<a id="a-S"></a>一切众生无不圆满。<a id="a-T"></a>若法身有说众生亦然。<a id="a-U"></a>若果满方说满从报立。<a id="a-V"></a>若言不离三身俱然。<a id="a-W"></a>何独法报。<a id="a-X"></a>生佛无二岂唯三身。<a id="a-Y"></a>故存三身法定不说。<a id="a-Z"></a>报通二义应化定说。<a id="a-a"></a>若其相即俱说俱不说。<a id="a-b"></a>若但从理非说非不说。<a id="a-c"></a>事理相对无说即说。<a id="a-d"></a>即说无说。<a id="a-e"></a>情通妙契诤计咸失。<a id="a-f"></a>沃焦者。<a id="a-g"></a>旧华严经名号品中。<a id="a-h"></a>及十住婆沙中所列。<a id="a-i"></a>大海有石其名曰焦。<a id="a-j"></a>万流沃之至石皆竭。<a id="a-k"></a>所以大海水不增长。<a id="a-l"></a>众生流转犹如焦石。<a id="a-m"></a>五欲沃之而无厌足。<a id="a-n"></a>唯佛能度是故云也。<a id="a-o"></a>前二身名一切常定。<a id="a-p"></a>故应身名十方各有不可说佛刹微尘名号。<a id="a-q"></a>故彼品中新经云释迦如来亦名毗卢遮那。<a id="a-r"></a>旧经云亦名卢舍那。<a id="a-s"></a>旧经意明应身异名。<a id="a-t"></a>故总彼二经三名具足其体本一。<a id="a-u"></a>但新经意以毗卢为舍那。<a id="a-v"></a>旧经直举他受用报义复何失。<a id="a-w"></a>三融通中四。<a id="a-x"></a>先略示意。<a id="a-y"></a>次引教。<a id="a-z"></a>三修性。<a id="a-10"></a>四引论。<a id="a-11"></a>初如文。<a id="a-12"></a>引教中三。<a id="a-13"></a>先引经。<a id="a-14"></a>次总结。<a id="a-15"></a>三问答释妨。<a id="a-16"></a>引经中二。<a id="a-17"></a>先引大经者。<a id="a-18"></a>意明三德秖是三身。<a id="a-19"></a>三身具如诸文所释。<a id="a-1A"></a>引梵网等三结经者。<a id="a-1B"></a>以义大旨与三经同。<a id="a-1C"></a>而义意撮要。<a id="a-1D"></a>若华严中十方台叶互为主伴。<a id="a-1E"></a>此梵网经唯一台叶。<a id="a-1F"></a>故天台戒疏判云。<a id="a-1G"></a>华台华叶本迹之殊。<a id="a-1H"></a>所以华台华叶本迹定者。<a id="a-1I"></a>被缘虽别道理恒同。<a id="a-1J"></a>所结既同能结岂别。<a id="a-1K"></a>像法决疑意亦同于所结故也。<a id="a-1L"></a>普贤观云。<a id="a-1M"></a>准上可知。<a id="a-1N"></a>结与释妨文相可知。<a id="a-1O"></a>若但下约修性纵横不纵不横。<a id="a-1P"></a>以判圆别者。<a id="a-1Q"></a>即是约教。<a id="a-1R"></a>于中先别。<a id="a-1S"></a>次圆。<a id="a-1T"></a>后以藏通况之。<a id="a-1U"></a>言修纵性横者。<a id="a-1V"></a>非圆妙也。<a id="a-1W"></a>性德之名名通别教。<a id="a-1X"></a>别教虽有性德之语。<a id="a-1Y"></a>三皆在性而不互融。<a id="a-1Z"></a>故成别义。<a id="a-1a"></a>若三皆在修前后而得。<a id="a-1b"></a>道理成纵。<a id="a-1c"></a>具如止观第三及记。<a id="a-1d"></a>故知今经不说纵横。<a id="a-1e"></a>若性若修三皆圆妙(云云)。<a id="a-1f"></a>又法华下明本迹也。<a id="a-1g"></a>先正示同异。<a id="a-1h"></a>尔前非不明圆三佛。<a id="a-1i"></a>但与法华迹门义同。<a id="a-1j"></a>非今品之三如来也。<a id="a-1k"></a>故云永异。</p>
  <p id="a1l">问。<a id="a-1m"></a>论中但指报为久远。<a id="a-1n"></a>应指伽耶法非今昔。<a id="a-1o"></a>如何三佛悉指于本。</p>
  <p id="a1p">答。<a id="a-1q"></a>论虽互指。<a id="a-1r"></a>理必咸通。<a id="a-1s"></a>岂昔有报而无余二。<a id="a-1t"></a>岂今但应而无法报。<a id="a-1u"></a>以中间今日悉具三身。<a id="a-1v"></a>但自实成望于中间今日所现身处。<a id="a-1w"></a>通属应化故且对之。<a id="a-1x"></a>又法身虽即不当今昔。<a id="a-1y"></a>约修相望还分近远。<a id="a-1z"></a>下释寿量可以准知。<a id="a-20"></a>故今日中间节节具三。<a id="a-21"></a>次引论如文。<a id="a-22"></a>次释寿量两字。<a id="a-23"></a>即向三如来之寿量也。<a id="a-24"></a>故释寿量中各具足三义。<a id="a-25"></a>于中先略释寿。<a id="a-26"></a>次广释量。<a id="a-27"></a>此是寿家之量。<a id="a-28"></a>故广释量即是广寿。<a id="a-29"></a>初释寿中先释字义。<a id="a-2A"></a>次真如下即以字义而通三身。<a id="a-2B"></a>次释量字。<a id="a-2C"></a>于中为七。<a id="a-2D"></a>初明义通。<a id="a-2E"></a>随三如来自无定故。<a id="a-2F"></a>以成三句用释三身。</p>
  <p id="a2G">次复次下更专以四句消前三身。<a id="a-2H"></a>三一身即是下。<a id="a-2I"></a>融通三身。<a id="a-2J"></a>四随缘下赴机不定。<a id="a-2K"></a>五此品下。<a id="a-2L"></a>约身以判。<a id="a-2M"></a>六复次下。<a id="a-2N"></a>判于本迹。<a id="a-2O"></a>七问答释疑。<a id="a-2P"></a>初立三句者。<a id="a-2Q"></a>即是前二三如来之寿量也。<a id="a-2R"></a>既但开合之殊。<a id="a-2S"></a>今但从三为便。<a id="a-2T"></a>于中三。<a id="a-2U"></a>先释字。<a id="a-2V"></a>次对身。<a id="a-2W"></a>三立句。<a id="a-2X"></a>次法身下。<a id="a-2Y"></a>即以三句释三身也。<a id="a-2Z"></a>初法身为四。<a id="a-2a"></a>初略标。<a id="a-2b"></a>次有佛下释出所以。<a id="a-2c"></a>三文云下引证。<a id="a-2d"></a>四盖是下结归。<a id="a-2e"></a>初如文。<a id="a-2f"></a>次释所以中又二。<a id="a-2g"></a>初正出法身所以。<a id="a-2h"></a>次不论下简异二身。<a id="a-2i"></a>又二。<a id="a-2j"></a>先身。<a id="a-2k"></a>次寿。<a id="a-2l"></a>初简身者。<a id="a-2m"></a>不论相应简非报身。<a id="a-2n"></a>与不相续。<a id="a-2o"></a>简非应身。<a id="a-2p"></a>与字引下句耳。<a id="a-2q"></a>不论两字贯下二句。<a id="a-2r"></a>次简寿中亦无有量。<a id="a-2s"></a>简非应寿。<a id="a-2t"></a>及无量。<a id="a-2u"></a>简非报寿。<a id="a-2v"></a>亦无两字贯下二句。<a id="a-2w"></a>故以及字引之。<a id="a-2x"></a>故华严云。<a id="a-2y"></a>法界非有量亦复非无量。<a id="a-2z"></a>牟尼已超越有量及无量。<a id="a-30"></a>彼但迹中约体用论。<a id="a-31"></a>体必双非迹能双用。<a id="a-32"></a>此乃约用明体故云超越。<a id="a-33"></a>若直引此以证久本。<a id="a-34"></a>良未可也。<a id="a-35"></a>以彼不云已成寿故。<a id="a-36"></a>文云下三引证。<a id="a-37"></a>两句并双非报应。<a id="a-38"></a>诠量报身中亦四。<a id="a-39"></a>初标。<a id="a-3A"></a>次以如如下正释。<a id="a-3B"></a>三文云下。<a id="a-3C"></a>引证。<a id="a-3D"></a>四此是下结。<a id="a-3E"></a>正释中二。<a id="a-3F"></a>初正释。<a id="a-3G"></a>次境既下释出所以。<a id="a-3H"></a>先正释中二。<a id="a-3I"></a>先正明。<a id="a-3J"></a>智契于境故有报身。<a id="a-3K"></a>次境发下借义释名。<a id="a-3L"></a>由冥故发发方名报。<a id="a-3M"></a>是故得有难思之寿。<a id="a-3N"></a>次所以中二。<a id="a-3O"></a>先法次譬。<a id="a-3P"></a>函境也。<a id="a-3Q"></a>盖智也。<a id="a-3R"></a>由相称故有含藏用。<a id="a-3S"></a>所藏之物方任外资。<a id="a-3T"></a>引文者。<a id="a-3U"></a>初句证报体。<a id="a-3V"></a>次句证报因。<a id="a-3W"></a>次句证报用。<a id="a-3X"></a>次句证报力。<a id="a-3Y"></a>三诠量应身中亦四。<a id="a-3Z"></a>初略标。<a id="a-3a"></a>次应身下释所以。<a id="a-3b"></a>三文云下引证。<a id="a-3c"></a>四此是下结。<a id="a-3d"></a>次所以中三。<a id="a-3e"></a>先明功能。<a id="a-3f"></a>次缘长下应用。<a id="a-3g"></a>三云云下明应即体。<a id="a-3h"></a>引证中初二句证应相。<a id="a-3i"></a>次二句证应用。</p>
  <p id="a3j">复次下约四句中二。<a id="a-3k"></a>初正释四句。<a id="a-3l"></a>次四句下四句料简。<a id="a-3m"></a>初正释中先正释。<a id="a-3n"></a>次总破古。<a id="a-3o"></a>初正释者。<a id="a-3p"></a>依身次第不依句次第。<a id="a-3q"></a>故初法身为第四句。<a id="a-3r"></a>报身即第二句。<a id="a-3s"></a>以金刚前未名报故。<a id="a-3t"></a>即第一句是有量也。<a id="a-3u"></a>而未名佛。<a id="a-3v"></a>且云无常。<a id="a-3w"></a>其实更须分别同异。<a id="a-3x"></a>金刚至凡节节异故。<a id="a-3y"></a>应身即第三句。<a id="a-3z"></a>言通途者。<a id="a-40"></a>欲以四句收一切故。<a id="a-41"></a>故以第一句自金刚来。<a id="a-42"></a>通及凡夫。<a id="a-43"></a>故非佛之言所摄该广。<a id="a-44"></a>况复凡夫亦得以为三身之本。<a id="a-45"></a>故入初句。<a id="a-46"></a>次破旧中云两谤者。<a id="a-47"></a>品中明常不以常解。<a id="a-48"></a>名为减谤。<a id="a-49"></a>品无无常用无常释。<a id="a-4A"></a>名为增谤。<a id="a-4B"></a>次四句料简中又二。<a id="a-4C"></a>先结前生后。<a id="a-4D"></a>次正解。<a id="a-4E"></a>于中文自分二。<a id="a-4F"></a>初言别者。<a id="a-4G"></a>三身别释。<a id="a-4H"></a>分句属人所属楷定故也。<a id="a-4I"></a>释报身中先定句。<a id="a-4J"></a>次释疑。<a id="a-4K"></a>于中先明法报义等同第四句。<a id="a-4L"></a>次但取下明对句意。<a id="a-4M"></a>凡夫共者。<a id="a-4N"></a>今文释佛。<a id="a-4O"></a>但三身之外。<a id="a-4P"></a>皆属凡收。<a id="a-4Q"></a>故文尚以金刚之前。<a id="a-4R"></a>不属三身并入凡例。<a id="a-4S"></a>言别教者。<a id="a-4T"></a>三身别别各对句故。<a id="a-4U"></a>故是别教分别之相。<a id="a-4V"></a>次通途下通释也。<a id="a-4W"></a>各具四句。<a id="a-4X"></a>三身互冥故云圆释。<a id="a-4Y"></a>三身各四故云通途。<a id="a-4Z"></a>于中初通标。<a id="a-4a"></a>次一一通释。<a id="a-4b"></a>初法身四句中。<a id="a-4c"></a>云双破凡圣八倒者。<a id="a-4d"></a>凡四圣四中理任运常双破故。<a id="a-4e"></a>然亦须简八倒体状。<a id="a-4f"></a>如前十八空中说也。<a id="a-4g"></a>第三句言无常者。<a id="a-4h"></a>无彼常故。<a id="a-4i"></a>第四句者指寂为法身。<a id="a-4j"></a>两亦而照。<a id="a-4k"></a>次报身四句中皆须约智。<a id="a-4l"></a>初双非者。<a id="a-4m"></a>境既双非智必称境。<a id="a-4n"></a>第二句中云出过二乘故者。<a id="a-4o"></a>小智但有计无常故。</p>
  <p id="a4p">问。<a id="a-4q"></a>此中双照与向何别。</p>
  <p id="a4r">答。<a id="a-4s"></a>向以寂即法身寂而常照。<a id="a-4t"></a>此中约双照之智故得为别。</p>
  <p id="a4u">问。<a id="a-4v"></a>法身是境境何能照。</p>
  <p id="a4w">答。<a id="a-4x"></a>相照四句具如玄文。<a id="a-4y"></a>应身四中非报身故非常。<a id="a-4z"></a>非生死故非无常。<a id="a-50"></a>两存者双具前两。<a id="a-51"></a>凡夫四句中先明用句所以。<a id="a-52"></a>今明如来何得通凡。<a id="a-53"></a>为咸四句既一句对凡。<a id="a-54"></a>今既通释望佛非无。<a id="a-55"></a>况复性德三身具足诸句。<a id="a-56"></a>言性德无名字者。<a id="a-57"></a>未有修故明无果佛四句故也。<a id="a-58"></a>但约理三以立四句。<a id="a-59"></a>第三融通者。<a id="a-5A"></a>一身即三不同他释三身定计。<a id="a-5B"></a>是故身句皆悉互通。<a id="a-5C"></a>名通义通理通法通通而恒别方释妨也。<a id="a-5D"></a>第四随缘中三。<a id="a-5E"></a>先示相。<a id="a-5F"></a>次引经。<a id="a-5G"></a>三所以下释出所以。<a id="a-5H"></a>即约教判也。<a id="a-5I"></a>言若诸菩萨未登地住。<a id="a-5J"></a>云同前者。<a id="a-5K"></a>同二乘也。<a id="a-5L"></a>与夺者。<a id="a-5M"></a>以他受用亦名应故。<a id="a-5N"></a>地上见者是他受用。<a id="a-5O"></a>但以报应二名而论与夺。<a id="a-5P"></a>大经下更举大经三譬。<a id="a-5Q"></a>以证三身。<a id="a-5R"></a>五此品下约身以文义判品。<a id="a-5S"></a>令知久成。<a id="a-5T"></a>又三。<a id="a-5U"></a>初正出本报。<a id="a-5V"></a>何以故下释出所以。<a id="a-5W"></a>上冥法本下契物机。<a id="a-5X"></a>三以此下结成本报。<a id="a-5Y"></a>六复次如是下。<a id="a-5Z"></a>广约本迹示今品意。<a id="a-5a"></a>于中又四。<a id="a-5b"></a>初正明本地三身为本。<a id="a-5c"></a>即正示也。<a id="a-5d"></a>次诸经下与诸部以辩异。<a id="a-5e"></a>三非本下明本迹之由四本迹虽殊不思议一。<a id="a-5f"></a>于中又五。<a id="a-5g"></a>初正明本迹体性。<a id="a-5h"></a>性即实相。<a id="a-5i"></a>实相非久。<a id="a-5j"></a>谁论其本。<a id="a-5k"></a>实相非近谁论其迹。<a id="a-5l"></a>实不思议故名为一。<a id="a-5m"></a>次正斥肇师。<a id="a-5n"></a>言寂场者。<a id="a-5o"></a>若以睿师九辙中。<a id="a-5p"></a>仍寄多宝表本。<a id="a-5q"></a>而肇公指释迦本迹。<a id="a-5r"></a>须云寂场。<a id="a-5s"></a>三复次下更举近中多种本迹。<a id="a-5t"></a>通斥诸师。<a id="a-5u"></a>四今摄下。<a id="a-5v"></a>别示久本近迹。<a id="a-5w"></a>明不思议。<a id="a-5x"></a>五如此下结异。<a id="a-5y"></a>初二如文。<a id="a-5z"></a>第三文三。<a id="a-60"></a>谓标释结。<a id="a-61"></a>释中又二。<a id="a-62"></a>初别约三谛以论本迹。</p>
  <p id="a63">复次此三下。<a id="a-64"></a>总约三谛三一不异。<a id="a-65"></a>以论本迹。<a id="a-66"></a>且约次不次以论总别。<a id="a-67"></a>若别若总俱不思议。<a id="a-68"></a>但据设应之相用法不同。<a id="a-69"></a>致成总别。<a id="a-6A"></a>皆依本时即总而别。<a id="a-6B"></a>乃能用于即别而总。<a id="a-6C"></a>总别不二适时言殊。<a id="a-6D"></a>然于别中出别相者。<a id="a-6E"></a>从真起应。<a id="a-6F"></a>但以神通通名为应。<a id="a-6G"></a>俗则但指俗谛三昧。<a id="a-6H"></a>以之为本。<a id="a-6I"></a>随方便教得作此说。<a id="a-6J"></a>未知下总结。<a id="a-6K"></a>四别示中三。<a id="a-6L"></a>先正简示。<a id="a-6M"></a>次示本。<a id="a-6N"></a>迹相显。<a id="a-6O"></a>三本迹下示不思议。<a id="a-6P"></a>初简中言三番四番者。<a id="a-6Q"></a>三番三谛也。<a id="a-6R"></a>四番加一心。<a id="a-6S"></a>若本若迹皆摄褺者。<a id="a-6T"></a>摄属褺持。<a id="a-6U"></a>褺字亦重叠也。<a id="a-6V"></a>三四重褺同在本迹故也。<a id="a-6W"></a>若本若迹皆有如是四三本迹。<a id="a-6X"></a>在本在迹随时别故。<a id="a-6Y"></a>简中间本迹为迹。<a id="a-6Z"></a>本地本迹为本。<a id="a-6a"></a>他人不见今经本迹。<a id="a-6b"></a>但知从胜专求法身。<a id="a-6c"></a>如此法本与众经共胜翻成劣。<a id="a-6d"></a>若得久本则近迹不失。<a id="a-6e"></a>若但云法身。<a id="a-6f"></a>则尚失中间。<a id="a-6g"></a>况复远本。<a id="a-6h"></a>从个下明本迹相显。<a id="a-6i"></a>从于本地本迹之本。<a id="a-6j"></a>垂于中间今日本迹之迹。<a id="a-6k"></a>如是本迹久近相显。<a id="a-6l"></a>方知本是迹家之本。<a id="a-6m"></a>迹是本家之迹。<a id="a-6n"></a>三本迹不思议者。<a id="a-6o"></a>即是约理。<a id="a-6p"></a>五结异。<a id="a-6q"></a>如文。<a id="a-6r"></a>七料简中先问意者。<a id="a-6s"></a>胜方名异。<a id="a-6t"></a>诸经所明法相此经尚少。<a id="a-6u"></a>应劣诸经。<a id="a-6v"></a>何得反能超异诸说。<a id="a-6w"></a>次答中二文。<a id="a-6x"></a>皆云种种。<a id="a-6y"></a>不出因果及以自他。<a id="a-6z"></a>文有譬合。<a id="a-70"></a>前文云业。<a id="a-71"></a>即能行之行。<a id="a-72"></a>宝即所行之法。<a id="a-73"></a>位即所阶之果。<a id="a-74"></a>方便教中行因获果。<a id="a-75"></a>故云种种。<a id="a-76"></a>若无法身常住之寿。<a id="a-77"></a>因果无归。<a id="a-78"></a>故知诸经诸行不同。<a id="a-79"></a>皆入今经常住之命。<a id="a-7A"></a>此常住命一体三身遍收一切。<a id="a-7B"></a>此约自行。<a id="a-7C"></a>次大经下更约自他。<a id="a-7D"></a>具如法门下双合。<a id="a-7E"></a>海中之要下结出胜意为三。<a id="a-7F"></a>谓法譬斥。<a id="a-7G"></a>斥云非异是何。<a id="a-7H"></a>法性法身。<a id="a-7I"></a>智即报身。<a id="a-7J"></a>应即应身。<a id="a-7K"></a>故法性海中要岂过此。<a id="a-7L"></a>故应皆以三身合喉等四。<a id="a-7M"></a>然诸经中岂无三身。<a id="a-7N"></a>但为兼带及未明远。<a id="a-7O"></a>是故此经永异诸教。<a id="a-7P"></a>若不尔者。<a id="a-7Q"></a>诸检诸经。<a id="a-7R"></a>何经明佛久远之本。<a id="a-7S"></a>同此经耶。<a id="a-7T"></a>何以苦贬久成之德。<a id="a-7U"></a>为释疑耶。<a id="a-7V"></a>此若释疑方便亦是释现相疑。<a id="a-7W"></a>方便释疑则序品为正。<a id="a-7X"></a>方可此中踊出为正。<a id="a-7Y"></a>况他并判以为流通。<a id="a-7Z"></a>然论中自列十种无上。<a id="a-7a"></a>一种子无上指澍雨譬。<a id="a-7b"></a>二行无上指大通事。<a id="a-7c"></a>三增长力无上指化城譬。<a id="a-7d"></a>四令解无上指系珠譬。<a id="a-7e"></a>五净土无上指多宝现。<a id="a-7f"></a>六说无上指髻珠譬。<a id="a-7g"></a>七化生无上指踊出菩萨。<a id="a-7h"></a>八成道无上指寿量三菩提。<a id="a-7i"></a>九涅槃无上指医子。<a id="a-7j"></a>十胜妙力无上指下诸品为余残修多罗。<a id="a-7k"></a>当知论意指分别品去。<a id="a-7l"></a>为余残修多罗。<a id="a-7m"></a>即正经之残流通分也。<a id="a-7n"></a>望今所判唯差半品。<a id="a-7o"></a>若以功德而言。<a id="a-7p"></a>可俱属流通。<a id="a-7q"></a>今从记领判属正耳。<a id="a-7r"></a>并异诸经故云无上。</p>
  <p id="a7s">若尔。<a id="a-7t"></a>雨譬已前岂非无上。</p>
  <p id="a7u">答。<a id="a-7v"></a>雨譬已述譬及领解。<a id="a-7w"></a>方便品已判甚深。<a id="a-7x"></a>甚深秖是无上异名。<a id="a-7y"></a>况方便品已。<a id="a-7z"></a>是譬本。<a id="a-80"></a>若以方便去八品为正。<a id="a-81"></a>犹得迹门中正。<a id="a-82"></a>若以十三品为正。<a id="a-83"></a>复杂迹门流通。<a id="a-84"></a>故知取迹流通为正。<a id="a-85"></a>弃本正为流通。<a id="a-86"></a>深不可也。<a id="a-87"></a>具如别记。<a id="a-88"></a>故知本地三身。<a id="a-89"></a>即诸经诸身之喉。<a id="a-8A"></a>如衣之襟诸根之目。<a id="a-8B"></a>如屐之蒵。<a id="a-8C"></a>蒵字从草出风俗通故知今明本迹。<a id="a-8D"></a>不与诸经诸师同也。<a id="a-8E"></a>此品文句疏文稍繁。<a id="a-8F"></a>前后难见故前录出。<a id="a-8G"></a>但依此开。<a id="a-8H"></a>开显文二。<a id="a-8I"></a>先诫信。<a id="a-8J"></a>次正答。<a id="a-8K"></a>又二。<a id="a-8L"></a>长行偈颂。<a id="a-8M"></a>长行二。<a id="a-8N"></a>谓法譬。<a id="a-8O"></a>初法说为二。<a id="a-8P"></a>一三世益物。<a id="a-8Q"></a>二总结不虚。<a id="a-8R"></a>初三世为二。<a id="a-8S"></a>初过去为二。<a id="a-8T"></a>初从如来秘密下。<a id="a-8U"></a>出执近之谓。<a id="a-8V"></a>二从然善男下破近显远。<a id="a-8W"></a>初文又三。<a id="a-8X"></a>初出所迷之法。<a id="a-8Y"></a>二出能迷之众。<a id="a-8Z"></a>三出迷远之谓。<a id="a-8a"></a>次破近显远。<a id="a-8b"></a>又二。<a id="a-8c"></a>初显远二益物所宜。<a id="a-8d"></a>初又二。<a id="a-8e"></a>法说譬说。<a id="a-8f"></a>譬说又三。<a id="a-8g"></a>初举譬问。<a id="a-8h"></a>二答。<a id="a-8i"></a>三合。<a id="a-8j"></a>次益物所宜中又三。<a id="a-8k"></a>初益物处。<a id="a-8l"></a>二拂迹上疑。<a id="a-8m"></a>三若有众生下。<a id="a-8n"></a>正明益物所宜。<a id="a-8o"></a>于中又二。<a id="a-8p"></a>一感应。<a id="a-8q"></a>二施化。<a id="a-8r"></a>于中又二。<a id="a-8s"></a>先明形声益。<a id="a-8t"></a>次得益欢喜。<a id="a-8u"></a>先形声又二。<a id="a-8v"></a>先形。<a id="a-8w"></a>次声。<a id="a-8x"></a>形益又二。<a id="a-8y"></a>一非生现生。<a id="a-8z"></a>二非灭现灭。<a id="a-90"></a>声益如文。<a id="a-91"></a>得益欢喜如文。<a id="a-92"></a>次从诸善男子如来见下。<a id="a-93"></a>现在益物。<a id="a-94"></a>又二。<a id="a-95"></a>先机感。<a id="a-96"></a>次应化。<a id="a-97"></a>于中又二。<a id="a-98"></a>一非生现生。<a id="a-99"></a>次非灭现灭。<a id="a-9A"></a>初文又二。<a id="a-9B"></a>一现生。<a id="a-9C"></a>次现生利益。<a id="a-9D"></a>现生又二。<a id="a-9E"></a>一现生。<a id="a-9F"></a>二非生。<a id="a-9G"></a>第二现生利益中二。<a id="a-9H"></a>先形声。<a id="a-9I"></a>次不虚。<a id="a-9J"></a>不虚又二。<a id="a-9K"></a>先不虚。<a id="a-9L"></a>次释不虚又二。<a id="a-9M"></a>初照理不虚。<a id="a-9N"></a>次从以诸下明称机不虚。<a id="a-9O"></a>于中又二。<a id="a-9P"></a>先机感。<a id="a-9Q"></a>次施化。<a id="a-9R"></a>次明非灭现灭。<a id="a-9S"></a>又二。<a id="a-9T"></a>一非灭现灭。<a id="a-9U"></a>二现灭利益。<a id="a-9V"></a>初又二。<a id="a-9W"></a>初本实不灭。<a id="a-9X"></a>于中又二。<a id="a-9Y"></a>初明果位常住。<a id="a-9Z"></a>次举因况果。<a id="a-9a"></a>二从然今下。<a id="a-9b"></a>迹中唱灭。<a id="a-9c"></a>次现灭利益又二。<a id="a-9d"></a>初不灭有损。<a id="a-9e"></a>二从以方便下。<a id="a-9f"></a>唱灭有益。<a id="a-9g"></a>初又二。<a id="a-9h"></a>初不灭有损。<a id="a-9i"></a>次广释。<a id="a-9j"></a>次有益中二。<a id="a-9k"></a>先叹佛难值。<a id="a-9l"></a>次释如文。<a id="a-9m"></a>第二总结不虚为三。<a id="a-9n"></a>先明诸佛出世必先施三。<a id="a-9o"></a>次明皆为化物。<a id="a-9p"></a>三皆非虚妄。<a id="a-9q"></a>次譬中二。<a id="a-9r"></a>开合。<a id="a-9s"></a>开譬为二。<a id="a-9t"></a>一良医譬三世。<a id="a-9u"></a>二治子譬不虚。<a id="a-9v"></a>初文又三。<a id="a-9w"></a>一医远行譬过去二还已复去譬现在。<a id="a-9x"></a>三寻来譬未来。<a id="a-9y"></a>过去又二。<a id="a-9z"></a>初发近显远。<a id="a-A0"></a>二化益所宜。<a id="a-A1"></a>今但化益。<a id="a-A2"></a>上化益又三。<a id="a-A3"></a>一处所。<a id="a-A4"></a>二拂迹。<a id="a-A5"></a>三正化。<a id="a-A6"></a>今但正化。<a id="a-A7"></a>上正化又二。<a id="a-A8"></a>一机感。<a id="a-A9"></a>二正应化。<a id="a-AA"></a>今具譬之。<a id="a-AB"></a>今就初文为二。<a id="a-AC"></a>初如有良医超譬应化。<a id="a-AD"></a>从多诸子息追譬机感。<a id="a-AE"></a>次正应化(已上譬文勘上法文)此文有三诫。<a id="a-AF"></a>三请至郑重者。<a id="a-AG"></a>请中既云如是三白已复言者。<a id="a-AH"></a>当知至四。<a id="a-AI"></a>佛于三请之后。<a id="a-AJ"></a>又云汝等谛听。<a id="a-AK"></a>即第四诫也。<a id="a-AL"></a>并前迹门诫许及三请。<a id="a-AM"></a>即五诫七请。<a id="a-AN"></a>郑重如前释。<a id="a-AO"></a>昔七方便至诚谛者。<a id="a-AP"></a>言七方便权者。<a id="a-AQ"></a>且寄昔权。<a id="a-AR"></a>若对果门权实俱是随他意也。<a id="a-AS"></a>以圆人中亦有无生忍者。<a id="a-AT"></a>易闻远故置而不论故此自他随用别故。<a id="a-AU"></a>具如玄文。<a id="a-AV"></a>法说中未来语少者。<a id="a-AW"></a>但指常住不灭四字。<a id="a-AX"></a>为未来文也。<a id="a-AY"></a>譬说偈中文多者。<a id="a-AZ"></a>长行譬说中从其父闻子已下文是。<a id="a-Aa"></a>其文尚少。<a id="a-Ab"></a>偈法说中从我见诸众生下。<a id="a-Ac"></a>十行半文故云多也。<a id="a-Ad"></a>一身即三身等者。<a id="a-Ae"></a>文中二解各有其意。<a id="a-Af"></a>初释约三身法体法尔相即。<a id="a-Ag"></a>次释约今昔相望。<a id="a-Ah"></a>以今法体望昔故也。<a id="a-Ai"></a>亦可前释通诸味后释斥他经。<a id="a-Aj"></a>唯在今经故也。<a id="a-Ak"></a>即秘密家之神通。<a id="a-Al"></a>故还约三身以释。<a id="a-Am"></a>故知神通力言随于诸教教主故也。<a id="a-An"></a>故广约诸味简已。<a id="a-Ao"></a>更约今昔简之。<a id="a-Ap"></a>方显本地三身神通。<a id="a-Aq"></a>若释小乘及以渐教。<a id="a-Ar"></a>则不得以此中三身释之。<a id="a-As"></a>引大品者。<a id="a-At"></a>此经举一切世间皆谓近成。<a id="a-Au"></a>唯列天人修罗不云三恶者。<a id="a-Av"></a>然计近者。<a id="a-Aw"></a>亦多在此三故引为例。<a id="a-Ax"></a>前虽有二乘之名从初以说。<a id="a-Ay"></a>若被开已俱成菩萨。<a id="a-Az"></a>故今但从开边以说。<a id="a-B0"></a>彼大品意云胜出者。<a id="a-B1"></a>但胜出小。<a id="a-B2"></a>小在此三亦不须三恶。<a id="a-B3"></a>故暂引同。<a id="a-B4"></a>从此法身地至长远之说者。<a id="a-B5"></a>法忍菩萨尚自须闻。<a id="a-B6"></a>当知寿量非说不知。<a id="a-B7"></a>然得无生者。<a id="a-B8"></a>亦闻应即法身。<a id="a-B9"></a>但不闻久成而已。<a id="a-BA"></a>言自应等者。<a id="a-BB"></a>但不同界内经历五味跨涉本迹。<a id="a-BC"></a>七请五诫方乃得闻。<a id="a-BD"></a>以见一分法身。<a id="a-BE"></a>理合得闻长远。<a id="a-BF"></a>故前文云。<a id="a-BG"></a>地住已上得闻常故。<a id="a-BH"></a>但常与余时异。<a id="a-BI"></a>故更论之。<a id="a-BJ"></a>破近显远略有十意。<a id="a-BK"></a>如玄义云云者。<a id="a-BL"></a>玄文第九明用中。<a id="a-BM"></a>有十门不同。<a id="a-BN"></a>彼具列释兼与迹门十意。<a id="a-BO"></a>以辩同异。<a id="a-BP"></a>今但略举破废二门。<a id="a-BQ"></a>注家云。<a id="a-BR"></a>无始之寿晦而未彰者。<a id="a-BS"></a>此不应尔。<a id="a-BT"></a>何者。<a id="a-BU"></a>此中正明久远之长。<a id="a-BV"></a>以破伽耶近成之短。<a id="a-BW"></a>彰灼显著何晦之有。<a id="a-BX"></a>又言。<a id="a-BY"></a>何佛不然此亦不尔。<a id="a-BZ"></a>久近不同长短别故。<a id="a-Ba"></a>言直下尘被点之界者。<a id="a-Bb"></a>此中经文不云下点。<a id="a-Bc"></a>但兼彼迹文成其语耳。<a id="a-Bd"></a>僧传云。<a id="a-Be"></a>准罗什旧经。<a id="a-Bf"></a>无一尘一劫四字。<a id="a-Bg"></a>有斋高僧昙副。<a id="a-Bh"></a>诵经感梦云少一句。<a id="a-Bi"></a>后果得之。<a id="a-Bj"></a>若金光明云。<a id="a-Bk"></a>一切海水可知滴数。<a id="a-Bl"></a>无有能知如来之寿。<a id="a-Bm"></a>此亦明未来之寿。<a id="a-Bn"></a>非过去也。<a id="a-Bo"></a>若引证此殊不不相关。<a id="a-Bp"></a>益物处者。<a id="a-Bq"></a>此之娑婆即本应身所居之土。<a id="a-Br"></a>今日迹居不移于本。<a id="a-Bs"></a>但今昔时异。<a id="a-Bt"></a>见烧者谓近照本者达远。<a id="a-Bu"></a>故经云。<a id="a-Bv"></a>我土不毁常在灵山。<a id="a-Bw"></a>岂离伽耶别求常寂。<a id="a-Bx"></a>非寂光外别有娑婆。<a id="a-By"></a>于是中间等者。<a id="a-Bz"></a>先正释。<a id="a-C0"></a>次或有下出古。<a id="a-C1"></a>三今谓下破古。<a id="a-C2"></a>正释中初总立能拂。<a id="a-C3"></a>次疑因下示所拂事。<a id="a-C4"></a>先标。<a id="a-C5"></a>次昔教下释出所疑。<a id="a-C6"></a>次今拂下正示拂相。<a id="a-C7"></a>正由经文先举事竟。<a id="a-C8"></a>结云皆是方便。<a id="a-C9"></a>即名为拂。<a id="a-CA"></a>昔于诸教虽见不同而生于疑。<a id="a-CB"></a>乃不知是果后方便等。<a id="a-CC"></a>及如是示差别意。<a id="a-CD"></a>即说值然灯等及在然灯之世。<a id="a-CE"></a>入涅槃也。<a id="a-CF"></a>次古释者。<a id="a-CG"></a>又有人云。<a id="a-CH"></a>说然灯者。<a id="a-CI"></a>说他为我为平等意趣。<a id="a-CJ"></a>经文但云我说他身。<a id="a-CK"></a>何须改云说我为我。<a id="a-CL"></a>今释意云。<a id="a-CM"></a>是释迦菩萨入灭。<a id="a-CN"></a>不得云是然灯涅槃。<a id="a-CO"></a>亦非释迦尔时于然灯世已曾成佛。<a id="a-CP"></a>而般涅槃。<a id="a-CQ"></a>不可二佛一时兴故。<a id="a-CR"></a>是故但以得记弘法寿终为果。<a id="a-CS"></a>佛眼等者。<a id="a-CT"></a>既对佛眼举于两应。<a id="a-CU"></a>故他受用亦应摄也。<a id="a-CV"></a>人天及以法眼皆云华报者。<a id="a-CW"></a>非无近果让佛报故。<a id="a-CX"></a>其土既尔身岂不然。<a id="a-CY"></a>信等诸根者。<a id="a-CZ"></a>既为如来本地佛眼所观。<a id="a-Ca"></a>穷其久远照其根源。<a id="a-Cb"></a>故此五根。<a id="a-Cc"></a>须约本地中间缘了。<a id="a-Cd"></a>复经渐顿大小及人天乘。<a id="a-Ce"></a>名同体别通。<a id="a-Cf"></a>得名为信等五根。<a id="a-Cg"></a>以人天乘通名缘因故也。<a id="a-Ch"></a>此乃望彼遍开通成缘了。<a id="a-Ci"></a>于中先约渐顿判。<a id="a-Cj"></a>次约大小人天以判。<a id="a-Ck"></a>小即渐初。<a id="a-Cl"></a>渐中利钝但云藏通者。<a id="a-Cm"></a>渐通具四以别圆同入华严中顿教摄也。<a id="a-Cn"></a>是故且以渐中界内巧拙。<a id="a-Co"></a>对于利钝通在方等般若二味。<a id="a-Cp"></a>又以小对人天辩利钝者。<a id="a-Cq"></a>且以优劣相望故耳。<a id="a-Cr"></a>但人天乘遍在一切大小教中。<a id="a-Cs"></a>十界至二因也者。<a id="a-Ct"></a>应云十法界中亦有恶法。<a id="a-Cu"></a>而言不用者。<a id="a-Cv"></a>以十法界是生善机处。<a id="a-Cw"></a>故不取恶。<a id="a-Cx"></a>但十界中展转相望。<a id="a-Cy"></a>有五乘七善及圆实等种。<a id="a-Cz"></a>是故圣人更立方便传传引出。<a id="a-D0"></a>良由有机机宜不同。<a id="a-D1"></a>不可顿出。</p>
  <p id="aD2">问。<a id="a-D3"></a>若尔。<a id="a-D4"></a>佛果既极如何亦得名生机处。</p>
  <p id="aD5">答。<a id="a-D6"></a>此中论机及辩利钝故。<a id="a-D7"></a>佛法界未是佛果故。<a id="a-D8"></a>彼玄文十界交互以论机缘。<a id="a-D9"></a>则果佛机通在十界故也。<a id="a-DA"></a>若直宜以佛界度者。<a id="a-DB"></a>则是佛界有佛界机若未宜佛界则渐于菩萨界。<a id="a-DC"></a>而成熟之。<a id="a-DD"></a>乃至地狱即至地狱方回心者是也。<a id="a-DE"></a>具如释签亦如观音妙音现身不同。<a id="a-DF"></a>自说名字等者。<a id="a-DG"></a>既对十界。<a id="a-DH"></a>或但论四圣以辩胜负。<a id="a-DI"></a>及应胜劣。<a id="a-DJ"></a>当知此中且对佛界胜劣应耳。<a id="a-DK"></a>所以频论者。<a id="a-DL"></a>恐仍谓法身说法故也横论即十方者。<a id="a-DM"></a>昔十方也。<a id="a-DN"></a>约竖处所至然灯佛等者。<a id="a-DO"></a>以释迦望昔值然灯名儒童时。<a id="a-DP"></a>非取他然灯以望我也。<a id="a-DQ"></a>若取他佛非我竖也。<a id="a-DR"></a>若指然灯佛身则可引类而已。<a id="a-DS"></a>故云如今等也。<a id="a-DT"></a>言生法者。<a id="a-DU"></a>如下所释胜劣各有生法二身。<a id="a-DV"></a>次约横中云亦如华严十号等者。<a id="a-DW"></a>名号品云。<a id="a-DX"></a>如来于此四天下。<a id="a-DY"></a>现种种身。<a id="a-DZ"></a>种种名。<a id="a-Da"></a>种种食。<a id="a-Db"></a>种种形。<a id="a-Dc"></a>种种相。<a id="a-Dd"></a>种种修短。<a id="a-De"></a>种种寿命。<a id="a-Df"></a>种种处。<a id="a-Dg"></a>种种根。<a id="a-Dh"></a>种种生。<a id="a-Di"></a>种种业。<a id="a-Dj"></a>令诸众生各别知见。<a id="a-Dk"></a>又于十方各有十千名号令诸众生各别知见。<a id="a-Dl"></a>既云如来于此四天下等。<a id="a-Dm"></a>故不得将他佛以望我也。<a id="a-Dn"></a>竖中亦然。<a id="a-Do"></a>又诸经下明佛有三身自互相望名字不同。<a id="a-Dp"></a>初通标或说去。<a id="a-Dq"></a>举三身相望亦得是横。<a id="a-Dr"></a>法身佛去乃至般若首楞严者。<a id="a-Ds"></a>于法身中又有异名不同。<a id="a-Dt"></a>般若是智楞严是定。<a id="a-Du"></a>不思议定慧并法身之异名。<a id="a-Dv"></a>具如止观释名中。<a id="a-Dw"></a>以大经佛性有五名也。<a id="a-Dx"></a>但举法身余二仍略。<a id="a-Dy"></a>以横望故即得以佛望佛。<a id="a-Dz"></a>如前竖望秖得以佛望往菩萨身耳。<a id="a-E0"></a>今既已成可得横望。<a id="a-E1"></a>或说寿二万至可知者。<a id="a-E2"></a>此借他佛以显释迦。<a id="a-E3"></a>如彼诸佛故皆云如也。<a id="a-E4"></a>纵横可知者。<a id="a-E5"></a>释迦弥勒即纵也。<a id="a-E6"></a>对现十方即横也。<a id="a-E7"></a>若自身今望往日寿即竖也。<a id="a-E8"></a>望自身寿即横也。<a id="a-E9"></a>如玄义云云者。<a id="a-EA"></a>彼玄文寿命妙中。<a id="a-EB"></a>具明迹中四佛寿命及以本中大小不同。<a id="a-EC"></a>优劣相望及以彼此而论横竖。<a id="a-ED"></a>然不以优劣判本迹。<a id="a-EE"></a>但以久近判本迹耳。<a id="a-EF"></a>令辩同异故注云云。<a id="a-EG"></a>或三身相望者。<a id="a-EH"></a>于一教中自以三身而有优劣。<a id="a-EI"></a>用为大小则义通别圆。<a id="a-EJ"></a>次或三身各别皆为小者。<a id="a-EK"></a>此乃别圆相望圆大别小故也。<a id="a-EL"></a>例三点云云者。<a id="a-EM"></a>秖是并别及非。<a id="a-EN"></a>纵横即譬别圆。<a id="a-EO"></a>具如止观第三。<a id="a-EP"></a>古师六释皆为纵横。<a id="a-EQ"></a>今师三释不纵不横。<a id="a-ER"></a>若更于纵横判大小者。<a id="a-ES"></a>小乘三德为小。<a id="a-ET"></a>别教三德为大。<a id="a-EU"></a>亦复现言当入涅槃。<a id="a-EV"></a>此指开迹竟文者。<a id="a-EW"></a>若开迹竟。<a id="a-EX"></a>得言双林是示灭度为益物故。<a id="a-EY"></a>以今准昔亦复如是。<a id="a-EZ"></a>师子奋迅等者。<a id="a-Ea"></a>奋迅之名及十功德。<a id="a-Eb"></a>通于本迹乃至初住。<a id="a-Ec"></a>今须简之此是久成现作现在。<a id="a-Ed"></a>有十德者。<a id="a-Ee"></a>前九可见。<a id="a-Ef"></a>如第十云具上十善。<a id="a-Eg"></a>即如四观观其十善。<a id="a-Eh"></a>圆即上上十善也。<a id="a-Ei"></a>十善秖是三业故云身三等。<a id="a-Ej"></a>故四三业节节不同。<a id="a-Ek"></a>故上上者至果名为师子奋迅中第十功德。<a id="a-El"></a>秖是三业随。<a id="a-Em"></a>智慧行及三密等。<a id="a-En"></a>故佛果地亦以师子三昧。<a id="a-Eo"></a>奋他尘垢。<a id="a-Ep"></a>若论诸佛世世皆然余九准此。<a id="a-Eq"></a>云云者。<a id="a-Er"></a>委释十相辩中间今日世世皆有。<a id="a-Es"></a>现在迹化由本功德。<a id="a-Et"></a>如来见下乃至乐小法者者。<a id="a-Eu"></a>以久近相圣为小。<a id="a-Ev"></a>佛以本地佛眼见之。<a id="a-Ew"></a>未宜远说。<a id="a-Ex"></a>以乐近说为乐小耳。<a id="a-Ey"></a>华严至人耳者。<a id="a-Ez"></a>先引经。<a id="a-F0"></a>此是十地品初金刚藏止解脱月辞也。<a id="a-F1"></a>案彼经下今文判也。<a id="a-F2"></a>故知彼经以未至回向。<a id="a-F3"></a>为不久行。<a id="a-F4"></a>此但次第行耳。<a id="a-F5"></a>若普贤行初发心住已圆证竟。<a id="a-F6"></a>岂至地前云不久行。<a id="a-F7"></a>而不为说。<a id="a-F8"></a>若言寄次而论不次。<a id="a-F9"></a>何故初住不亦且次第耶。<a id="a-FA"></a>故寄次之言须有典据。<a id="a-FB"></a>故彼以不久行为乐小者也。<a id="a-FC"></a>今文乃以乐近成为乐小。<a id="a-FD"></a>但引因类本非即本文。<a id="a-FE"></a>若云对小乘为乐小者。<a id="a-FF"></a>地前住前及藏通菩萨尚不被小。<a id="a-FG"></a>况彼经十地。<a id="a-FH"></a>况今经本门。<a id="a-FI"></a>师云者。<a id="a-FJ"></a>引南岳说同为证。<a id="a-FK"></a>今当下大师于下通约教道。<a id="a-FL"></a>始自弊欲终至别教通名乐小。<a id="a-FM"></a>德薄垢重者。<a id="a-FN"></a>其人未有实教二因故也。<a id="a-FO"></a>言下文云诸子幼稚者。<a id="a-FP"></a>指下医子譬文。<a id="a-FQ"></a>尚未堪闻圆。<a id="a-FR"></a>况开远耶。<a id="a-FS"></a>见思未除者。<a id="a-FT"></a>且消譬中幼稚之言。<a id="a-FU"></a>定未知远。<a id="a-FV"></a>次问者若前四味但乐近成为乐小者。<a id="a-FW"></a>华严顿部诸味中圆。<a id="a-FX"></a>及以因门云何亦为乐小法者。<a id="a-FY"></a>答中四义。<a id="a-FZ"></a>三在因门第四在果门故乐小之名尚通弊欲。<a id="a-Fa"></a>何况小耶。<a id="a-Fb"></a>故今果门别在乐近。<a id="a-Fc"></a>故前三人中前之二人。<a id="a-Fd"></a>自退大后着爱着见。<a id="a-Fe"></a>此人尚不乐于小乘。<a id="a-Ff"></a>况圆乘耶。<a id="a-Fg"></a>次一是着三方便教。<a id="a-Fh"></a>尚不堪闻圆。<a id="a-Fi"></a>况复闻远所对别故。<a id="a-Fj"></a>故对果门以乐近为乐小。<a id="a-Fk"></a>故知果门圆人贤位犹有乐近成者。<a id="a-Fl"></a>若果门之后一切开已。<a id="a-Fm"></a>初心亦闻况贤位耶。<a id="a-Fn"></a>末代未曾发心。<a id="a-Fo"></a>亦闻况发心耶。</p>
  <p id="aFp">问。<a id="a-Fq"></a>末代咸闻佛世安简。</p>
  <p id="aFr">答。<a id="a-Fs"></a>佛世当机故简末代结缘故闻。<a id="a-Ft"></a>若得此意凡诸法相所对不同。<a id="a-Fu"></a>何须问言圆不应乐小。<a id="a-Fv"></a>前明利钝至两应者。<a id="a-Fw"></a>前明两机通渐顿教。<a id="a-Fx"></a>总判利钝。<a id="a-Fy"></a>故今总以两应言之。<a id="a-Fz"></a>劣应至法身生者。<a id="a-G0"></a>二应之相。<a id="a-G1"></a>经文各有生法二身生相。<a id="a-G2"></a>当知两处相望不可以乘栴檀楼阁。<a id="a-G3"></a>滥同贯日之精。<a id="a-G4"></a>不可以种智圆明。<a id="a-G5"></a>同正习俱尽。<a id="a-G6"></a>复以十方七步不同。<a id="a-G7"></a>而表胜劣。<a id="a-G8"></a>故知两处皆无久成。<a id="a-G9"></a>但以至作如是说者。<a id="a-GA"></a>未开但说云生。<a id="a-GB"></a>开已方云非生。<a id="a-GC"></a>今述昔垂方便。<a id="a-GD"></a>对今开已之言。<a id="a-GE"></a>故总云耳。<a id="a-GF"></a>余经至非生者。<a id="a-GG"></a>一往且从小乘以说。<a id="a-GH"></a>如佛问均提。<a id="a-GI"></a>汝和尚戒身灭不。<a id="a-GJ"></a>乃至知见身灭不。<a id="a-GK"></a>皆答云不佛印许之。<a id="a-GL"></a>既许不灭故云不破。<a id="a-GM"></a>若大乘中亦非不破。<a id="a-GN"></a>又虽以大破小。<a id="a-GO"></a>但大小相夺大小仍存。<a id="a-GP"></a>终无以远而夺于近。<a id="a-GQ"></a>故云尚不等也。<a id="a-GR"></a>故今经望寂场遮那之体既是迹成故云正破。<a id="a-GS"></a>未及委论四教。<a id="a-GT"></a>且约两处成相。<a id="a-GU"></a>即晓藏通二身是劣应耳。<a id="a-GV"></a>别圆二身是胜应也。<a id="a-GW"></a>文中虽云两应各有生法二身。<a id="a-GX"></a>然劣应之上五分法身义同生身。<a id="a-GY"></a>胜应之上虽云生身。<a id="a-GZ"></a>义同于法。<a id="a-Ga"></a>言值然灯至说他身者。<a id="a-Gb"></a>以然灯佛身为他身者。<a id="a-Gc"></a>若准此意他身之言应存两释。<a id="a-Gd"></a>示即必在于我说则兼于自他。<a id="a-Ge"></a>如今之说弥陀。<a id="a-Gf"></a>亦成我事及弥陀事缘相关故。<a id="a-Gg"></a>如一众会或集十方或集一方。<a id="a-Gh"></a>或往十方或往一方。<a id="a-Gi"></a>示现依报者。<a id="a-Gj"></a>非直现土。<a id="a-Gk"></a>土尘皆说具如华严。<a id="a-Gl"></a>上过去至世界之益者。<a id="a-Gm"></a>一往且以得欢喜边名为世界。<a id="a-Gn"></a>岂过去世无余三耶。<a id="a-Go"></a>故云似也。<a id="a-Gp"></a>今明皆不虚者。<a id="a-Gq"></a>今现在文皆具四悉。<a id="a-Gr"></a>俱至本门故也。<a id="a-Gs"></a>故知过去还须具三。<a id="a-Gt"></a>大论四悉檀并实者。<a id="a-Gu"></a>彼论通以第一义。<a id="a-Gv"></a>为衍门法相。<a id="a-Gw"></a>以三悉为三藏故。<a id="a-Gx"></a>各有其实。<a id="a-Gy"></a>笃论下彼大论意克判虚实。<a id="a-Gz"></a>一在衍门故实。<a id="a-H0"></a>三在三藏故虚。<a id="a-H1"></a>言缘中者。<a id="a-H2"></a>如向随缘不定。<a id="a-H3"></a>机在于小小即名实。<a id="a-H4"></a>如三藏人于此四悉。<a id="a-H5"></a>则三实一虚。<a id="a-H6"></a>通别二人则三虚一实。<a id="a-H7"></a>圆乘则一切俱实。<a id="a-H8"></a>凡夫则一切俱虚。<a id="a-H9"></a>若以下借此虚实判二门者。<a id="a-HA"></a>以此二门对于渐顿二种众生。<a id="a-HB"></a>未曾当机为虚当机为实。<a id="a-HC"></a>且置四悉而以因果相对辩虚实者。<a id="a-HD"></a>于中先以七方便人对二门判。<a id="a-HE"></a>次以实人对二门判。<a id="a-HF"></a>若方便教二门俱虚。<a id="a-HG"></a>因门开竟望于果门。<a id="a-HH"></a>则一实一虚。<a id="a-HI"></a>本门显竟则二种俱实。<a id="a-HJ"></a>故知迹实于本犹虚。<a id="a-HK"></a>约圆顿下若本圆人望于二门。<a id="a-HL"></a>亦秖一虚。<a id="a-HM"></a>虽云更不别得非无增道益也。<a id="a-HN"></a>若于昔教曾密显远对此二门。<a id="a-HO"></a>亦名二实。<a id="a-HP"></a>准前亦应云更不别得。<a id="a-HQ"></a>不无二门增道之益。<a id="a-HR"></a>若五十起去。<a id="a-HS"></a>对此二门犹名俱虚。<a id="a-HT"></a>又前教密开不来至此。<a id="a-HU"></a>亦名俱实。<a id="a-HV"></a>于踊出众非虚非实。<a id="a-HW"></a>亦名为实自欲得故。<a id="a-HX"></a>于灭相者此虚彼实。<a id="a-HY"></a>于有退者现虚当实。<a id="a-HZ"></a>影响发起。<a id="a-Ha"></a>亦非实非虚有虚有实。<a id="a-Hb"></a>于迷教者一切俱虚。<a id="a-Hc"></a>问意者昔是昔教今谓二门。<a id="a-Hd"></a>今昔本迹俱名入实。<a id="a-He"></a>以昔望今为二虚者。<a id="a-Hf"></a>应当今日二门实相胜昔实耶。<a id="a-Hg"></a>实本无二今昔岂殊。<a id="a-Hh"></a>答意者且以迹答。<a id="a-Hi"></a>本准可知。<a id="a-Hj"></a>教门前后入实无殊。<a id="a-Hk"></a>初指华严次指二味坏草庵入即指法华。<a id="a-Hl"></a>入时在人非理别也。<a id="a-Hm"></a>次例者以小例大。<a id="a-Hn"></a>此乃以横例竖。<a id="a-Ho"></a>若还以竖例竖。<a id="a-Hp"></a>应云鹿苑入小与二味中入小不殊。<a id="a-Hq"></a>此则入大入小无处不有。<a id="a-Hr"></a>五味从次第相生。<a id="a-Hs"></a>钝小从显露以说。<a id="a-Ht"></a>此中六句者明今日应身即是久成法身。<a id="a-Hu"></a>不思议一故云照理等。<a id="a-Hv"></a>故本迹者寄事以说。<a id="a-Hw"></a>如实知见等者。<a id="a-Hx"></a>论云。<a id="a-Hy"></a>如来知见三界相者。<a id="a-Hz"></a>谓众生界即涅槃界。<a id="a-I0"></a>不离众生界有如来藏故也。<a id="a-I1"></a>无有生死等者。<a id="a-I2"></a>论云。<a id="a-I3"></a>常恒清净不变义故。<a id="a-I4"></a>亦无在世等者。<a id="a-I5"></a>论云。<a id="a-I6"></a>如来藏真如之体。<a id="a-I7"></a>与众生界不即不离故。<a id="a-I8"></a>非实等四者。<a id="a-I9"></a>论云。<a id="a-IA"></a>离四种相以四种相是无常故。<a id="a-IB"></a>当知论意诸句皆圆。<a id="a-IC"></a>是故诸句皆云与众生界不即不离。<a id="a-ID"></a>故今并作圆常中道佛性释之。<a id="a-IE"></a>不作此释尚不能见昔教中实况开显实况久远实。<a id="a-IF"></a>故此须指本智照境。<a id="a-IG"></a>不见斯旨徒消本门。<a id="a-IH"></a>言六句者。<a id="a-II"></a>初如来去。<a id="a-IJ"></a>二亦无在世去。<a id="a-IK"></a>三非实非虚。<a id="a-IL"></a>四非如非异。<a id="a-IM"></a>五不如三界去。<a id="a-IN"></a>六如斯去。<a id="a-IO"></a>于中初明句意者。<a id="a-IP"></a>如来明见应云法界。<a id="a-IQ"></a>何以但云三界相等。<a id="a-IR"></a>为令众生知垂迹处无非法界。<a id="a-IS"></a>法身常住故云如实。<a id="a-IT"></a>感法身者。<a id="a-IU"></a>机击法身令起二应。<a id="a-IV"></a>故名为感。<a id="a-IW"></a>不可单以法身为应。<a id="a-IX"></a>如实下正解。<a id="a-IY"></a>解中初第一句。<a id="a-IZ"></a>若准下句中云无二死。<a id="a-Ia"></a>应云无二种三界之因相也。<a id="a-Ib"></a>直云三界者。<a id="a-Ic"></a>能知见者名之为智。<a id="a-Id"></a>所知见如如即中境。<a id="a-Ie"></a>中境不出三界故也。<a id="a-If"></a>于所见中既通凡圣。<a id="a-Ig"></a>今以如来知见皆实。<a id="a-Ih"></a>余所知见望佛皆虚。<a id="a-Ii"></a>而犹有因。<a id="a-Ij"></a>佛如实见故云无因。<a id="a-Ik"></a>离三界已无别理故。<a id="a-Il"></a>无生死去。<a id="a-Im"></a>即无二死果也起集下结上无二死家之因果耳。<a id="a-In"></a>故有五住集名退。<a id="a-Io"></a>有二死果名出。<a id="a-Ip"></a>而云无常果现者。<a id="a-Iq"></a>二死望中二俱无常。<a id="a-Ir"></a>别指二土以为二死。<a id="a-Is"></a>通论金刚已前尚名无常故也。<a id="a-It"></a>亦无在世及灭度者者。<a id="a-Iu"></a>亦是双非二边因果。<a id="a-Iv"></a>此之二句及两双非故云此四。<a id="a-Iw"></a>故前从如实知灭度者。<a id="a-Ix"></a>约如理所离。<a id="a-Iy"></a>次二句者。<a id="a-Iz"></a>共显中体。<a id="a-J0"></a>后之二句约能见说。<a id="a-J1"></a>若双非等者。<a id="a-J2"></a>此之四句并成双非。<a id="a-J3"></a>此双非言若彼结之。<a id="a-J4"></a>即成遍句。<a id="a-J5"></a>其言虽显恐与权教双非相滥。<a id="a-J6"></a>是故重释双非结句。<a id="a-J7"></a>若属一边并在权教。<a id="a-J8"></a>例如下出结句相。<a id="a-J9"></a>以余结句结今双非。<a id="a-JA"></a>令成偏句则非圆实。<a id="a-JB"></a>故历诸句次第结之。<a id="a-JC"></a>结初句云非生非死等者。<a id="a-JD"></a>以生为生死边。<a id="a-JE"></a>以死为涅槃边。<a id="a-JF"></a>是生是死乃是双照。<a id="a-JG"></a>若结为生成生死边。<a id="a-JH"></a>非生非死乃是双非。<a id="a-JI"></a>若结为死但成涅槃。<a id="a-JJ"></a>退出亦然。<a id="a-JK"></a>下二准此。<a id="a-JL"></a>若雨结已复更双非方显中道。<a id="a-JM"></a>故云今皆非之。<a id="a-JN"></a>今经中直尔双非显中。<a id="a-JO"></a>不偏结句故唯圆极。<a id="a-JP"></a>如此之流者。<a id="a-JQ"></a>此例尚多即乃至已下文是。<a id="a-JR"></a>如单复具足处处虽有双非之言。<a id="a-JS"></a>以句结之各有所属。<a id="a-JT"></a>故一切见唯结成有。<a id="a-JU"></a>二乘诸句唯结成无。<a id="a-JV"></a>此有此无但成别俗。<a id="a-JW"></a>非此有无秖成别中。<a id="a-JX"></a>今明圆理故须细辩。<a id="a-JY"></a>经云如来如实知见。<a id="a-JZ"></a>傥以二乘等释。<a id="a-Ja"></a>则有毁佛之辜。<a id="a-Jb"></a>然此结句唯在一家。<a id="a-Jc"></a>判诸经论一切句法。<a id="a-Jd"></a>以辩文义宗趣不同。<a id="a-Je"></a>净名疏中因释迦旃延章。<a id="a-Jf"></a>旃延但云苦义空义无我等义。<a id="a-Jg"></a>义在三藏。<a id="a-Jh"></a>净名结成通义。<a id="a-Ji"></a>呵云。<a id="a-Jj"></a>空无所起是苦义等。<a id="a-Jk"></a>当知空无所起是无苦无乐。<a id="a-Jl"></a>但结归于苦。<a id="a-Jm"></a>既云无起。<a id="a-Jn"></a>复云是苦。<a id="a-Jo"></a>故但成通。<a id="a-Jp"></a>若云空无所起双非空有结成乐义。<a id="a-Jq"></a>即成别意。<a id="a-Jr"></a>别以出假为乐故也。<a id="a-Js"></a>若更双非别教苦乐。<a id="a-Jt"></a>方成实中。<a id="a-Ju"></a>如是广出。<a id="a-Jv"></a>况复单复具足亦遍诸教。<a id="a-Jw"></a>如四教四门。<a id="a-Jx"></a>门门四门门门四悉。<a id="a-Jy"></a>一一悉中复有四悉。<a id="a-Jz"></a>即成门悉各有具足。<a id="a-K0"></a>故别具足更须非之。<a id="a-K1"></a>圆门起见尚堕有句。<a id="a-K2"></a>安得更成复具等耶故知若见非见若门若悉。<a id="a-K3"></a>皆须以法方能定句。<a id="a-K4"></a>终无以句能定法体。<a id="a-K5"></a>故释义者。<a id="a-K6"></a>不观句下法体所归。<a id="a-K7"></a>如何能辩法句浅深。<a id="a-K8"></a>如何能消今经双非。<a id="a-K9"></a>若以法定随举一句。<a id="a-KA"></a>即成实理。<a id="a-KB"></a>不如下释第五句不如三界者。<a id="a-KC"></a>如者同也。<a id="a-KD"></a>不同余人见于三界述佛见也。<a id="a-KE"></a>佛必权实二智具足。<a id="a-KF"></a>必不同彼二种三界所见二边因果之因。<a id="a-KG"></a>不如二种至之相者。<a id="a-KH"></a>秖是二死及以五住。<a id="a-KI"></a>应知三界名通通界内外。<a id="a-KJ"></a>若界外立三界名者。<a id="a-KK"></a>以外准内故也。<a id="a-KL"></a>中理未穷通名见惑。<a id="a-KM"></a>通三界也变易土中胜妙五尘名欲界思。<a id="a-KN"></a>不思议法尘名上界思。<a id="a-KO"></a>净名疏中委出其相。<a id="a-KP"></a>次唯佛一人下释第六句。<a id="a-KQ"></a>如斯已下文也。<a id="a-KR"></a>既总云如斯。<a id="a-KS"></a>览前所照通成一见。<a id="a-KT"></a>故皆重牒前五实句。<a id="a-KU"></a>共明权实二智之相。<a id="a-KV"></a>故前实智唯照实境。<a id="a-KW"></a>今加权智随物见权。<a id="a-KX"></a>明非见而见等。<a id="a-KY"></a>即二智不二。<a id="a-KZ"></a>故云如众生见示二死身随他意等。<a id="a-Ka"></a>次文牒前初句如实知见三界之相等虽如实见亦于众生见处而见。<a id="a-Kb"></a>具五眼故。<a id="a-Kc"></a>如实知见下。<a id="a-Kd"></a>牒前无有生死等。<a id="a-Ke"></a>次亦无下牒前亦无在世等。<a id="a-Kf"></a>次无实下牒前非实等。<a id="a-Kg"></a>次无三世下。<a id="a-Kh"></a>牒前非如等。<a id="a-Ki"></a>次同于下牒前不如三界等。<a id="a-Kj"></a>皆以如来明见以为权智。<a id="a-Kk"></a>一一释之。<a id="a-Kl"></a>如来下牒前不如三界已下文也。<a id="a-Km"></a>如来虽即自如实见。<a id="a-Kn"></a>物机不同所见各别。<a id="a-Ko"></a>故佛亦以随类而见而垂应之。<a id="a-Kp"></a>以诸下明机感中。<a id="a-Kq"></a>初明机相即四悉机。<a id="a-Kr"></a>欲令下明应相以逗四机。<a id="a-Ks"></a>一一悉中能所皆足。<a id="a-Kt"></a>自为四别。<a id="a-Ku"></a>既云种种故对渐顿以释。<a id="a-Kv"></a>所以玄文中十门解释。<a id="a-Kw"></a>一一门中具足诸教。<a id="a-Kx"></a>此依圆教消经而已。<a id="a-Ky"></a>性即为人者。<a id="a-Kz"></a>先正释。<a id="a-L0"></a>次释疑。<a id="a-L1"></a>初正释中凡言为人。<a id="a-L2"></a>所为必拟生其宿善。<a id="a-L3"></a>宿善不改今方可生。<a id="a-L4"></a>故性属生善。<a id="a-L5"></a>次习欲下释疑者。<a id="a-L6"></a>先立疑。<a id="a-L7"></a>释云下释。<a id="a-L8"></a>释中先正释。<a id="a-L9"></a>次举例三性欲下结同。<a id="a-LA"></a>如因下举例者。<a id="a-LB"></a>如大经云。<a id="a-LC"></a>善男子。<a id="a-LD"></a>一切众生身与烦恼俱无先后。<a id="a-LE"></a>虽无先后要因烦恼。<a id="a-LF"></a>而得有身。<a id="a-LG"></a>终不因身而有烦恼。<a id="a-LH"></a>性欲亦然虽无先后。<a id="a-LI"></a>必因习欲方乃成性。<a id="a-LJ"></a>结同者。<a id="a-LK"></a>今虽性前欲后。<a id="a-LL"></a>终须欲义居先故云习欲成性。<a id="a-LM"></a>世界名欲此准禅经。<a id="a-LN"></a>具如止观第一云。<a id="a-LO"></a>禅经从因故云乐欲。<a id="a-LP"></a>大论从果故云世界。<a id="a-LQ"></a>次释行中。<a id="a-LR"></a>善生恶灭俱得名行。<a id="a-LS"></a>故于行中以分二悉。<a id="a-LT"></a>广如玄文料简。<a id="a-LU"></a>行起宿善治破现恶(云云)。<a id="a-LV"></a>次释忆想中更为四。<a id="a-LW"></a>初得名所以。<a id="a-LX"></a>明第一义而通于初。<a id="a-LY"></a>且以相似解起。<a id="a-LZ"></a>对治粗惑未入真道。<a id="a-La"></a>慧名为想。<a id="a-Lb"></a>次渐顿众生下。<a id="a-Lc"></a>明四悉次第。<a id="a-Ld"></a>由三悉故第一义来。<a id="a-Le"></a>于诸内外凡位亦得名第一义也。<a id="a-Lf"></a>但想慧名须在因位。<a id="a-Lg"></a>如五品前修行五悔。<a id="a-Lh"></a>初入随喜。<a id="a-Li"></a>尚乃得名为第一义。<a id="a-Lj"></a>况入内凡位耶。<a id="a-Lk"></a>又随喜前获少定心。<a id="a-Ll"></a>尚亦得名入第一义。<a id="a-Lm"></a>况入初品。<a id="a-Ln"></a>三随其下明入真之缘。<a id="a-Lo"></a>四乃至下。<a id="a-Lp"></a>明忆想通后至金刚心。</p>
  <p id="aLq">问。<a id="a-Lr"></a>应云初住。<a id="a-Ls"></a>何以云地。</p>
  <p id="aLt">答。<a id="a-Lu"></a>从渐顿来。<a id="a-Lv"></a>且寄地位。<a id="a-Lw"></a>欲令下至若干因缘譬喻者。<a id="a-Lx"></a>此用五佛章中施权之言。<a id="a-Ly"></a>皆云种种因缘等。<a id="a-Lz"></a>以申今文。<a id="a-M0"></a>本迹俱有渐顿之化。<a id="a-M1"></a>如为懈怠等者。<a id="a-M2"></a>举小对大。<a id="a-M3"></a>如俱舍论释忍位中。<a id="a-M4"></a>始从下忍三十二观。<a id="a-M5"></a>乃至上忍留一行相。<a id="a-M6"></a>入世第一。<a id="a-M7"></a>但所留行二义不同利名见行。<a id="a-M8"></a>钝名爱行。<a id="a-M9"></a>利人又二。<a id="a-MA"></a>着我多者留无我行。<a id="a-MB"></a>着我所者留于空行。<a id="a-MC"></a>钝人又二。<a id="a-MD"></a>着我慢多者留无常行。<a id="a-ME"></a>懈怠多者留于苦行。<a id="a-MF"></a>今文且举钝中二人。<a id="a-MG"></a>复诸论师诸计不同。<a id="a-MH"></a>不能具述。<a id="a-MI"></a>通教中云亦如是者。<a id="a-MJ"></a>观门虽巧谛观次第不殊三藏。<a id="a-MK"></a>然约四门四悉二空三假。<a id="a-ML"></a>与藏不同且约大同亦名种种。<a id="a-MM"></a>顿中别圆。<a id="a-MN"></a>虽三十二及入不二种种行类。<a id="a-MO"></a>亦何出于各四门耶。<a id="a-MP"></a>无有虚出至昔虚为实故者。<a id="a-MQ"></a>为字去声。<a id="a-MR"></a>禀权出界名为虚出。<a id="a-MS"></a>三乘无不皆出三界。<a id="a-MT"></a>人天无不为出三途。<a id="a-MU"></a>并名为虚。<a id="a-MV"></a>如来本为一实施权。<a id="a-MW"></a>无有毫差而皆入实。<a id="a-MX"></a>寄此四字者。<a id="a-MY"></a>常住不灭也。<a id="a-MZ"></a>既其不灭益至未来。<a id="a-Ma"></a>旧人下先举旧计。<a id="a-Mb"></a>云前过恒沙等者。<a id="a-Mc"></a>古师见经中有所成寿命之言。<a id="a-Md"></a>谓为果寿。<a id="a-Me"></a>乃指前文过于尘界。<a id="a-Mf"></a>为前过恒沙。<a id="a-Mg"></a>以非恒沙可能喻故。<a id="a-Mh"></a>乃用世界以之为喻。<a id="a-Mi"></a>于今未尽为后倍上数。<a id="a-Mj"></a>又古人见复倍之言。<a id="a-Mk"></a>便为有限。<a id="a-Ml"></a>况复不知是实因寿。<a id="a-Mm"></a>而云神通。<a id="a-Mn"></a>经中云复。<a id="a-Mo"></a>他云后者。<a id="a-Mp"></a>章疏之言。<a id="a-Mq"></a>从此已后复倍上数。<a id="a-Mr"></a>如是并为神通延寿。<a id="a-Ms"></a>意言。<a id="a-Mt"></a>今虽未尽必有尽时。<a id="a-Mu"></a>经举因况果者。<a id="a-Mv"></a>明本行菩萨道时。<a id="a-Mw"></a>所感因寿尚自未尽。<a id="a-Mx"></a>况果寿耶。<a id="a-My"></a>古人不晓判属无常。<a id="a-Mz"></a>故知以不尽之因寿。<a id="a-N0"></a>况不尽之果寿。<a id="a-N1"></a>明因果俱常。<a id="a-N2"></a>古释反令因果无常。<a id="a-N3"></a>云何弃所况等者。<a id="a-N4"></a>彼见能况有所成之言。<a id="a-N5"></a>便为所况之果。<a id="a-N6"></a>但经文中前已明果。<a id="a-N7"></a>何重言之。<a id="a-N8"></a>言纵令者指初住位分得常寿。<a id="a-N9"></a>岂有初住真变易寿。<a id="a-NA"></a>便同分段有无常耶。<a id="a-NB"></a>若言尽者。<a id="a-NC"></a>何当尽耶。<a id="a-ND"></a>何名分常分但对佛及以后地。<a id="a-NE"></a>准行证文自应知之。<a id="a-NF"></a>譬如下举太子禄以为况者。<a id="a-NG"></a>犹是分况。<a id="a-NH"></a>对□人财言不尽耳。<a id="a-NI"></a>捩字(里结切)谓抝捩也。<a id="a-NJ"></a>抝字(鸟饱切)不顺之貌。<a id="a-NK"></a>谓弃于常而取无常。</p>
 </body>
</html>