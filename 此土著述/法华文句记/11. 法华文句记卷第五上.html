<!doctype html>
<html id="z3IBWYx1Ms" data-ver="1118">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第五上</h1>
  <p id="a2">法华论云去。<a id="a-3"></a>引论释也。<a id="a-4"></a>论有三文。<a id="a-5"></a>初约三乘。<a id="a-6"></a>意令二乘与菩萨乘同得同有。<a id="a-7"></a>于中先引论。<a id="a-8"></a>次论言下解释论意。<a id="a-9"></a>云次第者。<a id="a-A"></a>与令解释次第不违。<a id="a-B"></a>准论文意初以无上为开。<a id="a-C"></a>论文又云。<a id="a-D"></a>佛知见者。<a id="a-E"></a>如来能证如实知彼义故。<a id="a-F"></a>经文既云为令众生。<a id="a-G"></a>若唯佛证何以乃云为令众生。<a id="a-H"></a>故非今释义不可通。<a id="a-I"></a>第二句示同有无上。<a id="a-J"></a>初论文但云二乘与佛法身同等。<a id="a-K"></a>故此释中言三乘者。<a id="a-L"></a>不独菩萨。<a id="a-M"></a>故以菩萨合二乘释即是三乘法身同佛。<a id="a-N"></a>第三句者令知无上。<a id="a-O"></a>即是悟也。<a id="a-P"></a>第四句者证无上故。<a id="a-Q"></a>名为不退。<a id="a-R"></a>证秖是得即入初住。<a id="a-S"></a>论意以前三句共令得入初住位也。<a id="a-T"></a>初开者指所知见为无上。<a id="a-U"></a>次示此境同有次令悟同有。<a id="a-V"></a>次令入此境故云不退。<a id="a-W"></a>既先约二乘与菩萨同证。<a id="a-X"></a>故知经意先在二乘。<a id="a-Y"></a>是故论文不简定性。<a id="a-Z"></a>况论云未熟即当熟也。<a id="a-a"></a>当非不故不得云无。<a id="a-b"></a>次约菩萨者。<a id="a-c"></a>验知菩萨与二须会。<a id="a-d"></a>若不须会何故别立一释同二乘耶。<a id="a-e"></a>释初句中论无别释。<a id="a-f"></a>今云如前者。<a id="a-g"></a>与二乘人同得耳。<a id="a-h"></a>钝同二乘良有以也。<a id="a-i"></a>故知尔前非无上也。<a id="a-j"></a>释示中云菩萨有疑令知如实。<a id="a-k"></a>故知尔前挟疑非实。<a id="a-l"></a>疑通会别理不应然。<a id="a-m"></a>若不被会岂知如实。<a id="a-n"></a>况知如实仍须修行。<a id="a-o"></a>释悟中云未发心令发菩提心。<a id="a-p"></a>若不发心不名菩萨。<a id="a-q"></a>故知尔前得菩萨名未发圆心。<a id="a-r"></a>释入中云已发心者令入法故。<a id="a-s"></a>故未发者或指藏通。<a id="a-t"></a>已发之言多指别教。<a id="a-u"></a>别教知中虽似已发。<a id="a-v"></a>不入证道故须令入。<a id="a-w"></a>佛知见言正简于权。<a id="a-x"></a>当知三教菩萨有疑未发。<a id="a-y"></a>未入真常。<a id="a-z"></a>所以论文现令菩萨开示悟入。<a id="a-10"></a>而苦不许公违论文。<a id="a-11"></a>第三约凡夫释中论亦不释开句。<a id="a-12"></a>今亦指同初文。<a id="a-13"></a>故知凡夫与三乘同。<a id="a-14"></a>第二句虽释。<a id="a-15"></a>其言全与初二乘中第二句同。<a id="a-16"></a>至第三句方异前二释。<a id="a-17"></a>故知凡夫与三乘人同。<a id="a-18"></a>有法身佛性。<a id="a-19"></a>故下二句凡夫与三乘别者。<a id="a-1A"></a>以外道计常故。<a id="a-1B"></a>一切众生未知菩提故。<a id="a-1C"></a>既为凡夫别一番释。<a id="a-1D"></a>故知不得深位释之故释悟句云令觉悟。<a id="a-1E"></a>入句令入菩提。<a id="a-1F"></a>当知凡夫不知不觉有无上法。<a id="a-1G"></a>亦未曾发菩提之心。<a id="a-1H"></a>而皆云与三乘同也故知三番人异义同。<a id="a-1I"></a>是故初句皆可义同。<a id="a-1J"></a>次释菩萨第二句中。<a id="a-1K"></a>云令知如实。<a id="a-1L"></a>如实秖是法身异名。<a id="a-1M"></a>此亦言异义同。<a id="a-1N"></a>第三句对二乘不知。<a id="a-1O"></a>故云令知。<a id="a-1P"></a>对菩萨已曾发心。<a id="a-1Q"></a>令更发心。<a id="a-1R"></a>对凡夫令异外道。<a id="a-1S"></a>亦令外道悟故。<a id="a-1T"></a>此则义异意同。<a id="a-1U"></a>第四句中对二乘退大云不退。<a id="a-1V"></a>对菩萨已发未入故。<a id="a-1W"></a>云入法对凡夫未曾发故。<a id="a-1X"></a>直云大道。<a id="a-1Y"></a>当知秖是一佛知见。<a id="a-1Z"></a>为令此等人异开同。<a id="a-1a"></a>故知举三乘及以凡夫。<a id="a-1b"></a>收机罄尽。<a id="a-1c"></a>咸曰众生。<a id="a-1d"></a>凡收六界三乘对实即十法界释。<a id="a-1e"></a>若约所趣。<a id="a-1f"></a>唯一佛界即佛界释。<a id="a-1g"></a>三番义遍即约位释。<a id="a-1h"></a>佛界对九复成离合。<a id="a-1i"></a>况论释四句与今位等四释义同。<a id="a-1j"></a>论句句释者。<a id="a-1k"></a>论三释中句句别释。<a id="a-1l"></a>今于初释乃离为四。<a id="a-1m"></a>即成三番各有四释。<a id="a-1n"></a>但举二乘以例余故。<a id="a-1o"></a>亦是举难况易。<a id="a-1p"></a>二乘难故。<a id="a-1q"></a>今初释者先属对论文。<a id="a-1r"></a>初以证不退为四位释者。<a id="a-1s"></a>即论第四句。<a id="a-1t"></a>既云不退。<a id="a-1u"></a>即开示悟入皆念不退。<a id="a-1v"></a>次明佛所证得为四智释。<a id="a-1w"></a>即第一句。<a id="a-1x"></a>论云。<a id="a-1y"></a>除一切智更无余事。<a id="a-1z"></a>次以同义即第二句。<a id="a-20"></a>论云。<a id="a-21"></a>二乘法身平等更无差别。<a id="a-22"></a>若无观心云何知同。<a id="a-23"></a>次以不知究竟处者。<a id="a-24"></a>即第三句。<a id="a-25"></a>处是所通二乘不知。<a id="a-26"></a>今为令知。<a id="a-27"></a>知即是门。<a id="a-28"></a>门为能通。<a id="a-29"></a>故作四门释也。<a id="a-2A"></a>二乘既然菩萨凡夫例皆如此。<a id="a-2B"></a>是则三类皆须圆教。<a id="a-2C"></a>教门以为能通。<a id="a-2D"></a>入观修智方能到位。<a id="a-2E"></a>知见佛境。<a id="a-2F"></a>若作余释。<a id="a-2G"></a>为令之说徒施。<a id="a-2H"></a>佛之知见何在。<a id="a-2I"></a>故一家释义依经顺论契行得理。<a id="a-2J"></a>佛出世意岂不然乎。<a id="a-2K"></a>今释佛意宁可乖耶。<a id="a-2L"></a>若深张地位凡夫非冀。<a id="a-2M"></a>若除二障方明开者。<a id="a-2N"></a>则示等三皆在佛地。<a id="a-2O"></a>此教尚非地前之分。<a id="a-2P"></a>何益凡小者耶。<a id="a-2Q"></a>言云云者。<a id="a-2R"></a>应须委明横竖释意。<a id="a-2S"></a>以申横竖用论文故。<a id="a-2T"></a>故论三释中一一竖释。<a id="a-2U"></a>今一一释中句句横竖。<a id="a-2V"></a>令论四句亦成横竖。<a id="a-2W"></a>虽有横竖意在不二。<a id="a-2X"></a>次今释下今文正释。<a id="a-2Y"></a>先略对古今。<a id="a-2Z"></a>次若无量下明用今意。<a id="a-2a"></a>引文释成以论废立。<a id="a-2b"></a>初意者。<a id="a-2c"></a>今古相对即略中广。<a id="a-2d"></a>初言广者。<a id="a-2e"></a>语少意含。<a id="a-2f"></a>既显实已须知诸法无不皆实。<a id="a-2g"></a>若今十妙乃名处中。<a id="a-2h"></a>但其名中而义则广。<a id="a-2i"></a>消显实文似如难用。<a id="a-2j"></a>故且和旧以存四一。<a id="a-2k"></a>即极略也。<a id="a-2l"></a>次用今意者。<a id="a-2m"></a>广则心尘行法人理无非一实。<a id="a-2n"></a>于解释门太成通漫。<a id="a-2o"></a>秖可览照故云可知。<a id="a-2p"></a>若作下述今十妙。<a id="a-2q"></a>虽不消句对义非无。<a id="a-2r"></a>故先引经对十令见。</p>
  <p id="a2s">问。<a id="a-2t"></a>何故经文不依十妙。<a id="a-2u"></a>却杂乱耶。</p>
  <p id="a2v">答。<a id="a-2w"></a>理智等六经已次第。<a id="a-2x"></a>但后四文虽似前后不无深致。<a id="a-2y"></a>何者。<a id="a-2z"></a>若有感应即有眷属。<a id="a-30"></a>眷属取悟通以发之。<a id="a-31"></a>见通获益良由说法。<a id="a-32"></a>依玄次第自是一途。<a id="a-33"></a>六不可越经文灼然。<a id="a-34"></a>初云非思量等对理一者。<a id="a-35"></a>所思故也。<a id="a-36"></a>唯有诸佛等对智一者。<a id="a-37"></a>能知故也。<a id="a-38"></a>唯以等文义既具三。<a id="a-39"></a>理须分别。<a id="a-3A"></a>文虽具三语意在于一大家事。<a id="a-3B"></a>事即因果故云义便。<a id="a-3C"></a>乃为行一。<a id="a-3D"></a>又智能照境方达境大。<a id="a-3E"></a>故大名智。<a id="a-3F"></a>以事为行。<a id="a-3G"></a>有其二意。<a id="a-3H"></a>自行化他俱名事故。<a id="a-3I"></a>今化他故是佛出世之大事也。<a id="a-3J"></a>应知初分别释用前分字解意。<a id="a-3K"></a>次逐义便用前总释。<a id="a-3L"></a>前虽二释总释易见。<a id="a-3M"></a>故今用之。<a id="a-3N"></a>次知见者下。<a id="a-3O"></a>意取经文从欲令去为位一。<a id="a-3P"></a>文中但云知见者。<a id="a-3Q"></a>以经文一一句中皆云知见。<a id="a-3R"></a>即能知见已属智行。<a id="a-3S"></a>所见谛理已属理一。<a id="a-3T"></a>虽不分于知见浅深。<a id="a-3U"></a>乃以开等对位各别。<a id="a-3V"></a>故属位一。<a id="a-3W"></a>次又取结文对三法一。<a id="a-3X"></a>重取前文揽意而说。<a id="a-3Y"></a>故云又也。<a id="a-3Z"></a>又取诸句下出现之言。<a id="a-3a"></a>为感应一。<a id="a-3b"></a>四句皆同随义故别。<a id="a-3c"></a>无非感应。<a id="a-3d"></a>余四可知。<a id="a-3e"></a>经文等者。<a id="a-3f"></a>明废立意。<a id="a-3g"></a>虽消文不用义理非无。<a id="a-3h"></a>是故三中存而用略。<a id="a-3i"></a>从若略下欲用旧略。<a id="a-3j"></a>复论去取简义存数故也于中先简。<a id="a-3k"></a>次存。<a id="a-3l"></a>初废果立理。<a id="a-3m"></a>旧以四句同是果一。<a id="a-3n"></a>虽以果为理名不别彰故须破之而别立理故依道理无理属魔。<a id="a-3o"></a>既句句中皆云知见。<a id="a-3p"></a>故所知见岂非理一。<a id="a-3q"></a>次废因立行者。<a id="a-3r"></a>行之始终即是因果。<a id="a-3s"></a>但点行一即收二义。<a id="a-3t"></a>虽废果称乃在行终。<a id="a-3u"></a>但加理一为教等本故。<a id="a-3v"></a>使理名通开等四义顺故也。<a id="a-3w"></a>次人一下存其二也。<a id="a-3x"></a>次正释者。<a id="a-3y"></a>先明来意云且从略。<a id="a-3z"></a>对十等说故名为略。<a id="a-40"></a>十等仍存故云且也。<a id="a-41"></a>先释理一自为四义。<a id="a-42"></a>今又为三。<a id="a-43"></a>先标列。<a id="a-44"></a>次正释。<a id="a-45"></a>三所以下结要归宗。<a id="a-46"></a>正释中初约四位者。<a id="a-47"></a>即眼智所阶。<a id="a-48"></a>于中分八以出文相。<a id="a-49"></a>初标如文。<a id="a-4A"></a>次谛境下以所依能用显于所涉。<a id="a-4B"></a>同述来意。<a id="a-4C"></a>然此四一准下消文皆有两向。<a id="a-4D"></a>并从一边。<a id="a-4E"></a>左右互摄以别四一。<a id="a-4F"></a>故四相望尚各具四。<a id="a-4G"></a>况两向耶。<a id="a-4H"></a>何者。<a id="a-4I"></a>如所知为理则能知属智。<a id="a-4J"></a>能禀是人能诠是教。<a id="a-4K"></a>今文具二故且从理。<a id="a-4L"></a>故云理一。<a id="a-4M"></a>今显此理。<a id="a-4N"></a>理不独显以智门观三。<a id="a-4O"></a>历所涉位共方显理。<a id="a-4P"></a>乃是却将人教行三。<a id="a-4Q"></a>历位取理观心人也。<a id="a-4R"></a>四门教也。<a id="a-4S"></a>四智行也。<a id="a-4T"></a>三种相由破惑入位阶于至理。<a id="a-4U"></a>若尔后三相成亦应可尔。<a id="a-4V"></a>是故今初举所依谛不能自显。<a id="a-4W"></a>智是能用。<a id="a-4X"></a>由之见理故云乃能。<a id="a-4Y"></a>三二智下简能用进否。<a id="a-4Z"></a>二智四眼否也。<a id="a-4a"></a>种智佛眼进也。<a id="a-4b"></a>虽体相即显胜须分。<a id="a-4c"></a>四经云下。<a id="a-4d"></a>约位引文释其所以。<a id="a-4e"></a>众生义兼佛果唯极。<a id="a-4f"></a>极果知见令物即得。<a id="a-4g"></a>故异前经。<a id="a-4h"></a>五三教下约教判意。<a id="a-4i"></a>古今诸师释佛知见。<a id="a-4j"></a>约为众生其理不显。<a id="a-4k"></a>自非今见委出妙境众生心佛一体无差。<a id="a-4l"></a>岂知众生有佛知见。<a id="a-4m"></a>故约教判其理宛然。<a id="a-4n"></a>于中先出能知见人。<a id="a-4o"></a>又分得下明众生开。<a id="a-4p"></a>局于初住方名开也。<a id="a-4q"></a>六故寄下结意。<a id="a-4r"></a>并是证佛知见位也。<a id="a-4s"></a>七如瑞下明所表。<a id="a-4t"></a>定慧之后寻雨四华。<a id="a-4u"></a>可表同归经于四位。<a id="a-4v"></a>华皆散佛至果不虚。<a id="a-4w"></a>又散大众乘位之人。<a id="a-4x"></a>八开者下正释中二。<a id="a-4y"></a>初正释。<a id="a-4z"></a>次然圆道下融通。<a id="a-50"></a>初释开中二。<a id="a-51"></a>初略对。<a id="a-52"></a>次何者下正释。<a id="a-53"></a>于中又五。<a id="a-54"></a>初明位障。<a id="a-55"></a>通惑谓见思。<a id="a-56"></a>别惑谓无明。<a id="a-57"></a>通别两惑同在一念。<a id="a-58"></a>念体即是。<a id="a-59"></a>是体非理。<a id="a-5A"></a>是事非是。<a id="a-5B"></a>是非一如同体为障。<a id="a-5C"></a>二惑叵分故云难可了知。<a id="a-5D"></a>次初心下明依障之位者。<a id="a-5E"></a>随喜之前初心圆信。<a id="a-5F"></a>名字位也。<a id="a-5G"></a>圆受五品位也。<a id="a-5H"></a>圆伏六根位也。<a id="a-5I"></a>将此凡心即为伏断。<a id="a-5J"></a>故云能也。<a id="a-5K"></a>伏通信受信必在初。<a id="a-5L"></a>不同世人初心即佛。<a id="a-5M"></a>三内加下明加行除障。<a id="a-5N"></a>有法譬合。<a id="a-5O"></a>由此行故得入初住。<a id="a-5P"></a>合云缘修者。<a id="a-5Q"></a>即指住前。</p>
  <p id="a5R">问。<a id="a-5S"></a>若入初住方名开者。<a id="a-5T"></a>当知此经凡夫绝分。<a id="a-5U"></a>何故不许他从高位。<a id="a-5V"></a>何故论文云为凡夫。</p>
  <p id="a5W">答。<a id="a-5X"></a>四释之中约智约位。<a id="a-5Y"></a>唯圣方开。<a id="a-5Z"></a>约观约门乃通名字。<a id="a-5a"></a>况为令之语令凡入圣。<a id="a-5b"></a>结缘之益准此可知。<a id="a-5c"></a>所以四释方显今意。<a id="a-5d"></a>不妨高位不弃凡夫。<a id="a-5e"></a>四引证除位。<a id="a-5f"></a>入理之言义通深浅。<a id="a-5g"></a>从初立称故且云住。<a id="a-5h"></a>五住于下结所表以立名。<a id="a-5i"></a>次释示中三。<a id="a-5j"></a>先明破障体显。<a id="a-5k"></a>次明显体具德。<a id="a-5l"></a>三结位名。<a id="a-5m"></a>准义亦应如入十住。<a id="a-5n"></a>一者文略。<a id="a-5o"></a>二者已入无功用道。<a id="a-5p"></a>下去亦然。<a id="a-5q"></a>次释悟中四。<a id="a-5r"></a>先明障除行成。<a id="a-5s"></a>次事理下明体德遍收。<a id="a-5t"></a>三引证。<a id="a-5u"></a>四结名。<a id="a-5v"></a>次释入中五。<a id="a-5w"></a>略无障除准上合有。<a id="a-5x"></a>但连牒前文。<a id="a-5y"></a>故但云体。<a id="a-5z"></a>次自在下叹体德也。<a id="a-60"></a>三自在流入下叹行满也。<a id="a-61"></a>四引证。<a id="a-62"></a>五结位。<a id="a-63"></a>于释悟入并引摄大乘者。<a id="a-64"></a>借别成圆。<a id="a-65"></a>故释悟中云理量不二。<a id="a-66"></a>释入中云理量自在。<a id="a-67"></a>当知别中无此事也。<a id="a-68"></a>若尔前释住中引仁王。<a id="a-69"></a>云入理名住者。<a id="a-6A"></a>准例借别。<a id="a-6B"></a>亦可十住如理十行如量。<a id="a-6C"></a>量即理故名住。<a id="a-6D"></a>理即量故名行。<a id="a-6E"></a>融通者。<a id="a-6F"></a>为借别故。<a id="a-6G"></a>故须融通。<a id="a-6H"></a>于中为四。<a id="a-6I"></a>初正融通。<a id="a-6J"></a>即无复浅深。<a id="a-6K"></a>次但如理下明浅深所以。<a id="a-6L"></a>三引证中先引。<a id="a-6M"></a>次释。<a id="a-6N"></a>四举譬中有开有合。<a id="a-6O"></a>先开中云朔望者。<a id="a-6P"></a>朔明也。<a id="a-6Q"></a>谓月初明。<a id="a-6R"></a>望谓相望。<a id="a-6S"></a>即圆满时日月相望。<a id="a-6T"></a>月非朔望寄于朔望。<a id="a-6U"></a>则有亏盈。<a id="a-6V"></a>合文可见。<a id="a-6W"></a>言云云者。<a id="a-6X"></a>须引大经月爱喻也。<a id="a-6Y"></a>次约四智中初辩异者。<a id="a-6Z"></a>秖是圆位能契之智。<a id="a-6a"></a>言不如者。<a id="a-6b"></a>不同也简异于遍。<a id="a-6c"></a>彼般若中通三教故。<a id="a-6d"></a>故名为通。<a id="a-6e"></a>今不依之。<a id="a-6f"></a>唯一圆道故云不如。<a id="a-6g"></a>如字平呼。<a id="a-6h"></a>次正释者。<a id="a-6i"></a>先约位中已略明行相。<a id="a-6j"></a>此中重明但直述而已。<a id="a-6k"></a>有释有结释中二。<a id="a-6l"></a>初正释。<a id="a-6m"></a>次又道慧下重以摄大乘意消之。<a id="a-6n"></a>令可见故。<a id="a-6o"></a>初文者。<a id="a-6p"></a>慧因智果各通总别。<a id="a-6q"></a>因果之上各加种者。<a id="a-6r"></a>故得别名。<a id="a-6s"></a>各加一切故受果称。<a id="a-6t"></a>初言道者。<a id="a-6u"></a>故受因称。<a id="a-6v"></a>慧之与智一往且然。<a id="a-6w"></a>若依诸经未必全尔。<a id="a-6x"></a>具如止观第三记。<a id="a-6y"></a>次此亦下结文意。<a id="a-6z"></a>亦是融通。<a id="a-70"></a>言结意者。<a id="a-71"></a>既属圆智故理量相即。<a id="a-72"></a>非因果总别而因果总别。<a id="a-73"></a>前文虽有如理等言非文正意。<a id="a-74"></a>今释四智正应用之。<a id="a-75"></a>但须融通耳。<a id="a-76"></a>如彼俗境数量如于实理契之。<a id="a-77"></a>各云如者各称境也。<a id="a-78"></a>然一一位各具二智不二双入。<a id="a-79"></a>且寄四位四名便故。<a id="a-7A"></a>不别而别初后理同。<a id="a-7B"></a>次约门者。<a id="a-7C"></a>门既是教理应先列。<a id="a-7D"></a>今在此者各有其意。<a id="a-7E"></a>若专释此四。<a id="a-7F"></a>则先教次观后方智位。<a id="a-7G"></a>此中释理四皆能诠。<a id="a-7H"></a>于四法中亲者先列。<a id="a-7I"></a>具如下文逆顺生起。<a id="a-7J"></a>以亲先故。<a id="a-7K"></a>故先位智次及教观。<a id="a-7L"></a>于位智中位为所涉智为能证。<a id="a-7M"></a>则所亲能疏故先位次智。<a id="a-7N"></a>于教观中非教不观。<a id="a-7O"></a>故教前观后。<a id="a-7P"></a>于中亦先正释。<a id="a-7Q"></a>次融通。<a id="a-7R"></a>初云横者。<a id="a-7S"></a>初心所禀教法具四。<a id="a-7T"></a>以法相望无复优劣。<a id="a-7U"></a>故名为横。<a id="a-7V"></a>应知位智多约于竖。<a id="a-7W"></a>约观乃成非横非竖。<a id="a-7X"></a>通论并是约非横竖。<a id="a-7Y"></a>以论横竖。<a id="a-7Z"></a>观门亦有浅深故也。<a id="a-7a"></a>教四相望似亦浅深。<a id="a-7b"></a>于中初释。<a id="a-7c"></a>次能通下以理摄教。<a id="a-7d"></a>摄即融也。<a id="a-7e"></a>故门门中皆通智位。<a id="a-7f"></a>从浅至深以历有等。<a id="a-7g"></a>皆通于观以至于住。<a id="a-7h"></a>故门成横。<a id="a-7i"></a>虽对开等但明有等义同开等。<a id="a-7j"></a>非对深浅约位开等。<a id="a-7k"></a>又一一门中皆云一切者。<a id="a-7l"></a>本显互通互具故也。<a id="a-7m"></a>犹恐不了。<a id="a-7n"></a>故下更以理性融之。<a id="a-7o"></a>次观心释。<a id="a-7p"></a>且语大略以消开等。<a id="a-7q"></a>委论观法具如止观。<a id="a-7r"></a>观本无障不须融通。<a id="a-7s"></a>所以前之三释初不述理。<a id="a-7t"></a>故一一释文后融通。<a id="a-7u"></a>并是附理。<a id="a-7v"></a>理是文义正意故也。<a id="a-7w"></a>观亲依理。<a id="a-7x"></a>是故初论三谛之理。<a id="a-7y"></a>是为下结归也。<a id="a-7z"></a>结于三观以归开等。<a id="a-80"></a>次所以下逆顺生起者。<a id="a-81"></a>初明所由于能。<a id="a-82"></a>次明能显于所。<a id="a-83"></a>总而言之。<a id="a-84"></a>结撮四释以归理二。<a id="a-85"></a>既知四释并释开等。<a id="a-86"></a>应知开等一一四重。<a id="a-87"></a>况复四文亲疏互摄能所映显。<a id="a-88"></a>此乃教行人三寄理以辩。<a id="a-89"></a>理既如是余三例然。<a id="a-8A"></a>故知今家似借论文。<a id="a-8B"></a>而冥符论旨。<a id="a-8C"></a>昔方便教等者。<a id="a-8D"></a>别初地已去以分四义。<a id="a-8E"></a>即初地为开。<a id="a-8F"></a>从二至六为示七八为悟第十为入。<a id="a-8G"></a>而带地前非佛知见。<a id="a-8H"></a>故别知见不可即为众生开之。<a id="a-8I"></a>既依别义。<a id="a-8J"></a>亦可通取三贤十地次第对之。<a id="a-8K"></a>或准古师。<a id="a-8L"></a>如前诸释判八恒中后四恒是故别知见信经劫数。<a id="a-8M"></a>颇到故也。<a id="a-8N"></a>通教见地开。<a id="a-8O"></a>薄地示。<a id="a-8P"></a>离欲悟。<a id="a-8Q"></a>已办入。<a id="a-8R"></a>三藏教中若约二乘准通教说。<a id="a-8S"></a>若约菩萨。<a id="a-8T"></a>则初只为开二只为示。<a id="a-8U"></a>第三为悟百劫为入。<a id="a-8V"></a>若兼圣位则以第三百劫为悟。<a id="a-8W"></a>三十四心断结为入。<a id="a-8X"></a>此之二教始终不明佛知见也。<a id="a-8Y"></a>以当教不说是故云无不可将婆沙四阶般若三共璎珞次第。<a id="a-8Z"></a>能消法华佛之知见。<a id="a-8a"></a>故知知见开示等名。<a id="a-8b"></a>名可通用。<a id="a-8c"></a>佛之一字唯局此经。<a id="a-8d"></a>若其欲以佛义通用。<a id="a-8e"></a>则以当教发心皆求当教佛果。<a id="a-8f"></a>故使开等亦得云佛。<a id="a-8g"></a>而须简部简教而已。<a id="a-8h"></a>释人一中言但化菩萨者。<a id="a-8i"></a>据佛意说。<a id="a-8j"></a>穷子自谓准次第论。<a id="a-8k"></a>今从开说故云人一。<a id="a-8l"></a>教行准知。<a id="a-8m"></a>行一中光宅为教一者。<a id="a-8n"></a>约今判文与光宅不同。<a id="a-8o"></a>非立名也光宅立名多同旧师。<a id="a-8p"></a>为圆故诸即是一事者。<a id="a-8q"></a>所作名诸一是所为。<a id="a-8r"></a>一秖是圆即是一家之诸诸无不一故也。<a id="a-8s"></a>亦可等者。<a id="a-8t"></a>两向释也。<a id="a-8u"></a>约教主者。<a id="a-8v"></a>诸有所作常为六字。<a id="a-8w"></a>以明说意。<a id="a-8x"></a>意在所为故云一。<a id="a-8y"></a>一家之事故云事。<a id="a-8z"></a>却指所作为事。<a id="a-90"></a>故云教化。<a id="a-91"></a>若就行下牒约行释。<a id="a-92"></a>准前初意。<a id="a-93"></a>若准前文既以智为行。<a id="a-94"></a>至今释行应具指四智。<a id="a-95"></a>若不尔者用是行为。<a id="a-96"></a>教指四门此亦如是。<a id="a-97"></a>能禀之人还修前观。<a id="a-98"></a>下二准此。<a id="a-99"></a>释理具列良由此也。<a id="a-9A"></a>然四句下今家一一两向释之。<a id="a-9B"></a>若论义有两向。<a id="a-9C"></a>且依今文。<a id="a-9D"></a>古亦无妨。<a id="a-9E"></a>约经文势所归须依今释。<a id="a-9F"></a>文势虽尔。<a id="a-9G"></a>若以义兼皆具四义。<a id="a-9H"></a>从但以下释教一。<a id="a-9I"></a>于中先正明教一。<a id="a-9J"></a>次自别教下明教一中所无。<a id="a-9K"></a>先示正释。<a id="a-9L"></a>次破三师。<a id="a-9M"></a>破中光宅尚亦知无四阶菩萨。<a id="a-9N"></a>但光宅指昔不明。<a id="a-9O"></a>故玄文有破。<a id="a-9P"></a>此云偏行尚该通别。<a id="a-9Q"></a>但由光宅犹尚不语通乘是权。<a id="a-9R"></a>故须破之。<a id="a-9S"></a>况今复以菩萨而为第三。<a id="a-9T"></a>其第二师同于光宅。<a id="a-9U"></a>亦知废偏菩萨。<a id="a-9V"></a>但列三名望于光宅。<a id="a-9W"></a>颠倒异耳。<a id="a-9X"></a>若作下通破二师。<a id="a-9Y"></a>亦但成破三藏菩萨。<a id="a-9Z"></a>未涉通别故未全当。<a id="a-9a"></a>第三师同于嘉祥。<a id="a-9b"></a>嘉祥尚然。<a id="a-9c"></a>故并不知三乘共位。<a id="a-9d"></a>及璎珞等次第行者。<a id="a-9e"></a>是方便菩萨。<a id="a-9f"></a>若不尔者。<a id="a-9g"></a>何故大璎珞第九。<a id="a-9h"></a>三道品中慧品中慧眼菩萨问佛云。<a id="a-9i"></a>云何三乘。<a id="a-9j"></a>佛言。<a id="a-9k"></a>菩萨乘者。<a id="a-9l"></a>复有三种。<a id="a-9m"></a>谓菩萨大乘菩萨支佛菩萨声闻。<a id="a-9n"></a>支佛亦三。<a id="a-9o"></a>谓支佛大乘支佛支佛支佛声闻。<a id="a-9p"></a>声闻亦三。<a id="a-9q"></a>谓声闻大乘声闻支佛声闻声闻。<a id="a-9r"></a>故知菩萨三者别菩萨也。<a id="a-9s"></a>如大经中释别五味。<a id="a-9t"></a>亦寄三乘判菩萨位。<a id="a-9u"></a>支佛三者通三乘也。<a id="a-9v"></a>声闻三者三藏三乘。<a id="a-9w"></a>又第八云。<a id="a-9x"></a>慧眼菩萨曰。<a id="a-9y"></a>复有定意名无尽门。<a id="a-9z"></a>超过三乘成菩萨号。<a id="a-A0"></a>既超三乘乃是超前三种三乘。<a id="a-A1"></a>不可独云超第三乘。<a id="a-A2"></a>经又不云超二三乘。<a id="a-A3"></a>岂非圆教菩萨乘耶。<a id="a-A4"></a>若尔下破中有四。<a id="a-A5"></a>先破所存三藏菩萨。<a id="a-A6"></a>尚存三藏必存通别。<a id="a-A7"></a>次何处下破其列名。<a id="a-A8"></a>三若依下纵难。<a id="a-A9"></a>四若如下结难。<a id="a-AA"></a>今言下正释中无有余乘等者。<a id="a-AB"></a>既云无有余乘。<a id="a-AC"></a>又云若二若三。<a id="a-AD"></a>当知无余之外复无二三。<a id="a-AE"></a>言余乘者。<a id="a-AF"></a>指华严中别教乘也。<a id="a-AG"></a>既识三味鹿苑可知。<a id="a-AH"></a>即同方等所对中小。<a id="a-AI"></a>故今文中但况出鹿苑。<a id="a-AJ"></a>故云况三藏三耶。<a id="a-AK"></a>若不作此释如何能显经部之妙异他经耶。<a id="a-AL"></a>他既不以教部消经。<a id="a-AM"></a>故知教部妙义难显。<a id="a-AN"></a>三世佛章各明教行者。<a id="a-AO"></a>文中各云是法皆为一佛乘故。<a id="a-AP"></a>是教一文也。<a id="a-AQ"></a>是诸众生下即行一文也。<a id="a-AR"></a>后总论者。<a id="a-AS"></a>下三世佛章末总云。<a id="a-AT"></a>舍利弗是诸佛但教化菩萨人一也。<a id="a-AU"></a>欲以已下理一也。<a id="a-AV"></a>居三世后名之为总。<a id="a-AW"></a>若当章等者。<a id="a-AX"></a>众生即人一。<a id="a-AY"></a>种智所知即理一。<a id="a-AZ"></a>然约种智之众生方名行一。<a id="a-Aa"></a>故此各明不及下合。<a id="a-Ab"></a>又诸佛章中文已具故。<a id="a-Ac"></a>为避繁文。<a id="a-Ad"></a>故三世中二别二含。<a id="a-Ae"></a>璎珞十三九世者恐误。<a id="a-Af"></a>文在十一。<a id="a-Ag"></a>彼经净居天子问佛。<a id="a-Ah"></a>今有过去诸佛及十方佛。<a id="a-Ai"></a>我亦不疑。<a id="a-Aj"></a>云何有未来诸佛耶。<a id="a-Ak"></a>佛言。<a id="a-Al"></a>汝为问过去三世。<a id="a-Am"></a>为问未来三世现在三世。<a id="a-An"></a>天子曰。<a id="a-Ao"></a>不问过现。<a id="a-Ap"></a>唯问未来。<a id="a-Aq"></a>佛言。<a id="a-Ar"></a>有二因缘有未来佛。<a id="a-As"></a>一者过去诸佛以慈悲心。<a id="a-At"></a>入未来世。<a id="a-Au"></a>二者未来菩萨成佛。<a id="a-Av"></a>今文依彼佛答天子文也。<a id="a-Aw"></a>皆悉当世前后相望。<a id="a-Ax"></a>自有三世。<a id="a-Ay"></a>故佛以三种三世。<a id="a-Az"></a>以问天子。<a id="a-B0"></a>故知即有九世义也。<a id="a-B1"></a>若华严经更加三世说平等句。<a id="a-B2"></a>合为十句。</p>
  <p id="aB3">问。<a id="a-B4"></a>华严何故更说平等。</p>
  <p id="aB5">答。<a id="a-B6"></a>一者华严法相至十。<a id="a-B7"></a>令数圆故。<a id="a-B8"></a>二者欲明三世难思。<a id="a-B9"></a>令理满故。<a id="a-BA"></a>故须第十。<a id="a-BB"></a>又华严明非但九世及以平等。<a id="a-BC"></a>而云十种三世。<a id="a-BD"></a>故知前九一一三世。<a id="a-BE"></a>以彼欲明九三秖是九世。<a id="a-BF"></a>九世秖是三世三世秖是刹那。<a id="a-BG"></a>刹那刹那皆尽过未。<a id="a-BH"></a>此乃长短相摄。<a id="a-BI"></a>今未论之。<a id="a-BJ"></a>且约三九相望以论。<a id="a-BK"></a>为引同故。<a id="a-BL"></a>三世若同十方即同。<a id="a-BM"></a>则尘刹皆同。<a id="a-BN"></a>读者但云刹说众生说。<a id="a-BO"></a>而不思刹及众生皆为能说所被者谁。<a id="a-BP"></a>良由不思众生刹性。<a id="a-BQ"></a>若得此意彼此互明。<a id="a-BR"></a>两则指上两则指下者。<a id="a-BS"></a>五佛章门皆须具六。<a id="a-BT"></a>总佛章中但有其四阙第五六。<a id="a-BU"></a>释迦章中唯阙第一。<a id="a-BV"></a>中间三世佛但各有二。<a id="a-BW"></a>两指总佛即初二意。<a id="a-BX"></a>两指释迦即后二意。<a id="a-BY"></a>然三世章显实皆云是法。<a id="a-BZ"></a>及释迦章如此两字。<a id="a-Ba"></a>并指权是实故名显实。<a id="a-Bb"></a>何者。<a id="a-Bc"></a>在昔施权尚无权名。<a id="a-Bd"></a>何况有实。<a id="a-Be"></a>故今开权。<a id="a-Bf"></a>权即是实。<a id="a-Bg"></a>故云是法皆为佛乘。<a id="a-Bh"></a>故知述其施权意在开也。<a id="a-Bi"></a>过去佛章于显实中。<a id="a-Bj"></a>言兼得人一者。<a id="a-Bk"></a>亦应兼理。<a id="a-Bl"></a>以上兼字贯之于下。<a id="a-Bm"></a>以兼非正。<a id="a-Bn"></a>故上文云不及总文显也。<a id="a-Bo"></a>未现亦然。<a id="a-Bp"></a>现在佛章从初即是开权显实。<a id="a-Bq"></a>经舍利弗是诸佛下即当总文。<a id="a-Br"></a>故前料简中云。<a id="a-Bs"></a>三世佛章各明教行。<a id="a-Bt"></a>后总明人理。<a id="a-Bu"></a>准此应先开章云先别次总。<a id="a-Bv"></a>所以不先开者。<a id="a-Bw"></a>下总文中既无开权之总。<a id="a-Bx"></a>唯有显实一文。<a id="a-By"></a>故对三世各有权实。<a id="a-Bz"></a>总别不便故也。<a id="a-C0"></a>故合在现佛章中共成文足。<a id="a-C1"></a>故云文具也。<a id="a-C2"></a>若尔。<a id="a-C3"></a>何不秖合著现佛章中为四一文。<a id="a-C4"></a>而用为总耶。<a id="a-C5"></a>以经文初自云舍利弗是诸佛等。<a id="a-C6"></a>故知是总。<a id="a-C7"></a>经知诸众生至方便力而为说法。<a id="a-C8"></a>即感应相对也。<a id="a-C9"></a>知诸众生去感也。<a id="a-CA"></a>种种因缘去应也。<a id="a-CB"></a>经种种欲等者。<a id="a-CC"></a>但诸众生过现未来根欲性三为感佛机。<a id="a-CD"></a>经中唯有欲性二种。<a id="a-CE"></a>若有此二必有于根。<a id="a-CF"></a>故加根对释。<a id="a-CG"></a>深心所著即是根者。<a id="a-CH"></a>宿种难转随习不舍。<a id="a-CI"></a>名为所著。<a id="a-CJ"></a>在方便教故习者名著。<a id="a-CK"></a>何者。<a id="a-CL"></a>根以能生为义。<a id="a-CM"></a>由过习种成于现欲。<a id="a-CN"></a>欲以取境为能以能取于五乘教故。<a id="a-CO"></a>习欲成性故性望欲性名未来。<a id="a-CP"></a>未来望今名为本性。<a id="a-CQ"></a>上已说至施权者。<a id="a-CR"></a>据理先明隐实之权即是所开。<a id="a-CS"></a>既已明开即知曾施无不真实。<a id="a-CT"></a>但恐不了所施之意。<a id="a-CU"></a>故先明其意。<a id="a-CV"></a>次释五浊。<a id="a-CW"></a>故初文云秖为五浊等故。<a id="a-CX"></a>故云于一佛乘等。<a id="a-CY"></a>尚无带二等者。<a id="a-CZ"></a>欲明施权先以实况。<a id="a-Ca"></a>今一实中尚无般若带二方等带三。<a id="a-Cb"></a>况有鹿苑单三单五。<a id="a-Cc"></a>纵加人天仍属鹿苑。<a id="a-Cd"></a>有人云。<a id="a-Ce"></a>单五三藏单三通教。<a id="a-Cf"></a>此不应理通无别部。<a id="a-Cg"></a>已在般若方等中明。<a id="a-Ch"></a>有疏本云。<a id="a-Ci"></a>无二者。<a id="a-Cj"></a>无别教及别入通之二。<a id="a-Ck"></a>无三者。<a id="a-Cl"></a>无通教及别圆入通之三。<a id="a-Cm"></a>后文自有此释不须安此。<a id="a-Cn"></a>今且依此。<a id="a-Co"></a>若无下文此释无妨。<a id="a-Cp"></a>别圆入通亦在方等般若中明。<a id="a-Cq"></a>秖缘彼有通别。<a id="a-Cr"></a>故有相入之文。<a id="a-Cs"></a>然单论之与相入不无小异。<a id="a-Ct"></a>故不依之。<a id="a-Cu"></a>如是者体相也者。<a id="a-Cv"></a>浊体及相不可具颁。<a id="a-Cw"></a>但略云如是。<a id="a-Cx"></a>经虽不具疏文略述。<a id="a-Cy"></a>于中先明其体。<a id="a-Cz"></a>故云劫浊无别体等。<a id="a-D0"></a>还指释文共为体相。<a id="a-D1"></a>下所引文是也。<a id="a-D2"></a>云悭贪等。<a id="a-D3"></a>即见修二浊。<a id="a-D4"></a>又不善之言通于见修。<a id="a-D5"></a>唯有命浊经文不释。<a id="a-D6"></a>既有众生等三命必有故劫是长时等者。<a id="a-D7"></a>至八十也。<a id="a-D8"></a>劫者时也。<a id="a-D9"></a>诸释甚广于今非要故但略论。<a id="a-DA"></a>言短时者。<a id="a-DB"></a>如俱舍中立三极少。<a id="a-DC"></a>谓色名时。<a id="a-DD"></a>色极少者。<a id="a-DE"></a>即极微是。<a id="a-DF"></a>论云。<a id="a-DG"></a>极微微金水。<a id="a-DH"></a>兔羊牛隙尘。<a id="a-DI"></a>虮虱麦指节后后增七倍。<a id="a-DJ"></a>二十四指肘。<a id="a-DK"></a>四肘为弓量。<a id="a-DL"></a>五百俱卢舍。<a id="a-DM"></a>此八緰缮那。<a id="a-DN"></a>名极少者。<a id="a-DO"></a>即一字是。<a id="a-DP"></a>论云。<a id="a-DQ"></a>一字为名者为名极少。<a id="a-DR"></a>二字为名亦名名身。<a id="a-DS"></a>三字已去为多名身。<a id="a-DT"></a>四字为句四句为偈等。<a id="a-DU"></a>时极少者。<a id="a-DV"></a>即一刹那。<a id="a-DW"></a>论云。<a id="a-DX"></a>百二十刹那为怛刹那量。<a id="a-DY"></a>腊缚此六十。<a id="a-DZ"></a>此三十须臾。<a id="a-Da"></a>此三十昼夜。<a id="a-Db"></a>三十昼夜月。<a id="a-Dc"></a>十二月为年。<a id="a-Dd"></a>众生浊至假名者。<a id="a-De"></a>见慢是因果报是果。<a id="a-Df"></a>由见慢故招生死果。<a id="a-Dg"></a>揽因成果故云揽见慢等也。<a id="a-Dh"></a>果上又起见慢二浊。<a id="a-Di"></a>见慢秖是略举见修二道之体。<a id="a-Dj"></a>次相中先释劫相。<a id="a-Dk"></a>云四浊等者。<a id="a-Dl"></a>空成坏三而无劫浊。<a id="a-Dm"></a>于住劫中准悲华经八万至三万亦未有浊。<a id="a-Dn"></a>至二万岁为五浊始。<a id="a-Do"></a>广明劫义浅近易知。<a id="a-Dp"></a>出经论文不繁具录。<a id="a-Dq"></a>仅须知耳。<a id="a-Dr"></a>四浊增聚故小劫名浊。<a id="a-Ds"></a>此总标也。<a id="a-Dt"></a>由四浊聚小三灾起。<a id="a-Du"></a>次嗔恚下明小灾由由烦恼盛。<a id="a-Dv"></a>次三灾起下明由三小故。<a id="a-Dw"></a>四浊增。<a id="a-Dx"></a>烦恼倍隆明由劫浊烦恼隆炽。<a id="a-Dy"></a>次诸见下明由劫烦恼故。<a id="a-Dz"></a>见浊炽盛。<a id="a-E0"></a>次粗弊下明由前三故。<a id="a-E1"></a>众生浊。<a id="a-E2"></a>粗弊色心恶五阴也。<a id="a-E3"></a>揽此恶阴成恶众生。<a id="a-E4"></a>众生假名也。<a id="a-E5"></a>故云恶名秽称。<a id="a-E6"></a>表质示德曰名。<a id="a-E7"></a>美响外彰曰称。<a id="a-E8"></a>今揽粗恶为质恶响外彰。<a id="a-E9"></a>是故唯表恶名秽称。<a id="a-EA"></a>摧年去由四浊故命浊。<a id="a-EB"></a>积年成寿年摧寿减。<a id="a-EC"></a>年寿相逼故曰命浊。<a id="a-ED"></a>众浊下总结。<a id="a-EE"></a>如水下举譬。<a id="a-EF"></a>由奔故昏昏秖是浊。<a id="a-EG"></a>总譬劫浊。<a id="a-EH"></a>劫浊在故余四即浊。<a id="a-EI"></a>故以风等譬余四浊。<a id="a-EJ"></a>故风波等以譬见慢。<a id="a-EK"></a>鱼龙者。<a id="a-EL"></a>以譬众生。<a id="a-EM"></a>无憀赖者。<a id="a-EN"></a>众生不安正是浊相。<a id="a-EO"></a>由三浊故令命短促。<a id="a-EP"></a>如由风鼓令水奔昏。<a id="a-EQ"></a>龙鱼不泰。<a id="a-ER"></a>时使之然者。<a id="a-ES"></a>重以劫浊结也。<a id="a-ET"></a>如劫初等者。<a id="a-EU"></a>更出四浊在劫浊时。<a id="a-EV"></a>亦是有浊之由虽复四浊同在浊时。<a id="a-EW"></a>四与浊时更互相浊光音等者。<a id="a-EX"></a>且寄火后。<a id="a-EY"></a>火灾但坏初禅故也故初成时此天初下。<a id="a-EZ"></a>即第二禅初天故初下人间身有光明。<a id="a-Ea"></a>犹能飞行。<a id="a-Eb"></a>无男女根无所食啖。<a id="a-Ec"></a>如是乃至林藤地肤至粳米等。<a id="a-Ed"></a>男女根生。<a id="a-Ee"></a>具如阿泥楼驮中说。<a id="a-Ef"></a>俱舍劫章中明。<a id="a-Eg"></a>地是恶缘从缘而说。<a id="a-Eh"></a>故云使然。<a id="a-Ei"></a>如忉利等者。<a id="a-Ej"></a>亦是举例更显地生欲恶故也。<a id="a-Ek"></a>帝释城外有四园苑。<a id="a-El"></a>谓众车粗杂喜。<a id="a-Em"></a>诸天欲战从粗涩园出诸战具。<a id="a-En"></a>须车出车苑。<a id="a-Eo"></a>若欢喜园入中生喜。<a id="a-Ep"></a>欲界生欲亦复如是。<a id="a-Eq"></a>次烦恼去。<a id="a-Er"></a>复于总中以辩四别。<a id="a-Es"></a>先明烦恼具列五钝。<a id="a-Et"></a>各举一喻可以思知。<a id="a-Eu"></a>虺蚖应用下字。<a id="a-Ev"></a>挠字。<a id="a-Ew"></a>说文挠扰也。<a id="a-Ex"></a>嚣此非所用。<a id="a-Ey"></a>应作嚚。<a id="a-Ez"></a>次见浊者下释见浊。<a id="a-F0"></a>但别举二见余依大品十六知见等。<a id="a-F1"></a>二见摄诸见尽。<a id="a-F2"></a>况复十六及六十二耶。<a id="a-F3"></a>无人谓有人身见也。<a id="a-F4"></a>有道谓无道邪见也。<a id="a-F5"></a>又应反此句云。<a id="a-F6"></a>无道谓有道戒取也。<a id="a-F7"></a>所通非胜即见取也。<a id="a-F8"></a>偏执有无即边见也。<a id="a-F9"></a>十六知见具如法界次第。<a id="a-FA"></a>六十二见有三不同。<a id="a-FB"></a>若作三世五阴各计四句。<a id="a-FC"></a>谓过去如去等。<a id="a-FD"></a>现在常无常等。<a id="a-FE"></a>未来边无边等。<a id="a-FF"></a>并断常二为六十二。<a id="a-FG"></a>秖是有无二见属边见邪见所摄。<a id="a-FH"></a>若色大我小等四以四历五阴。<a id="a-FI"></a>三世六十并有无二。<a id="a-FJ"></a>此但身边所摄。<a id="a-FK"></a>若本劫本见等六十二。<a id="a-FL"></a>则断常边邪戒取等摄。<a id="a-FM"></a>若作五阴各计我所。<a id="a-FN"></a>一一我所各各有三。<a id="a-FO"></a>谓璎珞僮仆窟宅等四阴十二并我十三。<a id="a-FP"></a>五阴互论即六十五。<a id="a-FQ"></a>此但在我及以我所。<a id="a-FR"></a>若婆沙使揵度中历十二入十八界。<a id="a-FS"></a>一一有六十五。<a id="a-FT"></a>乃至无色亦然。<a id="a-FU"></a>无色界中但随义减色。<a id="a-FV"></a>总此诸见遍一切处及一切法。<a id="a-FW"></a>故云罗网及稠林等。<a id="a-FX"></a>次众生浊中二。<a id="a-FY"></a>释结。<a id="a-FZ"></a>释中二重法譬。<a id="a-Fa"></a>两法谓前明假名。<a id="a-Fb"></a>次明流转。<a id="a-Fc"></a>譬中二处俱譬假名。<a id="a-Fd"></a>以二处法俱假名故。<a id="a-Fe"></a>次命浊中三。<a id="a-Ff"></a>法譬合。<a id="a-Fg"></a>次第者。<a id="a-Fh"></a>生起前后耳。<a id="a-Fi"></a>料简中初问者今文假设。<a id="a-Fj"></a>今经由浊故不得说大。<a id="a-Fk"></a>且先施小即浊唯障大。<a id="a-Fl"></a>若障于大说华严时。<a id="a-Fm"></a>何以不障。<a id="a-Fn"></a>然五浊中劫自属时。<a id="a-Fo"></a>不可令佛不生减劫。<a id="a-Fp"></a>若生减劫即大小不障。<a id="a-Fq"></a>命随报法亦不可除。<a id="a-Fr"></a>佛亦示生短寿故也。<a id="a-Fs"></a>指烦恼见名未除浊。<a id="a-Ft"></a>如华严中许有凡众闻华严经。<a id="a-Fu"></a>是故五浊不障于大。</p>
  <p id="aFv">既不障大。<a id="a-Fw"></a>何不渐初即说佛乘而设小耶。<a id="a-Fx"></a>而兼带耶。</p>
  <p id="aFy">答。<a id="a-Fz"></a>四句分别者。<a id="a-G0"></a>以根对土障俱不障。<a id="a-G1"></a>但轻重不同。<a id="a-G2"></a>以土对根利钝以成四句。<a id="a-G3"></a>初一句用答华严后一句答渐初不说大意。<a id="a-G4"></a>中间两句明土别耳。<a id="a-G5"></a>即初后俱不障大。<a id="a-G6"></a>但由利钝初后不同。<a id="a-G7"></a>根钝障重故初说小。<a id="a-G8"></a>云浊能障。<a id="a-G9"></a>故约四句皆不障大。<a id="a-GA"></a>故障大之问一往云耳。</p>
  <p id="aGB">问。<a id="a-GC"></a>五浊障小不者。<a id="a-GD"></a>既不障大为障小不。<a id="a-GE"></a>前文虽云小能治浊故不障小。<a id="a-GF"></a>对向四句俱不障大。<a id="a-GG"></a>则是大小一切不障。<a id="a-GH"></a>何以五浊得名为障。<a id="a-GI"></a>故对小更问若障小者。<a id="a-GJ"></a>应一切不闻。<a id="a-GK"></a>若不障者应一切俱闻。<a id="a-GL"></a>何故初转。<a id="a-GM"></a>但为五人。</p>
  <p id="aGN">答。<a id="a-GO"></a>中亦开四句。<a id="a-GP"></a>至第四句方乃为障。<a id="a-GQ"></a>但是对根根钝成障。<a id="a-GR"></a>旧计直云五浊并为大小障者。<a id="a-GS"></a>其理大违。<a id="a-GT"></a>故初为五人及身子等属初句也。<a id="a-GU"></a>今举央掘盘特为二句者。<a id="a-GV"></a>则一切声闻除此二例。<a id="a-GW"></a>并上根摄。</p>
  <p id="aGX">问。<a id="a-GY"></a>前第四句以身子为遮重。<a id="a-GZ"></a>何故此中以身子为遮轻。</p>
  <p id="aGa">答。<a id="a-Gb"></a>望大故重望小故轻。<a id="a-Gc"></a>问自有等者。<a id="a-Gd"></a>初四句答华严问。<a id="a-Ge"></a>因答出身子闻法华经。<a id="a-Gf"></a>后之四句唯小义当鹿苑。<a id="a-Gg"></a>为欲简出诸部大乘。<a id="a-Gh"></a>是故更问。<a id="a-Gi"></a>两处不摄。<a id="a-Gj"></a>为根利钝为障不障。<a id="a-Gk"></a>答中云此就四教者。<a id="a-Gl"></a>以方等般若中闻大小者是也。<a id="a-Gm"></a>既其于彼不能得入。<a id="a-Gn"></a>待至二酥望前为钝。<a id="a-Go"></a>但以待时名为钝耳。<a id="a-Gp"></a>望前虽钝于此得入自判利钝。<a id="a-Gq"></a>于四门中以后后门胜前前故。<a id="a-Gr"></a>故四门中以第四门移着前者。<a id="a-Gs"></a>欲对四根胜者居首。<a id="a-Gt"></a>当知此中大小与前两四句中大小不殊。<a id="a-Gu"></a>初四句中中间二句。<a id="a-Gv"></a>别在净土今皆此土。<a id="a-Gw"></a>言云云者。<a id="a-Gx"></a>一一根意对一一门说其所以。</p>
  <p id="aGy">问。<a id="a-Gz"></a>前何故云根钝遮重不闻于小。<a id="a-H0"></a>此中乃云闻于有门。</p>
  <p id="aH1">答。<a id="a-H2"></a>在前不入于今方入。<a id="a-H3"></a>大小根性熟时不同。<a id="a-H4"></a>故知不问有障无障悉皆得入。<a id="a-H5"></a>但以障之轻重用对根之利钝及时不同耳。<a id="a-H6"></a>若都不闻大小者。<a id="a-H7"></a>不问有障无障此土无机。<a id="a-H8"></a>今世未熟非四句收。<a id="a-H9"></a>四门不摄。<a id="a-HA"></a>此中正用大论二十四释十力中文。<a id="a-HB"></a>至第四力云。<a id="a-HC"></a>世尊以是智力。<a id="a-HD"></a>善知众生上中下根。<a id="a-HE"></a>若信进等五及根遮等四。<a id="a-HF"></a>论唯约小今通大乘。<a id="a-HG"></a>故知障与不障。<a id="a-HH"></a>贵在有根有乘种耳。<a id="a-HI"></a>障由破戒具如乘戒四句分别。<a id="a-HJ"></a>以对五时四教三品。<a id="a-HK"></a>诸门分别注云云者。<a id="a-HL"></a>良由此也。<a id="a-HM"></a>细推之言恐遗落耳。<a id="a-HN"></a>问五浊一往等者。<a id="a-HO"></a>准初两重四句则大小俱不为障。<a id="a-HP"></a>今从大根有障初不闻法华者为问。<a id="a-HQ"></a>即初四句中第四句人也。<a id="a-HR"></a>前三不障唯第四障。<a id="a-HS"></a>言非尽理故云一往。<a id="a-HT"></a>答中意者具用前文第四句意。<a id="a-HU"></a>初障重也。<a id="a-HV"></a>次若闻下根钝也。<a id="a-HW"></a>佛尚未说。<a id="a-HX"></a>旧医说于常我等名。<a id="a-HY"></a>顺其计谓无常等名。<a id="a-HZ"></a>能治于浊。<a id="a-Ha"></a>故唯障大而不障小。<a id="a-Hb"></a>如一种机缘五浊未除不堪闻大。<a id="a-Hc"></a>至鹿苑中以小治浊后方闻大。<a id="a-Hd"></a>所以见若不除不堪闻常。<a id="a-He"></a>计阴为德即四念处所治者是。<a id="a-Hf"></a>騃亦痴也。<a id="a-Hg"></a>故责旧医专用邪常。<a id="a-Hh"></a>为不知乳。<a id="a-Hi"></a>不识药也。<a id="a-Hj"></a>不知病等不识病也。<a id="a-Hk"></a>不知开等不知授药法也。<a id="a-Hl"></a>不晓此三无客医之术。<a id="a-Hm"></a>二常不同如乳好恶。<a id="a-Hn"></a>见惑轻重名曰根源。<a id="a-Ho"></a>先断后用故曰开遮。<a id="a-Hp"></a>饵者。<a id="a-Hq"></a>食也。<a id="a-Hr"></a>食时异故。<a id="a-Hs"></a>唯计常乐之名故云不知好恶。<a id="a-Ht"></a>说我增于邪习故云不识根源。<a id="a-Hu"></a>不了说常时异。<a id="a-Hv"></a>故云不解开遮。<a id="a-Hw"></a>故经云。<a id="a-Hx"></a>若佛世尊先说常者。<a id="a-Hy"></a>受化之徒。<a id="a-Hz"></a>当言此法同彼外道。<a id="a-I0"></a>故云若但赞等。<a id="a-I1"></a>两医具如止观第三记。</p>
 </body>
</html>