<!doctype html>
<html id="z3IBWZA1N1" data-ver="1324">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第八之一</h1>
  <h2 id="a2">释授记品</h2>
  <p id="a3">注家云。<a id="a-4"></a>业似先违心符后顺。<a id="a-5"></a>既拂殊音之异。<a id="a-6"></a>宁爽一味之果哉。<a id="a-7"></a>故与记也。<a id="a-8"></a>今云。<a id="a-9"></a>事似先违。<a id="a-A"></a>心机本顺。<a id="a-B"></a>然诸菩萨岂无先违后顺之人。<a id="a-C"></a>故知今记声闻须除通释。<a id="a-D"></a>释此品题。<a id="a-E"></a>先翻译。<a id="a-F"></a>次料简。<a id="a-G"></a>于中初诸经下先引经问中。<a id="a-H"></a>初文总举问意。<a id="a-I"></a>次净名下别引三经。<a id="a-J"></a>初引净名者。<a id="a-K"></a>弥勒得记既为补处。<a id="a-L"></a>必生兜率为彼天主。<a id="a-M"></a>彼诸天子预来修敬。<a id="a-N"></a>弥勒因为说得记由。<a id="a-O"></a>由不退位。<a id="a-P"></a>广为天子说不退行。<a id="a-Q"></a>即不退因也。<a id="a-R"></a>乃被呵云。<a id="a-S"></a>众生诸法贤圣与弥勒如同记同。<a id="a-T"></a>何独弥勒。<a id="a-U"></a>况如无生灭何以得记。<a id="a-V"></a>次思益云者。<a id="a-W"></a>以记虚假愿不闻名。<a id="a-X"></a>大品亦尔。<a id="a-Y"></a>答中为八。<a id="a-Z"></a>初通答。<a id="a-a"></a>次约二谛。<a id="a-b"></a>三约四悉。<a id="a-c"></a>四若通途下正明今经。<a id="a-d"></a>五他经下对于他经以辨有无。<a id="a-e"></a>六元诸佛下广约四悉。<a id="a-f"></a>七授记下判能所异名。<a id="a-g"></a>八中根下来意。<a id="a-h"></a>初文言此见须破等者。<a id="a-i"></a>意云有见须破愿记须与。<a id="a-j"></a>岂可专引净名等耶。<a id="a-k"></a>若约今经须具五意。<a id="a-l"></a>一破方便教所得近记。<a id="a-m"></a>二破始记者生染着心。<a id="a-n"></a>三为显衍门记无记相四为未合记者息希望心。<a id="a-o"></a>五为宜闻破着得益者故。<a id="a-p"></a>衍门破小义兼三教四门记相云云。<a id="a-q"></a>次二谛者。<a id="a-r"></a>四教并然。<a id="a-s"></a>何得以真难俗。<a id="a-t"></a>三四悉者。<a id="a-u"></a>略同二谛广如下释。<a id="a-v"></a>何得以一难三。<a id="a-w"></a>四正约今经有五。<a id="a-x"></a>一通别。<a id="a-y"></a>二三因。<a id="a-z"></a>三迟速。<a id="a-10"></a>四师弟。<a id="a-11"></a>五悬记。<a id="a-12"></a>应言现未但是文略。<a id="a-13"></a>然此五意须约今经以简他经。<a id="a-14"></a>或迟如声闻或速如龙女。<a id="a-15"></a>五对他经辨有无者。<a id="a-16"></a>又二。<a id="a-17"></a>初明今有。<a id="a-18"></a>次璎珞下辨无明有。<a id="a-19"></a>又诸经为对菩萨。<a id="a-1A"></a>多授法身究竟果记。<a id="a-1B"></a>今此品中秖记八相。<a id="a-1C"></a>如前后说。<a id="a-1D"></a>璎珞八记者。<a id="a-1E"></a>今经已众无不知者。<a id="a-1F"></a>故前四句中。<a id="a-1G"></a>今经唯有第三句。<a id="a-1H"></a>纯显露故。<a id="a-1I"></a>于中不必在第七地。<a id="a-1J"></a>如不轻中一句通记。<a id="a-1K"></a>故他经记深。<a id="a-1L"></a>后四句中。<a id="a-1M"></a>初句虽云远处不觉。<a id="a-1N"></a>化道同故亦非不觉。<a id="a-1O"></a>故今经有第三句义同初三二句也。<a id="a-1P"></a>故知诸经实义未畅。<a id="a-1Q"></a>言未得无著行及以七地者。<a id="a-1R"></a>无著之言应约通判。<a id="a-1S"></a>别圆教中初入地住已名无著。<a id="a-1T"></a>或在别教约教道耳。<a id="a-1U"></a>入无功用方无著故据空观成秖合在通。<a id="a-1V"></a>言七地者。<a id="a-1W"></a>在于通教。<a id="a-1X"></a>以过二乘堪与记故。<a id="a-1Y"></a>然论文中先列四种声闻。<a id="a-1Z"></a>则退大应化与记。<a id="a-1a"></a>增上决定不与。<a id="a-1b"></a>有人救云。<a id="a-1c"></a>决定亦记。<a id="a-1d"></a>此亦不然。<a id="a-1e"></a>他计决定即是定性永不发心。<a id="a-1f"></a>须指经文虽生灭想。<a id="a-1g"></a>彼土得闻。<a id="a-1h"></a>彼义自坏何须别求。<a id="a-1i"></a>但以灭想者作凡夫释。<a id="a-1j"></a>曲会经文令成己义。<a id="a-1k"></a>又宝性论秖云声闻出界根钝不云根败。<a id="a-1l"></a>言根败者。<a id="a-1m"></a>迦葉于方等即是其人。<a id="a-1n"></a>若至法华败根还复。<a id="a-1o"></a>若入灭者出界方生。<a id="a-1p"></a>生公云。<a id="a-1q"></a>会理无累岂容有国。<a id="a-1r"></a>虽曰无土而无不土。<a id="a-1s"></a>无身无名而身名逾有。<a id="a-1t"></a>故国土名号应物而然。<a id="a-1u"></a>引之不足耳。<a id="a-1v"></a>若得今意但云八相诱物。<a id="a-1w"></a>斯言蔽诸。<a id="a-1x"></a>法华论云。<a id="a-1y"></a>二乘有佛性法身故与记。<a id="a-1z"></a>非修行具足。<a id="a-20"></a>论言未足者。<a id="a-21"></a>据极果耳。<a id="a-22"></a>岂可不修净土行耶。<a id="a-23"></a>据斯灼然更须供佛。<a id="a-24"></a>若缘觉人入声闻数。<a id="a-25"></a>即同声闻。<a id="a-26"></a>出无佛世同决定性。<a id="a-27"></a>六从元诸下广约四悉。<a id="a-28"></a>总有十重以成四悉。<a id="a-29"></a>世界中二者。<a id="a-2A"></a>初约机应相对。<a id="a-2B"></a>次单约物机。<a id="a-2C"></a>虽义云单终成机应。<a id="a-2D"></a>机感相称如欢喜也。<a id="a-2E"></a>为人中二者。<a id="a-2F"></a>初文改小入大已生己善。<a id="a-2G"></a>时众下众愿者。<a id="a-2H"></a>又有利他之善。<a id="a-2I"></a>四对治者。<a id="a-2J"></a>初破菩萨退为小恶。<a id="a-2K"></a>次破欲发小心之恶。<a id="a-2L"></a>次正破小恶。<a id="a-2M"></a>次破将欲证小之恶。<a id="a-2N"></a>第三已证第四已入贤位。<a id="a-2O"></a>故异第二。<a id="a-2P"></a>若对菩萨击彼小人。<a id="a-2Q"></a>余经亦有。<a id="a-2R"></a>今明记小复引小人。<a id="a-2S"></a>故唯今经。<a id="a-2T"></a>第一义二者。<a id="a-2U"></a>先正释。<a id="a-2V"></a>次释疑。<a id="a-2W"></a>疑文可见。<a id="a-2X"></a>然众生下释者。<a id="a-2Y"></a>为成第一义意。<a id="a-2Z"></a>前之三悉不必无生。<a id="a-2a"></a>又第一义中唯约自记者。<a id="a-2b"></a>前之三悉或兼自他。<a id="a-2c"></a>如对治中一向对他。<a id="a-2d"></a>为人中初一兼自他。<a id="a-2e"></a>后一唯他。<a id="a-2f"></a>初世界中若将化主以对所记。<a id="a-2g"></a>亦唯在他虽有此十。<a id="a-2h"></a>亦且约记二乘以说。<a id="a-2i"></a>佛记一句及菩萨记等。<a id="a-2j"></a>此中未论。<a id="a-2k"></a>初迦葉颂中初四行行因。<a id="a-2l"></a>次半行得果。<a id="a-2m"></a>次六行国净。<a id="a-2n"></a>次半行佛寿。<a id="a-2o"></a>次一行正像次半行总结无劫国名。<a id="a-2p"></a>言三人记各有行因至数量如文者。<a id="a-2q"></a>但旃延中无劫国名。<a id="a-2r"></a>余文并同。<a id="a-2s"></a>次须菩提中长行可见。<a id="a-2t"></a>偈中初一行诫听。<a id="a-2u"></a>次二行行因。<a id="a-2v"></a>次一行得果。<a id="a-2w"></a>次六行半国净。<a id="a-2x"></a>次半行佛寿。<a id="a-2y"></a>次一行正像阙劫国名旃延中长行如文偈中初一行诫听。<a id="a-2z"></a>次二行行因。<a id="a-30"></a>此三句得果。<a id="a-31"></a>次三行一句国净。<a id="a-32"></a>阙佛寿正像。<a id="a-33"></a>目连长行如文。<a id="a-34"></a>偈中初四行半行因。<a id="a-35"></a>次一行半得果兼国名。<a id="a-36"></a>次半行佛寿。<a id="a-37"></a>次二行半国净。<a id="a-38"></a>次一行正像。</p>
  <p data-pb></p>
  <h2 id="a39">释化城喻品</h2>
  <p id="a3A">因缘释中为四。<a id="a-3B"></a>初约喻释名。<a id="a-3C"></a>次以法合。<a id="a-3D"></a>三苏息下说化意。<a id="a-3E"></a>四权假下总结。<a id="a-3F"></a>初文者以大涅槃非化作。<a id="a-3G"></a>故不专御敌理性即故。<a id="a-3H"></a>具众德故。<a id="a-3I"></a>次合中初总标。<a id="a-3J"></a>权智下合神力所为。<a id="a-3K"></a>以权下合无而欻有。<a id="a-3L"></a>用教下合化。<a id="a-3M"></a>防思下合城。<a id="a-3N"></a>教无实故。<a id="a-3O"></a>故名为欻。<a id="a-3P"></a>言非敌譬见思者。<a id="a-3Q"></a>非宽敌急见逼思遥见亲碍故。<a id="a-3R"></a>思不障果。<a id="a-3S"></a>三说意者。<a id="a-3T"></a>苏息施小引入显大故。<a id="a-3U"></a>二酥名引醍醐方入是教道故。<a id="a-3V"></a>故而言下郤释城也。<a id="a-3W"></a>权假去结意者。<a id="a-3X"></a>辨异实故。<a id="a-3Y"></a>于此四中立四悉者。<a id="a-3Z"></a>若通方义立从于权智。<a id="a-3a"></a>若从机说无而欲见。<a id="a-3b"></a>见已生喜即世界益。<a id="a-3c"></a>得入苏息即为人益。<a id="a-3d"></a>防非御敌即对治益。<a id="a-3e"></a>而言灭度第一义益。<a id="a-3f"></a>若从能引权立此城即世界化。<a id="a-3g"></a>为生小善即为人化。<a id="a-3h"></a>且除见思即对治化。<a id="a-3i"></a>终引入大即第一义化。<a id="a-3j"></a>次约教中三藏菩萨。<a id="a-3k"></a>全未发足。<a id="a-3l"></a>是故不论。<a id="a-3m"></a>通教菩萨虽同至城。<a id="a-3n"></a>入而能出不同小故。<a id="a-3o"></a>元出界故一脚入城。<a id="a-3p"></a>以大悲故。<a id="a-3q"></a>不证有余故。<a id="a-3r"></a>一脚不入。<a id="a-3s"></a>三界机缘名之为子。<a id="a-3t"></a>久发心者义之如妻。<a id="a-3u"></a>通教以二乘为恶道。<a id="a-3v"></a>别教以生死为险阻。<a id="a-3w"></a>至涅槃而不入。<a id="a-3x"></a>故名径过。<a id="a-3y"></a>不极之言对小以说圆教。<a id="a-3z"></a>言化者在昔则斥夺。<a id="a-40"></a>但云不堪。<a id="a-41"></a>亦未曾云涅槃是化故至今教动执开权。<a id="a-42"></a>方云是化乃至显实化。<a id="a-43"></a>乃成真即宝渚故。<a id="a-44"></a>故知藏通谓极非化。<a id="a-45"></a>别教非极非化。<a id="a-46"></a>圆教非极是化。<a id="a-47"></a>亦可是极是化。<a id="a-48"></a>亦可是极非化。<a id="a-49"></a>与藏通教言同意别。<a id="a-4A"></a>今是等者。<a id="a-4B"></a>亦从破计故且云化。<a id="a-4C"></a>若开显已无非真实。<a id="a-4D"></a>本迹观心不记者可比知。<a id="a-4E"></a>故应云本住三德涅槃之城。<a id="a-4F"></a>迹入化城。<a id="a-4G"></a>若从化主迹示说化。<a id="a-4H"></a>问此等品者此人附正法华。<a id="a-4I"></a>设此问也。<a id="a-4J"></a>正法华名往古品。<a id="a-4K"></a>问者潜改云宿世品。<a id="a-4L"></a>故答中不违问者以顺正经可消今部。<a id="a-4M"></a>又上根下约三时释。<a id="a-4N"></a>言探取等者。<a id="a-4O"></a>其文虽在法说述成。<a id="a-4P"></a>述成正为引起中根故。<a id="a-4Q"></a>释譬喻幼稚等文。<a id="a-4R"></a>皆引用之若从下自约当品。<a id="a-4S"></a>别论三时者。<a id="a-4T"></a>二经俱具。<a id="a-4U"></a>正经从初不及今经处中之说。<a id="a-4V"></a>并不云宝所者。<a id="a-4W"></a>如药草中不云地雨。<a id="a-4X"></a>若信解譬喻题通意别。<a id="a-4Y"></a>别在实故药草化城题别意别。<a id="a-4Z"></a>问化城等可知。<a id="a-4a"></a>答中意者。<a id="a-4b"></a>此中文促无复二味。<a id="a-4c"></a>但叙城后即向宝所。<a id="a-4d"></a>准此文意说化即是开权。<a id="a-4e"></a>开权即是显实。<a id="a-4f"></a>显实秖是说化。<a id="a-4g"></a>故前约教中是圆教也。<a id="a-4h"></a>故应知是开显之圆。<a id="a-4i"></a>又领解下释妨。<a id="a-4j"></a>以陈如记后方领故也。<a id="a-4k"></a>若记后领具领闻法及以授记。<a id="a-4l"></a>或文少等通有诸意。<a id="a-4m"></a>如今下云云者。<a id="a-4n"></a>应出前渐后顿之相。<a id="a-4o"></a>具如文中古今二同。<a id="a-4p"></a>次偈七行颂前三义。<a id="a-4q"></a>初一行颂所见事。<a id="a-4r"></a>次四行颂譬久远。<a id="a-4s"></a>三二行颂结今昔。<a id="a-4t"></a>经云其佛等者。<a id="a-4u"></a>一切八相垂迹之处。<a id="a-4v"></a>皆先破魔准说法华。<a id="a-4w"></a>亦应先渐。<a id="a-4x"></a>复云破魔似同秽土。<a id="a-4y"></a>若准寿长复非秽土。<a id="a-4z"></a>故知同居净秽其相盖多。<a id="a-50"></a>故成道等不可全同此土三藏。<a id="a-51"></a>故知不可若引此土小教以消彼文。</p>
  <p id="a52">问。<a id="a-53"></a>时诸梵天雨众天华。<a id="a-54"></a>其华如山树座犹下。<a id="a-55"></a>其相如何。</p>
  <p id="a56">答。<a id="a-57"></a>不思议事彼此不碍。<a id="a-58"></a>列十方梵文。<a id="a-59"></a>正本中先四方次四维次上下。<a id="a-5A"></a>此则并是随译者意。<a id="a-5B"></a>不知梵本次第如何。<a id="a-5C"></a>然正本列数与此多异。<a id="a-5D"></a>相应下云云者。<a id="a-5E"></a>皆据诸梵请法偈文亦与大小半满意同。<a id="a-5F"></a>然彼佛说法亦约五味。<a id="a-5G"></a>故依古难当谓示劝证云云者。<a id="a-5H"></a>应略辨三转之相。<a id="a-5I"></a>示者。<a id="a-5J"></a>谓此是苦乃至此是道。<a id="a-5K"></a>劝者。<a id="a-5L"></a>谓苦应知集应断灭应证道应修。<a id="a-5M"></a>证者。<a id="a-5N"></a>苦我已知不复更知。<a id="a-5O"></a>乃至道我已修不复更修。<a id="a-5P"></a>示谓示其相状。<a id="a-5Q"></a>劝谓劝其令修。<a id="a-5R"></a>证谓引己证彼。<a id="a-5S"></a>大论俱舍诸文委释。<a id="a-5T"></a>若以大小经论转法轮义同异之相。<a id="a-5U"></a>尽着此中纸数盈百。<a id="a-5V"></a>尚不可尽。<a id="a-5W"></a>意令知彼先小后大同此土耳。<a id="a-5X"></a>故不多述。<a id="a-5Y"></a>今辨诸门略示同异。<a id="a-5Z"></a>于中为四。<a id="a-5a"></a>初约所对。<a id="a-5b"></a>次为声闻下约所为。<a id="a-5c"></a>三何故下明三转意。<a id="a-5d"></a>四问下料简。<a id="a-5e"></a>初文二。<a id="a-5f"></a>先对四法次对三道。<a id="a-5g"></a>以四法中义类同故。<a id="a-5h"></a>第三意中云为众生有三种根者。<a id="a-5i"></a>声闻乘中自有此三。<a id="a-5j"></a>故于鹿苑取悟不同。<a id="a-5k"></a>大论婆沙亦云三根。<a id="a-5l"></a>上根闻初转。<a id="a-5m"></a>中下准知。<a id="a-5n"></a>问初为等者。<a id="a-5o"></a>既云声闻自有三根。<a id="a-5p"></a>五人并是声闻根性。<a id="a-5q"></a>既具三根。<a id="a-5r"></a>复有诸天何意无三。<a id="a-5s"></a>为生下答。<a id="a-5t"></a>人天通有三义故也。<a id="a-5u"></a>谓慧根道闻等不同是三慧。<a id="a-5v"></a>悟有前后。<a id="a-5w"></a>即三根。<a id="a-5x"></a>见修无学即三道。<a id="a-5y"></a>色无色般义准亦有。<a id="a-5z"></a>但非因转法轮得耳。<a id="a-60"></a>次释十二行者。<a id="a-61"></a>为二。<a id="a-62"></a>先双标两门教十二者下释。<a id="a-63"></a>释中又六。<a id="a-64"></a>先略释。<a id="a-65"></a>次又教下判能所。<a id="a-66"></a>三十二下判轮非轮。<a id="a-67"></a>四若作下判教行。<a id="a-68"></a>五教轮下判名体宽狭。<a id="a-69"></a>六或通下判通别。<a id="a-6A"></a>初文中云十二行者。<a id="a-6B"></a>四谛各用示等为教。<a id="a-6C"></a>一转各生眼等为行。<a id="a-6D"></a>言能所者。<a id="a-6E"></a>四皆佛说故云能。<a id="a-6F"></a>度入彼心故云所。<a id="a-6G"></a>言是轮非轮者。<a id="a-6H"></a>轮以摧碾为义。<a id="a-6I"></a>唯教无行岂能摧惑。<a id="a-6J"></a>若不摧惑亦无轮名。<a id="a-6K"></a>佛知机知时亦不无行而徒转也。<a id="a-6L"></a>今言非者。<a id="a-6M"></a>教从化生行从受者。<a id="a-6N"></a>是故行轮从受者。<a id="a-6O"></a>得功归化主故。<a id="a-6P"></a>从佛得以未尽理故重释之。<a id="a-6Q"></a>若作二轮教行相循共能摧惑。<a id="a-6R"></a>况复教行俱由佛转。<a id="a-6S"></a>是故教行俱得名轮但眼智等无别体故。<a id="a-6T"></a>还指忍等故。<a id="a-6U"></a>眼等行约于谛教。<a id="a-6V"></a>而成十六。<a id="a-6W"></a>故三根人闻三转教。<a id="a-6X"></a>各生眼等。<a id="a-6Y"></a>成四十八。<a id="a-6Z"></a>宽狭中云教轮等者。<a id="a-6a"></a>是化他智但属一权。<a id="a-6b"></a>则能转唯一所转十二。<a id="a-6c"></a>则能转名狭体宽。<a id="a-6d"></a>所转名宽体狭。<a id="a-6e"></a>行法轮者。<a id="a-6f"></a>教是能诠行是所诠。<a id="a-6g"></a>故行随教并有十二。<a id="a-6h"></a>虽俱十二宽狭则异。<a id="a-6i"></a>教定十二行生眼等。<a id="a-6j"></a>若以示等生于眼等数同名异。<a id="a-6k"></a>次辨通别中所言或者不定辞也。<a id="a-6l"></a>或三人各闻三转。<a id="a-6m"></a>或一人前后闻三。<a id="a-6n"></a>初虽别简。<a id="a-6o"></a>今就下正释。<a id="a-6p"></a>初转法轮得见谛解。<a id="a-6q"></a>三乘之人方有十二。<a id="a-6r"></a>所不下简不能转者。<a id="a-6s"></a>又为二。<a id="a-6t"></a>初略示其人。<a id="a-6u"></a>次有解下因兹通辨大小通别。<a id="a-6v"></a>初文二。<a id="a-6w"></a>先正示人。<a id="a-6x"></a>次夫转下明不能转意。<a id="a-6y"></a>初文云沙门谓佛法出家者。<a id="a-6z"></a>不因佛说尚不知名。<a id="a-70"></a>岂能转耶故法轮名唯从佛得。<a id="a-71"></a>沙门尚尔况余众耶。<a id="a-72"></a>有云。<a id="a-73"></a>外道中出家者名沙门。<a id="a-74"></a>若尔。<a id="a-75"></a>何故云尚不能知当知以正况邪。<a id="a-76"></a>有解至之意者。<a id="a-77"></a>今师有时作此解也。<a id="a-78"></a>因此通辨非初转也。<a id="a-79"></a>于中四。<a id="a-7A"></a>先明一代卷舒。<a id="a-7B"></a>次小乘下辨一代体。<a id="a-7C"></a>三十二下辨名体同异。<a id="a-7D"></a>四又三人下辨通别。<a id="a-7E"></a>初文者且从谛体以论卷舒。<a id="a-7F"></a>从无舒四卷四归无。<a id="a-7G"></a>卷舒秖是开合意耳。<a id="a-7H"></a>具如玄文七重二谛中说。<a id="a-7I"></a>言大小者。<a id="a-7J"></a>且约小衍释出体耳。<a id="a-7K"></a>委悉应约五味四教。<a id="a-7L"></a>以明开显。<a id="a-7M"></a>具如玄文及以止观辨体中说。<a id="a-7N"></a>三明名体中。<a id="a-7O"></a>云十二因缘是别相者。<a id="a-7P"></a>一者总离而为三世。<a id="a-7Q"></a>二者别离因二果五因三果二。<a id="a-7R"></a>具如玄文及俱舍等。<a id="a-7S"></a>四明通别为三。<a id="a-7T"></a>先约因缘。<a id="a-7U"></a>次约四谛。<a id="a-7V"></a>三约六度。<a id="a-7W"></a>初文又二。<a id="a-7X"></a>初对三人。<a id="a-7Y"></a>次无生下明卷舒。<a id="a-7Z"></a>初三人下通别可见。<a id="a-7a"></a>相生传传灭者。<a id="a-7b"></a>舒则传生卷则传灭。<a id="a-7c"></a>具如玄文以辨兴废。<a id="a-7d"></a>次约四谛。<a id="a-7e"></a>但以二乘对菩萨者。<a id="a-7f"></a>但是文略。<a id="a-7g"></a>亦应先明离合。<a id="a-7h"></a>次对三乘四教后明卷舒。<a id="a-7i"></a>三约六度中四。<a id="a-7j"></a>先明通小。<a id="a-7k"></a>次明通凡。<a id="a-7l"></a>三若尔下释疑。<a id="a-7m"></a>释中但云二乘不云凡夫者。<a id="a-7n"></a>二乘犹有分得故也。<a id="a-7o"></a>四阿毗昙下引小证通。<a id="a-7p"></a>宝云经三乘毗尼者。<a id="a-7q"></a>引事证通云云者应具明所以脱子果两缚者。<a id="a-7r"></a>叙初显后俱解脱云云者。<a id="a-7s"></a>应释三脱相对三念处。<a id="a-7t"></a>具如止观第十卷。<a id="a-7u"></a>乃显俱解脱人具足事定名深妙耳。<a id="a-7v"></a>诸根等者。<a id="a-7w"></a>文有二释。<a id="a-7x"></a>意者初释即相似位。<a id="a-7y"></a>次释云入佛境界者。<a id="a-7z"></a>即初住位。<a id="a-80"></a>具如华严十种六根下文颂中。<a id="a-81"></a>云分别真实法者。<a id="a-82"></a>分别故始自色心终至种智皆不出实相。<a id="a-83"></a>故云真实。<a id="a-84"></a>八万四千劫下云云者。<a id="a-85"></a>须得具明时节之意。<a id="a-86"></a>诸佛奚尝不与定俱。<a id="a-87"></a>但由物机在十六子结缘齐限故。<a id="a-88"></a>尔许时具如次文所述者是。<a id="a-89"></a>正法华云。<a id="a-8A"></a>入定经三十万劫。<a id="a-8B"></a>不知法护所以所译其数顿乖。<a id="a-8C"></a>逢值有三种者。<a id="a-8D"></a>前二可知。<a id="a-8E"></a>第三既云但论遇小中间之言。<a id="a-8F"></a>自望元初结小缘者耳。<a id="a-8G"></a>第三类人未曾闻大。<a id="a-8H"></a>便即流转。<a id="a-8I"></a>此人即以初闻小时为初结缘。<a id="a-8J"></a>复于中间唯习于小。<a id="a-8K"></a>今遇王子初且闻小。<a id="a-8L"></a>人见释迦一代教中一分声闻未发心者。<a id="a-8M"></a>便即判云。<a id="a-8N"></a>永灭无发。<a id="a-8O"></a>是则不知如来长远之化。<a id="a-8P"></a>次问答。<a id="a-8Q"></a>答中约四悉说。<a id="a-8R"></a>文少不次。<a id="a-8S"></a>先对治。<a id="a-8T"></a>次为人。<a id="a-8U"></a>次乐欲。<a id="a-8V"></a>次第一义。</p>
  <p id="a8W">问。<a id="a-8X"></a>此经何文赴其乐短。</p>
  <p id="a8Y">答。<a id="a-8Z"></a>龙女是法师品中。<a id="a-8a"></a>虽无时节计应非远。<a id="a-8b"></a>小乘教中尚乃秖云六十百劫出界。<a id="a-8c"></a>但经八六四二虽大小有殊。<a id="a-8d"></a>犹在权教。<a id="a-8e"></a>故实教中六根五品一世可期。<a id="a-8f"></a>乃至金光明经一生十地。<a id="a-8g"></a>故南岳用普贤观意云。<a id="a-8h"></a>六根极迟不出三生。<a id="a-8i"></a>虽四悉赴机随好长短。<a id="a-8j"></a>论其自行终无端拱。<a id="a-8k"></a>准论即是众生意乐意趣意乐。<a id="a-8l"></a>正当四悉之初。<a id="a-8m"></a>仍少余三。<a id="a-8n"></a>若指他佛为平等者。<a id="a-8o"></a>终不及以四悉意也。</p>
  <p id="a8p">问。<a id="a-8q"></a>法华实教秖应实说。<a id="a-8r"></a>何故劫数犹短说长。</p>
  <p id="a8s">答。<a id="a-8t"></a>言权实者。<a id="a-8u"></a>论所行法时节。<a id="a-8v"></a>乃是诱进疲夫应知权教一向说长。<a id="a-8w"></a>如婆沙三秖及诸大乘经无量劫。<a id="a-8x"></a>此则定不可短。<a id="a-8y"></a>虽实教中有长有短。<a id="a-8z"></a>若依实道定短为正。<a id="a-90"></a>如常不轻轻毁之众。<a id="a-91"></a>秖经四千亿佛。<a id="a-92"></a>皆悉得度。<a id="a-93"></a>岂有必经多尘劫耶。<a id="a-94"></a>虽然长短在机理岂尔耶。<a id="a-95"></a>既长短约人。<a id="a-96"></a>但不笃自勤。<a id="a-97"></a>何须论他时长短耶。<a id="a-98"></a>三乘通教有余国者。<a id="a-99"></a>一家明义以土对教。<a id="a-9A"></a>具如止观及净名疏。<a id="a-9B"></a>并有用教横竖二对。<a id="a-9C"></a>横论土体与教相当。<a id="a-9D"></a>竖论约土用教多少。<a id="a-9E"></a>则二乘人于彼有余。<a id="a-9F"></a>已成通人故云通教有余国也。<a id="a-9G"></a>亦有于此已成通人。<a id="a-9H"></a>谓从鹿苑至方等部。<a id="a-9I"></a>重入通教成无生人。<a id="a-9J"></a>亦非更用此教断惑。<a id="a-9K"></a>教道者化道也。<a id="a-9L"></a>教为化道故云教道。<a id="a-9M"></a>众又清净至立也者。<a id="a-9N"></a>化道欲毕由众机熟。<a id="a-9O"></a>熟谓智断二德具足。<a id="a-9P"></a>故清净言表烦恼尽故云断德。<a id="a-9Q"></a>正解属智智必照谛。<a id="a-9R"></a>故云了达。<a id="a-9S"></a>诸禅之言义通智断界内惑尽也。<a id="a-9T"></a>四不坏信者。<a id="a-9U"></a>俱舍二十五云。<a id="a-9V"></a>证净有四种。<a id="a-9W"></a>谓佛法僧戒。<a id="a-9X"></a>见三得法戒。<a id="a-9Y"></a>见道兼佛僧。<a id="a-9Z"></a>法谓三谛。<a id="a-9a"></a>全菩萨独觉道。<a id="a-9b"></a>信戒二为体。<a id="a-9c"></a>四皆唯无漏。<a id="a-9d"></a>论云经说有四证净。<a id="a-9e"></a>谓佛等四。<a id="a-9f"></a>四是所证见三谛时。<a id="a-9g"></a>得法界二。<a id="a-9h"></a>见道谛时兼得佛僧。<a id="a-9i"></a>广如论文。<a id="a-9j"></a>此全从小释也。<a id="a-9k"></a>此以鹿苑对涅槃时。<a id="a-9l"></a>次释中唯清净一句在小信解去。<a id="a-9m"></a>具腾渐中二味教也。<a id="a-9n"></a>前释应方便譬喻品意。<a id="a-9o"></a>次释应信解品意。<a id="a-9p"></a>若世无二乘等者。<a id="a-9q"></a>问意者准理世无一人合永入灭会必归大。<a id="a-9r"></a>何用施三。<a id="a-9s"></a>答意可见。<a id="a-9t"></a>世言入者。<a id="a-9u"></a>但自谓耳。<a id="a-9v"></a>经文既云无有二乘而得灭度。<a id="a-9w"></a>岂可必立定性者耶。<a id="a-9x"></a>若中间至第二譬也者。<a id="a-9y"></a>此两中间各有二意。<a id="a-9z"></a>若为菩提者。<a id="a-A0"></a>须已入不退位。<a id="a-A1"></a>或是初心不必尽退。<a id="a-A2"></a>若住声闻者。<a id="a-A3"></a>或是初小。<a id="a-A4"></a>或是中途二类。<a id="a-A5"></a>俱须设化城譬问此中等者。<a id="a-A6"></a>问化城品但云始终随逐。<a id="a-A7"></a>何故无信解中相失及譬品惊入等耶。<a id="a-A8"></a>若其无者彼无随逐。<a id="a-A9"></a>又亦应与中上永乖。<a id="a-AA"></a>何得以此而例于彼。<a id="a-AB"></a>答中意者用譬方法不同故也。<a id="a-AC"></a>文不合用非意阙也。<a id="a-AD"></a>故云而其意则通。<a id="a-AE"></a>所言通者相失相见。<a id="a-AF"></a>既是中根得悟已后领于今日未有大小化前名为背父。<a id="a-AG"></a>及明见父不识之咎。<a id="a-AH"></a>譬中云惊入者。<a id="a-AI"></a>我虽背父而父不舍。<a id="a-AJ"></a>恒思我机机生之初。<a id="a-AK"></a>故有惊入之义。<a id="a-AL"></a>若论机应结缘已后。<a id="a-AM"></a>奚尝不随如今文耶。<a id="a-AN"></a>此中既云中间相遇。<a id="a-AO"></a>乃至今日相见得度。<a id="a-AP"></a>故知中间不无相失惊入。<a id="a-AQ"></a>当知随逐由惊入。<a id="a-AR"></a>惊入故相见。<a id="a-AS"></a>相见由相失。<a id="a-AT"></a>各举一边大旨无别。<a id="a-AU"></a>次问者既云随逐。<a id="a-AV"></a>不云失等。<a id="a-AW"></a>今既得益那无不虚。<a id="a-AX"></a>答中意云开显已多取信为易故。<a id="a-AY"></a>不假用不虚譬也。<a id="a-AZ"></a>又上为中下未悟。<a id="a-Aa"></a>今此迹事已周。<a id="a-Ab"></a>二十二番者。<a id="a-Ac"></a>准下疏文。<a id="a-Ad"></a>问五处开权何异。<a id="a-Ae"></a>答中具列五文处所。<a id="a-Af"></a>故知此前但有四处。<a id="a-Ag"></a>四处则有二十二番。<a id="a-Ah"></a>五佛章为一处。<a id="a-Ai"></a>长行偈颂各五即十番也。<a id="a-Aj"></a>譬喻中开譬合譬。<a id="a-Ak"></a>各有长行偈颂。<a id="a-Al"></a>故有四番。<a id="a-Am"></a>信解中领上开合。<a id="a-An"></a>各有长行偈颂。<a id="a-Ao"></a>又有四番。<a id="a-Ap"></a>药草喻中亦有开合。<a id="a-Aq"></a>各有长行偈颂。<a id="a-Ar"></a>又有四番。<a id="a-As"></a>三四并十即二十二略开。<a id="a-At"></a>但是动执生疑。<a id="a-Au"></a>非正开显。<a id="a-Av"></a>颂中虽有略颂等文。<a id="a-Aw"></a>但属释迦章中共为一意。<a id="a-Ax"></a>法说虽有领解述成。<a id="a-Ay"></a>非正开显。<a id="a-Az"></a>药草疏中虽云先智次教总为开合。<a id="a-B0"></a>若各立者则成多番。<a id="a-B1"></a>有何不可。<a id="a-B2"></a>是故且依疏文为定释五百由旬中先出他解。<a id="a-B3"></a>基师中先述。<a id="a-B4"></a>次破云今谓非别非通者。<a id="a-B5"></a>七地断习非正别义。<a id="a-B6"></a>八地断无明又非通义。<a id="a-B7"></a>正似别接通耳。<a id="a-B8"></a>论云。<a id="a-B9"></a>初地见道二地去入修道者。<a id="a-BA"></a>应知地前是伏别惑。<a id="a-BB"></a>登地是断同体见思。<a id="a-BC"></a>若不尔者。<a id="a-BD"></a>岂有大乘回向而齐小乘上忍。<a id="a-BE"></a>十住已断界内惑尽故。<a id="a-BF"></a>璎珞云。<a id="a-BG"></a>七心不退何处暖位名不退耶。<a id="a-BH"></a>十行遍入十方世界顶法仍退何能遍游忍无出观之文。<a id="a-BI"></a>安能法界回向。<a id="a-BJ"></a>璎珞初地三观现前。<a id="a-BK"></a>如何初地始入见道。<a id="a-BL"></a>请将四十心位。<a id="a-BM"></a>一一以消凡文。<a id="a-BN"></a>伏断义殊功用天隔。<a id="a-BO"></a>论中破外破小。<a id="a-BP"></a>本令入正入大焉。<a id="a-BQ"></a>存定性而令永灭。<a id="a-BR"></a>小乘自谓住果。<a id="a-BS"></a>大判终无不生。<a id="a-BT"></a>故知灭后彼土得闻不可复依不闻之论。<a id="a-BU"></a>论宗既无开权之说。<a id="a-BV"></a>永灭乃是蔽实之文。<a id="a-BW"></a>有定不定秖可用申斥夺之经。<a id="a-BX"></a>废偏废小权实之路永隔。<a id="a-BY"></a>具消此意诸教自显。<a id="a-BZ"></a>有家云流来等者。<a id="a-Ba"></a>依摄大乘师立七种生死。<a id="a-Bb"></a>仍少有后无后。<a id="a-Bc"></a>复合反出流来故但云四。<a id="a-Bd"></a>具如止观第七及记。<a id="a-Be"></a>彼文破云割二死于荒外等。<a id="a-Bf"></a>今文乃成割于四种。<a id="a-Bg"></a>故须更问等。<a id="a-Bh"></a>是以生死为譬。<a id="a-Bi"></a>何故合反出流来。<a id="a-Bj"></a>又无余二中间即是方便生死。<a id="a-Bk"></a>有人难者难向摄师。<a id="a-Bl"></a>夫因果相当准教。<a id="a-Bm"></a>以立因果之称。<a id="a-Bn"></a>具如胜鬘。<a id="a-Bo"></a>彼以五因对于二果。<a id="a-Bp"></a>四住即是分段之因。<a id="a-Bq"></a>无明即是变易因也。<a id="a-Br"></a>汝于分段果上既更立流来。<a id="a-Bs"></a>于变易果中更开中间。<a id="a-Bt"></a>亦应四住无明各更别立。<a id="a-Bu"></a>具如止观中破。<a id="a-Bv"></a>次引大论二文者。<a id="a-Bw"></a>证生死但二言肉身者。<a id="a-Bx"></a>四住未尽通名肉身。<a id="a-By"></a>言法身者且通界外两土。<a id="a-Bz"></a>俱称变易及法性身者是也。<a id="a-C0"></a>此证二死非论常身。<a id="a-C1"></a>此大论正文当代大乘师。<a id="a-C2"></a>岂过于龙树。<a id="a-C3"></a>云阿罗汉须舍分段方入变易。<a id="a-C4"></a>有人云下。<a id="a-C5"></a>此师所计似通教义。<a id="a-C6"></a>故云二国中间难过。<a id="a-C7"></a>以六地与二乘齐。<a id="a-C8"></a>至此多堕二乘地。<a id="a-C9"></a>故难者下他人难向所立义也。<a id="a-CA"></a>汝以四百喻于七地。<a id="a-CB"></a>故须六地对于三百。<a id="a-CC"></a>三百又以二乘功齐。<a id="a-CD"></a>既与二乘共行三百。<a id="a-CE"></a>至此去住不同。<a id="a-CF"></a>何名共行。<a id="a-CG"></a>故下难云不应得齐。<a id="a-CH"></a>言六十劫等者。<a id="a-CI"></a>声闻极久六十劫。<a id="a-CJ"></a>支佛极久百劫。<a id="a-CK"></a>二乘于佛道纡回者。<a id="a-CL"></a>明二乘人与行菩萨道别。<a id="a-CM"></a>且取证故。<a id="a-CN"></a>今谓下破云非通非别者破其难者。<a id="a-CO"></a>二十二大僧祇故非通。<a id="a-CP"></a>六地齐二乘故非别。<a id="a-CQ"></a>二十二僧祇请检大论。<a id="a-CR"></a>此亦似别接通义也。<a id="a-CS"></a>有人言下别义不成。<a id="a-CT"></a>不应七住已上为五百。<a id="a-CU"></a>如大经八万劫到等者。<a id="a-CV"></a>具如止观第七记具引大经三文。<a id="a-CW"></a>此师意以发菩提心处是七住已上言如三根等者。<a id="a-CX"></a>此师意以三周得记为三根人。<a id="a-CY"></a>以同至大经发菩提心处。<a id="a-CZ"></a>言五种人者。<a id="a-Ca"></a>指前大经四果支佛。<a id="a-Cb"></a>此五种人发心同三周人度于五百。<a id="a-Cc"></a>此取下破前所引。<a id="a-Cd"></a>明八万与三周不同。<a id="a-Ce"></a>当知此师全迷次位。<a id="a-Cf"></a>亦全不识八万之言。<a id="a-Cg"></a>亦不解二乘得记之位。<a id="a-Ch"></a>亦不了于界内外教。<a id="a-Ci"></a>若挫若引其意各别。<a id="a-Cj"></a>故须善识。<a id="a-Ck"></a>难云去今文难意。<a id="a-Cl"></a>经云。<a id="a-Cm"></a>为二乘人立于化城。<a id="a-Cn"></a>故云二地岂是度三乘。<a id="a-Co"></a>而云菩萨至六地时等耶。<a id="a-Cp"></a>三乘之人不尽住城。<a id="a-Cq"></a>纵入城已亦不皆至八六四二发心方出。<a id="a-Cr"></a>次若五人去纵难。<a id="a-Cs"></a>纵有此义。<a id="a-Ct"></a>如涅槃中二乘人必至界外方度五百者。<a id="a-Cu"></a>义不尽然。<a id="a-Cv"></a>故云大经一意耳。<a id="a-Cw"></a>言一意者。<a id="a-Cx"></a>经存教道被钝根者。<a id="a-Cy"></a>岂可悉然耶。<a id="a-Cz"></a>又经虽三文但是一义。<a id="a-D0"></a>故云一意。<a id="a-D1"></a>然大经意令其弊远逼令现发。<a id="a-D2"></a>岂可一向待界外耶。<a id="a-D3"></a>此中下今家略解。<a id="a-D4"></a>此化城意元为此世先权后实之人。<a id="a-D5"></a>若五人下明此五人。<a id="a-D6"></a>若于界外经于长时。<a id="a-D7"></a>皆自能进非此中意。<a id="a-D8"></a>若法华前密进之人。<a id="a-D9"></a>为自进者亦非此中意。<a id="a-DA"></a>准今经意待废方进。<a id="a-DB"></a>故不闻妙经。<a id="a-DC"></a>自度自进者。<a id="a-DD"></a>亦失化城意。<a id="a-DE"></a>即是失今经意也。<a id="a-DF"></a>今经意者出在外界。<a id="a-DG"></a>亦须闻经。<a id="a-DH"></a>况此界耶。<a id="a-DI"></a>有人云。<a id="a-DJ"></a>三界为三等者。<a id="a-DK"></a>具如止观中破。<a id="a-DL"></a>破其二乘不待开权。<a id="a-DM"></a>而自显实。<a id="a-DN"></a>名为辄行四百五百。<a id="a-DO"></a>凡夫等者。<a id="a-DP"></a>今家杂列过二障灭二见。<a id="a-DQ"></a>离水火免二狱。<a id="a-DR"></a>越二边超自他。<a id="a-DS"></a>并至五百。<a id="a-DT"></a>大品下此立通义。<a id="a-DU"></a>令知非实既是通义。<a id="a-DV"></a>故合二乘共为一百。<a id="a-DW"></a>论文以二乘为四百故。<a id="a-DX"></a>若至法华更须开之以为五百。<a id="a-DY"></a>五百须过。<a id="a-DZ"></a>具如正解中说。<a id="a-Da"></a>次引大品辨非故来。<a id="a-Db"></a>彼大品中明通菩萨过二乘地。<a id="a-Dc"></a>既未彰言此城是化。<a id="a-Dd"></a>故知彼部兼权显实。<a id="a-De"></a>若云化城即须引进。<a id="a-Df"></a>若引进者须记二乘。<a id="a-Dg"></a>既未记二乘。<a id="a-Dh"></a>是故彼部城仍是实。<a id="a-Di"></a>既未论下今文设征。<a id="a-Dj"></a>既未云城是化。<a id="a-Dk"></a>即未开权。<a id="a-Dl"></a>若未开权应亦无实。<a id="a-Dm"></a>何故般若已明实慧。<a id="a-Dn"></a>实慧即是实所故也。<a id="a-Do"></a>答意者。<a id="a-Dp"></a>显实语通开权局此十义。<a id="a-Dq"></a>别中行因六百劫者。<a id="a-Dr"></a>恐文误。<a id="a-Ds"></a>应云六十劫百劫。<a id="a-Dt"></a>声闻六十支佛百劫。<a id="a-Du"></a>余者可见。<a id="a-Dv"></a>火宅三车今为二百者。<a id="a-Dw"></a>今文假立难也。<a id="a-Dx"></a>何故譬品三车须废化城。<a id="a-Dy"></a>但云二百须进意。<a id="a-Dz"></a>以二百但是二乘。<a id="a-E0"></a>三根下答。<a id="a-E1"></a>先答三车者。<a id="a-E2"></a>三乘根性俱为火烧。<a id="a-E3"></a>俱求出宅以喻三车。<a id="a-E4"></a>次佛道下答二百。<a id="a-E5"></a>言佛道者指圆果也。<a id="a-E6"></a>故藏通二乘去佛果远。<a id="a-E7"></a>是故须过二乘二百方至佛果。<a id="a-E8"></a>言佛乘非障者。<a id="a-E9"></a>藏通菩萨亦名佛乘。<a id="a-EA"></a>尔前皆进故云非障。<a id="a-EB"></a>又三藏菩萨若据断惑劣于二乘。<a id="a-EC"></a>三百须离岂二百耶。<a id="a-ED"></a>但此菩萨已发大心。<a id="a-EE"></a>虽未断惑且名佛乘。<a id="a-EF"></a>人见佛乘便为一概。<a id="a-EG"></a>若尔。<a id="a-EH"></a>牟尼说法蕴应已摄九会。<a id="a-EI"></a>五百阿罗汉应是四菩萨。<a id="a-EJ"></a>世品应说莲华藏海。<a id="a-EK"></a>贤圣品应说四十二位。<a id="a-EL"></a>定品应是楞严三昧。<a id="a-EM"></a>智品应是诸陀罗尼。<a id="a-EN"></a>若法若众既其不同。<a id="a-EO"></a>化主化事安能不别。<a id="a-EP"></a>如是别相无量无边不可具举。<a id="a-EQ"></a>菩萨求此乘故。<a id="a-ER"></a>亦且名为摩诃萨耳。<a id="a-ES"></a>何故下更难。<a id="a-ET"></a>何故界内凡夫开为三百。<a id="a-EU"></a>界外圣人但为三百。<a id="a-EV"></a>此问意者离分段界内应短。<a id="a-EW"></a>迷佛道界外应长。<a id="a-EX"></a>如何却短。<a id="a-EY"></a>此引下答可见。<a id="a-EZ"></a>若尔下更难若也。<a id="a-Ea"></a>今经是了义者。<a id="a-Eb"></a>何故实少而言多实多而言少。<a id="a-Ec"></a>佛道下答界内虽少以有堕苦而难行。<a id="a-Ed"></a>界外虽多已住法性而易进。<a id="a-Ee"></a>约行论难易非约地近远。<a id="a-Ef"></a>故所说者真了义也。<a id="a-Eg"></a>问二百是二乘难等者。<a id="a-Eh"></a>问意宝所总有五百由旬。<a id="a-Ei"></a>凡夫二乘俱须过之。<a id="a-Ej"></a>不云须过菩萨。<a id="a-Ek"></a>菩萨应当非是难耶。<a id="a-El"></a>菩萨下以菩萨重征。<a id="a-Em"></a>若菩萨非难。<a id="a-En"></a>何故云愿赐我等三种宝车。<a id="a-Eo"></a>若俱须车则三人俱为三百所障。<a id="a-Ep"></a>既得出已应同二乘。<a id="a-Eq"></a>二百是障云云者。<a id="a-Er"></a>先以通教答此难意。<a id="a-Es"></a>凡夫须出界故三百是难。<a id="a-Et"></a>二乘须发心故二百是难。<a id="a-Eu"></a>菩萨已发心虽难而可度。<a id="a-Ev"></a>菩萨在凡时。<a id="a-Ew"></a>同凡离三百不共二乘证。<a id="a-Ex"></a>不忧二百难。<a id="a-Ey"></a>若别教菩萨初亦同凡夫。<a id="a-Ez"></a>本期于五百。<a id="a-F0"></a>圆人初发心即名至宝所。<a id="a-F1"></a>大论下引论辨别是通教意。<a id="a-F2"></a>当知共二乘同至于四百。<a id="a-F3"></a>今经独在圆。<a id="a-F4"></a>一切权已废。<a id="a-F5"></a>废已一切开。<a id="a-F6"></a>无非菩萨道。<a id="a-F7"></a>是故七方便皆过于五百。<a id="a-F8"></a>故大论通义三乘所息处同皆名四百。<a id="a-F9"></a>菩萨至此位能入界化物故。<a id="a-FA"></a>初发足处。<a id="a-FB"></a>复名为一百。<a id="a-FC"></a>此经下明圆异通。<a id="a-FD"></a>五百之内位在菩萨名菩萨道。<a id="a-FE"></a>过五百者名为果道开权显实。<a id="a-FF"></a>藏通菩萨是菩萨道故。<a id="a-FG"></a>云即入佛道。<a id="a-FH"></a>云云者。<a id="a-FI"></a>应更明诸教佛道不同。<a id="a-FJ"></a>然后开权论入不入。<a id="a-FK"></a>今依下方是正释。<a id="a-FL"></a>亲奉圣音尚云难知。<a id="a-FM"></a>虽曰难知不出此三二险难至言恶道也者。<a id="a-FN"></a>导师意本令度五百。<a id="a-FO"></a>以三藏人自行旷绝。<a id="a-FP"></a>三百生疲。<a id="a-FQ"></a>导师立化一旷绝等者。<a id="a-FR"></a>入城多是三藏二乘。<a id="a-FS"></a>且云无人。<a id="a-FT"></a>据理通于通教二乘。<a id="a-FU"></a>有人之言通指衍教。<a id="a-FV"></a>圆别二教非旷有人。<a id="a-FW"></a>故有依无依俱行旷路。<a id="a-FX"></a>即藏通二乘有一导师。<a id="a-FY"></a>至六根净者。<a id="a-FZ"></a>即十种六根。<a id="a-Fa"></a>初住分得。<a id="a-Fb"></a>即十六子初结缘时。<a id="a-Fc"></a>若诸方佛今日已前或可亦在初住已上。<a id="a-Fd"></a>今八方作佛唯在极果。<a id="a-Fe"></a>故释慧明云三智五眼三明十力。<a id="a-Ff"></a>经云慧文云智。<a id="a-Fg"></a>随语便耳。<a id="a-Fh"></a>然明慧等亦通初住真因分成以是故知通指今昔并名导师。<a id="a-Fi"></a>俱六根净故。<a id="a-Fj"></a>下释中多种导师。<a id="a-Fk"></a>并共在此所。<a id="a-Fl"></a>将人众等者。<a id="a-Fm"></a>上立难云。<a id="a-Fn"></a>何不立相失惊入。<a id="a-Fo"></a>今虽无其言似有其义。<a id="a-Fp"></a>以所将之言其意尚宽。<a id="a-Fq"></a>与所将共即入义也。<a id="a-Fr"></a>故云别譬广颂等。<a id="a-Fs"></a>第二白导师言至结缘之导师者。<a id="a-Ft"></a>此四导师。<a id="a-Fu"></a>第一通因果。<a id="a-Fv"></a>第二唯在因。<a id="a-Fw"></a>三四唯在果。<a id="a-Fx"></a>言通途者。<a id="a-Fy"></a>通他人故。<a id="a-Fz"></a>言结缘者。<a id="a-G0"></a>局我师故。<a id="a-G1"></a>言权智者。<a id="a-G2"></a>取施小时。<a id="a-G3"></a>言实智者。<a id="a-G4"></a>取开权时。<a id="a-G5"></a>四从时异人秖是一并是王子。<a id="a-G6"></a>从始至今。<a id="a-G7"></a>言白结缘者。<a id="a-G8"></a>初退已后小机欲生。<a id="a-G9"></a>名之为白。<a id="a-GA"></a>示城之日通往及今。<a id="a-GB"></a>虽有余三必须通途常相随逐。<a id="a-GC"></a>感于法身者。<a id="a-GD"></a>大机已灭小机当生。<a id="a-GE"></a>故未见应佛。<a id="a-GF"></a>冥感法身非冥非显应耳。<a id="a-GG"></a>作化说化者。<a id="a-GH"></a>前虽云化作一城。<a id="a-GI"></a>乃是意轮。<a id="a-GJ"></a>故知说化即口轮也。<a id="a-GK"></a>非意无以说。<a id="a-GL"></a>说必身轮。<a id="a-GM"></a>身轮但据示为丈六。<a id="a-GN"></a>先须意轮不谋而运。<a id="a-GO"></a>故知三轮未尝暂离。<a id="a-GP"></a>汝等勿怖等者。<a id="a-GQ"></a>义含三转文不次第者。<a id="a-GR"></a>且明化城具三转义。<a id="a-GS"></a>何必次第。<a id="a-GT"></a>前至宝所者。<a id="a-GU"></a>初今文正释义。<a id="a-GV"></a>在衍门约共菩萨。<a id="a-GW"></a>次一说下他人异解。<a id="a-GX"></a>若尔下今文判此。<a id="a-GY"></a>三乘中仍取菩萨。<a id="a-GZ"></a>似同别教从假入空。<a id="a-Ga"></a>若引胜鬘但是通途论退大者。<a id="a-Gb"></a>故亦应云别义不成。<a id="a-Gc"></a>且一往耳。<a id="a-Gd"></a>何者。<a id="a-Ge"></a>别中更无作二乘文。<a id="a-Gf"></a>然大经中亦借二乘以别别位。<a id="a-Gg"></a>故且言之。<a id="a-Gh"></a>又说云下他人释。<a id="a-Gi"></a>大品下今师引大品净名。<a id="a-Gj"></a>判向一师云别接通耳者。<a id="a-Gk"></a>但入化城竟通也。<a id="a-Gl"></a>然后前进者。<a id="a-Gm"></a>别接也。<a id="a-Gn"></a>大品中明三种菩萨。<a id="a-Go"></a>皆云初发即是被接。<a id="a-Gp"></a>若二乘人显无此事。<a id="a-Gq"></a>净名亦尔与而言之。<a id="a-Gr"></a>似别接通耳。<a id="a-Gs"></a>又二乘人闻菩萨不思议法。<a id="a-Gt"></a>仍取小果。<a id="a-Gu"></a>秖于此座即被弹诃。<a id="a-Gv"></a>及加说大。<a id="a-Gw"></a>故知从此密蒙被接。<a id="a-Gx"></a>若准玄文至般若时。<a id="a-Gy"></a>冥成别人。<a id="a-Gz"></a>故显露接。<a id="a-H0"></a>唯是菩萨。<a id="a-H1"></a>二乘密得无处不通。<a id="a-H2"></a>若言至般若时成别人者。<a id="a-H3"></a>仍是次第之密。<a id="a-H4"></a>非不次第。<a id="a-H5"></a>不次第密处处显实。<a id="a-H6"></a>岂但别耶。<a id="a-H7"></a>但于今佛等者。<a id="a-H8"></a>释出其意。<a id="a-H9"></a>亦如今人等者。<a id="a-HA"></a>非文正意对退大等。<a id="a-HB"></a>一往言之。<a id="a-HC"></a>具足应如从今现在已下文是。<a id="a-HD"></a>言今现在等者。<a id="a-HE"></a>指佛未开权前也。<a id="a-HF"></a>故知末代一时得闻。<a id="a-HG"></a>闻而生信。<a id="a-HH"></a>事须宿种。<a id="a-HI"></a>如涅槃中意者。<a id="a-HJ"></a>即十仙等至法华中。<a id="a-HK"></a>化道已足故于涅槃显露教中。<a id="a-HL"></a>取小果者。<a id="a-HM"></a>皆知真实。<a id="a-HN"></a>大经三文者。<a id="a-HO"></a>然此三文其言小别其意大同。<a id="a-HP"></a>若至菩提心。<a id="a-HQ"></a>必至菩提涅槃。<a id="a-HR"></a>初一是因后二是果。<a id="a-HS"></a>果中既是智断二德。<a id="a-HT"></a>故初发心菩萨可指初住分得智断。<a id="a-HU"></a>然经三文皆云八六四二。<a id="a-HV"></a>岂可因果同经尔许时耶。<a id="a-HW"></a>此且一往故菩提涅槃。<a id="a-HX"></a>并通因果。<a id="a-HY"></a>若教仍权但至初住。<a id="a-HZ"></a>纵至极果其教亦权。<a id="a-Ha"></a>岂必八六等方至极果耶。<a id="a-Hb"></a>则与一生八地生身得忍为妨。<a id="a-Hc"></a>然过五百三义者。<a id="a-Hd"></a>先列三意。<a id="a-He"></a>次菩提心下释成三意。<a id="a-Hf"></a>菩提心即初住菩提。<a id="a-Hg"></a>行者即从初住起行。<a id="a-Hh"></a>二文并在因。<a id="a-Hi"></a>即大经初文也。<a id="a-Hj"></a>得佛道者。<a id="a-Hk"></a>即二三两文。<a id="a-Hl"></a>即是极位菩提涅槃。<a id="a-Hm"></a>然须依理使宝所义通。<a id="a-Hn"></a>此亦何必以极果为宝所。<a id="a-Ho"></a>虽有二意应从初说。<a id="a-Hp"></a>良由宝渚菩提涅槃其名既通。<a id="a-Hq"></a>故得两释。<a id="a-Hr"></a>故从圆义。<a id="a-Hs"></a>从初发心三义具足。<a id="a-Ht"></a>下文云下至得佛道也者。<a id="a-Hu"></a>引今文证三义也。<a id="a-Hv"></a>何故下问二乘。<a id="a-Hw"></a>下答一往从果故。<a id="a-Hx"></a>佛度五百免难大机发者。<a id="a-Hy"></a>以文狭故。<a id="a-Hz"></a>准譬品可知。<a id="a-I0"></a>大经下正判但至初住也。<a id="a-I1"></a>此取钝根者。<a id="a-I2"></a>有二义。<a id="a-I3"></a>一者五中前三人钝以住果故。<a id="a-I4"></a>二者五人大乘根钝以教权故。<a id="a-I5"></a>故云若如三藏中至岂须八万与十千耶。<a id="a-I6"></a>验知八万等其教是权。<a id="a-I7"></a>未至界外者。<a id="a-I8"></a>尚于此生法华即发。<a id="a-I9"></a>岂定界外必尔许耶。<a id="a-IA"></a>云云者。<a id="a-IB"></a>释出教权须废所以。<a id="a-IC"></a>当知诸教长远之位。<a id="a-ID"></a>多是教道。<a id="a-IE"></a>岂有出界闻胜应说。<a id="a-IF"></a>必须更经八六四二。<a id="a-IG"></a>虽尔若不释此开权妙经。<a id="a-IH"></a>岂可专辄泛有此说。<a id="a-II"></a>今根浅者便生疑谤。<a id="a-IJ"></a>佛世尚经四十余年不显真实。<a id="a-IK"></a>若除佛灭后。<a id="a-IL"></a>及首楞严谤亦成种。<a id="a-IM"></a>但非故恼成种何疑。<a id="a-IN"></a>渐入佛慧者。<a id="a-IO"></a>此中文狭。<a id="a-IP"></a>秖云灭化即至宝所不云城中经诸味者准信解品文。<a id="a-IQ"></a>理必须有。<a id="a-IR"></a>旧问者先立妨。<a id="a-IS"></a>次车何故下列三问答中先答有无者初约譬。<a id="a-IT"></a>次理教下约法。<a id="a-IU"></a>先譬者今问车城二譬并出三界宅。<a id="a-IV"></a>与三百俱譬三界。<a id="a-IW"></a>可由对车使三界与涅槃有隔。<a id="a-IX"></a>可由对城使三界望涅槃即迥。<a id="a-IY"></a>次约法者。<a id="a-IZ"></a>城在界外如何执教。<a id="a-Ia"></a>即令理有长者说车。<a id="a-Ib"></a>不应唯理教何必无。<a id="a-Ic"></a>然所譬之处。<a id="a-Id"></a>是同安得车隔城迥。<a id="a-Ie"></a>长者既其露地而坐。<a id="a-If"></a>车亦应迥。<a id="a-Ig"></a>其路既经三百由旬。<a id="a-Ih"></a>城亦应隔。<a id="a-Ii"></a>若言其路旷绝名为迥者。<a id="a-Ij"></a>门宅俱烧何隔之有。<a id="a-Ik"></a>既难法喻无可为凭。<a id="a-Il"></a>何以有无不同而为答耶。<a id="a-Im"></a>今约法寄喻方为通之。<a id="a-In"></a>昔覆实明权权隐于实。<a id="a-Io"></a>故云车隔。<a id="a-Ip"></a>今彰灼说云城是化。<a id="a-Iq"></a>故云迥地。<a id="a-Ir"></a>岂有执教取理令一理是有执理取教令三教成无。<a id="a-Is"></a>若尔车城俱有理教。<a id="a-It"></a>咸是有无。<a id="a-Iu"></a>次车三下答三一中亦先约譬。<a id="a-Iv"></a>次约理教。<a id="a-Iw"></a>先譬中云息处所乐三一不同者。<a id="a-Ix"></a>车可非息处。<a id="a-Iy"></a>城可非所乐。<a id="a-Iz"></a>车既皆云运载息其东西驰走。<a id="a-J0"></a>城云快得安隐令其乐于中止。<a id="a-J1"></a>次约法中尽无生智不异等者。<a id="a-J2"></a>并是通义失藏三乘及别菩萨尽无生智不名为理。<a id="a-J3"></a>习尽不尽不名为教。<a id="a-J4"></a>知见得否亦复如是。<a id="a-J5"></a>如何初立理教。<a id="a-J6"></a>乃以智习释之。<a id="a-J7"></a>况正当三藏二乘。<a id="a-J8"></a>唯以通教答义故不可也。<a id="a-J9"></a>应知通教三人各证无生。<a id="a-JA"></a>故三三人同坐解脱床故。<a id="a-JB"></a>一是则人理相望人三理一。<a id="a-JC"></a>三藏人理相望亦然。<a id="a-JD"></a>但菩萨与二乘不得同坐解脱床耳。<a id="a-JE"></a>次三家下答动静者。<a id="a-JF"></a>城岂无造立之日。<a id="a-JG"></a>及须能通之路车可无作讫之时。<a id="a-JH"></a>及以所至之极。<a id="a-JI"></a>故知果。<a id="a-JJ"></a>城为因车之所至。<a id="a-JK"></a>果车践城路之能通。<a id="a-JL"></a>故使索车即是求城。<a id="a-JM"></a>灭城即是等赐二义无别。<a id="a-JN"></a>何足辨殊。<a id="a-JO"></a>故释仍阙先譬文也。<a id="a-JP"></a>难云云者。<a id="a-JQ"></a>意令准望余文难之。<a id="a-JR"></a>略如向辨。<a id="a-JS"></a>顺此注意故略论之。<a id="a-JT"></a>次今明下正解初斥有无。<a id="a-JU"></a>从三车下斥三一。<a id="a-JV"></a>问城与二使下。<a id="a-JW"></a>破动静破初文中言约众生心为有者。<a id="a-JX"></a>一者本有。<a id="a-JY"></a>二者中途。<a id="a-JZ"></a>今约中途故二并有。<a id="a-Ja"></a>又亦可云元发大心。<a id="a-Jb"></a>故无中以小接谓有。<a id="a-Jc"></a>次约佛智先立句。<a id="a-Jd"></a>次释亦应更须翻倒说之。<a id="a-Je"></a>实智所明说城为化故。<a id="a-Jf"></a>亦无权智所明。<a id="a-Jg"></a>为子造车故亦有。<a id="a-Jh"></a>云云者。<a id="a-Ji"></a>应须具明多种有无。<a id="a-Jj"></a>约能设教故俱有。<a id="a-Jk"></a>约所证理故俱无。<a id="a-Jl"></a>覆实故有。<a id="a-Jm"></a>开权故无。<a id="a-Jn"></a>施权故有。<a id="a-Jo"></a>废权故无。<a id="a-Jp"></a>俱是造作故有。<a id="a-Jq"></a>俱是化他故无。<a id="a-Jr"></a>故知法华非但化城亦是化车。<a id="a-Js"></a>皆逐便耳。<a id="a-Jt"></a>化城正意为退大者。<a id="a-Ju"></a>更与上问对论同异。<a id="a-Jv"></a>故今文云。<a id="a-Jw"></a>前路犹远今欲退还。<a id="a-Jx"></a>上两周未有此语。<a id="a-Jy"></a>但云没苦及以所烧。<a id="a-Jz"></a>此亦一往亦可退大者。<a id="a-K0"></a>利通上二周元小者。<a id="a-K1"></a>钝应在第三三车通今昔等者。<a id="a-K2"></a>昔指三味今谓法华。<a id="a-K3"></a>故二教中俱有三车。<a id="a-K4"></a>但昔正用今述昔耳。<a id="a-K5"></a>又应以体外体内之名以简今昔。<a id="a-K6"></a>言化城等者。<a id="a-K7"></a>亦应更云化城唯在今。<a id="a-K8"></a>言教意者。<a id="a-K9"></a>若不于今经以说教意。<a id="a-KA"></a>不可辄云小果是化。<a id="a-KB"></a>正施小时。<a id="a-KC"></a>云是实故。<a id="a-KD"></a>故云未道是化。<a id="a-KE"></a>至今经中初设之时。<a id="a-KF"></a>即云化作者。<a id="a-KG"></a>以是声闻大机动时。<a id="a-KH"></a>得说教意云城是化。<a id="a-KI"></a>故知化城在昔对人亦三。<a id="a-KJ"></a>三车在昔对理亦一。<a id="a-KK"></a>问化为三车等者。<a id="a-KL"></a>问意者。<a id="a-KM"></a>车城二果俱在涅槃。<a id="a-KN"></a>城有化名。<a id="a-KO"></a>车岂非化。<a id="a-KP"></a>忽若许化同异云何。<a id="a-KQ"></a>答中一往二轮虽复小异。<a id="a-KR"></a>论其施化大旨仍同。<a id="a-KS"></a>今从便易通且从化说宜从教。<a id="a-KT"></a>又亦应云譬如幻士为幻人说。<a id="a-KU"></a>车亦名化而于中道说二涅槃城亦是教。<a id="a-KV"></a>故知不可从譬互执。<a id="a-KW"></a>又约声色者。<a id="a-KX"></a>亦暂约喻车亦通色说城。<a id="a-KY"></a>是教如前云云。<a id="a-KZ"></a>问城与等者问也。<a id="a-Ka"></a>使能下答也。<a id="a-Kb"></a>亦且一往城亦教故。<a id="a-Kc"></a>故下所列因缘四谛还是城家能诠教也。<a id="a-Kd"></a>城既有教城还是动。<a id="a-Ke"></a>何故唯静教通因果者。<a id="a-Kf"></a>能诠因果故也。<a id="a-Kg"></a>车城唯为果作譬也。<a id="a-Kh"></a>故知俱教并果。<a id="a-Ki"></a>何须别途教通有为无为等者。<a id="a-Kj"></a>亦约能诠有为无为耳。<a id="a-Kk"></a>车城在果约无为故意亦如向令无各计。<a id="a-Kl"></a>故更于权智广破定计五处。<a id="a-Km"></a>明开权中云虽各于教行人理及知不知。<a id="a-Kn"></a>且随文相一往而说。<a id="a-Ko"></a>故一一文皆须并具四一明如来知不知等也。<a id="a-Kp"></a>今为汝等作大导师。<a id="a-Kq"></a>为合多诸人众者。<a id="a-Kr"></a>此以能将。<a id="a-Ks"></a>显于所将。<a id="a-Kt"></a>说二涅槃者下。<a id="a-Ku"></a>此中三释。<a id="a-Kv"></a>具如前文约烦恼生死及智初文约惑。<a id="a-Kw"></a>次文约二乘是约智也。<a id="a-Kx"></a>后文约生死。<a id="a-Ky"></a>言中道下云云者。<a id="a-Kz"></a>二死中间名为中道。<a id="a-L0"></a>当知亦可作空有二边共不共真俗权实大小等说之。<a id="a-L1"></a>如文下云云者。<a id="a-L2"></a>令引文耳。<a id="a-L3"></a>上懈退中三。<a id="a-L4"></a>今略不颂第一中路。<a id="a-L5"></a>又不颂第三不能复进。<a id="a-L6"></a>文阙。<a id="a-L7"></a>重空三昧者。<a id="a-L8"></a>大论云。<a id="a-L9"></a>无相无相乃至无愿无愿。<a id="a-LA"></a>观心释化亦须约圆。<a id="a-LB"></a>颂合譬中。<a id="a-LC"></a>经云为一切导师。<a id="a-LD"></a>文云合五百者。<a id="a-LE"></a>即导师譬。<a id="a-LF"></a>五百由旬从所行说。<a id="a-LG"></a>上颂开中不颂中路者。<a id="a-LH"></a>亦是文略。<a id="a-LI"></a>应云亦不颂不进。<a id="a-LJ"></a>今颂合中路。<a id="a-LK"></a>又无余二。<a id="a-LL"></a>不纵不横具如止观第二第三及玄文三法。</p>
 </body>
</html>