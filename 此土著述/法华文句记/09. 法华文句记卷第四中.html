<!doctype html>
<html id="z3IBWYt1Mq" data-ver="1153">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第四中</h1>
  <p id="a2">次诸法下释甚深境界者。<a id="a-3"></a>此是法华之理本。<a id="a-4"></a>诸教之端首。<a id="a-5"></a>释义之关键。<a id="a-6"></a>众生之依止。<a id="a-7"></a>发心之凭仗。<a id="a-8"></a>权谋之用体迷悟之根源。<a id="a-9"></a>果德之理本。<a id="a-A"></a>一化之周穷。<a id="a-B"></a>五时之终卒。<a id="a-C"></a>得此十义以消诸异坦然无误。<a id="a-D"></a>所以先叹能依之智。<a id="a-E"></a>即五佛之权实。<a id="a-F"></a>权实何依。<a id="a-G"></a>所谓妙境。<a id="a-H"></a>境不称智尚非佛智。<a id="a-I"></a>况无境可论直云对等。<a id="a-J"></a>何能晓此难思妙智是以广破诸师。<a id="a-K"></a>次广建立。<a id="a-L"></a>玄及止观以此为主。<a id="a-M"></a>一家用义大括包富者莫不由此。<a id="a-N"></a>恐后辈犹亡其所归。<a id="a-O"></a>故殷勤烦重。<a id="a-P"></a>亲见寻斯教者。<a id="a-Q"></a>犹昧故耳。<a id="a-R"></a>故须思之故须思之。<a id="a-S"></a>若迷此意诸教之蹊径任运失趣。<a id="a-T"></a>一化之条流于兹枯竭。<a id="a-U"></a>光宅云。<a id="a-V"></a>三三者。<a id="a-W"></a>谓人教因。<a id="a-X"></a>昔无果义故三乘各三。<a id="a-Y"></a>一理非虚故。<a id="a-Z"></a>言实相者。<a id="a-a"></a>应云非虚故实非相为相。<a id="a-b"></a>故名实相。<a id="a-c"></a>四一之中偏举理者。<a id="a-d"></a>准光宅意既同旧人。<a id="a-e"></a>不立理一。<a id="a-f"></a>但云理是四一之本。<a id="a-g"></a>故四俱名一。<a id="a-h"></a>此不及今文云四中之一。<a id="a-i"></a>此去讫北师并是光宅释也。<a id="a-j"></a>菩萨以六度为体者。<a id="a-k"></a>光宅亦立三祇菩萨。<a id="a-l"></a>以为三乘之中菩萨。<a id="a-m"></a>即今文三藏菩萨也。<a id="a-n"></a>近代以来此义全弃。<a id="a-o"></a>五百所集须归五天若但会退大自归佛道不关此者。<a id="a-p"></a>何但定性永灭。<a id="a-q"></a>亦乃菩萨空谈。<a id="a-r"></a>云云者。<a id="a-s"></a>应明支佛声闻以谛缘为体。<a id="a-t"></a>实境有四一以四广其一理者。<a id="a-u"></a>因缘等四判为实境。<a id="a-v"></a>故以此等广谈理一。<a id="a-w"></a>畅师但约佛上。<a id="a-x"></a>唯立一实而无三权。<a id="a-y"></a>对十力者非无此理。<a id="a-z"></a>望今四释佛乘一释尚自未周。<a id="a-10"></a>以无究竟空假中等故也。<a id="a-11"></a>于中相是总举十力之相。<a id="a-12"></a>次是别对性等体为根本。<a id="a-13"></a>最后云总者。<a id="a-14"></a>约前八力释处非处即以本末总收前九。<a id="a-15"></a>上来诸释非不一途者。<a id="a-16"></a>诸释可见。<a id="a-17"></a>望今家释各得十界十如中之少分。<a id="a-18"></a>故云一途。<a id="a-19"></a>光宅虽似自得四圣而但立九。<a id="a-1A"></a>又分擗九五权四实。<a id="a-1B"></a>北瑶二师虽具立十而不分判。<a id="a-1C"></a>但在三乘又无一实。<a id="a-1D"></a>然攒众释既许三乘及以一乘。<a id="a-1E"></a>三一俱有性相等十。<a id="a-1F"></a>何为不语六道十耶。<a id="a-1G"></a>四圣是事从因至果。<a id="a-1H"></a>六道亦事亦应例然。<a id="a-1I"></a>因果既同十义宁阙。<a id="a-1J"></a>四圣是能照六道是所照。<a id="a-1K"></a>十界是所照佛乘是能照。<a id="a-1L"></a>故佛智照十界十如三谛具足。<a id="a-1M"></a>究竟等言其理宛尔。<a id="a-1N"></a>何故诸佛各据一途。<a id="a-1O"></a>使佛境智不具足耶。<a id="a-1P"></a>今师不能细斥。<a id="a-1Q"></a>但总破光宅云文理不通等也。<a id="a-1R"></a>理谓道理。<a id="a-1S"></a>文即现文。<a id="a-1T"></a>初文可见。<a id="a-1U"></a>次破理中先以十中四五对难。<a id="a-1V"></a>因果者。<a id="a-1W"></a>因缘是。<a id="a-1X"></a>因果报是果。<a id="a-1Y"></a>若实下约人对破且依四五。<a id="a-1Z"></a>若依今文应约十界以论有无。<a id="a-1a"></a>次义不下结破。<a id="a-1b"></a>文云诸法。<a id="a-1c"></a>须收十界界界十如。<a id="a-1d"></a>实相是界如之体。<a id="a-1e"></a>若唯一但四。<a id="a-1f"></a>体外尚遗九五。<a id="a-1g"></a>况复十十皆如。<a id="a-1h"></a>今欲正解。<a id="a-1i"></a>先引大论即达磨所用。<a id="a-1j"></a>引论意者但泛为类例。<a id="a-1k"></a>非的同也。<a id="a-1l"></a>论既云一一法各有九种。<a id="a-1m"></a>故知光宅不应以四五别判。<a id="a-1n"></a>诸师不应以三一各据。<a id="a-1o"></a>故知但依十界十法则诸家咸坏。<a id="a-1p"></a>况复四释冠绝古今。<a id="a-1q"></a>如此消文方契经旨。<a id="a-1r"></a>诸师分擗理趣在何。<a id="a-1s"></a>此达磨郁多罗是杂心论主。<a id="a-1t"></a>婆沙有法救论师。<a id="a-1u"></a>是杂心论主所承。<a id="a-1v"></a>从师为名。<a id="a-1w"></a>既依大论不别分张。<a id="a-1x"></a>今一一句中皆云即是法华中如是相等。<a id="a-1y"></a>纵不委细免上诸非。<a id="a-1z"></a>次今明下正解中。<a id="a-20"></a>先述标章。<a id="a-21"></a>次正释中文为三意。<a id="a-22"></a>初列章。<a id="a-23"></a>次引圣言为证。<a id="a-24"></a>三正释。<a id="a-25"></a>引证文中初二文可见。<a id="a-26"></a>次引离合中云止止不须说等者。<a id="a-27"></a>以此十法随自随他。<a id="a-28"></a>唯佛决了故云我法妙难思。<a id="a-29"></a>但引合文义兼于离。<a id="a-2A"></a>既云难思方能遍逗故须离也。<a id="a-2B"></a>引约位中云唯佛与佛等者。<a id="a-2C"></a>三德极理非七方便所知故也。<a id="a-2D"></a>虽复不知诸位法尔。<a id="a-2E"></a>故分此十所属不同。<a id="a-2F"></a>三正释者。<a id="a-2G"></a>初十界中为十。<a id="a-2H"></a>先标列。<a id="a-2I"></a>次法虽下界如摄法。<a id="a-2J"></a>三如地狱下示相。<a id="a-2K"></a>四故毗昙下以小例大。<a id="a-2L"></a>五当知下以理准例知有界如。<a id="a-2M"></a>六若照下判。<a id="a-2N"></a>言自位者。<a id="a-2O"></a>虽明十界界界各十。<a id="a-2P"></a>且照当界以九为权。<a id="a-2Q"></a>以一为实。<a id="a-2R"></a>故须结云一中无量。<a id="a-2S"></a>一界具十一一十如。<a id="a-2T"></a>若自若他若因若果在一心故。<a id="a-2U"></a>故云无量中一一中无量。<a id="a-2V"></a>不可以一说。<a id="a-2W"></a>不可以多说。<a id="a-2X"></a>不可以权说。<a id="a-2Y"></a>不可以实说。<a id="a-2Z"></a>因果善恶空有大小。<a id="a-2a"></a>凡圣渐顿开合心法依正。<a id="a-2b"></a>一多自在。<a id="a-2c"></a>一切诸法悉皆如是。<a id="a-2d"></a>是知谭法界者未穷斯妙。<a id="a-2e"></a>致使惑果事而迷因理。<a id="a-2f"></a>七若照六道下兼破光宅。<a id="a-2g"></a>光宅既无十界。<a id="a-2h"></a>今且依彼破之。<a id="a-2i"></a>纵依十界各具十如。<a id="a-2j"></a>当分历历思议境耳。<a id="a-2k"></a>况复光宅但在四圣四五不同。<a id="a-2l"></a>八所以下结位。<a id="a-2m"></a>先重立境云一中无量。<a id="a-2n"></a>凡夫绝理等者。<a id="a-2o"></a>自鄙无分故云绝理。<a id="a-2p"></a>随想异见故云情迷。<a id="a-2q"></a>既绝且迷徒具何益。<a id="a-2r"></a>二乘等者。<a id="a-2s"></a>即二教二乘。<a id="a-2t"></a>三道即是舍而不观。<a id="a-2u"></a>避空求空反资小脱。<a id="a-2v"></a>菩萨等者。<a id="a-2w"></a>藏通照六别照次第。<a id="a-2x"></a>故云不周。<a id="a-2y"></a>皆迷己界不达佛界。<a id="a-2z"></a>不了了言尚该十地。<a id="a-30"></a>故今应指别地及因。<a id="a-31"></a>横竖具足者。<a id="a-32"></a>一中无量为横无量即一为竖。<a id="a-33"></a>多一相即故云具足。<a id="a-34"></a>九唯独下引证结意如文。<a id="a-35"></a>十上玄义下指广。<a id="a-36"></a>具如玄文境妙末云。<a id="a-37"></a>舒之则充满法界。<a id="a-38"></a>不知从何而来。<a id="a-39"></a>收之则莫知所在。<a id="a-3A"></a>不知从何而去。<a id="a-3B"></a>及释法中广释十界十如也。<a id="a-3C"></a>次约佛界为四。<a id="a-3D"></a>初正释。<a id="a-3E"></a>次此具下称叹。<a id="a-3F"></a>三例亦下例释。<a id="a-3G"></a>四如来下举果结斥。</p>
  <p id="a3H">问。<a id="a-3I"></a>此中佛界与前十中佛界何别。</p>
  <p id="a3J">答。<a id="a-3K"></a>前则在迷在因通悟通果。<a id="a-3L"></a>今乃唯果不通因迷。<a id="a-3M"></a>故一一法皆用双非。<a id="a-3N"></a>非相非假非不相非空。<a id="a-3O"></a>虽出双非意存三谛。<a id="a-3P"></a>下九准知乃至本末究竟等也。<a id="a-3Q"></a>如是方名究竟佛乘。<a id="a-3R"></a>是故皆以大车文结。<a id="a-3S"></a>此则于今品文。<a id="a-3T"></a>是佛果家之诸法实相。<a id="a-3U"></a>于彼譬说。<a id="a-3V"></a>即至道场之庄严大车。<a id="a-3W"></a>于彼宿世。<a id="a-3X"></a>即极果佛之开权实渚。<a id="a-3Y"></a>于彼本门。<a id="a-3Z"></a>即久成佛之所契妙法。<a id="a-3a"></a>若正宗可识岂迷流通一句一偈之言弥可信也。<a id="a-3b"></a>三德三轨之说皎若目前。<a id="a-3c"></a>若得此意广演于八年。<a id="a-3d"></a>不出乎一念。<a id="a-3e"></a>经五十小劫讵动于刹那。<a id="a-3f"></a>例知一代逗机居于心性。<a id="a-3g"></a>十方佛事宛然瞩目。<a id="a-3h"></a>法界根性览而易通。<a id="a-3i"></a>随宜所说咸指藏理。<a id="a-3j"></a>结斥中以眼为喻者。<a id="a-3k"></a>且以小乘慧眼见空。<a id="a-3l"></a>与而为论云得一眼。<a id="a-3m"></a>初住菩萨乃至等觉犹有无明。<a id="a-3n"></a>今且斥方便教菩萨未见中者。<a id="a-3o"></a>并如夜视。<a id="a-3p"></a>次释离合中为四。<a id="a-3q"></a>初正释。<a id="a-3r"></a>次离开下举境称叹。<a id="a-3s"></a>三凡夫下斥。<a id="a-3t"></a>四为此下结。<a id="a-3u"></a>初文为三即三语也。<a id="a-3v"></a>随自方在今经细寻可见。<a id="a-3w"></a>四约但中二先正释十如。<a id="a-3x"></a>次初位下重释究竟等。<a id="a-3y"></a>初文者。<a id="a-3z"></a>相性体三与前佛界不无小异。<a id="a-40"></a>前明已成佛果。<a id="a-41"></a>故以修性对论而具十法。<a id="a-42"></a>今明位涉圣凡。<a id="a-43"></a>分对十法。<a id="a-44"></a>十法位别故云约位。<a id="a-45"></a>以初三唯理位定在凡。<a id="a-46"></a>力在五品。<a id="a-47"></a>作在六根。<a id="a-48"></a>因缘即是初住已上修得缘了。<a id="a-49"></a>果报即是极果菩提涅槃。<a id="a-4A"></a>菩提果也。<a id="a-4B"></a>涅槃报也。<a id="a-4C"></a>是故初三且在通列十界。<a id="a-4D"></a>界界三德同在理性。<a id="a-4E"></a>故十界之言亦唯在理。<a id="a-4F"></a>若不尔者。<a id="a-4G"></a>何故云若研此十界等耶。<a id="a-4H"></a>故理性三德其文在斯。<a id="a-4I"></a>然诸文中多约修性相对辩者。<a id="a-4J"></a>为成教相故也。<a id="a-4K"></a>读者悉之。<a id="a-4L"></a>今见此文应贯诸说。<a id="a-4M"></a>若研至如是果报者。<a id="a-4N"></a>初之三法既俱在性在因。<a id="a-4O"></a>合名为正。<a id="a-4P"></a>故力已下属修属果。<a id="a-4Q"></a>所以观行位去研此性境。<a id="a-4R"></a>有除粗惑之力。<a id="a-4S"></a>及有似行之作。<a id="a-4T"></a>若入分真对彼性三。<a id="a-4U"></a>合名为正乃以具助名为因缘。<a id="a-4V"></a>至究竟位菩提名果。<a id="a-4W"></a>涅槃名报。<a id="a-4X"></a>虽分对始末。<a id="a-4Y"></a>乃是一佛法界因果之位。<a id="a-4Z"></a>故不同古人以权实擗判。<a id="a-4a"></a>初三等者。<a id="a-4b"></a>初谓相等因中三法。<a id="a-4c"></a>后即报中果地三法。<a id="a-4d"></a>故知三德即是三谛。<a id="a-4e"></a>故云初后至究竟等。<a id="a-4f"></a>初位下重释究竟为二。<a id="a-4g"></a>谓释结。<a id="a-4h"></a>释中三。<a id="a-4i"></a>先重释三德本末不二。<a id="a-4j"></a>结成绝叹之境。<a id="a-4k"></a>次重释究竟等成于不二三释不思议。<a id="a-4l"></a>初释三德者。<a id="a-4m"></a>恶即三恶善即三善。<a id="a-4n"></a>贤谓小贤。<a id="a-4o"></a>圣谓小圣。<a id="a-4p"></a>小谓小中贤圣。<a id="a-4q"></a>大谓大中诸位。<a id="a-4r"></a>重释究竟等者。<a id="a-4s"></a>又三。<a id="a-4t"></a>初约惑中先立境。<a id="a-4u"></a>次若迷下约于迷悟。<a id="a-4v"></a>对辩三谛。<a id="a-4w"></a>三又权实下约人约教。<a id="a-4x"></a>所以四释者。<a id="a-4y"></a>明理摄遍约十界释。<a id="a-4z"></a>明自证极约佛界释。<a id="a-50"></a>明佛化用约离合释。<a id="a-51"></a>明三德遍约诸位释。<a id="a-52"></a>若望止观互用宽狭。<a id="a-53"></a>今具四释则此宽彼狭。<a id="a-54"></a>此但正报不语三千。<a id="a-55"></a>则此狭彼宽名目虽然理必齐等。<a id="a-56"></a>因必具果正必有依。<a id="a-57"></a>然本论中释此十如。<a id="a-58"></a>理穷教极。<a id="a-59"></a>今述论旨使与一家义意冥会。<a id="a-5A"></a>论云成就不可说尽也实相者。<a id="a-5B"></a>谓如来藏法身之体不变故。<a id="a-5C"></a>佛智具足知此实体。<a id="a-5D"></a>经云如是相等者。<a id="a-5E"></a>论云何等法云何法。<a id="a-5F"></a>何似法何相法。<a id="a-5G"></a>何体法。<a id="a-5H"></a>何等法者。<a id="a-5I"></a>谓三乘法。<a id="a-5J"></a>云何法者。<a id="a-5K"></a>起种种事说。<a id="a-5L"></a>何似法者。<a id="a-5M"></a>依三门得清净故。<a id="a-5N"></a>何相法者。<a id="a-5O"></a>三种之义一相法故。<a id="a-5P"></a>何体法者。<a id="a-5Q"></a>唯一佛乘无异故也。<a id="a-5R"></a>今谓初句先明十如通三乘法。<a id="a-5S"></a>次句者。<a id="a-5T"></a>所谓三乘教差别故。<a id="a-5U"></a>次句者。<a id="a-5V"></a>即三乘人依教契实。<a id="a-5W"></a>次句者。<a id="a-5X"></a>开三乘相无他相故。<a id="a-5Y"></a>次句者。<a id="a-5Z"></a>开三乘体唯一实故。<a id="a-5a"></a>论又云。<a id="a-5b"></a>何等法者。<a id="a-5c"></a>有为无为法。<a id="a-5d"></a>云何法者。<a id="a-5e"></a>因缘非因缘法。<a id="a-5f"></a>何似法者。<a id="a-5g"></a>常无常法。<a id="a-5h"></a>何相法者。<a id="a-5i"></a>生等三相。<a id="a-5j"></a>即不生等三相法故。<a id="a-5k"></a>何体法者。<a id="a-5l"></a>谓五阴非五阴。<a id="a-5m"></a>今谓此番离开三乘。<a id="a-5n"></a>展转别释归实相体。<a id="a-5o"></a>初句者。<a id="a-5p"></a>以声闻无为对六道法是有为故。<a id="a-5q"></a>次句者。<a id="a-5r"></a>以支佛对余非因缘故。<a id="a-5s"></a>次句者。<a id="a-5t"></a>以菩萨法对余八界悉无常故。<a id="a-5u"></a>次句者。<a id="a-5v"></a>总以三乘对余六界皆三相故。<a id="a-5w"></a>次句者。<a id="a-5x"></a>十界五阴皆实体故。<a id="a-5y"></a>论又云。<a id="a-5z"></a>何似法者。<a id="a-60"></a>无常有为因缘法。<a id="a-61"></a>何相法者。<a id="a-62"></a>谓可见相等法故也。<a id="a-63"></a>何体法者。<a id="a-64"></a>谓五阴法能取可取。<a id="a-65"></a>是苦集体。<a id="a-66"></a>又五阴者。<a id="a-67"></a>是道谛体。<a id="a-68"></a>今谓此一番释以上二句。<a id="a-69"></a>总合在于第三句中。<a id="a-6A"></a>仍撮第三入第四中。<a id="a-6B"></a>谓三乘法皆可见故。<a id="a-6C"></a>又撮第四入第五中。<a id="a-6D"></a>成初苦集。<a id="a-6E"></a>复指苦集全是定慧。<a id="a-6F"></a>故云。<a id="a-6G"></a>又五阴者。<a id="a-6H"></a>是道谛体。<a id="a-6I"></a>故知六道三乘望实犹是苦集。<a id="a-6J"></a>论又云复有依说。<a id="a-6K"></a>何等法者。<a id="a-6L"></a>谓名字句身故。<a id="a-6M"></a>云何法者。<a id="a-6N"></a>依如来说法故。<a id="a-6O"></a>何似法者。<a id="a-6P"></a>能教可化众生故。<a id="a-6Q"></a>何相法者。<a id="a-6R"></a>依音声取彼法故。<a id="a-6S"></a>何体法者。<a id="a-6T"></a>假名体法相故。<a id="a-6U"></a>今谓此一番释。<a id="a-6V"></a>还依五句欲以教法通说前故。<a id="a-6W"></a>初句者。<a id="a-6X"></a>具诠十界权实法故。<a id="a-6Y"></a>次句者。<a id="a-6Z"></a>所依皆实无余教故。<a id="a-6a"></a>次句者。<a id="a-6b"></a>明权实根缘受不同故。<a id="a-6c"></a>次句者。<a id="a-6d"></a>明诸根缘会大化故。<a id="a-6e"></a>次句者。<a id="a-6f"></a>明能化所化能诠所诠皆假施设以望所诠唯证实故。<a id="a-6g"></a>信知论文不可辄判。<a id="a-6h"></a>故用今意方应妙旨。<a id="a-6i"></a>况论四释即是今家四释故也。<a id="a-6j"></a>初释既以三乘体相皆一体相。<a id="a-6k"></a>即佛界释也。<a id="a-6l"></a>次释既以三乘对六道释即十界释也。<a id="a-6m"></a>次释既约苦集对道。<a id="a-6n"></a>此外无余即约位释。<a id="a-6o"></a>次释即约能诠教释。<a id="a-6p"></a>由教权实故有施会即离合释。<a id="a-6q"></a>故知一家大义并与论旨冥符。<a id="a-6r"></a>是则现文一十八句。<a id="a-6s"></a>乃成一十八重释十如也。<a id="a-6t"></a>论文丰富而人莫知。<a id="a-6u"></a>今从总论故且四重释耳。<a id="a-6v"></a>三若就下释不思议者。<a id="a-6w"></a>前境虽已成不思议。<a id="a-6x"></a>其名仍通。<a id="a-6y"></a>故今更对思议辩之。<a id="a-6z"></a>令识前四释真不思议。<a id="a-70"></a>先略出体相。<a id="a-71"></a>次引事类况。<a id="a-72"></a>三举理况结。<a id="a-73"></a>初文先略出。<a id="a-74"></a>次诸经下指广。<a id="a-75"></a>初文先法。<a id="a-76"></a>次譬。<a id="a-77"></a>初文先释名也。<a id="a-78"></a>出心数法故不可思。<a id="a-79"></a>过言语道故不可议。<a id="a-7A"></a>次不能行等出体也。<a id="a-7B"></a>体非因果及非能趣。<a id="a-7C"></a>行者因也。<a id="a-7D"></a>到者果也。<a id="a-7E"></a>此体不当因之与果。<a id="a-7F"></a>若其属能则不关体。<a id="a-7G"></a>次举譬譬中三。<a id="a-7H"></a>谓法喻合。<a id="a-7I"></a>初法者。<a id="a-7J"></a>观色是常故不败坏。<a id="a-7K"></a>常必具四。<a id="a-7L"></a>四秖是心不异亦尔。<a id="a-7M"></a>譬类中二重。<a id="a-7N"></a>初以明暗喻不思议与惑同体。<a id="a-7O"></a>故指月光全明是暗。<a id="a-7P"></a>次又日出时下譬转暗为明。<a id="a-7Q"></a>云常在者。<a id="a-7R"></a>秖是暗无暗性举暗是明。<a id="a-7S"></a>迷悟亦尔。<a id="a-7T"></a>理性无殊。<a id="a-7U"></a>因位之明与无明杂体不可别。<a id="a-7V"></a>故云共合。<a id="a-7W"></a>入分真位破一分暗。<a id="a-7X"></a>所破之暗体变为明。<a id="a-7Y"></a>岂有所破移在异方。<a id="a-7Z"></a>无所趣故故云常在。<a id="a-7a"></a>岂智明发仍存先暗。<a id="a-7b"></a>云常在耶。<a id="a-7c"></a>虽云常在终须破尽。<a id="a-7d"></a>究竟永净方名常在。<a id="a-7e"></a>生死与道合下合也。<a id="a-7f"></a>次指广如文。<a id="a-7g"></a>就事况者。<a id="a-7h"></a>四不思议中阙释佛者。<a id="a-7i"></a>世易信故。<a id="a-7j"></a>教多说故。<a id="a-7k"></a>故以佛在四中之一。<a id="a-7l"></a>三类尚尔。<a id="a-7m"></a>何况佛耶。<a id="a-7n"></a>云如阿含者。<a id="a-7o"></a>如增一十八云。<a id="a-7p"></a>舍利弗说。<a id="a-7q"></a>界生不知如来寿命。<a id="a-7r"></a>佛言。<a id="a-7s"></a>有四不思议非小乘所知。<a id="a-7t"></a>云何为四。<a id="a-7u"></a>如文。<a id="a-7v"></a>因释世界不可思议。<a id="a-7w"></a>引经为证。<a id="a-7x"></a>言阿含云一士夫者。<a id="a-7y"></a>杂含亦云。<a id="a-7z"></a>佛在舍卫。<a id="a-80"></a>有多比丘在食堂上。<a id="a-81"></a>思惟世间。<a id="a-82"></a>佛知其念。<a id="a-83"></a>诣食堂上告诸比丘。<a id="a-84"></a>汝等思惟世间。<a id="a-85"></a>非义非饶益不顺涅槃。<a id="a-86"></a>汝当思惟作四圣谛。<a id="a-87"></a>此是有义有饶益正向涅槃。<a id="a-88"></a>如过去世时有一士夫。<a id="a-89"></a>在王舍城俱絺池侧。<a id="a-8A"></a>不正思惟。<a id="a-8B"></a>见无数四兵入藕丝孔中。<a id="a-8C"></a>见已作是念。<a id="a-8D"></a>狂耶失性耶。<a id="a-8E"></a>世间无是狂而今见之。<a id="a-8F"></a>时去城不远有大会。<a id="a-8G"></a>士夫往问如是之事。<a id="a-8H"></a>大会皆谓是士夫狂。<a id="a-8I"></a>失性故尔。<a id="a-8J"></a>彼见佛问。<a id="a-8K"></a>佛言。<a id="a-8L"></a>非狂是实。<a id="a-8M"></a>彼池不远有天与阿修罗共战。<a id="a-8N"></a>修罗兵败入中藏耳。<a id="a-8O"></a>是故比丘莫思惟世间。<a id="a-8P"></a>非汝所及。<a id="a-8Q"></a>释龙中兼明有天亦能出雨。<a id="a-8R"></a>即龙类也。<a id="a-8S"></a>五道下郤释众生。<a id="a-8T"></a>论云。<a id="a-8U"></a>五道各有自尔力故。<a id="a-8V"></a>婆沙杂揵度中云。<a id="a-8W"></a>若因祭祀唯鬼神得。</p>
  <p id="a8X">问。<a id="a-8Y"></a>为胜为劣。</p>
  <p id="a8Z">答。<a id="a-8a"></a>非胜非劣。<a id="a-8b"></a>若胜天人应得。<a id="a-8c"></a>若劣地狱应得。<a id="a-8d"></a>以其道有自尔力故。<a id="a-8e"></a>准斯诚教。<a id="a-8f"></a>可证世人设六道者不可尽得。<a id="a-8g"></a>此是梁武见江东人多好淫祀。<a id="a-8h"></a>故以相似佛法权宜替之。<a id="a-8i"></a>论云。<a id="a-8j"></a>如人不能离地四指于须臾间。<a id="a-8k"></a>为能飞空高下自在。<a id="a-8l"></a>前寄雨一事者。<a id="a-8m"></a>明余道不能。<a id="a-8n"></a>如善住龙王以比智力。<a id="a-8o"></a>知帝释欲与修罗战。<a id="a-8p"></a>脊骨便鸣。<a id="a-8q"></a>若帝释欲入园时。<a id="a-8r"></a>脊上自然有香象现。<a id="a-8s"></a>此畜生道中不思议摄。<a id="a-8t"></a>如鬼能变食等。<a id="a-8u"></a>又云。<a id="a-8v"></a>诸土各有自尔力。<a id="a-8w"></a>如释签。<a id="a-8x"></a>言此有三异者。<a id="a-8y"></a>以此颂二智文。<a id="a-8z"></a>望前初章叹诸佛二智文具三异。<a id="a-90"></a>初句颂实智中。<a id="a-91"></a>但有二异。<a id="a-92"></a>下三句叹权智中。<a id="a-93"></a>又有一异初异应云双只。<a id="a-94"></a>次异中云开合者。<a id="a-95"></a>上长行中人法俱开故诸佛中并二智各明叹释结故云开。<a id="a-96"></a>今但云世雄故云合。<a id="a-97"></a>人必兼法故云人总也。<a id="a-98"></a>言法别者。<a id="a-99"></a>被物时异故有权实。<a id="a-9A"></a>此别仍合无叹等三。<a id="a-9B"></a>故第三异。<a id="a-9C"></a>云二乘及一切众生者。<a id="a-9D"></a>同是不知之人尚未足异。<a id="a-9E"></a>应云上人法并举。<a id="a-9F"></a>故云其智慧门法也。<a id="a-9G"></a>一切声闻等人也。<a id="a-9H"></a>今但出人又是有无异也。<a id="a-9I"></a>亦是双只异也。<a id="a-9J"></a>又上文不分四佛。<a id="a-9K"></a>但云诸佛。<a id="a-9L"></a>故今前行但云世雄。<a id="a-9M"></a>即当诸佛。<a id="a-9N"></a>后行但云佛力不云吾今。<a id="a-9O"></a>以前文中释迦权智具有力无是等。<a id="a-9P"></a>知是颂释迦也。<a id="a-9Q"></a>又前文有诸佛字。<a id="a-9R"></a>则可分为四佛。<a id="a-9S"></a>今但云世雄似非诸佛。<a id="a-9T"></a>然以义分以世雄句有世字故。<a id="a-9U"></a>可属三世。<a id="a-9V"></a>世必有方故知是颂诸佛。<a id="a-9W"></a>后行直云佛灼然可属释迦。<a id="a-9X"></a>言佛力无畏是权智者。<a id="a-9Y"></a>前长行中指于因权。<a id="a-9Z"></a>此中既云功德。<a id="a-9a"></a>功德之言亦多在因。<a id="a-9b"></a>余法等者。<a id="a-9c"></a>前力无畏但是自行从因之权。<a id="a-9d"></a>是故余法为化他权。<a id="a-9e"></a>此之化他非指权法名为化他。<a id="a-9f"></a>但对自因名化他耳。<a id="a-9g"></a>但举初后者。<a id="a-9h"></a>仍先举后二却举初二。<a id="a-9i"></a>故先云大果报。<a id="a-9j"></a>次云性相义也。<a id="a-9k"></a>义字等者。<a id="a-9l"></a>义谓义理。<a id="a-9m"></a>秖一究竟之言。<a id="a-9n"></a>有空假中义理故也。<a id="a-9o"></a>大与种种等者。<a id="a-9p"></a>具如玄文破光宅中。<a id="a-9q"></a>彼云大故知是实种种故知是实。<a id="a-9r"></a>今文意云。<a id="a-9s"></a>权实互有。<a id="a-9t"></a>岂果报唯大性相唯种种耶。<a id="a-9u"></a>又释妙中大妙相望以为六句。<a id="a-9v"></a>六度至发心者。<a id="a-9w"></a>断即成佛故也。<a id="a-9x"></a>如意珠具如止观及记。<a id="a-9y"></a>无漏不思议者。<a id="a-9z"></a>当知此不思议之无漏。<a id="a-A0"></a>故无漏名同应思义别。<a id="a-A1"></a>云生出四种解释。<a id="a-A2"></a>已如上者指上四番释十如也。<a id="a-A3"></a>此下偈文对者是也。<a id="a-A4"></a>逮得涅槃指六度者。<a id="a-A5"></a>以望二乘此生即得。<a id="a-A6"></a>故云逮得。<a id="a-A7"></a>逮者及也。<a id="a-A8"></a>又今欲废小菩萨为旁。<a id="a-A9"></a>故旁云及也。<a id="a-AA"></a>当入灭耳。<a id="a-AB"></a>若不尔者。<a id="a-AC"></a>今准他人上之三句。<a id="a-AD"></a>正明二乘。<a id="a-AE"></a>脱缚即是已得涅槃。<a id="a-AF"></a>云何更云逮得涅槃。<a id="a-AG"></a>由闻三伪一真。<a id="a-AH"></a>是诸声闻但闻三乘皆是方便。<a id="a-AI"></a>方便即伪。<a id="a-AJ"></a>又闻要当说真实。<a id="a-AK"></a>所以疑其实未曾闻说唯一实。<a id="a-AL"></a>偏举二乘者。<a id="a-AM"></a>世人若问若三俱会何故此中叙疑但二。<a id="a-AN"></a>亦应反问。<a id="a-AO"></a>若菩萨无疑。<a id="a-AP"></a>何故下文云菩萨疑除。<a id="a-AQ"></a>若云疑通三人会唯有二。<a id="a-AR"></a>菩萨何过而不会之。<a id="a-AS"></a>经云疑除作不会释。<a id="a-AT"></a>此乃破经何名释经。<a id="a-AU"></a>一解脱者。<a id="a-AV"></a>昔教三人同一解脱。<a id="a-AW"></a>方等般若中虽闻胜脱。<a id="a-AX"></a>今从初说。<a id="a-AY"></a>有云。<a id="a-AZ"></a>已得三德中之一脱。<a id="a-Aa"></a>此不然也。<a id="a-Ab"></a>释三请者。<a id="a-Ac"></a>瑶师龙师非无眉目故不全破。<a id="a-Ad"></a>但不及今师。<a id="a-Ae"></a>以望三周抑令三请。<a id="a-Af"></a>此则释文所表俱有深致。<a id="a-Ag"></a>凡一家破义皆恐累后学。<a id="a-Ah"></a>于经有过强复破之。<a id="a-Ai"></a>不同世人任其胸臆。<a id="a-Aj"></a>又偈后三行半云动执生疑。<a id="a-Ak"></a>至尔时众中下但云腾疑致请者。</p>
  <p id="aAl">问。<a id="a-Am"></a>准品初开章云。<a id="a-An"></a>初略开三显一。<a id="a-Ao"></a>次尔时已下动执生疑。<a id="a-Ap"></a>及到此中何故乃以略开三文。<a id="a-Aq"></a>为动执生疑。<a id="a-Ar"></a>尔时已下文为腾疑请者何耶。</p>
  <p id="aAs">答。<a id="a-At"></a>但动执生疑之言。<a id="a-Au"></a>言兼两向。<a id="a-Av"></a>何者。<a id="a-Aw"></a>若在尔时大众中下。<a id="a-Ax"></a>意明由前略开动其旧执生其新疑。<a id="a-Ay"></a>若在三偈半文。<a id="a-Az"></a>意明此之略开动彼旧执。<a id="a-B0"></a>令生新疑。<a id="a-B1"></a>故复名长行之文。<a id="a-B2"></a>为腾疑致请。<a id="a-B3"></a>执既被动因兹有疑。<a id="a-B4"></a>今先腾疑后方致请。<a id="a-B5"></a>是故此文两向用之。<a id="a-B6"></a>非参错也。<a id="a-B7"></a>若以此文为腾疑致请。<a id="a-B8"></a>则应更开章云略开三为二。<a id="a-B9"></a>先长行并十七行半偈叹二智。<a id="a-BA"></a>次三行半正略开显动执生疑。<a id="a-BB"></a>文云执动疑生者。<a id="a-BC"></a>由前略开动其执故执动。<a id="a-BD"></a>由前生其疑故疑生。<a id="a-BE"></a>疑既生已。<a id="a-BF"></a>今但致请。<a id="a-BG"></a>是故章首但云腾疑致请得益之者悟有浅深。<a id="a-BH"></a>所引之人获记差别。<a id="a-BI"></a>约能引权众辩益不同已知显益欲知冥利。<a id="a-BJ"></a>须辩待时。<a id="a-BK"></a>尔时下次明二止。<a id="a-BL"></a>初止意者恐怀疑故。<a id="a-BM"></a>次舍利弗腾宿根利。<a id="a-BN"></a>是故更请。<a id="a-BO"></a>次佛止之护上慢故。<a id="a-BP"></a>次舍利弗述慧益多。<a id="a-BQ"></a>牒疑更请。<a id="a-BR"></a>一次正广开三中三。<a id="a-BS"></a>先分章示相。<a id="a-BT"></a>次义四分别。<a id="a-BU"></a>三依文正释。<a id="a-BV"></a>初文四。<a id="a-BW"></a>初引经标章。<a id="a-BX"></a>次举品分周。<a id="a-BY"></a>三亦名下三周异名。<a id="a-BZ"></a>四引例。<a id="a-Ba"></a>例如大品三根者。<a id="a-Bb"></a>第二十一方便品云。<a id="a-Bc"></a>须菩提白佛言。<a id="a-Bd"></a>如佛所说若广若略。<a id="a-Be"></a>诸菩萨等云何求耶。<a id="a-Bf"></a>佛言。<a id="a-Bg"></a>如是如是。<a id="a-Bh"></a>乃至一切种智如是相。<a id="a-Bi"></a>菩萨摩诃萨学是略摄般若波罗蜜。<a id="a-Bj"></a>则知一切法广略相。<a id="a-Bk"></a>世尊。<a id="a-Bl"></a>是利根菩萨亦入耶。<a id="a-Bm"></a>佛言。<a id="a-Bn"></a>利根中根定心散心并入是门。<a id="a-Bo"></a>是门无碍。<a id="a-Bp"></a>亦如三种发心不同。<a id="a-Bq"></a>以十义料简者。<a id="a-Br"></a>自古此文多有纷诤。<a id="a-Bs"></a>今为评判及以自立因为十门。<a id="a-Bt"></a>然此十门虽泛拾破。<a id="a-Bu"></a>一家置章不无次第。<a id="a-Bv"></a>初欲明所被之人。<a id="a-Bw"></a>先明能益之法。<a id="a-Bx"></a>故先辩三周通别同异。<a id="a-By"></a>次辩所被权实有无故。<a id="a-Bz"></a>次明第二。<a id="a-C0"></a>于实行中得入之人。<a id="a-C1"></a>三周不同由惑厚薄。<a id="a-C2"></a>虽现惑厚薄须知由宿根。<a id="a-C3"></a>虽已成根根须在悟。<a id="a-C4"></a>既得悟已必知领解。<a id="a-C5"></a>若有领解理须与记。<a id="a-C6"></a>得记之者悟有浅深。<a id="a-C7"></a>所引之人获记得否。<a id="a-C8"></a>能引之众须益有无。<a id="a-C9"></a>已识显益欲知冥利。<a id="a-CA"></a>故辩待时。<a id="a-CB"></a>初门自立。<a id="a-CC"></a>文初中云若我遇众生等。<a id="a-CD"></a>是因缘说者。<a id="a-CE"></a>昔曾结缘即是昔因。<a id="a-CF"></a>中间相遇处处皆以佛道成熟。<a id="a-CG"></a>今日五时咸资佛道。<a id="a-CH"></a>即始终赴物也根利未须述大通事。<a id="a-CI"></a>若谓此文属说法者。<a id="a-CJ"></a>虽在譬说文初。<a id="a-CK"></a>分文仍属法说文后。<a id="a-CL"></a>既在譬说题内。<a id="a-CM"></a>故且用之。<a id="a-CN"></a>不然则取次文用之。<a id="a-CO"></a>长者惊入是因缘者。<a id="a-CP"></a>昔因今缘是感应义。<a id="a-CQ"></a>长者是应所闻是机。<a id="a-CR"></a>惊入即是赴机故也。<a id="a-CS"></a>故知应赴即是今之一化故也。<a id="a-CT"></a>答意者。<a id="a-CU"></a>许各具三根。<a id="a-CV"></a>法说自被法说中三。<a id="a-CW"></a>余二亦尔。<a id="a-CX"></a>但说三根摄九即足。<a id="a-CY"></a>从正略旁者。<a id="a-CZ"></a>上根中上根为正。<a id="a-Ca"></a>中下是旁。<a id="a-Cb"></a>亦应云具论有三且言上耳。<a id="a-Cc"></a>若逗上根上三俱被。<a id="a-Cd"></a>但上根为多为正。<a id="a-Ce"></a>中下是略是旁。<a id="a-Cf"></a>中中上下下中中上亦复如是。<a id="a-Cg"></a>第二义中光宅有实为权所引。<a id="a-Ch"></a>则成定有实行。<a id="a-Ci"></a>引权意令有实。<a id="a-Cj"></a>开善定执引权意令无实。<a id="a-Ck"></a>今云有无且约实行。<a id="a-Cl"></a>权应暂有何须论之。<a id="a-Cm"></a>开善指四念处为初业故。<a id="a-Cn"></a>故云外凡。<a id="a-Co"></a>今言有者。<a id="a-Cp"></a>谁论初业能知常耶。<a id="a-Cq"></a>岂以初知令今无耶。<a id="a-Cr"></a>如大通佛所谁不知之。<a id="a-Cs"></a>亦言于今有住声闻地。<a id="a-Ct"></a>言宁有者甚不可也。<a id="a-Cu"></a>法华之前所执者谁。<a id="a-Cv"></a>经明等者。<a id="a-Cw"></a>正为光宅所破。<a id="a-Cx"></a>既云宁执小果。<a id="a-Cy"></a>权者何所引耶。<a id="a-Cz"></a>今先总斥二家乖经失义。<a id="a-D0"></a>乖经者。<a id="a-D1"></a>光宅也。<a id="a-D2"></a>今经二文得记故无。<a id="a-D3"></a>未记则有。<a id="a-D4"></a>又在昔故有于今则无。<a id="a-D5"></a>故今引文约开约记破其定有。<a id="a-D6"></a>若望后无计有则失。<a id="a-D7"></a>失义者破开善。<a id="a-D8"></a>若定无已下文是。<a id="a-D9"></a>既有入城必有实行。<a id="a-DA"></a>权何所引者复以光宅结破开善。<a id="a-DB"></a>故今立实有与光宅言同其意则别今虽云无亦与开善不同。<a id="a-DC"></a>从得记后说故。<a id="a-DD"></a>若定有者下破执定有。<a id="a-DE"></a>恐计三周后犹有声闻。<a id="a-DF"></a>若定无者。<a id="a-DG"></a>破定计无。<a id="a-DH"></a>如序品初因光横见文殊引往。<a id="a-DI"></a>方便品初千二百人法说周竟。<a id="a-DJ"></a>尚自不悟仍待譬说。<a id="a-DK"></a>宿世文中于今有住声闻地者。<a id="a-DL"></a>又举不知之人。<a id="a-DM"></a>云舍利弗辟支佛等。<a id="a-DN"></a>乃至流通处处有之。<a id="a-DO"></a>云何言无。<a id="a-DP"></a>又云无者。<a id="a-DQ"></a>破住果者定计永灭。<a id="a-DR"></a>非谓本无。<a id="a-DS"></a>若言下今文泛难。<a id="a-DT"></a>今许实有为权所引。<a id="a-DU"></a>仍恐他以三藏佛例。<a id="a-DV"></a>此义不例下今文申之。<a id="a-DW"></a>佛居果头则无实行。<a id="a-DX"></a>声闻不尔是故有之。<a id="a-DY"></a>三藏佛言出自今教。<a id="a-DZ"></a>故知不是他人难也。<a id="a-Da"></a>何处者。<a id="a-Db"></a>佛必三身圆满。<a id="a-Dc"></a>故称此佛为权。<a id="a-Dd"></a>若言三十四心。<a id="a-De"></a>此乃教权似实古今学者此佛尚不敢为权。<a id="a-Df"></a>谁知寂场不实。<a id="a-Dg"></a>今明下正解。<a id="a-Dh"></a>先立理。<a id="a-Di"></a>次引论。<a id="a-Dj"></a>初略立。<a id="a-Dk"></a>次云若从等者。<a id="a-Dl"></a>实智尚无阿鼻。<a id="a-Dm"></a>岂见定有声闻。<a id="a-Dn"></a>若说时未至有义非谬。<a id="a-Do"></a>故长者佛眼始终皆无。<a id="a-Dp"></a>以法眼观中途须有。<a id="a-Dq"></a>作人亦约未得记前。<a id="a-Dr"></a>次引论者为五。<a id="a-Ds"></a>一正引论。<a id="a-Dt"></a>二若依下以今经望论义立五种。<a id="a-Du"></a>三若从下判。<a id="a-Dv"></a>四若得下结意。<a id="a-Dw"></a>五复次下判大。<a id="a-Dx"></a>引论如文。<a id="a-Dy"></a>次今家依经望论。<a id="a-Dz"></a>但加佛道一种。<a id="a-E0"></a>三判中云若从决定至宝所者。<a id="a-E1"></a>约大虽无准小仍有。<a id="a-E2"></a>退菩提心仍属有者。<a id="a-E3"></a>由在小教。<a id="a-E4"></a>今谭其初故云退大。<a id="a-E5"></a>实者既尔下明应化也。<a id="a-E6"></a>所引回心能化本大。<a id="a-E7"></a>若增上慢二途不摄。<a id="a-E8"></a>本非商议。<a id="a-E9"></a>五复次下更判大乘有无者。<a id="a-EA"></a>先判。<a id="a-EB"></a>次结意。<a id="a-EC"></a>指应化为无第四第五并名大故。<a id="a-ED"></a>故论中则无大乘之名。<a id="a-EE"></a>但云应化。<a id="a-EF"></a>若从下正指佛道。<a id="a-EG"></a>此用今家所立之名。<a id="a-EH"></a>而以发迹释义。<a id="a-EI"></a>仍除开三得记已。<a id="a-EJ"></a>即名生身得忍菩萨故也。<a id="a-EK"></a>故取发迹者。<a id="a-EL"></a>知有实本亦得名为大乘声闻。<a id="a-EM"></a>是则从隐德故无从发迹则有。<a id="a-EN"></a>所以得大乘声闻名者。<a id="a-EO"></a>彰言发迹仍示声闻。<a id="a-EP"></a>故得名也。<a id="a-EQ"></a>不同他释于大乘中自立声闻。<a id="a-ER"></a>从今开三下定文正意。<a id="a-ES"></a>须为二人。<a id="a-ET"></a>为退大者与论不别。<a id="a-EU"></a>今取决定意似少殊。<a id="a-EV"></a>论据在座得记。<a id="a-EW"></a>今据通途被开。<a id="a-EX"></a>其不在座展转为说。<a id="a-EY"></a>或在界外亦得闻之。<a id="a-EZ"></a>或佛灭后敦逼令信。<a id="a-Ea"></a>此经通说直云与记。<a id="a-Eb"></a>论云退大。<a id="a-Ec"></a>且依一途。<a id="a-Ed"></a>如诸声闻于法华前。<a id="a-Ee"></a>谁知退大。<a id="a-Ef"></a>方等等席。<a id="a-Eg"></a>咸称灭种。<a id="a-Eh"></a>准今经意既彼此闻经。<a id="a-Ei"></a>必彼此与记。<a id="a-Ej"></a>一开之后无所间然。<a id="a-Ek"></a>回与未回以分二义。<a id="a-El"></a>当知论涉有余之说。<a id="a-Em"></a>无以经意雷同。<a id="a-En"></a>第三惑有厚薄者。<a id="a-Eo"></a>古师以回惑释惑。<a id="a-Ep"></a>今师以烦惑释惑故与旧不同。<a id="a-Eq"></a>于中先列古释。<a id="a-Er"></a>重观所证故云游观。<a id="a-Es"></a>由游观故知一理同。<a id="a-Et"></a>及其下明其惑由。<a id="a-Eu"></a>由闻教异。<a id="a-Ev"></a>将必下正明互疑生惑。<a id="a-Ew"></a>教本诠理能诠既三所诠宁一。<a id="a-Ex"></a>所诠若一能诠岂三。<a id="a-Ey"></a>踟蹰下明其惑相。<a id="a-Ez"></a>虽复回遑未辩得失。<a id="a-F0"></a>以理下判其得失。<a id="a-F1"></a>以理惑教有顺理之得。<a id="a-F2"></a>以教惑理有违理之失。<a id="a-F3"></a>上根等者。<a id="a-F4"></a>乃以小中理教得失。<a id="a-F5"></a>而判入大三周不同。<a id="a-F6"></a>故上根执一理情多。<a id="a-F7"></a>理名近大。<a id="a-F8"></a>故闻无三而顺一理。<a id="a-F9"></a>所以前悟。<a id="a-FA"></a>教惑理者三闻方知一理无差。<a id="a-FB"></a>所以因斯成下根悟。<a id="a-FC"></a>中根二情力等故悟居中。<a id="a-FD"></a>今谓下破。<a id="a-FE"></a>先总破彼理教互惑而为三根。<a id="a-FF"></a>若以互惑为三根者。<a id="a-FG"></a>不可未闻三周预生回惑。<a id="a-FH"></a>次三人下具破二意。<a id="a-FI"></a>一者大小永不相关。<a id="a-FJ"></a>二破在小不应惑大。<a id="a-FK"></a>此别破二意。<a id="a-FL"></a>初中又二。<a id="a-FM"></a>先且定之故云何等。<a id="a-FN"></a>若回遑下正破又二。<a id="a-FO"></a>先约小破。<a id="a-FP"></a>疑属见惑初果尚非。<a id="a-FQ"></a>何得互疑名三根耶。<a id="a-FR"></a>次若回遑大乘者下约大破也。<a id="a-FS"></a>大小既别。<a id="a-FT"></a>安得于大理教互疑。<a id="a-FU"></a>次意者用今经意。<a id="a-FV"></a>若大小理教更互惑者。<a id="a-FW"></a>汝于何处闻斥三耶。<a id="a-FX"></a>方等虽斥般若虽加。<a id="a-FY"></a>并未曾云三是方便。<a id="a-FZ"></a>故知尔前大小未惑。<a id="a-Fa"></a>岂出入观三一踟蹰。<a id="a-Fb"></a>既预下纵难尔前已曾理教回惑。<a id="a-Fc"></a>当知已曾动执生疑。<a id="a-Fd"></a>若已生疑略开三时已应领解。<a id="a-Fe"></a>何得闻略。<a id="a-Ff"></a>仍云四众咸皆有疑。<a id="a-Fg"></a>言今日者闻略开时。<a id="a-Fh"></a>进退下结非。<a id="a-Fi"></a>次今明下正释。<a id="a-Fj"></a>先判正意。<a id="a-Fk"></a>次约四句以判三根。<a id="a-Fl"></a>三约三品以明入住。<a id="a-Fm"></a>初文者。<a id="a-Fn"></a>先总明根惑并异于他。<a id="a-Fo"></a>小乘根定回惑又除。<a id="a-Fp"></a>安得还就小乘辩惑。<a id="a-Fq"></a>他纵以小而惑于大。<a id="a-Fr"></a>他又不立别惑之名。<a id="a-Fs"></a>故小回惑不成厚薄。</p>
  <p id="aFt">问。<a id="a-Fu"></a>诸声闻人尔前无断别惑之文。<a id="a-Fv"></a>何故今约以论厚薄。</p>
  <p id="aFw">答。<a id="a-Fx"></a>显教虽无准理合有。<a id="a-Fy"></a>故被洮汰义当断伏。<a id="a-Fz"></a>由根不等断伏亦殊。<a id="a-G0"></a>致有三根前后不一。<a id="a-G1"></a>次约四句中先列。<a id="a-G2"></a>次以四句别对四人。<a id="a-G3"></a>根惑并由过去熏习。<a id="a-G4"></a>致令悟有三周不同。<a id="a-G5"></a>所以三判者初释收机令尽。<a id="a-G6"></a>故第四句摄结缘众。<a id="a-G7"></a>后两释不定者。<a id="a-G8"></a>三根已定但句法至四。<a id="a-G9"></a>将四判三故从容进退。<a id="a-GA"></a>第二释中应以中间二句为中。<a id="a-GB"></a>文云为中下者。<a id="a-GC"></a>或剩下字。<a id="a-GD"></a>或下根字别为下句。<a id="a-GE"></a>三约三品惑者。<a id="a-GF"></a>又二。<a id="a-GG"></a>先释。<a id="a-GH"></a>次例。<a id="a-GI"></a>初释者。<a id="a-GJ"></a>即二位皆有三重。<a id="a-GK"></a>今且明三周始入初住有三不同。<a id="a-GL"></a>惑尽不等故使尔耳。<a id="a-GM"></a>例如下以小例大。<a id="a-GN"></a>十六刹那皆名无漏。<a id="a-GO"></a>至第十五犹受向名。<a id="a-GP"></a>故三品尽方入初住。<a id="a-GQ"></a>尔乃获记。<a id="a-GR"></a>第四转根不转根者。<a id="a-GS"></a>亦先述古。<a id="a-GT"></a>次若尔下破者。<a id="a-GU"></a>虽有转名闻时俱上。<a id="a-GV"></a>三根不成。<a id="a-GW"></a>若转下破转义不成。<a id="a-GX"></a>亦无三根。<a id="a-GY"></a>三周悟时俱名为上。<a id="a-GZ"></a>将何以辩三周三根。<a id="a-Ga"></a>余未悟者不名为转。<a id="a-Gb"></a>次例意者。<a id="a-Gc"></a>先立事。<a id="a-Gd"></a>次难。<a id="a-Ge"></a>若二俱利及利钝仍存。<a id="a-Gf"></a>不名为转。<a id="a-Gg"></a>身子一闻等。<a id="a-Gh"></a>具如止观第六记。<a id="a-Gi"></a>次夫众生下正解中。<a id="a-Gj"></a>初正解。<a id="a-Gk"></a>次料简。<a id="a-Gl"></a>初文先引现为类。<a id="a-Gm"></a>现既为缘所转。<a id="a-Gn"></a>验往亦然。<a id="a-Go"></a>先世下明宿生先转三根已成。<a id="a-Gp"></a>故使三根前后悟入。<a id="a-Gq"></a>次譬者。<a id="a-Gr"></a>刀如根木如惑。<a id="a-Gs"></a>执者如机。<a id="a-Gt"></a>佛令其斫。<a id="a-Gu"></a>受教如闻法运斫如用观。<a id="a-Gv"></a>木断如证曾磨如转遇磨不同故有利钝。<a id="a-Gw"></a>此中闻悟似是信行非不兼法。<a id="a-Gx"></a>由于往世信法回转相资不同。<a id="a-Gy"></a>信法等相具如止观。<a id="a-Gz"></a>此一坐中应无六十四番。<a id="a-H0"></a>问意者。<a id="a-H1"></a>未入住前称为三根。<a id="a-H2"></a>即此三根入住已后犹名三不。<a id="a-H3"></a>答意可见。<a id="a-H4"></a>次问意者。<a id="a-H5"></a>住前名缘初住名真。<a id="a-H6"></a>未证二住亦名缘修。<a id="a-H7"></a>住前缘修既有差降。<a id="a-H8"></a>第二住前亦差降耶。<a id="a-H9"></a>答意者。<a id="a-HA"></a>位同理同不应更别。<a id="a-HB"></a>住前未证容有不同。<a id="a-HC"></a>然圆住前亦名缘者。<a id="a-HD"></a>唯有此中及四念处。<a id="a-HE"></a>仍望别教义立其名。<a id="a-HF"></a>五明悟不悟者。<a id="a-HG"></a>初今文自立。<a id="a-HH"></a>先引经立妨。<a id="a-HI"></a>次若言下出妨。<a id="a-HJ"></a>三然经下辩别。<a id="a-HK"></a>故云义未必然。<a id="a-HL"></a>故昔三根不同三周。<a id="a-HM"></a>三周三乘各三成九。<a id="a-HN"></a>今经下今家因此须辩支佛有无。<a id="a-HO"></a>先征起牒妨。<a id="a-HP"></a>已知三根遍在三乘。<a id="a-HQ"></a>今经何文云支佛悟。<a id="a-HR"></a>次支佛下释妨。<a id="a-HS"></a>言中根者。<a id="a-HT"></a>依前三乘。<a id="a-HU"></a>云随根者。<a id="a-HV"></a>以声闻中亦三根故。<a id="a-HW"></a>故身子下证无别支佛。<a id="a-HX"></a>既明二乘得悟三根不同。<a id="a-HY"></a>菩萨亦应遍在三周。<a id="a-HZ"></a>何者是耶。<a id="a-Ha"></a>故出旧师明菩萨悟许有三根。<a id="a-Hb"></a>而咸于法说。<a id="a-Hc"></a>并不至于中下二周。<a id="a-Hd"></a>言域怀者。<a id="a-He"></a>域谓限域期心分齐。<a id="a-Hf"></a>言近果者。<a id="a-Hg"></a>彼指共位。<a id="a-Hh"></a>谓离二乘即求作佛。<a id="a-Hi"></a>佛果仍与二乘位同。<a id="a-Hj"></a>故云近果。<a id="a-Hk"></a>今闻佛果过于五百。<a id="a-Hl"></a>纵有远近之疑。<a id="a-Hm"></a>不同小故易悟。<a id="a-Hn"></a>三根下古判三时同在法说。<a id="a-Ho"></a>今明下破。<a id="a-Hp"></a>初周之前指法说初及略说中。<a id="a-Hq"></a>初周。<a id="a-Hr"></a>三乘菩萨居首。<a id="a-Hs"></a>然不并在初。</p>
  <p id="aHt">若尔下引证。<a id="a-Hu"></a>何得分别功德品及流通中。<a id="a-Hv"></a>如妙音品等。<a id="a-Hw"></a>犹有始悟无生忍者。<a id="a-Hx"></a>旧云下古救意云。<a id="a-Hy"></a>初周先悟已成法身。<a id="a-Hz"></a>今言下重破。<a id="a-I0"></a>六百八十亿等岂可先是法身仍云得无生忍耶。<a id="a-I1"></a>无生忍后方名增道。<a id="a-I2"></a>次问者。<a id="a-I3"></a>既不许菩萨唯在初周。<a id="a-I4"></a>二乘亦应至寿量耶。<a id="a-I5"></a>答意者人不局初名不通后。</p>
  <p id="aI6">问。<a id="a-I7"></a>既于三周已得无生。<a id="a-I8"></a>即是法身何以不许古师释耶。</p>
  <p id="aI9">答。<a id="a-IA"></a>古师意者。<a id="a-IB"></a>元是菩萨。<a id="a-IC"></a>初周闻法得成法身。<a id="a-ID"></a>至寿量中增道损生。<a id="a-IE"></a>今云声闻至后虽通是菩萨。<a id="a-IF"></a>或有未得无生忍者。<a id="a-IG"></a>不名增道故但云无生。<a id="a-IH"></a>今师前难古人者。<a id="a-II"></a>本是菩萨尚有至彼方得无生。<a id="a-IJ"></a>如初释惟忖中。<a id="a-IK"></a>先得十住等自是一途。<a id="a-IL"></a>岂令菩萨尽先于法说得无生耶。<a id="a-IM"></a>故知二乘根性获记者。<a id="a-IN"></a>亦有至后方得无生忍。<a id="a-IO"></a>故不可一概。<a id="a-IP"></a>当知一切皆通初后。<a id="a-IQ"></a>但三周后无小名耳。<a id="a-IR"></a>第六领解有无者。<a id="a-IS"></a>虽不云旧古有此计。<a id="a-IT"></a>故今引破。<a id="a-IU"></a>今明下先破缘觉。<a id="a-IV"></a>次辩菩萨。<a id="a-IW"></a>初文中四。<a id="a-IX"></a>初立理。<a id="a-IY"></a>次身子下引事。<a id="a-IZ"></a>三又四众下意有。<a id="a-Ia"></a>四信解下义有。</p>
 </body>
</html>