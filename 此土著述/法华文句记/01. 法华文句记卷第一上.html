<!doctype html>
<html id="z3IBWYb1Mi" data-ver="1334">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第一上</h1>
  <h2 id="a2">释序品初</h2>
  <p id="a3">言文句者。<a id="a-4"></a>文谓文字一部始终。<a id="a-5"></a>故云。<a id="a-6"></a>文即是字为二所依。<a id="a-7"></a>句谓句读义通长短。<a id="a-8"></a>故云。<a id="a-9"></a>名诠自性句诠差别。<a id="a-A"></a>此亦不论色行等体今但以句而分其文。<a id="a-B"></a>故云文句。<a id="a-C"></a>古之章疏。<a id="a-D"></a>或单题疏。<a id="a-E"></a>或单题章。<a id="a-F"></a>章谓章藻。<a id="a-G"></a>诗云。<a id="a-H"></a>彼都人士出言成章。<a id="a-I"></a>亦云章段。<a id="a-J"></a>分段解释成若干章。<a id="a-K"></a>疏者。<a id="a-L"></a>通意之辞。<a id="a-M"></a>亦记也。<a id="a-N"></a>又疏音即疏通疏条疏镂也。<a id="a-O"></a>今并不云者意如向说。<a id="a-P"></a>题下注中六难意者。<a id="a-Q"></a>此用下文法说叹法希有中。<a id="a-R"></a>诸佛兴出世悬远值遇难。<a id="a-S"></a>正使出于世说是法复难。<a id="a-T"></a>无量无数劫闻是法亦难。<a id="a-U"></a>能听是法者斯人亦复难。<a id="a-V"></a>章安于经闻法能听二难之中。<a id="a-W"></a>义开为四。<a id="a-X"></a>谓传译等合成六难。<a id="a-Y"></a>然闻法中正在时会及以阿难。<a id="a-Z"></a>义通像末。<a id="a-a"></a>故藉传译则可得闻。<a id="a-b"></a>佛出已难出仍不值。<a id="a-c"></a>故经多劫闻者尚难。<a id="a-d"></a>况修行开悟说记流通。<a id="a-e"></a>于中初二约主约味。<a id="a-f"></a>三四叹教叹行。<a id="a-g"></a>五六自幸省己。<a id="a-h"></a>故初二在佛三四属师。<a id="a-i"></a>五六斥己。<a id="a-j"></a>故三双中一一皆悉先通次别。<a id="a-k"></a>且初二中出世犹通。<a id="a-l"></a>通一代故。<a id="a-m"></a>次说则别。<a id="a-n"></a>别在今经。<a id="a-o"></a>次三四中初传译师通一切教。<a id="a-p"></a>次教诏师别我所承。<a id="a-q"></a>次五六中闻讲仍通与他共故。<a id="a-r"></a>一遍记别唯属己故。<a id="a-s"></a>故三双中从宽向狭。<a id="a-t"></a>是故后后狭于前前。<a id="a-u"></a>故自佛出来。<a id="a-v"></a>乃至闻于自悟者说一遍记故。<a id="a-w"></a>故记佛乘最为甚难。<a id="a-x"></a>言主味者。<a id="a-y"></a>主兴不易。<a id="a-z"></a>复经四味方演此经。<a id="a-10"></a>故知初二诚为不易。<a id="a-11"></a>言叹教者。<a id="a-12"></a>传译不易经涉山海。<a id="a-13"></a>虽至此土民主道合。<a id="a-14"></a>国无诸难方可传故。<a id="a-15"></a>言叹行者。<a id="a-16"></a>禀承南岳证不由他。<a id="a-17"></a>宿植所资妙悟斯发。<a id="a-18"></a>言自省者。<a id="a-19"></a>自幸得闻谦已辄记。<a id="a-1A"></a>故玄序云。<a id="a-1B"></a>江陵禀受玄旨。<a id="a-1C"></a>建业方听经文。<a id="a-1D"></a>补接才成一遍而已。<a id="a-1E"></a>况二十七听六十九治。<a id="a-1F"></a>始末四十余年乃成第七修补复难于传译前加结集难。<a id="a-1G"></a>合为八难。<a id="a-1H"></a>以结集时亦假王臣大众和合。<a id="a-1I"></a>若魔若外令不得便。<a id="a-1J"></a>添谓添破古师及引经论。<a id="a-1K"></a>谓斥非以显是。<a id="a-1L"></a>削谓削其繁长及成文体。<a id="a-1M"></a>使文约而义丰。<a id="a-1N"></a>破古不全我已。<a id="a-1O"></a>加彼异见故但云添。<a id="a-1P"></a>削乃唯在于已。<a id="a-1Q"></a>初记繁芿故须云削。<a id="a-1R"></a>故玄序云。<a id="a-1S"></a>或以经论诚言符此深妙。<a id="a-1T"></a>或标诸师异解。<a id="a-1U"></a>验彼非圆。<a id="a-1V"></a>留赠后贤者。<a id="a-1W"></a>玄文序云。<a id="a-1X"></a>斯文若坠将来可悲。<a id="a-1Y"></a>涅槃云若树若石。<a id="a-1Z"></a>斯经称若田若里。<a id="a-1a"></a>后代行者知甘露门之在兹共期佛慧者。<a id="a-1b"></a>自非灵岳亲承道场契悟。<a id="a-1c"></a>搜一代教旨显五味宗极。<a id="a-1d"></a>将何以为后贤佛慧之基址耶。<a id="a-1e"></a>故佛慧之言。<a id="a-1f"></a>须开三教果头之权实。<a id="a-1g"></a>发四味兼带之大小。<a id="a-1h"></a>则人理教行之有归。<a id="a-1i"></a>开示悟入之无异。<a id="a-1j"></a>方是今经之佛慧耳。</p>
  <p id="a1k">问。<a id="a-1l"></a>诸经中圆与此何别。<a id="a-1m"></a>而必须云开方是佛慧。</p>
  <p id="a1n">答。<a id="a-1o"></a>圆实不异但未开显初心之人谓圆隔偏。<a id="a-1p"></a>须闻开显诸法实相。<a id="a-1q"></a>若已入实但论增进。<a id="a-1r"></a>权人至此一向须开。<a id="a-1s"></a>委释等者。<a id="a-1t"></a>别解题名方七八卷。<a id="a-1u"></a>以初名中总三法故。<a id="a-1v"></a>三法始末亘一部故。<a id="a-1w"></a>何者。<a id="a-1x"></a>一部之中莫过本迹。<a id="a-1y"></a>本地总别超过诸说。<a id="a-1z"></a>迹中三一功高一期。<a id="a-20"></a>故一中之三永殊前教。<a id="a-21"></a>即三之一不与他同。<a id="a-22"></a>即迹而本寿量方谭即本之迹具在今说。<a id="a-23"></a>且如迹中体非因果。<a id="a-24"></a>依之以辨因果因果取体方有胜用。<a id="a-25"></a>如是三法并由开显。<a id="a-26"></a>若不先了能开之妙。<a id="a-27"></a>将何以明所开之粗。<a id="a-28"></a>故对迹辨本理须分判。<a id="a-29"></a>所以释题不可率尔。<a id="a-2A"></a>题下别释理非容易。<a id="a-2B"></a>以由释题大义委悉。<a id="a-2C"></a>故至经文但粗分章段。<a id="a-2D"></a>题名文句良由于此。<a id="a-2E"></a>故但分文句。<a id="a-2F"></a>则大理不彰。<a id="a-2G"></a>唯谭玄旨则迷于起尽。<a id="a-2H"></a>若相带以说则彼此无归。<a id="a-2I"></a>故使消释。<a id="a-2J"></a>凡至大义并指玄文。<a id="a-2K"></a>名体宗用三。<a id="a-2L"></a>一总别寄行约教。<a id="a-2M"></a>故知全迷玄文大旨。<a id="a-2N"></a>而欲以文句消经。<a id="a-2O"></a>固蔽理观深微。<a id="a-2P"></a>而但以事相释义。<a id="a-2Q"></a>言弘斯典者远矣。<a id="a-2R"></a>今问弘经者为名利壅己。<a id="a-2S"></a>为大悲益他。<a id="a-2T"></a>自行暗于妙宗。<a id="a-2U"></a>何殊无目而导。<a id="a-2V"></a>彼此俱迷自他咸没。<a id="a-2W"></a>又妙法之唱非唯正宗。<a id="a-2X"></a>二十八品俱名妙故。<a id="a-2Y"></a>故品品之内咸具体等。<a id="a-2Z"></a>句句之下通结妙名。<a id="a-2a"></a>教行人理彼此相摄。<a id="a-2b"></a>使妙旨不失稍似弘通。<a id="a-2c"></a>衣座室诫思之自克。<a id="a-2d"></a>然遍列事难不可恒尔。<a id="a-2e"></a>今随义便广略适时。<a id="a-2f"></a>故方便安乐寿量普门。<a id="a-2g"></a>并是本迹之根源斯经之枢楗。<a id="a-2h"></a>必须委简余则随宜。<a id="a-2i"></a>序者下。<a id="a-2j"></a>一部大名已指前释。<a id="a-2k"></a>一品别号此下略申。<a id="a-2l"></a>睿公亦有二十八品生起次第。<a id="a-2m"></a>今家随释准意可知。<a id="a-2n"></a>然品品初通有四意。<a id="a-2o"></a>谓释名来意释妨释文。<a id="a-2p"></a>释名必须因缘等四。<a id="a-2q"></a>来意释妨。<a id="a-2r"></a>或有或无。<a id="a-2s"></a>或释名中即带来意。<a id="a-2t"></a>有妨须释何例然耶。<a id="a-2u"></a>又释名与义更互有无。<a id="a-2v"></a>故释名一种。<a id="a-2w"></a>或于义前别释。<a id="a-2x"></a>或带名以释义。<a id="a-2y"></a>纵于义前别释。<a id="a-2z"></a>还将别以贯义。<a id="a-30"></a>名义若显则一品可从。<a id="a-31"></a>故使品品全同部旨。<a id="a-32"></a>如是释者。<a id="a-33"></a>方镜于迷途徒自云云。<a id="a-34"></a>此彼淆混。<a id="a-35"></a>若得此意至下易知。<a id="a-36"></a>今初释名云训庠序等者。<a id="a-37"></a>先释字训。<a id="a-38"></a>次释字义。<a id="a-39"></a>然释训中复似从义。<a id="a-3A"></a>庠谓安庠。<a id="a-3B"></a>学舍养宫并非今意。<a id="a-3C"></a>尔雅云。<a id="a-3D"></a>东西墙谓之序。<a id="a-3E"></a>别内外也。<a id="a-3F"></a>此可借用以释别序。<a id="a-3G"></a>如由别序。<a id="a-3H"></a>方异诸经。<a id="a-3I"></a>通序异外亦可兼用。<a id="a-3J"></a>所以初用字训正从别序。<a id="a-3K"></a>故云阶位等也。<a id="a-3L"></a>兼用安庠。<a id="a-3M"></a>即非忽卒越次意也。<a id="a-3N"></a>亦二序共有。<a id="a-3O"></a>若对辨者必先证信后发起故。<a id="a-3P"></a>必先发起后证信故。<a id="a-3Q"></a>必先二序后方正故。<a id="a-3R"></a>二序各有前后亦尔。<a id="a-3S"></a>故光宅生起非全失理。<a id="a-3T"></a>但阙表报是故斥之。<a id="a-3U"></a>故阶位之言义兼通别。<a id="a-3V"></a>问答之语不关于通。<a id="a-3W"></a>先瑞后问次第故尔。<a id="a-3X"></a>弥勒文殊即宾主也。<a id="a-3Y"></a>若问若答皆庠序故。<a id="a-3Z"></a>伏疑伏难宾主存焉。<a id="a-3a"></a>经家下从字义释。<a id="a-3b"></a>三义分二。<a id="a-3c"></a>次通二别。<a id="a-3d"></a>二序之中通复冠别。<a id="a-3e"></a>二序俱首通最得名以冠于下。<a id="a-3f"></a>冠即是首。<a id="a-3g"></a>故云冠首。<a id="a-3h"></a>是则二十七品方名为经。<a id="a-3i"></a>以序从正通名经也。<a id="a-3j"></a>故云妙法莲华经序品。<a id="a-3k"></a>言由述者。<a id="a-3l"></a>瑞疑由也。<a id="a-3m"></a>问答述也。<a id="a-3n"></a>文中不以疑念对由述者。<a id="a-3o"></a>亦可两兼。<a id="a-3p"></a>谓发语宣疑亦可云述。<a id="a-3q"></a>集众亦可以为远由。<a id="a-3r"></a>疏故且置。<a id="a-3s"></a>言哢引者。<a id="a-3t"></a>以譬显也。<a id="a-3u"></a>讲哢家之引故名哢引。<a id="a-3v"></a>亦可正哢亦得名引。<a id="a-3w"></a>如歌引舞序义可知。<a id="a-3x"></a>故正说如哢二序如引。<a id="a-3y"></a>故引亦歌也。<a id="a-3z"></a>谓谭述也。<a id="a-40"></a>亦引发义。<a id="a-41"></a>古人章疏以胤音之便。<a id="a-42"></a>作胤释。<a id="a-43"></a>又迷章草以哢为呼。<a id="a-44"></a>以胤为彻。<a id="a-45"></a>鱼鲁之谬自古有之。<a id="a-46"></a>彻字则成两重之误。<a id="a-47"></a>具此三义者。<a id="a-48"></a>品兼通别故须具三。<a id="a-49"></a>品者。<a id="a-4A"></a>序名在别。<a id="a-4B"></a>品义则通下去诸品以通从别。<a id="a-4C"></a>不复更释。<a id="a-4D"></a>故但释别以置于通。<a id="a-4E"></a>此中先翻名次释义。<a id="a-4F"></a>后明立品所以。<a id="a-4G"></a>所言义者释品字义。<a id="a-4H"></a>非品题义。<a id="a-4I"></a>故字义则通题名从别。<a id="a-4J"></a>言义类同者。<a id="a-4K"></a>诸品咸然。<a id="a-4L"></a>聚者是谁故出其人。<a id="a-4M"></a>初泛指他经。<a id="a-4N"></a>如心地品佛自唱也。<a id="a-4O"></a>如大论者。<a id="a-4P"></a>即论所述大品一部。<a id="a-4Q"></a>结集之家本唯三品。<a id="a-4R"></a>一序。<a id="a-4S"></a>二魔事。<a id="a-4T"></a>三嘱累。<a id="a-4U"></a>言译人者。<a id="a-4V"></a>亦指大品本唯三品。<a id="a-4W"></a>什公伪秦弘始五年四月二十三日译讫。<a id="a-4X"></a>乃依四意以类加之。<a id="a-4Y"></a>成九十品。<a id="a-4Z"></a>谓人义法事。<a id="a-4a"></a>人如楼那义如观空法。<a id="a-4b"></a>如三假事如魔事。<a id="a-4c"></a>亦如大经纯陀哀叹等。<a id="a-4d"></a>又非译者但补助译人。<a id="a-4e"></a>即谢公加也。<a id="a-4f"></a>准知诸经非佛自唱及以集者并译人添也。<a id="a-4g"></a>次正出今经。<a id="a-4h"></a>如药王品云。<a id="a-4i"></a>佛告宿王华。<a id="a-4j"></a>若有人闻是药王菩萨本事品。<a id="a-4k"></a>能随喜赞善者等。<a id="a-4l"></a>又云。<a id="a-4m"></a>宿王华以此药王菩萨本事品。<a id="a-4n"></a>嘱累于汝。<a id="a-4o"></a>乃至云若有女人持是品者。<a id="a-4p"></a>尽是女身后不复受。<a id="a-4q"></a>妙音品末集经家云。<a id="a-4r"></a>说是妙音来往品时。<a id="a-4s"></a>四万二千天子得无生法忍。<a id="a-4t"></a>普门品末经家亦云。<a id="a-4u"></a>佛说是普门品时。<a id="a-4v"></a>八万四千众生。<a id="a-4w"></a>皆发无等等阿耨菩提。<a id="a-4x"></a>乃至陀罗尼严王劝发品末皆然。<a id="a-4y"></a>故云等。<a id="a-4z"></a>译人未闻者今经所无。<a id="a-50"></a>若无集家之言。<a id="a-51"></a>及无佛自唱语似属译人。<a id="a-52"></a>以文中诸品先足。<a id="a-53"></a>当知并是集者所置。<a id="a-54"></a>信无译人明矣。<a id="a-55"></a>故今经自余诸品。<a id="a-56"></a>多是结集者所置。<a id="a-57"></a>以无闻品益故。<a id="a-58"></a>故品后无结耳。<a id="a-59"></a>以通从别应具四释。<a id="a-5A"></a>以通序中句句皆存因缘等四。<a id="a-5B"></a>别序时或阙于一两。<a id="a-5C"></a>故释序字阙于四义。<a id="a-5D"></a>若二序相对义立亦可。<a id="a-5E"></a>二序不同世界也。<a id="a-5F"></a>别序发起欣慕即为人也。<a id="a-5G"></a>通序证信除疑对治也。<a id="a-5H"></a>二序序正第一义也。<a id="a-5I"></a>约教等三具如释三段中是也。<a id="a-5J"></a>若别约通序者。<a id="a-5K"></a>五义不同世界也。<a id="a-5L"></a>通皆除疑对治也。<a id="a-5M"></a>通皆生信为人也。<a id="a-5N"></a>通皆序正第一义也。<a id="a-5O"></a>余三及别序准此可知。<a id="a-5P"></a>佛赴缘下欲分节经文。<a id="a-5Q"></a>先辨分文有无得失。<a id="a-5R"></a>于中四。<a id="a-5S"></a>先泛引诸经论。<a id="a-5T"></a>次古讲者之失。<a id="a-5U"></a>三明品非章段。<a id="a-5V"></a>四泛示分节。<a id="a-5W"></a>初文者全非分文。<a id="a-5X"></a>次古失者。<a id="a-5Y"></a>古来讲者多无分节。<a id="a-5Z"></a>至安公来经无大小。<a id="a-5a"></a>始分三段。<a id="a-5b"></a>谓序正流通。<a id="a-5c"></a>殆者危也。<a id="a-5d"></a>非今正意亦几也(几巨依切近也)西京赋云。<a id="a-5e"></a>人生几亡。<a id="a-5f"></a>言起尽者章之始末也。<a id="a-5g"></a>若分节已大小各有总别起尽。<a id="a-5h"></a>三又佛说下意明立品。<a id="a-5i"></a>但从义类不从文相。<a id="a-5j"></a>故贯散二相不可立品。<a id="a-5k"></a>亦非分节。<a id="a-5l"></a>四增一下经论亦有分节之例。<a id="a-5m"></a>况末代弘经须识宾主。<a id="a-5n"></a>故小乘三藏各有所开。<a id="a-5o"></a>增一序云。<a id="a-5p"></a>阿难说经无量数。<a id="a-5q"></a>今且总略为一聚。<a id="a-5r"></a>我今分之为三分。<a id="a-5s"></a>契经一分。<a id="a-5t"></a>律二分。<a id="a-5u"></a>阿毗昙经为三分。<a id="a-5v"></a>契经今当为四段。<a id="a-5w"></a>初名增一二名中。<a id="a-5x"></a>三名曰长多璎珞。<a id="a-5y"></a>杂经在后为四分。<a id="a-5z"></a>乃以四含名为四段。<a id="a-60"></a>故今承此借为分节。<a id="a-61"></a>律开五部者。<a id="a-62"></a>佛灭度后一百年间鞠多持法。<a id="a-63"></a>所化众生不相是非。<a id="a-64"></a>但为一部不毗尼藏。<a id="a-65"></a>即八十诵。<a id="a-66"></a>一百年后鞠多有五弟子。<a id="a-67"></a>各执一见不能均融齐一。<a id="a-68"></a>遂分一藏以为五异。<a id="a-69"></a>如析金杖不失金用。<a id="a-6A"></a>今分文亦尔。<a id="a-6B"></a>虽分为多段知大旨本一。<a id="a-6C"></a>以所分对本故云及也。<a id="a-6D"></a>阿毗昙开六足者。<a id="a-6E"></a>文中自引阿含六度。<a id="a-6F"></a>非六足论。<a id="a-6G"></a>如增一云。<a id="a-6H"></a>菩萨发起大乘法。<a id="a-6I"></a>如来说此种种法。<a id="a-6J"></a>人尊说六度无极。<a id="a-6K"></a>布施持戒忍精进禅智慧力如月初。<a id="a-6L"></a>逮度无极睹诸法。<a id="a-6M"></a>佛说种种不出此六。<a id="a-6N"></a>亦似分章意也。<a id="a-6O"></a>若六足论全非今意。<a id="a-6P"></a>如云。<a id="a-6Q"></a>一集异门足一万八千偈舍利弗造。<a id="a-6R"></a>二法蕴足有六千偈。<a id="a-6S"></a>大目连造(此二论唐三藏译)三施设足一万八千偈。<a id="a-6T"></a>迦多演尼子造。<a id="a-6U"></a>唐三藏将来未译。<a id="a-6V"></a>此三论佛在世造。<a id="a-6W"></a>四识身足有七千偈。<a id="a-6X"></a>提婆设摩造。<a id="a-6Y"></a>即佛灭后百年。<a id="a-6Z"></a>五品类足佛灭后三百年。<a id="a-6a"></a>世友造。<a id="a-6b"></a>六界身足有六千偈。<a id="a-6c"></a>三百年末亦世友造。<a id="a-6d"></a>迦多演尼子造发智论。<a id="a-6e"></a>以前六义少如足发智义多如身。<a id="a-6f"></a>则足前而身后分义不便。<a id="a-6g"></a>况此六论并唐三藏将来。<a id="a-6h"></a>隋时未有不合指之。<a id="a-6i"></a>况无分节之相。<a id="a-6j"></a>中破云。<a id="a-6k"></a>前之三论既在佛世。<a id="a-6l"></a>如何却与佛灭后论为足。<a id="a-6m"></a>未必全然以身摄足耳。<a id="a-6n"></a>又成论云如六足阿毗昙说者。<a id="a-6o"></a>指六足阿毗昙论。<a id="a-6p"></a>故不对发智为身。<a id="a-6q"></a>谓根性等者略列揵度。<a id="a-6r"></a>揵度西音此云法聚。<a id="a-6s"></a>以分一部为八聚故。<a id="a-6t"></a>谓业使智定根大见杂。<a id="a-6u"></a>文云根性道定者。<a id="a-6v"></a>根性是根。<a id="a-6w"></a>道即是智。<a id="a-6x"></a>但略举三余如向列。<a id="a-6y"></a>大论问。<a id="a-6z"></a>八揵度谁造。<a id="a-70"></a>六分阿毗昙从何处出。<a id="a-71"></a>答佛在无失。<a id="a-72"></a>灭后百年阿输柯王会诸论师。<a id="a-73"></a>因生别部有利根者尽读三藏。<a id="a-74"></a>欲解佛经作八揵度。<a id="a-75"></a>后诸弟子为后代人。<a id="a-76"></a>不能全解作略阿毗昙。<a id="a-77"></a>其初造者即迦旃延。<a id="a-78"></a>天亲下次引今论有七功德五示现等。<a id="a-79"></a>以例分章。<a id="a-7A"></a>七功德者。<a id="a-7B"></a>论云。<a id="a-7C"></a>此法门初第一品明七种功德成就。<a id="a-7D"></a>一者序成就。<a id="a-7E"></a>二者众成就。<a id="a-7F"></a>三者从为诸菩萨说大乘经去。<a id="a-7G"></a>欲说时至成就。<a id="a-7H"></a>若说无量义经。<a id="a-7I"></a>即欲说法华时至也。<a id="a-7J"></a>四从说是经去。<a id="a-7K"></a>名所说法随顺威仪住成就。<a id="a-7L"></a>以入定故名威仪住。<a id="a-7M"></a>五从放光去。<a id="a-7N"></a>名依止说因成就。<a id="a-7O"></a>由放光故见他土说。<a id="a-7P"></a>六从弥勒疑念去。<a id="a-7Q"></a>名大众欲闻法现前成就。<a id="a-7R"></a>由问故答。<a id="a-7S"></a>故云欲闻。<a id="a-7T"></a>七从文殊答问去。<a id="a-7U"></a>名答问成就。<a id="a-7V"></a>论云。<a id="a-7W"></a>于序成就。<a id="a-7X"></a>又有二种。<a id="a-7Y"></a>一者一切法门中胜谓如是等。<a id="a-7Z"></a>验知论主全许一部。<a id="a-7a"></a>为法门中胜。<a id="a-7b"></a>方指如是等为一切法门中胜。<a id="a-7c"></a>一切法门即一代教。<a id="a-7d"></a>不然如何消释一切之言。<a id="a-7e"></a>既一代教中最为其上。<a id="a-7f"></a>具如药王品中叹教文也。<a id="a-7g"></a>下六成就各有分节。<a id="a-7h"></a>五示现者。<a id="a-7i"></a>论亦云五分。<a id="a-7j"></a>一叹法胜妙分。<a id="a-7k"></a>二从吾从成佛去。<a id="a-7l"></a>叹法师功德分。<a id="a-7m"></a>三从尔时众中去。<a id="a-7n"></a>智众定疑分。<a id="a-7o"></a>四从佛告舍利弗去。<a id="a-7p"></a>定记分。<a id="a-7q"></a>五从舍利弗诸佛出五浊去。<a id="a-7r"></a>断疑分。<a id="a-7s"></a>河西下正明分节。<a id="a-7t"></a>河西如本传。<a id="a-7u"></a>江等瑶即吴兴小山寺(具如别传)光宅转细者。<a id="a-7v"></a>如东安法师(唐东阳永安寺旷法师)讲三论及法华等诸经。<a id="a-7w"></a>并着章疏。<a id="a-7x"></a>贞观十三年正月十五日入灭。<a id="a-7y"></a>反屈三指即第三果人也。<a id="a-7z"></a>着法华疏四卷。<a id="a-80"></a>初云。<a id="a-81"></a>自梁陈已来解释法华。<a id="a-82"></a>唯以光宅独擅其美。<a id="a-83"></a>后诸学者一概雷同。<a id="a-84"></a>云师虽往文藉仍存。<a id="a-85"></a>吾钻仰积年。<a id="a-86"></a>唯见文句纷繁章段重叠。<a id="a-87"></a>寻其文义未详旨趣。<a id="a-88"></a>今对云义以研法实。<a id="a-89"></a>大师专破良有以也。<a id="a-8A"></a>故知云公望前转繁。<a id="a-8B"></a>今家处中无彼二失。<a id="a-8C"></a>但存大旨不事繁碎。<a id="a-8D"></a>重雰下章安斥古。<a id="a-8E"></a>雰者。<a id="a-8F"></a>猛雪重雾也。<a id="a-8G"></a>能翳太虚之清气。<a id="a-8H"></a>使三光隐而失曜。<a id="a-8I"></a>故碎乱分文失经之大道。<a id="a-8J"></a>三轨隐而靡用。<a id="a-8K"></a>津者。<a id="a-8L"></a>济渡处也。<a id="a-8M"></a>若细分碎段非求经旨者所宜。<a id="a-8N"></a>如在歧道有问路者。<a id="a-8O"></a>不答问者所之。<a id="a-8P"></a>而广谭逵经故非问者之要。<a id="a-8Q"></a>昙鸾北齐人。<a id="a-8R"></a>斥云。<a id="a-8S"></a>细科经文如烟云等为疾风所扬。<a id="a-8T"></a>扬者。<a id="a-8U"></a>风飞也。<a id="a-8V"></a>隐翳太虚。<a id="a-8W"></a>杂砺等者。<a id="a-8X"></a>准彼应作条例字。<a id="a-8Y"></a>谓科条如尘。<a id="a-8Z"></a>或是转其言借势用语。<a id="a-8a"></a>非全同彼故。<a id="a-8b"></a>砂石精者曰砥(音止)粗者曰砺。<a id="a-8c"></a>杂尘随扬同其烟翳。<a id="a-8d"></a>言若过等者。<a id="a-8e"></a>以此望古进退俱失。<a id="a-8f"></a>是则昙鸾亦未全许碎擘经文。<a id="a-8g"></a>庐山龙两解。<a id="a-8h"></a>前云身方便等者。<a id="a-8i"></a>意云。<a id="a-8j"></a>自宝塔已前说权说实。<a id="a-8k"></a>亦以法华前权为言方便。<a id="a-8l"></a>至法华为言真实也。<a id="a-8m"></a>从宝塔下古佛现全身。<a id="a-8n"></a>今佛集分身。<a id="a-8o"></a>古身命今身。<a id="a-8p"></a>今身诣古身。<a id="a-8q"></a>二身俱处塔表法今古同身方便也。<a id="a-8r"></a>寿量久成尘点尚倍。<a id="a-8s"></a>中间被拂伽耶非真。<a id="a-8t"></a>身真实也。<a id="a-8u"></a>道理必然。<a id="a-8v"></a>偏立成失。<a id="a-8w"></a>前可无身后岂无说。<a id="a-8x"></a>但依权实本迹。<a id="a-8y"></a>任运俱收身说。<a id="a-8z"></a>若但语身说则本迹事昏。<a id="a-90"></a>但谭本迹乃身说自显。<a id="a-91"></a>故寿量中云。<a id="a-92"></a>或说己身。<a id="a-93"></a>或说他身。<a id="a-94"></a>故身说具足。<a id="a-95"></a>方便已下说必有身。<a id="a-96"></a>何须致惑。<a id="a-97"></a>第二释中玄文广破。<a id="a-98"></a>以今二门各有因果故也。<a id="a-99"></a>齐中兴印者。<a id="a-9A"></a>中兴寺名(具如别传)玄畅以迹门流通中达多持品。<a id="a-9B"></a>及将本门寿量后流通中神力等。<a id="a-9C"></a>共为果分。<a id="a-9D"></a>果在本门又分护持。<a id="a-9E"></a>护持即是流通异名故不可也。<a id="a-9F"></a>又有师去。<a id="a-9G"></a>此师意以正宗为体。<a id="a-9H"></a>但在迹正。<a id="a-9I"></a>不知却以本门之正反为流通。<a id="a-9J"></a>而云受持功德。<a id="a-9K"></a>迹与昔教容可有同。<a id="a-9L"></a>本与前经一向永异。<a id="a-9M"></a>翻将永异混乱流通。<a id="a-9N"></a>故不可用。<a id="a-9O"></a>有师四段。<a id="a-9P"></a>但合二三为正。<a id="a-9Q"></a>甚符经文。<a id="a-9R"></a>但阙立本迹二门。<a id="a-9S"></a>各有三段意耳。<a id="a-9T"></a>其名既阙义恐不周。<a id="a-9U"></a>光宅二十四段者。<a id="a-9V"></a>具在彼疏云云者。<a id="a-9W"></a>象气之分散。<a id="a-9X"></a>如云在天非可卒量也。<a id="a-9Y"></a>意言下未说者尚多如云。<a id="a-9Z"></a>下去皆尔。<a id="a-9a"></a>已下有列光宅分文者。<a id="a-9b"></a>多分与今大同小异。<a id="a-9c"></a>兰菊者。<a id="a-9d"></a>章安破计也。<a id="a-9e"></a>佛赴机说当时称会。<a id="a-9f"></a>后代分节寄兹显理。<a id="a-9g"></a>固执成诤进退俱非。<a id="a-9h"></a>纵有异同彼彼兰菊。<a id="a-9i"></a>仍许得意者为言。<a id="a-9j"></a>纵不全违圣心终是人之情见。<a id="a-9k"></a>若粗得通用不须苦诤。<a id="a-9l"></a>恐失四益。<a id="a-9m"></a>易云。<a id="a-9n"></a>其臭如兰者。<a id="a-9o"></a>古人一向以气为臭。<a id="a-9p"></a>天台者。<a id="a-9q"></a>章安对古故别云也。<a id="a-9r"></a>天台之名具如止观记。<a id="a-9s"></a>今记等者。<a id="a-9t"></a>虽复两存。<a id="a-9u"></a>且用初意。<a id="a-9v"></a>故云从前。<a id="a-9w"></a>问一经云何等者。<a id="a-9x"></a>问意既存两释。<a id="a-9y"></a>问后何妨。<a id="a-9z"></a>所以二释之中不专后释者。<a id="a-A0"></a>以本正前立流通故。<a id="a-A1"></a>且一往耳。<a id="a-A2"></a>答中云华严处处集众等者。<a id="a-A3"></a>处会具如释签所引。<a id="a-A4"></a>每一会处皆先序次正。<a id="a-A5"></a>以住处庄严义当于序。<a id="a-A6"></a>言集众者。<a id="a-A7"></a>如妙严品名号品光明觉品及一一会。<a id="a-A8"></a>皆先集众。<a id="a-A9"></a>意明一经具多别序。<a id="a-AA"></a>阿含篇篇如是者。<a id="a-AB"></a>此明一经多通序也。<a id="a-AC"></a>彼四阿含各合多小经。<a id="a-AD"></a>以为一部。<a id="a-AE"></a>每一小经不出一纸半纸。<a id="a-AF"></a>唯长阿含游行经文独有两卷。<a id="a-AG"></a>又有大本经自为一卷。<a id="a-AH"></a>一一经首皆安五义。<a id="a-AI"></a>既以阿含而为通号。<a id="a-AJ"></a>故以部内小经为篇。<a id="a-AK"></a>大品前后付嘱者。<a id="a-AL"></a>明一经内有多流通。<a id="a-AM"></a>故第二卷中有累教品。<a id="a-AN"></a>为前付嘱。<a id="a-AO"></a>第二十七有嘱累品。<a id="a-AP"></a>为后付嘱。<a id="a-AQ"></a>准彼三经二序何妨。<a id="a-AR"></a>言不安五义者。<a id="a-AS"></a>释伏难。<a id="a-AT"></a>难云。<a id="a-AU"></a>若尔何不同彼阿含。<a id="a-AV"></a>今本门亦安如是等耶。<a id="a-AW"></a>释意者。<a id="a-AX"></a>虽申今经本门非首。<a id="a-AY"></a>然须更释阿含之妨。<a id="a-AZ"></a>阿含多通序本门亦应然。<a id="a-Aa"></a>然阿含兼别经是故非次首。<a id="a-Ab"></a>亦得安五事。<a id="a-Ac"></a>今经同一经故但别无通。<a id="a-Ad"></a>是故但以华严为例。<a id="a-Ae"></a>故阿含缘起各别。<a id="a-Af"></a>今经缘起不殊。<a id="a-Ag"></a>是故本门不安五义。<a id="a-Ah"></a>迹门但单流通者。<a id="a-Ai"></a>以迹望本以本例迹。<a id="a-Aj"></a>本门非首但安别序。<a id="a-Ak"></a>迹门非后但单流通。<a id="a-Al"></a>故但有劝持无嘱累也。<a id="a-Am"></a>故从法师至安乐行。<a id="a-An"></a>凡有五品。<a id="a-Ao"></a>明弘经福深以劝流通。<a id="a-Ap"></a>若本门中先以灭后五品去三品半。<a id="a-Aq"></a>为劝持流通。<a id="a-Ar"></a>从神力去凡有八品。<a id="a-As"></a>明嘱累流通。<a id="a-At"></a>迹门之后经既未竟。<a id="a-Au"></a>非流通次未须付嘱。<a id="a-Av"></a>言云尔者。<a id="a-Aw"></a>如后消文。<a id="a-Ax"></a>言帖释者。<a id="a-Ay"></a>但今通途消经尚异诸见。<a id="a-Az"></a>况法华部又异诸经。<a id="a-B0"></a>故一一句四意消释。<a id="a-B1"></a>仍恐后来不达四意。<a id="a-B2"></a>预为四重消释四意。<a id="a-B3"></a>言得意者。<a id="a-B4"></a>至消文时或四释不备。<a id="a-B5"></a>但存一二余者比知。<a id="a-B6"></a>次释四意所以中。<a id="a-B7"></a>初问意者。<a id="a-B8"></a>若略但一广应无量。<a id="a-B9"></a>既非广略二途不成。<a id="a-BA"></a>匪者非也。<a id="a-BB"></a>何故唯作此四释耶。<a id="a-BC"></a>答中一文具有二意。<a id="a-BD"></a>一者总明四义所以。<a id="a-BE"></a>二明四中一一所以。<a id="a-BF"></a>两义咸得以为处中。<a id="a-BG"></a>一者唯四不多不少。<a id="a-BH"></a>次因缘下明一一不失不差故。<a id="a-BI"></a>一虽处中仍须至四。<a id="a-BJ"></a>四摄义足故不须过。<a id="a-BK"></a>假使过此摄在四义。<a id="a-BL"></a>故四及一并名处中。<a id="a-BM"></a>如十妙等。<a id="a-BN"></a>一一妙中亦具四意。<a id="a-BO"></a>十亦入四犹名处中。<a id="a-BP"></a>今秖须此四。<a id="a-BQ"></a>故得名中。<a id="a-BR"></a>故初意云广则等也。<a id="a-BS"></a>若无初意尚不殊外计。<a id="a-BT"></a>况因缘语通通于一化。<a id="a-BU"></a>始自地狱终乎佛界。<a id="a-BV"></a>中间顿渐若教若味。<a id="a-BW"></a>故须知今大事四悉非余感应。<a id="a-BX"></a>开显四悉一道无外。<a id="a-BY"></a>久远四悉诸经所无。<a id="a-BZ"></a>观心四悉一观遍收。<a id="a-Ba"></a>人理等四准说可见。<a id="a-Bb"></a>以此四悉通于始末。<a id="a-Bc"></a>约教等三亦须遍述。<a id="a-Bd"></a>意则可知。<a id="a-Be"></a>若无次意不辨偏小。<a id="a-Bf"></a>故以四八简开废等。<a id="a-Bg"></a>望昔部教今方真实。<a id="a-Bh"></a>一切能诠无复异称。<a id="a-Bi"></a>故须明之以彰妙典。<a id="a-Bj"></a>无第三意谁知迥出。<a id="a-Bk"></a>一期教中所谭身土。<a id="a-Bl"></a>中间今日无非迹施。<a id="a-Bm"></a>指彼大通犹如信宿。<a id="a-Bn"></a>先愚密教复迷迹身。<a id="a-Bo"></a>至此方袪守株尚昧。<a id="a-Bp"></a>无第四意将何以辨能诠教功。<a id="a-Bq"></a>将何以为久成行本。<a id="a-Br"></a>故一一句入心成观。<a id="a-Bs"></a>故云。<a id="a-Bt"></a>观与经合非数他宝。<a id="a-Bu"></a>方知止观一部是法华三昧之筌罤。<a id="a-Bv"></a>若得此意方会经旨。<a id="a-Bw"></a>总斯四义方可略显一部旨归。<a id="a-Bx"></a>故云略则意不周。<a id="a-By"></a>当知二三尚略一何能逮。<a id="a-Bz"></a>处中至四令义易了。<a id="a-C0"></a>故一一句得斯四义。<a id="a-C1"></a>则使句句咸异诸教。<a id="a-C2"></a>则法华之义诚为不难。<a id="a-C3"></a>故云易了。<a id="a-C4"></a>次因缘下明一一别释。<a id="a-C5"></a>于中初是因缘。<a id="a-C6"></a>次若十方下是约教。<a id="a-C7"></a>次若应机下是本迹。<a id="a-C8"></a>次若寻下是观心。<a id="a-C9"></a>初因缘者。<a id="a-CA"></a>初文正释。<a id="a-CB"></a>始从如是终至而去。<a id="a-CC"></a>无非真实感应道交。<a id="a-CD"></a>故知今经感应妙也。<a id="a-CE"></a>法华已前小及钝根一向无机。<a id="a-CF"></a>理是而迷故名虽近。<a id="a-CG"></a>机生未契故云不见。<a id="a-CH"></a>慈亘始末名善根力。<a id="a-CI"></a>事理不同故名为远。<a id="a-CJ"></a>无谋而会故云自通。<a id="a-CK"></a>故尔前感应妙道未交。<a id="a-CL"></a>诸部异同教主优劣。<a id="a-CM"></a>被物渐顿施设不同。<a id="a-CN"></a>一一无非感应意也。<a id="a-CO"></a>虽通名感应显益未周。<a id="a-CP"></a>虽通名四悉浅深差别。<a id="a-CQ"></a>若兼若独盈缩不驯。<a id="a-CR"></a>来至法华方成一味。<a id="a-CS"></a>言无机者。<a id="a-CT"></a>反以昔无而释今有。<a id="a-CU"></a>慈善根下正明今感故有今应举远而通明时不差。<a id="a-CV"></a>无缘慈遍何择远近。<a id="a-CW"></a>但无机谓远有感必通。<a id="a-CX"></a>诸佛不来众生不往。<a id="a-CY"></a>机应相称故曰道交。<a id="a-CZ"></a>慈善根力者相通事别。<a id="a-Ca"></a>其事略如止观第六记引大经十四梵行品。<a id="a-Cb"></a>诸佛神变皆慈为本。<a id="a-Cc"></a>故一切法皆由慈立。<a id="a-Cd"></a>故经云。<a id="a-Ce"></a>若有人问谁是一切法之根本。<a id="a-Cf"></a>当言慈是。<a id="a-Cg"></a>故以感应摄一切法。<a id="a-Ch"></a>次夫众生下。<a id="a-Ci"></a>疑问意者。<a id="a-Cj"></a>既云四义乃曰处中。<a id="a-Ck"></a>秖因缘一义尚机众。<a id="a-Cl"></a>应众其义更广何名处中。<a id="a-Cm"></a>义似过四故云更也。<a id="a-Cn"></a>所言众者。<a id="a-Co"></a>即五乘九界等也。<a id="a-Cp"></a>次大经下答意者。<a id="a-Cq"></a>四尚处中一广何爽。<a id="a-Cr"></a>故事广义中亦名处中。<a id="a-Cs"></a>故引大经。<a id="a-Ct"></a>门虽无量神通摄尽。<a id="a-Cu"></a>神通即是应之异名。<a id="a-Cv"></a>对感即名感应故也。<a id="a-Cw"></a>然神通之名义兼大小。<a id="a-Cx"></a>感应之称唯局在大。<a id="a-Cy"></a>大中通于地住已上。<a id="a-Cz"></a>今此正当极果用也。<a id="a-D0"></a>故神通之称一名摄诸。<a id="a-D1"></a>尚得名略。<a id="a-D2"></a>义非广略岂不处中。<a id="a-D3"></a>能应既然所应准此。<a id="a-D4"></a>故设应虽众不过于慈。<a id="a-D5"></a>求脱虽多讵出于感。<a id="a-D6"></a>故感应二字处中明矣。<a id="a-D7"></a>次若十方下约教中先举广出妨。<a id="a-D8"></a>次今论下释出处中。<a id="a-D9"></a>初出妨者。<a id="a-DA"></a>感应二名虽即处中。<a id="a-DB"></a>通论化事。<a id="a-DC"></a>十方六尘教法弥广。<a id="a-DD"></a>是则约教处中不成。<a id="a-DE"></a>次释者。<a id="a-DF"></a>今论娑婆唯禀声教。<a id="a-DG"></a>虽有显密若开若废。<a id="a-DH"></a>望彼诸土亦名处中。<a id="a-DI"></a>是则令前声教感应处中更明。<a id="a-DJ"></a>则甘露门开者。<a id="a-DK"></a>则言乃表唯声益。<a id="a-DL"></a>故实相为甘露。<a id="a-DM"></a>诸教为其门。<a id="a-DN"></a>门无开闭理非通塞。<a id="a-DO"></a>此土入者不假余尘。<a id="a-DP"></a>由之通理故曰门开。<a id="a-DQ"></a>言依教者。<a id="a-DR"></a>应云声教。<a id="a-DS"></a>但是言略。<a id="a-DT"></a>虽有灭后色经。<a id="a-DU"></a>乃至名句行蕴所摄。<a id="a-DV"></a>净名香饭及以法行思惟悟等。<a id="a-DW"></a>并以金口声教为本。<a id="a-DX"></a>不少不多故云明矣。<a id="a-DY"></a>约本迹者。<a id="a-DZ"></a>亦先举广辨妨。<a id="a-Da"></a>次从须置指下。<a id="a-Db"></a>释出处中。<a id="a-Dc"></a>次故肇下引肇证成。<a id="a-Dd"></a>初文者。<a id="a-De"></a>应机举前因缘。<a id="a-Df"></a>设教举前约教。<a id="a-Dg"></a>机多教异其迹必广。<a id="a-Dh"></a>当知本迹不名处中。<a id="a-Di"></a>若准门开之言。<a id="a-Dj"></a>则唯圆处中已如前说。<a id="a-Dk"></a>今将本望迹中间今日。<a id="a-Dl"></a>声教感应开已复施。<a id="a-Dm"></a>废竟还设故云权实。<a id="a-Dn"></a>一代尚广况实成后。<a id="a-Do"></a>中间施化对机差别。<a id="a-Dp"></a>言浅深者。<a id="a-Dq"></a>权实理定浅深义通。<a id="a-Dr"></a>故重言之。<a id="a-Ds"></a>次明处中者。<a id="a-Dt"></a>前以声教望于感应。<a id="a-Du"></a>故将娑婆而对十方。<a id="a-Dv"></a>则娑婆声教处中义足。<a id="a-Dw"></a>今欲论一本故却对多迹。<a id="a-Dx"></a>迹多虽广如指一月众影自归。<a id="a-Dy"></a>岂以能指四指有四。<a id="a-Dz"></a>令所指一月非一。<a id="a-E0"></a>故置迹寻本处中明矣。<a id="a-E1"></a>次引肇者。<a id="a-E2"></a>但借其言不用其事。<a id="a-E3"></a>肇用融公九辙。<a id="a-E4"></a>九辙未当引者如何。<a id="a-E5"></a>故彼本迹无生辙云。<a id="a-E6"></a>多宝不灭释迦不生。<a id="a-E7"></a>多宝本也。<a id="a-E8"></a>释迦迹也。<a id="a-E9"></a>本不灭迹不生。<a id="a-EA"></a>不生不灭本迹虽殊。<a id="a-EB"></a>不思议一。<a id="a-EC"></a>岂得以多宝之本。<a id="a-ED"></a>垂于释迦之迹。<a id="a-EE"></a>若借彼显今。<a id="a-EF"></a>以久为本望今为迹。<a id="a-EG"></a>本迹虽殊不思议一也。<a id="a-EH"></a>次明观心者。<a id="a-EI"></a>亦先举广辨失。<a id="a-EJ"></a>次但观下正明处中。<a id="a-EK"></a>初寻迹等言语前三意。<a id="a-EL"></a>有解无行何益自他。<a id="a-EM"></a>迹遍十方故名为广。<a id="a-EN"></a>本指最初故名为高。<a id="a-EO"></a>徒寻他果之高广。<a id="a-EP"></a>何益己因之该深。<a id="a-EQ"></a>若以信行为乘。<a id="a-ER"></a>及知常住远寿。<a id="a-ES"></a>寻他高广有何不可。<a id="a-ET"></a>但设教显本本令契理。<a id="a-EU"></a>故不契理名数他宝。<a id="a-EV"></a>华严经偈具如止观记及释签。<a id="a-EW"></a>但观心故。<a id="a-EX"></a>达己心之高深见己本也。<a id="a-EY"></a>以理摄故。<a id="a-EZ"></a>达己心之该广见己迹也。<a id="a-Ea"></a>一念心起彻实相底。<a id="a-Eb"></a>故名为高。<a id="a-Ec"></a>具足诸法故名为广。<a id="a-Ed"></a>又即权而实故名为高。<a id="a-Ee"></a>即实而权故名为广。<a id="a-Ef"></a>若非此观但感前三应。<a id="a-Eg"></a>则教下须开果权须废。<a id="a-Eh"></a>故教被会名为有穷。<a id="a-Ei"></a>权观须改机非妙感。<a id="a-Ej"></a>是故机成亲能有感。<a id="a-Ek"></a>观成入位己利非他。<a id="a-El"></a>是故观心具上三意。<a id="a-Em"></a>况入位有本垂迹设教。<a id="a-En"></a>三义具足何得不用。<a id="a-Eo"></a>故观心处中。<a id="a-Ep"></a>虽则四意展转相生。<a id="a-Eq"></a>以前前为广后后为中。<a id="a-Er"></a>但存当分皆名中故。<a id="a-Es"></a>故此四意从事名殊。<a id="a-Et"></a>应以后后转入前前。<a id="a-Eu"></a>总而论之不逾感应。<a id="a-Ev"></a>但初名感应者。<a id="a-Ew"></a>且舍通从别。<a id="a-Ex"></a>以无下三粗妙莫辨。<a id="a-Ey"></a>是故四悉浅深未分。<a id="a-Ez"></a>故得声教方辨感应权实不等。<a id="a-F0"></a>会归圆极教之功也。<a id="a-F1"></a>虽知圆极并在今经犹覆久成而迷其本。<a id="a-F2"></a>若拂迹应咸由本垂。<a id="a-F3"></a>开迹中感应。<a id="a-F4"></a>即本地感应本迹秖是一妙高广。<a id="a-F5"></a>虽知高广机成由观观成有感真感应也故知感应通贯下三。<a id="a-F6"></a>况复一一展转相摄。<a id="a-F7"></a>理虽相摄事必甄分。<a id="a-F8"></a>三引证者。<a id="a-F9"></a>初证感应。<a id="a-FA"></a>又云下证教相。<a id="a-FB"></a>寿量下证本迹。<a id="a-FC"></a>譬喻下证观心。<a id="a-FD"></a>初文先引。<a id="a-FE"></a>若人天下释。<a id="a-FF"></a>初言因缘者。<a id="a-FG"></a>即感应之别名。<a id="a-FH"></a>名异义同故得为证。<a id="a-FI"></a>但因缘名通不局能所。<a id="a-FJ"></a>故止观第一云。<a id="a-FK"></a>或因于圣缘于凡。<a id="a-FL"></a>或因于凡缘于圣。<a id="a-FM"></a>纵无强弱亦可互为。<a id="a-FN"></a>何者。<a id="a-FO"></a>从机则机亲而应疏。<a id="a-FP"></a>从应则应亲而机疏。<a id="a-FQ"></a>故使更互受名不同。<a id="a-FR"></a>但感应之名不可互立。<a id="a-FS"></a>大事因缘虽在迹门。<a id="a-FT"></a>据理应须双指本迹。<a id="a-FU"></a>但佛出世正为显实。<a id="a-FV"></a>故且从迹。<a id="a-FW"></a>又复让下本迹故也。<a id="a-FX"></a>释中先举非。<a id="a-FY"></a>次实相下显是。<a id="a-FZ"></a>初举非中所以不简三教菩萨。<a id="a-Fa"></a>唯斥人天小乘者。<a id="a-Fb"></a>具如玄文。<a id="a-Fc"></a>从难从要下去例然。<a id="a-Fd"></a>言不成机感者。<a id="a-Fe"></a>非今经之广博实相因缘故也。<a id="a-Ff"></a>次显是中。<a id="a-Fg"></a>既以实相一大对简小理。<a id="a-Fh"></a>其义即足。<a id="a-Fi"></a>故不暇开等兼等简之。<a id="a-Fj"></a>既得云大亦应云深。<a id="a-Fk"></a>言佛指此为事者。<a id="a-Fl"></a>理不名事。<a id="a-Fm"></a>但佛欲以此理化人。<a id="a-Fn"></a>故名为事。<a id="a-Fo"></a>能化所化故云因缘。<a id="a-Fp"></a>次证教中初正引。<a id="a-Fq"></a>次当知下结教意。<a id="a-Fr"></a>三大经下重引。<a id="a-Fs"></a>初正引者。<a id="a-Ft"></a>种种之言义兼一代。<a id="a-Fu"></a>若在他部意未必然。<a id="a-Fv"></a>佛道者。<a id="a-Fw"></a>别指今教。<a id="a-Fx"></a>故自此已前意归于此。<a id="a-Fy"></a>次结意者。<a id="a-Fz"></a>微谓诸教初心人天小善。<a id="a-G0"></a>着谓诸教果德。<a id="a-G1"></a>权实微着皆为独显。<a id="a-G2"></a>故云筌蹄。<a id="a-G3"></a>种种之言及以微着。<a id="a-G4"></a>必须八教方显四味为醍醐筌蹄是故筌蹄并譬能通。<a id="a-G5"></a>权教权部并为一实鱼免而施设也。<a id="a-G6"></a>或作蹄。<a id="a-G7"></a>苍颉篇云。<a id="a-G8"></a>取免具也。<a id="a-G9"></a>庄子云。<a id="a-GA"></a>得免忘蹄。<a id="a-GB"></a>作此蹄字。<a id="a-GC"></a>今时俗依之。<a id="a-GD"></a>说文作罤。<a id="a-GE"></a>若言蹄是足者。<a id="a-GF"></a>能诠不成。<a id="a-GG"></a>若言蹄是迹者。<a id="a-GH"></a>其义亦疏。<a id="a-GI"></a>寻迹得免义岂尔耶。<a id="a-GJ"></a>今须从义以罤为正。<a id="a-GK"></a>次引大经者。<a id="a-GL"></a>引彼大经重证今部。<a id="a-GM"></a>则以一实为第一义。<a id="a-GN"></a>粗软须指四味权实。<a id="a-GO"></a>引证本迹中三。<a id="a-GP"></a>初约师次约弟子。<a id="a-GQ"></a>三结。<a id="a-GR"></a>初文又二。<a id="a-GS"></a>初正引本文。<a id="a-GT"></a>次方便下引迹文。<a id="a-GU"></a>以迹中此文密示本意故也。<a id="a-GV"></a>若显露说即迹中本迹。<a id="a-GW"></a>下文显已通得引用。<a id="a-GX"></a>弟子者。<a id="a-GY"></a>亦是举资密显于师。<a id="a-GZ"></a>弟子尚非实小验知师非近成。<a id="a-Ga"></a>利根纵其已知。<a id="a-Gb"></a>须待弥勒扣发。<a id="a-Gc"></a>见本眷属闻说不疑。<a id="a-Gd"></a>言云云者。<a id="a-Ge"></a>广在下文。<a id="a-Gf"></a>兼斥古今诸师。<a id="a-Gg"></a>尚不知师之本迹因果特出诸教。<a id="a-Gh"></a>况弟子耶。<a id="a-Gi"></a>又弟子之本诸经容有。<a id="a-Gj"></a>如文殊观音等也。<a id="a-Gk"></a>师之久本出自今经。<a id="a-Gl"></a>证观心中先引。<a id="a-Gm"></a>次当知下结意。<a id="a-Gn"></a>初文者。<a id="a-Go"></a>事论秖是信身子说。<a id="a-Gp"></a>义当见佛。<a id="a-Gq"></a>汝所说者。<a id="a-Gr"></a>必从佛闻。<a id="a-Gs"></a>能闻之人必是声闻菩萨故也。<a id="a-Gt"></a>故闻汝说即是见佛等也。<a id="a-Gu"></a>次结意者。<a id="a-Gv"></a>所闻是法。<a id="a-Gw"></a>于能观心即名为佛。<a id="a-Gx"></a>义当见佛。<a id="a-Gy"></a>心所即是弟子等也。<a id="a-Gz"></a>即于己心识三宝一体其理宛足。<a id="a-H0"></a>具如闻说已下文是。<a id="a-H1"></a>注云云者。<a id="a-H2"></a>将向观义。<a id="a-H3"></a>对闻说已下文唯在一念。<a id="a-H4"></a>又若具足应约因缘约教本迹。<a id="a-H5"></a>以明观心。<a id="a-H6"></a>则有三观对境因缘。<a id="a-H7"></a>诸教理观三宝境本观迹。<a id="a-H8"></a>及施开等思之可见。<a id="a-H9"></a>示相者。<a id="a-HA"></a>唯约今经示四种相。<a id="a-HB"></a>虽始自如是终乎而去。<a id="a-HC"></a>皆用四意。<a id="a-HD"></a>但文势起尽用与不同。<a id="a-HE"></a>如释通序则句句须四。<a id="a-HF"></a>通贯正宗及流通故。<a id="a-HG"></a>若释正宗则本迹各三。<a id="a-HH"></a>义通四种。<a id="a-HI"></a>若释流通还须具四。<a id="a-HJ"></a>通收正宗。<a id="a-HK"></a>又正宗中迹门既阙久远本迹。<a id="a-HL"></a>所以借用体用本迹。<a id="a-HM"></a>则四名不阙。<a id="a-HN"></a>又序中约教须观文势。<a id="a-HO"></a>或须以五时分别。<a id="a-HP"></a>则教在其中。<a id="a-HQ"></a>或须以诸教分别。<a id="a-HR"></a>则将时以判。<a id="a-HS"></a>正中约教则一向明开。<a id="a-HT"></a>本中约教则不从教判。<a id="a-HU"></a>但点远本远妙自彰。<a id="a-HV"></a>若解斯文则一部经心如观指掌。<a id="a-HW"></a>四意消释无劳再思。<a id="a-HX"></a>故今且寄三段大文。<a id="a-HY"></a>通示其相。<a id="a-HZ"></a>既了通已还将此意委悉别消。<a id="a-Ha"></a>初因缘中未暇历品。<a id="a-Hb"></a>且示三段即种熟脱。<a id="a-Hc"></a>然种等三亦须约于序等三法。<a id="a-Hd"></a>以辨因缘。<a id="a-He"></a>若唯序等。<a id="a-Hf"></a>则无阶降过未因果。<a id="a-Hg"></a>若唯种等闻无所从。<a id="a-Hh"></a>以种等三于序等三。<a id="a-Hi"></a>所从得益不同故也。<a id="a-Hj"></a>且如序中通序在灭后。<a id="a-Hk"></a>别序通过现。<a id="a-Hl"></a>若佛在世别序五中节节益异。<a id="a-Hm"></a>如说无量义。<a id="a-Hn"></a>密得种等三益不同。<a id="a-Ho"></a>故睹定见光觉动蒙华。<a id="a-Hp"></a>乃至问答亦有种等三益可知。<a id="a-Hq"></a>正中本迹诸品不同。<a id="a-Hr"></a>故通别序至佛灭后。<a id="a-Hs"></a>被流通人劝持诵说。<a id="a-Ht"></a>亦有种等。<a id="a-Hu"></a>况正宗耶。<a id="a-Hv"></a>故寄此两三方晓因缘。<a id="a-Hw"></a>初约种等者。<a id="a-Hx"></a>须寄教相方分有无。<a id="a-Hy"></a>故诸教因缘长短不等。<a id="a-Hz"></a>如三藏人三祇百劫。<a id="a-I0"></a>秖云自修六度肥功德身。<a id="a-I1"></a>相好庄严。<a id="a-I2"></a>与物结缘为种熟脱。<a id="a-I3"></a>通教初心自行近从七地留惑润生。<a id="a-I4"></a>与物结缘云初下种。<a id="a-I5"></a>两教入灭无未来化。<a id="a-I6"></a>但成佛时而熟脱之。<a id="a-I7"></a>教权理权非今经意。<a id="a-I8"></a>别教初地尚能具之。<a id="a-I9"></a>何况果满。<a id="a-IA"></a>别教虽具教终是权。<a id="a-IB"></a>况复能有本因远种。<a id="a-IC"></a>今经本迹二门施化并异他经。<a id="a-ID"></a>此文四节良有以也。<a id="a-IE"></a>故四节中唯初二节。<a id="a-IF"></a>名本眷属。<a id="a-IG"></a>初第一节。<a id="a-IH"></a>虽脱在现。<a id="a-II"></a>具腾本种故名本眷属。<a id="a-IJ"></a>今不云是本者。<a id="a-IK"></a>以同在今始脱故也。<a id="a-IL"></a>本种近脱者。<a id="a-IM"></a>以弥勒不识发疑故来偏得本名。<a id="a-IN"></a>然现脱者若未得佛智。<a id="a-IO"></a>犹未能知种。<a id="a-IP"></a>今出其意耳。<a id="a-IQ"></a>于中为二。<a id="a-IR"></a>初明种等三。<a id="a-IS"></a>次明序等三。<a id="a-IT"></a>初文四。<a id="a-IU"></a>初正明因缘。<a id="a-IV"></a>次虽未下释疑。<a id="a-IW"></a>三其间下约三世九世。<a id="a-IX"></a>以释因缘。<a id="a-IY"></a>四何以故下。<a id="a-IZ"></a>引证三世九世因缘。<a id="a-Ia"></a>初文即是四节示相。<a id="a-Ib"></a>初之一节本因果种。<a id="a-Ic"></a>果后方熟王城乃脱。</p>
  <p id="aId">次复次下本因果种果后近熟。<a id="a-Ie"></a>适过世脱。<a id="a-If"></a>指地踊者。<a id="a-Ig"></a>故知地踊云本眷属者。<a id="a-Ih"></a>乃是本种近世始脱。<a id="a-Ii"></a>既弥勒不识非极近也。<a id="a-Ij"></a>次中间种昔教熟今日脱。</p>
  <p id="aIk">次复次下今日种未来熟未来脱。<a id="a-Il"></a>此四节者且取大概。<a id="a-Im"></a>本因本果讫至中间近世今日。<a id="a-In"></a>竖深横广何但四节。<a id="a-Io"></a>乃至未来永永不绝。<a id="a-Ip"></a>若不尔者。<a id="a-Iq"></a>现果无因现因无果。<a id="a-Ir"></a>还同灰断化无始终。<a id="a-Is"></a>故知节节重重无极。<a id="a-It"></a>而终以佛乘三段为本。<a id="a-Iu"></a>而以人天三教助显。<a id="a-Iv"></a>虽未下释疑也。<a id="a-Iw"></a>今明因缘准文次第。<a id="a-Ix"></a>且合在迹。<a id="a-Iy"></a>探约本地中间者。<a id="a-Iz"></a>正兼本迹示一部相。<a id="a-J0"></a>取后文意取化仪意。<a id="a-J1"></a>次约三世九世者。<a id="a-J2"></a>具如止观第一记引华严璎珞。<a id="a-J3"></a>故知尽未来际三世九世种熟脱三。<a id="a-J4"></a>是则念念三密念念三九。<a id="a-J5"></a>念念三段念念逆顺。<a id="a-J6"></a>念念身土。<a id="a-J7"></a>一一不同一一入实。<a id="a-J8"></a>四引本文证者。<a id="a-J9"></a>证三世也。<a id="a-JA"></a>若有三世即有九世。<a id="a-JB"></a>九秖是三故且通证大体三世。<a id="a-JC"></a>念念三世准例可知。<a id="a-JD"></a>神通属过去。<a id="a-JE"></a>通义其实通于三世。<a id="a-JF"></a>对余二别故。<a id="a-JG"></a>师子是现威猛是未。<a id="a-JH"></a>为令知佛化缘远故。<a id="a-JI"></a>还引本文。<a id="a-JJ"></a>举远摄近以证四节。<a id="a-JK"></a>以如是下约序等三。<a id="a-JL"></a>初文先通指二序。<a id="a-JM"></a>故云序分通无可表故。<a id="a-JN"></a>众见下别指别序为生正之由。<a id="a-JO"></a>故云众见希有。<a id="a-JP"></a>颙颙者仰也。<a id="a-JQ"></a>佛乘机下正宗。<a id="a-JR"></a>三非但下正明正宗为流通之本。<a id="a-JS"></a>三段既其俱生种等。<a id="a-JT"></a>则知字字句句会会味味。<a id="a-JU"></a>世世念念常为众生。<a id="a-JV"></a>作一佛乘种熟脱也。<a id="a-JW"></a>此文且从今部大判。<a id="a-JX"></a>如今释迦说此经时。<a id="a-JY"></a>通五别五无非因缘。<a id="a-JZ"></a>即证信之因缘发起之因缘。<a id="a-Ja"></a>又通五和合之因缘。<a id="a-Jb"></a>别五次第之因缘。<a id="a-Jc"></a>故从序至正于得脱者。<a id="a-Jd"></a>故云开示悟入。<a id="a-Je"></a>降此之外余皆种熟。<a id="a-Jf"></a>故未脱者益在流通。<a id="a-Jg"></a>故云远沾妙道。<a id="a-Jh"></a>并是此经之感应。<a id="a-Ji"></a>言后五百岁者。<a id="a-Jj"></a>若准毗尼母论。<a id="a-Jk"></a>直列五百云。<a id="a-Jl"></a>第一百年解脱坚固。<a id="a-Jm"></a>第二百年禅定坚固。<a id="a-Jn"></a>第三百年持戒坚固。<a id="a-Jo"></a>第四百年多闻坚固。<a id="a-Jp"></a>第五百年布施坚固。<a id="a-Jq"></a>言后五百最后百耳。<a id="a-Jr"></a>有人云。<a id="a-Js"></a>准大集有五五百。<a id="a-Jt"></a>第一乃至第四同前。<a id="a-Ju"></a>唯第五五百云斗诤坚固。<a id="a-Jv"></a>言后五百者。<a id="a-Jw"></a>最后五百也。<a id="a-Jx"></a>若单论五百犹在正法。<a id="a-Jy"></a>虽出论文其理稍壅。<a id="a-Jz"></a>然五五百且从一往。<a id="a-K0"></a>末法之初冥利不无。<a id="a-K1"></a>且据大教可流行时。<a id="a-K2"></a>故云五百。<a id="a-K3"></a>故序等三莫非感应。<a id="a-K4"></a>又示教相者。<a id="a-K5"></a>教家之相故云教相。<a id="a-K6"></a>五味分别为显醍醐。<a id="a-K7"></a>通论圣言被下。<a id="a-K8"></a>俱名为教。<a id="a-K9"></a>今教别有显实之功。<a id="a-KA"></a>故名为相。<a id="a-KB"></a>又别约三段示醍醐相。<a id="a-KC"></a>故名为相。<a id="a-KD"></a>故于三段各简偏小。<a id="a-KE"></a>此且通作一种三段。<a id="a-KF"></a>让下本迹。<a id="a-KG"></a>是故未分二种三段。</p>
  <p id="aKH">问。<a id="a-KI"></a>若尔。<a id="a-KJ"></a>与向因缘三段何别。</p>
  <p id="aKK">答。<a id="a-KL"></a>前直寄三时对感应人。<a id="a-KM"></a>以明种等。<a id="a-KN"></a>今委辨所说用浅深法。<a id="a-KO"></a>故略约四教以简三段。<a id="a-KP"></a>究而言之。<a id="a-KQ"></a>还是因缘妙三段耳。<a id="a-KR"></a>况观心本迹咸属因缘。<a id="a-KS"></a>委简教相具如玄文。<a id="a-KT"></a>先约相待以判粗。<a id="a-KU"></a>次约绝待以辨妙。</p>
  <p id="aKV">问。<a id="a-KW"></a>通序五义别序华地。<a id="a-KX"></a>此等是事。<a id="a-KY"></a>何得三段俱名示教。</p>
  <p id="aKZ">答。<a id="a-Ka"></a>通论皆是正说前相。<a id="a-Kb"></a>别论唯问答是教。<a id="a-Kc"></a>且从通说无不表教。<a id="a-Kd"></a>故文简云非为人天作序等也。<a id="a-Ke"></a>二乘三藏也。<a id="a-Kf"></a>即空。<a id="a-Kg"></a>通也。<a id="a-Kh"></a>独菩萨别也。<a id="a-Ki"></a>正直等者。<a id="a-Kj"></a>开权教也。<a id="a-Kk"></a>正及流通准此可见。<a id="a-Kl"></a>萤光者。<a id="a-Km"></a>大品云。<a id="a-Kn"></a>菩萨一日行般若。<a id="a-Ko"></a>如日照世胜萤火虫。<a id="a-Kp"></a>此斥三藏。<a id="a-Kq"></a>故指灯炬以譬通教。<a id="a-Kr"></a>灯如二乘。<a id="a-Ks"></a>炬如菩萨。<a id="a-Kt"></a>虽同般若不无明晦。<a id="a-Ku"></a>道种智是别。<a id="a-Kv"></a>如星月者。<a id="a-Kw"></a>地前如星登地如月。<a id="a-Kx"></a>故星虽有明光不及远。<a id="a-Ky"></a>令远见故。<a id="a-Kz"></a>凡智虽照不及圣明。<a id="a-L0"></a>其心远故。<a id="a-L1"></a>月不及日带教道故。<a id="a-L2"></a>亦应更明三智三谛次不次等。<a id="a-L3"></a>以显教相。<a id="a-L4"></a>于此非急。<a id="a-L5"></a>杨叶等者。<a id="a-L6"></a>大经婴儿行品意也。<a id="a-L7"></a>今文略出人天者。<a id="a-L8"></a>然婴儿在小义通诸教。<a id="a-L9"></a>且从极小故指人天。<a id="a-LA"></a>但彼经喻从顿向渐。<a id="a-LB"></a>初云不能起住来去语言。<a id="a-LC"></a>圆婴儿也。<a id="a-LD"></a>大字者藏也不知苦乐等通也。<a id="a-LE"></a>下作大小等别也。<a id="a-LF"></a>啼哭等人天也。<a id="a-LG"></a>经既通以小善为婴儿。<a id="a-LH"></a>故圆因位亦名婴儿。<a id="a-LI"></a>经云。<a id="a-LJ"></a>半字者。<a id="a-LK"></a>谓九部。<a id="a-LL"></a>满字者。<a id="a-LM"></a>谓毗伽罗论。<a id="a-LN"></a>此云字本。<a id="a-LO"></a>河西云。<a id="a-LP"></a>世间文字之根本。<a id="a-LQ"></a>虽是外论而无邪法。<a id="a-LR"></a>将非菩萨之所造作。<a id="a-LS"></a>故譬衍门十二部经。<a id="a-LT"></a>古人唯知衍门一大。<a id="a-LU"></a>今则不然。<a id="a-LV"></a>简共别后唯以圆门而为满也依义不依语斯之谓矣。</p>
 </body>
</html>