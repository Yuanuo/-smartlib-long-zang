<!doctype html>
<html id="z3IBWZE1N4" data-ver="1205">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第八之四</h1>
  <h2 id="a2">释见宝塔品</h2>
  <p id="a3">此中四度云见宝塔。<a id="a-4"></a>下文云四番即四悉也。<a id="a-5"></a>初世界中翻名有无三世不同。<a id="a-6"></a>睹必欢喜故是世界。<a id="a-7"></a>言经云佛三种身者。<a id="a-8"></a>借普贤观经也。<a id="a-9"></a>既结此经故可证同。<a id="a-A"></a>当佛亦然者。<a id="a-B"></a>未来有说法华经处。<a id="a-C"></a>此塔还现彼佛亦坐。<a id="a-D"></a>本论亦云此经为三身菩提故。<a id="a-E"></a>此经已说师弟因果。<a id="a-F"></a>故古佛证集分身佛。<a id="a-G"></a>彼华严经加四菩萨说菩萨因果。<a id="a-H"></a>能加但是迹佛主伴。<a id="a-I"></a>故不假集佛。<a id="a-J"></a>但云十方互为主伴。<a id="a-K"></a>仍不云伴是佛分身。<a id="a-L"></a>但云眷属而已。<a id="a-M"></a>文中诸品皆云集诸菩萨。<a id="a-N"></a>注家云。<a id="a-O"></a>道非存亡古今一揆。<a id="a-P"></a>然则裂地踊塔。<a id="a-Q"></a>以表双林不灭。<a id="a-R"></a>更延接影微显丈六非生。<a id="a-S"></a>故云见宝塔品。<a id="a-T"></a>今谓古佛塔今佛坐。<a id="a-U"></a>则表古今实道不生。<a id="a-V"></a>未必预表双林不灭。<a id="a-W"></a>一往观之。<a id="a-X"></a>谓今现佛入古灭佛之塔。<a id="a-Y"></a>表灭不灭。<a id="a-Z"></a>今谓不然。<a id="a-a"></a>古佛塔现示灭而不灭。<a id="a-b"></a>释迦入塔示生而不生。<a id="a-c"></a>不生不灭故并坐表之。<a id="a-d"></a>集分身召本属。<a id="a-e"></a>乃显舍那非成。<a id="a-f"></a>岂唯丈六示灭他人问云。<a id="a-g"></a>大众见塔为根为识。<a id="a-h"></a>为塔令见。<a id="a-i"></a>广约譬类以破自他。<a id="a-j"></a>此深不晓经之大旨。<a id="a-k"></a>三周之后纵有凡夫。<a id="a-l"></a>咸殊凡见。<a id="a-m"></a>然中论观法被末代钝根。<a id="a-n"></a>佛世当机何劳设此。<a id="a-o"></a>消经观行理合如然。<a id="a-p"></a>凡诸释经若无通见。<a id="a-q"></a>致令后学不闲宗途。<a id="a-r"></a>今正为证经旁论所表。<a id="a-s"></a>有人问召古佛集分身。<a id="a-t"></a>身何故多塔何故一。<a id="a-u"></a>今为答之证经义足。<a id="a-v"></a>故宝塔不多合多宝愿。<a id="a-w"></a>故分身不一。<a id="a-x"></a>假令证经须集多塔。<a id="a-y"></a>塔岂不多。<a id="a-z"></a>既能应现十方信知塔亦非一。<a id="a-10"></a>故分身是化塔亦宜权。<a id="a-11"></a>今从所表今佛一身而集多身。<a id="a-12"></a>密表迹用之非一。<a id="a-13"></a>古佛多塔但示一塔。<a id="a-14"></a>显表实理之不二。<a id="a-15"></a>况从地在空及诸校饰。<a id="a-16"></a>悉非徒尔。<a id="a-17"></a>明显此事者。<a id="a-18"></a>三世诸佛转法轮等。<a id="a-19"></a>皆至法华出世事说。<a id="a-1A"></a>故今经文加四支征。<a id="a-1B"></a>璎珞下为人者。<a id="a-1C"></a>以校量福为生善也。<a id="a-1D"></a>善吉问等者。<a id="a-1E"></a>第九供养舍利品云。<a id="a-1F"></a>佛因善吉问供养全碎生法同耶别耶。<a id="a-1G"></a>佛广校量云如供养一佛舍利起塔满一四天下。<a id="a-1H"></a>不如供养生身。<a id="a-1I"></a>由色身有舍利故。<a id="a-1J"></a>又起塔满大千供养色身不如供养法身。<a id="a-1K"></a>由法身有色身故。<a id="a-1L"></a>当知见色不及闻经。<a id="a-1M"></a>以由闻经有法身故。<a id="a-1N"></a>故经偏圆即法身全碎功德不等。<a id="a-1O"></a>顶王等者。<a id="a-1P"></a>曾检大乘顶王经及方等顶王经各一卷。<a id="a-1Q"></a>并未见此。<a id="a-1R"></a>难意者。<a id="a-1S"></a>教与舍利时同益同何得不等。<a id="a-1T"></a>答意者。<a id="a-1U"></a>舍利时等亦生身之力。<a id="a-1V"></a>北地师下破谬斥非。<a id="a-1W"></a>义当破恶即对治也。<a id="a-1X"></a>云说经竟者。<a id="a-1Y"></a>意云正经已毕。<a id="a-1Z"></a>地师去表身不二。<a id="a-1a"></a>以称理故属第一义也。<a id="a-1b"></a>释论下证地师非。<a id="a-1c"></a>师言南岳也。<a id="a-1d"></a>虽云三身意将法报以斥地师。<a id="a-1e"></a>无来者不合东来。<a id="a-1f"></a>无出者不应踊出。<a id="a-1g"></a>巍巍者。<a id="a-1h"></a>不应塔内。<a id="a-1i"></a>应身者不应唯此。<a id="a-1j"></a>若即此等者。<a id="a-1k"></a>如南岳所述三身胜相。<a id="a-1l"></a>若其直云多宝是法佛者必不可也。<a id="a-1m"></a>尚非应身岂具三身。<a id="a-1n"></a>故知多宝是法身者。<a id="a-1o"></a>未尽经旨。<a id="a-1p"></a>秖是表示等者。<a id="a-1q"></a>秖以释迦等事表理可也。<a id="a-1r"></a>故知非直来证乃表经常。<a id="a-1s"></a>故多宝表法及具三身。<a id="a-1t"></a>多宝久灭今出证经生不生也。<a id="a-1u"></a>往昔灭度犹现全身灭非灭也。<a id="a-1v"></a>既非生灭常住不移可表法身。<a id="a-1w"></a>释迦入塔二身相称。<a id="a-1x"></a>如智称境故可表报。<a id="a-1y"></a>分身表应文理自成。<a id="a-1z"></a>如境智相冥故能起应。<a id="a-20"></a>三佛至而不一异者。<a id="a-21"></a>能表三中各三故不一。<a id="a-22"></a>所表三中皆一故不异。<a id="a-23"></a>又能表中三相别故不一。<a id="a-24"></a>法体同故不异。<a id="a-25"></a>又所表中亦以体同故不异。<a id="a-26"></a>以身别故不一。<a id="a-27"></a>又化道别故不一。<a id="a-28"></a>共成此故不异。<a id="a-29"></a>总而言之。<a id="a-2A"></a>即三而一故不异。<a id="a-2B"></a>即一而三故不一。<a id="a-2C"></a>见宝塔下云云者。<a id="a-2D"></a>于前四文明示四相。<a id="a-2E"></a>以消四文。<a id="a-2F"></a>略如前释。<a id="a-2G"></a>四皆属圆。<a id="a-2H"></a>从塔出为两去。<a id="a-2I"></a>次约教本迹。<a id="a-2J"></a>初双标两义。<a id="a-2K"></a>次释出两意。<a id="a-2L"></a>释中又四。<a id="a-2M"></a>初正释。<a id="a-2N"></a>次若塔从地下。<a id="a-2O"></a>辨同异。<a id="a-2P"></a>三若塔来下判显密。<a id="a-2Q"></a>四今取下释妨。<a id="a-2R"></a>初文又二。<a id="a-2S"></a>先明塔出证前起后。<a id="a-2T"></a>次明在空以表二意。<a id="a-2U"></a>故二文皆以证前当约教。<a id="a-2V"></a>起后当本迹。<a id="a-2W"></a>初证前中二。<a id="a-2X"></a>先约真实。<a id="a-2Y"></a>次约大慧。<a id="a-2Z"></a>以此二是多宝证词。<a id="a-2a"></a>初文三。<a id="a-2b"></a>初示三周无非圆实。<a id="a-2c"></a>次辨广略等。<a id="a-2d"></a>三示流通。<a id="a-2e"></a>初如文。<a id="a-2f"></a>次文者。<a id="a-2g"></a>先略次广。<a id="a-2h"></a>初文者。<a id="a-2i"></a>既重述证秖可从略。<a id="a-2j"></a>故但云真实。<a id="a-2k"></a>况处中及广皆约所非。<a id="a-2l"></a>所非必多能非唯一。<a id="a-2m"></a>故三周中虽或四一若十若多不出实相。<a id="a-2n"></a>次处中中言八不者。<a id="a-2o"></a>具如止观第六记引中论文。<a id="a-2p"></a>中论显理故八不叹佛。<a id="a-2q"></a>塔证中经亦八不叹实。<a id="a-2r"></a>故塔踊事复表八不。<a id="a-2s"></a>以义同故。<a id="a-2t"></a>故云塔从地等。<a id="a-2u"></a>又证下示证流通亦是真实。</p>
  <p id="a2v">问。<a id="a-2w"></a>何不证序。</p>
  <p id="a2x">答。<a id="a-2y"></a>二段既实其序岂虚。</p>
  <p id="a2z">若尔何不待至安乐行末踊出初耶。</p>
  <p id="a30">答。<a id="a-31"></a>以法师中具明人法方轨。<a id="a-32"></a>现未师弟因果及以处所。<a id="a-33"></a>天龙作护化人集听。<a id="a-34"></a>足辨弘经故。<a id="a-35"></a>多宝出证。<a id="a-36"></a>证已命觅弘通之人。<a id="a-37"></a>故引达多往以证今佛益。<a id="a-38"></a>而劝流通。<a id="a-39"></a>举持品人以证弘者。<a id="a-3A"></a>而劝流通。<a id="a-3B"></a>虽尔未有始行弘通之法。<a id="a-3C"></a>故重举安乐行耳。<a id="a-3D"></a>故安乐行未关踊出。<a id="a-3E"></a>次约大慧者。<a id="a-3F"></a>真实者。<a id="a-3G"></a>通虽四一别在所显。<a id="a-3H"></a>故先叹大慧。<a id="a-3I"></a>次叹所说所显之法。<a id="a-3J"></a>大慧秖是种智前已具释。<a id="a-3K"></a>今但更与不共般若辨同异耳。<a id="a-3L"></a>于中先问。<a id="a-3M"></a>次释论下答。<a id="a-3N"></a>三如一下譬。<a id="a-3O"></a>彼般若及此大慧俱能入故。<a id="a-3P"></a>妙法之言一分通智。<a id="a-3Q"></a>四当知下结二文意同。<a id="a-3R"></a>次起后明本者。<a id="a-3S"></a>对迹明本可云本迹。<a id="a-3T"></a>于中为二。<a id="a-3U"></a>先明所起之由。<a id="a-3V"></a>由塔出故请开。<a id="a-3W"></a>由塔开故。<a id="a-3X"></a>见佛。<a id="a-3Y"></a>由见佛故请加。<a id="a-3Z"></a>由得加故在空。<a id="a-3a"></a>由在空故命众。<a id="a-3b"></a>由命众故声彻。<a id="a-3c"></a>由声彻故众至。<a id="a-3d"></a>由众至故生疑。<a id="a-3e"></a>由生疑故得说。<a id="a-3f"></a>言明玄等者。<a id="a-3g"></a>略举经题玄收一部。<a id="a-3h"></a>故云佛欲以此妙法等也。<a id="a-3i"></a>久远下明能起所表。<a id="a-3j"></a>表于本地三世益也。<a id="a-3k"></a>久灭今出故云神通。<a id="a-3l"></a>现益在说故云音声。<a id="a-3m"></a>誓愿不休故尽未来。<a id="a-3n"></a>以此起彼故名为开。</p>
  <p id="a3o">问。<a id="a-3p"></a>经中但云大慧真实。<a id="a-3q"></a>有说处证闻说故出。<a id="a-3r"></a>那云证前及起后耶。</p>
  <p id="a3s">答。<a id="a-3t"></a>文无理有。<a id="a-3u"></a>从此中出寻叹真实。<a id="a-3v"></a>故知证前。<a id="a-3w"></a>如明起由即是起后。<a id="a-3x"></a>次在空中亦初约教。<a id="a-3y"></a>七方便人见理圆也。<a id="a-3z"></a>次修得下本迹也。<a id="a-40"></a>亦先叙迹。<a id="a-41"></a>次若发下明本观心释中既云依经修观。<a id="a-42"></a>当知经经皆可修习。<a id="a-43"></a>柰何章疏都不涉言。<a id="a-44"></a>故此宗徒行解无废。<a id="a-45"></a>消文理观二义无亏。<a id="a-46"></a>冀怀道者尊之尚之。<a id="a-47"></a>每睹斯旨恨已所未沾盘桓经思顶戴永永。<a id="a-48"></a>于中三。<a id="a-49"></a>初明三身各有能表及以所表。<a id="a-4A"></a>初明以观为因得法身果。<a id="a-4B"></a>得法身时不独法身故云境智必会。<a id="a-4C"></a>如塔下能表。<a id="a-4D"></a>境智下报身。<a id="a-4E"></a>如释迦下能表。<a id="a-4F"></a>以大报下应身。<a id="a-4G"></a>如分身下能表。<a id="a-4H"></a>次由多宝下总举能表。<a id="a-4I"></a>当知约观持经。<a id="a-4J"></a>方具三身。<a id="a-4K"></a>三普贤下引证。<a id="a-4L"></a>得三种身。<a id="a-4M"></a>皆是方等大乘教也。<a id="a-4N"></a>次有人下出旧分文。<a id="a-4O"></a>此下应云十六品。<a id="a-4P"></a>前从弥勒问来。<a id="a-4Q"></a>但有十品。<a id="a-4R"></a>此是庐山龙意。<a id="a-4S"></a>太早云云者。<a id="a-4T"></a>应叙上下文相分齐。<a id="a-4U"></a>以证此师分文太早。<a id="a-4V"></a>如破光宅惟忖之例。<a id="a-4W"></a>此且据本迹之名以破。<a id="a-4X"></a>然准此师意言约身者。<a id="a-4Y"></a>以多宝为本释迦为迹。<a id="a-4Z"></a>前约说者。<a id="a-4a"></a>释迦自说三周开权及以流通。<a id="a-4b"></a>今所以从名破者。<a id="a-4c"></a>以此师不知今经显远诸经所无。<a id="a-4d"></a>方望一代及前迹门。<a id="a-4e"></a>乃受本名。<a id="a-4f"></a>何须于此即云本迹。<a id="a-4g"></a>若预密表意则可然。<a id="a-4h"></a>于此分文故成太早。<a id="a-4i"></a>七宝为塔者。<a id="a-4j"></a>即七觉七圣财。<a id="a-4k"></a>七圣财谓闻信戒定进舍惭。<a id="a-4l"></a>随其教位明七深浅。<a id="a-4m"></a>既是佛塔之七又证实经。<a id="a-4n"></a>并用无作七觉七财。<a id="a-4o"></a>于无作中尚须性德。<a id="a-4p"></a>何况修得。<a id="a-4q"></a>七觉圣财俱修得故。<a id="a-4r"></a>虽分宝别。<a id="a-4s"></a>七宝即塔能所不别。<a id="a-4t"></a>然塔是所依严是能依。<a id="a-4u"></a>高五百等者。<a id="a-4v"></a>既塔所表须皆圆释。<a id="a-4w"></a>竖即因中望果。<a id="a-4x"></a>万行一行一切行。<a id="a-4y"></a>酬因果中万德一德一切德。<a id="a-4z"></a>从始至终名之为竖。<a id="a-50"></a>当位具足名之为横。<a id="a-51"></a>凡一切行历缘对境谛缘度等。<a id="a-52"></a>无不庄严从因至果。<a id="a-53"></a>若横若竖皆须有体。<a id="a-54"></a>方可名为万善庄严。<a id="a-55"></a>地者止住第一义空者。<a id="a-56"></a>然体无明即第一义空。<a id="a-57"></a>故无明无所破亦无所住。<a id="a-58"></a>故第一义空即无能住。<a id="a-59"></a>无能住故地既无破而破。<a id="a-5A"></a>空亦无住而住。<a id="a-5B"></a>种种等者。<a id="a-5C"></a>定慧无多对暗散说。<a id="a-5D"></a>又定慧遍摄。<a id="a-5E"></a>故亦云多。<a id="a-5F"></a>具如止观摄法中说。<a id="a-5G"></a>无量慈悲室者。<a id="a-5H"></a>以龛为室故云龛室。<a id="a-5I"></a>重云亦是者。<a id="a-5J"></a>重释室也。<a id="a-5K"></a>室亦名舍。<a id="a-5L"></a>幢亦旛类。<a id="a-5M"></a>如大长者中说。<a id="a-5N"></a>垂宝等者。<a id="a-5O"></a>从因至果。<a id="a-5P"></a>果德皆籍因中万行。<a id="a-5Q"></a>由庄严故即能下化。<a id="a-5R"></a>如严复垂。<a id="a-5S"></a>四面等者。<a id="a-5T"></a>即无作四谛也。<a id="a-5U"></a>由四谛四方道风。<a id="a-5V"></a>吹四面四德之香。<a id="a-5W"></a>充而且遍。<a id="a-5X"></a>即是天然四德之理。<a id="a-5Y"></a>假修德以远布。<a id="a-5Z"></a>平等有二者。<a id="a-5a"></a>法等者。<a id="a-5b"></a>大慧所观理也。<a id="a-5c"></a>同得者。<a id="a-5d"></a>皆用因理以至果也。<a id="a-5e"></a>若所观理与众生异不名大慧。<a id="a-5f"></a>如是如是等者。<a id="a-5g"></a>一如法相者。<a id="a-5h"></a>叹佛所说称于实故。<a id="a-5i"></a>二如根性者。<a id="a-5j"></a>至第五时不差机故。<a id="a-5k"></a>先答第二问中。</p>
  <p id="a5l">问。<a id="a-5m"></a>初云地踊。<a id="a-5n"></a>此云东方者何耶。</p>
  <p id="a5o">答。<a id="a-5p"></a>东述本缘。<a id="a-5q"></a>踊申昔愿。<a id="a-5r"></a>若所表者。<a id="a-5s"></a>方始表开。<a id="a-5t"></a>地踊表显。<a id="a-5u"></a>告比丘等者。<a id="a-5v"></a>验具四众非不说法。<a id="a-5w"></a>当是多宝者。</p>
  <p id="a5x">问。<a id="a-5y"></a>十方世界岂无一佛不得开显。<a id="a-5z"></a>不开显者。<a id="a-60"></a>皆应发愿。<a id="a-61"></a>何独多宝。<a id="a-62"></a>若不发愿佛道不同。<a id="a-63"></a>若发愿者皆合听经。<a id="a-64"></a>又诸佛化皆预照机。<a id="a-65"></a>岂成佛竟不得开显。<a id="a-66"></a>方始发愿。</p>
  <p id="a67">答。<a id="a-68"></a>同与不同开与不开。<a id="a-69"></a>有愿无愿皆是随缘。<a id="a-6A"></a>若宜有愿皆悉尽来。<a id="a-6B"></a>何虑不集。<a id="a-6C"></a>后方发愿亦是鉴物。<a id="a-6D"></a>三变净土由背舍等者。</p>
  <p id="a6E">问。<a id="a-6F"></a>佛有楞严三昧之力。<a id="a-6G"></a>何以仍用小乘事禅。<a id="a-6H"></a>又表破三惑。<a id="a-6I"></a>复非所治。</p>
  <p id="a6J">答。<a id="a-6K"></a>是定圣行揽因成果。<a id="a-6L"></a>果地事用无爽于理。<a id="a-6M"></a>即楞严中具诸三昧。<a id="a-6N"></a>非昔因时见禅法界。<a id="a-6O"></a>岂背舍等变过三千。<a id="a-6P"></a>然化佛事宜附小名。<a id="a-6Q"></a>故大论中亦是准小。<a id="a-6R"></a>故云欲得自在修胜处。<a id="a-6S"></a>欲得广普修一切处。<a id="a-6T"></a>若但小用唯于三千。<a id="a-6U"></a>又初一变下表破三惑者。<a id="a-6V"></a>既楞严中即理之事。<a id="a-6W"></a>不妨一一皆破三惑。<a id="a-6X"></a>况今三昧直论功用。<a id="a-6Y"></a>破惑乃是所表而已。<a id="a-6Z"></a>表前破已表后更破。<a id="a-6a"></a>如僧中与欲者。<a id="a-6b"></a>不必全同僧中法事故云如耳。<a id="a-6c"></a>多宝愿力须诸佛集。<a id="a-6d"></a>复令时会知分身多。<a id="a-6e"></a>故此诸佛为开塔集。<a id="a-6f"></a>集又不至但遣侍者。<a id="a-6g"></a>传问讯等状如与欲。<a id="a-6h"></a>故诸侍者但申问讯。<a id="a-6i"></a>无说欲辞。<a id="a-6j"></a>大集若干诸佛与欲者。<a id="a-6k"></a>于欲色二界大空亭中。<a id="a-6l"></a>广集十方一切诸佛。<a id="a-6m"></a>二十一云。<a id="a-6n"></a>南方有佛名曰金藏。<a id="a-6o"></a>彼诸菩萨见光明已。<a id="a-6p"></a>问于彼佛。<a id="a-6q"></a>彼佛答云。<a id="a-6r"></a>北方世界有佛。<a id="a-6s"></a>名释迦牟尼。<a id="a-6t"></a>欲为大众说法破大憍慢。<a id="a-6u"></a>遣使从我索欲。<a id="a-6v"></a>我今与之。<a id="a-6w"></a>余方亦尔。<a id="a-6x"></a>各令一大菩萨与十恒沙诸菩萨等来此偈赞。<a id="a-6y"></a>亦无别欲词。<a id="a-6z"></a>大品亦千佛同说。<a id="a-70"></a>今已开权。<a id="a-71"></a>次欲显远。<a id="a-72"></a>使诸佛道同。<a id="a-73"></a>故令诸佛与欲。<a id="a-74"></a>有人问。<a id="a-75"></a>众俱在空分身何故犹处于地。<a id="a-76"></a>今答。<a id="a-77"></a>时众已闻迹门开权。<a id="a-78"></a>初入寂光之土。<a id="a-79"></a>故以居空表之。<a id="a-7A"></a>分身示迹各有所化之土。<a id="a-7B"></a>故居地以表之。<a id="a-7C"></a>又释迦不久显本。<a id="a-7D"></a>亦先居空以表之。<a id="a-7E"></a>各有其致不须疑也。<a id="a-7F"></a>尔时释迦下亦约所表。<a id="a-7G"></a>为开权者。<a id="a-7H"></a>多宝本为证经故来。<a id="a-7I"></a>应令众见。<a id="a-7J"></a>佛身表实。<a id="a-7K"></a>塔开表权。<a id="a-7L"></a>故开塔表开权。<a id="a-7M"></a>见佛表显实。<a id="a-7N"></a>有人于此立本迹者不然。<a id="a-7O"></a>本文在下。</p>
  <p id="a7P">问。<a id="a-7Q"></a>凡云本迹本应胜迹。<a id="a-7R"></a>望下本门则释迦显本。<a id="a-7S"></a>舍那犹迹何以迹胜而本劣耶。</p>
  <p id="a7T">答。<a id="a-7U"></a>此义不然。<a id="a-7V"></a>舍那是迹中之迹。<a id="a-7W"></a>自望本时遮那为本。<a id="a-7X"></a>释迦开已望迹成妙。<a id="a-7Y"></a>舍那迹妙。<a id="a-7Z"></a>迹妙犹粗。<a id="a-7a"></a>具如玄文本门十妙。<a id="a-7b"></a>经见二至加趺坐者。<a id="a-7c"></a>法华论云。<a id="a-7d"></a>为显三身为成大事。<a id="a-7e"></a>八万二万者。<a id="a-7f"></a>八万在法师品初。<a id="a-7g"></a>二万在持品之首。<a id="a-7h"></a>偈中第二八行半颂分身佛集者。<a id="a-7i"></a>上文有七今颂甚略仍不次第。<a id="a-7j"></a>初三行颂第二应集。<a id="a-7k"></a>义兼大乐说欲见及以请集。<a id="a-7l"></a>次一行颂土净。<a id="a-7m"></a>次四行半颂诸佛同来。<a id="a-7n"></a>明难持中经云八万四千皆不及者。<a id="a-7o"></a>八万之名不必全大。<a id="a-7p"></a>具如止观第一记引俱舍报恩等经。<a id="a-7q"></a>乃至十二部亦通大小。<a id="a-7r"></a>具如玄文说法妙中。<a id="a-7s"></a>但令他得小六神通。<a id="a-7t"></a>亦未为难若立有顶。<a id="a-7u"></a>此约不得通者为况。<a id="a-7v"></a>故知圆经暂读暂说。<a id="a-7w"></a>诚为不易。<a id="a-7x"></a>若有能持则持佛身者。<a id="a-7y"></a>体宗用三。<a id="a-7z"></a>衣座室三。<a id="a-80"></a>即三身故。</p>
  <p data-pb></p>
  <h2 id="a81">释提婆达多品</h2>
  <p id="a82">注四释中唯无观心。<a id="a-83"></a>初因缘中但通语感应。<a id="a-84"></a>故云生时等也。</p>
  <p id="a85">问。<a id="a-86"></a>恶人出世何名感应。</p>
  <p id="a87">答。<a id="a-88"></a>令无量人不敢造恶。<a id="a-89"></a>天热者。<a id="a-8A"></a>从事说耳。</p>
  <p id="a8B">问。<a id="a-8C"></a>何无四悉。</p>
  <p id="a8D">答。<a id="a-8E"></a>义立非无。<a id="a-8F"></a>见者喜其己身不作。<a id="a-8G"></a>即世界。<a id="a-8H"></a>不作善生。<a id="a-8I"></a>即为人也。<a id="a-8J"></a>不作恶边。<a id="a-8K"></a>即对治也。<a id="a-8L"></a>无障果事。<a id="a-8M"></a>即第一义。<a id="a-8N"></a>因行下约教。<a id="a-8O"></a>理顺即圆教。<a id="a-8P"></a>事逆即三教。<a id="a-8Q"></a>唯圆教意逆即是顺。<a id="a-8R"></a>自余三教逆顺定故。<a id="a-8S"></a>本迹中言同众生病者。<a id="a-8T"></a>大经云提婆达多必不破僧。<a id="a-8U"></a>报恩经云。<a id="a-8V"></a>若有人言提婆达多实是恶人入阿鼻狱者。<a id="a-8W"></a>无有是处。<a id="a-8X"></a>大云经云。<a id="a-8Y"></a>提婆达多不可思议。<a id="a-8Z"></a>所修行业同于如来。<a id="a-8a"></a>诸新旧章皆云什译元无此品。<a id="a-8b"></a>并准齐宋录云。<a id="a-8c"></a>上定林寺释法献于于阗国。<a id="a-8d"></a>得梵本来。<a id="a-8e"></a>瓦官寺沙门释法意。<a id="a-8f"></a>齐永明八年十二月译讫。<a id="a-8g"></a>仍自别行。<a id="a-8h"></a>至梁初有满法师讲经百遍。<a id="a-8i"></a>于寺烧身。<a id="a-8j"></a>乃以此品置持品前。<a id="a-8k"></a>亦未行天下。<a id="a-8l"></a>至梁末有西天竺国沙门拘罗那陀。<a id="a-8m"></a>此云真谛。<a id="a-8n"></a>重译此品置宝塔后。<a id="a-8o"></a>今谓若准正法华。<a id="a-8p"></a>西晋时译已有此品。<a id="a-8q"></a>则梵本不无。<a id="a-8r"></a>若观所译全似什公文体。<a id="a-8s"></a>若准嘉祥三义度量。<a id="a-8t"></a>一者外国相传。<a id="a-8u"></a>流沙已来多无此品。<a id="a-8v"></a>恐什公未见。<a id="a-8w"></a>今谓什公亲游五竺。<a id="a-8x"></a>岂独流沙。<a id="a-8y"></a>二者什公译经多好存略。<a id="a-8z"></a>如智度百论之流。<a id="a-90"></a>此亦不然。<a id="a-91"></a>西方好广但略其重。<a id="a-92"></a>岂可全除正文一品。<a id="a-93"></a>三云。<a id="a-94"></a>宝塔命人持品应命。<a id="a-95"></a>以提婆间者。<a id="a-96"></a>全成剩经。<a id="a-97"></a>何以安此。<a id="a-98"></a>今文不云真谛重译。<a id="a-99"></a>复云南岳私安。<a id="a-9A"></a>若必真谛重译不虚。<a id="a-9B"></a>何妨本译江东未有。<a id="a-9C"></a>以此验之。<a id="a-9D"></a>乃成三人俱契经理。<a id="a-9E"></a>望嘉祥三义。<a id="a-9F"></a>全不可依。<a id="a-9G"></a>涉法师云。<a id="a-9H"></a>不合安此。<a id="a-9I"></a>授记调达应安授学无学记品中。<a id="a-9J"></a>后智积后应安神力品内。<a id="a-9K"></a>今谓若尔。<a id="a-9L"></a>于阗应将两握经来。<a id="a-9M"></a>法意乃有补接之过。<a id="a-9N"></a>若尔何不学无学记。<a id="a-9O"></a>无学将入千二百中。<a id="a-9P"></a>学人自为一品况提婆达多不云得果那忽安置学无学中。<a id="a-9Q"></a>两存两没者。<a id="a-9R"></a>文云。<a id="a-9S"></a>此经是五年译之东安法师云。<a id="a-9T"></a>七年三月十六日译讫。<a id="a-9U"></a>慧远经序同或云。<a id="a-9V"></a>弘始十年二月译竟不同之事未可追寻。<a id="a-9W"></a>竺法护太康元年八月十一日译讫。<a id="a-9X"></a>为十一卷名正法华。<a id="a-9Y"></a>亦云八卷出聂道真录。<a id="a-9Z"></a>此两存本也。<a id="a-9a"></a>次有沙门支道根。<a id="a-9b"></a>晋咸康元年译为五卷。<a id="a-9c"></a>名方等法华。<a id="a-9d"></a>外国沙门支强梁接。<a id="a-9e"></a>魏甘露元年七月于交州译。<a id="a-9f"></a>彼沙门释道敷笔受为六卷。<a id="a-9g"></a>名法华三昧。<a id="a-9h"></a>出姚录魏录武丘道亮云。<a id="a-9i"></a>有五本。<a id="a-9j"></a>四如前。<a id="a-9k"></a>更有萨云分陀利本。<a id="a-9l"></a>既存于世乃成三存。<a id="a-9m"></a>睿开九辙者。<a id="a-9n"></a>什译才毕睿便讲之。<a id="a-9o"></a>开为九辙。<a id="a-9p"></a>时人呼为九辙法师。<a id="a-9q"></a>一者昏圣相扣辙即序品是。<a id="a-9r"></a>次有七辙即是正宗。<a id="a-9s"></a>一者涉教归真辙为上根人二者兴。<a id="a-9t"></a>类潜彰辙为中根人。<a id="a-9u"></a>三者述穷通昔辙中根领解。<a id="a-9v"></a>四者彰因进悟辙为下根人。<a id="a-9w"></a>即化城授记五赞扬行李辙。<a id="a-9x"></a>即法师品为如来使。<a id="a-9y"></a>六本迹无生辙。<a id="a-9z"></a>即多宝品。<a id="a-A0"></a>多宝不灭释迦不生。<a id="a-A1"></a>多宝为本释迦为迹。<a id="a-A2"></a>本既不灭迹岂有生。<a id="a-A3"></a>本迹虽殊不思议一。<a id="a-A4"></a>七举因征果辙。<a id="a-A5"></a>即踊出寿量品。<a id="a-A6"></a>弥勒举因征果佛举寿量因果所由。<a id="a-A7"></a>八称扬远济辙。<a id="a-A8"></a>即随喜去讫经属流通也。<a id="a-A9"></a>名目甚美而宗体不显。<a id="a-AA"></a>睿公又有二十八品生起。<a id="a-AB"></a>甚有眉目于今无妨。<a id="a-AC"></a>但品旨未彰。<a id="a-AD"></a>而不的语远本。<a id="a-AE"></a>但云因果。<a id="a-AF"></a>何成发迹。<a id="a-AG"></a>四渎者。<a id="a-AH"></a>江河准济。<a id="a-AI"></a>意云。<a id="a-AJ"></a>天下大同。<a id="a-AK"></a>提婆达多至为五逆者。<a id="a-AL"></a>俱舍云。<a id="a-AM"></a>杀父杀母杀阿罗汉破和合僧出佛身血。<a id="a-AN"></a>今初云破僧。<a id="a-AO"></a>略如前目连缘中及止观第一记。<a id="a-AP"></a>出血者。<a id="a-AQ"></a>如佛在阿耨达泉告舍利弗。<a id="a-AR"></a>往昔世于罗悦只。<a id="a-AS"></a>有长者名须檀。<a id="a-AT"></a>财富七珍子名须摩提。<a id="a-AU"></a>父命终后其异母弟名修耶舍。<a id="a-AV"></a>须摩提设计不与彼财分者。<a id="a-AW"></a>唯当杀之。<a id="a-AX"></a>便语弟言。<a id="a-AY"></a>诣耆阇崛山有所论说。<a id="a-AZ"></a>弟即可之。<a id="a-Aa"></a>即执弟手将至悬崖。<a id="a-Ab"></a>推弟崖底以石堆之。<a id="a-Ac"></a>即便命终。<a id="a-Ad"></a>佛告舍利弗。<a id="a-Ae"></a>尔时长者今大王是。<a id="a-Af"></a>须摩提者即我身是。<a id="a-Ag"></a>异母弟者即调达是。<a id="a-Ah"></a>以是因缘无数千劫入饿鬼中。<a id="a-Ai"></a>入堆山地狱。<a id="a-Aj"></a>以残缘故我于耆阇崛山经行。<a id="a-Ak"></a>提婆达多于高崖。<a id="a-Al"></a>举石长三丈阔丈六。<a id="a-Am"></a>以掷我头耆阇崛山神名鞞罗。<a id="a-An"></a>以手接石。<a id="a-Ao"></a>小片迸堕伤佛母指。<a id="a-Ap"></a>出于佛血。<a id="a-Aq"></a>出兴起行经。<a id="a-Ar"></a>教阿阇世放醉象等。<a id="a-As"></a>具如释签第三。<a id="a-At"></a>余文可见。<a id="a-Au"></a>具列在诸经论。<a id="a-Av"></a>俱舍业品云。<a id="a-Aw"></a>五并业障。<a id="a-Ax"></a>摄约处人除北。<a id="a-Ay"></a>约人除扇搋。<a id="a-Az"></a>四身一语业。<a id="a-B0"></a>三杀一虚诳一杀生加行。<a id="a-B1"></a>无间一劫熟。<a id="a-B2"></a>随罪增苦增。<a id="a-B3"></a>入比丘分二。<a id="a-B4"></a>以为所破僧。<a id="a-B5"></a>言若作等者。<a id="a-B6"></a>如文。<a id="a-B7"></a>调达但有破出杀三逆。<a id="a-B8"></a>兼放象毒爪二杀方便。<a id="a-B9"></a>正兼方便且云五耳论有同类五逆。<a id="a-BA"></a>谓污母无学尼。<a id="a-BB"></a>杀住定菩萨及有学圣者。<a id="a-BC"></a>杀有学圣者。<a id="a-BD"></a>杀罗汉同类。<a id="a-BE"></a>夺僧和合缘。<a id="a-BF"></a>是破僧同类。<a id="a-BG"></a>破坏窣睹波是出血同类。<a id="a-BH"></a>不以放象毒爪为同类者。<a id="a-BI"></a>彼是方便非同类故。<a id="a-BJ"></a>入大乘论问。<a id="a-BK"></a>彼提婆达多世世为佛怨。<a id="a-BL"></a>云何而言是大菩萨。<a id="a-BM"></a>论答云。<a id="a-BN"></a>若是怨者云何而得世世相值。<a id="a-BO"></a>如二人行东西各去步步转远。<a id="a-BP"></a>岂得为伴。<a id="a-BQ"></a>此五逆缘当因缘释。<a id="a-BR"></a>若作下本迹者。<a id="a-BS"></a>前题注中又并略述竟。<a id="a-BT"></a>此品下别明来意者。<a id="a-BU"></a>验嘉祥三意。<a id="a-BV"></a>全无所以。<a id="a-BW"></a>可以意知下云云者。<a id="a-BX"></a>应重叙文殊是游方大士。<a id="a-BY"></a>十方弘经。<a id="a-BZ"></a>乃至入海唯常宣说妙法华经。<a id="a-Ba"></a>乃至一切大乘诸经。<a id="a-Bb"></a>文殊皆为发起之众。<a id="a-Bc"></a>度义等者。<a id="a-Bd"></a>大论始从十五终二十一。<a id="a-Be"></a>广释六度。<a id="a-Bf"></a>一一度中皆存众释。<a id="a-Bg"></a>今攒其大略。<a id="a-Bh"></a>文相显著者。<a id="a-Bi"></a>分为四类。<a id="a-Bj"></a>亦非一处次第列之。<a id="a-Bk"></a>若欲委知寻论本文。<a id="a-Bl"></a>诸家取舍广立义门。<a id="a-Bm"></a>杂引大小不任证据。<a id="a-Bn"></a>不知何者是释迦所行具足。<a id="a-Bo"></a>令一家立教则体相可识。<a id="a-Bp"></a>迹示四相本行唯圆。<a id="a-Bq"></a>初三藏中二。<a id="a-Br"></a>一略释次分别。<a id="a-Bs"></a>初又二。<a id="a-Bt"></a>先直明六相。<a id="a-Bu"></a>次束十善以为六度。<a id="a-Bv"></a>以此六度属世法故。<a id="a-Bw"></a>且以世间十善而用对之。<a id="a-Bx"></a>次分别者。<a id="a-By"></a>引善戒经自开三种。<a id="a-Bz"></a>文中先明对治即所治也。<a id="a-C0"></a>次相生者。<a id="a-C1"></a>约行次第。<a id="a-C2"></a>果报中云具者。<a id="a-C3"></a>谓诸根具足。<a id="a-C4"></a>色谓端正力属精进。<a id="a-C5"></a>若言下六各十者。<a id="a-C6"></a>名出地持华严。<a id="a-C7"></a>月藏下属圆教者。<a id="a-C8"></a>于中先责世心。<a id="a-C9"></a>次令依第一义。<a id="a-CA"></a>以成波罗蜜者。<a id="a-CB"></a>谓但取初心一念具足。<a id="a-CC"></a>则一色一香无非十度。<a id="a-CD"></a>华严下借彼教道深位。<a id="a-CE"></a>以证圆人初心。<a id="a-CF"></a>验知华严存于教道。<a id="a-CG"></a>别义明矣。<a id="a-CH"></a>若圆极说岂至七地方具十耶。<a id="a-CI"></a>故地持中念念具十。<a id="a-CJ"></a>六之与十开合不同。<a id="a-CK"></a>具如止观第七记。<a id="a-CL"></a>若念念具十。<a id="a-CM"></a>何行何念而不具十。<a id="a-CN"></a>一行一切行斯之谓也。<a id="a-CO"></a>经中以持般若校量。<a id="a-CP"></a>过舍恒沙身者。<a id="a-CQ"></a>乃以实行对事舍说耳。<a id="a-CR"></a>若六皆法界此则不然。<a id="a-CS"></a>故不可以三事皆空。<a id="a-CT"></a>及以次第出生诸行而比之也。<a id="a-CU"></a>又此六度上下诸文非不略释。<a id="a-CV"></a>观其文意随事各别。<a id="a-CW"></a>若序中横见。<a id="a-CX"></a>但是现相发弥勒疑。<a id="a-CY"></a>文殊引古。<a id="a-CZ"></a>种种之言为引同耳。<a id="a-Ca"></a>过去佛章为开五乘。<a id="a-Cb"></a>菩萨之文六度甚略。<a id="a-Cc"></a>药草喻中三菩萨位不语行相。<a id="a-Cd"></a>意在辨于差与无差。<a id="a-Ce"></a>分别功德略举五度。<a id="a-Cf"></a>为校量本亦非正意故。<a id="a-Cg"></a>无行法。<a id="a-Ch"></a>唯此中经文虽略列。<a id="a-Ci"></a>而正明行因趣果之相。<a id="a-Cj"></a>故释者委列使一切行会入一乘。<a id="a-Ck"></a>三十二相者。<a id="a-Cl"></a>诸教所列修得不同。<a id="a-Cm"></a>多在教道。<a id="a-Cn"></a>若实道者。<a id="a-Co"></a>但是发得不须各修。<a id="a-Cp"></a>如下龙女叹佛偈中。<a id="a-Cq"></a>自非深达安能具相。<a id="a-Cr"></a>具如止观第一见相发菩提心中已略辨之。<a id="a-Cs"></a>今文虽即具对四相。<a id="a-Ct"></a>意在发得。<a id="a-Cu"></a>故次文云。<a id="a-Cv"></a>实相是圆教相本。<a id="a-Cw"></a>虽修发不等相体多同。<a id="a-Cx"></a>今文多在大论兼在诸经。<a id="a-Cy"></a>法界次第具列名竟。<a id="a-Cz"></a>今与彼文仍有同异。<a id="a-D0"></a>今剩有二相。<a id="a-D1"></a>又足跟直踝不现。<a id="a-D2"></a>项光万字青发。<a id="a-D3"></a>此五相法界次第中无。<a id="a-D4"></a>法界次第中有丈光喉中津液。<a id="a-D5"></a>此二相今文则无。<a id="a-D6"></a>八十种好文亦不同。<a id="a-D7"></a>秖是经论译异。<a id="a-D8"></a>非胎卵湿化之化生者。<a id="a-D9"></a>不同界内四生中之化生。<a id="a-DA"></a>如诸天化生仍在父膝等生况同四趣中耶。<a id="a-DB"></a>今此忽然而有。<a id="a-DC"></a>如药王中云。<a id="a-DD"></a>于净德王家忽然化生。<a id="a-DE"></a>亦称湿卵等者。<a id="a-DF"></a>但以莲华在湿未剖如湿如卵。<a id="a-DG"></a>含在华内义之如胎。<a id="a-DH"></a>大宝积云。<a id="a-DI"></a>菩萨成就八法。<a id="a-DJ"></a>于诸佛前莲华化生。<a id="a-DK"></a>一者乃至失命不说他过。<a id="a-DL"></a>二者化人令归三宝。<a id="a-DM"></a>三者安置一切于菩提心。<a id="a-DN"></a>四者梵行不染。<a id="a-DO"></a>五者造佛形像安华座上。<a id="a-DP"></a>六者能除众生忧恼。<a id="a-DQ"></a>七者于贡高人常自谦下。<a id="a-DR"></a>八者不恼他人。<a id="a-DS"></a>此一经虽尔以诸经论随宜说耳。<a id="a-DT"></a>假使一切经论所列。<a id="a-DU"></a>生莲华缘并为今文闻品功德之所超过。<a id="a-DV"></a>故华生虽同本缘各别。<a id="a-DW"></a>云云者。<a id="a-DX"></a>亦可释妨非今文意。<a id="a-DY"></a>尔时文殊下第三寻来。<a id="a-DZ"></a>有人问序中在座。<a id="a-Da"></a>今云何海来者。<a id="a-Db"></a>今为答之。<a id="a-Dc"></a>岂以凡情而度圣境。<a id="a-Dd"></a>不起此会于海化物。<a id="a-De"></a>义亦何辜。<a id="a-Df"></a>亦何在序一期益讫。<a id="a-Dg"></a>去时岂要白知。<a id="a-Dh"></a>来时大利方生与众自海而至。<a id="a-Di"></a>若例地踊菩萨赞词此经甚略。<a id="a-Dj"></a>或当彼有广文具有出会之语。<a id="a-Dk"></a>而传至此者略耳。</p>
  <p id="aDl">问。<a id="a-Dm"></a>三千之外各四百万亿无复大海。<a id="a-Dn"></a>文殊何故仍云海来。</p>
  <p id="aDo">答。<a id="a-Dp"></a>事释未爽况不思议。<a id="a-Dq"></a>今三义通之。<a id="a-Dr"></a>一者既移天人及变大海从所移处来应无远弊。<a id="a-Ds"></a>二者海众纵移而龙宫不动。<a id="a-Dt"></a>龙谓不动而所居已变。<a id="a-Du"></a>从变而不变处来。<a id="a-Dv"></a>有何不可三者。<a id="a-Dw"></a>无缘者被徙。<a id="a-Dx"></a>有缘者今来。<a id="a-Dy"></a>此不思议山海宛然令众不见。<a id="a-Dz"></a>但是变见非谓改体文殊。<a id="a-E0"></a>既不起而往。<a id="a-E1"></a>其土亦即秽而净。<a id="a-E2"></a>故净名云移。<a id="a-E3"></a>置他土都不使人有往来相此中乃使有往来相。<a id="a-E4"></a>而本不移。<a id="a-E5"></a>故知应有机者则土变众移而尚来。<a id="a-E6"></a>其无缘者土复众来而不至。<a id="a-E7"></a>所以理虽无动化事成规故使所见不同来往时异。<a id="a-E8"></a>菩萨化仪尚尔。<a id="a-E9"></a>岂佛设变同凡。</p>
  <p id="aEA">问。<a id="a-EB"></a>不起而往。<a id="a-EC"></a>何故云来。</p>
  <p id="aED">答。<a id="a-EE"></a>示彼此众知经功力。<a id="a-EF"></a>识禀教益故须云来。<a id="a-EG"></a>不往而往不来而来。<a id="a-EH"></a>皆为利物何须此难。<a id="a-EI"></a>故知他土未必见来。<a id="a-EJ"></a>彼不见来此不见去。<a id="a-EK"></a>不来不去而移事灼然。<a id="a-EL"></a>如净名足指按地。<a id="a-EM"></a>是时大众自见坐宝莲华。<a id="a-EN"></a>而土秽如故。<a id="a-EO"></a>经中文殊所叹龙女。<a id="a-EP"></a>不出弘誓定慧诸行。<a id="a-EQ"></a>智慧下是慧深入等是定。<a id="a-ER"></a>慈念等是誓。<a id="a-ES"></a>功德下行也。<a id="a-ET"></a>下去诸文有此流例。<a id="a-EU"></a>准此应知。<a id="a-EV"></a>正示圆果中。<a id="a-EW"></a>云龙女作佛者。</p>
  <p id="aEX">问。<a id="a-EY"></a>为不舍分段即成佛耶。<a id="a-EZ"></a>若不即身成佛此龙女成佛。<a id="a-Ea"></a>及胎经偈云何通耶。</p>
  <p id="aEb">答。<a id="a-Ec"></a>今龙女文从权而说。<a id="a-Ed"></a>以证圆经成佛速疾。<a id="a-Ee"></a>若实行不疾权行徒引。<a id="a-Ef"></a>是则权实义等理不徒然故胎经偈从实得说。<a id="a-Eg"></a>若实得者从六根净得无生忍。<a id="a-Eh"></a>应物所好容起神变。<a id="a-Ei"></a>现身成佛及证圆经。<a id="a-Ej"></a>既证无生岂不能知本无舍受何妨舍此往彼。<a id="a-Ek"></a>余教凡位至此会中。<a id="a-El"></a>进断无明亦复如是。<a id="a-Em"></a>凡如此例必须权实不二。<a id="a-En"></a>以释疑妨。<a id="a-Eo"></a>言权巧者不必一向唯作权释。<a id="a-Ep"></a>秖云龙女已得无生。<a id="a-Eq"></a>则约体用而论权巧。<a id="a-Er"></a>非谓专约本迹为权巧也。<a id="a-Es"></a>故权实二义经力俱成。<a id="a-Et"></a>他人释此。<a id="a-Eu"></a>或云七地十地等者。<a id="a-Ev"></a>不能显经力用故也。</p>
  <p data-pb></p>
  <h2 id="aEw">释持品</h2>
  <p id="aEx">有本云劝持。<a id="a-Ey"></a>义须俱存。<a id="a-Ez"></a>随题皆得不及从初。<a id="a-F0"></a>故文为两段。<a id="a-F1"></a>若欲于此立四悉者。<a id="a-F2"></a>双释似世界。<a id="a-F3"></a>二万似为人。<a id="a-F4"></a>八十似对治。<a id="a-F5"></a>佛意似第一义。<a id="a-F6"></a>故佛意言双指两段。<a id="a-F7"></a>尼请记中。<a id="a-F8"></a>应开此文为四。<a id="a-F9"></a>先二尼各有请及记。<a id="a-FA"></a>三诸尼领解。<a id="a-FB"></a>四诸尼发誓。<a id="a-FC"></a>经云姨母者。<a id="a-FD"></a>本行集云。<a id="a-FE"></a>释种善觉生于八女。<a id="a-FF"></a>时净饭王兄弟四人。<a id="a-FG"></a>各纳二女。<a id="a-FH"></a>净饭王妃。<a id="a-FI"></a>即摩耶爱道。<a id="a-FJ"></a>摩耶生已七日命终生忉利天。<a id="a-FK"></a>爱道是姨。<a id="a-FL"></a>故云姨母。<a id="a-FM"></a>次问答。<a id="a-FN"></a>答中云为引始行及开安乐行者。<a id="a-FO"></a>始行见诸大德。<a id="a-FP"></a>尚不能此土弘经。<a id="a-FQ"></a>况我等耶。<a id="a-FR"></a>是故须下安乐行品为始行之轨。<a id="a-FS"></a>岂得下方未出预云踊出所行。<a id="a-FT"></a>若尔。<a id="a-FU"></a>品初文殊应问踊出菩萨。<a id="a-FV"></a>当行何行而但云于后恶世等耶忽闻踊出时众应问踊出是谁。<a id="a-FW"></a>次偈颂者是孤起偈诸菩萨等请护弘经。<a id="a-FX"></a>即是自述弘经方轨。<a id="a-FY"></a>以由佛于法师品中说方轨竟。<a id="a-FZ"></a>宝塔慕觅用方轨人。<a id="a-Fa"></a>达多引往用方轨者。<a id="a-Fb"></a>释迦即是禀方轨众。<a id="a-Fc"></a>故云以身为床坐等持品即是恶世方轨。<a id="a-Fd"></a>安乐行是始行方轨。<a id="a-Fe"></a>故云住忍辱地等。<a id="a-Ff"></a>具如后品。<a id="a-Fg"></a>若不尔者则弘经无轨。<a id="a-Fh"></a>无轨弘经斯无是处。<a id="a-Fi"></a>如赤身入阵自损不虚。<a id="a-Fj"></a>被铠之言应不徒设。<a id="a-Fk"></a>初十七行被忍衣文三。<a id="a-Fl"></a>初一行总论时节以明着衣。<a id="a-Fm"></a>有诸下九行别明所忍之境。<a id="a-Fn"></a>三我等下七行。<a id="a-Fo"></a>明着衣意初如文。<a id="a-Fp"></a>次文三。<a id="a-Fq"></a>初一行通明邪人。<a id="a-Fr"></a>即俗众也。<a id="a-Fs"></a>次一行明道门增上慢者。<a id="a-Ft"></a>三七行明僣圣增上慢者。<a id="a-Fu"></a>故此三中初者可忍。<a id="a-Fv"></a>次者过前第三最甚。<a id="a-Fw"></a>以后后者转难识故。<a id="a-Fx"></a>初二如文。<a id="a-Fy"></a>第三文中言宝云经第六阿兰若等者恐误。<a id="a-Fz"></a>文在第五。<a id="a-G0"></a>先释名者。<a id="a-G1"></a>阿无也。<a id="a-G2"></a>兰若名诤。<a id="a-G3"></a>文中云事有事故诤。<a id="a-G4"></a>今依经先出正行次方辨邪。<a id="a-G5"></a>初文云住阿兰若者。<a id="a-G6"></a>不与世诤。<a id="a-G7"></a>不近不远便于乞食。<a id="a-G8"></a>有树阴多华果足净水。<a id="a-G9"></a>无难事不险阻易登陟。<a id="a-GA"></a>独无侣诵所闻(云云)。<a id="a-GB"></a>有王大臣长者等来寻诣之。<a id="a-GC"></a>作是言。<a id="a-GD"></a>善来善来。<a id="a-GE"></a>若至住处应唤令坐。<a id="a-GF"></a>若不坐勿独自坐。<a id="a-GG"></a>若不就鄙座。<a id="a-GH"></a>应种种安慰为其说法若不乐广说。<a id="a-GI"></a>应为略说等(云云)。<a id="a-GJ"></a>若不尔者。<a id="a-GK"></a>非兰若行。<a id="a-GL"></a>凡居兰若为调烦恼。<a id="a-GM"></a>自举篾他非无诤行。<a id="a-GN"></a>未知端拱意在何之。<a id="a-GO"></a>轻倨师友傲慢王臣。<a id="a-GP"></a>况令无识者谓圣。<a id="a-GQ"></a>使有眼者寒心。<a id="a-GR"></a>罗云之行永乖。<a id="a-GS"></a>空生之德安在。<a id="a-GT"></a>但由心无内实。<a id="a-GU"></a>专以身营外虚。<a id="a-GV"></a>笃论其道诸无所云。<a id="a-GW"></a>审如宾头卢知七年失国。<a id="a-GX"></a>及稠禅师进否为王。<a id="a-GY"></a>故起居适时安得一向。<a id="a-GZ"></a>十住婆沙明兰若比丘乃至具五十法。<a id="a-Ga"></a>方堪止住。<a id="a-Gb"></a>乃至十二头陀各具十法。<a id="a-Gc"></a>不然则且寻师进道。<a id="a-Gd"></a>何遽守愚。<a id="a-Ge"></a>不应式者。<a id="a-Gf"></a>出家离世割爱募道。<a id="a-Gg"></a>应以五分而为正则。<a id="a-Gh"></a>尚违小乘之式。<a id="a-Gi"></a>而反轻于大教者。<a id="a-Gj"></a>尤害之甚。<a id="a-Gk"></a>若以此名而均于大。<a id="a-Gl"></a>则圆乘三学二脱可以自规。<a id="a-Gm"></a>方应出家兰若之式。<a id="a-Gn"></a>虽说至得活等者。<a id="a-Go"></a>谓着其所说不勤行之。<a id="a-Gp"></a>专思自活。<a id="a-Gq"></a>如斯等辈名相似三学。<a id="a-Gr"></a>矫三学贼三学诈三学。<a id="a-Gs"></a>而欲轻于通经者。<a id="a-Gt"></a>故令弘者当着忍衣专弘正法。<a id="a-Gu"></a>有戒之人具增三学。<a id="a-Gv"></a>方名增戒。<a id="a-Gw"></a>守一不行信知戒减。<a id="a-Gx"></a>戒尚不行安行定慧。<a id="a-Gy"></a>是故须历五分勘之。<a id="a-Gz"></a>三明衣意中。<a id="a-H0"></a>文引中阿含第五黑齿比丘诉佛者。<a id="a-H1"></a>准彼中含第三。<a id="a-H2"></a>明人有五去文相应也。<a id="a-H3"></a>彼经舍利子相应品水喻经云。<a id="a-H4"></a>佛在给孤独。<a id="a-H5"></a>舍利子告诸比丘。<a id="a-H6"></a>我说五阴恼有五缘。<a id="a-H7"></a>云何为五。<a id="a-H8"></a>即以五喻喻于三业。<a id="a-H9"></a>更检第五经。<a id="a-HA"></a>人有五者秖是三业。<a id="a-HB"></a>单善为三。<a id="a-HC"></a>俱善为一。<a id="a-HD"></a>俱恶为一。<a id="a-HE"></a>若更作双善为三句。<a id="a-HF"></a>即成八句。<a id="a-HG"></a>恶边定无单双者。<a id="a-HH"></a>单善即是双恶双善即是单恶。<a id="a-HI"></a>故不得有恶边句也。<a id="a-HJ"></a>经中不作余三句者。<a id="a-HK"></a>或举五知八。<a id="a-HL"></a>或是随机。<a id="a-HM"></a>有文中初云身恶口意善者恐误。<a id="a-HN"></a>准合喻中秖有单善。<a id="a-HO"></a>但应云身善口意恶。<a id="a-HP"></a>口善身意恶。<a id="a-HQ"></a>意善身口恶。<a id="a-HR"></a>故初喻云纳衣等者。<a id="a-HS"></a>此是身善口意不善。<a id="a-HT"></a>以合文云念用身净弃于口意。<a id="a-HU"></a>口善中喻者。<a id="a-HV"></a>披草避热身相不善掬水不称。<a id="a-HW"></a>即意不善。<a id="a-HX"></a>水得到口且名曰善。<a id="a-HY"></a>文云若掬若手者。<a id="a-HZ"></a>秖是手掬耳。<a id="a-Ha"></a>切韵释掬者。<a id="a-Hb"></a>手取也。<a id="a-Hc"></a>亦有单作匊。<a id="a-Hd"></a>虽身口俱丑。<a id="a-He"></a>但为止渴故名意善。<a id="a-Hf"></a>若欲喻三双善者。<a id="a-Hg"></a>准单思之。<a id="a-Hh"></a>喻三俱善者。<a id="a-Hi"></a>池既宽凉入则身善。<a id="a-Hj"></a>不匊口善止渴意善。<a id="a-Hk"></a>婆沙第八云。<a id="a-Hl"></a>念骂是一语等者。<a id="a-Hm"></a>论第十杂揵度智品中问曰。<a id="a-Hn"></a>行时得骂。<a id="a-Ho"></a>云何观察名句身等。<a id="a-Hp"></a>令恚心不生。<a id="a-Hq"></a>答曰。<a id="a-Hr"></a>或有说者。<a id="a-Hs"></a>阿拘卢奢秦言骂。<a id="a-Ht"></a>拘卢奢秦言唤声。<a id="a-Hu"></a>我今不应念其阿字。<a id="a-Hv"></a>若有阿字是名为骂。<a id="a-Hw"></a>若无阿字即是唤声。<a id="a-Hx"></a>当知西方有三合声。<a id="a-Hy"></a>阿与拘卢奢合方成名句。<a id="a-Hz"></a>乃名为骂。<a id="a-I0"></a>彼方此方卑陋称赞斯例甚多。<a id="a-I1"></a>如云尸罗羼提。<a id="a-I2"></a>于此未为端正之辞。<a id="a-I3"></a>彼方乃是二波罗蜜。<a id="a-I4"></a>又观此骂字等者。<a id="a-I5"></a>此方亦有颠倒即成赞骂如见客去。<a id="a-I6"></a>命云去早。<a id="a-I7"></a>即名为留。<a id="a-I8"></a>若云早去即名发遣。<a id="a-I9"></a>发遣是骂。<a id="a-IA"></a>留即是赞。<a id="a-IB"></a>如正食遇客若云来早。<a id="a-IC"></a>即是骂也。<a id="a-ID"></a>若云早来即是赞也。<a id="a-IE"></a>世人执览定有前后。<a id="a-IF"></a>共为赞骂。<a id="a-IG"></a>妄情聚积言声本无。<a id="a-IH"></a>又骂是一界少分等者。<a id="a-II"></a>屈曲意思行蕴法处。<a id="a-IJ"></a>法界少分所摄。<a id="a-IK"></a>此借婆沙文为所观境。<a id="a-IL"></a>乃用四句三假观之。<a id="a-IM"></a>以声对于根识及空推无自性。<a id="a-IN"></a>成就性相方名即空。<a id="a-IO"></a>又骂既是声。<a id="a-IP"></a>声界有八有执受无执受大种为因。<a id="a-IQ"></a>各有有情名非有情名可意不可意。<a id="a-IR"></a>有情身中所发音声。<a id="a-IS"></a>名有执受。<a id="a-IT"></a>众生语声有诠表故。<a id="a-IU"></a>拍手等声非诠表故。<a id="a-IV"></a>风林河等名为执受。<a id="a-IW"></a>无执受中有情名者。<a id="a-IX"></a>所谓化人语声。<a id="a-IY"></a>虽无执受能诠表故。<a id="a-IZ"></a>余例思知。<a id="a-Ia"></a>今此骂声既是有执受有情名不可意声。<a id="a-Ib"></a>但是八中之一。<a id="a-Ic"></a>然由计其初后。<a id="a-Id"></a>而成名句。<a id="a-Ie"></a>若言声界是骂。<a id="a-If"></a>八方是骂。<a id="a-Ig"></a>今犹无七云何名骂。<a id="a-Ih"></a>况复一中念念不住。<a id="a-Ii"></a>声入少分色阴少分。<a id="a-Ij"></a>骂少等者。<a id="a-Ik"></a>观我既是所骂之境。<a id="a-Il"></a>若骂色时即不骂心。<a id="a-Im"></a>骂心之时即不骂色。<a id="a-In"></a>形显受等准此可知。<a id="a-Io"></a>成就自彼等者。<a id="a-Ip"></a>彼自揽声以成名句。<a id="a-Iq"></a>而谓是骂。<a id="a-Ir"></a>我观因缘念念不住。<a id="a-Is"></a>此观因缘也。<a id="a-It"></a>又骂是一字去。<a id="a-Iu"></a>观相续也。<a id="a-Iv"></a>又能骂去。<a id="a-Iw"></a>对推相待。<a id="a-Ix"></a>用空者。<a id="a-Iy"></a>通教也。<a id="a-Iz"></a>故知借彼婆沙因缘之境。<a id="a-J0"></a>一一推之便成即空。<a id="a-J1"></a>语略意广。<a id="a-J2"></a>具如止观入空无生观中已说。<a id="a-J3"></a>十七云凡圣俱有三受者。<a id="a-J4"></a>恐文误。<a id="a-J5"></a>文在第十。<a id="a-J6"></a>文云。<a id="a-J7"></a>亦有畏惧者过于异生及以圣者。<a id="a-J8"></a>以有畏故即具三受。<a id="a-J9"></a>亦云五受。<a id="a-JA"></a>五受即忧喜苦乐舍。<a id="a-JB"></a>又有五受全是三受。<a id="a-JC"></a>谓未得乐受已得乐受。<a id="a-JD"></a>已生苦受未生苦受不苦不乐受。<a id="a-JE"></a>但圣人不以心受。<a id="a-JF"></a>故有凡圣之别。<a id="a-JG"></a>亦是借彼婆沙分别。<a id="a-JH"></a>四圣为圣六道为凡。<a id="a-JI"></a>十界不同以成别义。<a id="a-JJ"></a>今经去即圆教也。<a id="a-JK"></a>念佛者。<a id="a-JL"></a>观受为法界。<a id="a-JM"></a>故云是念法佛等也。<a id="a-JN"></a>由能观别得诸教名。<a id="a-JO"></a>所观五受其相不别故持经者应观三受。<a id="a-JP"></a>故云能受诸恶行等。<a id="a-JQ"></a>铠者甲也。</p>
 </body>
</html>