<!doctype html>
<html id="z3IBWZK1N8" data-ver="1210">
 <head>
  <meta charset="utf-8">
  <meta author="湛然">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法华文句记卷第十上</h1>
  <h2 id="a2">释寿量品之余</h2>
  <p id="a3">迹中唱灭通约三身。<a id="a-4"></a>又二。<a id="a-5"></a>初总立。<a id="a-6"></a>如净名下释。<a id="a-7"></a>释中初明三身非灭唱灭。<a id="a-8"></a>次明三身常住不灭。<a id="a-9"></a>三明三身不生不灭。<a id="a-A"></a>以不灭故唱灭非灭。<a id="a-B"></a>以不生不灭故名为非灭。<a id="a-C"></a>总而言之显于不灭。<a id="a-D"></a>初文自三。<a id="a-E"></a>初明法身为六。<a id="a-F"></a>初借净名文以立义者。</p>
  <p id="aG">问。<a id="a-H"></a>此中法身。<a id="a-I"></a>那引净名迦旃延中通教义耶。</p>
  <p id="aJ">答。<a id="a-K"></a>彼旃延章。<a id="a-L"></a>总有五句。<a id="a-M"></a>初之四句名藏义通。<a id="a-N"></a>后之一句名通四教。<a id="a-O"></a>义局衍门。<a id="a-P"></a>结归之文既通圆别。<a id="a-Q"></a>故前四句现结成通。<a id="a-R"></a>不关圆别。<a id="a-S"></a>彼之一句虽结成通。<a id="a-T"></a>仍通圆别。<a id="a-U"></a>今从通义故得成圆。<a id="a-V"></a>若得此意诸句可明。<a id="a-W"></a>故略引之。<a id="a-X"></a>法本不生故无可灭。<a id="a-Y"></a>是寂灭义。<a id="a-Z"></a>云唱灭者。<a id="a-a"></a>此唱寂灭。<a id="a-b"></a>是灭生之灭非即生之灭。<a id="a-c"></a>即生之灭是不灭故。<a id="a-d"></a>当知此灭名为不灭。<a id="a-e"></a>法身常住无灭不灭。<a id="a-f"></a>今言寂灭义当唱灭。<a id="a-g"></a>何者下释唱灭意。<a id="a-h"></a>为不了者而云寂灭。<a id="a-i"></a>若了寂灭还指于生。<a id="a-j"></a>若全指于生于懈怠者。<a id="a-k"></a>无利故须唱灭。<a id="a-l"></a>三若言下。<a id="a-m"></a>以璎珞中寂照帖释。<a id="a-n"></a>然彼经中以照寂为等觉。<a id="a-o"></a>以寂照为妙觉。<a id="a-p"></a>彼约别教教道。<a id="a-q"></a>以说故。<a id="a-r"></a>分二句以对二位。<a id="a-s"></a>今借别教极果之名。<a id="a-t"></a>以通初后而释圆教不灭而灭。<a id="a-u"></a>四夫法身下。<a id="a-v"></a>释唱灭义。<a id="a-w"></a>由唱灭故智生惑灭。<a id="a-x"></a>此约事理相对论也。<a id="a-y"></a>若迷心等者。<a id="a-z"></a>一往观语似同报身。<a id="a-10"></a>其意则别。<a id="a-11"></a>此中正明所灭之惑为法身体。<a id="a-12"></a>体有生灭良由于智。<a id="a-13"></a>故寄能显以彰所显。<a id="a-14"></a>五灭惑下。<a id="a-15"></a>次判圆别。<a id="a-16"></a>别教尚属无常之灭。<a id="a-17"></a>以十住中同于小乘。<a id="a-18"></a>灭三界惑方生出假俗智之解。<a id="a-19"></a>入中亦然。<a id="a-1A"></a>今约圆教故唱寂灭。<a id="a-1B"></a>此之等者。<a id="a-1C"></a>虽别圆不同并名生灭。<a id="a-1D"></a>虽俱生灭悉约理性。<a id="a-1E"></a>六若无等者。<a id="a-1F"></a>明唱灭之缘。<a id="a-1G"></a>意云。<a id="a-1H"></a>从迷从解故云迷解。<a id="a-1I"></a>克论但以解为唱缘。<a id="a-1J"></a>别圆俱是从迷生解故也。<a id="a-1K"></a>次约报身亦六。<a id="a-1L"></a>先标。<a id="a-1M"></a>次谁有下。<a id="a-1N"></a>正释惑智本无生灭。<a id="a-1O"></a>以为报身无生灭体。<a id="a-1P"></a>三此总下结报身体。<a id="a-1Q"></a>明即是智暗即无明。<a id="a-1R"></a>体性全是故无相除。<a id="a-1S"></a>既无相除。<a id="a-1T"></a>即不灭也。<a id="a-1U"></a>四众生下唱灭之由。<a id="a-1V"></a>五有烦恼下明唱灭之相。<a id="a-1W"></a>所以更互得灭名者。<a id="a-1X"></a>从事故灭。<a id="a-1Y"></a>六岂非下结唱灭也。<a id="a-1Z"></a>三应身者。<a id="a-1a"></a>亦先标。<a id="a-1b"></a>次应是下明不灭。<a id="a-1c"></a>三但为下明唱灭。<a id="a-1d"></a>次又法身下明三身不灭中。<a id="a-1e"></a>初法身不灭中言当体者。<a id="a-1f"></a>不望余身。<a id="a-1g"></a>以余二身须望法耳。<a id="a-1h"></a>若将体望用。<a id="a-1i"></a>用却成灭。<a id="a-1j"></a>次约报身不灭者为二。<a id="a-1k"></a>先牒前说不灭即是。<a id="a-1l"></a>报称于法。<a id="a-1m"></a>法既不灭报亦不灭。<a id="a-1n"></a>次以理下约事理相对以释。<a id="a-1o"></a>先约理无灭。<a id="a-1p"></a>次就有下约事有灭。<a id="a-1q"></a>从约理边即是不灭。<a id="a-1r"></a>初约理中。<a id="a-1s"></a>云为到故等者。<a id="a-1t"></a>于其惑智四句检责。<a id="a-1u"></a>还约体检惑尚不灭。<a id="a-1v"></a>智体无破。<a id="a-1w"></a>此用大经师子吼难。<a id="a-1x"></a>难言。<a id="a-1y"></a>若毗婆舍那破烦恼者。<a id="a-1z"></a>何故复修奢摩他耶。<a id="a-20"></a>佛反质云。<a id="a-21"></a>若言智慧能破烦恼为到故破。<a id="a-22"></a>为不到能破。<a id="a-23"></a>若到故破。<a id="a-24"></a>凡夫能破。<a id="a-25"></a>若不到破初念应破。<a id="a-26"></a>若初念不破。<a id="a-27"></a>后亦不破。<a id="a-28"></a>若到不到破者。<a id="a-29"></a>是义不然。<a id="a-2A"></a>如是推求谁有智慧能破烦恼。<a id="a-2B"></a>言共独者。<a id="a-2C"></a>佛言。<a id="a-2D"></a>如一盲人不能见色。<a id="a-2E"></a>虽伴众盲亦不能见。<a id="a-2F"></a>慧定共别准说可知此即报智不能灭惑。<a id="a-2G"></a>次就有智慧等者。<a id="a-2H"></a>复更约事而定判之。<a id="a-2I"></a>智能灭惑智不名灭。<a id="a-2J"></a>三约应身明不灭者。<a id="a-2K"></a>亦望法报。<a id="a-2L"></a>报约于法故前法身但云当体。<a id="a-2M"></a>今此应身利物不断亦是不灭。<a id="a-2N"></a>故云常然应明不绝者。<a id="a-2O"></a>三身相称故也。<a id="a-2P"></a>法报遍故应体亦遍。<a id="a-2Q"></a>机自在无应法恒尔。<a id="a-2R"></a>若不尔者。<a id="a-2S"></a>虽释圆常还同生灭。<a id="a-2T"></a>言众生不尽即不灭度者。<a id="a-2U"></a>灭度之时生实未尽。<a id="a-2V"></a>其义何耶。<a id="a-2W"></a>应反质云。<a id="a-2X"></a>验生未尽则不灭度。<a id="a-2Y"></a>故唱灭度为不生于难遭想者。<a id="a-2Z"></a>非为生尽故知应身常在不灭。<a id="a-2a"></a>何独法耶。<a id="a-2b"></a>若不了者法报亦灭。<a id="a-2c"></a>何独应耶。<a id="a-2d"></a>三明三身不生不灭者。<a id="a-2e"></a>法身同前不当生灭。<a id="a-2f"></a>报身者智自了智无能灭者。<a id="a-2g"></a>智属于能既不生灭。<a id="a-2h"></a>岂能令惑若生若灭。<a id="a-2i"></a>应身者。<a id="a-2j"></a>相续故不生相续故不灭。<a id="a-2k"></a>三身但云不生灭者。<a id="a-2l"></a>不字贯下灭字即不生不灭。<a id="a-2m"></a>逐语便故但云不生灭耳。<a id="a-2n"></a>云云者。<a id="a-2o"></a>释出三身不生灭意。<a id="a-2p"></a>以互融故。<a id="a-2q"></a>此因应身非灭唱灭一句之文。<a id="a-2r"></a>广开三身有灭不灭不生不灭。<a id="a-2s"></a>若不尔者。<a id="a-2t"></a>生灭则定。<a id="a-2u"></a>何名三身不即不离。<a id="a-2v"></a>若得此意遍一代教。<a id="a-2w"></a>但闻一句唱灭之言。<a id="a-2x"></a>即识一切灭不灭义。<a id="a-2y"></a>具身多少灭不灭异。<a id="a-2z"></a>方达本地本不生灭。<a id="a-30"></a>方达中间今日化道有灭不灭。<a id="a-31"></a>以本地化中间今日一切迹教。<a id="a-32"></a>不出三身四句故也。<a id="a-33"></a>释不灭有损中为二。<a id="a-34"></a>初释唱由。<a id="a-35"></a>次以四悉帖释损益。<a id="a-36"></a>此中且寄应佛以释。<a id="a-37"></a>由此众生至二善损而不生者。<a id="a-38"></a>由不唱灭懈怠之徒。<a id="a-39"></a>真中二善俱不生长。<a id="a-3A"></a>见思已生尚自不断。<a id="a-3B"></a>别惑未生安能令断惑不断。<a id="a-3C"></a>故唯能损于真中二善。<a id="a-3D"></a>已生未生等具如止观第七记中料简。<a id="a-3E"></a>次若依至第一义者。<a id="a-3F"></a>以四悉檀帖释唱灭。<a id="a-3G"></a>是故唱灭有四悉益。<a id="a-3H"></a>由唱灭故善生恶灭。<a id="a-3I"></a>故分四悉以对善恶。<a id="a-3J"></a>第一义灭未生等者。<a id="a-3K"></a>第一义悉能见中道。<a id="a-3L"></a>能破无明。<a id="a-3M"></a>是故无明名未生恶。<a id="a-3N"></a>对治灭已生恶者。<a id="a-3O"></a>凡对治言皆治现恶。<a id="a-3P"></a>世界生未生善者。<a id="a-3Q"></a>乐欲在初期心远故。<a id="a-3R"></a>如闻法生喜则细善当生。<a id="a-3S"></a>又世界是阴入阴入若转。<a id="a-3T"></a>法身则显。<a id="a-3U"></a>是故法身名未生善。<a id="a-3V"></a>又乐欲时善根未生。<a id="a-3W"></a>亦由此生名生未生。<a id="a-3X"></a>为人生已生善者。<a id="a-3Y"></a>真谛望中名已生善。<a id="a-3Z"></a>纵使未生望中乃远从近名已。<a id="a-3a"></a>又世界灭已生恶者。<a id="a-3b"></a>从近更释。<a id="a-3c"></a>但除现计此则可知。<a id="a-3d"></a>对治灭未生者。<a id="a-3e"></a>治道长故。<a id="a-3f"></a>如禅五阴下释向世界。<a id="a-3g"></a>如修禅时为灭欲恶。<a id="a-3h"></a>故色阴起能灭欲阴。<a id="a-3i"></a>以界望界名为世界。<a id="a-3j"></a>故欲界阴名已生恶。<a id="a-3k"></a>准此无色除色。<a id="a-3l"></a>空除三界中灭变易。<a id="a-3m"></a>于当位阴皆名已生。<a id="a-3n"></a>修上灭下名灭已生对治治未文无重释。<a id="a-3o"></a>但治名虽同通至等觉。<a id="a-3p"></a>大经优婆塞众中云。<a id="a-3q"></a>常无常乐无乐等。<a id="a-3r"></a>常乐观察如是诸对治门。<a id="a-3s"></a>既是净无垢称王之所用治故不近也。<a id="a-3t"></a>既约三身论灭不灭。<a id="a-3u"></a>故四悉感应亦须深明。<a id="a-3v"></a>多番释者。<a id="a-3w"></a>良由此也。<a id="a-3x"></a>第二广释中为二。<a id="a-3y"></a>初现灭由。<a id="a-3z"></a>二见闻下通约三身以明损益。<a id="a-40"></a>初文须唱灭者。<a id="a-41"></a>有损无益由常在故。<a id="a-42"></a>前虽明唱由仍未知所以。<a id="a-43"></a>次通约三身中。<a id="a-44"></a>初别明损益。<a id="a-45"></a>即约三佛一一正示。<a id="a-46"></a>初仍总标。<a id="a-47"></a>次便谓下初约法身者。<a id="a-48"></a>法身本无寂灭之名。<a id="a-49"></a>为上慢者。<a id="a-4A"></a>计如不殊须唱寂灭。<a id="a-4B"></a>具如前释云云。<a id="a-4C"></a>又闻下即约报身。<a id="a-4D"></a>前自谓如此自谓智。<a id="a-4E"></a>二谓俱是大乘上慢。<a id="a-4F"></a>然二上慢不无深浅。<a id="a-4G"></a>谓如乃成大无惭人。<a id="a-4H"></a>谓智犹知须智照惑。<a id="a-4I"></a>以不了故不解即名。<a id="a-4J"></a>凡云即者。<a id="a-4K"></a>以显于离。<a id="a-4L"></a>如冰不离水理须融冰。<a id="a-4M"></a>义同于离方乃显即又言离者为成于即。<a id="a-4N"></a>若不离者众生即佛。<a id="a-4O"></a>何须修道。<a id="a-4P"></a>为不识离直云即者。<a id="a-4Q"></a>故须唱灭。<a id="a-4R"></a>等觉一品尚唯佛智之所能断。<a id="a-4S"></a>岂以博地谓即是耶。<a id="a-4T"></a>应身如前后文。<a id="a-4U"></a>次若唱言下。<a id="a-4V"></a>别约报身明益由。<a id="a-4W"></a>又二。<a id="a-4X"></a>初唱。<a id="a-4Y"></a>次益。<a id="a-4Z"></a>初文先寄法身以辩须智。<a id="a-4a"></a>次经云下举教立妨。<a id="a-4b"></a>次引譬释妨。<a id="a-4c"></a>然明时无暗。<a id="a-4d"></a>验知暗时无明。<a id="a-4e"></a>故以智慧断烦恼暗。<a id="a-4f"></a>汝今下以理责之。<a id="a-4g"></a>当知下结意也。<a id="a-4h"></a>应身可见故略。<a id="a-4i"></a>众生下总于三佛皆生敬者。<a id="a-4j"></a>以报智处中既有智慧。<a id="a-4k"></a>上冥下契。<a id="a-4l"></a>若得见一必具足三。<a id="a-4m"></a>故生恭敬。<a id="a-4n"></a>医有十种者。<a id="a-4o"></a>通收邪正贯彼偏圆。<a id="a-4p"></a>前之三种亦称医者。<a id="a-4q"></a>佛未出时一切外道皆自谓出家。<a id="a-4r"></a>各自领众。<a id="a-4s"></a>故大经云。<a id="a-4t"></a>王之土境清夷闲静。<a id="a-4u"></a>真是出家住止之处。<a id="a-4v"></a>第三医中云差已生者。<a id="a-4w"></a>虽断事惑还堕三途。<a id="a-4x"></a>具如本劫等见各计四禅等。<a id="a-4y"></a>断惑不同故。<a id="a-4z"></a>阿含云。<a id="a-50"></a>良医有四。<a id="a-51"></a>一善知病相。<a id="a-52"></a>二知病因起。<a id="a-53"></a>三善知方治。<a id="a-54"></a>四毕竟不发。<a id="a-55"></a>然此医知病不出界内。<a id="a-56"></a>知病因起不出依正。<a id="a-57"></a>方治不逾生灭无常。<a id="a-58"></a>不发秖是住二涅槃。<a id="a-59"></a>望今但成第四五医。<a id="a-5A"></a>若以四名义通诸教则一一教随义各别。<a id="a-5B"></a>乃至圆教于理无妨。<a id="a-5C"></a>直引证此深违经旨。<a id="a-5D"></a>尚不能同通教二乘。<a id="a-5E"></a>安譬本门数数生灭。<a id="a-5F"></a>若释大经晓八术者。<a id="a-5G"></a>但对小外对此仍疏。<a id="a-5H"></a>第六医不能治必死者。<a id="a-5I"></a>所证同故。<a id="a-5J"></a>第七别教但地前耳。<a id="a-5K"></a>后之三医初云不能令平复者。<a id="a-5L"></a>但自入未深。<a id="a-5M"></a>未能令他见本法身。<a id="a-5N"></a>无明本有义之如损。<a id="a-5O"></a>令还得见方名为复。<a id="a-5P"></a>第九虽乃得云后心以第八医但在十信。<a id="a-5Q"></a>第九理须初住已上至金刚心。<a id="a-5R"></a>第十究竟名过本者。<a id="a-5S"></a>对前名复故此云过。<a id="a-5T"></a>以第九医始从初住终至等觉已名复故。<a id="a-5U"></a>何者。<a id="a-5V"></a>法身本有今令证本。<a id="a-5W"></a>故名为复。<a id="a-5X"></a>若尔妙觉复毕何名为过。<a id="a-5Y"></a>以对性得无功用故。<a id="a-5Z"></a>故修名过。<a id="a-5a"></a>若尔初住已上亦名分过。<a id="a-5b"></a>何独妙觉。<a id="a-5c"></a>言残惑在且名为复。<a id="a-5d"></a>又让极地究竟名过。<a id="a-5e"></a>又七客医中初二拙度初断乳故。<a id="a-5f"></a>故无巧术三四有术。<a id="a-5g"></a>用而不遍。<a id="a-5h"></a>第三不云二乘人者。<a id="a-5i"></a>所治同故。<a id="a-5j"></a>五六虽遍所益不多。<a id="a-5k"></a>后七等者。<a id="a-5l"></a>对极简小。<a id="a-5m"></a>有术下对因显果。<a id="a-5n"></a>故以三达五眼为八。<a id="a-5o"></a>前六并无以让佛故。<a id="a-5p"></a>故云无耳。<a id="a-5q"></a>五六二客亦分得故。<a id="a-5r"></a>若离八倒为八术者。<a id="a-5s"></a>前四有分。<a id="a-5t"></a>以初二客医亦得无常等故。<a id="a-5u"></a>故云如用辛苦等。<a id="a-5v"></a>故大经中总为六味。<a id="a-5w"></a>苦为酢味无常碱味。<a id="a-5x"></a>无我苦味乐为甜味。<a id="a-5y"></a>我为辛味常为淡味。<a id="a-5z"></a>彼世间中有三种味。<a id="a-60"></a>谓无常苦无我。<a id="a-61"></a>烦恼为薪智慧为火。<a id="a-62"></a>以是因缘成涅槃食。<a id="a-63"></a>令诸弟子悉皆甘嗜。<a id="a-64"></a>但无常苦无我三味在小。<a id="a-65"></a>故云世间。<a id="a-66"></a>今文云辛恐字误。<a id="a-67"></a>应云苦酢碱故。<a id="a-68"></a>有术远来。<a id="a-69"></a>即七客中唯指第七。<a id="a-6A"></a>以彼经中唯以如来对彼外道为新旧故。<a id="a-6B"></a>故知新医三达五眼具足。<a id="a-6C"></a>能用无常等八。<a id="a-6D"></a>所以先令断乳用无常等。<a id="a-6E"></a>后还服乳方用常等。<a id="a-6F"></a>今从后说但云服乳。<a id="a-6G"></a>若取因人亦可通于第五六客。<a id="a-6H"></a>又通论者。<a id="a-6I"></a>通别菩萨转教声闻。<a id="a-6J"></a>皆能说常。<a id="a-6K"></a>然八术者。<a id="a-6L"></a>经中举譬有八复次治八种病。<a id="a-6M"></a>今此且明八数而已。<a id="a-6N"></a>三达者。<a id="a-6O"></a>三明居极。<a id="a-6P"></a>故得达名。<a id="a-6Q"></a>略如止观记。<a id="a-6R"></a>十二至方药者。<a id="a-6S"></a>文方也。<a id="a-6T"></a>理药也。<a id="a-6U"></a>药通行理但且云理。<a id="a-6V"></a>下释色香为三三昧及以三德故也。<a id="a-6W"></a>三三昧行三德理也。<a id="a-6X"></a>无量义云。<a id="a-6Y"></a>医王大医王者第八九医通得名王。<a id="a-6Z"></a>唯第十医独名大王。<a id="a-6a"></a>多诸下至菩萨之子凡有三者。<a id="a-6b"></a>且置二乘先别指菩萨者通以未发心者为第一二乘。<a id="a-6c"></a>仍摄在第二例中者。<a id="a-6d"></a>以取退大二乘故耳。<a id="a-6e"></a>于菩萨中更为三者。<a id="a-6f"></a>修性三因有离合故。<a id="a-6g"></a>一就一切众生。<a id="a-6h"></a>即大经中未发心名为菩萨是也。<a id="a-6i"></a>虽十心中别对三因。<a id="a-6j"></a>此即性三合成正因。</p>
  <p id="a6k">问。<a id="a-6l"></a>何不指善恶心所。<a id="a-6m"></a>共为正因。</p>
  <p id="a6n">答。<a id="a-6o"></a>善属发心恶复别属。<a id="a-6p"></a>通则摄别。<a id="a-6q"></a>别不摄通。<a id="a-6r"></a>故知通心与王同时而起。<a id="a-6s"></a>必具三因。<a id="a-6t"></a>但名为正。<a id="a-6u"></a>未有世出世善根故也。<a id="a-6v"></a>准下缘因言微修行。<a id="a-6w"></a>当知随闻一句一弹指善并缘因收。<a id="a-6x"></a>准引证云其中众生悉是吾子。<a id="a-6y"></a>则人天善根仍属正摄。<a id="a-6z"></a>引证缘因云三十子。<a id="a-70"></a>则二乘善根亦在缘摄。<a id="a-71"></a>若准今日被开人天亦在缘数。<a id="a-72"></a>据大隔小二乘非缘。<a id="a-73"></a>今据退大让得记者入初住位。<a id="a-74"></a>名为了故。<a id="a-75"></a>观行相似并入缘收。<a id="a-76"></a>为让前后以正从旁。<a id="a-77"></a>故发心已后讫至住前。<a id="a-78"></a>皆名为缘。<a id="a-79"></a>且将正因但在十通互入为百。<a id="a-7A"></a>结缘即是会发心者。<a id="a-7B"></a>已有了因。<a id="a-7C"></a>但以十信相入为百数者。<a id="a-7D"></a>通皆得成住前善根。<a id="a-7E"></a>故十信心彼彼相入方得成百。<a id="a-7F"></a>以三乘善根皆成相似。<a id="a-7G"></a>仍收五品并入其中。<a id="a-7H"></a>得记之后显成分真。<a id="a-7I"></a>故使缘正今日闻经。<a id="a-7J"></a>即以十信之百。<a id="a-7K"></a>入于初住为分真百。<a id="a-7L"></a>从佛口生。<a id="a-7M"></a>今日闻教得佛法分。<a id="a-7N"></a>入初住也。<a id="a-7O"></a>此亦有三因至了因佛子者。<a id="a-7P"></a>对前缘正应但云了。<a id="a-7Q"></a>又云亦者。<a id="a-7R"></a>前二各三故今亦三。<a id="a-7S"></a>从强受名并束三从一。<a id="a-7T"></a>所以束者。<a id="a-7U"></a>众生无始非不具三。<a id="a-7V"></a>以在迷故从理立名。<a id="a-7W"></a>故理中三皆为迷摄。<a id="a-7X"></a>从缘从了准例可知。<a id="a-7Y"></a>还将等者。<a id="a-7Z"></a>摄前入后。<a id="a-7a"></a>既摄通入信故摄信入住。<a id="a-7b"></a>改似为真。<a id="a-7c"></a>故亦但百。<a id="a-7d"></a>转冰为水其义可知。<a id="a-7e"></a>修性三因玄文止观俱有此意。<a id="a-7f"></a>唯此文中文相显著。<a id="a-7g"></a>为欲望昔闻经力大。<a id="a-7h"></a>故束性三俱为正因。<a id="a-7i"></a>缘了各合俱名为一。<a id="a-7j"></a>故知诸文约修以说。<a id="a-7k"></a>缘了各三。<a id="a-7l"></a>或但论理性始终具三。<a id="a-7m"></a>如云三道三德三佛性等。<a id="a-7n"></a>具如修性不二门说。<a id="a-7o"></a>九门共成方了此旨。<a id="a-7p"></a>若得此意圆教行理骨目自成。<a id="a-7q"></a>皮肤毛彩出在众典。<a id="a-7r"></a>故知此经是纪定大纲之教。<a id="a-7s"></a>不可以纲目释之。<a id="a-7t"></a>若得此意则一家教旨。<a id="a-7u"></a>大理可通。<a id="a-7v"></a>欲习观门修行有地。<a id="a-7w"></a>闻众怪说情虑坦然。<a id="a-7x"></a>睹诸权经投心不谬。<a id="a-7y"></a>融通名相豁矣。<a id="a-7z"></a>无疑法数增减离合可见。<a id="a-80"></a>与夺他释令归大途。<a id="a-81"></a>以前三教无此事故。<a id="a-82"></a>宛转于地者。<a id="a-83"></a>望出世法故且云地譬上形益者。<a id="a-84"></a>文中阙略。<a id="a-85"></a>应云上有二。<a id="a-86"></a>先非生现生。<a id="a-87"></a>次非灭现灭。<a id="a-88"></a>生中分二。<a id="a-89"></a>言受邪师等者。<a id="a-8A"></a>但非出世皆名为邪。<a id="a-8B"></a>自迹中相遇已后便信邪外。<a id="a-8C"></a>以信邪厚薄不同。<a id="a-8D"></a>致有失与不失。<a id="a-8E"></a>并云失三乘者。<a id="a-8F"></a>以迹中相遇施化不同。<a id="a-8G"></a>具如迹中大小二初成熟咸一。<a id="a-8H"></a>不失心者。<a id="a-8I"></a>唱生而成熟之。<a id="a-8J"></a>失心者。<a id="a-8K"></a>唱灭付待后期。<a id="a-8L"></a>故唱生灭非实生灭。<a id="a-8M"></a>善强下重释唱生。<a id="a-8N"></a>唱灭之缘。<a id="a-8O"></a>言强弱者。<a id="a-8P"></a>于未断间去宿种遥。<a id="a-8Q"></a>现难发者名恶强耳。<a id="a-8R"></a>善强准此。<a id="a-8S"></a>遥见者者。<a id="a-8T"></a>障已五分故与佛五分成遥。<a id="a-8U"></a>譬上声益中。<a id="a-8V"></a>云二谛者。<a id="a-8W"></a>应云三谛。<a id="a-8X"></a>二通三别且舍别从通。<a id="a-8Y"></a>即顿中二谛也。<a id="a-8Z"></a>譬劝诫者。<a id="a-8a"></a>如三周中大拟宜也。<a id="a-8b"></a>药草名通好义不局。<a id="a-8c"></a>故使渐顿俱名经方。<a id="a-8d"></a>无非好等。<a id="a-8e"></a>从佛出修多罗者。<a id="a-8f"></a>准五味相生云从十二部出修多罗乃至涅槃。<a id="a-8g"></a>从人从时相生以说。<a id="a-8h"></a>应知五味并从佛出。<a id="a-8i"></a>今置顿从渐故也。<a id="a-8j"></a>色香等者。<a id="a-8k"></a>渐顿通皆具戒定慧。<a id="a-8l"></a>戒粗定细香不可见。<a id="a-8m"></a>香可遥知味到方知。<a id="a-8n"></a>如慧到理方名为得。<a id="a-8o"></a>此戒定慧即八正道者。<a id="a-8p"></a>语业命戒也。<a id="a-8q"></a>正定定也。<a id="a-8r"></a>余者慧也。<a id="a-8s"></a>今文从别且属无作。<a id="a-8t"></a>文虽且别其义则通。<a id="a-8u"></a>既是药草之色香。<a id="a-8v"></a>药草既通色香宁局。<a id="a-8w"></a>今云见佛性。<a id="a-8x"></a>及对三德者。<a id="a-8y"></a>从初而说。<a id="a-8z"></a>初被顿故意在一实。<a id="a-90"></a>但三德之名尚通外计。<a id="a-91"></a>况偏小耶。<a id="a-92"></a>具如止观大小六义及以圆三。<a id="a-93"></a>说三乘空等者。<a id="a-94"></a>次举渐中所服之法。<a id="a-95"></a>虽具戒等及以三德。<a id="a-96"></a>必假空等方能行故。<a id="a-97"></a>故一一三昧具戒定慧故。<a id="a-98"></a>顿中戒等于渐中机。<a id="a-99"></a>如药未捣不任服用。<a id="a-9A"></a>虽捣未筛如着空相。<a id="a-9B"></a>虽筛未合犹计所作。<a id="a-9C"></a>故三具足服可治疾。<a id="a-9D"></a>空假中三准此可知。<a id="a-9E"></a>虽被渐顿本在实乘。<a id="a-9F"></a>具如止观释道品后圆三空中具一切法。<a id="a-9G"></a>即其事也。<a id="a-9H"></a>故举共别二相以摄顿渐。<a id="a-9I"></a>次第一心准例可识。<a id="a-9J"></a>拟宜等者。<a id="a-9K"></a>经云当设方便。<a id="a-9L"></a>当即拟也。<a id="a-9M"></a>留经教者。<a id="a-9N"></a>如付法藏。<a id="a-9O"></a>或取涅槃中等者。<a id="a-9P"></a>他云。<a id="a-9Q"></a>或取大声或用神通等如佛涅槃后金棺自游出入四门等。<a id="a-9R"></a>令一切人知佛已灭。<a id="a-9S"></a>舍利经卷意亦如然。<a id="a-9T"></a>虽众释不同非无一理。<a id="a-9U"></a>终不及以四依为使。<a id="a-9V"></a>如鞠多者。<a id="a-9W"></a>鞠多是灭后四依。<a id="a-9X"></a>具如止观第五记。<a id="a-9Y"></a>如遗教下明佛灭后得度不同。<a id="a-9Z"></a>正在当来还见释迦。<a id="a-9a"></a>亦有等者。<a id="a-9b"></a>非独释迦。<a id="a-9c"></a>故引普贤观经见多宝等。<a id="a-9d"></a>因忏所见与值何殊。<a id="a-9e"></a>其父闻子得差者。<a id="a-9f"></a>得差之言不全惑断。<a id="a-9g"></a>但有三乘机及堪会者。<a id="a-9h"></a>不论断与不断皆名得差。<a id="a-9i"></a>常在灵山为报土者。<a id="a-9j"></a>若准余国指有余土者。<a id="a-9k"></a>报土须指他受用也。<a id="a-9l"></a>据常在之言。<a id="a-9m"></a>即属自受用土。<a id="a-9n"></a>若准颂文宝庄严言。<a id="a-9o"></a>则非自土即本时他也。<a id="a-9p"></a>如华严中多明他受用耳。<a id="a-9q"></a>即上余国义也者。<a id="a-9r"></a>指上我于余国文也。<a id="a-9s"></a>此且指于报土之外。<a id="a-9t"></a>通则亦遍十方若净若秽。<a id="a-9u"></a>诸有修功德等者。<a id="a-9v"></a>即指缘了具足者也。<a id="a-9w"></a>经云则皆见我身实报土也。<a id="a-9x"></a>经云或时为此众等者。<a id="a-9y"></a>亦初地初住也。<a id="a-9z"></a>经云久乃见佛者。<a id="a-A0"></a>即指五浊重者。<a id="a-A1"></a>经云我智力如是。<a id="a-A2"></a>总结大势力也。</p>
  <p data-pb></p>
  <h2 id="aA3">释分别功德品</h2>
  <p id="aA4">此品具有授记领解流通。<a id="a-A5"></a>分别属记。<a id="a-A6"></a>从初以说故云分别。<a id="a-A7"></a>二世者。<a id="a-A8"></a>地踊过去灵山现在。<a id="a-A9"></a>言功德者出所判也。<a id="a-AA"></a>此文等者。<a id="a-AB"></a>若据闻经功德。<a id="a-AC"></a>但属余残。<a id="a-AD"></a>今准当得之言。<a id="a-AE"></a>复同授记。<a id="a-AF"></a>论法力有五。<a id="a-AG"></a>五中引前三文。<a id="a-AH"></a>证今品意。<a id="a-AI"></a>余二旁来。<a id="a-AJ"></a>法者。<a id="a-AK"></a>由法而成名为法力证者。<a id="a-AL"></a>六百八十万亿乃至一生。<a id="a-AM"></a>信者八世界也。<a id="a-AN"></a>供养者。<a id="a-AO"></a>说是菩萨得大法利时。<a id="a-AP"></a>于虚空中雨天华等。<a id="a-AQ"></a>乃至读诵持等非不是行。<a id="a-AR"></a>且以真因法成名为法力。<a id="a-AS"></a>释增道损生。<a id="a-AT"></a>光宅意以从初至中千明行进。<a id="a-AU"></a>为功德门。<a id="a-AV"></a>八生至一生约损生为智慧门。<a id="a-AW"></a>八界为外凡未有进损。<a id="a-AX"></a>夫授记下光宅释出向来三意。<a id="a-AY"></a>于中先总以通别判之。<a id="a-AZ"></a>通在因果总名授记。<a id="a-Aa"></a>故通取三文。<a id="a-Ab"></a>发心因也。<a id="a-Ac"></a>克终果也。<a id="a-Ad"></a>故发心等通皆克果。<a id="a-Ae"></a>次下八界下释出三意次第。<a id="a-Af"></a>所以回经文者。<a id="a-Ag"></a>从浅至深故尔。<a id="a-Ah"></a>即外凡入内凡为发心门。<a id="a-Ai"></a>次从内凡入初地以至六地。<a id="a-Aj"></a>为增道门。<a id="a-Ak"></a>从小千去为损生门。<a id="a-Al"></a>损生门中乃以七地已上至第十地。<a id="a-Am"></a>位位各断上下二品。<a id="a-An"></a>等觉一品合为九品。<a id="a-Ao"></a>即以八生对前八品。<a id="a-Ap"></a>次法华论者。<a id="a-Aq"></a>论云。<a id="a-Ar"></a>弥勒品中四种门。<a id="a-As"></a>一证。<a id="a-At"></a>二信。<a id="a-Au"></a>三供养。<a id="a-Av"></a>并在今品。<a id="a-Aw"></a>四闻法指随喜品。<a id="a-Ax"></a>初文具如今文。<a id="a-Ay"></a>次信者八世界等。<a id="a-Az"></a>今谓论前深后浅等者。<a id="a-B0"></a>今家评之。<a id="a-B1"></a>论以无生忍为初地。<a id="a-B2"></a>八生至一生为地前。<a id="a-B3"></a>故云前深后浅。<a id="a-B4"></a>光宅亦以初地为无生忍。<a id="a-B5"></a>但以八生乃至一生为金刚心。<a id="a-B6"></a>为异故成前浅后深。<a id="a-B7"></a>二家相违自古不判。<a id="a-B8"></a>夫无生下今师欲释先历四教定其位次。<a id="a-B9"></a>方知二释并不称经。<a id="a-BA"></a>故结云皆圣教明文不可参滥。<a id="a-BB"></a>光宅未当信不在疑。<a id="a-BC"></a>论主天亲岂应徒尔。<a id="a-BD"></a>但恐译者曲会私情。<a id="a-BE"></a>如摄论识分八九。<a id="a-BF"></a>及婆沙一十六字。<a id="a-BG"></a>并进退在人何关圣旨。<a id="a-BH"></a>况光宅释直尔云地。<a id="a-BI"></a>不判教相。<a id="a-BJ"></a>虽分惑品义无所归。<a id="a-BK"></a>又净名下至通途之意不可定用者。<a id="a-BL"></a>须废通从别。<a id="a-BM"></a>不可以无等等有无生之义。<a id="a-BN"></a>释今无生。<a id="a-BO"></a>以今无生定在初住。<a id="a-BP"></a>不可见金刚顶有伏忍之名。<a id="a-BQ"></a>判为八界。<a id="a-BR"></a>以伏位定在住前故也。<a id="a-BS"></a>故通途之名不可别对。<a id="a-BT"></a>今于无生已去。<a id="a-BU"></a>明增损门。<a id="a-BV"></a>不可分隔。<a id="a-BW"></a>应知增道非无损生。<a id="a-BX"></a>损生定有增道。<a id="a-BY"></a>安可分于六地前后二文定耶。<a id="a-BZ"></a>复不可以无生在初地去。<a id="a-Ba"></a>况将八生去却向地前。<a id="a-Bb"></a>故知二家并失经之大旨。<a id="a-Bc"></a>从即光宅去。<a id="a-Bd"></a>将今家所用而判光宅。<a id="a-Be"></a>以属三义。<a id="a-Bf"></a>地前三初地成别。<a id="a-Bg"></a>初地至六地成通。<a id="a-Bh"></a>七地已上成别接通。<a id="a-Bi"></a>通不断无明故非通。<a id="a-Bj"></a>别教初地即断无明。<a id="a-Bk"></a>故非别。<a id="a-Bl"></a>故至七地无明者许属别接。<a id="a-Bm"></a>仍须正云九品别惑。<a id="a-Bn"></a>故被接者上根七地。<a id="a-Bo"></a>即破一品二品。<a id="a-Bp"></a>况复无文品分上下。<a id="a-Bq"></a>义涉三文故云游漾。<a id="a-Br"></a>初云光宅以发心为内凡三十者。<a id="a-Bs"></a>已如前列。<a id="a-Bt"></a>前云住三十心。<a id="a-Bu"></a>今云为者。<a id="a-Bv"></a>为秖是作。<a id="a-Bw"></a>秖是内凡作初地耳。<a id="a-Bx"></a>余二意可见。<a id="a-By"></a>论文既以地前地上相对。<a id="a-Bz"></a>则一向专判别义。<a id="a-C0"></a>今分三者。<a id="a-C1"></a>秖合有二。<a id="a-C2"></a>加经家叙耳。<a id="a-C3"></a>佛语圆妙者。<a id="a-C4"></a>指本迹二门故得道实。<a id="a-C5"></a>故上文下释本迹二门也。<a id="a-C6"></a>故仁王十善菩萨者。<a id="a-C7"></a>此明十信。<a id="a-C8"></a>信信通皆具足十善。<a id="a-C9"></a>非谓专以人天不杀盗等。<a id="a-CA"></a>用对十信。<a id="a-CB"></a>既云长别三界苦轮。<a id="a-CC"></a>诸经信位。<a id="a-CD"></a>有云长别三界苦海者。<a id="a-CE"></a>不可将判住行向位。<a id="a-CF"></a>当知须是断惑十信。<a id="a-CG"></a>自非今家准法华文。<a id="a-CH"></a>判以法师功德六根互用。<a id="a-CI"></a>为十信位而为内凡。<a id="a-CJ"></a>于十信前以分别功德末如来灭后已下文。<a id="a-CK"></a>立五品位为外凡。<a id="a-CL"></a>宁判十信断三界苦。<a id="a-CM"></a>仁王经意何由可消。<a id="a-CN"></a>若不然者。<a id="a-CO"></a>如何可判华严初住为圣位耶。<a id="a-CP"></a>若判华严十梵行文。<a id="a-CQ"></a>以十信心功齐极位。<a id="a-CR"></a>复成太过。<a id="a-CS"></a>初住属圣十信如何非内凡耶。<a id="a-CT"></a>此与地前伏惑初地见道永不相关。<a id="a-CU"></a>是故今以圆意消文。<a id="a-CV"></a>各更引经而为证据。<a id="a-CW"></a>故六即判位理不可亡。<a id="a-CX"></a>十行不思议假。<a id="a-CY"></a>且对闻持。<a id="a-CZ"></a>乐说及旋对位释之。<a id="a-Ca"></a>使与位相应。<a id="a-Cb"></a>若论去对破光宅及以论文。<a id="a-Cc"></a>初双标二门。<a id="a-Cd"></a>不如下破。<a id="a-Ce"></a>但破损生门耳。<a id="a-Cf"></a>亦应更破二家增道。<a id="a-Cg"></a>何者。<a id="a-Ch"></a>论以地前为损生。<a id="a-Ci"></a>则无增道。<a id="a-Cj"></a>光宅以七地已上。<a id="a-Ck"></a>为损生安得无增道。<a id="a-Cl"></a>况光宅但云八品损生。<a id="a-Cm"></a>语因而失果。<a id="a-Cn"></a>论家但在分段。<a id="a-Co"></a>则俱失界外变易因果。<a id="a-Cp"></a>从但约下即是今意。<a id="a-Cq"></a>但约智断相对以明增损。<a id="a-Cr"></a>约法身下释向增损。<a id="a-Cs"></a>月喻准知。<a id="a-Ct"></a>故他不了见有减生之言。<a id="a-Cu"></a>判为损生。<a id="a-Cv"></a>见有闻持等言。<a id="a-Cw"></a>判属增道。<a id="a-Cx"></a>故今但从破无明去。<a id="a-Cy"></a>每一位中皆一增损。<a id="a-Cz"></a>故云不同。<a id="a-D0"></a>言八番者。<a id="a-D1"></a>且寄从八生说之。<a id="a-D2"></a>以破古计。<a id="a-D3"></a>具足应从无生已去。<a id="a-D4"></a>言世及念等以跨多位及以八位不可即云四十二念等。<a id="a-D5"></a>故寄后位谭之。<a id="a-D6"></a>经文虽略据位必八。<a id="a-D7"></a>文中一往虽从地判。<a id="a-D8"></a>然超越人增损无定。<a id="a-D9"></a>故云八世等。<a id="a-DA"></a>具足应如文中属对。<a id="a-DB"></a>此则正破因生果生。<a id="a-DC"></a>今文处处不违论文。<a id="a-DD"></a>唯留余残修多罗半品入正。<a id="a-DE"></a>及此授记一向不用故知凡有去取。<a id="a-DF"></a>并不徒然。<a id="a-DG"></a>然诸论文无生忍文多在初地。<a id="a-DH"></a>唯华严起信彰灼明文十住八相。<a id="a-DI"></a>言数倍者。<a id="a-DJ"></a>非谓一倍。<a id="a-DK"></a>一往语耳。<a id="a-DL"></a>捃拾指涅槃文。<a id="a-DM"></a>涅槃自指八千声闻于法华中得授记莂。<a id="a-DN"></a>如秋收冬藏更无所作。<a id="a-DO"></a>故知大获须在法华。<a id="a-DP"></a>故大经中得道众者。<a id="a-DQ"></a>如梵行品末云。<a id="a-DR"></a>摩伽国无量人发菩提心。<a id="a-DS"></a>至陈如品末。<a id="a-DT"></a>十千菩萨得一生实相。<a id="a-DU"></a>五万菩萨二生法界。<a id="a-DV"></a>二万五千菩萨得毕竟智。<a id="a-DW"></a>三万五千菩萨悟第一义。<a id="a-DX"></a>四万五千菩萨得虚空三昧。<a id="a-DY"></a>五万五千菩萨得不退忍。<a id="a-DZ"></a>亦名法忍。<a id="a-Da"></a>六万五千菩萨得陀罗尼。<a id="a-Db"></a>七万五千菩萨得师子吼三昧。<a id="a-Dc"></a>八万五千菩萨得平等三昧。<a id="a-Dd"></a>发菩提心及二乘心。<a id="a-De"></a>各云无量恒沙。<a id="a-Df"></a>二万亿人现转女身。<a id="a-Dg"></a>前八节文始自一生终至平等。<a id="a-Dh"></a>并非地前。<a id="a-Di"></a>虽深虽多。<a id="a-Dj"></a>若比今经四天下尘及大千尘。<a id="a-Dk"></a>盖不足言。<a id="a-Dl"></a>今经正宗三周及以本门得益。<a id="a-Dm"></a>并不与诸经同也。<a id="a-Dn"></a>况流通中自药王下六品。<a id="a-Do"></a>品品之中皆有结得道者。<a id="a-Dp"></a>皆过八万。<a id="a-Dq"></a>劝发品中大千界尘人。<a id="a-Dr"></a>具普贤道。<a id="a-Ds"></a>故知捃拾今经之余。<a id="a-Dt"></a>虽然尔前诸味之权文。<a id="a-Du"></a>为今经之方便。<a id="a-Dv"></a>尔后涅槃捃拾此机。<a id="a-Dw"></a>乃至扶律明一乘常住。<a id="a-Dx"></a>得此经旨一毫行一句法。<a id="a-Dy"></a>无非法界。<a id="a-Dz"></a>十方佛法起平等见。<a id="a-E0"></a>而常分别诸佛化仪。<a id="a-E1"></a>方称斯经一乘之旨。<a id="a-E2"></a>应思我等为何所依方称此经弘宣之相。<a id="a-E3"></a>上迹门菩萨等者。<a id="a-E4"></a>准上开章此中正当领解段也。<a id="a-E5"></a>前分别门即是第二授记段也。<a id="a-E6"></a>所以迹门虽记二乘。<a id="a-E7"></a>佛旨未周收机未尽。<a id="a-E8"></a>故诸菩萨未陈领解。<a id="a-E9"></a>今以供养而表领解。<a id="a-EA"></a>故迹门中诸天领解。<a id="a-EB"></a>亦申供养。<a id="a-EC"></a>诸声闻人久修自行。<a id="a-ED"></a>但直领解而无供养。<a id="a-EE"></a>闻本门已与诸菩萨。<a id="a-EF"></a>同申供养重表领解。<a id="a-EG"></a>以闻本后薄修行愿。<a id="a-EH"></a>俱成菩萨同献供养。<a id="a-EI"></a>随其位行以供表之。<a id="a-EJ"></a>故云次第及番番等。<a id="a-EK"></a>别立品目。<a id="a-EL"></a>是故文中以陈供养。<a id="a-EM"></a>作所表释。<a id="a-EN"></a>南师从此为流通者。<a id="a-EO"></a>意以四信信解功德。<a id="a-EP"></a>亦属流通。<a id="a-EQ"></a>不须必到灭后五品。<a id="a-ER"></a>文殊等者。<a id="a-ES"></a>如迹门后文殊入海教化通经。<a id="a-ET"></a>岂必在于佛灭后耶。<a id="a-EU"></a>故进退二途并可承用。<a id="a-EV"></a>准此文意。<a id="a-EW"></a>三周之后文殊方始入海教化。<a id="a-EX"></a>义亦未失。<a id="a-EY"></a>但菩萨事迹不可思议。<a id="a-EZ"></a>勿以凡情而商度之。<a id="a-Ea"></a>已如前说。<a id="a-Eb"></a>况准迹门无领记后犹属正者。<a id="a-Ec"></a>故依南方初品果者。<a id="a-Ed"></a>且以五品对于相似一往说耳。<a id="a-Ee"></a>分果远果仍须指后。<a id="a-Ef"></a>如上说者指授记文。<a id="a-Eg"></a>云何四信者。<a id="a-Eh"></a>问意两兼。<a id="a-Ei"></a>一问云何但立四数。<a id="a-Ej"></a>二问云何四俱名信。<a id="a-Ek"></a>略解去释也。<a id="a-El"></a>四人通名为信。<a id="a-Em"></a>则二义俱成。<a id="a-En"></a>摄五成四不须至五。<a id="a-Eo"></a>又名从初得故俱名信。<a id="a-Ep"></a>略解三人者。<a id="a-Eq"></a>去通从别则受别名。<a id="a-Er"></a>广及观成必有略故。<a id="a-Es"></a>故略通三人唯除初信。<a id="a-Et"></a>初无解故。<a id="a-Eu"></a>广说二人除略解者。<a id="a-Ev"></a>广局第三不通前二。<a id="a-Ew"></a>观成一人复除广解不通余三。<a id="a-Ex"></a>除信一事余不通四。<a id="a-Ey"></a>唯信解四名为四信。<a id="a-Ez"></a>若一念信解未有下三。<a id="a-F0"></a>乃是初信最局。<a id="a-F1"></a>略具初信广具初二观必具三。<a id="a-F2"></a>故后渐宽。<a id="a-F3"></a>但后后者胜于前前。<a id="a-F4"></a>故成后局。<a id="a-F5"></a>一念信解者。<a id="a-F6"></a>即是本门立行之首。<a id="a-F7"></a>故文稍委。<a id="a-F8"></a>于中分十令文可见。<a id="a-F9"></a>初总标其大纲。<a id="a-FA"></a>次谓随下明信解之力。<a id="a-FB"></a>三又信下明信解相状。<a id="a-FC"></a>四亦是下以事释成。<a id="a-FD"></a>五无所有下以三谛意结。<a id="a-FE"></a>六如门下举譬。<a id="a-FF"></a>七举六根合譬。<a id="a-FG"></a>八无疑下释名。<a id="a-FH"></a>九若坐下加行。<a id="a-FI"></a>十如是下判位。<a id="a-FJ"></a>欲令文旨可见。<a id="a-FK"></a>且分为十。<a id="a-FL"></a>总而言之秖是信成。<a id="a-FM"></a>初总标可见。<a id="a-FN"></a>次文者。<a id="a-FO"></a>闻于长远开通无碍。<a id="a-FP"></a>信一切法皆是佛法。<a id="a-FQ"></a>又信如来化功长远。<a id="a-FR"></a>是人能知本迹妙理是佛本证。<a id="a-FS"></a>若但秖信事中远寿。<a id="a-FT"></a>何能令此诸菩萨等增道损生至于极位。<a id="a-FU"></a>故信解本地难思境智。<a id="a-FV"></a>信心初转自在无碍。<a id="a-FW"></a>方名为力。<a id="a-FX"></a>尚能增进以至一生。<a id="a-FY"></a>况信力耶。<a id="a-FZ"></a>挂者。<a id="a-Fa"></a>户卦切碍也。<a id="a-Fb"></a>亦作诖相状者。<a id="a-Fc"></a>自晓己心应此相者。<a id="a-Fd"></a>方曰信成。<a id="a-Fe"></a>释成者。<a id="a-Ff"></a>谓能达九界非道。<a id="a-Fg"></a>纯佛法界妙道之用。<a id="a-Fh"></a>结者。<a id="a-Fi"></a>能信所信若本若迹无非三谛。<a id="a-Fj"></a>举譬。<a id="a-Fk"></a>[巾*畫]　呼陌切快也。</p>
  <p id="aFl">从中裂帛声耳。<a id="a-Fm"></a>合譬者。<a id="a-Fn"></a>因于闻寿通达一切。<a id="a-Fo"></a>凡有所对无非佛法。<a id="a-Fp"></a>释名可知加行者令信增进。<a id="a-Fq"></a>前是信行此是法行。<a id="a-Fr"></a>二行虽殊所信不二。<a id="a-Fs"></a>判位者。<a id="a-Ft"></a>显观境弥深实位弥丁。<a id="a-Fu"></a>答意者。<a id="a-Fv"></a>五得般若名波罗蜜。<a id="a-Fw"></a>何故除之仍得复名波罗蜜。<a id="a-Fx"></a>此翻度岸。<a id="a-Fy"></a>若得般若方云度耳。<a id="a-Fz"></a>问中先答。<a id="a-G0"></a>次结示。<a id="a-G1"></a>先答意者。<a id="a-G2"></a>如别教人各自于五。<a id="a-G3"></a>而尽其边亦得名度。<a id="a-G4"></a>故且以次第之五。<a id="a-G5"></a>为校量本。<a id="a-G6"></a>然般若名通此中则局故以本门正慧校此第权五。<a id="a-G7"></a>故今般若即是深信解相为能校量。</p>
  <p id="aG8">问。<a id="a-G9"></a>次第中自有般若。<a id="a-GA"></a>还同所校何以除之。</p>
  <p id="aGB">答。<a id="a-GC"></a>竖中空假般若可为所校。<a id="a-GD"></a>中证不殊名等体等。<a id="a-GE"></a>故阙之耳。<a id="a-GF"></a>言戒施边者。<a id="a-GG"></a>边谓边表。<a id="a-GH"></a>期心出假名为尽边。<a id="a-GI"></a>故十向后心名假边际。<a id="a-GJ"></a>第三位行不退者。<a id="a-GK"></a>文判四信得十信。<a id="a-GL"></a>故初信至七信为位不退。<a id="a-GM"></a>八信已去为行不退七心不退者。<a id="a-GN"></a>即是别教七住。<a id="a-GO"></a>见思俱除名位不退。<a id="a-GP"></a>故举信位望住为下。<a id="a-GQ"></a>今云初住惑恐字误应云初信。<a id="a-GR"></a>故文云圆顺信解自内而熏等也。<a id="a-GS"></a>或恐剩字。<a id="a-GT"></a>有本无此住字但云初心。<a id="a-GU"></a>若以五品在十信前故圆初信即不退也。<a id="a-GV"></a>有人云。<a id="a-GW"></a>闻长远寿即是般若。<a id="a-GX"></a>不可般若还校般若。<a id="a-GY"></a>今问。<a id="a-GZ"></a>六度之中那得有长寿般若。<a id="a-Ga"></a>是故应知于信心中。<a id="a-Gb"></a>信于本地圆门妙智。<a id="a-Gc"></a>尚不与迹门圆观六根位同。<a id="a-Gd"></a>岂与别教五度同耶。<a id="a-Ge"></a>况复藏通六度行耶。<a id="a-Gf"></a>尚不与三教第六度同。<a id="a-Gg"></a>况与前三前五度同。<a id="a-Gh"></a>大品云有菩萨等者。<a id="a-Gi"></a>意明别教菩萨退但有魔不退无魔。<a id="a-Gj"></a>圆教初心魔不得便。<a id="a-Gk"></a>况不退位。<a id="a-Gl"></a>若初住去分破八魔。<a id="a-Gm"></a>故得云无。<a id="a-Gn"></a>以能即魔为法界故。<a id="a-Go"></a>唱楞严名魔尚被缚。<a id="a-Gp"></a>况修观者。<a id="a-Gq"></a>况自证者魔能退耶。<a id="a-Gr"></a>当知圆人五品之初魔已远避。<a id="a-Gs"></a>经云愿我于未来等者。<a id="a-Gt"></a>既云起誓。<a id="a-Gu"></a>但是闻寿愿当同之。</p>
  <p id="aGv">问。<a id="a-Gw"></a>近成者无长可说。<a id="a-Gx"></a>何得皆言亦如是耶。</p>
  <p id="aGy">答。<a id="a-Gz"></a>言如是者。<a id="a-H0"></a>谓说常寿。<a id="a-H1"></a>若得常寿尽未来世必当过此。<a id="a-H2"></a>何但如是。<a id="a-H3"></a>今从实成来故且举尔许。<a id="a-H4"></a>具在玄文过减不同。<a id="a-H5"></a>经云深心等者。<a id="a-H6"></a>此于本地圆门仍具五法。<a id="a-H7"></a>方乃断疑。<a id="a-H8"></a>一者闻远生信。<a id="a-H9"></a>二者深心。<a id="a-HA"></a>三者直心。<a id="a-HB"></a>四者多闻心。<a id="a-HC"></a>五者为他说。<a id="a-HD"></a>有人。<a id="a-HE"></a>于此广引诸文以释多闻。<a id="a-HF"></a>于此非要。<a id="a-HG"></a>何者。<a id="a-HH"></a>先闻远本。<a id="a-HI"></a>次入深心及以直心。<a id="a-HJ"></a>生于多闻。<a id="a-HK"></a>方是此中多闻义也。<a id="a-HL"></a>深谓穷理不二。<a id="a-HM"></a>直谓始终一揆。<a id="a-HN"></a>以此而观一一句义无非多闻。<a id="a-HO"></a>第四观成中云想成相起者。<a id="a-HP"></a>理具此相依理起想故此想成便见此相。<a id="a-HQ"></a>从初习观但得想名。<a id="a-HR"></a>观行浅故仍顺想故又顺理故理相乃现。<a id="a-HS"></a>余教修观观违于理。<a id="a-HT"></a>纵有气分不顺中理。<a id="a-HU"></a>方便观成尚犹名想。<a id="a-HV"></a>况未成耶。<a id="a-HW"></a>又见此相虽未真证。<a id="a-HX"></a>以观力故暂见二土。<a id="a-HY"></a>若三惑分灭方永与相应。<a id="a-HZ"></a>乃不名想。<a id="a-Ha"></a>准前释四悉中。<a id="a-Hb"></a>等觉第一义尚通名想。<a id="a-Hc"></a>有余土大小共者。<a id="a-Hd"></a>藏通二乘断通惑者。<a id="a-He"></a>仍本为名准彼而见。<a id="a-Hf"></a>纯诸菩萨为报土者。<a id="a-Hg"></a>亦他受用。<a id="a-Hh"></a>但依此想渐深渐成。<a id="a-Hi"></a>入初住位任运遍见。<a id="a-Hj"></a>应用无方。</p>
  <p id="aHk">问。<a id="a-Hl"></a>称理起想。<a id="a-Hm"></a>何须土想。<a id="a-Hn"></a>但观一念妙理即足。</p>
  <p id="aHo">答。<a id="a-Hp"></a>二教初心皆灭阴入。<a id="a-Hq"></a>况复土耶。<a id="a-Hr"></a>别教初心亦且破阴后心能见帝网之土。<a id="a-Hs"></a>唯圆即观一念三千三谛具足。<a id="a-Ht"></a>是则一心一切心。<a id="a-Hu"></a>一身一切身。<a id="a-Hv"></a>一土一切土。<a id="a-Hw"></a>一念俱观若身心土若空假中。<a id="a-Hx"></a>更无前后。<a id="a-Hy"></a>故观成时一心见一切心。<a id="a-Hz"></a>一身见一切身。<a id="a-I0"></a>一土见一切土。<a id="a-I1"></a>十方诸佛身中现故。<a id="a-I2"></a>故于自心常寂光中。<a id="a-I3"></a>遍见十方一切身土。<a id="a-I4"></a>若唯观他遮那之土。<a id="a-I5"></a>必迷自境。<a id="a-I6"></a>若了心境自即他故。<a id="a-I7"></a>他即自故。<a id="a-I8"></a>不了此境自尚成他。<a id="a-I9"></a>况观他耶。<a id="a-IA"></a>观土既尔。<a id="a-IB"></a>身佛心然。<a id="a-IC"></a>故闻长寿须了宗旨。<a id="a-ID"></a>故知想名名同体异。<a id="a-IE"></a>故本门闻寿益倍余经。<a id="a-IF"></a>良由所闻异常故也。<a id="a-IG"></a>次释灭后五品中。<a id="a-IH"></a>初云后随喜品校量初品者。<a id="a-II"></a>此是深见。<a id="a-IJ"></a>作法师往名在三不在五者。<a id="a-IK"></a>师从利他故除初二。<a id="a-IL"></a>准法师品读诵亦得通名法师。<a id="a-IM"></a>但此中文意且资理是故尔耳。<a id="a-IN"></a>指经文至不须安生身舍利者。<a id="a-IO"></a>大教所诠是法身实相。<a id="a-IP"></a>经所住处中有法身舍利。<a id="a-IQ"></a>复是起塔。<a id="a-IR"></a>经文能诠如塔能盛故也。<a id="a-IS"></a>问若尔。<a id="a-IT"></a>等者。<a id="a-IU"></a>若不须事塔及色身骨。<a id="a-IV"></a>亦应不须持事戒。<a id="a-IW"></a>乃至不须供养事僧耶。<a id="a-IX"></a>答意者有二。<a id="a-IY"></a>一违问答。<a id="a-IZ"></a>即指初品未能入事。<a id="a-Ia"></a>故且依理以为舍利。<a id="a-Ib"></a>以经为塔。<a id="a-Ic"></a>次顺问答。<a id="a-Id"></a>即能持得初二篇也。<a id="a-Ie"></a>若尔。<a id="a-If"></a>此亦但成违问答也。<a id="a-Ig"></a>何者。<a id="a-Ih"></a>持初二篇但成初二品耳。<a id="a-Ii"></a>故不应以能持下篇三品为难。<a id="a-Ij"></a>诸修圆行者请观斯文。<a id="a-Ik"></a>若初二品人初心念念常在四种三昧。<a id="a-Il"></a>容于下三众法少违。<a id="a-Im"></a>至下三品止作二持众别两行纤毫不犯。<a id="a-In"></a>具如止观持戒清净中。<a id="a-Io"></a>尚事理双美方堪向道。<a id="a-Ip"></a>况入道者令事亏耶。<a id="a-Iq"></a>若未专于四种三昧。<a id="a-Ir"></a>五篇七聚菩萨重轻不可微犯。<a id="a-Is"></a>方称一期教门大旨。<a id="a-It"></a>何以故。<a id="a-Iu"></a>出家菩萨具足坚持毗尼篇聚。<a id="a-Iv"></a>大乘教意一切皆然。<a id="a-Iw"></a>但护篇聚于彼梵网八万律仪。<a id="a-Ix"></a>未为持相。<a id="a-Iy"></a>但此土器劣且以小检助成大仪。<a id="a-Iz"></a>仍晓开遮轻重缘体制缘渐顿舍义有无。<a id="a-J0"></a>坐次分流忏法天隔。<a id="a-J1"></a>复有七众同否大小共别。<a id="a-J2"></a>方于自行量己品位。<a id="a-J3"></a>去取适时。<a id="a-J4"></a>或慕大节而昧存亡。<a id="a-J5"></a>有据小文而迷观道。<a id="a-J6"></a>若得今意先以理教定。<a id="a-J7"></a>次以位行验。<a id="a-J8"></a>若不尔者。<a id="a-J9"></a>鸟鼠人也。<a id="a-JA"></a>安论品位乎。<a id="a-JB"></a>敬请受佛遗言少分恭禀。<a id="a-JC"></a>经阿提目多伽。<a id="a-JD"></a>有人云。<a id="a-JE"></a>此云龙舐华。<a id="a-JF"></a>其草形如大麻。<a id="a-JG"></a>赤华青叶。<a id="a-JH"></a>子堪为油亦堪为香。<a id="a-JI"></a>已趣道场至处也者。<a id="a-JJ"></a>既对行近并通浅深。<a id="a-JK"></a>故亦可为观行行近。<a id="a-JL"></a>第五品齐第四信者。<a id="a-JM"></a>以初二品当初信解。<a id="a-JN"></a>第三品当第二信。<a id="a-JO"></a>故二处判三慧。<a id="a-JP"></a>将二信及此三品共在闻慧位也。</p>
  <p id="aJQ">问。<a id="a-JR"></a>何故现在唯四信灭后立五品。</p>
  <p id="aJS">答。<a id="a-JT"></a>其义既齐四五无别。<a id="a-JU"></a>但是灭后加读诵位。<a id="a-JV"></a>为第二品耳。</p>
 </body>
</html>