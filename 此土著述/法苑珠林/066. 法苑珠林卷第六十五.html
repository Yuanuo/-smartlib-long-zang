<!doctype html>
<html id="z3IBWjC1RQ" data-ver="1266">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第六十五</h1>
  <h2 id="a2">放生篇第七十五 救厄篇第七十六</h2>
  <h2 id="a3">放生篇(此有二部)</h2>
  <h2 id="a4">述意部第一</h2>
  <p id="a5">盖闲。<a id="a-6"></a>元元杂类莫不贪生。<a id="a-7"></a>蠢蠢迷徒咸知畏死。<a id="a-8"></a>所以失林穷虎。<a id="a-9"></a>乃委命于庐中。<a id="a-A"></a>铩翮惊禽。<a id="a-B"></a>遂投身于案侧。<a id="a-C"></a>至如杨生养雀。<a id="a-D"></a>宁有意于玉环。<a id="a-E"></a>孔氏放龟。<a id="a-F"></a>本无情于金印。<a id="a-G"></a>而冥期弗爽雅报斯臻。<a id="a-H"></a>故知因果业行皎然如日。<a id="a-I"></a>且大悲之化。<a id="a-J"></a>救苦为端。<a id="a-K"></a>弘誓之心。<a id="a-L"></a>济生为本。<a id="a-M"></a>但五部名族。<a id="a-N"></a>皆以列鼎相夸。<a id="a-O"></a>三市逸仁。<a id="a-P"></a>莫不鼓刀成务。<a id="a-Q"></a>群生何罪。<a id="a-R"></a>枉见刑残。<a id="a-S"></a>含识无[保/言]。<a id="a-T"></a>横逢俎醢致使怨魂不断苦报相酬。<a id="a-U"></a>今劝仁者。<a id="a-V"></a>同修慈行。<a id="a-W"></a>所有危怖并存放舍。<a id="a-X"></a>纵彼飞沈随其饮啄。<a id="a-Y"></a>当使紫鳞頳尾并相望于江湖。<a id="a-Z"></a>锦臆翠毛等。<a id="a-a"></a>逍遥于云汉。<a id="a-b"></a>或听三归而寤道。<a id="a-c"></a>何异瞽龙。<a id="a-d"></a>闻四谛而生天。<a id="a-e"></a>更同鹦鸟。<a id="a-f"></a>共立长寿之基。<a id="a-g"></a>同招常命之果也。</p>
  <p data-pb></p>
  <h2 id="ah">引证部第二</h2>
  <p id="ai">如梵网经云。<a id="a-j"></a>若佛子。<a id="a-k"></a>以慈心故令放生业。<a id="a-l"></a>一切男子是我父。<a id="a-m"></a>一切女人是我母。<a id="a-n"></a>我生生无不从之受生。<a id="a-o"></a>故六道众生皆是我父母。<a id="a-p"></a>而杀而食者。<a id="a-q"></a>即杀我父母。<a id="a-r"></a>亦杀我故身。<a id="a-s"></a>一切地水是我先身。<a id="a-t"></a>一切火风是我本体。<a id="a-u"></a>故常行放生。<a id="a-v"></a>生生受生。<a id="a-w"></a>若见世人杀畜生时。<a id="a-x"></a>应方便救护解其苦难。<a id="a-y"></a>常教化讲说菩萨戒救度众生。<a id="a-z"></a>若父母兄弟死亡之日。<a id="a-10"></a>请法师讲菩萨戒经律。<a id="a-11"></a>追福资其亡者。<a id="a-12"></a>得见诸佛生人天上。<a id="a-13"></a>若不尔者。<a id="a-14"></a>犯轻垢罪。</p>
  <p id="a15">又僧祇律云。<a id="a-16"></a>一切道俗七众等。<a id="a-17"></a>并须漉水饮用。<a id="a-18"></a>若漉得水已使能见掌中。<a id="a-19"></a>细文者审悉看之。<a id="a-1A"></a>看时如大象载竹车回顷。<a id="a-1B"></a>知无应用。<a id="a-1C"></a>使可信者教漉。<a id="a-1D"></a>不可信者自漉得虫。<a id="a-1E"></a>还送本取水来处安之。<a id="a-1F"></a>若来处远近有池。<a id="a-1G"></a>池井七日不消者。<a id="a-1H"></a>以虫着中。<a id="a-1I"></a>若知水有虫。<a id="a-1J"></a>不得持器绳借人。<a id="a-1K"></a>若池江水有虫。<a id="a-1L"></a>得唱云此水有虫。<a id="a-1M"></a>若问者。<a id="a-1N"></a>答云。<a id="a-1O"></a>长者自看。<a id="a-1P"></a>若知友同师者。<a id="a-1Q"></a>语言。<a id="a-1R"></a>此中有虫。<a id="a-1S"></a>当漉水用。</p>
  <p id="a1T">又十诵律有二比丘。<a id="a-1U"></a>未曾见佛。<a id="a-1V"></a>从北远道共往舍卫奉见世尊。<a id="a-1W"></a>道中渴乏值有虫水。<a id="a-1X"></a>破戒者言。<a id="a-1Y"></a>可共饮之。<a id="a-1Z"></a>持戒者言。<a id="a-1a"></a>水中有虫何可得饮。<a id="a-1b"></a>破戒者言。<a id="a-1c"></a>我若不饮必当渴死。<a id="a-1d"></a>不得见佛。<a id="a-1e"></a>便饮而去。<a id="a-1f"></a>持戒者慎护戒故不饮。<a id="a-1g"></a>遂渴乏死。<a id="a-1h"></a>即生三十三天身得具足。<a id="a-1i"></a>先到佛所头面礼足。<a id="a-1j"></a>佛为说法得法眼净。<a id="a-1k"></a>受三归毕还归天上。<a id="a-1l"></a>时饮水者后到佛所。<a id="a-1m"></a>佛为四众说法。<a id="a-1n"></a>即披衣示金色身。<a id="a-1o"></a>汝痴人欲看我肉身。<a id="a-1p"></a>何为不如持戒者。<a id="a-1q"></a>先见我法身智慧之身。<a id="a-1r"></a>佛言。<a id="a-1s"></a>从今已去。<a id="a-1t"></a>比丘若行二十里外。<a id="a-1u"></a>无漉水囊犯罪。<a id="a-1v"></a>若自无同意伴有者听去。</p>
  <p id="a1w">又有征行军人。<a id="a-1x"></a>有比丘尼教化行人。<a id="a-1y"></a>人皆弓头安漉囊。<a id="a-1z"></a>持用滤水。<a id="a-20"></a>官人闻奏国王。<a id="a-21"></a>王闻嗔之。<a id="a-22"></a>皆欲杀却。<a id="a-23"></a>汝小虫尚畏不杀。<a id="a-24"></a>况见贼肯害之。<a id="a-25"></a>行人向王分疏云。<a id="a-26"></a>小虫若于国有害。<a id="a-27"></a>臣皆杀却。<a id="a-28"></a>既无有怨何故不听滤饮。<a id="a-29"></a>王闻放之。<a id="a-2A"></a>由行人慈善根力。<a id="a-2B"></a>及贼皆来投化。</p>
  <p id="a2C">又正法念经云。<a id="a-2D"></a>经宿之水。<a id="a-2E"></a>若不细观恐生细虫。<a id="a-2F"></a>若不漉治不饮不用。<a id="a-2G"></a>是名细持不杀戒。</p>
  <p id="a2H">又智度论云。<a id="a-2I"></a>过去世时人民多病黄白痿瘁。<a id="a-2J"></a>菩萨尔时身为赤鱼。<a id="a-2K"></a>自以为其肉施诸病人以救其疾。<a id="a-2L"></a>又昔菩萨作一飞鸟。<a id="a-2M"></a>在林中住。<a id="a-2N"></a>见有一人入于深水。<a id="a-2O"></a>非人行处。<a id="a-2P"></a>为水神所罥着不可解。<a id="a-2Q"></a>若能至香山取一药草。<a id="a-2R"></a>着其罥上。<a id="a-2S"></a>绳即烂坏。<a id="a-2T"></a>人得脱去。<a id="a-2U"></a>菩萨宿世作如是等无量本生。<a id="a-2V"></a>多有所济名本生经。</p>
  <p id="a2W">又十诵律云。<a id="a-2X"></a>佛言。<a id="a-2Y"></a>过去世时近雪山下有鹿王。<a id="a-2Z"></a>名曰威德。<a id="a-2a"></a>作五百鹿王。<a id="a-2b"></a>时有猎师安谷施罥。<a id="a-2c"></a>鹿王前行右脚堕毛罥中。<a id="a-2d"></a>鹿王心念。<a id="a-2e"></a>若我现相则诸鹿不敢食谷。<a id="a-2f"></a>须啖谷尽尔乃现脚相。<a id="a-2g"></a>时诸鹿皆去。<a id="a-2h"></a>唯一女鹿住。<a id="a-2i"></a>便说偈言。</p>
  <p id="a2j">大王当知　　是罗师来　　愿勤方便</p>
  <p id="a2k">出是罥去</p>
  <p id="a2l">尔时鹿王以偈答言。</p>
  <p id="a2m">我勤方便　　力势已尽　　毛罥转急</p>
  <p id="a2n">不能得出</p>
  <p id="a2o">女鹿见猎师到已。<a id="a-2p"></a>向说偈言。</p>
  <p id="a2q">汝以利刀　　先杀我身　　然后愿放</p>
  <p id="a2r">鹿王令去</p>
  <p id="a2s">猎师闻之。<a id="a-2t"></a>生怜愍心。<a id="a-2u"></a>以偈答言。</p>
  <p id="a2v">我终不杀汝　　亦不杀鹿王</p>
  <p id="a2w">放汝及鹿王　　随意之所去</p>
  <p id="a2x">猎师即时解放鹿王。<a id="a-2y"></a>佛言。<a id="a-2z"></a>昔鹿王者。<a id="a-30"></a>今我身是。<a id="a-31"></a>五百鹿者。<a id="a-32"></a>五百比丘是。<a id="a-33"></a>时有雁王。<a id="a-34"></a>猎者得之。<a id="a-35"></a>有同伴雁欲代舍命。<a id="a-36"></a>还说偈相报。<a id="a-37"></a>猎师见愍二雁并放。<a id="a-38"></a>后求宝报恩。<a id="a-39"></a>大意同前。</p>
  <p id="a3A">又智度论云。<a id="a-3B"></a>王闻鹿言。<a id="a-3C"></a>即从坐起而说偈言。</p>
  <p id="a3D">我实是畜兽　　名曰人头鹿</p>
  <p id="a3E">汝虽是鹿身　　名为鹿头人</p>
  <p id="a3F">以理而言之　　非以形为人</p>
  <p id="a3G">若能有慈悲　　虽兽实是人</p>
  <p id="a3H">我从今日始　　不食一切肉</p>
  <p id="a3I">我以无畏施　　且可安汝意</p>
  <p id="a3J">又善见律云。<a id="a-3K"></a>目连为阿育王演本生经云。<a id="a-3L"></a>大王往昔有一鹧鸪鸟。<a id="a-3M"></a>为人笼系。<a id="a-3N"></a>在地愁怖。<a id="a-3O"></a>便大鸣唤。<a id="a-3P"></a>同类云集为人所杀。<a id="a-3Q"></a>鹧鸪问道人云。<a id="a-3R"></a>我有罪不。<a id="a-3S"></a>道人答云。<a id="a-3T"></a>汝鸣声时有杀心不。<a id="a-3U"></a>鹧鸪鸟言。<a id="a-3V"></a>我鸣命伴来无杀心也。<a id="a-3W"></a>道人即答。<a id="a-3X"></a>若无杀心汝无罪也。<a id="a-3Y"></a>而说偈言。</p>
  <p id="a3Z">不同业而触　　不同心而起</p>
  <p id="a3a">善人摄心住　　罪不横加汝</p>
  <p id="a3b">又僧祇律云。<a id="a-3c"></a>佛告诸比丘。<a id="a-3d"></a>过去世时香山中有仙人住处。<a id="a-3e"></a>去山不远有一池水。<a id="a-3f"></a>时水中有一鳖。<a id="a-3g"></a>出池水食。<a id="a-3h"></a>食已向日张口而眠。<a id="a-3i"></a>时香山中有诸猕猴。<a id="a-3j"></a>入池饮水。<a id="a-3k"></a>已上岸见此鳖张口而眠。<a id="a-3l"></a>时猕猴便作淫法。<a id="a-3m"></a>即以身生内鳖口中。<a id="a-3n"></a>鳖觉合口。<a id="a-3o"></a>藏六甲裹。<a id="a-3p"></a>如所说偈言。</p>
  <p id="a3q">愚痴人执相　　犹如鳖所啮</p>
  <p id="a3r">失守摩罗捉　　非斧则不离</p>
  <p id="a3s">时鳖急捉猕猴却行欲入水。<a id="a-3t"></a>猕猴急怖便作是念。<a id="a-3u"></a>若我入水必死无疑。<a id="a-3v"></a>然苦痛力弱任鳖回转。<a id="a-3w"></a>流离牵曳遇值崄处。<a id="a-3x"></a>鳖时仰卧。<a id="a-3y"></a>是时猕猴两手抱鳖。<a id="a-3z"></a>作是念言。<a id="a-40"></a>谁当为我脱此苦难。<a id="a-41"></a>猕猴曾知仙人住处。<a id="a-42"></a>彼当救我。<a id="a-43"></a>便抱此鳖向彼处去。<a id="a-44"></a>仙人遥见便作是念。<a id="a-45"></a>咄哉异事。<a id="a-46"></a>念是猕猴为作何等欲戏弄。<a id="a-47"></a>猕猴故言。<a id="a-48"></a>婆罗门是何等宝物满钵持来。<a id="a-49"></a>得何等信而来向我。<a id="a-4A"></a>尔时猕猴即说偈言。</p>
  <p id="a4B">我愚痴猕猴　　无辜触恼他</p>
  <p id="a4C">救厄者贤士　　命急在不久</p>
  <p id="a4D">今日婆罗门　　若不救我者</p>
  <p id="a4E">须臾断身生　　困厄还山林</p>
  <p id="a4F">尔时仙人以偈答言。</p>
  <p id="a4G">我令汝得脱　　还于山林中</p>
  <p id="a4H">恐汝猕猴法　　故态还复生</p>
  <p id="a4I">尔时彼仙人　　为说往昔事</p>
  <p id="a4J">鳖汝宿命时　　曾号字迦葉</p>
  <p id="a4K">猕猴过去世　　号字憍陈如</p>
  <p id="a4L">已作淫欲行　　今可断因缘</p>
  <p id="a4M">迦葉放憍陈　　令还山林去</p>
  <p id="a4N">鳖闻是语便放猴去。</p>
  <p id="a4O">颂曰。</p>
  <p id="a4P">普亲皆眷属　　隔世即相欺</p>
  <p id="a4Q">但求现在乐　　不知来苦资</p>
  <p id="a4R">牵我入三涂　　楚痛受万危</p>
  <p id="a4S">自非慈放舍　　何得命延时</p>
  <p data-pb></p>
  <h2 id="a4T">感应缘(略引一验)</h2>
  <p id="a4U">魏郡马嘉运。<a id="a-4V"></a>以贞观六年正月。<a id="a-4W"></a>居家日晚。<a id="a-4X"></a>出大门忽见两人。<a id="a-4Y"></a>各捉马一匹。<a id="a-4Z"></a>先在门外树下立。<a id="a-4a"></a>嘉运问</p>
  <p data-pb></p>
  <h2 id="a4b">救厄篇第七十六(此有五部)</h2>
  <p id="a4c">意部 菩萨部 流水部 商主部 兽王部。</p>
  <h2 id="a4d">述意部第一</h2>
  <p id="a4e">夫慈悲弘力之施。<a id="a-4f"></a>祈福纾患之请。<a id="a-4g"></a>诚至可感。<a id="a-4h"></a>列圣同然。<a id="a-4i"></a>而观世大士独见裒闻。<a id="a-4j"></a>是以投火。<a id="a-4k"></a>有必糜之躯。<a id="a-4l"></a>海漂无或生之命。<a id="a-4m"></a>但瞬息之顷言念归向。<a id="a-4n"></a>则洪海可竭。<a id="a-4o"></a>烈火飞凉。<a id="a-4p"></a>或临刀项上白刃不伤。<a id="a-4q"></a>或坠堕深坑全身无损。<a id="a-4r"></a>或枷禁桎梏散诞形躯。<a id="a-4s"></a>如是得力。<a id="a-4t"></a>备鉴难尽。<a id="a-4u"></a>若恳诚克己必感灵征。<a id="a-4v"></a>若浮漫惰情艰危叵救也。</p>
  <h2 id="a4w">菩萨部第二</h2>
  <p id="a4x">如僧伽罗刹经云。<a id="a-4y"></a>时有菩萨在山。<a id="a-4z"></a>慈心端坐思惟不动。<a id="a-50"></a>鸟孵顶上觉鸟在顶。<a id="a-51"></a>惧卵坠落身不移摇。<a id="a-52"></a>检坐而行彼处不动。<a id="a-53"></a>及鸟生翅。<a id="a-54"></a>但未能飞。<a id="a-55"></a>终不舍去。</p>
  <p id="a56">又弥勒所问本愿经云。<a id="a-57"></a>佛言。<a id="a-58"></a>阿难。<a id="a-59"></a>我本求道时勤苦无数。<a id="a-5A"></a>过去世时有王太子。<a id="a-5B"></a>号曰宝华。<a id="a-5C"></a>端正姝好。<a id="a-5D"></a>从园观出道见一人。<a id="a-5E"></a>身患病癞。<a id="a-5F"></a>见问病人。<a id="a-5G"></a>以何等药疗卿病。<a id="a-5H"></a>病者答曰。<a id="a-5I"></a>得王身髓血等以涂我身。<a id="a-5J"></a>其病乃愈。<a id="a-5K"></a>太子闻已。<a id="a-5L"></a>即自破身骨髓血等以与病者。<a id="a-5M"></a>至心施与意无悔恨。<a id="a-5N"></a>其王太子者。<a id="a-5O"></a>即我身是。<a id="a-5P"></a>四大海水尚可斗量。<a id="a-5Q"></a>我身骨髓血等不可称数。<a id="a-5R"></a>求正觉故。</p>
  <p id="a5S">又大集经云。<a id="a-5T"></a>尔时旷野菩萨现为鬼身。<a id="a-5U"></a>散脂菩萨现为鹿身。<a id="a-5V"></a>慧炬菩萨现猕猴身。<a id="a-5W"></a>离爱菩萨现羖羊身。<a id="a-5X"></a>尽漏菩萨现鹅王身。<a id="a-5Y"></a>如是五百诸菩萨等。<a id="a-5Z"></a>各各现受种种诸身。<a id="a-5a"></a>其身悉出大香光明。<a id="a-5b"></a>一一菩萨手执灯明。<a id="a-5c"></a>为供养十方诸佛。<a id="a-5d"></a>从七佛已来与如是佛同为眷属。<a id="a-5e"></a>受持五戒发菩提心。<a id="a-5f"></a>为欲调伏一切众生令发菩提故受此身。</p>
  <p id="a5g">又杂宝藏经云。<a id="a-5h"></a>昔者有一罗汉道人。<a id="a-5i"></a>畜一沙弥。<a id="a-5j"></a>知此沙弥却后七日必当命终。<a id="a-5k"></a>与假归家。<a id="a-5l"></a>至七日头。<a id="a-5m"></a>敕使还来。<a id="a-5n"></a>沙弥辞师。<a id="a-5o"></a>即便归去。<a id="a-5p"></a>于其道中见众蚁子。<a id="a-5q"></a>随水漂流命将欲绝。<a id="a-5r"></a>生慈悲心。<a id="a-5s"></a>自脱袈裟盛土堰水。<a id="a-5t"></a>而取蚁子置高燥处。<a id="a-5u"></a>遂悉得活。<a id="a-5v"></a>至七日头还归师所。<a id="a-5w"></a>师甚怪之。<a id="a-5x"></a>寻即入定。<a id="a-5y"></a>以天眼观知其更无余福得尔。<a id="a-5z"></a>以救蚁子因缘之故。<a id="a-60"></a>七日不死得延命长(又治故塔亦得延命。<a id="a-61"></a>又治补伽蓝墙壁泥孔亦得延命)</p>
  <p data-pb></p>
  <h2 id="a62">流水部第三</h2>
  <p id="a63">金光明经云。<a id="a-64"></a>尔时流水长者。<a id="a-65"></a>于天自在光王国内。<a id="a-66"></a>治一切众生患。<a id="a-67"></a>令得平复。<a id="a-68"></a>时长者子有妻。<a id="a-69"></a>名曰水空龙藏。<a id="a-6A"></a>而生二子。<a id="a-6B"></a>一名水空。<a id="a-6C"></a>二名水藏。<a id="a-6D"></a>时长者子将是二子次第游行。<a id="a-6E"></a>到一大空泽中。<a id="a-6F"></a>见诸禽兽多食血肉一向驰奔。<a id="a-6G"></a>长者念言。<a id="a-6H"></a>是诸禽兽何因缘故一向驰走。<a id="a-6I"></a>时长者子遂便随逐。<a id="a-6J"></a>见有一池其水枯涸。<a id="a-6K"></a>于其池中多有诸鱼。<a id="a-6L"></a>长者见鱼生大悲心。<a id="a-6M"></a>时有树神示现半身。<a id="a-6N"></a>作如是言。<a id="a-6O"></a>善哉男子。<a id="a-6P"></a>此鱼可愍。<a id="a-6Q"></a>汝可与水。<a id="a-6R"></a>是故号汝。<a id="a-6S"></a>名为流水。<a id="a-6T"></a>长者问神。<a id="a-6U"></a>此鱼头数为有几所。<a id="a-6V"></a>树神答言。<a id="a-6W"></a>其数具足足满十千。<a id="a-6X"></a>尔时流水闻是数已倍生悲心。<a id="a-6Y"></a>时此空池为日所曝。<a id="a-6Z"></a>是十千鱼将入死门。<a id="a-6a"></a>是时长者四方求水了不能得。<a id="a-6b"></a>见有大树寻取枝叶。<a id="a-6c"></a>还到池上与作荫凉。<a id="a-6d"></a>作荫凉已复更疾走。<a id="a-6e"></a>远至余处见一大河。<a id="a-6f"></a>名曰水生。<a id="a-6g"></a>有诸恶人为捕此鱼。<a id="a-6h"></a>决弃其水不令下过。<a id="a-6i"></a>然其决处悬崄难补。<a id="a-6j"></a>时长者子速至王所。<a id="a-6k"></a>说其因缘。<a id="a-6l"></a>唯愿大王。<a id="a-6m"></a>借二十大象令得负水济彼鱼命。<a id="a-6n"></a>尔时大王即敕大臣。<a id="a-6o"></a>速疾供给。<a id="a-6p"></a>自至厩中随意选取。<a id="a-6q"></a>是时流水及其二子。<a id="a-6r"></a>将二十大象。<a id="a-6s"></a>从</p>
  <p data-pb></p>
  <h2 id="a6t">商主部第四</h2>
  <p id="a6u">如大悲经云。<a id="a-6v"></a>佛告阿难。<a id="a-6w"></a>过去之世有大商主。<a id="a-6x"></a>为采宝故将诸商人入于大海。<a id="a-6y"></a>彼所乘船众宝悉满。<a id="a-6z"></a>至海中间其船卒坏。<a id="a-70"></a>时彼商人心怀怖畏极生忧恼。<a id="a-71"></a>其中或有得船版者。<a id="a-72"></a>或有浮者。<a id="a-73"></a>有命终者。<a id="a-74"></a>我于尔时作彼商主。<a id="a-75"></a>在大海中。<a id="a-76"></a>用以浮囊安隐而度。<a id="a-77"></a>时有五人呼商主言。<a id="a-78"></a>大士商主唯愿惠施我等无畏。<a id="a-79"></a>说是语已。<a id="a-7A"></a>尔时商主即告之言。<a id="a-7B"></a>诸丈夫勿生。<a id="a-7C"></a>怖畏。<a id="a-7D"></a>我令汝等从此大海安隐得度。<a id="a-7E"></a>阿难。<a id="a-7F"></a>彼时商主身带利剑。<a id="a-7G"></a>而作是念。<a id="a-7H"></a>大海之法不居死尸。<a id="a-7I"></a>如其我今自舍身命。<a id="a-7J"></a>此诸商人必能得度大海之难。<a id="a-7K"></a>作是念已。<a id="a-7L"></a>即唤商人。<a id="a-7M"></a>置己身上令善捉持。<a id="a-7N"></a>彼诸商人有骑背者。<a id="a-7O"></a>有抱肩者。<a id="a-7P"></a>有捉髀者。<a id="a-7Q"></a>尔时商主为欲施彼无怖畏故。<a id="a-7R"></a>兴大悲心起大勇猛。<a id="a-7S"></a>即以利剑断己命根。<a id="a-7T"></a>速取命终于时大海漂其死尸置之岸上。<a id="a-7U"></a>时五商人便得度海。<a id="a-7V"></a>安隐受乐。<a id="a-7W"></a>平吉无难还阎浮提。<a id="a-7X"></a>阿难。<a id="a-7Y"></a>彼时商主岂异人乎。<a id="a-7Z"></a>我身是也。<a id="a-7a"></a>五商人者。<a id="a-7b"></a>今五比丘是也。<a id="a-7c"></a>是五比丘昔于大海而得度脱。<a id="a-7d"></a>今复于此生死大海而得度脱。<a id="a-7e"></a>安置无畏涅槃彼岸。</p>
  <h2 id="a7f">兽王部第五</h2>
  <p id="a7g">如大智度论云。<a id="a-7h"></a>乃往过去无量阿僧祇劫。<a id="a-7i"></a>有大林树多诸禽兽。<a id="a-7j"></a>野火来烧三边俱起。<a id="a-7k"></a>唯有一边而隔一水。<a id="a-7l"></a>众兽穷逼逃命无地。<a id="a-7m"></a>佛言。<a id="a-7n"></a>我于尔时为大身多力鹿。<a id="a-7o"></a>以前脚跨一岸。<a id="a-7p"></a>以后脚跨一岸。<a id="a-7q"></a>令众兽蹈背上而度。<a id="a-7r"></a>皮肉尽坏。<a id="a-7s"></a>以慈悲力忍之至死。<a id="a-7t"></a>最后一兔来。<a id="a-7u"></a>气力已竭。<a id="a-7v"></a>自强努力忍令得过。<a id="a-7w"></a>过已脊折堕水而死。<a id="a-7x"></a>如是久有。<a id="a-7y"></a>非但今也。<a id="a-7z"></a>前得度者今诸弟子是。<a id="a-80"></a>最后一兔须跋陀是。<a id="a-81"></a>佛世世乐行精进。<a id="a-82"></a>今犹不息。</p>
  <p id="a83">又贤愚经云。<a id="a-84"></a>佛过去久远世时。<a id="a-85"></a>时世饥俭。<a id="a-86"></a>如来因地慈救众生。<a id="a-87"></a>作大鱼身。<a id="a-88"></a>长五百由旬。<a id="a-89"></a>国人须其肉者。<a id="a-8A"></a>无问人畜皆来取啖。<a id="a-8B"></a>取已还生。<a id="a-8C"></a>经于十二年施其肉血。</p>
  <p id="a8D">又受生经云。<a id="a-8E"></a>昔者菩萨曾为鳖王。<a id="a-8F"></a>生长大海化诸同类。<a id="a-8G"></a>子民群众皆修仁德。<a id="a-8H"></a>王自奉行慈悲救护。<a id="a-8I"></a>愍于众生如母爱子。<a id="a-8J"></a>其海深长边际难限。<a id="a-8K"></a>而悉周至靡不更历。<a id="a-8L"></a>于时鳖王出于海外。<a id="a-8M"></a>在边卧息。<a id="a-8N"></a>积有日月其背坚燥。<a id="a-8O"></a>犹如陆地。<a id="a-8P"></a>贾人远来因止其上。<a id="a-8Q"></a>破薪然火炊煮饭食。<a id="a-8R"></a>系其牛马车乘载石。<a id="a-8S"></a>皆着其上。<a id="a-8T"></a>鳖王欲趣入水。<a id="a-8U"></a>畏堕不仁。<a id="a-8V"></a>适欲强忍痛不可胜。<a id="a-8W"></a>便设权计入浅水处。<a id="a-8X"></a>除灭火毒不危众贾。<a id="a-8Y"></a>众贾恐怖。<a id="a-8Z"></a>谓潮卒涨。<a id="a-8a"></a>悲哀呼嗟。<a id="a-8b"></a>归命诸天。<a id="a-8c"></a>唯见救济。<a id="a-8d"></a>鳖王心益愍之。<a id="a-8e"></a>因报贾人曰。<a id="a-8f"></a>慎莫恐怖。<a id="a-8g"></a>吾被火焚故舍入水。<a id="a-8h"></a>欲令痛息。<a id="a-8i"></a>今当相安。<a id="a-8j"></a>终不相危。<a id="a-8k"></a>众贾闻之知有活望。<a id="a-8l"></a>俱时发声言南无佛。<a id="a-8m"></a>鳖兴大慈还负众贾。<a id="a-8n"></a>移在岸边。<a id="a-8o"></a>众人得脱靡不欢喜。<a id="a-8p"></a>遥称鳖王而叹其德。<a id="a-8q"></a>尊为桥梁多所过度。<a id="a-8r"></a>行为大舟超越三界。<a id="a-8s"></a>设得佛道当复救脱生死之厄。<a id="a-8t"></a>鳖王报曰。<a id="a-8u"></a>善哉善哉。<a id="a-8v"></a>当如来言。<a id="a-8w"></a>各自别去。<a id="a-8x"></a>佛言。<a id="a-8y"></a>时鳖王者。<a id="a-8z"></a>我身是也。<a id="a-90"></a>五百贾人者。<a id="a-91"></a>今五百弟子舍利弗等是。</p>
  <p id="a92">又正法念经云。<a id="a-93"></a>若有众生见犯法者。<a id="a-94"></a>应受死苦。<a id="a-95"></a>以财赎命。<a id="a-96"></a>令其得脱。<a id="a-97"></a>不求恩报。<a id="a-98"></a>命终生常欢喜天。<a id="a-99"></a>从天退还得受人身不遭王难。</p>
  <p id="a9A">若有众生持戒见大火起焚烧众生。<a id="a-9B"></a>以水灭火救诸众生。<a id="a-9C"></a>命终生行道天受种种乐。</p>
  <p id="a9D">又如度狗子经说。<a id="a-9E"></a>昔有一国。<a id="a-9F"></a>谷米踊贵。<a id="a-9G"></a>人民饥饿。<a id="a-9H"></a>时有沙门入城分卫。<a id="a-9I"></a>周遍门室无所一获。<a id="a-9J"></a>次至长者大豪贵门。<a id="a-9K"></a>得粗恶饭适欲出城。<a id="a-9L"></a>门中逢一射猎屠儿。<a id="a-9M"></a>抱一狗子持归欲杀。<a id="a-9N"></a>见沙门欢喜前为作礼。<a id="a-9O"></a>沙门咒愿。<a id="a-9P"></a>老寿长生。<a id="a-9Q"></a>沙门知有狗子疑欲杀之。<a id="a-9R"></a>故问其人。<a id="a-9S"></a>今何所赍。<a id="a-9T"></a>答曰。<a id="a-9U"></a>空行无所获持。<a id="a-9V"></a>沙门又问。<a id="a-9W"></a>吾已见之。<a id="a-9X"></a>何为藏匿。<a id="a-9Y"></a>杀生之罪甚为不善。<a id="a-9Z"></a>愿持我食贸此狗子。<a id="a-9a"></a>令命得济。<a id="a-9b"></a>卿福无量。<a id="a-9c"></a>其人答曰。<a id="a-9d"></a>不能相与。<a id="a-9e"></a>我故行求。<a id="a-9f"></a>家门共食。<a id="a-9g"></a>卿此小饭何所足乎。<a id="a-9h"></a>沙门殷勤晓喻请之。<a id="a-9i"></a>其人抵突不肯随言。<a id="a-9j"></a>沙门又言。<a id="a-9k"></a>设不肯者。<a id="a-9l"></a>可以示我。<a id="a-9m"></a>其人即出以示沙门。<a id="a-9n"></a>沙门举饭以饲狗子。<a id="a-9o"></a>以手摩抆祝愿泪出。<a id="a-9p"></a>卿罪所致得是犬身。<a id="a-9q"></a>不得自在。<a id="a-9r"></a>见杀食啖。<a id="a-9s"></a>使汝世世罪灭福生。<a id="a-9t"></a>离狗子身得生为人。<a id="a-9u"></a>所在遇法三宝自然。<a id="a-9v"></a>狗子得食善心生焉。<a id="a-9w"></a>踊跃欢喜知自归依。<a id="a-9x"></a>人将还家屠杀共食。<a id="a-9y"></a>狗子命过即生豪贵大长者家。<a id="a-9z"></a>适生堕地便有慈心。<a id="a-A0"></a>时彼沙门分卫次到长者门里。<a id="a-A1"></a>分卫时长者子见彼沙门。<a id="a-A2"></a>忆识本缘便前稽首礼沙门足。<a id="a-A3"></a>请前供养百味饮食。<a id="a-A4"></a>前白父母言。<a id="a-A5"></a>今我欲逐此大和尚。<a id="a-A6"></a>奉受经戒为作弟子。<a id="a-A7"></a>父母爱重不肯听之。<a id="a-A8"></a>我今一门有汝一子。<a id="a-A9"></a>当以续后家门之主。<a id="a-AA"></a>何因便欲弃家而去。<a id="a-AB"></a>小儿啼泣不肯饮食。<a id="a-AC"></a>不欲听我便自就死。<a id="a-AD"></a>父母见然便听令去。<a id="a-AE"></a>随师学道除去须发。<a id="a-AF"></a>被三法衣讽诵佛经。<a id="a-AG"></a>深解其义便得三昧。<a id="a-AH"></a>立不退转开化一切。<a id="a-AI"></a>发大道意。<a id="a-AJ"></a>佛世难值。<a id="a-AK"></a>经道难闻。<a id="a-AL"></a>能与相值无不蒙度。<a id="a-AM"></a>畜生尚有得道。<a id="a-AN"></a>岂况于人。<a id="a-AO"></a>宁不获果。<a id="a-AP"></a>纵复缺犯还生惭愧。<a id="a-AQ"></a>白净已来黑垢自灭。</p>
  <p id="aAR">又杂阿含经云。<a id="a-AS"></a>尔时世尊告诸比丘。<a id="a-AT"></a>过去世时有一鸟。<a id="a-AU"></a>名曰罗婆。<a id="a-AV"></a>为鹰所捉飞腾虚空。<a id="a-AW"></a>于空鸣唤言。<a id="a-AX"></a>我不自觉忽遭此难。<a id="a-AY"></a>我坐舍离父母境界。<a id="a-AZ"></a>而游他处故遭此难。<a id="a-Aa"></a>如何今日为他所囚。<a id="a-Ab"></a>不得自在。<a id="a-Ac"></a>鹰语罗婆汝当何处自有境界。<a id="a-Ad"></a>而得自在。<a id="a-Ae"></a>罗婆答言。<a id="a-Af"></a>我于田耕垄中自有境界。<a id="a-Ag"></a>足免诸难。<a id="a-Ah"></a>是为我家父母境界。<a id="a-Ai"></a>鹰于罗婆起憍慢言。<a id="a-Aj"></a>放汝令去还耕垄中。<a id="a-Ak"></a>能得脱不。<a id="a-Al"></a>于是罗婆得脱鹰爪。<a id="a-Am"></a>还到耕垄大块之下。<a id="a-An"></a>安住止处。<a id="a-Ao"></a>然复于块上欲与鹰斗。<a id="a-Ap"></a>鹰则大怒。<a id="a-Aq"></a>彼是小鸟敢与我斗。<a id="a-Ar"></a>嗔恚极盛。<a id="a-As"></a>峻飞直搏。<a id="a-At"></a>于是罗婆入于块下。<a id="a-Au"></a>鹰鸟飞势臆冲坚块。<a id="a-Av"></a>碎身即死。<a id="a-Aw"></a>时罗婆鸟深伏块下。<a id="a-Ax"></a>仰说偈言。</p>
  <p id="aAy">鹰鸟用力来　　罗婆依自块</p>
  <p id="aAz">乘嗔猛盛力　　致祸碎其身</p>
  <p id="aB0">我具足通达　　依于自境界</p>
  <p id="aB1">伏怨心随喜　　自观欣其力</p>
  <p id="aB2">设汝有凶愚　　百千龙象力</p>
  <p id="aB3">不如我智慧　　十六分之一</p>
  <p id="aB4">观我智胜殊　　摧灭于苍鹰</p>
  <p id="aB5">颂曰。</p>
  <p id="aB6">含识皆畏死　　有命惧崄危</p>
  <p id="aB7">如鱼困池涸　　难逢流水湄</p>
  <p id="aB8">亲疏皆父母　　何得辄相欺</p>
  <p id="aB9">慈悲救厄苦　　福报自然随</p>
  <p data-pb></p>
  <h2 id="aBA">感应缘(略引一十五验)</h2>
  <p id="aBB">秦沙门释道冏 晋居士吕竦 晋居士徐荣 晋居士张崇 晋将军王懿 晋严猛妇 晋周子长 宋沙门竺慧庆 宋沙门释昙无竭 宋沙门释法进 周沙门释慧瑱 周沙门释僧实 陈沙门释慧布 唐沙门释智聪 唐居士徐善才。</p>
  <p id="aBC">秦沙门释道冏。<a id="a-BD"></a>乡里氏族已载前记。<a id="a-BE"></a>姚秦弘始十八年师道懿。<a id="a-BF"></a>遣至河南霍山采钟乳。<a id="a-BG"></a>与同学道朗等四人共行。<a id="a-BH"></a>持炬探究入且三里。<a id="a-BI"></a>遇一深流横木而过。<a id="a-BJ"></a>冏最先济后辈坠木而死。<a id="a-BK"></a>时火又灭冥然昏闇。<a id="a-BL"></a>冏生念已尽恸哭而已。<a id="a-BM"></a>犹故一心呼观世音誓愿。<a id="a-BN"></a>若蒙出路供百人会表报威神。<a id="a-BO"></a>经一宿而见小光炯然。<a id="a-BP"></a>状若荧火。<a id="a-BQ"></a>倏忽之间穴中尽明。<a id="a-BR"></a>于是见路得出岩下。<a id="a-BS"></a>由此信寤弥深。<a id="a-BT"></a>屡睹灵异。<a id="a-BU"></a>元嘉十九年。<a id="a-BV"></a>临川康王作镇广陵。<a id="a-BW"></a>请冏供养。<a id="a-BX"></a>其年九月于西斋中作十日观世音斋已。<a id="a-BY"></a>得九日夜四更尽众僧皆眠。<a id="a-BZ"></a>冏起礼拜。<a id="a-Ba"></a>还欲坐禅。<a id="a-Bb"></a>忽见四壁有无数沙门。<a id="a-Bc"></a>悉半身出。<a id="a-Bd"></a>见一佛蠡髻分明了了。<a id="a-Be"></a>有一长人着平上帻。<a id="a-Bf"></a>笺布裤褶毛把长刀。<a id="a-Bg"></a>貌极雄异。<a id="a-Bh"></a>捻香授道冏。<a id="a-Bi"></a>时不肯受。<a id="a-Bj"></a>壁中沙门语云。<a id="a-Bk"></a>冏公可为受香以覆护主人。<a id="a-Bl"></a>俄而霍然无所复见。<a id="a-Bm"></a>当尔之时都不见众会诸僧唯睹所置释迦文行像而已。</p>
  <p id="aBn">晋吕竦字茂高。<a id="a-Bo"></a>衮州人也。<a id="a-Bp"></a>寓居始丰。<a id="a-Bq"></a>其县南溪流急岸峭。<a id="a-Br"></a>回曲如萦。<a id="a-Bs"></a>又多大石。<a id="a-Bt"></a>白日行者犹怀危惧。<a id="a-Bu"></a>竦自说。<a id="a-Bv"></a>其父当行溪中。<a id="a-Bw"></a>去家十许里。<a id="a-Bx"></a>日向暮天。<a id="a-By"></a>忽风雨晦冥如漆。<a id="a-Bz"></a>不复知东西。<a id="a-C0"></a>自分覆溺。<a id="a-C1"></a>唯归心观世音。<a id="a-C2"></a>且诵且念。<a id="a-C3"></a>须臾有火光来岸。<a id="a-C4"></a>如人捉炬者。<a id="a-C5"></a>照见溪中了了。<a id="a-C6"></a>遥得归家。<a id="a-C7"></a>火常在前导。<a id="a-C8"></a>去船十余步。<a id="a-C9"></a>竦后与郗嘉宾周旋。<a id="a-CA"></a>郗所传说。</p>
  <p id="aCB">晋徐荣者。<a id="a-CC"></a>琅邪人。<a id="a-CD"></a>当至东阳还经定山。<a id="a-CE"></a>舟人不惯。<a id="a-CF"></a>误堕洄澓中。<a id="a-CG"></a>游舞涛波垂欲沉没。<a id="a-CH"></a>荣无复计。<a id="a-CI"></a>唯至心呼观世音。<a id="a-CJ"></a>斯须间如有数十人。<a id="a-CK"></a>齐力引船者。<a id="a-CL"></a>踊出澓中还得平流。<a id="a-CM"></a>沿江还下日已向暮。<a id="a-CN"></a>天大阴闇风雨甚驶。<a id="a-CO"></a>不知所向而涛浪转盛。<a id="a-CP"></a>荣诵经不辍口。<a id="a-CQ"></a>有顷望见山头有火光赫然。<a id="a-CR"></a>回柁趣之。<a id="a-CS"></a>径得运浦。<a id="a-CT"></a>举船安隐。<a id="a-CU"></a>既至亦不复见光。<a id="a-CV"></a>同侣异之。<a id="a-CW"></a>疑非人火。<a id="a-CX"></a>明旦问浦中人。<a id="a-CY"></a>昨夜山上是何火光。<a id="a-CZ"></a>众皆愕然曰。<a id="a-Ca"></a>昨风雨如此。<a id="a-Cb"></a>岂如有火理。<a id="a-Cc"></a>吾等并不见。<a id="a-Cd"></a>然后了其为神光矣。<a id="a-Ce"></a>荣后为稽府督护。<a id="a-Cf"></a>谢敷闻其自说如此。<a id="a-Cg"></a>时与荣同船者。<a id="a-Ch"></a>有沙门支道蕴。<a id="a-Ci"></a>谨笃士也。<a id="a-Cj"></a>具见其事。<a id="a-Ck"></a>后为傅亮言之。<a id="a-Cl"></a>与荣所说同。</p>
  <p id="aCm">晋张崇。<a id="a-Cn"></a>京兆杜陵人也。<a id="a-Co"></a>少奉法。<a id="a-Cp"></a>晋太元中苻坚既败。<a id="a-Cq"></a>长安百姓有千余家。<a id="a-Cr"></a>南走归晋。<a id="a-Cs"></a>为镇戍所拘。<a id="a-Ct"></a>谓为游寇。<a id="a-Cu"></a>杀其男丁。<a id="a-Cv"></a>虏其子女。<a id="a-Cw"></a>崇与同等五人手脚杻械。<a id="a-Cx"></a>持身出坑埋筑至腰。<a id="a-Cy"></a>各相去二十步。<a id="a-Cz"></a>明日将驰马射之以为娱乐。<a id="a-D0"></a>崇虑望穷尽。<a id="a-D1"></a>唯洁心专念观世音。<a id="a-D2"></a>夜中械忽自破。<a id="a-D3"></a>上得离身。<a id="a-D4"></a>因是便走遂得免脱。<a id="a-D5"></a>崇既脚痛。<a id="a-D6"></a>同等路经一寺。<a id="a-D7"></a>乃复称观世音名。<a id="a-D8"></a>至心礼拜。<a id="a-D9"></a>以一石置前。<a id="a-DA"></a>发誓愿言。<a id="a-DB"></a>今欲过江东诉乱晋帝理此冤魂救其妻息。<a id="a-DC"></a>若心愿获果此石当分为二。<a id="a-DD"></a>崇礼拜已石即破焉。<a id="a-DE"></a>崇遂至京师发白虎樽。<a id="a-DF"></a>具列冤氏。<a id="a-DG"></a>帝乃悉加宥。<a id="a-DH"></a>已为人所略卖者。<a id="a-DI"></a>皆为编户。<a id="a-DJ"></a>智生道人目所亲见。</p>
  <p id="aDK">晋王懿字仲德。<a id="a-DL"></a>太原人也。<a id="a-DM"></a>守车骑将军世信奉法。<a id="a-DN"></a>父苗苻坚时为中山太守。<a id="a-DO"></a>为丁零所害。<a id="a-DP"></a>仲德与兄元德携母南归。<a id="a-DQ"></a>登陟峭崄饥疲绝粮。<a id="a-DR"></a>无复余计。<a id="a-DS"></a>唯归心三宝。<a id="a-DT"></a>忽见一童子牵青牛。<a id="a-DU"></a>见懿等饥各乞一饭。<a id="a-DV"></a>因忽不见。<a id="a-DW"></a>时积雨大水。<a id="a-DX"></a>懿前望浩然不知何处为浅可得揭厉。<a id="a-DY"></a>俄有一白狼。<a id="a-DZ"></a>旋绕其前过水而返。<a id="a-Da"></a>似若引导。<a id="a-Db"></a>如此者三。<a id="a-Dc"></a>于是逐狼而渡水。<a id="a-Dd"></a>裁至膝。<a id="a-De"></a>俄得陆路。<a id="a-Df"></a>南归晋朝。<a id="a-Dg"></a>后自王丘尚书为徐州刺史。<a id="a-Dh"></a>尝欲设斋。<a id="a-Di"></a>宿昔洒扫敷陈香华盛列经像。<a id="a-Dj"></a>忽闻法堂有经呗声。<a id="a-Dk"></a>清婉流畅。<a id="a-Dl"></a>懿遽往观。<a id="a-Dm"></a>见有五沙门在佛坐前。<a id="a-Dn"></a>威容伟异神仪秀出。<a id="a-Do"></a>懿知非凡僧。<a id="a-Dp"></a>心甚欢敬。<a id="a-Dq"></a>沙门回相瞻眄意若依然。<a id="a-Dr"></a>音旨未交。<a id="a-Ds"></a>忽而竦身飞空而去。<a id="a-Dt"></a>亲表宾僚见者甚众。<a id="a-Du"></a>咸悉欣踊倍增信寤(右此四验出冥祥记)</p>
  <p id="aDv">晋时会稽严猛妇。<a id="a-Dw"></a>出采薪为虎所害后亡。<a id="a-Dx"></a>猛行至蒿中忽见云。<a id="a-Dy"></a>君今日行必遭不善。<a id="a-Dz"></a>我当相免也。<a id="a-E0"></a>既而俱前。<a id="a-E1"></a>忽逢一虎跳梁向猛。<a id="a-E2"></a>妇举手指麾。<a id="a-E3"></a>状而遮护。<a id="a-E4"></a>须臾有二胡人。<a id="a-E5"></a>荷戟而过。<a id="a-E6"></a>妇因指之。<a id="a-E7"></a>虎即搏胡。<a id="a-E8"></a>婿得免也(右一验出异苑录)</p>
  <p id="aE9">晋周子长。<a id="a-EA"></a>侨居武昌五丈浦东堈头。<a id="a-EB"></a>咸康三年子长至塞溪浦中愁家。<a id="a-EC"></a>家去五丈数里。<a id="a-ED"></a>合暮还五丈未达。<a id="a-EE"></a>减一里许。<a id="a-EF"></a>先是空堈忽见四匝瓦屋当道。<a id="a-EG"></a>门卒便捉子长头。<a id="a-EH"></a>子长曰。<a id="a-EI"></a>我是佛弟子。<a id="a-EJ"></a>何故捉我。<a id="a-EK"></a>吏问曰。<a id="a-EL"></a>若是佛弟子能经呗不。<a id="a-EM"></a>子长先能诵四天王及鹿子经。<a id="a-EN"></a>便为诵之三四过。<a id="a-EO"></a>捉故不置。<a id="a-EP"></a>知是鬼便骂之曰。<a id="a-EQ"></a>武昌痴鬼。<a id="a-ER"></a>语汝我是佛弟子。<a id="a-ES"></a>为汝诵经数偈。<a id="a-ET"></a>故不放人也。<a id="a-EU"></a>捉者便放。<a id="a-EV"></a>不复见屋。<a id="a-EW"></a>鬼故逐之。<a id="a-EX"></a>过家门前。<a id="a-EY"></a>鬼遮不得入门。<a id="a-EZ"></a>亦不得作声。<a id="a-Ea"></a>而心将鬼至寒溪寺中过。<a id="a-Eb"></a>子长便擒鬼胸。<a id="a-Ec"></a>复骂曰。<a id="a-Ed"></a>武昌痴鬼。<a id="a-Ee"></a>今当将汝至寺中和尚前了之。<a id="a-Ef"></a>鬼亦擒子长胸。<a id="a-Eg"></a>相拖度五丈塘西行。<a id="a-Eh"></a>后诸鬼谓捉者曰。<a id="a-Ei"></a>放为西将牵我入寺中。<a id="a-Ej"></a>捉者已放。<a id="a-Ek"></a>子长故复语后者曰。<a id="a-El"></a>寺中正有道人辈。<a id="a-Em"></a>乃未肯畏之。<a id="a-En"></a>后一鬼小语曰。<a id="a-Eo"></a>汝近城东看道人面。<a id="a-Ep"></a>何以得败。<a id="a-Eq"></a>便共大笑。<a id="a-Er"></a>子长比达家三更尽(右一验出灵鬼志)</p>
  <p id="aEs">宋沙门竺慧庆。<a id="a-Et"></a>广陵人也。<a id="a-Eu"></a>经行修明。<a id="a-Ev"></a>元嘉十二年荆杨大水。<a id="a-Ew"></a>川陵如一。<a id="a-Ex"></a>慧将入庐山。<a id="a-Ey"></a>船至小。<a id="a-Ez"></a>而暴风忽起。<a id="a-F0"></a>同旅已得依浦。<a id="a-F1"></a>唯慧庆舫未及得泊。<a id="a-F2"></a>飘扬中江。<a id="a-F3"></a>风疾浪踊静待沦覆。<a id="a-F4"></a>庆正心端念诵观世音经。<a id="a-F5"></a>洲际之人望见其舫。<a id="a-F6"></a>迎飙截流。<a id="a-F7"></a>如有数十人牵挽之者。<a id="a-F8"></a>径到上岸。<a id="a-F9"></a>一舫全济。</p>
  <p id="aFA">宋元嘉初中。<a id="a-FB"></a>有黄龙沙弥昙无竭者。<a id="a-FC"></a>诵观世音经。<a id="a-FD"></a>净修苦行。<a id="a-FE"></a>与诸徒属二十五人往寻佛国。<a id="a-FF"></a>备经荒俭贞志弥坚。<a id="a-FG"></a>既达天竺舍卫路。<a id="a-FH"></a>逢山象一群。<a id="a-FI"></a>竭赍经诵念称名归命。<a id="a-FJ"></a>有师子从林中出。<a id="a-FK"></a>象惊奔走。<a id="a-FL"></a>后有野牛一群鸣吼而来。<a id="a-FM"></a>将欲加害。<a id="a-FN"></a>竭又如初归命。<a id="a-FO"></a>有大鹫飞来。<a id="a-FP"></a>牛便惊散。<a id="a-FQ"></a>遂得克免(右此二验出冥祥记)</p>
  <p id="aFR">宋高昌有释法进。<a id="a-FS"></a>或曰道进。<a id="a-FT"></a>姓唐。<a id="a-FU"></a>凉州张掖人。<a id="a-FV"></a>幼而精苦习读。<a id="a-FW"></a>有超迈之德。<a id="a-FX"></a>为沮渠蒙逊所重。<a id="a-FY"></a>逊卒于景环为胡寇所破。<a id="a-FZ"></a>问进曰。<a id="a-Fa"></a>今欲转掠高昌。<a id="a-Fb"></a>为可克不。<a id="a-Fc"></a>进曰必捷。<a id="a-Fd"></a>但忧灾饿耳。<a id="a-Fe"></a>回军即定。<a id="a-Ff"></a>后三年景环卒。<a id="a-Fg"></a>弟安周续立。<a id="a-Fh"></a>是岁荒饿。<a id="a-Fi"></a>死者无限。<a id="a-Fj"></a>周既事进。<a id="a-Fk"></a>进屡从求乞。<a id="a-Fl"></a>以赈贫饿。<a id="a-Fm"></a>国蓄稍竭。<a id="a-Fn"></a>进不复求。<a id="a-Fo"></a>乃净洗浴取刀盐。<a id="a-Fp"></a>至深穷窟饿人所聚之处。<a id="a-Fq"></a>次第授以三归。<a id="a-Fr"></a>便挂衣钵着树。<a id="a-Fs"></a>投身饿者前云。<a id="a-Ft"></a>施汝共食众虽饥困犹义不忍受。<a id="a-Fu"></a>进即自割肉柱鉴以啖之。<a id="a-Fv"></a>两股肉尽心闷不能自割。<a id="a-Fw"></a>因语饿人云。<a id="a-Fx"></a>汝取我皮肉犹足数日。<a id="a-Fy"></a>若王使来必当将去。<a id="a-Fz"></a>但取藏之。<a id="a-G0"></a>饿者悲悼无能取者。<a id="a-G1"></a>须臾弟子来至。<a id="a-G2"></a>王人复到。<a id="a-G3"></a>举国奔赴号噭相属。<a id="a-G4"></a>因轝之还宫。<a id="a-G5"></a>周敕以三百斛麦以施饥者。<a id="a-G6"></a>别发仓廪以赈贫民。<a id="a-G7"></a>至明晨乃绝。<a id="a-G8"></a>出城北阇维之。<a id="a-G9"></a>烟焰冲天七日乃歇。<a id="a-GA"></a>尸骸都尽唯舌不烂。<a id="a-GB"></a>即于其处起塔三层。<a id="a-GC"></a>树碑于右(右此一验出梁高僧传)</p>
  <p id="aGD">周上党元开府寺释慧瑱。<a id="a-GE"></a>不知氏族。<a id="a-GF"></a>奉律贞礭禅忏为业。<a id="a-GG"></a>会周建德六年国灭三宝。<a id="a-GH"></a>瑱抱持经像隐于深山。<a id="a-GI"></a>遇贼欲劫。<a id="a-GJ"></a>初未觉也。<a id="a-GK"></a>忽见一人形长丈余。<a id="a-GL"></a>美须颜具奴衣服。<a id="a-GM"></a>乘白马朱[騣-凶+(鬯-匕)]自山顶来。<a id="a-GN"></a>径至瑱前下马而谓曰。<a id="a-GO"></a>今夜贼至。<a id="a-GP"></a>师可急避。<a id="a-GQ"></a>瑱居悬崖之下。<a id="a-GR"></a>绝无余道。<a id="a-GS"></a>疑是山神。<a id="a-GT"></a>乃曰。<a id="a-GU"></a>今佛法毁灭贫道容身无地。<a id="a-GV"></a>故来依投檀越。<a id="a-GW"></a>今有贼来。<a id="a-GX"></a>正可于此取死。<a id="a-GY"></a>更何逃窜。<a id="a-GZ"></a>神曰。<a id="a-Ga"></a>师既远投弟子。<a id="a-Gb"></a>弟子亦能护师。<a id="a-Gc"></a>正尔住此遂失所在。<a id="a-Gd"></a>当夜忽降大雪。<a id="a-Ge"></a>可深丈余。<a id="a-Gf"></a>雪深道隔。<a id="a-Gg"></a>遂免贼难。<a id="a-Gh"></a>后晴路开。<a id="a-Gi"></a>群贼重来。<a id="a-Gj"></a>神遂告山下。<a id="a-Gk"></a>诸村曰。<a id="a-Gl"></a>贼欲劫瑱师。<a id="a-Gm"></a>汝等急往共救。<a id="a-Gn"></a>乃各严器仗入山拒击。<a id="a-Go"></a>贼便惊散。<a id="a-Gp"></a>从此每日瑱常凭神安业山阜。<a id="a-Gq"></a>不测其终。</p>
  <p id="aGr">周京师大追远寺释僧实。<a id="a-Gs"></a>俗姓程。<a id="a-Gt"></a>侨阳灵武人也。<a id="a-Gu"></a>幼怀雅亮清卓不群。<a id="a-Gv"></a>魏孝文大和末年。<a id="a-Gw"></a>从京至雒。<a id="a-Gx"></a>因遇勒主三藏。<a id="a-Gy"></a>授以禅法。<a id="a-Gz"></a>三学虽通偏以九次调心。<a id="a-H0"></a>故得定水清澄禅林蓊蔚。<a id="a-H1"></a>于是陶化京华久而逾盛。<a id="a-H2"></a>忽于一日正午僧寝之时。<a id="a-H3"></a>自上楼鸣钟急。<a id="a-H4"></a>众僧出房怪问所以。<a id="a-H5"></a>实告僧曰。<a id="a-H6"></a>人各速备香火急赴集堂。<a id="a-H7"></a>僧既集已又告僧曰。<a id="a-H8"></a>人各用心修理佛事。<a id="a-H9"></a>齐诵观音以救江南。<a id="a-HA"></a>梁国其寺讲堂欲崩。<a id="a-HB"></a>恐损道俗宜共救厄。<a id="a-HC"></a>当尔之时杨都讲堂正论法集。<a id="a-HD"></a>道俗向千充满其中。<a id="a-HE"></a>忽闻西北异种香烟及空中经声伎乐云屯从堂北门而入直出南门。<a id="a-HF"></a>合堂惊出。<a id="a-HG"></a>靴履忘着。<a id="a-HH"></a>共逐听声。<a id="a-HI"></a>人既出尽。<a id="a-HJ"></a>堂欻摧倒。<a id="a-HK"></a>大众得全。<a id="a-HL"></a>免斯危难。<a id="a-HM"></a>奏闻梁主。<a id="a-HN"></a>敕使问周。<a id="a-HO"></a>果如实救。<a id="a-HP"></a>梁主三度奉请。<a id="a-HQ"></a>周主不放。<a id="a-HR"></a>梁主遥礼备尽致敬。<a id="a-HS"></a>大送珍宝及树皮纳三衣机拂什物等。<a id="a-HT"></a>禅师余物并皆散施。<a id="a-HU"></a>唯留纳机等。<a id="a-HV"></a>见在禅林寺。<a id="a-HW"></a>僧互掌之。<a id="a-HX"></a>以保定三年七月十八日卒于大追远寺。<a id="a-HY"></a>春秋八十有八。<a id="a-HZ"></a>朝野惊嗟人天变色。<a id="a-Ha"></a>哀恸二国。<a id="a-Hb"></a>遗坟现在苑内。</p>
  <p id="aHc">陈摄山栖霞寺沙门惠布。<a id="a-Hd"></a>俗姓郝。<a id="a-He"></a>广陵人。<a id="a-Hf"></a>少怀远操。<a id="a-Hg"></a>性度虚梗志行罕俦。<a id="a-Hh"></a>为君王所重。<a id="a-Hi"></a>或见诸人乐生西方者。<a id="a-Hj"></a>告云。<a id="a-Hk"></a>方土乃净非吾愿也。<a id="a-Hl"></a>如今所祈化度众生。<a id="a-Hm"></a>如何在莲华中十劫受乐。<a id="a-Hn"></a>未若三涂处苦救济也。<a id="a-Ho"></a>年至七十与众别云。<a id="a-Hp"></a>布命更至三五年在。<a id="a-Hq"></a>但老困不能行道。<a id="a-Hr"></a>住世何益。<a id="a-Hs"></a>常愿生边地无三宝处。<a id="a-Ht"></a>为作佛事去也。<a id="a-Hu"></a>幸愿好住。<a id="a-Hv"></a>愿自努力。<a id="a-Hw"></a>于是绝谷不食。<a id="a-Hx"></a>命将欲断。<a id="a-Hy"></a>下敕令医诊之。<a id="a-Hz"></a>缩臂不许。<a id="a-I0"></a>沈皇后欲传香信。<a id="a-I1"></a>又亦不许。<a id="a-I2"></a>临终遗诀曰。</p>
  <p id="aI3">长生不喜。<a id="a-I4"></a>夕死无忧。<a id="a-I5"></a>以生无所生。<a id="a-I6"></a>灭无所灭故也。<a id="a-I7"></a>未终前大地连动。<a id="a-I8"></a>七日便卒。<a id="a-I9"></a>移尸就林。<a id="a-IA"></a>山地又动。<a id="a-IB"></a>太史奏云。<a id="a-IC"></a>得道之人星灭矣。<a id="a-ID"></a>时以当之。<a id="a-IE"></a>初将逝时告众前云。<a id="a-IF"></a>昨夜有二菩萨来迎。<a id="a-IG"></a>一是生身。<a id="a-IH"></a>一是法身。<a id="a-II"></a>吾已许之。<a id="a-IJ"></a>寻有诸天又来迎接。<a id="a-IK"></a>以不愿生故不许耳。<a id="a-IL"></a>流光照于侃禅师户。<a id="a-IM"></a>侃时怪光盛出户观见。<a id="a-IN"></a>二人向布房中不知是圣人也。<a id="a-IO"></a>但往述之恰然苻合。<a id="a-IP"></a>言已端坐而化。<a id="a-IQ"></a>有见鬼者。<a id="a-IR"></a>望见幡华满寺光明腾焰。<a id="a-IS"></a>不测其故。<a id="a-IT"></a>入山视之。<a id="a-IU"></a>乃知布公去世也。<a id="a-IV"></a>以陈祯明元年十一月二十三日卒于本住。<a id="a-IW"></a>春秋七十有余。</p>
  <p id="aIX">唐润州摄山栖霞寺释智聪。<a id="a-IY"></a>未详何许人。<a id="a-IZ"></a>昔住杨州白马寺。<a id="a-Ia"></a>后度江住杨州安乐寺。<a id="a-Ib"></a>大业既崩。<a id="a-Ic"></a>思归无计。<a id="a-Id"></a>隐江荻中诵法华经。<a id="a-Ie"></a>七日不饥。<a id="a-If"></a>常有虎绕之而已。<a id="a-Ig"></a>不食已经数日。<a id="a-Ih"></a>聪曰。<a id="a-Ii"></a>吾命须臾卿须可食。<a id="a-Ij"></a>虎忽发言曰。<a id="a-Ik"></a>造天立地无有此理。<a id="a-Il"></a>忽有一翁。<a id="a-Im"></a>年可八十。<a id="a-In"></a>腋下挟船。<a id="a-Io"></a>翁曰。<a id="a-Ip"></a>师欲度江至栖霞住者。<a id="a-Iq"></a>可即上船。<a id="a-Ir"></a>四虎一时目中泪出。<a id="a-Is"></a>聪曰。<a id="a-It"></a>救危扶难正在今日。<a id="a-Iu"></a>可迎四虎。<a id="a-Iv"></a>于是利涉往达南岸。<a id="a-Iw"></a>船及老人不知所在。<a id="a-Ix"></a>聪领四虎同往栖霞舍利塔西。<a id="a-Iy"></a>经行坐禅誓不寝卧。<a id="a-Iz"></a>众徒八十咸不出院。<a id="a-J0"></a>若有凶事一虎入寺大声告众。<a id="a-J1"></a>由此惊寤。<a id="a-J2"></a>每以常式。<a id="a-J3"></a>至贞观二十三年四月八日。<a id="a-J4"></a>小食讫往止观寺。<a id="a-J5"></a>与众辞别还归本房。<a id="a-J6"></a>安坐而卒。<a id="a-J7"></a>异香充溢丹阳一郭。<a id="a-J8"></a>年九十九矣(右此四验出唐高僧传)</p>
  <p id="aJ9">唐武德初中有醴泉县人。<a id="a-JA"></a>姓徐名善才。<a id="a-JB"></a>一生已来常修斋戒。<a id="a-JC"></a>诵念观世音经。<a id="a-JD"></a>过逾千遍。<a id="a-JE"></a>每在京师延兴寺玄琬律师所。<a id="a-JF"></a>修营功德。<a id="a-JG"></a>敬造一切经。<a id="a-JH"></a>至武德二年十一月。<a id="a-JI"></a>因事还家。<a id="a-JJ"></a>道逢胡贼。<a id="a-JK"></a>被捉将去。<a id="a-JL"></a>至豳州南界胡贼凶毒所。<a id="a-JM"></a>捉得汉数千人。<a id="a-JN"></a>各被反缚。<a id="a-JO"></a>将向洪崖差人次第杀之。<a id="a-JP"></a>头落悬崖。<a id="a-JQ"></a>贤者见前皆杀。<a id="a-JR"></a>定知不免。<a id="a-JS"></a>唯念观音刹那不辍。<a id="a-JT"></a>次到贤者。<a id="a-JU"></a>初下刀时。<a id="a-JV"></a>自见下刀。<a id="a-JW"></a>及至斫时。<a id="a-JX"></a>心不觉惺。<a id="a-JY"></a>当杀之时。<a id="a-JZ"></a>日始在申。<a id="a-Ja"></a>至于初夜。<a id="a-Jb"></a>觉身在深涧树枝上坐去岸三百余尺。<a id="a-Jc"></a>贤者便自私念。<a id="a-Jd"></a>我何故在此。<a id="a-Je"></a>良久始知今日被杀。<a id="a-Jf"></a>何因不死身全在树。<a id="a-Jg"></a>便以手摩项觉项微痛。<a id="a-Jh"></a>而无片伤。<a id="a-Ji"></a>即知由念观音得全身命。<a id="a-Jj"></a>当时十五日。<a id="a-Jk"></a>天时月朗其身无衣。<a id="a-Jl"></a>兼不得食经由数日。<a id="a-Jm"></a>极觉饥寒。<a id="a-Jn"></a>旦渐下树。<a id="a-Jo"></a>循涧东行二里。<a id="a-Jp"></a>于其涧内拾得一领羊裘。<a id="a-Jq"></a>及得一量鞋靺。<a id="a-Jr"></a>得着免寒。<a id="a-Js"></a>复行一里便得一魁桃枣。<a id="a-Jt"></a>青翠赤白似新摘求。<a id="a-Ju"></a>可有升余得食免饥。<a id="a-Jv"></a>自非观音神力。<a id="a-Jw"></a>岂能仲冬得新桃枣。<a id="a-Jx"></a>既免饥寒得充气力。<a id="a-Jy"></a>渐上南坡到南岸上。<a id="a-Jz"></a>反顾北看遥见贼营数里。<a id="a-K0"></a>人畜声闹犹未眠卧。<a id="a-K1"></a>贤者虽到南岸。<a id="a-K2"></a>恐贼来趁望家急行。<a id="a-K3"></a>可行五十里。<a id="a-K4"></a>知贼渐远身心宁泰。<a id="a-K5"></a>在一树下歇息跏趺诵念。<a id="a-K6"></a>身劳日久不觉坐至于四更。<a id="a-K7"></a>忽寤开眼见一青狼伟大。<a id="a-K8"></a>向贤者前蹲坐。<a id="a-K9"></a>将口拄贤者鼻。<a id="a-KA"></a>贤者见已还闭目。<a id="a-KB"></a>作念云。<a id="a-KC"></a>若实我仇愿食我身以偿宿殃。<a id="a-KD"></a>各舍怨结共发仁慈。<a id="a-KE"></a>若是观音愿救弟子令得安泰。<a id="a-KF"></a>作此语已开眼观视不见遗迹。<a id="a-KG"></a>当知诸佛慈善根力。<a id="a-KH"></a>随缘感现利益无穷。<a id="a-KI"></a>今时有诵不得力者。<a id="a-KJ"></a>良由轻心。<a id="a-KK"></a>复由过现宿恶相资。<a id="a-KL"></a>所以难感。<a id="a-KM"></a>贤者平安到家。<a id="a-KN"></a>并将残桃。<a id="a-KO"></a>枣呈示道俗。<a id="a-KP"></a>知实不虚(道年幼自见琬师说之耳)</p>
 </body>
</html>