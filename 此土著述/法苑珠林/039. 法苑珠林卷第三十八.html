<!doctype html>
<html id="z3IBWiI1Qz" data-ver="1490">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第三十八</h1>
  <h2 id="a2">敬塔篇第三十五之二</h2>
  <h2 id="a3">故塔部第六</h2>
  <p id="a4">依像法决疑经云。<a id="a-5"></a>造新不如修故。<a id="a-6"></a>作福不如避祸。<a id="a-7"></a>斯言验矣。<a id="a-8"></a>或有村坊坟塔故寺伽蓝堂殿朽坏舍屋崩摧。<a id="a-9"></a>席扇蓬户靡隔烟尘。<a id="a-A"></a>瓮牖茅茨无掩霜露。<a id="a-B"></a>是以门墙凋毁粪秽盈阶。<a id="a-C"></a>路绝人踪。<a id="a-D"></a>僧徒漂寄不修不饰。<a id="a-E"></a>日就衰羸。<a id="a-F"></a>造罪造愆无时暂舍。<a id="a-G"></a>夜暗灯烛本自无闻。<a id="a-H"></a>昼日幡华元来非见。<a id="a-I"></a>堂绝梵呗炉停海檀。<a id="a-J"></a>遂使恶鬼效灵善神舍卫。<a id="a-K"></a>伽蓝无固直为僧徒慢惰佛法既衰。<a id="a-L"></a>亦由白衣无敬。<a id="a-M"></a>此而不忧更欲何求。</p>
  <p id="aN">又宝梁经云。<a id="a-O"></a>有一贤者。<a id="a-P"></a>面上有国王文理。<a id="a-Q"></a>相师见已嫁女与之。<a id="a-R"></a>后时贤者入僧寺中杖侍伽蓝。<a id="a-S"></a>生憍慢故失国王文理堕大地狱。</p>
  <p id="aT">又萨遮经云。<a id="a-U"></a>或嫌塔寺及诸形像妨碍送置余处者。<a id="a-V"></a>如是恶人。<a id="a-W"></a>摄在恶逆众生分中。<a id="a-X"></a>上品治之。</p>
  <p id="aY">又十轮经云。<a id="a-Z"></a>若破寺杀害比丘。<a id="a-a"></a>其人寿终支节皆疼。<a id="a-b"></a>多日不语死堕阿鼻地狱。<a id="a-c"></a>具受诸苦又三千威仪云。<a id="a-d"></a>扫塔上有五事。<a id="a-e"></a>一不得着履上。<a id="a-f"></a>二不得背佛扫塔。<a id="a-g"></a>三不得取上善土持下弃。<a id="a-h"></a>四不当下佛像上故华。<a id="a-i"></a>五当旦过澡手自持净巾还拭佛像。<a id="a-j"></a>复有五事。<a id="a-k"></a>一当先洒地。<a id="a-l"></a>二当使调。<a id="a-m"></a>三当待燥。<a id="a-n"></a>四不逆扫。<a id="a-o"></a>五不得逆风扫。<a id="a-p"></a>复有五事。<a id="a-q"></a>一不得去善土。<a id="a-r"></a>二当自手拾。<a id="a-s"></a>草三当取中土转着。<a id="a-t"></a>下处四不得令四角扫处有迹。<a id="a-u"></a>五扫塔前。<a id="a-v"></a>六步使净(此据事务故限约六步若事闲豫多扫弥善也)</p>
  <p id="aw">又正法念经云。<a id="a-x"></a>若有众生净心供养众僧扫如来塔。<a id="a-y"></a>命终生意躁天。<a id="a-z"></a>身无骨肉亦无污垢。<a id="a-10"></a>香气能熏一百由旬。<a id="a-11"></a>其身净洁犹如明镜。</p>
  <p id="a12">又正法念经云。<a id="a-13"></a>若有众生识于福田。<a id="a-14"></a>见有佛塔风雨所坏。<a id="a-15"></a>若僧房舍。<a id="a-16"></a>以福德心涂饰治补。<a id="a-17"></a>复教他人令治故塔。<a id="a-18"></a>命终生白身天。<a id="a-19"></a>其身鲜白入珊瑚林。<a id="a-1A"></a>与诸天女五欲自娱。<a id="a-1B"></a>业尽还退。<a id="a-1C"></a>若生人中其身鲜白。</p>
  <p id="a1D">又杂宝藏经云。<a id="a-1E"></a>若扫僧房一阎浮提地。<a id="a-1F"></a>不如扫佛塔一手掌(成论亦同)</p>
  <p id="a1G">又撰集百缘经云。<a id="a-1H"></a>扫地得五功德。<a id="a-1I"></a>一自除心垢。<a id="a-1J"></a>二除他垢。<a id="a-1K"></a>三去憍慢。<a id="a-1L"></a>四调伏心。<a id="a-1M"></a>五增长功德得生善处。</p>
  <p id="a1N">又无垢清净女问经云。<a id="a-1O"></a>扫地得五功德。<a id="a-1P"></a>一自心清净他人见生净心。<a id="a-1Q"></a>二为他爱。<a id="a-1R"></a>三天心欢喜。<a id="a-1S"></a>四集端正业。<a id="a-1T"></a>五命终生善道天中。<a id="a-1U"></a>又沙弥威仪经云。<a id="a-1V"></a>扫地有五法。<a id="a-1W"></a>一不得背人。<a id="a-1X"></a>二不得逆扫。<a id="a-1Y"></a>三当令净。<a id="a-1Z"></a>四不得有迹。<a id="a-1a"></a>五当即畚弃。<a id="a-1b"></a>又增一经云。<a id="a-1c"></a>扫佛塔有五法。<a id="a-1d"></a>一水洒地。<a id="a-1e"></a>二除去瓦石。<a id="a-1f"></a>三平正其地。<a id="a-1g"></a>四端意扫地。<a id="a-1h"></a>五除去秽恶地既净已。<a id="a-1i"></a>随能持一枝香华散布地上供养得福无量。<a id="a-1j"></a>故华严偈云。</p>
  <p id="a1k">散华庄严净光明　　庄严妙华以为帐</p>
  <p id="a1l">散众杂华遍十方　　供养一切诸如来</p>
  <p id="a1m">又百缘经云。<a id="a-1n"></a>昔佛在世时。<a id="a-1o"></a>与诸比丘到殑伽河边。<a id="a-1p"></a>见一故塔毁落崩坏。<a id="a-1q"></a>比丘问佛此是何塔。<a id="a-1r"></a>朽故乃尔。<a id="a-1s"></a>佛告比丘。<a id="a-1t"></a>此贤劫中波罗柰国梵摩达王。<a id="a-1u"></a>正法治化。<a id="a-1v"></a>唯无子息。<a id="a-1w"></a>祷祀诸神求索有子。<a id="a-1x"></a>困不能得。<a id="a-1y"></a>时王国中有一池水生一莲华。<a id="a-1z"></a>其华台中有一童子结跏趺坐。<a id="a-20"></a>有三十二相八十种好。<a id="a-21"></a>口出优钵罗华香。<a id="a-22"></a>身诸毛孔出栴檀香。<a id="a-23"></a>王及妃姤见甚欢喜。<a id="a-24"></a>即抱还宫养育渐大。<a id="a-25"></a>随其行处莲华承足。<a id="a-26"></a>因香立字栴檀香。<a id="a-27"></a>后寤非常成辟支佛。<a id="a-28"></a>身升虚空作十八变。<a id="a-29"></a>寻入涅槃。<a id="a-2A"></a>王收舍利起塔供养。<a id="a-2B"></a>是彼塔耳。<a id="a-2C"></a>比丘问佛。<a id="a-2D"></a>宿殖阿福受斯果报。<a id="a-2E"></a>佛告比丘乃往过去拘楼孙佛时有长者子。<a id="a-2F"></a>甚好淫色。<a id="a-2G"></a>见一淫女心生愖着。<a id="a-2H"></a>无财可与。<a id="a-2I"></a>遂至塔中盗华与之。<a id="a-2J"></a>乃共夜宿。<a id="a-2K"></a>晓即身体生其恶疮。<a id="a-2L"></a>痛不可言。<a id="a-2M"></a>唤医疗治。<a id="a-2N"></a>医占云。<a id="a-2O"></a>须牛头栴檀用涂疮上可得除愈。<a id="a-2P"></a>时长者子即卖家宅得于金钱满六十万。<a id="a-2Q"></a>寻用买香正得六两。<a id="a-2R"></a>拟用涂疮。<a id="a-2S"></a>心自思惟。<a id="a-2T"></a>即语医言。<a id="a-2U"></a>我今所患乃是心病。<a id="a-2V"></a>即持所买牛头栴檀。<a id="a-2W"></a>捣以为末。<a id="a-2X"></a>入其塔中发誓愿言。<a id="a-2Y"></a>如来往昔修诸苦行。<a id="a-2Z"></a>誓度众生除其厄难。<a id="a-2a"></a>我今此身堕一生数。<a id="a-2b"></a>唯愿世尊。<a id="a-2c"></a>慈悲怜愍除我此患。<a id="a-2d"></a>作是誓已用香涂塔。<a id="a-2e"></a>以偿华价。<a id="a-2f"></a>至心供养求哀忏悔。<a id="a-2g"></a>疮寻得差。<a id="a-2h"></a>身诸毛孔有栴檀香。<a id="a-2i"></a>闻此香已欢喜礼拜发愿而去。<a id="a-2j"></a>缘是功德不堕恶道。<a id="a-2k"></a>天上人中常受快乐。<a id="a-2l"></a>随其行处莲华承足。<a id="a-2m"></a>身诸毛孔常有香气。<a id="a-2n"></a>是故智者当作是学。</p>
  <p id="a2o">又小法灭尽经云。<a id="a-2p"></a>后劫火起时。<a id="a-2q"></a>曾作伽蓝所不为火焚。<a id="a-2r"></a>乃至金刚界为上台也。</p>
  <p id="a2s">又菩萨本行经云。<a id="a-2t"></a>昔佛在世时告五百阿罗汉。<a id="a-2u"></a>汝等各说前世宿行所作功德。<a id="a-2v"></a>今得值我得道因缘。<a id="a-2w"></a>时有阿罗汉。<a id="a-2x"></a>名婆竭多梨。<a id="a-2y"></a>即从坐起白佛言。<a id="a-2z"></a>世尊。<a id="a-30"></a>我念过去无央数劫有佛出世。<a id="a-31"></a>号曰定光。<a id="a-32"></a>入涅槃后分布舍利起塔供养。<a id="a-33"></a>法欲末时有一贫人。<a id="a-34"></a>无方自济卖薪为业。<a id="a-35"></a>向泽采薪。<a id="a-36"></a>遥见泽中有一塔寺。<a id="a-37"></a>甚为巍巍。<a id="a-38"></a>即到塔边瞻睹形像欢喜作礼。<a id="a-39"></a>唯见狐狼飞鸟走兽止宿之处。<a id="a-3A"></a>草木荆棘不净满中。<a id="a-3B"></a>迥绝无人复无行迹。<a id="a-3C"></a>无供养者。<a id="a-3D"></a>贫人睹见心中怆然。<a id="a-3E"></a>而不晓知如来神德。<a id="a-3F"></a>但以欢喜诛伐草木扫除不净。<a id="a-3G"></a>扫讫欢喜绕之八匝作礼而去。<a id="a-3H"></a>缘此功德命终之后生光音天。<a id="a-3I"></a>众宝宫殿光明晃煜。<a id="a-3J"></a>于诸天中巍巍最胜不可计量。<a id="a-3K"></a>尽其天寿而后复百返作转轮王。<a id="a-3L"></a>七宝自然王四天下。<a id="a-3M"></a>后复寿尽常生国王大姓长者家。<a id="a-3N"></a>财富无量。<a id="a-3O"></a>颜容端正殊妙无双。<a id="a-3P"></a>人见欢喜无不爱敬。<a id="a-3Q"></a>欲行之时道路自净。<a id="a-3R"></a>虚空之中雨散众华。<a id="a-3S"></a>婆竭多言。<a id="a-3T"></a>昔贫人者今我身是。<a id="a-3U"></a>由昔扫塔生处自然。<a id="a-3V"></a>一阿僧祇九十劫中不堕恶道。<a id="a-3W"></a>天上人间富贵尊荣封受自然快乐无极。<a id="a-3X"></a>今最后身值释迦佛。<a id="a-3Y"></a>舍豪出家得阿罗汉。<a id="a-3Z"></a>三明六通具八解脱。<a id="a-3a"></a>若有人能于佛法僧少作微善如毛发许。<a id="a-3b"></a>所生之处受报弘大无有穷尽。</p>
  <p id="a3c">又譬喻经说。<a id="a-3d"></a>只陀太子昔毗婆尸佛时。<a id="a-3e"></a>布施一奴一婢给扫寺庙。<a id="a-3f"></a>缘此功德世世常得七宝宫宅。<a id="a-3g"></a>门户两边常有自然金银男女擎持宝钵。<a id="a-3h"></a>满中七宝取无穷尽。<a id="a-3i"></a>夜中常有自然天兵五百余骑。<a id="a-3j"></a>卫护其舍。<a id="a-3k"></a>无敢近者。<a id="a-3l"></a>轮王七宝者。<a id="a-3m"></a>一金轮宝。<a id="a-3n"></a>二白象宝。<a id="a-3o"></a>三绀马宝。<a id="a-3p"></a>四神珠宝。<a id="a-3q"></a>五玉女宝。<a id="a-3r"></a>六主藏臣宝。<a id="a-3s"></a>七主兵神宝。</p>
  <p id="a3t">又杂宝藏经云。<a id="a-3u"></a>昔舍卫国中有一长者。<a id="a-3v"></a>造立塔寺。<a id="a-3w"></a>后时命终生忉利天。<a id="a-3x"></a>其妇昼夜追忆夫故愁忧苦恼。<a id="a-3y"></a>以忆夫故常扫治夫所造塔寺。<a id="a-3z"></a>夫下观见即来妇所。<a id="a-40"></a>问讯安慰而语之言。<a id="a-41"></a>汝忆我故大忧愁耶。<a id="a-42"></a>妇即语言。<a id="a-43"></a>汝为是谁。<a id="a-44"></a>天寻答言。<a id="a-45"></a>我是汝夫。<a id="a-46"></a>以作塔寺功德因缘得生天。<a id="a-47"></a>见汝忆我修治塔寺。<a id="a-48"></a>故来汝所。<a id="a-49"></a>妇言。<a id="a-4A"></a>近我。<a id="a-4B"></a>夫则答言。<a id="a-4C"></a>人身臭秽不复可近。<a id="a-4D"></a>汝复欲得为我妻者。<a id="a-4E"></a>勤供佛僧修扫塔寺。<a id="a-4F"></a>愿生我天。<a id="a-4G"></a>若得生天我必当还以汝为妻。<a id="a-4H"></a>妇用夫语。<a id="a-4I"></a>作诸功德发愿生天。<a id="a-4J"></a>其后命终得生天上。<a id="a-4K"></a>还为夫妇。<a id="a-4L"></a>夫妇相将来至佛所。<a id="a-4M"></a>佛为说法。<a id="a-4N"></a>夫妇并得须陀洹果。<a id="a-4O"></a>既得果已还归天上。</p>
  <p id="a4P">又分别功德论云。<a id="a-4Q"></a>昔舍卫城中有夫妇二人。<a id="a-4R"></a>而无子息。<a id="a-4S"></a>夫妇精进信敬三宝时妇蚤亡。<a id="a-4T"></a>由信敬故生忉利天。<a id="a-4U"></a>以为天女。<a id="a-4V"></a>面首端正天中少比。<a id="a-4W"></a>天女自念。<a id="a-4X"></a>我极端正。<a id="a-4Y"></a>今此世间谁任我夫。<a id="a-4Z"></a>便以天眼观见本夫。<a id="a-4a"></a>今已出家年老暗短专信而已。<a id="a-4b"></a>常勤扫除塔庙善业。<a id="a-4c"></a>见其扫塔必应生天。<a id="a-4d"></a>天女寻下。<a id="a-4e"></a>光明照曜住其夫前。<a id="a-4f"></a>比丘见已问其因缘。<a id="a-4g"></a>天女答曰。<a id="a-4h"></a>我是君妇。<a id="a-4i"></a>今为天女。<a id="a-4j"></a>我观天上无任我夫。<a id="a-4k"></a>见君精进常勤扫塔。<a id="a-4l"></a>必应生天。<a id="a-4m"></a>若得生天愿同一处还为我夫。<a id="a-4n"></a>是以故来陈其情状。<a id="a-4o"></a>白意已讫还归天上。<a id="a-4p"></a>时夫比丘见此事已。<a id="a-4q"></a>从是以后倍加精进。<a id="a-4r"></a>修补塔庙积功转胜。<a id="a-4s"></a>应生第四兜率天上。<a id="a-4t"></a>天女忆夫复来语言。<a id="a-4u"></a>君福转胜应生兜率天。<a id="a-4v"></a>我今不复得君为夫。<a id="a-4w"></a>语讫还去。<a id="a-4x"></a>比丘闻已倍加精进。<a id="a-4y"></a>遂获得阿罗汉果。<a id="a-4z"></a>三明六通具八解脱。</p>
  <p id="a50">又百缘经云。<a id="a-51"></a>佛在世时。<a id="a-52"></a>迦毗罗城中有一长者。<a id="a-53"></a>财宝无量。<a id="a-54"></a>其妇生一儿。<a id="a-55"></a>端正殊妙见者敬仰。<a id="a-56"></a>渐大见佛得阿罗汉果。<a id="a-57"></a>尔时世尊告诸比丘。<a id="a-58"></a>乃往过去九十一劫有毗婆尸佛。<a id="a-59"></a>入涅槃后有王名槃头末帝。<a id="a-5A"></a>收取舍利造四宝塔而供养之。<a id="a-5B"></a>其后小毁。<a id="a-5C"></a>有童子入塔见此破处。<a id="a-5D"></a>和颜悦色集唤众人共涂治塔。<a id="a-5E"></a>发愿而去。<a id="a-5F"></a>缘是功德九十一劫不堕地狱畜生饿鬼。<a id="a-5G"></a>天上人中受乐无极。<a id="a-5H"></a>常为天人所见敬仰。<a id="a-5I"></a>乃至今值于我。<a id="a-5J"></a>为诸人所见敬仰出家得道。<a id="a-5K"></a>闻佛所说欢喜奉行。</p>
  <p id="a5L">颂曰。</p>
  <p id="a5M">遗身八万塔　　宝饰高百丈</p>
  <p id="a5N">仪凤异灵乌　　金盘代仙掌</p>
  <p id="a5O">积栱承雕角　　高檐挂树网</p>
  <p id="a5P">宝地若池沙　　风铃如积响</p>
  <p id="a5Q">刻削生千变　　丹青图万像</p>
  <p id="a5R">烟霞时出没　　神仙乍来往</p>
  <p id="a5S">晨雾半层生　　飞幡接云上</p>
  <p id="a5T">游霓不敢息　　翔鹍讵能仰</p>
  <p id="a5U">圣变无穷瑞　　感福岂三两</p>
  <p id="a5V">愿假舟航末　　彼岸谁为广</p>
  <p data-pb></p>
  <h2 id="a5W">感应缘(略引二十一验)</h2>
  <p id="a5X">西晋会稽鄮县塔 东晋金陵长干塔 石赵青州东城塔 姚秦河东蒲阪塔 周岐州岐山南塔 周瓜州城东古塔 周沙州城内大乘寺塔 周洛州故都西塔 周凉州姑臧故塔 周甘州删丹县故塔 周晋州霍山南塔 齐代州城东古塔 隋益州福感寺塔 隋益州晋源县塔 隋郑州超化寺塔 隋怀州妙乐寺塔 隋并州净明寺塔 隋并州榆社县塔 隋魏州临黄县塔 统明神州山川并海东塔 杂明西域所造之塔。</p>
  <p id="a5Y">右前二十一塔。<a id="a-5Z"></a>并是如来在日行化乞食。<a id="a-5a"></a>因有童子戏弄沙土以为米面。<a id="a-5b"></a>宿祐冥会。<a id="a-5c"></a>以土面施佛。<a id="a-5d"></a>佛感渠善心为受涂地。<a id="a-5e"></a>记此童子。<a id="a-5f"></a>吾灭度后一百年满。<a id="a-5g"></a>有王出世号。<a id="a-5h"></a>为阿育作铁轮王王阎浮提。<a id="a-5i"></a>一切鬼神并皆。<a id="a-5j"></a>臣属。<a id="a-5k"></a>且使空中地下四十里内所有鬼神。<a id="a-5l"></a>开前八塔。<a id="a-5m"></a>所获舍利役诸鬼神。<a id="a-5n"></a>于一日一夜一亿家施一塔。<a id="a-5o"></a>广计有八万四千塔。<a id="a-5p"></a>具如上经。<a id="a-5q"></a>故不备载。<a id="a-5r"></a>今惟此神州即是东境。<a id="a-5s"></a>故此汉地案诸典籍寻访有二十塔。<a id="a-5t"></a>并是育王所造。<a id="a-5u"></a>若更具引。<a id="a-5v"></a>佛法东流。<a id="a-5w"></a>已来道俗所造感通者。<a id="a-5x"></a>则有百千。<a id="a-5y"></a>且述育王二十一塔内。<a id="a-5z"></a>逐要感征。<a id="a-60"></a>同见闻者略述二十一条。<a id="a-61"></a>余之不尽者。<a id="a-62"></a>备如广传。</p>
  <p id="a63">初西晋会稽鄮县塔寺。<a id="a-64"></a>今在越州东三百七十里。<a id="a-65"></a>鄮县界。<a id="a-66"></a>东去海四十里。<a id="a-67"></a>在县东南七十里。<a id="a-68"></a>南去吴村二十五里。<a id="a-69"></a>案前传云。<a id="a-6A"></a>晋太康二年有并州离石人刘萨何者。<a id="a-6B"></a>生在田家弋猎为业。<a id="a-6C"></a>得病死苏。<a id="a-6D"></a>见一胡僧语何曰。<a id="a-6E"></a>汝罪重应入地狱。<a id="a-6F"></a>吾悯汝无识且放。<a id="a-6G"></a>今洛下齐城丹阳会稽。<a id="a-6H"></a>并有古塔及浮江石像。<a id="a-6I"></a>悉阿育王所造。<a id="a-6J"></a>可勤求礼忏得免此苦。<a id="a-6K"></a>既醒之后。<a id="a-6L"></a>改革前习。<a id="a-6M"></a>出家学道。<a id="a-6N"></a>更名慧达。<a id="a-6O"></a>如言南行至会稽。<a id="a-6P"></a>海畔山泽处处求觅莫识基绪。<a id="a-6Q"></a>达悲塞烦冤投造无地。<a id="a-6R"></a>忽于中夜闻土下钟声。<a id="a-6S"></a>即迁记其处剡木为刹。<a id="a-6T"></a>三日间忽有宝塔及舍利从地踊出。<a id="a-6U"></a>灵塔相状青色似石而非石。<a id="a-6V"></a>高一尺四寸。<a id="a-6W"></a>方七寸。<a id="a-6X"></a>五层露盘似西域于阗所造。<a id="a-6Y"></a>面开窗子。<a id="a-6Z"></a>四周天金。<a id="a-6a"></a>中悬铜磬。<a id="a-6b"></a>每有钟声。<a id="a-6c"></a>疑此磬也。<a id="a-6d"></a>绕塔身上并是诸佛菩萨金刚圣僧杂类等像。<a id="a-6e"></a>状极微细瞬目注睛。<a id="a-6f"></a>乃有百千像现。<a id="a-6g"></a>面目手足咸具备焉。<a id="a-6h"></a>斯可谓神功圣迹非人智所及也。<a id="a-6i"></a>今在大木塔内。<a id="a-6j"></a>于八王日舆巡邑里。<a id="a-6k"></a>见者莫不下拜念佛生善。<a id="a-6l"></a>斋戒终身。<a id="a-6m"></a>其舍利者在木塔底。<a id="a-6n"></a>其塔左侧多有古迹。</p>
  <p id="a6o">塔侧诸暨县越旧都之地也。<a id="a-6p"></a>以句章勤鄮剡等四县为之诸暨。<a id="a-6q"></a>东北一百七里大部。<a id="a-6r"></a>乡有古越城。<a id="a-6s"></a>周回三里。<a id="a-6t"></a>地记云。<a id="a-6u"></a>越之中叶在此为都。<a id="a-6v"></a>离宫别馆遗基尚在。<a id="a-6w"></a>悉生豫章。<a id="a-6x"></a>多在门阶之侧。<a id="a-6y"></a>行位相当森竦可爱。<a id="a-6z"></a>风雨晦朔。<a id="a-70"></a>犹闻钟磬之声。<a id="a-71"></a>百姓至今多怀肃敬。<a id="a-72"></a>其迹繁矣。</p>
  <p id="a73">舆志云。<a id="a-74"></a>阿育释迦弟子。<a id="a-75"></a>能役鬼神。<a id="a-76"></a>一日夜于天下造佛骨宝塔八万四千。<a id="a-77"></a>皆从地出。<a id="a-78"></a>案晋沙门竺慧达云。<a id="a-79"></a>东方两塔。<a id="a-7A"></a>一在于此。<a id="a-7B"></a>一在彭城。<a id="a-7C"></a>今魅陵长干又是其一。<a id="a-7D"></a>则有三矣。<a id="a-7E"></a>今以经验。<a id="a-7F"></a>亿家造一塔。<a id="a-7G"></a>计此东夏理多不疑。<a id="a-7H"></a>且见杨越即有二塔。<a id="a-7I"></a>广统九域故有隐之。</p>
  <p id="a7J">会稽记云。<a id="a-7K"></a>东晋承相王导云。<a id="a-7L"></a>初过江时。<a id="a-7M"></a>有道人神采不凡。<a id="a-7N"></a>言从海来相造。<a id="a-7O"></a>昔与育王共游鄮县。<a id="a-7P"></a>下真舍利起塔镇之。<a id="a-7Q"></a>育王与诸真人捧塔飞行虚空入海。<a id="a-7R"></a>诸弟子攀别一时俱堕化为乌石。<a id="a-7S"></a>石犹人形。<a id="a-7T"></a>其塔在铁围山也。<a id="a-7U"></a>太守褚府君云。<a id="a-7V"></a>海行者述。<a id="a-7W"></a>岛上有聚乌石作道人形。<a id="a-7X"></a>颇有衣服。<a id="a-7Y"></a>褚令凿取将视之。<a id="a-7Z"></a>石文悉如袈裟之状。</p>
  <p id="a7a">梁祖普通三年。<a id="a-7b"></a>重其古迹建木浮图。<a id="a-7c"></a>堂殿房廊周环备满。<a id="a-7d"></a>号阿育王寺。<a id="a-7e"></a>四面山绕林竹葱翠。<a id="a-7f"></a>华卉间发飞走相娱。<a id="a-7g"></a>实闲放者之佳地也。<a id="a-7h"></a>有碑颂之。<a id="a-7i"></a>著作郎顾胤祖文。</p>
  <p id="a7j">寺东南三里山上有佛右足迹。<a id="a-7k"></a>寺东北三里山头有佛左足迹。<a id="a-7l"></a>二所现于石上莫测其先。<a id="a-7m"></a>寺北二里有圣井。<a id="a-7n"></a>其实深池中有鳗[魚*黎]鱼。<a id="a-7o"></a>俗号为鱼菩萨也。<a id="a-7p"></a>人至井所礼拜。<a id="a-7q"></a>鱼随声出。<a id="a-7r"></a>至隋末贼过伪礼鱼现。<a id="a-7s"></a>贼便以刀斫之。<a id="a-7t"></a>因断鱼尾。<a id="a-7u"></a>自尔潜隐虽唤不出。<a id="a-7v"></a>时有至心邀请礼拜者。<a id="a-7w"></a>但歕水而已。<a id="a-7x"></a>初有一僧闻塔来礼。<a id="a-7y"></a>处所荒凉将食为难。<a id="a-7z"></a>有一老姥患脚来为造食便去。<a id="a-80"></a>日日如是。<a id="a-81"></a>怪之。<a id="a-82"></a>去后私寻乃入池内校量即是池鱼所化也。<a id="a-83"></a>其塔灵异往往不一。<a id="a-84"></a>大略为瑞多现圣僧。<a id="a-85"></a>绕塔行道每夕然灯。<a id="a-86"></a>于光影中现形在壁旋转而行。<a id="a-87"></a>且列数条。<a id="a-88"></a>多则词费。</p>
  <p id="a89">至唐贞观十九年。<a id="a-8A"></a>敏法师者。<a id="a-8B"></a>寓穴道胜历览圣迹。<a id="a-8C"></a>依然动神。<a id="a-8D"></a>领徒数百来寺一月敷讲经论。<a id="a-8E"></a>士俗咸会。<a id="a-8F"></a>夜中有人见胡僧百余绕塔行道。<a id="a-8G"></a>以事告众。<a id="a-8H"></a>寺僧曰。<a id="a-8I"></a>此事常有不足可怪。<a id="a-8J"></a>自古至今。<a id="a-8K"></a>四大良日远近来寺建斋树福。<a id="a-8L"></a>然于夜中每见胡僧行道诵经赞呗等相。</p>
  <p id="a8M">唐永徽元年。<a id="a-8N"></a>会稽处士张太玄于寺礼诵。<a id="a-8O"></a>沙门智悦。<a id="a-8P"></a>独与太玄连床而寝。<a id="a-8Q"></a>中夜闻诵金刚般若了了分明。<a id="a-8R"></a>二人静听形心欣泰。<a id="a-8S"></a>乃至诵讫杀契其相若真。<a id="a-8T"></a>寻视无形。<a id="a-8U"></a>明知神授也。</p>
  <p id="a8V">西京城内东南曲池日严寺。<a id="a-8W"></a>寺即隋炀帝造。<a id="a-8X"></a>昔在晋蕃作镇。<a id="a-8Y"></a>淮海京寺有塔未安舍利。<a id="a-8Z"></a>乃发长干寺塔下取之入京埋于日严寺塔下施铭于上。<a id="a-8a"></a>于时江南大德五十余人咸言。<a id="a-8b"></a>京师塔下舍利非是育王造塔舍利。<a id="a-8c"></a>育王舍利乃在长干本寺。<a id="a-8d"></a>道俗怀疑不测是非。<a id="a-8e"></a>至武德七年日严寺废。<a id="a-8f"></a>僧徒散配其舍利塔无人守护。<a id="a-8g"></a>时有道宣律师门徒十人。<a id="a-8h"></a>配住西市南长寿坊崇义寺。<a id="a-8i"></a>乃发掘塔下得舍利三枚。<a id="a-8j"></a>白色光明大如黍米。<a id="a-8k"></a>并爪一枚。<a id="a-8l"></a>少有黄色。<a id="a-8m"></a>并白发数十余。<a id="a-8n"></a>有杂宝琉璃古器等。<a id="a-8o"></a>总以大铜函盛之。<a id="a-8p"></a>检无螺发。<a id="a-8q"></a>又疑爪黄而小如人者。<a id="a-8r"></a>寻佛倍人。<a id="a-8s"></a>爪赤铜色。<a id="a-8t"></a>今则不尔。<a id="a-8u"></a>乃将至崇义寺佛堂西南塔下。<a id="a-8v"></a>依旧以大石函盛之。<a id="a-8w"></a>本铭覆上埋于地府。<a id="a-8x"></a>南僧咸曰。<a id="a-8y"></a>此爪发至梁武帝时已有疑焉。<a id="a-8z"></a>据事以量。<a id="a-90"></a>则长干佛骨颇移于帝里矣。<a id="a-91"></a>然江南古塔犹有神异。<a id="a-92"></a>崇义所流盖[竺-二+((ㄇ@人)/戌)]如也。<a id="a-93"></a>故两述之。<a id="a-94"></a>但年岁绵远。<a id="a-95"></a>后人莫测其源。<a id="a-96"></a>故别疏记尔。</p>
  <p id="a97">西京西扶风故县在岐山南。<a id="a-98"></a>古塔在平原上南下北。<a id="a-99"></a>高乡曰凤泉。<a id="a-9A"></a>周魏以前寺名阿育王。<a id="a-9B"></a>僧徒五百。<a id="a-9C"></a>及周灭佛法。<a id="a-9D"></a>厢宇破坏唯有两堂。<a id="a-9E"></a>至大业末年四方贼起。<a id="a-9F"></a>百姓共筑此城以防外寇。<a id="a-9G"></a>唐初杂住失火焚之。<a id="a-9H"></a>一切都尽。<a id="a-9I"></a>二堂余烬焦黑尚存。<a id="a-9J"></a>至贞观五年。<a id="a-9K"></a>岐州刺史张亮素有信向。<a id="a-9L"></a>来寺礼拜。<a id="a-9M"></a>但见故塔基曾无上覆。<a id="a-9N"></a>奏敕请望云宫殿以盖塔基。<a id="a-9O"></a>下。</p>
  <p id="a9P">诏许之。<a id="a-9Q"></a>古老传云。<a id="a-9R"></a>此塔一闭经三十年。<a id="a-9S"></a>一出示人。<a id="a-9T"></a>令道俗生善。<a id="a-9U"></a>恐开聚众不敢私开。<a id="a-9V"></a>奏。</p>
  <p id="a9W">敕许开。<a id="a-9X"></a>深一丈余获二古碑。<a id="a-9Y"></a>并周魏之所树也既出舍利遍示道俗。<a id="a-9Z"></a>有一盲人。<a id="a-9a"></a>积年目冥。<a id="a-9b"></a>怒眼直视忽然明净。<a id="a-9c"></a>京邑内外奔赴塔所。<a id="a-9d"></a>日有数万。<a id="a-9e"></a>舍利高出。<a id="a-9f"></a>见者不同。<a id="a-9g"></a>或见如玉。<a id="a-9h"></a>白光映彻内外。<a id="a-9i"></a>或见绿色。<a id="a-9j"></a>或见佛形像。<a id="a-9k"></a>或见菩萨圣僧。<a id="a-9l"></a>或见赤光。<a id="a-9m"></a>或见五色杂光。<a id="a-9n"></a>或有全不见者。<a id="a-9o"></a>问其本末。<a id="a-9p"></a>为一生已来多造重罪。<a id="a-9q"></a>有善友人教使彻到忏悔。<a id="a-9r"></a>或有烧头炼指刺血洒地殷重至诚遂得见之。<a id="a-9s"></a>种种不同不可备录。</p>
  <p id="a9t">至显庆四年九月。<a id="a-9u"></a>内有山僧智琮慧辩。<a id="a-9v"></a>以解咒术见追入内。<a id="a-9w"></a>语及育王塔事。<a id="a-9x"></a>年岁久远须假弘护。</p>
  <p id="a9y">帝曰。<a id="a-9z"></a>岂非童子施土之育王耶。<a id="a-A0"></a>若近有之则八万四千之一塔矣。<a id="a-A1"></a>琮曰未详虚实。<a id="a-A2"></a>请更出之。</p>
  <p id="aA3">帝曰。<a id="a-A4"></a>能得舍利深是善因。<a id="a-A5"></a>可前至塔所七日行道。<a id="a-A6"></a>祈请有瑞乃可开发。<a id="a-A7"></a>即给钱五千贯绢五千匹以充供养。<a id="a-A8"></a>琮与给使王长信等。<a id="a-A9"></a>十月五日从京旦发。<a id="a-AA"></a>六日逼夜方到。<a id="a-AB"></a>琮即入塔内专精苦到行道。<a id="a-AC"></a>久之未验。<a id="a-AD"></a>至十日三更乃臂上安炭火烧香。<a id="a-AE"></a>懔励专注曾无异想。<a id="a-AF"></a>忽闻塔内像下振裂之声。<a id="a-AG"></a>寻声往观。<a id="a-AH"></a>乃见瑞光流溢霏霏上涌塔内。<a id="a-AI"></a>三像足下各放光明。<a id="a-AJ"></a>赤白绿色旋绕而上。<a id="a-AK"></a>至于桁捔合成帐盖。<a id="a-AL"></a>琮大喜踊跃欲召僧看。<a id="a-AM"></a>乃睹塔内侧塞。<a id="a-AN"></a>僧徒合掌而立。<a id="a-AO"></a>谓是同寺。<a id="a-AP"></a>须臾既久光盖渐歇冉冉而下。<a id="a-AQ"></a>去地三尺不见众僧。<a id="a-AR"></a>方知圣隐。</p>
  <p id="aAS">中使王长信等同睹瑞相。<a id="a-AT"></a>流辉遍满赫奕澜漫。<a id="a-AU"></a>若有旋转久方没尽。<a id="a-AV"></a>及旦看之获舍利一枚。<a id="a-AW"></a>殊大于粒。<a id="a-AX"></a>光明鲜洁。<a id="a-AY"></a>更细寻视又获七粒。<a id="a-AZ"></a>总置盘水。<a id="a-Aa"></a>一枚独转绕余七粒。<a id="a-Ab"></a>各放光明炫耀人目。<a id="a-Ac"></a>琮等以所感瑞具状上闻。</p>
  <p id="aAd">敕使常侍王君德等送绢三千匹令造朕等身阿育王像。<a id="a-Ae"></a>余者修补故塔。<a id="a-Af"></a>仍以像在塔内。<a id="a-Ag"></a>可即开发出佛舍利以流福慧。<a id="a-Ah"></a>又。</p>
  <p id="aAi">敕僧智琮慧辩。<a id="a-Aj"></a>鸿胪给名住会昌寺。<a id="a-Ak"></a>初开舍利二十余人同共下凿。<a id="a-Al"></a>及获舍利诸人并见唯一人不见。<a id="a-Am"></a>其人懊恼自拔头发苦心邀请。<a id="a-An"></a>乃置舍利于掌。<a id="a-Ao"></a>虽觉其重不见如初。<a id="a-Ap"></a>由是诸人恐不见骨不敢睹光。<a id="a-Aq"></a>寺东云龙坊人。<a id="a-Ar"></a>敕使未至前数日。<a id="a-As"></a>望寺塔上有赤色光周照远近。<a id="a-At"></a>或见如虹直上至天。<a id="a-Au"></a>或见光照寺城内赤如昼。<a id="a-Av"></a>旦具以闻寺僧叹讶曰。<a id="a-Aw"></a>舍利不久应开。<a id="a-Ax"></a>此瑞如贞观不异。<a id="a-Ay"></a>其舍利形状如小指。<a id="a-Az"></a>初骨长可二寸。<a id="a-B0"></a>内孔正方外楞亦尔。<a id="a-B1"></a>下乎上渐内外光净。<a id="a-B2"></a>以指内孔恰得受指。<a id="a-B3"></a>便得胜戴以示大众。<a id="a-B4"></a>至于光相变现不可常准。<a id="a-B5"></a>于时京邑内外道俗连接二百里间。<a id="a-B6"></a>往来相续皆称佛德。<a id="a-B7"></a>一代光华。<a id="a-B8"></a>京师慈恩寺僧慧满。<a id="a-B9"></a>在塔行道。<a id="a-BA"></a>忽见绮井覆海下。<a id="a-BB"></a>一双眼睛光明殊大。<a id="a-BC"></a>通召道俗同视亦然。<a id="a-BD"></a>皆慑然丧胆。<a id="a-BE"></a>更不敢重视。<a id="a-BF"></a>至显庆五年春三月下。</p>
  <p id="aBG">敕请舍利往东都入内供养。<a id="a-BH"></a>时西域又献佛束顶骨至京师。<a id="a-BI"></a>人或见者。<a id="a-BJ"></a>高五寸阔四寸许。<a id="a-BK"></a>黄紫色。<a id="a-BL"></a>又追京师僧七人往东都入内行道。</p>
  <p id="aBM">敕以舍利及顶骨出示行僧道曰。<a id="a-BN"></a>此佛真身。<a id="a-BO"></a>僧等可顶戴供养。<a id="a-BP"></a>经一宿还收入内。</p>
  <p id="aBQ">皇后舍所寝衣帐准价千匹绢。<a id="a-BR"></a>为舍利造金棺银椁。<a id="a-BS"></a>雕镂穷奇。<a id="a-BT"></a>以龙朔二年送还本塔。<a id="a-BU"></a>至二月十五日。<a id="a-BV"></a>京师诸僧与塔寺僧及官人等无数千人。<a id="a-BW"></a>共下舍利于石室揜之。<a id="a-BX"></a>俟三十年后非余所知。<a id="a-BY"></a>至后开瑞冀补兹处。</p>
  <p id="aBZ">岐州岐山县华阳乡王庄村有人。<a id="a-Ba"></a>姓凭名玄嗣。<a id="a-Bb"></a>先来粗犷殊不信敬。<a id="a-Bc"></a>母兄承舍利从东都来将欲藏揜。<a id="a-Bd"></a>嗣不许往。<a id="a-Be"></a>母兄不用其语至舍利所礼拜还家。<a id="a-Bf"></a>玄嗣怒曰。<a id="a-Bg"></a>此有何验而往礼之。<a id="a-Bh"></a>若舍利有功德者。<a id="a-Bi"></a>我家中佛像亦有功德。<a id="a-Bj"></a>即取佛像烧之。<a id="a-Bk"></a>竟有何验。<a id="a-Bl"></a>母兄救之。<a id="a-Bm"></a>已烧下半玄嗣忽倒不觉暴死。<a id="a-Bn"></a>经三日始活。<a id="a-Bo"></a>说云。<a id="a-Bp"></a>忽到一处似是地狱。<a id="a-Bq"></a>有大鸟飞来啄睛啖舌入大火坑。<a id="a-Br"></a>烧烙困苦觉身痒闷。<a id="a-Bs"></a>以手摩面眉发随落。<a id="a-Bt"></a>目看大地全无精光。<a id="a-Bu"></a>亲属傍看皆知罪验。<a id="a-Bv"></a>诸人语曰。<a id="a-Bw"></a>汝自造罪无可代者。<a id="a-Bx"></a>玄嗣神识不与人同。<a id="a-By"></a>但曰。<a id="a-Bz"></a>火烧我心。<a id="a-C0"></a>以取道士之语。<a id="a-C1"></a>教吾不信。<a id="a-C2"></a>傍佛之罪。<a id="a-C3"></a>今殃着身。<a id="a-C4"></a>东西驰走又被打拍。<a id="a-C5"></a>怕惧号哭。<a id="a-C6"></a>但惟叩头弹指忏悔乞命。<a id="a-C7"></a>而昼夜号走不曾暂住。<a id="a-C8"></a>至二月十三日。<a id="a-C9"></a>亲属哀愍请僧忏悔乞愿造像。<a id="a-CA"></a>又将至塔所。<a id="a-CB"></a>于时京邑大德极多。<a id="a-CC"></a>时行虔法师为众说法。<a id="a-CD"></a>裴尚宫比丘尼等数百俗人士女。<a id="a-CE"></a>向有万人。<a id="a-CF"></a>咸见玄嗣五体投地对舍利前号哭自扑至诚忏悔不信之罪。<a id="a-CG"></a>又忏犯尼净行打骂众僧盗食僧果。<a id="a-CH"></a>自忏已后眠梦稍安。<a id="a-CI"></a>大患仍自不差。<a id="a-CJ"></a>未经一年方死。</p>
  <p id="aCK">其佛顶骨用珍宝赎之。<a id="a-CL"></a>计直四千匹绢。<a id="a-CM"></a>遂依其数以彩练酬之。<a id="a-CN"></a>顶骨今现在内供养。<a id="a-CO"></a>即是螺髻束发小顶骨。<a id="a-CP"></a>然大顶骨犹未至此。</p>
  <p id="aCQ">益州郭下福感寺塔者。<a id="a-CR"></a>在州郭下城西。<a id="a-CS"></a>本名大石。<a id="a-CT"></a>相传云。<a id="a-CU"></a>是鬼神奉育王教。<a id="a-CV"></a>西山取大石为塔基。<a id="a-CW"></a>舍利在其中。<a id="a-CX"></a>故名大石也。<a id="a-CY"></a>隋蜀王秀作镇井。<a id="a-CZ"></a>络闻之令人掘凿。<a id="a-Ca"></a>全是一石。<a id="a-Cb"></a>寻缝至泉不见其际。<a id="a-Cc"></a>风雨暴至。<a id="a-Cd"></a>人有于石傍凿取一片将出。<a id="a-Ce"></a>乃是瑿玉。<a id="a-Cf"></a>问于识宝商云。<a id="a-Cg"></a>此是真瑿玉。<a id="a-Ch"></a>世中希有。<a id="a-Ci"></a>隋初有诜律师。<a id="a-Cj"></a>见此古迹于上起九级木浮图。<a id="a-Ck"></a>今见在焉。</p>
  <p id="aCl">益州旱涝。<a id="a-Cm"></a>官人祈雨。<a id="a-Cn"></a>必于此塔。<a id="a-Co"></a>祈即有应。<a id="a-Cp"></a>奇特感征。<a id="a-Cq"></a>故名福感寺。<a id="a-Cr"></a>近有人盗铃将下三级。<a id="a-Cs"></a>有神擎栌斗起以压贼髀内中。<a id="a-Ct"></a>其人被压。<a id="a-Cu"></a>唱呼寺僧为射斗起方得脱出。<a id="a-Cv"></a>至永徽元年。<a id="a-Cw"></a>有王颜子者剽掠有名。<a id="a-Cx"></a>夜上相轮取博山将下至底级。<a id="a-Cy"></a>两柱忽夹之。<a id="a-Cz"></a>求出不得。<a id="a-D0"></a>渐渐急困见有。<a id="a-D1"></a>胡僧曰。<a id="a-D2"></a>可大唱贼不尔死矣。<a id="a-D3"></a>即唱数声。<a id="a-D4"></a>寺僧闻救方得拔出。<a id="a-D5"></a>至贞观年初地大振动。<a id="a-D6"></a>此塔摇扬将欲欲摧倒。<a id="a-D7"></a>于时郭下无数人来。<a id="a-D8"></a>忽见四神形如塔量。<a id="a-D9"></a>各以背靠塔之四面。<a id="a-DA"></a>乍欹乍侧率以免坏。<a id="a-DB"></a>观瑞道俗叹未曾有。<a id="a-DC"></a>塔上露盘犹来小短不称塔形。<a id="a-DD"></a>有一人极豪侈多产业。<a id="a-DE"></a>见前灵瑞乃舍金三百两。<a id="a-DF"></a>共诸信者更造露盘。<a id="a-DG"></a>既成坼下至覆盆。<a id="a-DH"></a>香气蓬勃如云腾涌。<a id="a-DI"></a>流芳城邑。<a id="a-DJ"></a>七日乃歇。</p>
  <p id="aDK">益州晋源塔者。<a id="a-DL"></a>在州西南一百余里。<a id="a-DM"></a>今号为等泉寺。<a id="a-DN"></a>本名大石。<a id="a-DO"></a>其基本缘略亦同前。<a id="a-DP"></a>寻诸古塔其相不同。<a id="a-DQ"></a>岂非当部鬼神情有所乐。<a id="a-DR"></a>案蜀三塔同一石。<a id="a-DS"></a>盖余不定准也。</p>
  <p id="aDT">州北百里雒县塔者。<a id="a-DU"></a>在县城北郭下宝兴寺中。<a id="a-DV"></a>本名大石。<a id="a-DW"></a>基相同前。<a id="a-DX"></a>隋初有天竺僧昙摩掘叉。<a id="a-DY"></a>远至东夏礼育王塔。<a id="a-DZ"></a>承蜀三塔又往礼拜。<a id="a-Da"></a>至雒县大石寺塔所。<a id="a-Db"></a>敬事已讫。<a id="a-Dc"></a>欲往成都宿两女驿。<a id="a-Dd"></a>将旦闻左右行动声。<a id="a-De"></a>又曰。<a id="a-Df"></a>是何人耶。<a id="a-Dg"></a>妄相恐动。<a id="a-Dh"></a>空中应曰。<a id="a-Di"></a>有十二神王从本国来。<a id="a-Dj"></a>所在之处拥护法师。<a id="a-Dk"></a>明日当见成都塔。<a id="a-Dl"></a>今欲西还与师别耳。<a id="a-Dm"></a>又曰。<a id="a-Dn"></a>既能远送。<a id="a-Do"></a>何不见形。<a id="a-Dp"></a>神即见形。<a id="a-Dq"></a>叉为人善画。<a id="a-Dr"></a>便一一貌之。<a id="a-Ds"></a>既遍形隐。<a id="a-Dt"></a>及至成都礼大石塔讫。<a id="a-Du"></a>诜律师乃依图刻木为十二神像庄饰在于塔下。<a id="a-Dv"></a>今犹见在。</p>
  <p id="aDw">益州郭下法成寺有沙门道卓。<a id="a-Dx"></a>是名僧也。<a id="a-Dy"></a>大业初雒县寺塔。<a id="a-Dz"></a>无人修葺才有下基。<a id="a-E0"></a>卓乃率化四部造木浮图。<a id="a-E1"></a>庄饰备矣。<a id="a-E2"></a>塔为龙护。<a id="a-E3"></a>居在西南角井中。<a id="a-E4"></a>时有相现。<a id="a-E5"></a>侧有三池莫知深浅。<a id="a-E6"></a>三龙居之人莫临视。<a id="a-E7"></a>贞观十三年。<a id="a-E8"></a>三龙大斗雷霆振击。<a id="a-E9"></a>水火交飞久之乃静。<a id="a-EA"></a>塔如本住人皆拾取龙毛长三尺许。<a id="a-EB"></a>黄赤可爱。</p>
  <p id="aEC">郑州超化寺塔者。<a id="a-ED"></a>在州西南百余里密县界。<a id="a-EE"></a>在县东南十五里。<a id="a-EF"></a>塔在寺东南角。<a id="a-EG"></a>其北连寺方十五步许。<a id="a-EH"></a>其寺塔基在淖泥之上。<a id="a-EI"></a>西面有五六泉。<a id="a-EJ"></a>南面亦有。<a id="a-EK"></a>皆孔方三尺。<a id="a-EL"></a>腾涌沸出流溢成川。<a id="a-EM"></a>泉上皆有安柏柱。<a id="a-EN"></a>铺在泥水上。<a id="a-EO"></a>以炭沙石灰次而重填。<a id="a-EP"></a>最上以大方石可如八尺床编次铺之。<a id="a-EQ"></a>四面细腰。<a id="a-ER"></a>长一尺五寸。<a id="a-ES"></a>深五寸。<a id="a-ET"></a>生铁固之。<a id="a-EU"></a>近有人试发一石。<a id="a-EV"></a>下有石灰乃至柏团。<a id="a-EW"></a>便抽一团。<a id="a-EX"></a>长三丈。<a id="a-EY"></a>径四尺。<a id="a-EZ"></a>现在。<a id="a-Ea"></a>自非轮王表塔神功所为。<a id="a-Eb"></a>何能辨此基构。<a id="a-Ec"></a>终古不见其俦也。<a id="a-Ed"></a>今于上架塔二重。<a id="a-Ee"></a>塔南大泉涌沸鼓怒绝无水声。<a id="a-Ef"></a>岂非神化所致也。<a id="a-Eg"></a>有幽州僧道严者。<a id="a-Eh"></a>姓李氏。<a id="a-Ei"></a>形极奇伟。<a id="a-Ej"></a>本入隋炀四道场。<a id="a-Ek"></a>后从俗服。<a id="a-El"></a>今年一百五岁。<a id="a-Em"></a>独住深山。<a id="a-En"></a>每年七日来此塔上尽力供养。<a id="a-Eo"></a>严怪其泉流涌注无声。<a id="a-Ep"></a>乃遣善水昆仑入泉寻讨。<a id="a-Eq"></a>但见石柱罗列不测其际。<a id="a-Er"></a>中有宝塔。<a id="a-Es"></a>可高三尺。<a id="a-Et"></a>独立空中。<a id="a-Eu"></a>四面水围凝然而住。<a id="a-Ev"></a>竟不至塔所。<a id="a-Ew"></a>考其原始莫测其由。<a id="a-Ex"></a>时俗所传育王所立。<a id="a-Ey"></a>隋祖已来寺塔现在。</p>
  <p id="aEz">怀州妙乐寺塔者。<a id="a-F0"></a>在州东武陟县西七里妙乐寺中。<a id="a-F1"></a>见有五级白浮图。<a id="a-F2"></a>塔方可十五步。<a id="a-F3"></a>并是侧石编砌。<a id="a-F4"></a>石长五尺阔三寸。<a id="a-F5"></a>以下鳞次葺之极细密。<a id="a-F6"></a>道俗目见咸惊讶其神鬼所造。<a id="a-F7"></a>其下不测其底。<a id="a-F8"></a>古老相传。<a id="a-F9"></a>塔从地涌出。<a id="a-FA"></a>下有大水。<a id="a-FB"></a>莫委真虚。<a id="a-FC"></a>有刺史疑僧滥饰。<a id="a-FD"></a>乃使人傍基掘下。<a id="a-FE"></a>至泉源犹不见其际。</p>
  <p id="aFF">魏州临黄塔者。<a id="a-FG"></a>在县西三十里。<a id="a-FH"></a>本名舍利寺。<a id="a-FI"></a>今为尼住。<a id="a-FJ"></a>基塔见在。<a id="a-FK"></a>三边有水。<a id="a-FL"></a>惟西开路。<a id="a-FM"></a>基构编石。<a id="a-FN"></a>从水底上莲华弥满于三面。<a id="a-FO"></a>其水际深人皆怯入。<a id="a-FP"></a>传云。<a id="a-FQ"></a>舍利塔在其水内空中。<a id="a-FR"></a>如郑州者。<a id="a-FS"></a>今改为冀州大都督府。</p>
  <p id="aFT">齐州临济县东有甎塔。<a id="a-FU"></a>云是志公所营。<a id="a-FV"></a>四面石兽拥嵷惊人。<a id="a-FW"></a>周灭法时令人百千用力挽出。<a id="a-FX"></a>终不可脱。<a id="a-FY"></a>亦无有损。<a id="a-FZ"></a>今现在焉。</p>
  <p id="aFa">益州城南空慧寺内金藏有穴在寺。<a id="a-Fb"></a>近有道士。<a id="a-Fc"></a>素知有藏来就守寺神乞。<a id="a-Fd"></a>神令入穴取得二斗金粟。<a id="a-Fe"></a>依言即入。<a id="a-Ff"></a>唯见地下金瓮行行相对莫测其边。<a id="a-Fg"></a>寺僧通知无敢侵者。</p>
  <p id="aFh">坊州玉华宫寺南二十里许大高岭。<a id="a-Fi"></a>俗号檀台山。<a id="a-Fj"></a>上有古塔基甚宏壮。<a id="a-Fk"></a>面方四十三尺。<a id="a-Fl"></a>上有一层甎身。<a id="a-Fm"></a>四面开户。<a id="a-Fn"></a>石门高七尺余。<a id="a-Fo"></a>广五尺余。<a id="a-Fp"></a>傍有破甎无数。<a id="a-Fq"></a>古老传云。<a id="a-Fr"></a>昔周文王于此游猎。<a id="a-Fs"></a>见有沙门执锡持钵山头立住。<a id="a-Ft"></a>唤下不来。<a id="a-Fu"></a>王遣往捉。<a id="a-Fv"></a>将至不见。<a id="a-Fw"></a>远看仍在。<a id="a-Fx"></a>乃敕掘所立处。<a id="a-Fy"></a>深三丈获得钵杖而已。<a id="a-Fz"></a>王重之为圣。<a id="a-G0"></a>故为起甎塔一十三级。<a id="a-G1"></a>左侧村墟常闻钟声。<a id="a-G2"></a>至龙朔元年。<a id="a-G3"></a>京师大慈恩寺沙门慧贵法师。<a id="a-G4"></a>闻之便往。<a id="a-G5"></a>又闻钟声。<a id="a-G6"></a>慷慨古迹将事修理。<a id="a-G7"></a>恨无泉水怀惑犹豫。<a id="a-G8"></a>贵又感祥云。<a id="a-G9"></a>护塔善神曰。<a id="a-GA"></a>可即经始不劳疑虑。<a id="a-GB"></a>又感异僧曰。<a id="a-GC"></a>我是南方净土菩萨。<a id="a-GD"></a>行化至此。<a id="a-GE"></a>云是塔自古至今己经四造。<a id="a-GF"></a>勿辞劳倦。<a id="a-GG"></a>功用必成。<a id="a-GH"></a>唯须牢作。<a id="a-GI"></a>不事华侈。<a id="a-GJ"></a>三层便止。<a id="a-GK"></a>贵闻此告亲事经营。<a id="a-GL"></a>塔侧古窑三十余所。<a id="a-GM"></a>犹有熟甎填满。<a id="a-GN"></a>更寻塔南川中。<a id="a-GO"></a>乃是古寺。<a id="a-GP"></a>背山面水。<a id="a-GQ"></a>一期幽栖之胜地也。<a id="a-GR"></a>自未修前钟声时至。<a id="a-GS"></a>恰今营构依时发声。<a id="a-GT"></a>三下长打如今集僧上堂方法。</p>
  <p id="aGU">龙朔三年掘得古铭云。<a id="a-GV"></a>周保定年塔崩。<a id="a-GW"></a>塔初成时南望见渭。<a id="a-GX"></a>又云。<a id="a-GY"></a>置塔经四百余年崩。<a id="a-GZ"></a>计周保定至开皇元年得二十年。<a id="a-Ga"></a>开皇至龙朔初得八十一年。<a id="a-Gb"></a>又讨铭记四百年后始崩。<a id="a-Gc"></a>则塔是后汉时所造。<a id="a-Gd"></a>后周无滥文者。<a id="a-Ge"></a>前周大遥。<a id="a-Gf"></a>未知古老所传。<a id="a-Gg"></a>周文是何帝代。<a id="a-Gh"></a>但知塔甎巨万。<a id="a-Gi"></a>终非下俗所立耳。</p>
  <p id="aGj">江州庐山有三石梁。<a id="a-Gk"></a>长数十丈广不及尺。<a id="a-Gl"></a>下望无底。<a id="a-Gm"></a>晋咸康年中。<a id="a-Gn"></a>庾亮为江州。<a id="a-Go"></a>登山过梁。<a id="a-Gp"></a>见老公殊伟厦屋崇峻玉堂眩目奇塔崇竦。<a id="a-Gq"></a>莫测是何。<a id="a-Gr"></a>循绕久之。<a id="a-Gs"></a>终非人宅。<a id="a-Gt"></a>乃拜谢而返。</p>
  <p id="aGu">唐贞观二十一年。<a id="a-Gv"></a>荆州大兴国寺塔西南柱。<a id="a-Gw"></a>无故有声。<a id="a-Gx"></a>人往看之。<a id="a-Gy"></a>乃见有金铜佛头出。<a id="a-Gz"></a>如是日日渐出经三夕方尽。<a id="a-H0"></a>长六寸许。<a id="a-H1"></a>是立佛。<a id="a-H2"></a>道俗咸异之。</p>
  <p id="aH3">高丽辽东城傍塔者。<a id="a-H4"></a>古老传云。<a id="a-H5"></a>往昔高丽圣王出现按行国界。<a id="a-H6"></a>次至此城见五色云覆地。<a id="a-H7"></a>即往云中有僧执锡住立。<a id="a-H8"></a>既至便灭。<a id="a-H9"></a>远看还见。<a id="a-HA"></a>傍有土塔三重。<a id="a-HB"></a>上如覆釜。<a id="a-HC"></a>不知是何。<a id="a-HD"></a>更往觅僧。<a id="a-HE"></a>唯有荒草。<a id="a-HF"></a>掘深一丈得杖并履。<a id="a-HG"></a>又掘得铭。<a id="a-HH"></a>上有胡书。<a id="a-HI"></a>侍臣识之。<a id="a-HJ"></a>云是佛塔。<a id="a-HK"></a>王委曲问。<a id="a-HL"></a>答曰。<a id="a-HM"></a>汉国有之。<a id="a-HN"></a>彼名蒲图。<a id="a-HO"></a>王因生信起木塔七重。<a id="a-HP"></a>后佛教始至。<a id="a-HQ"></a>具知始末。<a id="a-HR"></a>今更增高。<a id="a-HS"></a>本塔朽坏。<a id="a-HT"></a>斯则育王所统一阎浮洲处处立塔。<a id="a-HU"></a>不足可怪。<a id="a-HV"></a>倭国在此洲外大海中。<a id="a-HW"></a>岠会稽万余里。<a id="a-HX"></a>隋大业初彼国官人会丞来此学问。<a id="a-HY"></a>内外博知。<a id="a-HZ"></a>至贞观五年。<a id="a-Ha"></a>共本国道俗七人方还倭国。<a id="a-Hb"></a>未去之时。<a id="a-Hc"></a>京内大德每问彼国佛法之事。<a id="a-Hd"></a>因问云。<a id="a-He"></a>阿育王依经所说。<a id="a-Hf"></a>佛入涅槃一百年后出世。<a id="a-Hg"></a>取佛八国舍利。<a id="a-Hh"></a>使诸鬼神一亿家为一佛塔。<a id="a-Hi"></a>造八万四千塔。<a id="a-Hj"></a>遍阎浮洲。<a id="a-Hk"></a>彼国佛法晚至。<a id="a-Hl"></a>未知已前有阿育王塔不。<a id="a-Hm"></a>会承答曰。<a id="a-Hn"></a>彼国文字不说无所承据。<a id="a-Ho"></a>然验其灵迹则有所归。<a id="a-Hp"></a>故彼土人开发土地。<a id="a-Hq"></a>往往得古塔灵盘。<a id="a-Hr"></a>佛诸仪相数放神光。<a id="a-Hs"></a>种种奇瑞详此嘉应。<a id="a-Ht"></a>故知先有也。</p>
  <p id="aHu">西域志云。<a id="a-Hv"></a>罽宾国广崇佛教。<a id="a-Hw"></a>其都城内有寺名汉寺。<a id="a-Hx"></a>昔日汉使向彼因立浮图。<a id="a-Hy"></a>以石构成。<a id="a-Hz"></a>高百尺。<a id="a-I0"></a>道俗虔恭异于殊常。<a id="a-I1"></a>寺中有佛顶骨。<a id="a-I2"></a>亦有佛发。<a id="a-I3"></a>色青螺文。<a id="a-I4"></a>以七宝装之盛以金匣。<a id="a-I5"></a>王都城西北有王寺。<a id="a-I6"></a>寺内有释迦菩萨幼年龀齿。<a id="a-I7"></a>长一寸。<a id="a-I8"></a>次其西南有王妃寺。<a id="a-I9"></a>寺有金铜浮图。<a id="a-IA"></a>高百尺。<a id="a-IB"></a>其浮图中有舍利骨。<a id="a-IC"></a>每以六斋日夜放光明。<a id="a-ID"></a>照烛绕承露盘。<a id="a-IE"></a>至其达曙。</p>
  <p id="aIF">西域志云。<a id="a-IG"></a>波斯匿王都城东百里大海边有大塔。<a id="a-IH"></a>塔中有小塔。<a id="a-II"></a>高一丈二尺。<a id="a-IJ"></a>装众宝饰之。<a id="a-IK"></a>夜中每有光曜如大火聚。<a id="a-IL"></a>云佛般泥洹五百岁后。<a id="a-IM"></a>龙树菩萨入大海化龙王。<a id="a-IN"></a>龙王以此宝塔奉献龙树。<a id="a-IO"></a>龙树受已将施此国。<a id="a-IP"></a>王便起大塔以覆其上。<a id="a-IQ"></a>自昔以来有人求愿者。<a id="a-IR"></a>皆叩头烧香奉献华盖。<a id="a-IS"></a>其华盖从地自起徘徊渐上。<a id="a-IT"></a>当塔直上乃至空中。<a id="a-IU"></a>经一宿变灭。<a id="a-IV"></a>不知所在。</p>
  <p id="aIW">西域志云。<a id="a-IX"></a>龙树菩萨于波罗柰国造塔七百所。<a id="a-IY"></a>自余凡圣造者无量。<a id="a-IZ"></a>直于禅连河上建塔千有余所。<a id="a-Ia"></a>五年一设无遮大会。</p>
  <p id="aIb">西域乾陀罗城东南七里有雀离浮图。<a id="a-Ic"></a>推其本缘乃是如来在世之时。<a id="a-Id"></a>与诸弟子游化此土指城东曰。<a id="a-Ie"></a>我入涅槃后二百年。<a id="a-If"></a>有国王名迦尼色迦。<a id="a-Ig"></a>在此处起浮图。<a id="a-Ih"></a>佛入涅槃后二百年。<a id="a-Ii"></a>有国王字迦尼色迦。<a id="a-Ij"></a>出游城东。<a id="a-Ik"></a>见四童子垒牛粪为塔。<a id="a-Il"></a>可高三尺。<a id="a-Im"></a>俄然即失矣。<a id="a-In"></a>王怪此童子。<a id="a-Io"></a>即作塔笼之。<a id="a-Ip"></a>粪塔渐高挺出于外。<a id="a-Iq"></a>去地四百尺。<a id="a-Ir"></a>然后始定。<a id="a-Is"></a>王更广塔基。<a id="a-It"></a>三百余步。<a id="a-Iu"></a>从地构木始得齐等。<a id="a-Iv"></a>上有铁枨。<a id="a-Iw"></a>高三百尺。<a id="a-Ix"></a>金盘十三重。<a id="a-Iy"></a>沓去地七百尺。<a id="a-Iz"></a>施功既讫粪塔如初。<a id="a-J0"></a>在大塔南三百步。<a id="a-J1"></a>时有婆罗门不信是粪。<a id="a-J2"></a>以手探之遂作一孔。<a id="a-J3"></a>年岁虽久粪犹不烂。<a id="a-J4"></a>以香埿填孔不可充满。<a id="a-J5"></a>今有天宫笼盖之。<a id="a-J6"></a>雀离浮图。<a id="a-J7"></a>自作已来三为天火所灾。<a id="a-J8"></a>国王修之还复如本。<a id="a-J9"></a>父老云。<a id="a-JA"></a>此浮图天火七烧佛法当灭。<a id="a-JB"></a>塔内佛事悉是金玉。<a id="a-JC"></a>千变万化难得而称。<a id="a-JD"></a>旭日始开则金盘晃朗。<a id="a-JE"></a>微风暂发则宝铎铿锵。</p>
  <p id="aJF">西域浮图最为第一。</p>
  <p id="aJG">雀离浮图南五十步有一石塔。<a id="a-JH"></a>其形正直。<a id="a-JI"></a>举高二丈。<a id="a-JJ"></a>甚有神变。<a id="a-JK"></a>能与世人表作吉凶之征。<a id="a-JL"></a>以指触之。<a id="a-JM"></a>若吉者金铃鸣应。<a id="a-JN"></a>若凶者假令人摇亦不肯鸣。<a id="a-JO"></a>宣师住持感应云。<a id="a-JP"></a>律师问四天王。<a id="a-JQ"></a>世尊舍利阇维始了。<a id="a-JR"></a>舍利灰石当置几塔。<a id="a-JS"></a>天人龙鬼各得分不。<a id="a-JT"></a>答曰。<a id="a-JU"></a>人得八分。<a id="a-JV"></a>天得三分。<a id="a-JW"></a>龙得十二分。<a id="a-JX"></a>灰石分三分。<a id="a-JY"></a>鬼神得二分。<a id="a-JZ"></a>修罗得三分。<a id="a-Ja"></a>力士得一分。<a id="a-Jb"></a>汝等天人龙神慎勿起诤。<a id="a-Jc"></a>此是世尊教。</p>
  <p id="aJd">又问。<a id="a-Je"></a>世尊僧伽梨当置何处。<a id="a-Jf"></a>钵盂锡杖复置何处。<a id="a-Jg"></a>答曰。<a id="a-Jh"></a>世尊伽梨付嘱坚疾天令善护持。<a id="a-Ji"></a>钵盂锡杖付嘱频伽天随在供养。<a id="a-Jj"></a>世尊僧伽梨先遣在只桓。<a id="a-Jk"></a>十二年中住。<a id="a-Jl"></a>钵盂在鹫头山。<a id="a-Jm"></a>十五年中住。<a id="a-Jn"></a>锡杖在龙泉。<a id="a-Jo"></a>四十年中住。</p>
  <p id="aJp">又问。<a id="a-Jq"></a>伽梨钵杖等何故历年住耶。<a id="a-Jr"></a>答曰。<a id="a-Js"></a>佛告我言。<a id="a-Jt"></a>初度比丘尼损我正法。<a id="a-Ju"></a>又为末世多恶比丘贮畜不净物不受持三依毁灭正法故。<a id="a-Jv"></a>令僧伽梨等六年住僧戒坛。<a id="a-Jw"></a>六年住尼戒坛。<a id="a-Jx"></a>令正法久住。</p>
  <p id="aJy">又问。<a id="a-Jz"></a>何故伽梨分为二处住耶。<a id="a-K0"></a>答曰。<a id="a-K1"></a>亦为末世恶比丘比丘尼等不受持衣多犯禁戒无有威德。<a id="a-K2"></a>是故世尊令将伽梨六年住戒坛。<a id="a-K3"></a>令招威德天人龙神敬佛意故不嫌比丘比丘尼。<a id="a-K4"></a>伽梨六年住戒坛。<a id="a-K5"></a>亦为恶尼令修行八敬供养比丘勿起淫意修持净行。<a id="a-K6"></a>令诸鬼神敬顺佛意。<a id="a-K7"></a>日夜六时来至伽蓝拥护尼众。<a id="a-K8"></a>故住六年。</p>
  <p id="aK9">又问。<a id="a-KA"></a>何故佛钵在灵鹫山十五年住。<a id="a-KB"></a>答曰。<a id="a-KC"></a>世尊未涅槃前在鹫山精舍。<a id="a-KD"></a>分析白豪光明以为百千分。<a id="a-KE"></a>留一分光施末法弟子。<a id="a-KF"></a>若持戒若破戒。<a id="a-KG"></a>乃至天龙鬼神等。<a id="a-KH"></a>于如来法中能作一念善者。<a id="a-KI"></a>施此光明。<a id="a-KJ"></a>世尊初成道时。<a id="a-KK"></a>四天王奉佛石钵。<a id="a-KL"></a>唯世尊得用。<a id="a-KM"></a>余人不能持用。<a id="a-KN"></a>如来灭度后安鹫山。<a id="a-KO"></a>与白豪光共为利益。<a id="a-KP"></a>于末法中当随佛钵。<a id="a-KQ"></a>于他方国施比丘食。<a id="a-KR"></a>及以天龙等众随顺佛意。<a id="a-KS"></a>纵造非法终不见过。</p>
  <p id="aKT">又问。<a id="a-KU"></a>何故十五年在鹫头精舍。<a id="a-KV"></a>答曰。<a id="a-KW"></a>初住五年者。<a id="a-KX"></a>欲表诸比丘令观五阴得证三昧。<a id="a-KY"></a>十年者。<a id="a-KZ"></a>欲令解了诸法得百法门。<a id="a-Ka"></a>自此随缘流行诸国。<a id="a-Kb"></a>乃至法灭也。</p>
  <p id="aKc">又问。<a id="a-Kd"></a>何故锡杖在于龙窟中四十年住耶。<a id="a-Ke"></a>答曰。<a id="a-Kf"></a>为护诸外道及伏烦恼恶龙破诸结使开寤大乘四谛法轮。<a id="a-Kg"></a>如来去世后。<a id="a-Kh"></a>四十年中有飞行罗刹。<a id="a-Ki"></a>能说毗尼藏及十二部经。<a id="a-Kj"></a>诈为善比丘食诸持戒者。<a id="a-Kk"></a>日别四百。<a id="a-Kl"></a>为断此恶故镇龙窟。<a id="a-Km"></a>复令正法增住四百年。<a id="a-Kn"></a>复令像法增住千五百年。<a id="a-Ko"></a>复令末法增住二万年。</p>
  <p id="aKp">尔时大梵天王。<a id="a-Kq"></a>来至世尊所白佛言。<a id="a-Kr"></a>如来初踰城至洴沙王国。<a id="a-Ks"></a>问树神道。<a id="a-Kt"></a>树神请佛至宫已白佛言。<a id="a-Ku"></a>我受此神身经二十大劫。<a id="a-Kv"></a>过去诸佛皆来至此。<a id="a-Kw"></a>我此宫中有过去诸佛四牙一千四塔。<a id="a-Kx"></a>我今请佛。<a id="a-Ky"></a>昔为童子时龀牙四枚。<a id="a-Kz"></a>请佛垂慈赐我四牙。<a id="a-L0"></a>欲造塔供养。<a id="a-L1"></a>佛即许之。<a id="a-L2"></a>即告阿难。<a id="a-L3"></a>汝往父王所。<a id="a-L4"></a>从彼典藏臣取我四牙。<a id="a-L5"></a>阿难依命即取。<a id="a-L6"></a>佛告树神令留一牙。<a id="a-L7"></a>与汝供养。<a id="a-L8"></a>汝可造塔并写我经教。<a id="a-L9"></a>我令四弟子在塔入灭尽定守我牙塔。<a id="a-LA"></a>尔时树神即将七宝来至世尊所。<a id="a-LB"></a>以神力故于一念顷即成四塔。<a id="a-LC"></a>高五十由旬。<a id="a-LD"></a>又造真珠楼观及以白银台。<a id="a-LE"></a>于此四塔内各造台观。<a id="a-LF"></a>具八万四千。<a id="a-LG"></a>既造台塔已待我涅槃后迦葉结集竟。<a id="a-LH"></a>当写我教令大毗尼藏安彼塔中。<a id="a-LI"></a>我留此塔。<a id="a-LJ"></a>汝好护持勿令损坏。<a id="a-LK"></a>至我涅槃时敕语文殊。<a id="a-LL"></a>我于三大劫修无量苦行。<a id="a-LM"></a>今得四牙已造塔安竟。<a id="a-LN"></a>令后末世法欲灭时。<a id="a-LO"></a>令作利益正法兴显。</p>
  <p id="aLP">佛告阿难。<a id="a-LQ"></a>我初成道时从河洗浴讫。<a id="a-LR"></a>我苦行六年手足爪甲不剪。<a id="a-LS"></a>皆长七寸许。<a id="a-LT"></a>时大梵天王见我爪甲长。<a id="a-LU"></a>手执七宝刀剪我手足爪甲。<a id="a-LV"></a>我将付父王令善护持。<a id="a-LW"></a>王既崩后转付典藏臣。<a id="a-LX"></a>汝可往至彼道。<a id="a-LY"></a>我须爪甲。<a id="a-LZ"></a>阿难依命取来至世尊所。<a id="a-La"></a>佛开函取爪甲。<a id="a-Lb"></a>普示大众。<a id="a-Lc"></a>我之手足二十爪甲。<a id="a-Ld"></a>犹如赤铜色。<a id="a-Le"></a>佛告大众。<a id="a-Lf"></a>汝等天人龙神等可将我爪甲当细熟现。<a id="a-Lg"></a>恐未来世中诸魔及外道。<a id="a-Lh"></a>别将相似物换我真甲。<a id="a-Li"></a>汝若疑非者。<a id="a-Lj"></a>当以金刚锤砧以甲置铁砧上以锤打击。<a id="a-Lk"></a>无片损者。<a id="a-Ll"></a>乃真我甲。<a id="a-Lm"></a>若以火烧炼变为金色。<a id="a-Ln"></a>出五色光上照有顶。<a id="a-Lo"></a>见此相者是我真爪甲也。</p>
  <p id="aLp">佛告文殊师利及四天王等。<a id="a-Lq"></a>从此末法后多诸恶比丘满阎浮提。<a id="a-Lr"></a>无有威德无有智慧。<a id="a-Ls"></a>至千四百年后。<a id="a-Lt"></a>汝将我十爪塔游历四天下。<a id="a-Lu"></a>一国住经七日。<a id="a-Lv"></a>如是周历已当至香山顶阿耨达池中。<a id="a-Lw"></a>金砂洲上。<a id="a-Lx"></a>住至千五百岁。<a id="a-Ly"></a>我此大千界八百亿国教初流行彼。<a id="a-Lz"></a>汝文殊师利分身变为国王。<a id="a-M0"></a>金刚齐菩萨分身为大臣。<a id="a-M1"></a>金刚幢菩萨分身为比丘。<a id="a-M2"></a>汝等三大士共流通我教。<a id="a-M3"></a>幸不生疲劳懈怠也。</p>
  <p id="aM4">又问。<a id="a-M5"></a>汉地塔寺古迹云何。<a id="a-M6"></a>答曰。<a id="a-M7"></a>今诸处塔寺多是古佛遗教基。<a id="a-M8"></a>育王表之福地不可轻也。<a id="a-M9"></a>今有名塔如常所闻。<a id="a-MA"></a>无名藏者随处亦有。<a id="a-MB"></a>如河西甘州郭中寺塔。<a id="a-MC"></a>下有古佛舍利。<a id="a-MD"></a>及河州灵严寺佛殿下亦有舍利。</p>
  <p id="aME">秦州麦积崖佛殿下舍利。<a id="a-MF"></a>山神藏之。<a id="a-MG"></a>此寺周穆王所造。<a id="a-MH"></a>名曰灵安寺。<a id="a-MI"></a>经四十年当有人出。<a id="a-MJ"></a>荆州长宁寺塔是育王所造。<a id="a-MK"></a>下有舍利。<a id="a-ML"></a>入地一丈余。<a id="a-MM"></a>石函五重盛碎身骨。<a id="a-MN"></a>益州三塔。</p>
  <p id="aMO">大石(今名福感)武誓(今名静乱)骆县(今名法成)并有神异。<a id="a-MP"></a>如别传说。</p>
  <p id="aMQ">又问杨都长干塔鄮县塔是育王造者。<a id="a-MR"></a>是事云何。<a id="a-MS"></a>答曰。<a id="a-MT"></a>是昔刘萨何感灵令往杨州上越城望见长干。<a id="a-MU"></a>有异气。<a id="a-MV"></a>因标掘得。<a id="a-MW"></a>如今传所明。<a id="a-MX"></a>道宣师问。<a id="a-MY"></a>若尔已有若干。<a id="a-MZ"></a>便有佛刹不。<a id="a-Ma"></a>答曰。<a id="a-Mb"></a>非刹干也。<a id="a-Mc"></a>干是地之长陇。<a id="a-Md"></a>名陇为干。<a id="a-Me"></a>塔遍长陇之侧。<a id="a-Mf"></a>书不云乎。<a id="a-Mg"></a>包括干越。<a id="a-Mh"></a>越地多有长陇也。</p>
  <p id="aMi">临海鄮县等者。<a id="a-Mj"></a>亦是育王古塔。<a id="a-Mk"></a>是贤劫佛者。<a id="a-Ml"></a>有迦葉佛臂骨。<a id="a-Mm"></a>非人所见。<a id="a-Mn"></a>从地踊出。<a id="a-Mo"></a>为开俗福也。</p>
  <p id="aMp">有罗汉将往铁围山留小塔。<a id="a-Mq"></a>其塔大有善神。<a id="a-Mr"></a>且现二鱼井中鳗[魚*黎]鱼护塔神也。<a id="a-Ms"></a>其侧有足迹石上者。<a id="a-Mt"></a>云是前三佛蹈处也。<a id="a-Mu"></a>昔周时。<a id="a-Mv"></a>此土大有人住。<a id="a-Mw"></a>故置此塔。</p>
  <p id="aMx">又问。<a id="a-My"></a>若尔周穆已后诸王建置塔时。<a id="a-Mz"></a>何为此土文记罕见。<a id="a-N0"></a>答曰。<a id="a-N1"></a>立塔为于前缘多是神灵所造。<a id="a-N2"></a>人有见者少。<a id="a-N3"></a>故文字少传。<a id="a-N4"></a>杨雄刘向寻于藏书。<a id="a-N5"></a>往往见有佛经。<a id="a-N6"></a>岂非秦前已有也。<a id="a-N7"></a>今衡岳南可六百里。<a id="a-N8"></a>在永州北有大川。<a id="a-N9"></a>东西五百余里。<a id="a-NA"></a>南北百余里。<a id="a-NB"></a>川中昔有人住数十万家。<a id="a-NC"></a>今生诸巨树。<a id="a-ND"></a>大者径二三丈。<a id="a-NE"></a>下无草木。<a id="a-NF"></a>深林可爱。<a id="a-NG"></a>中有大江。<a id="a-NH"></a>东流入湘江。<a id="a-NI"></a>寻涧觅之即得。<a id="a-NJ"></a>川南有谷。<a id="a-NK"></a>北出入谷。<a id="a-NL"></a>有方池四方砌石。<a id="a-NM"></a>水深龙居。<a id="a-NN"></a>有犯者辄雷震山谷。<a id="a-NO"></a>左侧多有山果橘柚阳梅之属。<a id="a-NP"></a>列植相次。<a id="a-NQ"></a>池南有育王大塔。<a id="a-NR"></a>石华捧之。<a id="a-NS"></a>上以石笼覆。<a id="a-NT"></a>与地平。<a id="a-NU"></a>塔东崖上具有碑。<a id="a-NV"></a>篆书可识之。<a id="a-NW"></a>登梯抄取足知立塔之由也。</p>
  <p id="aNX">衡山南大明师置寺处亦有古塔(云云)。<a id="a-NY"></a>其寺南北十余里。<a id="a-NZ"></a>七处八会流渠静院处处皆立。</p>
  <p id="aNa">又问。<a id="a-Nb"></a>诸神自在威力殊大。<a id="a-Nc"></a>至如蜀川三塔咸名大石。<a id="a-Nd"></a>人有掘者莫测其原。<a id="a-Ne"></a>至如秦川武功一塔。<a id="a-Nf"></a>古老相传。<a id="a-Ng"></a>名曰育王。<a id="a-Nh"></a>三十年中一度出现。<a id="a-Ni"></a>至贞观已来已两度出。<a id="a-Nj"></a>虽光瑞殊壮。<a id="a-Nk"></a>而舍利如指骨。<a id="a-Nl"></a>在石臼中。<a id="a-Nm"></a>如何陜陋若此。<a id="a-Nn"></a>答曰。<a id="a-No"></a>诸鬼神中贫富不定。<a id="a-Np"></a>各是往业。<a id="a-Nq"></a>如人不殊天中亦尔。<a id="a-Nr"></a>随其所有而用供养此塔(自下云云)</p>
  <p id="aNs">鼓山竹林寺名何代所出耶。<a id="a-Nt"></a>答曰。<a id="a-Nu"></a>是迦葉佛时造。<a id="a-Nv"></a>周穆王于中更重造寺。<a id="a-Nw"></a>穆王佛殿并及塑像。<a id="a-Nx"></a>至今现存。<a id="a-Ny"></a>山神从佛请五百罗汉住此寺中。<a id="a-Nz"></a>即今现有二十圣僧绕寺。<a id="a-O0"></a>左侧现有五万五通神仙。<a id="a-O1"></a>供养此寺僧(余事云云如前伽蓝验记)</p>
 </body>
</html>