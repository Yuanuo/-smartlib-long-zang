<!doctype html>
<html id="z3IBWjF1RS" data-ver="1286">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第六十七</h1>
  <h2 id="a2">怨苦篇第七十七</h2>
  <h2 id="a3">虫宇部第六</h2>
  <p id="a4">如禅秘要经云。<a id="a-5"></a>复次舍利弗。<a id="a-6"></a>若行者入禅定时。<a id="a-7"></a>欲觉起贪淫风。<a id="a-8"></a>动四百四脉。<a id="a-9"></a>从眼至身根。<a id="a-A"></a>一时动摇。<a id="a-B"></a>诸情闭塞动于心风使心颠狂。<a id="a-C"></a>因是发狂鬼魅所著。<a id="a-D"></a>昼夜思欲如救头然。<a id="a-E"></a>当疾治之。<a id="a-F"></a>治之法者。<a id="a-G"></a>教此行者观子藏。<a id="a-H"></a>子藏者。<a id="a-I"></a>在生藏下熟藏之上。<a id="a-J"></a>九十九重膜如死猪胞。<a id="a-K"></a>四百四脉从于子藏。<a id="a-L"></a>犹如树揩。<a id="a-M"></a>布散诸根如盛屎囊。<a id="a-N"></a>一千九百节似芭蕉叶。<a id="a-O"></a>八十户虫围绕周匝四百四脉及以子藏。<a id="a-P"></a>犹如马肠。<a id="a-Q"></a>直至产门如臂钏形。<a id="a-R"></a>团圆大小上圆下尖。<a id="a-S"></a>状如贝齿。<a id="a-T"></a>九十九重。<a id="a-U"></a>一一重间有四百四虫。<a id="a-V"></a>一一虫有十二头。<a id="a-W"></a>十二口人饮水时。<a id="a-X"></a>水精入脉布散诸虫。<a id="a-Y"></a>入毗罗虫顶直至产门。<a id="a-Z"></a>半月半月出不净水。<a id="a-a"></a>诸虫各吐犹如败脓。<a id="a-b"></a>入九十虫口中。<a id="a-c"></a>从十二虫六窍中出如败绛汁。<a id="a-d"></a>复有诸虫细于秋毫。<a id="a-e"></a>游戏其中。<a id="a-f"></a>诸男子等宿恶罪故。<a id="a-g"></a>四百四脉从眼根布散四支。<a id="a-h"></a>流注诸肠至生藏下熟藏之上。<a id="a-i"></a>肺脾肾脉于其两边。<a id="a-j"></a>各有六十四虫。<a id="a-k"></a>各十二头亦十二口。<a id="a-l"></a>綩绻相着状如指环。<a id="a-m"></a>盛青色脓如野猪精。<a id="a-n"></a>臭恶巨甚至藏阴处。<a id="a-o"></a>分为三支。<a id="a-p"></a>二九在上如芭蕉叶。<a id="a-q"></a>有一千二百脉。<a id="a-r"></a>一一脉中生于风虫。<a id="a-s"></a>细若秋毫。<a id="a-t"></a>似毗兰多鸟觜。<a id="a-u"></a>诸虫中生筋色虫(此虫形体似筯连持子藏能动诸脉吸精出入男虫青白女虫红赤)七万八千共相缠裹。<a id="a-v"></a>状如累环似瞿师罗鸟眼。<a id="a-w"></a>九十八脉上冲于心乃至顶髻。<a id="a-x"></a>诸男子等。<a id="a-y"></a>眼触于色。<a id="a-z"></a>风动心根。<a id="a-10"></a>四百四脉为风所使动转不停。<a id="a-11"></a>八十户虫一时张口。<a id="a-12"></a>眼出诸脓流注诸脉。<a id="a-13"></a>乃至虫顶诸虫崩动。<a id="a-14"></a>狂无所知。<a id="a-15"></a>触前女根男精青白。<a id="a-16"></a>是诸虫泪。<a id="a-17"></a>女精黄赤。<a id="a-18"></a>是诸虫脓。<a id="a-19"></a>九十八使所熏修法。<a id="a-1A"></a>八十户虫地水火风动作由此。<a id="a-1B"></a>佛告舍利弗。<a id="a-1C"></a>若有四众着惭愧衣服惭愧药。<a id="a-1D"></a>欲求解脱度世苦者当学此法。<a id="a-1E"></a>如饮甘露。<a id="a-1F"></a>学此法者想前子藏。<a id="a-1G"></a>乃至女根男子身分大小诸虫。<a id="a-1H"></a>张口竖耳。<a id="a-1I"></a>嗔目吐脓。<a id="a-1J"></a>以手反之置左膝端。<a id="a-1K"></a>数息令定一千九百九十九过。<a id="a-1L"></a>观此想成已置右膝端。<a id="a-1M"></a>如前观之。<a id="a-1N"></a>复以手反之用覆头上。<a id="a-1O"></a>令此诸虫众不净物先适两眼耳鼻及口无处不至。<a id="a-1P"></a>见此事已。<a id="a-1Q"></a>于好女色及好男色。<a id="a-1R"></a>乃至天子天女。<a id="a-1S"></a>若眼视之如见癞人那利创虫。<a id="a-1T"></a>如地狱箭半多罗鬼神状。<a id="a-1U"></a>如阿鼻地狱猛火热焰。<a id="a-1V"></a>应当谛观。<a id="a-1W"></a>自身他身是欲界一切众生身分不净皆悉如是。<a id="a-1X"></a>舍利弗。<a id="a-1Y"></a>汝今知不。<a id="a-1Z"></a>众生身根根本种子。<a id="a-1a"></a>悉不清净不可具说。<a id="a-1b"></a>但当数息一心观之。<a id="a-1c"></a>若服此药是大丈夫。<a id="a-1d"></a>天人之师调御人主。<a id="a-1e"></a>免欲淤泥。<a id="a-1f"></a>不为使水恩爱大河之所漂没。<a id="a-1g"></a>淫泆不祥幻色妖鬼之所娆害。<a id="a-1h"></a>当知是人未出生死。<a id="a-1i"></a>其身香洁如优波罗。<a id="a-1j"></a>人中香象龙王力士摩醯首罗所不能及。<a id="a-1k"></a>大力丈夫天人所敬。<a id="a-1l"></a>佛告舍利弗。<a id="a-1m"></a>汝好受持为四众说。<a id="a-1n"></a>慎勿忘失。<a id="a-1o"></a>时舍利弗及阿难等。<a id="a-1p"></a>闻佛所说欢喜奉行。</p>
  <p id="a1q">又正法念经云。<a id="a-1r"></a>比丘修行者。<a id="a-1s"></a>如实见身。<a id="a-1t"></a>从头至足循身观察。<a id="a-1u"></a>彼以闻慧。<a id="a-1v"></a>或以天眼。<a id="a-1w"></a>观髑髅内。<a id="a-1x"></a>自有虫行。<a id="a-1y"></a>名曰脑行。<a id="a-1z"></a>游行骨内生于脑中。<a id="a-20"></a>或行或住。<a id="a-21"></a>常食此脑。<a id="a-22"></a>复有诸虫住髑髅中。<a id="a-23"></a>若行若食还食髑髅。<a id="a-24"></a>复有发虫住于骨外食于发根。<a id="a-25"></a>以虫嗔故令发堕落。<a id="a-26"></a>复有耳虫住在耳中食耳中肉。<a id="a-27"></a>以虫嗔故令人耳痛。<a id="a-28"></a>或令耳聋。<a id="a-29"></a>复有鼻虫住在鼻中。<a id="a-2A"></a>食鼻中肉。<a id="a-2B"></a>以虫嗔故能令其人饮食不美脑涎流下。<a id="a-2C"></a>以虫食脑涎。<a id="a-2D"></a>是故令人饮食不美。<a id="a-2E"></a>复有脂虫生在脂中。<a id="a-2F"></a>住于脂中。<a id="a-2G"></a>常食人脂。<a id="a-2H"></a>以虫嗔故令人头痛。<a id="a-2I"></a>复有续虫生于节间。<a id="a-2J"></a>有名身虫住在人牙。<a id="a-2K"></a>以虫嗔故令人脉痛。<a id="a-2L"></a>犹如针刺。<a id="a-2M"></a>复有诸虫名曰食涎。<a id="a-2N"></a>住舌根中。<a id="a-2O"></a>以虫嗔故令人口燥。<a id="a-2P"></a>复有诸虫名牙根虫。<a id="a-2Q"></a>住于牙根。<a id="a-2R"></a>以虫嗔故令人牙痛。<a id="a-2S"></a>复有诸虫名欧吐虫。<a id="a-2T"></a>以食违多生欧吐。<a id="a-2U"></a>是名内修行者循身观。<a id="a-2V"></a>是十种虫住于头中。<a id="a-2W"></a>或以闻慧。<a id="a-2X"></a>或以天眼。<a id="a-2Y"></a>初观咽喉。<a id="a-2Z"></a>有虫名曰食涎。<a id="a-2a"></a>龃嚼食时犹如欧吐涎唾和杂。<a id="a-2b"></a>欲咽之时与脑涎合。<a id="a-2c"></a>喉中涎虫共食此食以自活命。<a id="a-2d"></a>若虫增长令人嗽病。<a id="a-2e"></a>若多食腻。<a id="a-2f"></a>或食甜。<a id="a-2g"></a>或食熏食。<a id="a-2h"></a>或食酢食。<a id="a-2i"></a>或食冷食。<a id="a-2j"></a>虫则增长。<a id="a-2k"></a>令人生于咽喉病疾。<a id="a-2l"></a>复以闻慧。<a id="a-2m"></a>或以天眼见消唾虫注咽喉中。<a id="a-2n"></a>若人不食如上腻等。<a id="a-2o"></a>虫则安隐能消于唾。<a id="a-2p"></a>于十脉中流出美味安隐受乐。<a id="a-2q"></a>若人多唾虫则得病。<a id="a-2r"></a>以虫病故则吐冷沫。<a id="a-2s"></a>吐冷沫故胸中成病。<a id="a-2t"></a>复以闻慧。<a id="a-2u"></a>或以天眼。<a id="a-2v"></a>观于吐虫住人身中。<a id="a-2w"></a>住于十脉流注之处。<a id="a-2x"></a>若人食时。<a id="a-2y"></a>如是之虫。<a id="a-2z"></a>从十脉中踊身上行。<a id="a-30"></a>至咽喉中即令人吐。<a id="a-31"></a>生于五种呕吐。<a id="a-32"></a>一风吐。<a id="a-33"></a>二癊吐。<a id="a-34"></a>二唾吐。<a id="a-35"></a>四杂吐。<a id="a-36"></a>五蝇吐。<a id="a-37"></a>若虫安隐则于胃中顺入腹中。</p>
  <p id="a38">复以闻慧。<a id="a-39"></a>或以天眼。<a id="a-3A"></a>见蝇食不净故。<a id="a-3B"></a>蝇入咽喉令吐。<a id="a-3C"></a>虫动则便大吐。</p>
  <p id="a3D">复以闻慧。<a id="a-3E"></a>或以天眼。<a id="a-3F"></a>见醉味虫行于舌端乃至命脉。<a id="a-3G"></a>于其中间或行或住微细无足。<a id="a-3H"></a>若食美食虫则昏醉增长。<a id="a-3I"></a>若食不美虫则萎弱。<a id="a-3J"></a>若我不食醉虫则病不得安隐。</p>
  <p id="a3K">复以闻慧。<a id="a-3L"></a>或以天眼。<a id="a-3M"></a>见放逸虫住于顶上。<a id="a-3N"></a>若至脑门令人疾病。<a id="a-3O"></a>若至顶上令人生疮。<a id="a-3P"></a>若至咽喉犹如蚁子满咽喉中。<a id="a-3Q"></a>若住本处病则不生。</p>
  <p id="a3R">复以闻慧。<a id="a-3S"></a>或以天眼。<a id="a-3T"></a>见六味虫所食嗜味者。<a id="a-3U"></a>我亦贪嗜。<a id="a-3V"></a>随此味虫所不嗜者。<a id="a-3W"></a>我亦不便。<a id="a-3X"></a>若得热病。<a id="a-3Y"></a>虫亦先得如是热病。<a id="a-3Z"></a>以是过故。<a id="a-3a"></a>令于病人所食不美无有食味。</p>
  <p id="a3b">复以闻慧。<a id="a-3c"></a>或以天眼。<a id="a-3d"></a>见抒气虫。<a id="a-3e"></a>以嗔恚故食脑作孔。<a id="a-3f"></a>或咽喉痛。<a id="a-3g"></a>或咽喉塞。<a id="a-3h"></a>生于死苦。<a id="a-3i"></a>此抒气虫共咽喉中一切诸虫。<a id="a-3j"></a>皆悉撩乱生诸痛恼。<a id="a-3k"></a>此抒气虫常为唾覆。<a id="a-3l"></a>其虫短小。<a id="a-3m"></a>有面有足。</p>
  <p id="a3n">复以闻慧。<a id="a-3o"></a>或以天眼。<a id="a-3p"></a>见憎味虫。<a id="a-3q"></a>住于头下咽喉根中。<a id="a-3r"></a>云何此虫为我病恼。<a id="a-3s"></a>或作安隐。<a id="a-3t"></a>彼见此虫憎疾诸味。<a id="a-3u"></a>唯嗜一味。<a id="a-3v"></a>或嗜甜味憎于余味。<a id="a-3w"></a>或嗜酢味憎于余味。<a id="a-3x"></a>随所憎味我亦憎之。<a id="a-3y"></a>随虫所嗜我亦嗜之。<a id="a-3z"></a>舌端有脉。<a id="a-40"></a>随顺于味。<a id="a-41"></a>令舌干燥。<a id="a-42"></a>以虫嗔故令舌[病-丙+習][病-丙+習]而动。<a id="a-43"></a>或令咽喉即得嗽病。<a id="a-44"></a>若不嗔恚咽喉则无如上诸病。</p>
  <p id="a45">复以闻慧。<a id="a-46"></a>或以天眼。<a id="a-47"></a>见嗜唾虫。<a id="a-48"></a>其形微细。<a id="a-49"></a>状如牖尘。<a id="a-4A"></a>住一切脉流行趣味。<a id="a-4B"></a>住骨髓内。<a id="a-4C"></a>或住肉内。<a id="a-4D"></a>或髑髅内。<a id="a-4E"></a>或在颊内。<a id="a-4F"></a>或齿骨内。<a id="a-4G"></a>或胭骨中。<a id="a-4H"></a>或在耳中。<a id="a-4I"></a>或在眼中。<a id="a-4J"></a>或在鼻中。<a id="a-4K"></a>或在须发此嗜唾虫。<a id="a-4L"></a>风吹流转。<a id="a-4M"></a>若此虫病。<a id="a-4N"></a>若虫疲极。<a id="a-4O"></a>住于心中。<a id="a-4P"></a>心如莲华。<a id="a-4Q"></a>昼则开张。<a id="a-4R"></a>无日光故。<a id="a-4S"></a>夜则还合。<a id="a-4T"></a>心亦如是。<a id="a-4U"></a>虫住其中多取境界。<a id="a-4V"></a>诸根疲极。<a id="a-4W"></a>虫则睡眠人亦睡眠。<a id="a-4X"></a>一切众生悉有睡眠。<a id="a-4Y"></a>若此睡虫昼日疲极人亦睡眠。</p>
  <p id="a4Z">复以闻慧。<a id="a-4a"></a>或以天眼。<a id="a-4b"></a>见有肿虫行于身中。<a id="a-4c"></a>其身微细。<a id="a-4d"></a>随虫饮血处则有肿起。<a id="a-4e"></a>[病-丙+習][病-丙+習]而疼。<a id="a-4f"></a>或在面上。<a id="a-4g"></a>或在顶上。<a id="a-4h"></a>或在咽喉。<a id="a-4i"></a>或在脑门。<a id="a-4j"></a>或在余处。<a id="a-4k"></a>所在之处能令生肿。<a id="a-4l"></a>若住筋中则无病苦。</p>
  <p id="a4m">复以闻慧。<a id="a-4n"></a>或以天眼见十种虫。<a id="a-4o"></a>至于肝肺人则得病。<a id="a-4p"></a>何等为十。<a id="a-4q"></a>一名食毛虫。<a id="a-4r"></a>二名孔穴行虫。<a id="a-4s"></a>三禅都摩罗虫。<a id="a-4t"></a>四名赤虫。<a id="a-4u"></a>五名食汁虫。<a id="a-4v"></a>六名毛灯虫。<a id="a-4w"></a>七名嗔血虫。<a id="a-4x"></a>八名食肉虫。<a id="a-4y"></a>九名[病-丙+習][病-丙+習]虫。<a id="a-4z"></a>十名酢虫。<a id="a-50"></a>此诸虫等。<a id="a-51"></a>其形微细。<a id="a-52"></a>无足无目。<a id="a-53"></a>行于血中。<a id="a-54"></a>痛痒为相。</p>
  <p id="a55">复以闻慧。<a id="a-56"></a>或以天眼。<a id="a-57"></a>见食毛虫。<a id="a-58"></a>若起嗔恚能啖须眉。<a id="a-59"></a>皆令堕落令人癞病。<a id="a-5A"></a>若孔行虫而起嗔恚。<a id="a-5B"></a>行于血中令身粗涩。<a id="a-5C"></a>顽痹无知。<a id="a-5D"></a>若禅都摩罗虫流行血中。<a id="a-5E"></a>或在鼻中。<a id="a-5F"></a>或在口中。<a id="a-5G"></a>令人口鼻皆悉臭恶。<a id="a-5H"></a>若其赤虫。<a id="a-5I"></a>而起嗔恚行于血中。<a id="a-5J"></a>能令其人咽喉生疮。<a id="a-5K"></a>若食汁虫而起嗔恚行于血中。<a id="a-5L"></a>令人身体作青痶瘦。<a id="a-5M"></a>或黑或黄痶瘦之病。<a id="a-5N"></a>若毛灯虫起于嗔恚。<a id="a-5O"></a>血中流行则生病苦。<a id="a-5P"></a>疮癣热黄疥癞破裂。<a id="a-5Q"></a>若嗔血虫。<a id="a-5R"></a>以嗔恚故血中流行。<a id="a-5S"></a>或作赤病。<a id="a-5T"></a>女人赤下。<a id="a-5U"></a>身体搔痒疥疮脓烂。<a id="a-5V"></a>若食血虫嗔而生病恼。<a id="a-5W"></a>头旋回转。<a id="a-5X"></a>于咽喉中口中生疮。<a id="a-5Y"></a>下门生疮。<a id="a-5Z"></a>若[病-丙+習][病-丙+習]虫血中流行则生病疾。<a id="a-5a"></a>瘦顿困极不欲饮食。<a id="a-5b"></a>若酢虫嗔恚。<a id="a-5c"></a>亦令其人得如是病。</p>
  <p id="a5d">复观十种虫行于阴中。<a id="a-5e"></a>何等为十。<a id="a-5f"></a>一名生疮虫。<a id="a-5g"></a>二名刺虫。<a id="a-5h"></a>三名闭筋虫。<a id="a-5i"></a>四名动脉虫。<a id="a-5j"></a>五名食皮虫。<a id="a-5k"></a>六名动脂虫。<a id="a-5l"></a>七名和集虫。<a id="a-5m"></a>八名臭虫。<a id="a-5n"></a>九名湿生虫。<a id="a-5o"></a>十名热虫。</p>
  <p id="a5p">复以闻慧。<a id="a-5q"></a>或以天眼。<a id="a-5r"></a>见于疮虫。<a id="a-5s"></a>或于疮处。<a id="a-5t"></a>诸虫围绕啖食此疮。<a id="a-5u"></a>或于咽喉而生疮病。<a id="a-5v"></a>或见刺虫。<a id="a-5w"></a>若生嗔恚令人下痢。<a id="a-5x"></a>犹如火烧。<a id="a-5y"></a>口中干燥饮食不消。<a id="a-5z"></a>若人愁恼虫则欢喜。<a id="a-60"></a>啮人血脉以为衰恼。<a id="a-61"></a>或下赤血。<a id="a-62"></a>或不消下痢。<a id="a-63"></a>或见闭筋虫行于粗筋。<a id="a-64"></a>或行细筋。<a id="a-65"></a>若觉虫行筋则疼痛。<a id="a-66"></a>若不觉行筋则不疼。<a id="a-67"></a>一切骨肉皆亦消瘦筋中疼痛。<a id="a-68"></a>若虫嗔恚人不能食。<a id="a-69"></a>若住筋中而饮人血令人无力。<a id="a-6A"></a>若食人肉令人羸瘦。<a id="a-6B"></a>或见动脉虫。<a id="a-6C"></a>是虫遍行一切脉中。<a id="a-6D"></a>其身微细行无障碍。<a id="a-6E"></a>若虫住人食脉之中则有病过。<a id="a-6F"></a>令身干燥不喜饮食。<a id="a-6G"></a>若虫住水脉之中。<a id="a-6H"></a>则有病生令口干燥。<a id="a-6I"></a>若在汗脉。<a id="a-6J"></a>令人一切毛孔无汗。<a id="a-6K"></a>若在溺脉令人淋病。<a id="a-6L"></a>或令精坏。<a id="a-6M"></a>或令痛苦。<a id="a-6N"></a>若虫嗔恚行下门中。<a id="a-6O"></a>令人大便闭塞不通。<a id="a-6P"></a>苦恼垂死。<a id="a-6Q"></a>或见食皮虫。<a id="a-6R"></a>以食过故虫则嗔恚。<a id="a-6S"></a>令人面色丑恶。<a id="a-6T"></a>或生恶疱。<a id="a-6U"></a>或痒或赤或黄或破。<a id="a-6V"></a>或复令其须爪堕落。<a id="a-6W"></a>令人恶病。<a id="a-6X"></a>或皮断坏。<a id="a-6Y"></a>或肉烂坏。<a id="a-6Z"></a>或见动脂虫。<a id="a-6a"></a>住在身中脂脉之内。<a id="a-6b"></a>若食有过。<a id="a-6c"></a>若多睡眠。<a id="a-6d"></a>此虫则嗔不消饮食。<a id="a-6e"></a>或生疥[癈-(弓*殳)+虫]。<a id="a-6f"></a>或生恶肿毛根螵病。<a id="a-6g"></a>或得瘿瘤。<a id="a-6h"></a>或脉胀。<a id="a-6i"></a>或干消病。<a id="a-6j"></a>或身臭病。<a id="a-6k"></a>或食时流汗。<a id="a-6l"></a>或见和集虫集二种身。<a id="a-6m"></a>一者觉身。<a id="a-6n"></a>二者不觉身。<a id="a-6o"></a>皮肉血等。<a id="a-6p"></a>是名觉身。<a id="a-6q"></a>发爪齿等。<a id="a-6r"></a>是名不觉身。<a id="a-6s"></a>以食过故。<a id="a-6t"></a>虫则无力。<a id="a-6u"></a>人亦无力。<a id="a-6v"></a>不能速疾行来往返。<a id="a-6w"></a>睡眠[夢-夕+登]瞢。<a id="a-6x"></a>或多焦渴。<a id="a-6y"></a>皮肉骨血髓精损减。<a id="a-6z"></a>或见臭虫。<a id="a-70"></a>住在肉中屎溺之中。<a id="a-71"></a>以食过故虫则嗔恚。<a id="a-72"></a>身肉屎溺唾洟皆臭。<a id="a-73"></a>鼻中烂脓。<a id="a-74"></a>或眼泪烂臭。<a id="a-75"></a>随虫行处皆悉臭秽。<a id="a-76"></a>若衣若敷。<a id="a-77"></a>若食住在齿中。<a id="a-78"></a>以虫臭故食亦随臭。<a id="a-79"></a>衣敷尽臭。<a id="a-7A"></a>舌上多有白垢臭秽。<a id="a-7B"></a>身垢亦臭。<a id="a-7C"></a>或见湿行虫。<a id="a-7D"></a>行背肉中。<a id="a-7E"></a>知食消已入腰三孔。<a id="a-7F"></a>取人粪秽。<a id="a-7G"></a>汁则成溺。<a id="a-7H"></a>滓则为粪。<a id="a-7I"></a>令入下门。</p>
  <p id="a7J">复次修行观者内身循身观。<a id="a-7K"></a>观十种虫行于根中。<a id="a-7L"></a>一切人身皆从中出。<a id="a-7M"></a>何等为十。<a id="a-7N"></a>一名[病-丙+習][病-丙+習]虫。<a id="a-7O"></a>二名惙惙虫。<a id="a-7P"></a>三名苗华虫。<a id="a-7Q"></a>四名大谄虫。<a id="a-7R"></a>五名黑虫。<a id="a-7S"></a>六名大食虫。<a id="a-7T"></a>七名暖行虫。<a id="a-7U"></a>八名作热虫。<a id="a-7V"></a>九名火虫。<a id="a-7W"></a>十名大火虫。<a id="a-7X"></a>此诸虫等住阴黄中。<a id="a-7Y"></a>彼以闻慧。<a id="a-7Z"></a>或以天眼。<a id="a-7a"></a>见[病-丙+習][病-丙+習]虫。<a id="a-7b"></a>以食过故虫则嗔恚。<a id="a-7c"></a>食人眼睫令人眼痒。<a id="a-7d"></a>多出眵泪。<a id="a-7e"></a>此微细虫。<a id="a-7f"></a>若行眼中眼则多病。<a id="a-7g"></a>或令目坏。<a id="a-7h"></a>若入睛中眼生白[目*壹]。<a id="a-7i"></a>其虫赤色。<a id="a-7j"></a>若虫不嗔则无此病。<a id="a-7k"></a>或见惙惙虫。<a id="a-7l"></a>住在人身行于阴中。<a id="a-7m"></a>荫黄覆身。<a id="a-7n"></a>若入骨中令人蒸热。<a id="a-7o"></a>若行皮中昼夜常热手足皆热。<a id="a-7p"></a>若入皮里身则汗出。<a id="a-7q"></a>或见苗华虫。<a id="a-7r"></a>行住阴中。<a id="a-7s"></a>利嘴短足身如火藏。<a id="a-7t"></a>不欲食饮。<a id="a-7u"></a>随所行处则大热烂。<a id="a-7v"></a>身血增长其身蒸热。<a id="a-7w"></a>若虫顺行则无此病。<a id="a-7x"></a>或见大谄虫。<a id="a-7y"></a>住在身中行黄阴中。<a id="a-7z"></a>或安不安。<a id="a-80"></a>以食过故虫则嗔恚。<a id="a-81"></a>从顶至足行无障碍。<a id="a-82"></a>能令身中一切热血生于热疮。<a id="a-83"></a>若血若阴。<a id="a-84"></a>从于口中耳中流出。<a id="a-85"></a>若虫不嗔则无此病。<a id="a-86"></a>或见黑虫。<a id="a-87"></a>住在身内行于黄中。<a id="a-88"></a>或安不安。<a id="a-89"></a>以食过故虫则嗔恚令人面皱。<a id="a-8A"></a>或生多黡。<a id="a-8B"></a>或黑或黄或赤。<a id="a-8C"></a>或令身臭。<a id="a-8D"></a>或令眚目。<a id="a-8E"></a>或口中生疮。<a id="a-8F"></a>或大小便处生疮。<a id="a-8G"></a>若虫不嗔则无此病。<a id="a-8H"></a>或见大食虫。<a id="a-8I"></a>以食过故则生嗔恚住阴黄中。<a id="a-8J"></a>随食随消。<a id="a-8K"></a>若虫不嗔则无此病。<a id="a-8L"></a>或见暖行虫。<a id="a-8M"></a>常爱暖食憎于冷食。<a id="a-8N"></a>若我食冷虫。<a id="a-8O"></a>则嗔恚口多生水。<a id="a-8P"></a>或窳或睡。<a id="a-8Q"></a>或心阴[夢-夕+登]瞢。<a id="a-8R"></a>或身疼强。<a id="a-8S"></a>或复多洟。<a id="a-8T"></a>或复多唾。<a id="a-8U"></a>或咽喉病。<a id="a-8V"></a>若虫不嗔则无此病。<a id="a-8W"></a>或见热虫。<a id="a-8X"></a>住人身中。<a id="a-8Y"></a>以食过故病垢增长。<a id="a-8Z"></a>妨出入息令身粗大。<a id="a-8a"></a>或咽喉塞令大小便悉皆白色。<a id="a-8b"></a>不爱寒冷。<a id="a-8c"></a>不爱淡食。<a id="a-8d"></a>或见食火虫。<a id="a-8e"></a>住在身内行住阴中。<a id="a-8f"></a>此虫寒时则便欢喜。<a id="a-8g"></a>热时萎弱。<a id="a-8h"></a>寒欢喜故。<a id="a-8i"></a>人则忆食。<a id="a-8j"></a>热时火增不欲饮食。<a id="a-8k"></a>于冬寒时。<a id="a-8l"></a>阴则清凉。<a id="a-8m"></a>热则阴发。<a id="a-8n"></a>或见大火虫。<a id="a-8o"></a>若人性不便而强食之。<a id="a-8p"></a>以食过故虫则嗔恚。<a id="a-8q"></a>啖身内虫令人肠痛。<a id="a-8r"></a>或脚手疼。<a id="a-8s"></a>随食虫处则皆疼痛。<a id="a-8t"></a>若虫不嗔则无如上。</p>
  <p id="a8u">复次修行者。<a id="a-8v"></a>内身循身观。<a id="a-8w"></a>彼以闻慧。<a id="a-8x"></a>或以天眼。<a id="a-8y"></a>观于骨中有十种虫。<a id="a-8z"></a>何等为十。<a id="a-90"></a>一名蚳骨虫。<a id="a-91"></a>二名啮骨虫。<a id="a-92"></a>三名割节虫。<a id="a-93"></a>四名赤口臭虫。<a id="a-94"></a>五名烂虫。<a id="a-95"></a>六名赤口虫。<a id="a-96"></a>七名颇头摩虫。<a id="a-97"></a>八名食皮虫。<a id="a-98"></a>九名风刀虫。<a id="a-99"></a>十名刀口虫。<a id="a-9A"></a>如此十虫行于骨中。<a id="a-9B"></a>违情损身不可具述。</p>
  <p id="a9C">复次修行者。<a id="a-9D"></a>内身循身观。<a id="a-9E"></a>彼以闻慧。<a id="a-9F"></a>或以天眼。<a id="a-9G"></a>见十种虫。<a id="a-9H"></a>行于溺中。<a id="a-9I"></a>何等为十。<a id="a-9J"></a>一名生虫。<a id="a-9K"></a>二名针口虫。<a id="a-9L"></a>三名节虫。<a id="a-9M"></a>四名无足虫。<a id="a-9N"></a>五名散汁虫。<a id="a-9O"></a>六名三焦虫。<a id="a-9P"></a>七名破肠虫。<a id="a-9Q"></a>八名闭塞虫。<a id="a-9R"></a>九名善色虫。<a id="a-9S"></a>十名秽门创虫。<a id="a-9T"></a>出其色可恶住粪秽中。<a id="a-9U"></a>此十种虫。<a id="a-9V"></a>若违性嗔故亦损人身。<a id="a-9W"></a>备在经文。<a id="a-9X"></a>不可具述。</p>
  <p id="a9Y">复次修行者。<a id="a-9Z"></a>内身循身观。<a id="a-9a"></a>彼以闻慧。<a id="a-9b"></a>或以天眼。<a id="a-9c"></a>见十种虫行于髓中。<a id="a-9d"></a>有行精中。<a id="a-9e"></a>何等为十。<a id="a-9f"></a>一名毛虫。<a id="a-9g"></a>二名黑口虫。<a id="a-9h"></a>三名无力虫。<a id="a-9i"></a>四名大痛虫。<a id="a-9j"></a>五名烦闷虫。<a id="a-9k"></a>六名火虫。<a id="a-9l"></a>七名滑虫。<a id="a-9m"></a>八名下流虫。<a id="a-9n"></a>九名起身根虫。<a id="a-9o"></a>十名忆念欢喜虫。<a id="a-9p"></a>此之十虫。<a id="a-9q"></a>若违性嗔故亦损人身。<a id="a-9r"></a>广如经说。<a id="a-9s"></a>不可具述。</p>
  <p data-pb></p>
  <h2 id="a9t">地狱部第七</h2>
  <p id="a9u">如罪业报应教化地狱经云。<a id="a-9v"></a>尔时信相菩萨为诸众生而作发起白佛言。<a id="a-9w"></a>世尊。<a id="a-9x"></a>今有受罪众生。<a id="a-9y"></a>为诸狱卒剉碓斩身。<a id="a-9z"></a>从头至足。<a id="a-A0"></a>乃至其顶。<a id="a-A1"></a>斩之已讫。<a id="a-A2"></a>巧风吹活而复斩之。<a id="a-A3"></a>何罪所致。<a id="a-A4"></a>佛言。<a id="a-A5"></a>以前世时坐不信三尊不孝父母屠儿魁脍斩截众生故获斯罪。</p>
  <p id="aA6">第二复有众生。<a id="a-A7"></a>身体[病-丙+(君/巾)]痹眉须堕落举身洪烂。<a id="a-A8"></a>鸟栖鹿宿人迹永绝。<a id="a-A9"></a>沾污亲族人不喜见。<a id="a-AA"></a>名之癞病。<a id="a-AB"></a>何罪所致。<a id="a-AC"></a>佛言。<a id="a-AD"></a>以前世时坐不信三尊。<a id="a-AE"></a>不孝父母。<a id="a-AF"></a>破坏塔寺。<a id="a-AG"></a>剥脱道人。<a id="a-AH"></a>斫射贤圣。<a id="a-AI"></a>伤害师长。<a id="a-AJ"></a>常无返复。<a id="a-AK"></a>背恩忘义。<a id="a-AL"></a>常行苟且。<a id="a-AM"></a>淫匿尊卑。<a id="a-AN"></a>无所忌讳。<a id="a-AO"></a>故获斯罪。</p>
  <p id="aAP">第三复有众生。<a id="a-AQ"></a>身体长大聋騃无足宛转腹行。<a id="a-AR"></a>唯食泥土以自活命。<a id="a-AS"></a>为诸小虫之所唼食。<a id="a-AT"></a>常受此苦不可堪处。<a id="a-AU"></a>何罪所致。<a id="a-AV"></a>佛言。<a id="a-AW"></a>以前世时坐为人。<a id="a-AX"></a>自用不信好言善语。<a id="a-AY"></a>不孝父母。<a id="a-AZ"></a>反戾时君。<a id="a-Aa"></a>若为帝主大臣四镇方伯州郡令长吏禁督护。<a id="a-Ab"></a>恃其威势侵夺民物。<a id="a-Ac"></a>无有道理使民枯瘁。<a id="a-Ad"></a>呼嗟而行。<a id="a-Ae"></a>故获斯罪。</p>
  <p id="aAf">第四复有众生。<a id="a-Ag"></a>两目盲瞎都无所见。<a id="a-Ah"></a>或抵树木。<a id="a-Ai"></a>或堕沟坑。<a id="a-Aj"></a>于时死已更复受身亦复如是。<a id="a-Ak"></a>何罪所致。<a id="a-Al"></a>佛言。<a id="a-Am"></a>以前世时坐不信罪福。<a id="a-An"></a>障佛光明。<a id="a-Ao"></a>缝鹰眼合。<a id="a-Ap"></a>笼系众生。<a id="a-Aq"></a>皮囊盛头。<a id="a-Ar"></a>不得所见。<a id="a-As"></a>故获斯罪。</p>
  <p id="aAt">第五复有众生。<a id="a-Au"></a>謇吃喑哑口不能言。<a id="a-Av"></a>若有所说闭目举手乃不言了。<a id="a-Aw"></a>何罪所致。<a id="a-Ax"></a>佛言。<a id="a-Ay"></a>以前世时坐诽谤三尊。<a id="a-Az"></a>轻毁圣道。<a id="a-B0"></a>论他好丑。<a id="a-B1"></a>求人长短。<a id="a-B2"></a>强诬良善。<a id="a-B3"></a>憎嫉贤人。<a id="a-B4"></a>故获斯罪。</p>
  <p id="aB5">第六复有众生。<a id="a-B6"></a>腹大项细不能下食。<a id="a-B7"></a>若有所食变为脓血。<a id="a-B8"></a>何罪所致。<a id="a-B9"></a>佛言。<a id="a-BA"></a>以前世时偷盗僧食。<a id="a-BB"></a>或为大会福食屏处偷啖。<a id="a-BC"></a>吝惜己物但贪他财。<a id="a-BD"></a>常行恶心与人毒药。<a id="a-BE"></a>气息不通。<a id="a-BF"></a>故获斯罪。</p>
  <p id="aBG">第七复有众生。<a id="a-BH"></a>常为狱卒热烧铁钉钉人百节骨头。<a id="a-BI"></a>钉之已讫自然火生。<a id="a-BJ"></a>焚烧身体悉皆焦烂。<a id="a-BK"></a>何罪所致。<a id="a-BL"></a>佛言。<a id="a-BM"></a>以前世时坐为针灸医师针人身体不能差病。<a id="a-BN"></a>诳他取财徒受苦痛。<a id="a-BO"></a>令他苦恼。<a id="a-BP"></a>故获斯罪。</p>
  <p id="aBQ">第八复有众生。<a id="a-BR"></a>常在镬汤中为牛头阿傍以三股铁叉。<a id="a-BS"></a>叉人内着镬汤中煮之令烂。<a id="a-BT"></a>还复吹活而复煮之。<a id="a-BU"></a>何罪所致。<a id="a-BV"></a>佛言。<a id="a-BW"></a>以前世时信邪倒见。<a id="a-BX"></a>祠祀鬼神屠杀众生。<a id="a-BY"></a>汤灌灭毛镬汤煎煮。<a id="a-BZ"></a>不可限量。<a id="a-Ba"></a>故获斯罪。</p>
  <p id="aBb">第九复有众生。<a id="a-Bc"></a>常在火城中煻煨齐心四门俱开。<a id="a-Bd"></a>若欲趣门。<a id="a-Be"></a>门即闭之。<a id="a-Bf"></a>东西驰走不能自免。<a id="a-Bg"></a>为火烧尽何罪所致。<a id="a-Bh"></a>佛言。<a id="a-Bi"></a>以前世时坐焚烧山泽火煨鸡子烧煮众生烂身皮剥。<a id="a-Bj"></a>故获斯罪。</p>
  <p id="aBk">第十复有众生。<a id="a-Bl"></a>常在雪山中寒风所吹皮肉剥裂求死不得。<a id="a-Bm"></a>何罪所致。<a id="a-Bn"></a>佛言。<a id="a-Bo"></a>以前世时坐横道作贼剥脱人衣。<a id="a-Bp"></a>使冬月之日令他冻死。<a id="a-Bq"></a>生剥牛羊痛不可堪。<a id="a-Br"></a>故获斯罪。</p>
  <p id="aBs">第十一复有众生。<a id="a-Bt"></a>常在刀山剑树之上。<a id="a-Bu"></a>若有所捉即便割伤肢节断坏。<a id="a-Bv"></a>何罪所致。<a id="a-Bw"></a>佛言。<a id="a-Bx"></a>以前世时坐屠杀为业。<a id="a-By"></a>烹害众生。<a id="a-Bz"></a>屠割剥裂。<a id="a-C0"></a>骨肉分离。<a id="a-C1"></a>头脚星散。<a id="a-C2"></a>悬于高格。<a id="a-C3"></a>称量而卖。<a id="a-C4"></a>或复生悬众生。<a id="a-C5"></a>苦痛难处。<a id="a-C6"></a>故获斯罪。</p>
  <p id="aC7">第十二复有众生。<a id="a-C8"></a>五根不具。<a id="a-C9"></a>何罪所致。<a id="a-CA"></a>佛言。<a id="a-CB"></a>以前世时坐飞鹰走狗弹射禽兽。<a id="a-CC"></a>或断其头。<a id="a-CD"></a>或断其足。<a id="a-CE"></a>生灭鸟翼。<a id="a-CF"></a>故获斯罪。</p>
  <p id="aCG">第十三复有众生。<a id="a-CH"></a>孪躄背偻腰臗不随脚跛手拘不能操涉。<a id="a-CI"></a>何罪所致。<a id="a-CJ"></a>佛言。<a id="a-CK"></a>以前世时坐为人野田行道安枪。<a id="a-CL"></a>或安射窠。<a id="a-CM"></a>施张弶阱。<a id="a-CN"></a>陷坠众生。<a id="a-CO"></a>头破脚折。<a id="a-CP"></a>伤损非一。<a id="a-CQ"></a>故获斯罪。</p>
  <p id="aCR">第十四复有众生。<a id="a-CS"></a>常为狱卒桎梏其身不得免脱。<a id="a-CT"></a>何罪所致。<a id="a-CU"></a>佛言。<a id="a-CV"></a>以前世时坐网捕众生。<a id="a-CW"></a>笼系人畜。<a id="a-CX"></a>饥穷困苦。<a id="a-CY"></a>或为宰主令长。<a id="a-CZ"></a>贪取财钱枉系良善。<a id="a-Ca"></a>怨酷昊天。<a id="a-Cb"></a>不得纵意。<a id="a-Cc"></a>故获斯罪。</p>
  <p id="aCd">第十五复有众生。<a id="a-Ce"></a>或颠或狂。<a id="a-Cf"></a>或痴或騃。<a id="a-Cg"></a>不别好丑。<a id="a-Ch"></a>何罪所致。<a id="a-Ci"></a>佛言。<a id="a-Cj"></a>以前世时坐饮酒醉乱犯三十六失。<a id="a-Ck"></a>复有痴身如似醉人。<a id="a-Cl"></a>不识尊卑不别好丑。<a id="a-Cm"></a>故获斯罪。</p>
  <p id="aCn">第十六复有众生。<a id="a-Co"></a>其形甚小阴藏甚大。<a id="a-Cp"></a>挽之身皮皆复进引。<a id="a-Cq"></a>行立坐卧以之为妨。<a id="a-Cr"></a>何罪所致。<a id="a-Cs"></a>佛言。<a id="a-Ct"></a>以前世时坐持生贩卖。<a id="a-Cu"></a>自誉己物毁呰他财。<a id="a-Cv"></a>嚣斗弄升蹑秤前后欺诳于人。<a id="a-Cw"></a>故获斯罪。</p>
  <p id="aCx">第十七复有众生。<a id="a-Cy"></a>男根不具而为黄门身不妻娶。<a id="a-Cz"></a>何罪所致。<a id="a-D0"></a>佛言。<a id="a-D1"></a>以前世时坐犍象马牛羊猪狗死而复苏故获斯罪。</p>
  <p id="aD2">第十八复有众生。<a id="a-D3"></a>从生至老无有儿子孤立独存。<a id="a-D4"></a>何罪所致。<a id="a-D5"></a>佛言。<a id="a-D6"></a>以前世时坐为人暴恶不信罪福。<a id="a-D7"></a>百鸟产乳之时赍持瓶器。<a id="a-D8"></a>循大水渚求拾鸿鹤鹦鹉鹅雁诸鸟卵[穀-禾+卵]。<a id="a-D9"></a>担归煮啖。<a id="a-DA"></a>诸鸟失子悲呜噭裂眼中血出。<a id="a-DB"></a>故获斯罪。</p>
  <p id="aDC">第十九复有众生少小孤寒。<a id="a-DD"></a>无有父母兄弟。<a id="a-DE"></a>为他作使。<a id="a-DF"></a>辛苦活命。<a id="a-DG"></a>长大成人。<a id="a-DH"></a>横罗殃祸。<a id="a-DI"></a>县官所缚。<a id="a-DJ"></a>系闭牢狱。<a id="a-DK"></a>无人追饷。<a id="a-DL"></a>饥穷困苦。<a id="a-DM"></a>无所告及。<a id="a-DN"></a>何罪所致。<a id="a-DO"></a>佛言。<a id="a-DP"></a>以前世时坐喜捕拾雕鹫鹰鹞熊罴虎豹枷锁而畜。<a id="a-DQ"></a>孤此众生父母兄弟。<a id="a-DR"></a>常切忧悲悲鸣噭裂。<a id="a-DS"></a>哀感人心不能供养。<a id="a-DT"></a>常苦饥饿骨立皮连。<a id="a-DU"></a>求死不得。<a id="a-DV"></a>故获斯罪。</p>
  <p id="aDW">第二十复有众生。<a id="a-DX"></a>其形甚丑。<a id="a-DY"></a>身黑如漆。<a id="a-DZ"></a>两目复青。<a id="a-Da"></a>鞠颊俱堆。<a id="a-Db"></a>疱面平鼻。<a id="a-Dc"></a>两眼黄赤。<a id="a-Dd"></a>牙齿疏缺。<a id="a-De"></a>口气腥臭。<a id="a-Df"></a>矬短拥肿。<a id="a-Dg"></a>大腹凸髋。<a id="a-Dh"></a>脚复缭戾。<a id="a-Di"></a>偻脊匡肋。<a id="a-Dj"></a>费衣健食。<a id="a-Dk"></a>恶疮脓血。<a id="a-Dl"></a>水肿干痟。<a id="a-Dm"></a>疥癞痈疽。<a id="a-Dn"></a>种种诸恶。<a id="a-Do"></a>集在其身。<a id="a-Dp"></a>虽亲附人人不在意。<a id="a-Dq"></a>若他作罪横罗其殃。<a id="a-Dr"></a>永不见佛。<a id="a-Ds"></a>永不闻法。<a id="a-Dt"></a>永不识僧。<a id="a-Du"></a>何罪所致。<a id="a-Dv"></a>佛言以前世时坐为子不孝父母。<a id="a-Dw"></a>为臣不忠其君。<a id="a-Dx"></a>为君不敬其下。<a id="a-Dy"></a>朋友不赏其信。<a id="a-Dz"></a>乡党不以其齿。<a id="a-E0"></a>朝廷不以其爵。<a id="a-E1"></a>妄为趋诈。<a id="a-E2"></a>心意颠倒无有其度。<a id="a-E3"></a>不信三尊。<a id="a-E4"></a>弑君害师。<a id="a-E5"></a>伐国掠民。<a id="a-E6"></a>攻城破坞。<a id="a-E7"></a>偷[病-丙+于]过盗恶业非一。<a id="a-E8"></a>美己恶人。<a id="a-E9"></a>侵凌孤老。<a id="a-EA"></a>诬谤贤圣轻慢尊长。<a id="a-EB"></a>欺诳下贱。<a id="a-EC"></a>一切罪业。<a id="a-ED"></a>悉具犯之。<a id="a-EE"></a>众恶集报。<a id="a-EF"></a>故获斯罪。</p>
  <p id="aEG">尔时一切诸受罪众生。<a id="a-EH"></a>闻佛作如是说。<a id="a-EI"></a>悲号动地。<a id="a-EJ"></a>泪下如雨。<a id="a-EK"></a>而白佛言。<a id="a-EL"></a>唯愿世尊久住说法。<a id="a-EM"></a>令我等辈而得解脱。<a id="a-EN"></a>佛言。<a id="a-EO"></a>若我久住。<a id="a-EP"></a>薄德之人不种善根。<a id="a-EQ"></a>谓我常在不念无常。<a id="a-ER"></a>善男子。<a id="a-ES"></a>譬如婴儿母常在侧不生难遭之想。<a id="a-ET"></a>若母去者便生渴仰思恋之心。<a id="a-EU"></a>母方还来乃生欢喜。<a id="a-EV"></a>善男子。<a id="a-EW"></a>我今亦复如是。<a id="a-EX"></a>知诸众生善恶业缘受报好丑。<a id="a-EY"></a>故般涅槃。<a id="a-EZ"></a>尔时世尊。<a id="a-Ea"></a>即为此诸受罪众生。<a id="a-Eb"></a>而说偈言。</p>
  <p id="aEc">水流不常满　　火盛不久然</p>
  <p id="aEd">日出须臾没　　月满已复缺</p>
  <p id="aEe">尊荣豪贵者　　无常复过是</p>
  <p id="aEf">念当勤精进　　顶礼无上尊</p>
  <p id="aEg">又旧杂譬喻经云。<a id="a-Eh"></a>昔有六人为伴造罪。<a id="a-Ei"></a>俱堕地狱同在一釜中。<a id="a-Ej"></a>皆欲说本罪。<a id="a-Ek"></a>一人言沙。<a id="a-El"></a>二人言那。<a id="a-Em"></a>三人言迟。<a id="a-En"></a>四人言涉。<a id="a-Eo"></a>五人言姑。<a id="a-Ep"></a>六人言陀罗。<a id="a-Eq"></a>佛见之笑。<a id="a-Er"></a>目连问佛。<a id="a-Es"></a>何以故笑。<a id="a-Et"></a>佛言。<a id="a-Eu"></a>有六人为伴俱堕地狱。<a id="a-Ev"></a>共在一釜中。<a id="a-Ew"></a>各欲说本罪。<a id="a-Ex"></a>热汤沸涌不能再语。<a id="a-Ey"></a>各一语便回下。<a id="a-Ez"></a>一人言沙者。<a id="a-F0"></a>世间六十亿万岁。<a id="a-F1"></a>在泥犁中始为一日。<a id="a-F2"></a>何时当竟。<a id="a-F3"></a>第二人言那者。<a id="a-F4"></a>无有出期亦不知何时当得脱。<a id="a-F5"></a>第三人言迟者。<a id="a-F6"></a>咄咄我当用治生不能自制意。<a id="a-F7"></a>夺五家分供养三尊。<a id="a-F8"></a>愚贪无足今悔何益。<a id="a-F9"></a>第四人言涉者。<a id="a-FA"></a>言我治生亦不至诚。<a id="a-FB"></a>财产属他为得苦痛。<a id="a-FC"></a>第五人言姑者。<a id="a-FD"></a>谁当保我。<a id="a-FE"></a>从地狱出。<a id="a-FF"></a>便不犯道禁。<a id="a-FG"></a>得生天乐者。<a id="a-FH"></a>第六人言陀罗者。<a id="a-FI"></a>是事上头本不为心讨。<a id="a-FJ"></a>譬如御车失道入邪折轴车坏悔无所及。</p>
  <p id="aFK">颂曰。</p>
  <p id="aFL">盛年好放逸　　凶猛劝不移</p>
  <p id="aFM">天长晓露促　　生老病来资</p>
  <p id="aFN">百节俱酸痛　　千痾并着时</p>
  <p id="aFO">华堂一相舍　　幽涂万苦批</p>
  <p data-pb></p>
  <h2 id="aFP">感应缘(略引一十三验)</h2>
  <p id="aFQ">周宣王杀杜伯亡后现报 秦始皇伐终南山树怪 秦高平李羡奴助鬼报 晋吴郡张缝家杀鬼报 魏刘赤斧梦蒋侯召为主簿 吴王夫差枉杀臣公孙圣现验 晋安定张祚为张璀枉杀现验 晋张倾枉杀麴俭倾被现验 宋秣陵县令陶继之枉杀大乐伎现验 宋将军张悦枉杀江州长史邓琬现验 宋文惠太子枉杀豫章王萧嶷现验 魏雒阳令寇祖仁枉杀成阳王元徽现验 唐国初相州大慈寺群贼共停相杀污寺现验。</p>
  <p id="aFR">周宣王杀杜伯不辜。<a id="a-FS"></a>杜伯曰。<a id="a-FT"></a>死若有知。<a id="a-FU"></a>三年必使君知之。<a id="a-FV"></a>三年周宣王田于甫田。<a id="a-FW"></a>从人满野。<a id="a-FX"></a>日中杜伯乘白马素车。<a id="a-FY"></a>朱衣朱冠。<a id="a-FZ"></a>执朱弓。<a id="a-Fa"></a>挟朱矢。<a id="a-Fb"></a>射王中心。<a id="a-Fc"></a>折脊伏[敲-高+弓]而死(右一验出墨子传)</p>
  <p id="aFd">秦始皇时终南山有梓树。<a id="a-Fe"></a>大数百围荫宫中。<a id="a-Ff"></a>始皇恶之。<a id="a-Fg"></a>兴兵伐之。<a id="a-Fh"></a>天辄大风雨飞沙石。<a id="a-Fi"></a>人皆疾走。<a id="a-Fj"></a>至夜疮皆合。<a id="a-Fk"></a>有一人中风雨。<a id="a-Fl"></a>伤寒不能去留宿。<a id="a-Fm"></a>夜闻有鬼来问树言。<a id="a-Fn"></a>秦王凶暴相伐得不困耶。<a id="a-Fo"></a>树曰。<a id="a-Fp"></a>来即作风雨击之。<a id="a-Fq"></a>其奈吾何。<a id="a-Fr"></a>又曰。<a id="a-Fs"></a>秦王使三百人。<a id="a-Ft"></a>被头以赤丝。<a id="a-Fu"></a>绕树伐汝。<a id="a-Fv"></a>得无败乎。<a id="a-Fw"></a>树漠然无声。<a id="a-Fx"></a>病人报秦王。<a id="a-Fy"></a>案言伐之。<a id="a-Fz"></a>树断中有一青牛出。<a id="a-G0"></a>逐之走入河。<a id="a-G1"></a>于是秦王立旄头骑(右一验出玄中记)</p>
  <p id="aG2">秦高平李羡家奴健。<a id="a-G3"></a>至石头堈忽见一人云。<a id="a-G4"></a>妇与人通情。<a id="a-G5"></a>遂为所杀。<a id="a-G6"></a>欲报仇岂能见助。<a id="a-G7"></a>奴用其言。<a id="a-G8"></a>果见人来。<a id="a-G9"></a>鬼便捉头奴唤与手即使倒地。<a id="a-GA"></a>还半路便死。<a id="a-GB"></a>鬼以一千钱一匹青绞緵袍与奴。<a id="a-GC"></a>嘱云此袍是市西门丁与许。<a id="a-GD"></a>君可自着慎勿卖也。</p>
  <p id="aGE">晋永初二年。<a id="a-GF"></a>吴郡张缝家忽有一鬼云。<a id="a-GG"></a>汝分我食当相祐助。<a id="a-GH"></a>便与鬼食。<a id="a-GI"></a>舒席着地以饭布席。<a id="a-GJ"></a>上肉酒五肴如是鬼得便不复犯暴人。<a id="a-GK"></a>后为作食。<a id="a-GL"></a>因以刀斫其所食处。<a id="a-GM"></a>便闻数十人哭。<a id="a-GN"></a>哭亦甚悲。<a id="a-GO"></a>云死何由得棺材。<a id="a-GP"></a>又闻主人家有梓船。<a id="a-GQ"></a>奴甚爱惜。<a id="a-GR"></a>当取以为棺。<a id="a-GS"></a>见担船至。<a id="a-GT"></a>有斧锯声。<a id="a-GU"></a>治船既竟。<a id="a-GV"></a>闻呼唤举尸着船中。<a id="a-GW"></a>缝眼不见唯闻处分。<a id="a-GX"></a>不闻下钉声。<a id="a-GY"></a>便见船渐渐升空入云霄中。<a id="a-GZ"></a>久久灭从空中落船破成百片。<a id="a-Ga"></a>便闻如有数百人。<a id="a-Gb"></a>大笑云。<a id="a-Gc"></a>汝那能杀我。<a id="a-Gd"></a>我当为汝所困者耶。<a id="a-Ge"></a>但知恶心。<a id="a-Gf"></a>我憎汝状。<a id="a-Gg"></a>故排船坏耳(右二验出幽明录也)</p>
  <p id="aGh">魏刘赤斧者。<a id="a-Gi"></a>梦蒋侯召为主簿日促。<a id="a-Gj"></a>乃往庙陈请。<a id="a-Gk"></a>母老子弱情事果切。<a id="a-Gl"></a>乞梦放恕。<a id="a-Gm"></a>会稽魏边多才艺善事神。<a id="a-Gn"></a>请与边自代。<a id="a-Go"></a>因叩头流血。<a id="a-Gp"></a>庙祝曰。<a id="a-Gq"></a>特愿相屈。<a id="a-Gr"></a>魏边何人而拟斯举。<a id="a-Gs"></a>赤斧因请终不许。<a id="a-Gt"></a>寻而赤斧死(右此一验出志怪传)</p>
  <p id="aGu">吴王夫差杀其臣公孙圣。<a id="a-Gv"></a>而不以罪。<a id="a-Gw"></a>后越伐吴。<a id="a-Gx"></a>吴败走。<a id="a-Gy"></a>谓太宰嚭曰。<a id="a-Gz"></a>吾前杀臣公孙圣。<a id="a-H0"></a>投于胥山之下。<a id="a-H1"></a>今道当由之。<a id="a-H2"></a>吾上畏苍天下惭于地。<a id="a-H3"></a>吾举足而不进。<a id="a-H4"></a>心不忍往。<a id="a-H5"></a>子试唱于前。<a id="a-H6"></a>若圣犹在当有应声。<a id="a-H7"></a>嚭乃向余抗之山。<a id="a-H8"></a>呼曰公孙圣。<a id="a-H9"></a>圣即从上应曰在。<a id="a-HA"></a>三呼而三应。<a id="a-HB"></a>吴主大惧。<a id="a-HC"></a>仰天叹曰。<a id="a-HD"></a>苍天苍天。<a id="a-HE"></a>寡人岂可复归乎。<a id="a-HF"></a>吴主遂死不反。</p>
  <p id="aHG">晋安定张祚。<a id="a-HH"></a>以晋和中作凉州刺史。<a id="a-HI"></a>因自立为凉王。<a id="a-HJ"></a>河州刺史张璀士众强盛。<a id="a-HK"></a>祚猜忌之。<a id="a-HL"></a>密遣兵图璀。<a id="a-HM"></a>璀率众拒祚。<a id="a-HN"></a>祚遂为璀所杀。<a id="a-HO"></a>璀后数见祚来部从铠甲。<a id="a-HP"></a>举手指璀云。<a id="a-HQ"></a>底奴要当截汝头。<a id="a-HR"></a>璀人姑臧立张玄静为凉王。<a id="a-HS"></a>自为凉州牧。<a id="a-HT"></a>又谋废玄静而白王。<a id="a-HU"></a>事未遂间。<a id="a-HV"></a>与玄静同车出城西门。<a id="a-HW"></a>桥梁牢壮。<a id="a-HX"></a>而忽摧折刺史旧事正旦放鸟。<a id="a-HY"></a>璀所放出手辄死。<a id="a-HZ"></a>有鹳来巢广夏门。<a id="a-Ha"></a>弹遂不去。<a id="a-Hb"></a>自往看之。<a id="a-Hc"></a>宋炖煌宋混遣弟澄即于巢所害璀。<a id="a-Hd"></a>璀临命语澄曰。<a id="a-He"></a>汝荷婚姻而为反逆。<a id="a-Hf"></a>皇天后土必当照之。<a id="a-Hg"></a>我自可死。<a id="a-Hh"></a>当令汝剧我矣。<a id="a-Hi"></a>混自为尚书令。<a id="a-Hj"></a>辅政有疾。<a id="a-Hk"></a>昼日见璀。<a id="a-Hl"></a>从屋而下。<a id="a-Hm"></a>奄入柱中。<a id="a-Hn"></a>其柱状若火烧。<a id="a-Ho"></a>掘土则无所见。<a id="a-Hp"></a>混因病死。<a id="a-Hq"></a>澄又然灯。<a id="a-Hr"></a>油变为血。<a id="a-Hs"></a>厩中马一夕无尾。<a id="a-Ht"></a>三岁小儿作老翁声呼曰。<a id="a-Hu"></a>宋混澄斫汝头。<a id="a-Hv"></a>又城东水中出火。<a id="a-Hw"></a>后三年澄为张邕所杀。</p>
  <p id="aHx">晋张倾西域校尉。<a id="a-Hy"></a>张倾以怨杀麴俭。<a id="a-Hz"></a>俭临死有恨言。<a id="a-I0"></a>后倾夜见白狗。<a id="a-I1"></a>自拔剑斫之不中。<a id="a-I2"></a>倾便倒地不起。<a id="a-I3"></a>左右见俭在傍。<a id="a-I4"></a>遂以暴卒。</p>
  <p id="aI5">宋元嘉中。<a id="a-I6"></a>李龙等夜行劫掠。<a id="a-I7"></a>于时丹阳陶继之。<a id="a-I8"></a>为秣陵县令微密寻捕。<a id="a-I9"></a>遂禽龙等龙。<a id="a-IA"></a>所引一人。<a id="a-IB"></a>是太乐伎。<a id="a-IC"></a>忘其姓名。<a id="a-ID"></a>劫发之夜。<a id="a-IE"></a>此伎推同伴往就人宿。<a id="a-IF"></a>共奏音声。<a id="a-IG"></a>陶不详审。<a id="a-IH"></a>为作款列。<a id="a-II"></a>随例车上及所宿主人。<a id="a-IJ"></a>士贵宾客并相明证。<a id="a-IK"></a>陶知枉滥。<a id="a-IL"></a>但以文书已行。<a id="a-IM"></a>不欲自为通塞。<a id="a-IN"></a>遂并诸劫十人。<a id="a-IO"></a>于郡门斩之。<a id="a-IP"></a>此伎声艺精能又殊辩慧。<a id="a-IQ"></a>将死之日亲邻知识。<a id="a-IR"></a>看者甚众。<a id="a-IS"></a>伎曰。<a id="a-IT"></a>我虽贱隶少怀慕善。<a id="a-IU"></a>未尝为非。<a id="a-IV"></a>实不作劫。<a id="a-IW"></a>陶令已当具知枉见杀害。<a id="a-IX"></a>若死无鬼则已。<a id="a-IY"></a>有鬼必自陈诉。<a id="a-IZ"></a>因弹琵琶。<a id="a-Ia"></a>歌曲而就死。<a id="a-Ib"></a>众知其枉莫不殒泣。<a id="a-Ic"></a>月余日陶遂夜梦。<a id="a-Id"></a>伎来至案前云。<a id="a-Ie"></a>昔枉见杀实所不分。<a id="a-If"></a>诉天得理。<a id="a-Ig"></a>今故取君。<a id="a-Ih"></a>便入陶口仍落腹中。<a id="a-Ii"></a>陶即惊寐。<a id="a-Ij"></a>俄而倒绝。<a id="a-Ik"></a>状若风颠。<a id="a-Il"></a>良久方醒。<a id="a-Im"></a>有时而发。<a id="a-In"></a>发辄夭矫头反着背。<a id="a-Io"></a>四日而亡。<a id="a-Ip"></a>亡后家便贫瘁。<a id="a-Iq"></a>一儿早死。<a id="a-Ir"></a>余有一孙穷寒路次。</p>
  <p id="aIs">宋泰初元年。<a id="a-It"></a>江州长史邓琬。<a id="a-Iu"></a>立刺史晋安王子勋为帝以作乱。<a id="a-Iv"></a>初南郡太守张悦得罪。<a id="a-Iw"></a>镇归杨都。<a id="a-Ix"></a>及溢口赦之以为冠军将军。<a id="a-Iy"></a>与共经纪军事。<a id="a-Iz"></a>琬前军袁顗既败。<a id="a-J0"></a>张悦惧诛。<a id="a-J1"></a>乃称暴疾。<a id="a-J2"></a>仗甲而召。<a id="a-J3"></a>邓琬既至。<a id="a-J4"></a>谓之曰。<a id="a-J5"></a>卿始此祸。<a id="a-J6"></a>而欲卖罪少帝乎。<a id="a-J7"></a>命斩于床前。<a id="a-J8"></a>并杀其子。<a id="a-J9"></a>以琬头至。<a id="a-JA"></a>五十年悦寝疾见琬。<a id="a-JB"></a>为厉遂死。</p>
  <p id="aJC">宋济豫章王萧嶷亡后。<a id="a-JD"></a>忽现形于沈文季曰。<a id="a-JE"></a>我病未应死。<a id="a-JF"></a>皇太子加膏中十一种药使我不差。<a id="a-JG"></a>汤中复加药一种。<a id="a-JH"></a>使我痢不断。<a id="a-JI"></a>吾已诉。<a id="a-JJ"></a>先许还东郕。<a id="a-JK"></a>当判此事。<a id="a-JL"></a>便怀出青纸文书示文季云。<a id="a-JM"></a>与卿少旧。<a id="a-JN"></a>为呈主上也。<a id="a-JO"></a>俄而失所在。<a id="a-JP"></a>文季惧不敢传。<a id="a-JQ"></a>少时文惠太子薨。</p>
  <p id="aJR">魏城阳王元徽。<a id="a-JS"></a>初为孝庄帝昼计杀尔朱荣。<a id="a-JT"></a>及尔朱兆入雒害孝庄。<a id="a-JU"></a>而徽惧走投雒阳令寇祖仁。<a id="a-JV"></a>祖仁父叔兄弟三人为刺史皆徽之力也。<a id="a-JW"></a>既而尔朱兆购徽万户侯。<a id="a-JX"></a>祖仁遂斩徽送之。<a id="a-JY"></a>并匿其金百斤马五十匹。<a id="a-JZ"></a>及兆得徽首。<a id="a-Ja"></a>亦不赏侯。<a id="a-Jb"></a>兆乃梦徽。<a id="a-Jc"></a>曰我金二百斤马百匹。<a id="a-Jd"></a>在祖仁家。<a id="a-Je"></a>卿可取也。<a id="a-Jf"></a>兆觉曰。<a id="a-Jg"></a>城阳家本巨富。<a id="a-Jh"></a>昨令收捕。<a id="a-Ji"></a>全无金银。<a id="a-Jj"></a>此梦或实。<a id="a-Jk"></a>至晚即令收祖仁。<a id="a-Jl"></a>祖仁入见徽。<a id="a-Jm"></a>曰足得相报矣。<a id="a-Jn"></a>祖仁款得金百斤马五十匹。<a id="a-Jo"></a>兆不信之。<a id="a-Jp"></a>祖仁私敛戚属得金三十斤马三十匹输兆。<a id="a-Jq"></a>犹不充数。<a id="a-Jr"></a>兆乃发怒。<a id="a-Js"></a>悬头于树。<a id="a-Jt"></a>以石硾其足。<a id="a-Ju"></a>鞮棰杀之(右此七验出冤魂志)</p>
  <p id="aJv">唐初相州大慈寺塔被焚。<a id="a-Jw"></a>以大业末年群贼互兴。<a id="a-Jx"></a>寺在三爵台室西葛[苨-匕+樓]山上。<a id="a-Jy"></a>四乡来投筑城固守。<a id="a-Jz"></a>人物拥聚尺地不空。<a id="a-K0"></a>塔之上下重复皆满。<a id="a-K1"></a>于中秽污不可见闻。<a id="a-K2"></a>贼平之后人散。<a id="a-K3"></a>寺僧无力可除。<a id="a-K4"></a>忽然火起。<a id="a-K5"></a>焚荡内外。<a id="a-K6"></a>一切都尽。<a id="a-K7"></a>唯东南角太子思惟像殿得存。<a id="a-K8"></a>可谓火净以除臭秽也。<a id="a-K9"></a>此塔即隋高祖手敕所置。<a id="a-KA"></a>初以隋运创临天下未附。<a id="a-KB"></a>吴国公蔚迥周之柱臣。<a id="a-KC"></a>镇守河北作牧旧都。<a id="a-KD"></a>闻杨氏御图。<a id="a-KE"></a>心所未允。<a id="a-KF"></a>即日聚结举兵祝诏。<a id="a-KG"></a>官军一临大阵摧解。<a id="a-KH"></a>收拥俘虏将百万人。<a id="a-KI"></a>总集寺北游豫园中。<a id="a-KJ"></a>明旦斩决园墙有孔。<a id="a-KK"></a>出者纵之。<a id="a-KL"></a>至晓便断。<a id="a-KM"></a>犹有六十万人。<a id="a-KN"></a>并于漳河岸斩之。<a id="a-KO"></a>流尸水中。<a id="a-KP"></a>水为不流。<a id="a-KQ"></a>血河一月夜夜鬼哭。<a id="a-KR"></a>哀怨切人。<a id="a-KS"></a>以事闻。<a id="a-KT"></a>帝曰。<a id="a-KU"></a>此段一诛深有枉滥。<a id="a-KV"></a>贼止蔚迥余并被驱。<a id="a-KW"></a>当时恻隐咸知此事。<a id="a-KX"></a>国初机候不获纵之。<a id="a-KY"></a>可于游豫园南葛[苨-匕+樓]山上立大慈寺。<a id="a-KZ"></a>拆三爵台以营之。<a id="a-Ka"></a>六时礼佛加一拜。<a id="a-Kb"></a>为园中枉死者。<a id="a-Kc"></a>寺成僧住。<a id="a-Kd"></a>依敕礼唱。<a id="a-Ke"></a>怨哭之声一斯顿绝(上来所引者。<a id="a-Kf"></a>儿孙相系目睹亲知。<a id="a-Kg"></a>信承佛教善恶之报。<a id="a-Kh"></a>验知不虚。<a id="a-Ki"></a>我杀还我偿。<a id="a-Kj"></a>岂有斯谬)</p>
 </body>
</html>