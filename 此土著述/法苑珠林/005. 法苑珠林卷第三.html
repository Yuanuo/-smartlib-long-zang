<!doctype html>
<html id="z3IBWgu1QR" data-ver="1261">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第三</h1>
  <h2 id="a2">三界篇第二(诸天之余)</h2>
  <h2 id="a3">身量部第六</h2>
  <p id="a4">依杂心论云。<a id="a-5"></a>七极微尘成一阿耨池上尘。<a id="a-6"></a>彼是最细。<a id="a-7"></a>色天眼能见。<a id="a-8"></a>及菩萨轮王得见。<a id="a-9"></a>七阿耨尘为铜上尘。<a id="a-A"></a>七铜上尘为水上尘。<a id="a-B"></a>七水上尘为兔毫上尘。<a id="a-C"></a>七兔毫上尘为一羊毛上尘。<a id="a-D"></a>七羊毛上尘为一牛毛上尘。<a id="a-E"></a>七牛毛上尘成一向游尘。<a id="a-F"></a>七向游尘成一虮。<a id="a-G"></a>七虮成一虱。<a id="a-H"></a>七虱成一穬麦。<a id="a-I"></a>七穬麦成一指。<a id="a-J"></a>二十四指为一肘。<a id="a-K"></a>四肘为一弓。<a id="a-L"></a>去村五百弓为一拘屡舍。<a id="a-M"></a>八拘屡舍。<a id="a-N"></a>名一由旬故说偈言。</p>
  <p id="aO">七尘成阿耨　　七耨成铜尘</p>
  <p id="aP">水兔牛毛尘　　皆从于七起</p>
  <p id="aQ">故论中即以此拘屡舍用量天身。<a id="a-R"></a>从四天王身乃至阿迦尼吒身。<a id="a-S"></a>故婆沙论云。<a id="a-T"></a>四天王身长一拘留舍四分之一。<a id="a-U"></a>若依正法念经说。<a id="a-V"></a>四天诸身其量修短一同王身(毗昙亦同)如三十三天身长半拘留舍。<a id="a-W"></a>帝释身长一拘留舍。<a id="a-X"></a>焰摩天身长一拘留舍四分之二(若言帝释之身何以长焰摩天者如经说以其过去偏修恭敬业故得偏长也)兜率天身长一拘留舍。<a id="a-Y"></a>与帝释等。<a id="a-Z"></a>化乐天身长一拘留及拘留舍四分之一。<a id="a-a"></a>他化自在天身长一拘留舍半(欲界诸天身量如是)</p>
  <p id="ab">第二色界身量者。<a id="a-c"></a>依毗昙论说。<a id="a-d"></a>梵众天身长半由延。<a id="a-e"></a>梵福楼天长一由延。<a id="a-f"></a>大梵天长一由延半。<a id="a-g"></a>光天长二由延。<a id="a-h"></a>无量光天长四由延。<a id="a-i"></a>光音天长八由延。<a id="a-j"></a>少净天长十六由延。<a id="a-k"></a>无量净天长三十二由延。<a id="a-l"></a>遍净天长六十四由延。<a id="a-m"></a>福庆天长百二十五由延。<a id="a-n"></a>福生天长二百五十由延。<a id="a-o"></a>广果天长五百由延。<a id="a-p"></a>无想天亦尔。<a id="a-q"></a>无悕望天长千由延。<a id="a-r"></a>无热天长二千由延。<a id="a-s"></a>善见天长四千由延。<a id="a-t"></a>善现天长八千由延。<a id="a-u"></a>色究竟天长万六千由延。</p>
  <p id="av">第三无色界无形不可说(据大乘亦有细色。<a id="a-w"></a>但经论略而不说)</p>
  <p data-pb></p>
  <h2 id="ax">衣量部七</h2>
  <p id="ay">曰。<a id="a-z"></a>诸天衣服云何。<a id="a-10"></a>答曰。<a id="a-11"></a>如经说。<a id="a-12"></a>六欲界六天中皆服天衣飞行自在。<a id="a-13"></a>看之似衣光色具足。<a id="a-14"></a>不可以世间缯彩比之。<a id="a-15"></a>色界诸天衣服。<a id="a-16"></a>虽号天衣其犹光明。<a id="a-17"></a>转胜转妙不可名也。<a id="a-18"></a>如起世经云。<a id="a-19"></a>四天王天长半由旬。<a id="a-1A"></a>衣长一由旬。<a id="a-1B"></a>阔半由旬。<a id="a-1C"></a>重半两。<a id="a-1D"></a>三十三天身一由旬。<a id="a-1E"></a>衣长二由旬。<a id="a-1F"></a>阔一由旬。<a id="a-1G"></a>重半两。<a id="a-1H"></a>夜摩天身长二由旬。<a id="a-1I"></a>衣长四由旬。<a id="a-1J"></a>重半两四分之一。<a id="a-1K"></a>兜率陀天身长四由旬。<a id="a-1L"></a>衣长八由旬。<a id="a-1M"></a>阔四由旬。<a id="a-1N"></a>重半两八分之一。<a id="a-1O"></a>化乐天身长八由旬。<a id="a-1P"></a>衣长十六由旬。<a id="a-1Q"></a>阔八由旬。<a id="a-1R"></a>重半两十六分之一。<a id="a-1S"></a>他化自在天身长十六由旬。<a id="a-1T"></a>衣长三十二由旬。<a id="a-1U"></a>阔十六由旬。<a id="a-1V"></a>重半两三十二分之一。<a id="a-1W"></a>魔身诸天身长三十二由旬。<a id="a-1X"></a>衣长六十四由旬。<a id="a-1Y"></a>阔三十二由旬。<a id="a-1Z"></a>重半两六。<a id="a-1a"></a>十四分之一。<a id="a-1b"></a>自此已上诸天。<a id="a-1c"></a>身量长短与衣正等无差。<a id="a-1d"></a>起世经云。<a id="a-1e"></a>欲界诸天衣服种种庄严不可具述。<a id="a-1f"></a>然化乐他化二天。<a id="a-1g"></a>所著衣服随心大小。<a id="a-1h"></a>轻重亦尔。<a id="a-1i"></a>色界诸天不着衣服如着不异。<a id="a-1j"></a>头虽无髻如似天冠。<a id="a-1k"></a>无男女相形唯一种长阿含经云。<a id="a-1l"></a>忉利天衣重六铢。<a id="a-1m"></a>焰摩天衣重三铢。<a id="a-1n"></a>兜率陀天衣重一铢半。<a id="a-1o"></a>化乐天衣重一铢。<a id="a-1p"></a>他化自在天衣重半铢。<a id="a-1q"></a>顺正理论云。<a id="a-1r"></a>色界天众于初生时。<a id="a-1s"></a>身量周圆具如衣服。</p>
  <h2 id="a1t">寿量部第八</h2>
  <p id="a1u">依阿毗昙论云。<a id="a-1v"></a>天寿量者。<a id="a-1w"></a>如人间五十岁。<a id="a-1x"></a>为四天王天一日一夜。<a id="a-1y"></a>即用此日月岁数。<a id="a-1z"></a>四天王天寿命五百岁。<a id="a-20"></a>计人间日月九百万岁。<a id="a-21"></a>即是等活地狱一日一夜。<a id="a-22"></a>如是日月岁数。<a id="a-23"></a>等活地狱寿五百岁。<a id="a-24"></a>计人间百岁为三十三天一日一夜。<a id="a-25"></a>如是日月岁数。<a id="a-26"></a>三十三天寿千岁。<a id="a-27"></a>计人间三亿六百万岁。<a id="a-28"></a>即是黑绳大地狱一日一夜。<a id="a-29"></a>如是日月岁数黑绳地狱寿千岁。<a id="a-2A"></a>计人间二百岁。<a id="a-2B"></a>为焰摩天一日一夜。<a id="a-2C"></a>如是日月岁数焰摩天寿二千岁。<a id="a-2D"></a>计人间十四亿四百万岁。<a id="a-2E"></a>即是众合大地狱一日一夜。<a id="a-2F"></a>如是日月岁数。<a id="a-2G"></a>众合大地狱寿二千岁。<a id="a-2H"></a>计人间四百岁。<a id="a-2I"></a>为兜率陀天一日一夜。<a id="a-2J"></a>如是日月岁数。<a id="a-2K"></a>兜率陀天寿四千岁。<a id="a-2L"></a>计人间五十七亿六百万岁。<a id="a-2M"></a>即是呼地狱一日一夜。<a id="a-2N"></a>如是日月岁数呼地狱寿四千岁。<a id="a-2O"></a>计人间八百岁。<a id="a-2P"></a>为化乐天一日一夜。<a id="a-2Q"></a>如是日月岁数。<a id="a-2R"></a>化乐天寿八千岁。<a id="a-2S"></a>计人间二百三十亿岁。<a id="a-2T"></a>即是大呼地狱一日一夜。<a id="a-2U"></a>如是日月岁数大呼地狱寿八千岁。<a id="a-2V"></a>计人间一千六百岁。<a id="a-2W"></a>他化自在天一日一夜。<a id="a-2X"></a>如是日月岁数他化自在天寿一万六千岁。<a id="a-2Y"></a>计人间九百二十一亿六百万岁。<a id="a-2Z"></a>即是热大地狱一日一夜。<a id="a-2a"></a>如是日月岁数热大地狱寿一万六千岁。<a id="a-2b"></a>计众热大地狱寿其半劫。<a id="a-2c"></a>无择大地狱寿一劫。<a id="a-2d"></a>畜生趣极长寿亦一劫。<a id="a-2e"></a>如地持论。<a id="a-2f"></a>龙饿鬼等极长寿五百岁。</p>
  <p id="a2g">第二计色界寿命者。<a id="a-2h"></a>即用劫为量。<a id="a-2i"></a>初梵众天寿命半劫。<a id="a-2j"></a>梵福楼天寿一劫。<a id="a-2k"></a>大梵天寿一劫半。<a id="a-2l"></a>少光天四劫。<a id="a-2m"></a>光音天八劫。<a id="a-2n"></a>少净天十六劫。<a id="a-2o"></a>无量净天三十二劫。<a id="a-2p"></a>遍净天六十四劫。<a id="a-2q"></a>福爱天一百二十五劫。<a id="a-2r"></a>福光天二百五十劫。<a id="a-2s"></a>广果天五百劫。<a id="a-2t"></a>无想天亦尔。<a id="a-2u"></a>无悕望天千劫。<a id="a-2v"></a>无热天二千劫。<a id="a-2w"></a>善见天四千劫。<a id="a-2x"></a>善现天八千劫。<a id="a-2y"></a>色究竟天一万六千劫。</p>
  <p id="a2z">第三计无色界天寿命者。<a id="a-30"></a>空处天二万劫。<a id="a-31"></a>识处天四万劫。<a id="a-32"></a>无所有处天六万劫。<a id="a-33"></a>非想非非想处天八万劫。<a id="a-34"></a>三界皆有中夭。<a id="a-35"></a>唯郁单越。<a id="a-36"></a>及兜率天最后身菩萨。<a id="a-37"></a>及无想天。<a id="a-38"></a>皆定寿命不说中夭。<a id="a-39"></a>余有中夭也。<a id="a-3A"></a>顺正理论。<a id="a-3B"></a>此亦同。<a id="a-3C"></a>然北俱卢人于人趣福力最强。<a id="a-3D"></a>钝根薄尘多诸快乐无摄受过。<a id="a-3E"></a>死必上生余同前说。</p>
  <p id="a3F">问曰。<a id="a-3G"></a>此火劫起时上至初禅悉皆烧尽。<a id="a-3H"></a>何故论云。<a id="a-3I"></a>大梵天王得寿一劫半耶。<a id="a-3J"></a>答曰。<a id="a-3K"></a>此言一劫半者据积六十小劫为一劫半。<a id="a-3L"></a>不据大劫。<a id="a-3M"></a>若据水火风大劫说者。<a id="a-3N"></a>犹是一劫合成八十小劫。<a id="a-3O"></a>小中尚少二十小劫。<a id="a-3P"></a>与彼一劫半寿义不相违也。<a id="a-3Q"></a>云何知然。<a id="a-3R"></a>如旧俱舍论名为别劫。<a id="a-3S"></a>立世阿毗昙论名为小劫。<a id="a-3T"></a>新俱舍论新婆沙论名为中劫。<a id="a-3U"></a>此三名别体唯是一。<a id="a-3V"></a>时量共等。<a id="a-3W"></a>如阿含经说。<a id="a-3X"></a>谓从人寿八万四千岁。<a id="a-3Y"></a>百年减一。<a id="a-3Z"></a>乃至十岁。<a id="a-3a"></a>还从十岁复增至八万四千岁。<a id="a-3b"></a>一上一下。<a id="a-3c"></a>尔许时分名一中劫量(别小亦同)若依俱舍论说。<a id="a-3d"></a>谓天地。<a id="a-3e"></a>始终三灾一运尽时始名大劫。<a id="a-3f"></a>随一水火风灾。<a id="a-3g"></a>要经八十中劫。<a id="a-3h"></a>如以一中劫坏一中劫成。<a id="a-3i"></a>十九中劫众生次第住。<a id="a-3j"></a>二十中劫正住。<a id="a-3k"></a>十九中劫次第坏空。<a id="a-3l"></a>此则一中劫。<a id="a-3m"></a>随逢一火水风坏器世界。<a id="a-3n"></a>十九中劫。<a id="a-3o"></a>随逢饥病刀坏众生世界。<a id="a-3p"></a>以如斯义。<a id="a-3q"></a>是故毗昙说如是言。<a id="a-3r"></a>是处最后住。<a id="a-3s"></a>是处最初空。<a id="a-3t"></a>众生最后住者。<a id="a-3u"></a>谓是最下阿鼻地狱也。<a id="a-3v"></a>是处最后空。<a id="a-3w"></a>众生最初住者。<a id="a-3x"></a>其则不定。<a id="a-3y"></a>若据火劫即是初禅。<a id="a-3z"></a>若约水劫是其二禅。<a id="a-40"></a>若约风劫是其三禅。<a id="a-41"></a>以此而论。<a id="a-42"></a>是故一大劫中具彼六十中劫并空劫中二十别劫。<a id="a-43"></a>合有八十小劫。<a id="a-44"></a>始为一大劫。<a id="a-45"></a>辩劫如是。<a id="a-46"></a>次显无违。<a id="a-47"></a>今言初禅第一梵众天寿命半劫者。<a id="a-48"></a>当知据彼一别劫中半劫二十中劫为言。<a id="a-49"></a>第二梵辅天寿命一劫者。<a id="a-4A"></a>所谓据彼一别劫四十中劫为语。<a id="a-4B"></a>第三大梵天寿命一劫半者。<a id="a-4C"></a>当知据彼一别劫半六十中劫而说。<a id="a-4D"></a>以如斯义故。<a id="a-4E"></a>不相违也。<a id="a-4F"></a>初禅如是。<a id="a-4G"></a>二禅已上当知皆据三灾大劫以明寿量。<a id="a-4H"></a>不据中别劫也。<a id="a-4I"></a>二禅之中。<a id="a-4J"></a>第一少光天寿命二劫。<a id="a-4K"></a>第二无量光天寿命四劫。<a id="a-4L"></a>第三光音天寿命八劫。<a id="a-4M"></a>若言水灾既至二禅。<a id="a-4N"></a>光音诸天何以得寿八大劫者。<a id="a-4O"></a>应知于彼七火灾后。<a id="a-4P"></a>方有一水灾起上及二禅。<a id="a-4Q"></a>是光音得寿八大劫也。<a id="a-4R"></a>三禅之中第一少净天寿命十六劫。<a id="a-4S"></a>第二无量净天寿命三十二劫。<a id="a-4T"></a>第三遍净天寿命六十四劫。<a id="a-4U"></a>若言风灾既至三禅。<a id="a-4V"></a>何以遍净诸天得寿六十四大劫者。<a id="a-4W"></a>此亦应知。<a id="a-4X"></a>彼六十三运水火灾后。<a id="a-4Y"></a>方有一风灾起。<a id="a-4Z"></a>是故遍净得寿六十四劫。<a id="a-4a"></a>云何知然。<a id="a-4b"></a>此如毗昙中说。<a id="a-4c"></a>于七火劫次第起后。<a id="a-4d"></a>然有一水灾起。<a id="a-4e"></a>如是七七四十九火起时。<a id="a-4f"></a>是则有其一七水灾合说即有五十六劫。<a id="a-4g"></a>更复于此五十六劫之后。<a id="a-4h"></a>复有七火劫起。<a id="a-4i"></a>于此七火之后方有一风灾起坏及三禅。<a id="a-4j"></a>并前即为六十四劫。<a id="a-4k"></a>以如斯义。<a id="a-4l"></a>是故遍净得寿六十四劫。<a id="a-4m"></a>故彼毗昙说是偈言。</p>
  <p id="a4n">七火次第过　　然后一水灾</p>
  <p id="a4o">七七火七水　　复七火后风</p>
  <p id="a4p">问曰。<a id="a-4q"></a>此四天识处寿命既倍空处。<a id="a-4r"></a>未知后之二天何故不倍前耶。<a id="a-4s"></a>答曰。<a id="a-4t"></a>如婆沙论中说。<a id="a-4u"></a>有三论师俱释此义。<a id="a-4v"></a>第一说者。<a id="a-4w"></a>谓彼空识二处。<a id="a-4x"></a>各有无量行及余皆舍一切入等行故寿命相倍。<a id="a-4y"></a>空处以有无量行故。<a id="a-4z"></a>得一万劫寿。<a id="a-50"></a>余行复得一万劫寿是故合得二万劫寿。<a id="a-51"></a>识处以有无量行故得二万劫寿。<a id="a-52"></a>余行复得二万劫寿。<a id="a-53"></a>以此倍前故得四万劫寿。<a id="a-54"></a>上地更无无量行。<a id="a-55"></a>故寿不倍。<a id="a-56"></a>一说如是。<a id="a-57"></a>第二师说者。<a id="a-58"></a>谓彼空识二处各有定慧二种行故。<a id="a-59"></a>寿命相倍。<a id="a-5A"></a>定得一万劫寿。<a id="a-5B"></a>慧行复得一万劫寿。<a id="a-5C"></a>是故合得二万劫寿。<a id="a-5D"></a>识处定行得二万劫寿。<a id="a-5E"></a>慧行复得二万劫寿。<a id="a-5F"></a>以此倍前故得四万劫寿。<a id="a-5G"></a>上之二地。<a id="a-5H"></a>但有定行而无慧行。<a id="a-5I"></a>是故寿命不复相倍。<a id="a-5J"></a>二说如是。<a id="a-5K"></a>第三师说者。<a id="a-5L"></a>谓彼四无色处定寿报分。<a id="a-5M"></a>各唯有其二万劫寿。<a id="a-5N"></a>由有离欲不离欲不离欲故。<a id="a-5O"></a>是故寿命有倍不倍。<a id="a-5P"></a>空处地中以其未离自地欲故。<a id="a-5Q"></a>是欲但有二万劫寿。<a id="a-5R"></a>识处地中二万劫者。<a id="a-5S"></a>是其定寿。<a id="a-5T"></a>由离空处欲故。<a id="a-5U"></a>复得二万劫。<a id="a-5V"></a>以此倍前故得四万劫寿。<a id="a-5W"></a>无所有处二万劫者。<a id="a-5X"></a>是其定寿。<a id="a-5Y"></a>由离空识二处欲故。<a id="a-5Z"></a>复四万劫寿。<a id="a-5a"></a>非想地中二万者。<a id="a-5b"></a>是其定寿由离下之三地欲故。<a id="a-5c"></a>复得六万劫寿。<a id="a-5d"></a>以如斯义是故非想地中得其八万劫寿。<a id="a-5e"></a>三说如是。<a id="a-5f"></a>义显于斯也。</p>
  <p data-pb></p>
  <h2 id="a5g">住处部第九</h2>
  <p id="a5h">问曰。<a id="a-5i"></a>诸天住处。<a id="a-5j"></a>其义云何。<a id="a-5k"></a>答曰。<a id="a-5l"></a>如婆沙论说。<a id="a-5m"></a>天虽有三十二。<a id="a-5n"></a>住处但有二十八重。<a id="a-5o"></a>以彼四空绝离形报。<a id="a-5p"></a>故无别处。<a id="a-5q"></a>遍在欲色二界之中。<a id="a-5r"></a>但随欲色二界众生成就四空无色业者。<a id="a-5s"></a>随命终处即便受彼无色界报故。<a id="a-5t"></a>无别处不同、<a id="a-5u"></a>大乘说有色也。<a id="a-5v"></a>其二十八重者。<a id="a-5w"></a>谓须弥山。<a id="a-5x"></a>根从地上升去地四千由旬。<a id="a-5y"></a>绕山纵广一万由旬。<a id="a-5z"></a>是干手天于中止住。<a id="a-60"></a>复上升一倍。<a id="a-61"></a>绕山八千由旬。<a id="a-62"></a>是彼持花鬘天于中止住。<a id="a-63"></a>复上一倍绕山四千由旬。<a id="a-64"></a>是彼常放逸天于中止住。<a id="a-65"></a>复上一倍绕山四千由旬。<a id="a-66"></a>是彼日月星宿天于中止住。<a id="a-67"></a>复上一倍绕山四千由旬。<a id="a-68"></a>是彼四天王天于中止住(其中由有七种金山是四天王城邑聚落悉在其中也)。<a id="a-69"></a>复上升四万由旬至须弥山顶纵广四万由旬。<a id="a-6A"></a>其中有善见城。<a id="a-6B"></a>纵广一万由旬。<a id="a-6C"></a>面别有其千门。<a id="a-6D"></a>三十三天于中止住。<a id="a-6E"></a>即从此山升虚空四万由旬。<a id="a-6F"></a>有处如云七宝所成。<a id="a-6G"></a>其犹大地。<a id="a-6H"></a>是焰摩天于中止住。<a id="a-6I"></a>复上一倍有地如云。<a id="a-6J"></a>七宝所成。<a id="a-6K"></a>是兜率陀天。<a id="a-6L"></a>复上一倍有地如云。<a id="a-6M"></a>七宝所成。<a id="a-6N"></a>是化乐天。<a id="a-6O"></a>复上一倍有地如云。<a id="a-6P"></a>七宝所成。<a id="a-6Q"></a>是化自在天。<a id="a-6R"></a>如是乃至色界究竟天。<a id="a-6S"></a>皆悉有地如云。<a id="a-6T"></a>七宝所成。<a id="a-6U"></a>相去皆倍不烦具说。<a id="a-6V"></a>依顺正理论云。<a id="a-6W"></a>三十三天迷卢山顶。<a id="a-6X"></a>其顶四面各二十千。<a id="a-6Y"></a>若据周围数成八万。<a id="a-6Z"></a>有余师说。<a id="a-6a"></a>面各八十千。<a id="a-6b"></a>与下际四边其量无别。<a id="a-6c"></a>山顶四角各有一峰。<a id="a-6d"></a>其高广量各有五百。<a id="a-6e"></a>有药叉神名金刚手。<a id="a-6f"></a>于中止住守护诸天。<a id="a-6g"></a>于山顶中有宫名善见。<a id="a-6h"></a>面二千半。<a id="a-6i"></a>周万踰缮那。<a id="a-6j"></a>金城量高一踰缮那半。<a id="a-6k"></a>其地平坦。<a id="a-6l"></a>亦真金所成。<a id="a-6m"></a>俱用百一杂宝严饰。<a id="a-6n"></a>地触柔软如妒罗绵。<a id="a-6o"></a>于践蹑时随足高下。<a id="a-6p"></a>是天帝释所都大城。<a id="a-6q"></a>城有千门严饰壮丽门有五百青衣药叉。<a id="a-6r"></a>勇健端严长一踰缮那量。<a id="a-6s"></a>各严铠仗防守城门。<a id="a-6t"></a>于其城中有殊胜殿。<a id="a-6u"></a>种种妙宝具足庄严蔽天宫。<a id="a-6v"></a>故名殊胜。<a id="a-6w"></a>面二百五十。<a id="a-6x"></a>周千踰缮那。<a id="a-6y"></a>是谓城中诸可爱事。<a id="a-6z"></a>城外四面四苑庄严。<a id="a-70"></a>是彼诸天共游戏处。<a id="a-71"></a>一众车苑谓此苑中随天福力种种车现。<a id="a-72"></a>二粗恶苑。<a id="a-73"></a>天欲战时随其所须甲仗等现。<a id="a-74"></a>三杂林苑。<a id="a-75"></a>诸天入中所玩皆同俱生胜喜。<a id="a-76"></a>四喜林苑。<a id="a-77"></a>极妙欲尘杂类俱臻历观无厌。<a id="a-78"></a>如是四苑形皆异方。<a id="a-79"></a>一一周千踰缮那量。<a id="a-7A"></a>居各有一如意池面各五十踰缮那量。<a id="a-7B"></a>八功德水弥满其中。<a id="a-7C"></a>随欲四苑花鸟香林庄饰。<a id="a-7D"></a>业果差别难可思议天福。<a id="a-7E"></a>城外西南角有大善法堂。<a id="a-7F"></a>三十三天时集谛。<a id="a-7G"></a>辩制伏阿素洛等如法不如法事。</p>
  <p id="a7H">起世经云。<a id="a-7I"></a>佛告比丘。<a id="a-7J"></a>以何因缘。<a id="a-7K"></a>诸天会处名善法堂。<a id="a-7L"></a>三十三天集会坐时。<a id="a-7M"></a>于中唯论微细善语深义称量观察。<a id="a-7N"></a>皆是世间诸胜要法真实正理。<a id="a-7O"></a>是以诸天称为善法堂。<a id="a-7P"></a>又何因缘名波娄沙迦苑(隋言粗涩)三十三天王入已。<a id="a-7Q"></a>坐于贤及善贤二石之上。<a id="a-7R"></a>唯论世间粗恶不善戏谑之语。<a id="a-7S"></a>是故称波娄沙迦。<a id="a-7T"></a>又何因缘名杂色车苑。<a id="a-7U"></a>三十三天王入已。<a id="a-7V"></a>坐于杂色善杂色二石之上。<a id="a-7W"></a>唯论世间种种杂色相语言。<a id="a-7X"></a>是故称为杂色车苑。<a id="a-7Y"></a>又何因缘名杂乱苑。<a id="a-7Z"></a>三十三天常以月八日十四日十五日。<a id="a-7a"></a>于其宫内一切婇女入此园中。<a id="a-7b"></a>令与三十三天众合杂嬉戏。<a id="a-7c"></a>不生障隔恣其欢娱。<a id="a-7d"></a>受天五欲具足功德游行受乐。<a id="a-7e"></a>是故诸天共称此园为杂乱苑。<a id="a-7f"></a>又何因缘彼天有园名为欢喜。<a id="a-7g"></a>三十三天王入其中已。<a id="a-7h"></a>坐于欢喜善欢喜二石之上。<a id="a-7i"></a>心受欢喜复受极乐。<a id="a-7j"></a>是故诸天共称彼园以为欢喜。<a id="a-7k"></a>又何因缘名波利夜怛逻拘毗陀罗树。<a id="a-7l"></a>彼树下有天子住。<a id="a-7m"></a>名曰末多。<a id="a-7n"></a>日夜常以彼天种种五欲功德具足和合游戏受乐。<a id="a-7o"></a>是故诸天遂称彼树。<a id="a-7p"></a>以为波利夜怛逻拘毗陀罗树。</p>
  <p data-pb></p>
  <h2 id="a7q">广狭部第十</h2>
  <p id="a7r">曰。<a id="a-7s"></a>天量广狭云何。<a id="a-7t"></a>答曰。<a id="a-7u"></a>如婆沙论说。<a id="a-7v"></a>须弥山顶面别纵广八万四千由旬。<a id="a-7w"></a>其中平可居处。<a id="a-7x"></a>但有四万由旬。<a id="a-7y"></a>炎摩天倍前四万。<a id="a-7z"></a>其地纵广八万由旬。<a id="a-80"></a>如是乃至他化自在天处次第倍前。<a id="a-81"></a>其地纵广六十四万由旬。<a id="a-82"></a>四禅之地广狭不定。<a id="a-83"></a>有其两说。<a id="a-84"></a>第一说者。<a id="a-85"></a>初禅广如一四天下。<a id="a-86"></a>二禅如小千世界。<a id="a-87"></a>三禅如中千世界。<a id="a-88"></a>四禅广如大千世界。<a id="a-89"></a>第二说者。<a id="a-8A"></a>初禅如小千世界。<a id="a-8B"></a>二禅广如中千世界。<a id="a-8C"></a>三禅广如大千世界。<a id="a-8D"></a>第四禅地宽广无边不可说其分齐(诸师评之第二说是)问曰。<a id="a-8E"></a>初禅广如小千世界。<a id="a-8F"></a>乃至第四禅地广无边者。<a id="a-8G"></a>未知于他大千之上。<a id="a-8H"></a>为当共有初禅梵天。<a id="a-8I"></a>乃至共有色究竟天。<a id="a-8J"></a>为当于彼一一四天下上。<a id="a-8K"></a>各各别有初禅梵天。<a id="a-8L"></a>乃至别有色究竟天耶。<a id="a-8M"></a>答曰。<a id="a-8N"></a>如楼炭经说。<a id="a-8O"></a>一一四天下上各各别有皆悉不同。<a id="a-8P"></a>故彼说云。<a id="a-8Q"></a>三千世界之中有百亿四天下须弥大海铁围四天王天。<a id="a-8R"></a>乃至各说百亿色究竟天。<a id="a-8S"></a>此文斯显无劳致惑。<a id="a-8T"></a>又如顺正理论云。<a id="a-8U"></a>小者是卑下义。<a id="a-8V"></a>以除上故。<a id="a-8W"></a>如截角牛积小成余亦非摄彼。<a id="a-8X"></a>问曰。<a id="a-8Y"></a>既彼一一四天下上乃至各有色究竟天者。<a id="a-8Z"></a>是则处别可不相障碍耶。<a id="a-8a"></a>答曰。<a id="a-8b"></a>虽各有亿同居一处而不妨碍。<a id="a-8c"></a>其犹光明迭相涉入相遍到亦无障碍。<a id="a-8d"></a>彼亦如是。<a id="a-8e"></a>以彼色细妙故。<a id="a-8f"></a>故经中说。<a id="a-8g"></a>色界诸天下来听法。<a id="a-8h"></a>六十诸天共坐一锋之端。<a id="a-8i"></a>而不迫窄都不相碍以斯文验。<a id="a-8j"></a>何所致疑矣(故义譬云。<a id="a-8k"></a>初禅如乡二禅如县三禅如州四禅如国)</p>
  <p data-pb></p>
  <h2 id="a8l">庄饰部第十一</h2>
  <p id="a8m">如智度论云。<a id="a-8n"></a>须弥山高三百三十六万里。<a id="a-8o"></a>四宝所成。<a id="a-8p"></a>东面黄金。<a id="a-8q"></a>西面白银。<a id="a-8r"></a>南面琉璃。<a id="a-8s"></a>北面玻璃。<a id="a-8t"></a>四边绕山半有游乾陀山。<a id="a-8u"></a>各高四万二千由旬。<a id="a-8v"></a>四天王各居一山。<a id="a-8w"></a>长阿含经云。<a id="a-8x"></a>北面天金所成。<a id="a-8y"></a>光照北方。<a id="a-8z"></a>西面水精所成。<a id="a-90"></a>光照西方。<a id="a-91"></a>东面天银所成。<a id="a-92"></a>光照东方。<a id="a-93"></a>南面天琉璃所成。<a id="a-94"></a>光照南方。<a id="a-95"></a>智度论云。<a id="a-96"></a>四天王各居其城东方城名上贤。<a id="a-97"></a>南方城名善见。<a id="a-98"></a>西方城名周罗。<a id="a-99"></a>北方城有三。<a id="a-9A"></a>一名可畏。<a id="a-9B"></a>二名天敬。<a id="a-9C"></a>三名众归。<a id="a-9D"></a>又长阿含经云。<a id="a-9E"></a>般遮翼白世尊言。<a id="a-9F"></a>一时忉利诸天集善法堂有所讲论。<a id="a-9G"></a>时四天王随其方面各当位坐。<a id="a-9H"></a>提头赖吒天王在东方坐。<a id="a-9I"></a>其面西向。<a id="a-9J"></a>帝释在前。<a id="a-9K"></a>毗楼勒叉天王在南方坐。<a id="a-9L"></a>其面北向。<a id="a-9M"></a>帝释在前。<a id="a-9N"></a>毗楼波叉天王在西方坐。<a id="a-9O"></a>其面东向。<a id="a-9P"></a>帝释在前。<a id="a-9Q"></a>毗沙门天王在北方坐。<a id="a-9R"></a>其面南向。<a id="a-9S"></a>帝释在前。<a id="a-9T"></a>时四天王皆先坐已然后我坐。<a id="a-9U"></a>又立世阿毗昙论云。<a id="a-9V"></a>如忉利天善见大城。<a id="a-9W"></a>周围四万十千由旬。<a id="a-9X"></a>纯金为城之所围绕。<a id="a-9Y"></a>高十由旬。<a id="a-9Z"></a>城上埤堄高半由旬。<a id="a-9a"></a>门高二由旬。<a id="a-9b"></a>其外重门高一由旬半。<a id="a-9c"></a>十十由旬有一一门。<a id="a-9d"></a>城之四面为千门楼。<a id="a-9e"></a>是诸城门众宝所成。<a id="a-9f"></a>种种摩尼之所严饰。<a id="a-9g"></a>于大城四分之一。<a id="a-9h"></a>中央金城帝释住处。<a id="a-9i"></a>十二由旬有二门。<a id="a-9j"></a>四面四百九十九门。<a id="a-9k"></a>复有一小门凡五百门。<a id="a-9l"></a>是城形相翼卫四兵。<a id="a-9m"></a>栅堑树池杂林宫殿。<a id="a-9n"></a>作倡伎乐及诸外戏。<a id="a-9o"></a>种种宝庄不可具说。<a id="a-9p"></a>是城中央宝楼重阁。<a id="a-9q"></a>名皮禅延多楼。<a id="a-9r"></a>长五百由旬。<a id="a-9s"></a>广二百五十由旬。<a id="a-9t"></a>周回一千五百由旬。<a id="a-9u"></a>其阁四边却敌宝楼。<a id="a-9v"></a>东边二十六所。<a id="a-9w"></a>三面各二十五所。<a id="a-9x"></a>凡一百一所。<a id="a-9y"></a>一一却敌方二由旬。<a id="a-9z"></a>周回八由旬。<a id="a-A0"></a>其却敌上复有宝楼。<a id="a-A1"></a>高半由旬以为观望。<a id="a-A2"></a>一一却敌有七女天。<a id="a-A3"></a>一一女天有七婇女。<a id="a-A4"></a>楼阁之内有万七百房室。<a id="a-A5"></a>一一房内有七天女。<a id="a-A6"></a>一一天女婇女亦七。<a id="a-A7"></a>其天女者。<a id="a-A8"></a>并是帝释正妃。<a id="a-A9"></a>其外却敌及内诸房凡四亿九万四千九百正妃。<a id="a-AA"></a>三十四亿六万四千三百婇女。<a id="a-AB"></a>妃及婇女合有三十九亿五万九千二百。<a id="a-AC"></a>皮禅延多重阁最上当中央圆室。<a id="a-AD"></a>广三十由旬。<a id="a-AE"></a>周回九十由旬。<a id="a-AF"></a>高四十五由旬。<a id="a-AG"></a>是帝释所住之处。<a id="a-AH"></a>并是琉璃所成众宝厕填。<a id="a-AI"></a>又杂阿含经云。<a id="a-AJ"></a>帝释宫中。<a id="a-AK"></a>有毗阇延堂。<a id="a-AL"></a>有百楼观。<a id="a-AM"></a>有七重重。<a id="a-AN"></a>有七房房。<a id="a-AO"></a>有七天后。<a id="a-AP"></a>后各七侍女。<a id="a-AQ"></a>尊者大目揵连游历小千界。<a id="a-AR"></a>无有如是堂观端严。<a id="a-AS"></a>如毗阇延堂者。<a id="a-AT"></a>依起世经云。<a id="a-AU"></a>其天宫城内雕饰受欲欢乐不可具说如是说如是处者。<a id="a-AV"></a>释提桓因与阿修罗女舍脂共住。<a id="a-AW"></a>帝释化身与诸妃共住。<a id="a-AX"></a>一切诸妃作是思惟。<a id="a-AY"></a>帝释与我共住。<a id="a-AZ"></a>真身与舍脂共住。<a id="a-Aa"></a>是其城内四边住处。<a id="a-Ab"></a>衢巷市[門@(厂@(田/坴))]并皆调直。<a id="a-Ac"></a>是诸天城随其福德。<a id="a-Ad"></a>屋舍多少众宝所成平正端直。<a id="a-Ae"></a>是天城路数有五百。<a id="a-Af"></a>四陌相通行列分明。<a id="a-Ag"></a>皆如基道四门通达东西相见。<a id="a-Ah"></a>巷巷市[門@(厂@(田/坴))]宝货盈满。<a id="a-Ai"></a>其中天上有其七市。<a id="a-Aj"></a>第一谷米市第二衣服市。<a id="a-Ak"></a>第三众香市。<a id="a-Al"></a>第四饮食市。<a id="a-Am"></a>第五华鬘市。<a id="a-An"></a>第六工巧市。<a id="a-Ao"></a>第七淫女市。<a id="a-Ap"></a>处处并有市官。<a id="a-Aq"></a>是诸市中天子天女往来贸易。<a id="a-Ar"></a>商量贵贱。<a id="a-As"></a>求索增减。<a id="a-At"></a>称量断数。<a id="a-Au"></a>具市廛法。<a id="a-Av"></a>虽作是事以为戏乐。<a id="a-Aw"></a>无取无与无我所心。<a id="a-Ax"></a>脱欲所须便可提去。<a id="a-Ay"></a>若乐相应随意而取。<a id="a-Az"></a>若不相应便作是言。<a id="a-B0"></a>此物奇贵非我所须。<a id="a-B1"></a>市中间路软滑可爱。<a id="a-B2"></a>众宝庄严。<a id="a-B3"></a>悬诸天衣。<a id="a-B4"></a>竖立幢幡。<a id="a-B5"></a>音乐等声恒无断绝。<a id="a-B6"></a>又有声言。<a id="a-B7"></a>善来善来。<a id="a-B8"></a>愿食欲饮我今供养。<a id="a-B9"></a>是善见大城帝释住处。<a id="a-BA"></a>复有天州天郡天县天村周匝遍布(自外诸天处宝庄饰香乐随处盈满受报快乐不可录尽矣)善见大城北门之外。<a id="a-BB"></a>经二十由旬有大园林。<a id="a-BC"></a>名曰欢喜。<a id="a-BD"></a>周回一千由旬。<a id="a-BE"></a>此中有池亦名欢喜。<a id="a-BF"></a>方百由旬。<a id="a-BG"></a>深亦如是。<a id="a-BH"></a>天水盈满四。<a id="a-BI"></a>宝为塼垒其底岸。<a id="a-BJ"></a>城东门外有园。<a id="a-BK"></a>名曰众车。<a id="a-BL"></a>有池名质多罗。<a id="a-BM"></a>城南门外有园。<a id="a-BN"></a>名之恶口。<a id="a-BO"></a>池亦同名。<a id="a-BP"></a>城西门外有园名杂园。<a id="a-BQ"></a>池亦同名。<a id="a-BR"></a>园池大小并同前说。<a id="a-BS"></a>华果鸟林种种翔鸣。<a id="a-BT"></a>绮饰庄严不可述尽。</p>
  <h2 id="aBU">奏请部第十二</h2>
  <p id="aBV">如立世阿毗昙论云。<a id="a-BW"></a>时帝释将诸天众。<a id="a-BX"></a>欲园游戏至善法堂。<a id="a-BY"></a>诸天围绕恭敬入园。<a id="a-BZ"></a>善法堂内最中柱边有师子座。<a id="a-Ba"></a>帝释升坐。<a id="a-Bb"></a>左右二边各十六天王行列而坐。<a id="a-Bc"></a>其余诸天随其高下依次而坐。<a id="a-Bd"></a>时天帝释有二太子。<a id="a-Be"></a>一名栴檀。<a id="a-Bf"></a>二名修毗罗。<a id="a-Bg"></a>是忉利天二大将军。<a id="a-Bh"></a>在三十三天左右而坐。<a id="a-Bi"></a>时提头赖吒天王依东门坐。<a id="a-Bj"></a>共诸大臣及与军众。<a id="a-Bk"></a>恭敬诸天得入中坐。<a id="a-Bl"></a>时毗留勒叉天王依南门坐。<a id="a-Bm"></a>共诸大臣及军众。<a id="a-Bn"></a>恭敬诸天得入中坐。<a id="a-Bo"></a>时毗留博叉天王依西门坐。<a id="a-Bp"></a>时毗沙门天王依北门坐(并如前也得入中坐)。<a id="a-Bq"></a>是四天王于善法堂。<a id="a-Br"></a>世间善恶奏闻帝释及忉利天。<a id="a-Bs"></a>时佛世尊说如是事。<a id="a-Bt"></a>是月八日四天王大臣遍行世间次第观察。<a id="a-Bu"></a>当于今日若多若少。<a id="a-Bv"></a>受持八戒。<a id="a-Bw"></a>若多若少皆行布施。<a id="a-Bx"></a>若多若少修福德行。<a id="a-By"></a>若多若少恭敬父母沙门婆罗门家内尊长。<a id="a-Bz"></a>月十四日十五日亦如是。<a id="a-C0"></a>若无多人受持八戒布施恭敬。<a id="a-C1"></a>尔时四王往法堂。<a id="a-C2"></a>所咨问帝释说如是事。<a id="a-C3"></a>是时诸天帝释闻此事已。<a id="a-C4"></a>生忧恼心。<a id="a-C5"></a>说如是言。<a id="a-C6"></a>是事非善。<a id="a-C7"></a>非法家中诸天尊长诸天眷属。<a id="a-C8"></a>方应减损。<a id="a-C9"></a>修罗伴侣日向增多。<a id="a-CA"></a>若受持八戒布施修福。<a id="a-CB"></a>恭敬沙门尊长等。<a id="a-CC"></a>四王咨问。<a id="a-CD"></a>诸天帝释心生欢喜。<a id="a-CE"></a>说如是言。<a id="a-CF"></a>是事甚善。<a id="a-CG"></a>如法诸天眷属日向滋多。<a id="a-CH"></a>修罗伴侣稍就减少。<a id="a-CI"></a>故引佛说祇夜偈言。</p>
  <p id="aCJ">是四王大臣　　八日巡天下</p>
  <p id="aCK">四天王太子　　十四观世间</p>
  <p id="aCL">十五时最胜　　四王好名闻</p>
  <p id="aCM">故自行世间　　观察诸善恶</p>
  <p id="aCN">是世间人意　　与道法相应</p>
  <p id="aCO">善尊有多人　　行施受菩萨</p>
  <p id="aCP">伏嗔能修道　　男女福增益</p>
  <p id="aCQ">是时忉利天　　得信甚欢喜</p>
  <p id="aCR">数数生随喜　　四大王善说</p>
  <p id="aCS">诸天乐眷属　　转转得增多</p>
  <p id="aCT">愿修罗伴侣　　日日就损减</p>
  <p id="aCU">随意念正觉　　法正说圣众</p>
  <p id="aCV">诸天安乐住　　心常生欢喜</p>
  <p id="aCW">世果出世果　　人道所能得</p>
  <p id="aCX">善于佛法僧　　住于三宝境</p>
  <p id="aCY">我今为汝等　　说三贤善道</p>
  <p id="aCZ">若人求真实　　舍恶修行善</p>
  <p id="aCa">有如是宝货　　由少能获多</p>
  <p id="aCb">如诸忉利天　　行小善生天</p>
  <p id="aCc">帝释等诸天　　大福德名闻</p>
  <p id="aCd">聚集善法堂　　及诸余住处</p>
  <p id="aCe">男女善行者　　四王所奏闻</p>
  <p id="aCf">清净天所爱　　熏习遍诸天</p>
  <p data-pb></p>
  <h2 id="aCg">通力部第十三</h2>
  <p id="aCh">楼炭经云。<a id="a-Ci"></a>在欲色二界中间别有魔宫。<a id="a-Cj"></a>其魔怀嫉譬如石磨。<a id="a-Ck"></a>磨坏功德也。<a id="a-Cl"></a>纵广六千由旬。<a id="a-Cm"></a>宫墙七重一切庄严犹如下天。<a id="a-Cn"></a>上来七天具有十法。<a id="a-Co"></a>一飞来无限数。<a id="a-Cp"></a>二飞去无限数。<a id="a-Cq"></a>三去无碍。<a id="a-Cr"></a>四来无碍。<a id="a-Cs"></a>五天身无有皮肤体筋脉血肉。<a id="a-Ct"></a>六身无不净大小便利。<a id="a-Cu"></a>七身无疲极。<a id="a-Cv"></a>八天女不产。<a id="a-Cw"></a>九天目不瞬。<a id="a-Cx"></a>十身随意。<a id="a-Cy"></a>好青则青。<a id="a-Cz"></a>好黄则黄。<a id="a-D0"></a>好余色亦尔。<a id="a-D1"></a>又有十事。<a id="a-D2"></a>一飞行无极。<a id="a-D3"></a>二往还无极。<a id="a-D4"></a>三天无盗贼。<a id="a-D5"></a>四不相说身善恶。<a id="a-D6"></a>五无有相侵。<a id="a-D7"></a>六诸天齿等而通。<a id="a-D8"></a>七发绀青色泽长八尺。<a id="a-D9"></a>八天人青色发亦青色。<a id="a-DA"></a>九欲得白者身即白色。<a id="a-DB"></a>十欲得黑色身即黑色。<a id="a-DC"></a>起世经亦云。<a id="a-DD"></a>一切诸天有十别法。<a id="a-DE"></a>何等为十。<a id="a-DF"></a>一诸天行时来去无边。<a id="a-DG"></a>二诸天行时来去无碍。<a id="a-DH"></a>三诸天行时无有迟疾。<a id="a-DI"></a>四诸天行时足无踪迹。<a id="a-DJ"></a>五诸天身力无患疲劳。<a id="a-DK"></a>六诸天之身有形无影。<a id="a-DL"></a>七一切诸天无大小便。<a id="a-DM"></a>八一切诸天无洟唾。<a id="a-DN"></a>九诸天之身清净微妙。<a id="a-DO"></a>无皮肉筋脉脂血髓骨。<a id="a-DP"></a>十诸天之身欲现长短青黄赤白大小粗细。<a id="a-DQ"></a>随意悉能。<a id="a-DR"></a>并皆美妙端严殊绝。<a id="a-DS"></a>令人爱乐。<a id="a-DT"></a>一切诸天有此十种不可思议。<a id="a-DU"></a>又诸天身充实洪满。<a id="a-DV"></a>齿白方密。<a id="a-DW"></a>发青齐整。<a id="a-DX"></a>柔软润泽。<a id="a-DY"></a>身有光明。<a id="a-DZ"></a>及有神力。<a id="a-Da"></a>腾虚飞游眼视无瞬。<a id="a-Db"></a>璎珞自然衣无垢腻。<a id="a-Dc"></a>如顺正理论云。<a id="a-Dd"></a>四天王众升见三十三天非三十三天。<a id="a-De"></a>升见夜摩天等然。<a id="a-Df"></a>彼若得定所发通。<a id="a-Dg"></a>一切皆能升见于上。<a id="a-Dh"></a>或依他力升见上天。<a id="a-Di"></a>谓得神通及上天众引接。<a id="a-Dj"></a>往彼随其所应。<a id="a-Dk"></a>或上天来亦能见。<a id="a-Dl"></a>若上界地来向下时。<a id="a-Dm"></a>非下化身下眼不见。<a id="a-Dn"></a>非其境界故。<a id="a-Do"></a>如不觉彼触故。<a id="a-Dp"></a>上果地来向下时。<a id="a-Dq"></a>必化下身为令下见地居天。<a id="a-Dr"></a>立世阿毗昙论云。<a id="a-Ds"></a>剡浮提人若离通力及因他功力。<a id="a-Dt"></a>不能见障外等色。<a id="a-Du"></a>余三州人若离他功力。<a id="a-Dv"></a>则不能见障外等色。<a id="a-Dw"></a>六欲诸天若神通及他功力。<a id="a-Dx"></a>于自处所不能通见障外之色。<a id="a-Dy"></a>若远观时唯见铁围山内。<a id="a-Dz"></a>不能见于山外之色。<a id="a-E0"></a>大梵天王于自宫殿。<a id="a-E1"></a>若离神通及他功力。<a id="a-E2"></a>不能得见障外等色。<a id="a-E3"></a>若远观时唯见一千世界之内。</p>
  <h2 id="aE4">身光部第十四</h2>
  <p id="aE5">依智度论云。<a id="a-E6"></a>诸天业报生身光者。<a id="a-E7"></a>欲界诸天身常光明。<a id="a-E8"></a>以灯烛明珠等施及持戒禅定等清净故。<a id="a-E9"></a>身常光明不须日月所照。<a id="a-EA"></a>色界诸天行禅离欲。<a id="a-EB"></a>修习火三昧故。<a id="a-EC"></a>身常出妙光明胜于日月及欲界果报光明离欲天。<a id="a-ED"></a>取要言之。<a id="a-EE"></a>是诸光明皆由心清净故。<a id="a-EF"></a>得若论释。<a id="a-EG"></a>佛常光面各一丈。<a id="a-EH"></a>诸天光明大者虽无量由旬。<a id="a-EI"></a>于丈光边蔽而不现。</p>
  <p id="aEJ">又优婆夷净行经云。<a id="a-EK"></a>佛告毗舍佉。<a id="a-EL"></a>如来有六种光明。<a id="a-EM"></a>何谓为六。<a id="a-EN"></a>一青光。<a id="a-EO"></a>二黄光。<a id="a-EP"></a>三赤光。<a id="a-EQ"></a>四白光五红光。<a id="a-ER"></a>六紫光。<a id="a-ES"></a>光色照明。<a id="a-ET"></a>是名如来六种光明。</p>
  <p id="aEU">又长阿含经云。<a id="a-EV"></a>佛告诸比丘。<a id="a-EW"></a>萤火之明不如灯烛之明。<a id="a-EX"></a>灯烛之明不如炬火。<a id="a-EY"></a>炬火之明不如积火。<a id="a-EZ"></a>积火之明不如四天王。<a id="a-Ea"></a>四王宫殿。<a id="a-Eb"></a>衣服身光不如三十三天。<a id="a-Ec"></a>乃至展转色究竟天光明。<a id="a-Ed"></a>不如自在天光明。<a id="a-Ee"></a>自在天光明不如佛光明。<a id="a-Ef"></a>从萤光明至佛光。<a id="a-Eg"></a>合集尔所光明不如苦谛集谛灭谛道谛光明。<a id="a-Eh"></a>是故诸比丘欲求光明者。<a id="a-Ei"></a>当求苦集灭道光明。<a id="a-Ej"></a>又人有七色。<a id="a-Ek"></a>云何为七。<a id="a-El"></a>有人金色。<a id="a-Em"></a>有人火色。<a id="a-En"></a>有人青色。<a id="a-Eo"></a>有人黄色。<a id="a-Ep"></a>有人赤色。<a id="a-Eq"></a>有人黑色。<a id="a-Er"></a>有诸天阿须伦。<a id="a-Es"></a>有七色亦复如是。</p>
  <p id="aEt">又立世阿毗昙论云。<a id="a-Eu"></a>剡浮提众生色身种种不同。<a id="a-Ev"></a>东弗婆提。<a id="a-Ew"></a>西瞿耶尼人。<a id="a-Ex"></a>唯除黑色余色同剡浮提人。<a id="a-Ey"></a>北郁单越一切人民。<a id="a-Ez"></a>悉皆白净。<a id="a-F0"></a>四天王有四种色。<a id="a-F1"></a>有绀有赤有黄有白。<a id="a-F2"></a>一切欲界诸天色皆亦如是。<a id="a-F3"></a>云何诸天色有四种。<a id="a-F4"></a>如初受生时。<a id="a-F5"></a>若见绀华则绀色。<a id="a-F6"></a>余皆如是。</p>
  <p data-pb></p>
  <h2 id="aF7">市易部第十五</h2>
  <p id="aF8">起世经云。<a id="a-F9"></a>阎浮提人所有市易。<a id="a-FA"></a>或以钱宝。<a id="a-FB"></a>或以谷帛。<a id="a-FC"></a>或以众生。<a id="a-FD"></a>瞿陀尼人所有市易。<a id="a-FE"></a>或以牛羊。<a id="a-FF"></a>或摩尼宝。<a id="a-FG"></a>弗婆提人所有市易。<a id="a-FH"></a>或以财帛。<a id="a-FI"></a>或以五谷。<a id="a-FJ"></a>或摩尼宝。<a id="a-FK"></a>郁单越人无复市易。<a id="a-FL"></a>所欲自然。<a id="a-FM"></a>如起世经云。<a id="a-FN"></a>欲界诸天如四天王天。<a id="a-FO"></a>三十三天。<a id="a-FP"></a>皆有市易游观悦神。<a id="a-FQ"></a>其实不同世人。<a id="a-FR"></a>如前所述。</p>
  <p data-pb></p>
  <h2 id="aFS">婚礼部第十六</h2>
  <p id="aFT">起世经云。<a id="a-FU"></a>余三天下悉有男女婚嫁之法。<a id="a-FV"></a>郁单越人无我我所。<a id="a-FW"></a>树枝若垂男女便合无复婚嫁。<a id="a-FX"></a>诸龙金翅鸟阿修罗等。<a id="a-FY"></a>皆有婚嫁男女法式。<a id="a-FZ"></a>略如人间。<a id="a-Fa"></a>六欲诸天及以魔天。<a id="a-Fb"></a>皆有嫁娶。<a id="a-Fc"></a>略说如前。<a id="a-Fd"></a>从此已上所有诸天不复婚嫁。<a id="a-Fe"></a>以无男女异故。<a id="a-Ff"></a>四天下人若行欲时。<a id="a-Fg"></a>二根相到流出不净。<a id="a-Fh"></a>一切诸龙金翅鸟等。<a id="a-Fi"></a>若行欲时。<a id="a-Fj"></a>二根相到。<a id="a-Fk"></a>但出风气即得畅适。<a id="a-Fl"></a>无有不净。<a id="a-Fm"></a>三十三天行欲之时。<a id="a-Fn"></a>根到畅适亦出风气。<a id="a-Fo"></a>如前龙鸟无异。<a id="a-Fp"></a>夜摩天执手成欲。<a id="a-Fq"></a>兜率陀天忆念成欲。<a id="a-Fr"></a>化乐天熟视成欲。<a id="a-Fs"></a>他化自在天共语成欲。<a id="a-Ft"></a>魔身诸天相看成欲。<a id="a-Fu"></a>并得畅适成其欲事。<a id="a-Fv"></a>又立世论云。<a id="a-Fw"></a>四天王天若索天女。<a id="a-Fx"></a>女家许已乃得迎接。<a id="a-Fy"></a>或货或买。<a id="a-Fz"></a>欲界诸天亦复如是。<a id="a-G0"></a>剡浮提人及余三洲四天王天忉利天等要须和合成欲。<a id="a-G1"></a>夜摩天相抱为欲。<a id="a-G2"></a>兜率天执手为欲。<a id="a-G3"></a>化乐天共笑为欲。<a id="a-G4"></a>他化天相视为欲。<a id="a-G5"></a>西瞿耶尼人受诸欲乐。<a id="a-G6"></a>两倍胜于剡浮提人。<a id="a-G7"></a>如是展转乃至他化自在天受欲两倍胜于化乐天。<a id="a-G8"></a>余四洲人并有恶食者有胎长者。<a id="a-G9"></a>四天王处诸女天等。<a id="a-GA"></a>无有恶食无有胎长者。<a id="a-GB"></a>亦不生儿。<a id="a-GC"></a>亦不抱儿。<a id="a-GD"></a>男女生时。<a id="a-GE"></a>或于膝上。<a id="a-GF"></a>或于眠处。<a id="a-GG"></a>皆得生儿。<a id="a-GH"></a>若于女处者。<a id="a-GI"></a>天女作意。<a id="a-GJ"></a>此是我儿男天亦言。<a id="a-GK"></a>此是我儿。<a id="a-GL"></a>则唯一父一母若于父膝眠处生者。<a id="a-GM"></a>唯有一父。<a id="a-GN"></a>而诸妻妾皆得为母。<a id="a-GO"></a>亦有修行至死无欲。<a id="a-GP"></a>四天王天生欲事无量无数。<a id="a-GQ"></a>亦有修行至死无欲。<a id="a-GR"></a>一切欲界诸天亦尔。<a id="a-GS"></a>凡一切女人以触为乐。<a id="a-GT"></a>一切男子不净出时以此为乐。<a id="a-GU"></a>欲界诸天泄气为乐。<a id="a-GV"></a>又新婆沙论云。<a id="a-GW"></a>引契经说。<a id="a-GX"></a>劫初时人无男女根。<a id="a-GY"></a>形相不异。<a id="a-GZ"></a>后食地味男女根生。<a id="a-Ga"></a>由此便有男女相异。<a id="a-Gb"></a>色界离段食故无此二根。<a id="a-Gc"></a>有说。<a id="a-Gd"></a>男女二根欲界有用。<a id="a-Ge"></a>非于色界。<a id="a-Gf"></a>是故彼无鼻舌二根欲界有用非于色界。<a id="a-Gg"></a>是故彼问。<a id="a-Gh"></a>色界天众为女为男。<a id="a-Gi"></a>答应作是说。<a id="a-Gj"></a>彼皆是男。<a id="a-Gk"></a>虽无男根而有余丈夫相。<a id="a-Gl"></a>又能离染故说男。</p>
  <h2 id="aGm">饮食部第十七</h2>
  <p id="aGn">如起世经云。<a id="a-Go"></a>一切众生有四种食。<a id="a-Gp"></a>以资诸大得自住持。<a id="a-Gq"></a>何等为四。<a id="a-Gr"></a>一粗段及微细食。<a id="a-Gs"></a>二触食。<a id="a-Gt"></a>三意思食。<a id="a-Gu"></a>四识食。<a id="a-Gv"></a>何等众生应食粗段及微细食。<a id="a-Gw"></a>如阎浮提人等。<a id="a-Gx"></a>饭麨豆肉等名为粗段食。<a id="a-Gy"></a>按摩澡浴拭膏等名为微细食。<a id="a-Gz"></a>自外三洲下人及六欲诸天等。<a id="a-H0"></a>并以粗段微细为食。<a id="a-H1"></a>自此已上色界无色天。<a id="a-H2"></a>并以禅悦法喜为食。<a id="a-H3"></a>无复粗段微细食也。<a id="a-H4"></a>问曰。<a id="a-H5"></a>何等众生以触为食。<a id="a-H6"></a>答曰。<a id="a-H7"></a>一切卵生得身故以触为食。<a id="a-H8"></a>何等众生以思为食。<a id="a-H9"></a>若有众生意思资润。<a id="a-HA"></a>诸根增长。<a id="a-HB"></a>如鱼鳖蛇虾蟆伽罗瞿陀等。<a id="a-HC"></a>及余众生以意思润益诸根寿命者。<a id="a-HD"></a>此等皆用思为食。<a id="a-HE"></a>何等众生以识为食。<a id="a-HF"></a>所谓地狱众生及无边识处天等。<a id="a-HG"></a>皆用识持以为其食。<a id="a-HH"></a>四天王天并食须陀味。<a id="a-HI"></a>朝食一撮暮食一撮。<a id="a-HJ"></a>食入体已转成身。<a id="a-HK"></a>是须陀味园林池苑并自然生。<a id="a-HL"></a>是须陀味亦能化作佉陀尼等八种饮食。<a id="a-HM"></a>一切欲界诸天食亦皆如是。<a id="a-HN"></a>色界诸天从初禅乃至遍净以喜为食。<a id="a-HO"></a>无色界已上诸天以意业为食。<a id="a-HP"></a>问曰。<a id="a-HQ"></a>诸天饮食云何。<a id="a-HR"></a>答曰。<a id="a-HS"></a>如经说云。<a id="a-HT"></a>欲界诸天随其贵贱好恶不同。<a id="a-HU"></a>其福厚者。<a id="a-HV"></a>随其所思无不具足。<a id="a-HW"></a>饮则甘露盈杯。<a id="a-HX"></a>食则百味俱至。<a id="a-HY"></a>其福薄者。<a id="a-HZ"></a>虽有饮食恒不称心。<a id="a-Ha"></a>以不足故犹下食来。<a id="a-Hb"></a>故经云。<a id="a-Hc"></a>譬如诸天共宝器食。<a id="a-Hd"></a>随其福德饭色有异。<a id="a-He"></a>上者见白。<a id="a-Hf"></a>中者见黄。<a id="a-Hg"></a>下者见赤。<a id="a-Hh"></a>色界诸天以禅悦为味。<a id="a-Hi"></a>若以四食言之。<a id="a-Hj"></a>唯有触食法也。</p>
  <h2 id="aHk">仆乘部第十八</h2>
  <p id="aHl">问曰。<a id="a-Hm"></a>诸天仆乘云何。<a id="a-Hn"></a>答曰。<a id="a-Ho"></a>如经说云。<a id="a-Hp"></a>如欲界六天有仆乘。<a id="a-Hq"></a>仆谓仆从。<a id="a-Hr"></a>乘谓骑乘。<a id="a-Hs"></a>以六欲天皆有君臣妻妾尊卑上下。<a id="a-Ht"></a>卑必从尊。<a id="a-Hu"></a>下必随上。<a id="a-Hv"></a>乘者以六欲天皆有杂类畜生。<a id="a-Hw"></a>诸天欲游随意乘之。<a id="a-Hx"></a>或乘象马。<a id="a-Hy"></a>或乘孔雀。<a id="a-Hz"></a>或乘诸龙。<a id="a-I0"></a>若依婆沙论说。<a id="a-I1"></a>忉利天已下具有象马凫雁鸳鸯孔雀龙等。<a id="a-I2"></a>自焰摩天已上悉无象马四足众生。<a id="a-I3"></a>唯有教放逸鸟实语鸟赤水鸟等。<a id="a-I4"></a>诃责诸天诫不放逸。</p>
  <p id="aI5">问曰。<a id="a-I6"></a>若无象马四足众生。<a id="a-I7"></a>彼天欲游何所乘耶。<a id="a-I8"></a>答曰。<a id="a-I9"></a>即如论说。<a id="a-IA"></a>还自释言。<a id="a-IB"></a>虽无象马诸天欲出。<a id="a-IC"></a>以福力故。<a id="a-ID"></a>即有象马。<a id="a-IE"></a>随心化起。<a id="a-IF"></a>任意所乘乘竟化灭。<a id="a-IG"></a>此教放逸鸟等遍在六天皆悉有之。<a id="a-IH"></a>常与诸天为师诃责放逸。<a id="a-II"></a>不唯焰摩已上偏独有也。</p>
  <p id="aIJ">问曰。<a id="a-IK"></a>此鸟既是畜生。<a id="a-IL"></a>何得与天为师。<a id="a-IM"></a>如正法念经说。<a id="a-IN"></a>此鸟本为人时于三天下教化之师。<a id="a-IO"></a>诸天本是所化众生。<a id="a-IP"></a>由信受化故。<a id="a-IQ"></a>布施持戒今得生天。<a id="a-IR"></a>其鸟本为师时。<a id="a-IS"></a>为名利破戒。<a id="a-IT"></a>其心不实。<a id="a-IU"></a>今作天鸟。<a id="a-IV"></a>然由教化微善力。<a id="a-IW"></a>故今得生天。<a id="a-IX"></a>由本化师故。<a id="a-IY"></a>与诸天为师。<a id="a-IZ"></a>若见诸天放逸即来诃责。<a id="a-Ia"></a>诸天见闻各生惭愧改不放逸。</p>
  <p data-pb></p>
  <h2 id="aIb">眷属部第十九</h2>
  <p id="aIc">问曰。<a id="a-Id"></a>诸天眷属多少云何。<a id="a-Ie"></a>答曰。<a id="a-If"></a>如论云。<a id="a-Ig"></a>色界诸天不可说甚多。<a id="a-Ih"></a>谓彼诸天非男非女无相匹配。<a id="a-Ii"></a>生则化起。<a id="a-Ij"></a>死还化灭。<a id="a-Ik"></a>依正两报宫殿自随。<a id="a-Il"></a>以禅定为乐。<a id="a-Im"></a>不可说其眷属多少也。<a id="a-In"></a>欲界诸天则有男女相匹配。<a id="a-Io"></a>故大吉义咒经云。<a id="a-Ip"></a>护世四王典领四方。<a id="a-Iq"></a>提头赖吒天王领乾闼婆众。<a id="a-Ir"></a>毗留博叉天王领究槃茶众。<a id="a-Is"></a>毗留勒叉天王领诸龙众。<a id="a-It"></a>毗沙门天王领夜叉众。<a id="a-Iu"></a>此之四王各有九十一子。<a id="a-Iv"></a>姿貌端正有大威力。<a id="a-Iw"></a>皆名曰帝。<a id="a-Ix"></a>此天王合有三百六十四子。<a id="a-Iy"></a>能护十方。<a id="a-Iz"></a>有释提桓因典领四维。<a id="a-J0"></a>大梵天王典领上方。<a id="a-J1"></a>又智度论云。<a id="a-J2"></a>一切山河树木土地城郭。<a id="a-J3"></a>一切鬼神皆属四天王来。<a id="a-J4"></a>故皆随从共来。<a id="a-J5"></a>是诸鬼神中有不得般若经卷者。<a id="a-J6"></a>是故来至般若波罗蜜处。<a id="a-J7"></a>供养礼拜亦为利益。<a id="a-J8"></a>其忉利天已上眷属转多。<a id="a-J9"></a>不可具说数也。<a id="a-JA"></a>如忉利天已下眷属多者。<a id="a-JB"></a>如帝释具有九十亿那由他天女。<a id="a-JC"></a>并有千子。<a id="a-JD"></a>及有诸臣无量。<a id="a-JE"></a>共为眷属。<a id="a-JF"></a>故经偈言。</p>
  <p id="aJG">帝释普应诸天女　　九十二亿那由他</p>
  <p id="aJH">天女各各自谓言　　天王独与我娱乐</p>
  <p id="aJI">乃至少者。<a id="a-JJ"></a>犹有一万天女。<a id="a-JK"></a>以为眷属。<a id="a-JL"></a>更不减此也。</p>
  <p data-pb></p>
  <h2 id="aJM">贵贱部第二十</h2>
  <p id="aJN">曰。<a id="a-JO"></a>诸天贵贱云何。<a id="a-JP"></a>答初欲界六天皆有贵贱。<a id="a-JQ"></a>以有君臣民庶妻妾别故。<a id="a-JR"></a>如帝释天中。<a id="a-JS"></a>帝释为君。<a id="a-JT"></a>三十二天为臣。<a id="a-JU"></a>自余天众是民。<a id="a-JV"></a>女中悦意夫。<a id="a-JW"></a>人是后。<a id="a-JX"></a>诸余天女是妾。<a id="a-JY"></a>自余五天类皆如此。<a id="a-JZ"></a>色界之中唯局初禅三天有贵有贱。<a id="a-Ja"></a>大梵是君。<a id="a-Jb"></a>梵辅是臣。<a id="a-Jc"></a>梵众是民。<a id="a-Jd"></a>自此已上诸天受报同等。<a id="a-Je"></a>更无贵贱也。</p>
  <p data-pb></p>
  <h2 id="aJf">贫富部第二十一</h2>
  <p id="aJg">问曰。<a id="a-Jh"></a>诸天贫富云何。<a id="a-Ji"></a>答曰。<a id="a-Jj"></a>如正法念经说。<a id="a-Jk"></a>如焰摩天已上乃尽色界诸天贫富皆等。<a id="a-Jl"></a>忉利天已下报有厚薄贫富之别。<a id="a-Jm"></a>其福厚者。<a id="a-Jn"></a>一切具足果报有余。<a id="a-Jo"></a>其薄福者。<a id="a-Jp"></a>虽有衣服七宝宫殿食常不足。<a id="a-Jq"></a>故彼经说。<a id="a-Jr"></a>曾有薄福诸天。<a id="a-Js"></a>以患饥故。<a id="a-Jt"></a>下来至此剡浮人中。<a id="a-Ju"></a>摘酸枣而食。<a id="a-Jv"></a>人见形殊遂怪问之。<a id="a-Jw"></a>彼则答言。<a id="a-Jx"></a>我非是人。<a id="a-Jy"></a>我薄福诸天虽有宫殿上妙衣服。<a id="a-Jz"></a>食常不足故。<a id="a-K0"></a>故来于此摘枣食之。<a id="a-K1"></a>汝不须怪。<a id="a-K2"></a>广如经说(由前修戒忍等然不行施)</p>
  <h2 id="aK3">送终部第二十二</h2>
  <p id="aK4">如四天王天乃至阿迦尼吒天。<a id="a-K5"></a>若眷属死不送不烧不弃不埋。<a id="a-K6"></a>如光焰没无有尸骸。<a id="a-K7"></a>以化生故。<a id="a-K8"></a>四天王天自杀令他杀死不食肉。<a id="a-K9"></a>忉利诸天亦然。<a id="a-KA"></a>夜摩天上至阿迦尼吒天不自杀生。<a id="a-KB"></a>亦不令他杀。<a id="a-KC"></a>死不食肉。<a id="a-KD"></a>以化生故。<a id="a-KE"></a>死无遗质也颂曰。</p>
  <p id="aKF">三界扰扰　　六道茫茫　　往还不已</p>
  <p id="aKG">受苦未央　　报缠敦逼　　楚痛分张</p>
  <p id="aKH">寔由恶业　　感此危亡　　焉知溺水</p>
  <p id="aKI">讵识舟航　　基累重檐　　未翥翱翔</p>
  <p id="aKJ">愿出秽土　　游息净方　　一念归正</p>
  <p id="aKK">万寿无疆</p>
 </body>
</html>