<!doctype html>
<html id="z3IBWiv1RK" data-ver="1054">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第五十九</h1>
  <h2 id="a2">谋谤篇第六十七之二</h2>
  <h2 id="a3">宿障部第五(略引十缘)</h2>
  <p id="a4">孙陀利谤佛缘第一 奢弥跋谤佛缘第二 佛患头痛缘第三 佛患骨节烦疼缘第四 佛患背痛缘第五 佛被木抢刺脚缘第六 佛被提婆达多掷石出血缘第七 佛被婆罗门女旃沙舞杅谤佛缘第八 佛食马麦缘第九 佛经苦行缘第十。</p>
  <p data-pb></p>
  <h2 id="a5">孙陀利谤佛缘第一</h2>
  <p id="a6">起行经云。<a id="a-7"></a>如来将五百罗汉。<a id="a-8"></a>常以月十五日于中说戒。<a id="a-9"></a>因舍利弗问佛十事。<a id="a-A"></a>舍利弗自从华座起立。<a id="a-B"></a>整服偏露右臂右膝跪坐向佛。<a id="a-C"></a>叉手问世尊言。<a id="a-D"></a>世尊。<a id="a-E"></a>无事不见。<a id="a-F"></a>无事不闻。<a id="a-G"></a>无事不知。<a id="a-H"></a>世尊无比。<a id="a-I"></a>众恶灭尽诸善普备。<a id="a-J"></a>一切众生皆欲度之。<a id="a-K"></a>世尊今故现有残缘。<a id="a-L"></a>愿佛自说使天人解。<a id="a-M"></a>以何因缘被孙陀利谤。<a id="a-N"></a>以何因缘被奢弥跋提谤。<a id="a-O"></a>及五百罗汉。<a id="a-P"></a>以何因缘世尊自患头痛。<a id="a-Q"></a>以何因缘世尊自患骨节疼痛。<a id="a-R"></a>以何因缘世尊自患背痛。<a id="a-S"></a>以何因缘被木抢刺脚。<a id="a-T"></a>以何因缘被调达破指出血。<a id="a-U"></a>以何因缘被多舌女人舞杅大众来相诽谤。<a id="a-V"></a>以何因缘于毗兰邑与五百比丘食其马麦。<a id="a-W"></a>以何因缘在郁秘地苦行六年。<a id="a-X"></a>佛语舍利弗。<a id="a-Y"></a>还服华座。<a id="a-Z"></a>吾当为汝说先因缘。<a id="a-a"></a>舍利弗即还复坐。<a id="a-b"></a>阿耨大龙王闻佛当说。<a id="a-c"></a>踊跃欢喜即为佛作七宝交露盖。<a id="a-d"></a>盖中雨旃檀末香。<a id="a-e"></a>周遍无数。<a id="a-f"></a>诸天八部皆来诣佛作礼而立。<a id="a-g"></a>佛告舍利弗。<a id="a-h"></a>往昔过去波罗奈城有博戏人。<a id="a-i"></a>名曰净眼。<a id="a-j"></a>时有淫女。<a id="a-k"></a>名曰鹿相。<a id="a-l"></a>端正姝好。<a id="a-m"></a>时净眼语鹿相曰。<a id="a-n"></a>当诣园中共相娱乐。<a id="a-o"></a>女曰可尔。<a id="a-p"></a>鹿相便归庄严衣服。<a id="a-q"></a>即共严驾至园娱乐经于日夜。<a id="a-r"></a>净眼贪心当杀此女取其衣服。<a id="a-s"></a>复念杀已当云何藏之。<a id="a-t"></a>时此园中有辟支佛。<a id="a-u"></a>名乐无为。<a id="a-v"></a>去其不远伺乞食后。<a id="a-w"></a>埋其庐中持衣而去。<a id="a-x"></a>谁知我处。<a id="a-y"></a>念已杀埋平地</p>
  <p data-pb></p>
  <h2 id="az">奢弥跋谤佛缘第二</h2>
  <p id="a10">起行经云。<a id="a-11"></a>佛告舍利弗。<a id="a-12"></a>过去久远九十一劫。<a id="a-13"></a>是时有王。<a id="a-14"></a>名曰善说所造。<a id="a-15"></a>有一婆罗门名延如达。<a id="a-16"></a>好学广博。<a id="a-17"></a>常教五百豪族童子。<a id="a-18"></a>复有一婆罗门。<a id="a-19"></a>名曰梵天。<a id="a-1A"></a>大富饶财。<a id="a-1B"></a>妇名净音。<a id="a-1C"></a>容貌第一。<a id="a-1D"></a>性行和调无嫉妒心。<a id="a-1E"></a>延如以梵天为檀越。<a id="a-1F"></a>其妇净音供养延如四事无乏。<a id="a-1G"></a>有一辟支佛。<a id="a-1H"></a>名曰受学。<a id="a-1I"></a>往到城内乞食。<a id="a-1J"></a>偶至梵天门。<a id="a-1K"></a>净音见辟支佛衣服齐整行步徐审。<a id="a-1L"></a>心甚欢喜。<a id="a-1M"></a>即请供养自今已去常受我请。<a id="a-1N"></a>即以美食满钵与之。<a id="a-1O"></a>辟支受已升空七返回旋飞还。<a id="a-1P"></a>时城内人见此神足。<a id="a-1Q"></a>举国欢喜供养无厌。<a id="a-1R"></a>净音供养辟支日进。<a id="a-1S"></a>侍延如达遂薄。<a id="a-1T"></a>延如便兴嫉妒。<a id="a-1U"></a>诽谤之言。<a id="a-1V"></a>此道人实无才德作不净行。<a id="a-1W"></a>遂告五百弟子曰。<a id="a-1X"></a>此</p>
  <p data-pb></p>
  <h2 id="a1Y">佛患头痛缘第三</h2>
  <p id="a1Z">起行经云。<a id="a-1a"></a>佛告舍利弗。<a id="a-1b"></a>过去久远世时。<a id="a-1c"></a>于罗阅城中。<a id="a-1d"></a>时世谷贵饥馑困苦。<a id="a-1e"></a>人皆拾取白骨打煮饮汁。<a id="a-1f"></a>掘百草根以续微命。<a id="a-1g"></a>用一升金贸一升谷。<a id="a-1h"></a>尔时罗阅只城有大才数百家。<a id="a-1i"></a>名曰[日*支](九支反)越。<a id="a-1j"></a>村东不远有池名曰多鱼。<a id="a-1k"></a>[日*支]越村人将妻子诣多鱼池捕鱼食之。<a id="a-1l"></a>捕鱼着岸在陆而跳。<a id="a-1m"></a>我于尔时为小儿。<a id="a-1n"></a>年适四岁。<a id="a-1o"></a>见跳而喜。<a id="a-1p"></a>时池中有两种鱼。<a id="a-1q"></a>一名[麩-夫+孚]。<a id="a-1r"></a>一名多舌。<a id="a-1s"></a>此自相语曰。<a id="a-1t"></a>我等不犯人横见杀我。<a id="a-1u"></a>后世当报。<a id="a-1v"></a>佛语舍利弗。<a id="a-1w"></a>尔时[日*支]越村人男女大小者。<a id="a-1x"></a>今迦毗罗越国诸释种是。<a id="a-1y"></a>尔时小儿者则我身是。<a id="a-1z"></a>尔时[麩-夫+孚]鱼者毗楼勒王是。<a id="a-20"></a>尔时多舌鱼者。<a id="a-21"></a>今王相师婆罗门名恶舌者是。<a id="a-22"></a>尔时鱼跳。<a id="a-23"></a>我以小杖打鱼头。<a id="a-24"></a>以是因缘堕地狱中无数千岁。<a id="a-25"></a>今虽得佛。<a id="a-26"></a>由是残缘故被毗楼勒王伐释种。<a id="a-27"></a>时我得头痛。<a id="a-28"></a>佛语舍利弗。<a id="a-29"></a>我初头痛时语阿难曰。<a id="a-2A"></a>以四斗钵盛满冷水来。<a id="a-2B"></a>阿难如教持来以指抆额上汗。<a id="a-2C"></a>滴入水中。<a id="a-2D"></a>水即寻消。<a id="a-2E"></a>犹如火然。<a id="a-2F"></a>终日亦如炊空大釜投一滴水水即焦然。<a id="a-2G"></a>头痛之热其状如是。<a id="a-2H"></a>假令须弥山边旁出亚岸一由延至百由延。<a id="a-2I"></a>镇我头痛热者尔当消尽。</p>
  <h2 id="a2J">佛患骨节烦疼缘第四</h2>
  <p id="a2K">兴起行经云。<a id="a-2L"></a>佛告舍利弗。<a id="a-2M"></a>往昔久远世时。<a id="a-2N"></a>于罗阅城中有一长者。<a id="a-2O"></a>得热病甚困。<a id="a-2P"></a>其城中有一大医子。<a id="a-2Q"></a>别识诸药能治众病。<a id="a-2R"></a>长者子呼医子曰。<a id="a-2S"></a>为我治病。<a id="a-2T"></a>得愈吾大与卿财宝。<a id="a-2U"></a>医子即治长者病。<a id="a-2V"></a>既差已后不报功。<a id="a-2W"></a>长者于后复病。<a id="a-2X"></a>治差至三不报后复得病。<a id="a-2Y"></a>续唤治之。<a id="a-2Z"></a>医子念曰。<a id="a-2a"></a>前已三治三差。<a id="a-2b"></a>而不见报。<a id="a-2c"></a>见欺如此。<a id="a-2d"></a>我今治此当令大断。<a id="a-2e"></a>即便与非药。<a id="a-2f"></a>病遂增剧便致无常。<a id="a-2g"></a>佛语舍利弗。<a id="a-2h"></a>尔时医子者则我身是。<a id="a-2i"></a>尔时病子者今调达是。<a id="a-2j"></a>我于尔时与此非药致令无常。<a id="a-2k"></a>以是因缘。<a id="a-2l"></a>于数千岁受地狱苦。<a id="a-2m"></a>及畜生饿鬼之苦。<a id="a-2n"></a>由是残缘。<a id="a-2o"></a>今虽得佛故有骨节烦疼病生也。</p>
  <h2 id="a2p">佛患背痛缘第五</h2>
  <p id="a2q">兴起行经云。<a id="a-2r"></a>佛告舍利弗。<a id="a-2s"></a>往昔久远世时。<a id="a-2t"></a>于罗阅城。<a id="a-2u"></a>时大节日聚会。<a id="a-2v"></a>时国中有两姓力士。<a id="a-2w"></a>一姓刹帝利种。<a id="a-2x"></a>一姓婆罗门种。<a id="a-2y"></a>时共相扑。<a id="a-2z"></a>婆罗门语刹帝利曰。<a id="a-30"></a>卿莫扑我。<a id="a-31"></a>我当大与卿钱宝。<a id="a-32"></a>刹帝便不尽力令其屈伏。<a id="a-33"></a>二人俱得皆受王赏。<a id="a-34"></a>于时婆罗门竟不报刹帝。<a id="a-35"></a>到后节日复来相扑。<a id="a-36"></a>还复相求如前相许。<a id="a-37"></a>刹帝复饶不扑。<a id="a-38"></a>得赏如上。<a id="a-39"></a>如是至三不报。<a id="a-3A"></a>后节复会。<a id="a-3B"></a>婆罗门重语刹帝曰。<a id="a-3C"></a>前后所许当一时并报。<a id="a-3D"></a>刹帝心念。<a id="a-3E"></a>此人比数欺我。<a id="a-3F"></a>既不报我。<a id="a-3G"></a>又侵我分。<a id="a-3H"></a>我今日当使其消。<a id="a-3I"></a>便干笑语曰卿诳我满三。<a id="a-3J"></a>今不用卿物。<a id="a-3K"></a>便右手捺项。<a id="a-3L"></a>左手捉跨腰。<a id="a-3M"></a>两手蹴之。<a id="a-3N"></a>挫折其脊如折甘蔗。<a id="a-3O"></a>擎之三旋使众人见。<a id="a-3P"></a>然后扑地即死。<a id="a-3Q"></a>王及群臣皆大欢喜。<a id="a-3R"></a>赐金钱十万。<a id="a-3S"></a>佛语舍利弗。<a id="a-3T"></a>尔时刹帝者则我身是。<a id="a-3U"></a>婆罗门者提婆达是。<a id="a-3V"></a>我于尔时以贪恚故扑杀力士。<a id="a-3W"></a>以是因缘堕地狱中经数千岁。<a id="a-3X"></a>今虽成佛诸漏已尽。<a id="a-3Y"></a>尔时残缘今故有此脊痛之患也。</p>
  <h2 id="a3Z">佛被木抢刺脚缘第六</h2>
  <p id="a3a">兴起行经云。<a id="a-3b"></a>佛在罗阅只竹园精舍。<a id="a-3c"></a>与大比丘僧五百人俱。<a id="a-3d"></a>晨旦着衣持钵。<a id="a-3e"></a>与五百比丘僧及阿难。<a id="a-3f"></a>共入只城乞食。<a id="a-3g"></a>家家遍至。<a id="a-3h"></a>见此里中有破刚木一片木长尺二。<a id="a-3i"></a>于佛前立。<a id="a-3j"></a>佛便心念。<a id="a-3k"></a>此是宿缘。<a id="a-3l"></a>我自作是。<a id="a-3m"></a>固当受之。<a id="a-3n"></a>众人闻见皆共聚观。<a id="a-3o"></a>大众见之惊愕失声。<a id="a-3p"></a>佛复心念。<a id="a-3q"></a>今当现偿宿缘之报。<a id="a-3r"></a>使众人见信解殃对不敢造恶。<a id="a-3s"></a>佛便踊在处空。<a id="a-3t"></a>去地一仞。<a id="a-3u"></a>木抢逐佛。<a id="a-3v"></a>亦高一仞于佛前立。<a id="a-3w"></a>佛复上二仞四仞乃至七仞。<a id="a-3x"></a>抢亦高随上七仞。<a id="a-3y"></a>世尊复上高一多罗。<a id="a-3z"></a>此抢亦高一多罗。<a id="a-40"></a>佛复上乃至十多罗。<a id="a-41"></a>抢亦随上立于佛前。<a id="a-42"></a>佛复上高七里。<a id="a-43"></a>乃至上七由延。<a id="a-44"></a>抢亦随之。<a id="a-45"></a>佛于空中化作青石。<a id="a-46"></a>厚六由延。<a id="a-47"></a>广纵十二由延。<a id="a-48"></a>佛于上立。<a id="a-49"></a>抢便穿石出在佛前立。<a id="a-4A"></a>佛复于空中化作水。<a id="a-4B"></a>广十由延。<a id="a-4C"></a>纵二由延。<a id="a-4D"></a>深六由延。<a id="a-4E"></a>于水上立。<a id="a-4F"></a>抢复过水于佛前立。<a id="a-4G"></a>佛复空中化作大火。<a id="a-4H"></a>纵广十二由延。<a id="a-4I"></a>高六由延。<a id="a-4J"></a>于其焰上立。<a id="a-4K"></a>抢亦过焰至佛前立。<a id="a-4L"></a>佛复空中化作旋风。<a id="a-4M"></a>纵广十二由延。<a id="a-4N"></a>高六由延。<a id="a-4O"></a>于风上立。<a id="a-4P"></a>抢从傍边斜来趣佛前立。<a id="a-4Q"></a>佛复上至四天王宫。<a id="a-4R"></a>如是展转乃至梵天。<a id="a-4S"></a>木抢从三十三天。<a id="a-4T"></a>以次来上乃至梵天。<a id="a-4U"></a>于佛前立。<a id="a-4V"></a>诸天皆相谓曰。<a id="a-4W"></a>佛畏此抢舍走。<a id="a-4X"></a>然抢逐不置。<a id="a-4Y"></a>尔时世尊与梵天说自宿缘法。<a id="a-4Z"></a>从梵天还展转还至罗阅城。<a id="a-4a"></a>所过诸天皆为说宿缘法。<a id="a-4b"></a>抢亦随从上下至罗阅城。<a id="a-4c"></a>佛亦为罗阅只人说宿缘法。<a id="a-4d"></a>佛与比丘僧出罗阅城。<a id="a-4e"></a>抢亦寻佛后。<a id="a-4f"></a>国人尽逐佛出城。<a id="a-4g"></a>佛问众人。<a id="a-4h"></a>汝等欲何所至。<a id="a-4i"></a>众人答曰。<a id="a-4j"></a>欲随如来看此因缘。<a id="a-4k"></a>佛语众人。<a id="a-4l"></a>各自还归。<a id="a-4m"></a>如来自知时节。<a id="a-4n"></a>阿难问佛。<a id="a-4o"></a>如来何以遣众人还。<a id="a-4p"></a>佛语阿难。<a id="a-4q"></a>若众人见我偿此缘者。<a id="a-4r"></a>皆当盟死堕地。<a id="a-4s"></a>阿难便默。<a id="a-4t"></a>世尊即还竹园僧伽蓝。<a id="a-4u"></a>自处己房。<a id="a-4v"></a>敕诸比丘。<a id="a-4w"></a>各自还房。<a id="a-4x"></a>阿难问佛。<a id="a-4y"></a>我当云何。<a id="a-4z"></a>佛语阿难。<a id="a-50"></a>汝亦还房。<a id="a-51"></a>阿难即还。<a id="a-52"></a>佛便心念。<a id="a-53"></a>是缘我宿自造必当偿之。<a id="a-54"></a>即取大衣四褺襞之。<a id="a-55"></a>还坐本座。<a id="a-56"></a>佛便展右足。<a id="a-57"></a>木抢便从足跌上下入彻过。<a id="a-58"></a>入地深六万八千由延。<a id="a-59"></a>过地至水。<a id="a-5A"></a>水深亦六万八千由延。<a id="a-5B"></a>过水至火。<a id="a-5C"></a>火高六万八千由延。<a id="a-5D"></a>至火乃焦。<a id="a-5E"></a>当尔之时地为六返震动。<a id="a-5F"></a>阿难诸比丘。<a id="a-5G"></a>各自心念。<a id="a-5H"></a>今此地动其抢必刺佛脚足也。<a id="a-5I"></a>佛被抢已苦痛酸疼阿难即至佛所。<a id="a-5J"></a>见佛脚刺抢疮。<a id="a-5K"></a>便死倒地。<a id="a-5L"></a>佛以水洒。<a id="a-5M"></a>阿难乃起。<a id="a-5N"></a>起已礼佛足。<a id="a-5O"></a>摩拭呜佛脚足。<a id="a-5P"></a>啼泣堕泪。<a id="a-5Q"></a>佛以是脚行至树下降魔。<a id="a-5R"></a>上至三十三天为母说法。<a id="a-5S"></a>世尊金刚之身。<a id="a-5T"></a>作何因缘为木所害。<a id="a-5U"></a>佛语阿难。<a id="a-5V"></a>且止勿啼。<a id="a-5W"></a>世间因缘轮转生死有是苦患。<a id="a-5X"></a>阿难问佛。<a id="a-5Y"></a>今者疮痛增损何如。<a id="a-5Z"></a>佛语阿难。<a id="a-5a"></a>渐有降损。<a id="a-5b"></a>舍利弗及诸比丘来礼佛。<a id="a-5c"></a>问答亦复如是。<a id="a-5d"></a>佛语比丘。<a id="a-5e"></a>且止莫啼。<a id="a-5f"></a>我乃先世自造此缘。<a id="a-5g"></a>要当受之。<a id="a-5h"></a>无可逃避。<a id="a-5i"></a>此对非父非母所作。<a id="a-5j"></a>亦非天王沙门等。<a id="a-5k"></a>佛自造自受。<a id="a-5l"></a>诸漏已尽得神通者。<a id="a-5m"></a>各自默然。<a id="a-5n"></a>思惟往日曾所说偈言。</p>
  <p id="a5o">世人所作行　　或作善恶事</p>
  <p id="a5p">此行还归身　　终不朽败亡</p>
  <p id="a5q">时耆婆阿阇世王等。<a id="a-5r"></a>闻佛为木抢刺脚。<a id="a-5s"></a>从床闷死堕地良久乃苏。<a id="a-5t"></a>举宫惊怖。<a id="a-5u"></a>王起啼泣敕诸臣曰。<a id="a-5v"></a>速疾严驾欲至佛所。<a id="a-5w"></a>诸臣受教即便严驾上车出城。<a id="a-5x"></a>城内四姓宗族士女百千围绕。<a id="a-5y"></a>共至佛所。<a id="a-5z"></a>佛右胁侧卧。<a id="a-60"></a>王礼佛已。<a id="a-61"></a>手捉佛足摩抆口呜。<a id="a-62"></a>世尊疮痛宁有损不。<a id="a-63"></a>佛慰王已。<a id="a-64"></a>命王使坐。<a id="a-65"></a>王言。<a id="a-66"></a>我从如来所闻佛身金刚不坏。<a id="a-67"></a>今者何为木抢所刺耶。<a id="a-68"></a>佛告王曰。<a id="a-69"></a>一切诸法皆为缘对。<a id="a-6A"></a>我身虽是金刚非木抢能坏。<a id="a-6B"></a>此宿对所坏。<a id="a-6C"></a>即说颂曰。</p>
  <p id="a6D">世人所为作　　各自见其行</p>
  <p id="a6E">行善得善报　　行恶得恶报</p>
  <p id="a6F">是故大王。<a id="a-6G"></a>当舍恶从善。<a id="a-6H"></a>愚騃不学问。<a id="a-6I"></a>未识真道者。<a id="a-6J"></a>戏笑轻罪复当号泣。<a id="a-6K"></a>不可以戏作罪后受大殃。<a id="a-6L"></a>王语耆婆。<a id="a-6M"></a>汝合好药洗疮咒治。<a id="a-6N"></a>必令时差。<a id="a-6O"></a>耆婆曰诺。<a id="a-6P"></a>耆婆即便礼佛洗足安药。<a id="a-6Q"></a>后续止痛。<a id="a-6R"></a>耆婆出百千价氎。<a id="a-6S"></a>用裹佛足。<a id="a-6T"></a>以手摩足。<a id="a-6U"></a>以口呜之。<a id="a-6V"></a>曰愿佛老寿此患早除。<a id="a-6W"></a>一切众生长夜之苦。<a id="a-6X"></a>亦得解脱。<a id="a-6Y"></a>即起礼佛于一面住。<a id="a-6Z"></a>佛于是为王及一切众会说四谛法。<a id="a-6a"></a>六十比丘得漏尽意解。<a id="a-6b"></a>万一千人得法眼净。<a id="a-6c"></a>复有百千诸天展转相告。<a id="a-6d"></a>皆来慰佛。<a id="a-6e"></a>说偈赞已。<a id="a-6f"></a>礼佛而去。<a id="a-6g"></a>佛语舍利弗。<a id="a-6h"></a>往昔无数阿僧祇劫前有两部贾客。<a id="a-6i"></a>各有五百人在波罗柰国。<a id="a-6j"></a>各合资财严船度海。<a id="a-6k"></a>乘风径往。<a id="a-6l"></a>即至宝渚。<a id="a-6m"></a>渚上丰饶。<a id="a-6n"></a>衣被饮食及妙婇女。<a id="a-6o"></a>种种龙宝无物不有。<a id="a-6p"></a>一部贾客语众人曰。<a id="a-6q"></a>我等所求已获今当住此以五欲自娱。<a id="a-6r"></a>第二萨薄告其部众。<a id="a-6s"></a>不应于此久住。<a id="a-6t"></a>是时空中有天女。<a id="a-6u"></a>慈愍此辈。<a id="a-6v"></a>便于空中语众贾曰。<a id="a-6w"></a>此间虽有财宝婇女衣食不足久住。<a id="a-6x"></a>却后七日此地皆当没水。<a id="a-6y"></a>语讫化去。<a id="a-6z"></a>复有魔女欲使没尽。<a id="a-70"></a>谏之不去。<a id="a-71"></a>前天所说水当没此。<a id="a-72"></a>皆是虚妄。<a id="a-73"></a>不足可信。<a id="a-74"></a>说已化去。<a id="a-75"></a>第一萨薄不信天告。<a id="a-76"></a>乐住不去。<a id="a-77"></a>第二萨薄惧水不住。<a id="a-78"></a>却后七日如前天言水满其地。<a id="a-79"></a>先严办船未至之日。<a id="a-7A"></a>所将部众即得上船。<a id="a-7B"></a>第一萨薄先不严船。<a id="a-7C"></a>水至之日与严治者。<a id="a-7D"></a>着矛持杖共相格战。<a id="a-7E"></a>第二萨薄以镩矛刺第一萨薄脚彻过。<a id="a-7F"></a>即便命终。<a id="a-7G"></a>佛语舍利弗。<a id="a-7H"></a>汝知第一萨薄者今提婆达是。<a id="a-7I"></a>第二萨薄者则我身是。<a id="a-7J"></a>尔时第一贾客众五百人者。<a id="a-7K"></a>则今提婆达五百弟子是。<a id="a-7L"></a>尔时第二贾客五百众者。<a id="a-7M"></a>则今五百罗汉是。<a id="a-7N"></a>尔时第一天女者。<a id="a-7O"></a>则今舍利弗是。<a id="a-7P"></a>尔时第二天女者。<a id="a-7Q"></a>则今名满月比丘婆罗门弟子。<a id="a-7R"></a>是佛语舍利弗。<a id="a-7S"></a>我往昔作萨薄。<a id="a-7T"></a>贪财分死。<a id="a-7U"></a>度海与彼争船。<a id="a-7V"></a>以镩矛刺萨薄脚。<a id="a-7W"></a>以是因缘。<a id="a-7X"></a>无数千岁经地狱苦。<a id="a-7Y"></a>堕畜生中。<a id="a-7Z"></a>为人所射。<a id="a-7a"></a>无数千岁在饿鬼中蹈铁锥上。<a id="a-7b"></a>今虽得金刚之身。<a id="a-7c"></a>以是余殃故。<a id="a-7d"></a>今为木枪所刺。</p>
  <p id="a7e">又大乘方便经云。<a id="a-7f"></a>昔舍卫城中有二十人。<a id="a-7g"></a>皆是最后边身。<a id="a-7h"></a>彼二十人更有怨家。<a id="a-7i"></a>二十人各各思惟。<a id="a-7j"></a>我当为作亲友而至其舍夺。<a id="a-7k"></a>其命根。<a id="a-7l"></a>不向人说。<a id="a-7m"></a>彼时四十人以佛神力故共至佛所。<a id="a-7n"></a>如来尔时为调伏是四十人故。<a id="a-7o"></a>于大众中告大目揵连言。<a id="a-7p"></a>令此大地出佉达罗刺欲刺吾右足。<a id="a-7q"></a>未至足之间。<a id="a-7r"></a>此佉达罗刺即从地出长一肘。<a id="a-7s"></a>当出之时。<a id="a-7t"></a>目连白佛言。<a id="a-7u"></a>我今当取此刺掷着他方世界。<a id="a-7v"></a>佛告目连。<a id="a-7w"></a>非汝所能。<a id="a-7x"></a>此刺在地汝不能拔。<a id="a-7y"></a>尔时目连以大神力。<a id="a-7z"></a>前拔此刺。<a id="a-80"></a>于时三千大千世界皆大震动。<a id="a-81"></a>一切世界随刺而举。<a id="a-82"></a>而不能动乃至一毛。<a id="a-83"></a>尔时世尊以神通力上四天王天。<a id="a-84"></a>彼刺亦随佛去如是。<a id="a-85"></a>展转乃至梵天亦复如是。<a id="a-86"></a>尔时如来从梵天还至阎浮提本所坐处。<a id="a-87"></a>刺亦逐还。<a id="a-88"></a>至此地中竖向如来。<a id="a-89"></a>尔时如来即以右手捉刺。<a id="a-8A"></a>左手按地。<a id="a-8B"></a>右脚蹋之。<a id="a-8C"></a>尔时三千大千世界皆大震动。<a id="a-8D"></a>时尊者阿难向佛合掌。<a id="a-8E"></a>而作是言。<a id="a-8F"></a>世尊。<a id="a-8G"></a>往昔作何等业得如是报。<a id="a-8H"></a>佛告阿难。<a id="a-8I"></a>我过去世入大海中。<a id="a-8J"></a>持[矛*(替-曰+貝)]刺人断其命根。<a id="a-8K"></a>以此因缘得如此报。<a id="a-8L"></a>善男子。<a id="a-8M"></a>我说是业缘已。<a id="a-8N"></a>彼二十怨贼欲害二十人者。<a id="a-8O"></a>作是思惟。<a id="a-8P"></a>如来法王尚得如是恶业之报。<a id="a-8Q"></a>况我等辈不受此报。<a id="a-8R"></a>是二十人即从坐起。<a id="a-8S"></a>头面礼佛作如是言。<a id="a-8T"></a>我等今日向佛悔过。<a id="a-8U"></a>不敢覆藏。<a id="a-8V"></a>我先恶心欲害彼人。<a id="a-8W"></a>今重悔过。<a id="a-8X"></a>不敢覆藏。<a id="a-8Y"></a>时二十人即得正解及四万人亦得正解。<a id="a-8Z"></a>是故如来示佉达罗刺刺足。<a id="a-8a"></a>是名如来方便。</p>
  <p data-pb></p>
  <h2 id="a8b">佛被提婆达掷石出血缘第七</h2>
  <p id="a8c">起行经云。<a id="a-8d"></a>佛告舍利弗。<a id="a-8e"></a>往昔过去世。<a id="a-8f"></a>时于罗阅城有长者。<a id="a-8g"></a>名曰须檀。<a id="a-8h"></a>大富多饶财宝产业备足。<a id="a-8i"></a>子名须摩提。<a id="a-8j"></a>其父须檀奄然命终。<a id="a-8k"></a>摩提异母弟名修耶舍。<a id="a-8l"></a>摩提心念。<a id="a-8m"></a>我当云何设计不与耶舍财分。<a id="a-8n"></a>唯当杀之。<a id="a-8o"></a>乃得不与。<a id="a-8p"></a>摩提语耶舍云。<a id="a-8q"></a>大弟共诣耆阇崛山上论说去来。<a id="a-8r"></a>耶舍曰。<a id="a-8s"></a>可尔。<a id="a-8t"></a>摩提即执弟手上山。<a id="a-8u"></a>将至绝高。<a id="a-8v"></a>便推崖底以石[序-予+阜]之。<a id="a-8w"></a>便即命绝。<a id="a-8x"></a>佛语舍利弗。<a id="a-8y"></a>汝知尔时长者须檀者。<a id="a-8z"></a>则今父王真净是也。<a id="a-90"></a>尔时子须摩提者。<a id="a-91"></a>则我身是。<a id="a-92"></a>弟修耶舍者。<a id="a-93"></a>则今提婆达多是。<a id="a-94"></a>佛语舍利弗。<a id="a-95"></a>我于尔时以贪财害弟。<a id="a-96"></a>以是罪故无数千岁在地狱烧煮。<a id="a-97"></a>为铁山[序-予+阜]压。<a id="a-98"></a>尔时残缘。<a id="a-99"></a>今虽得佛不能免此宿对。<a id="a-9A"></a>我于耆阇崛山经行。<a id="a-9B"></a>为提婆达举崖石长六丈广三丈。<a id="a-9C"></a>以掷佛头。<a id="a-9D"></a>山神名金埤罗。<a id="a-9E"></a>以手接示。<a id="a-9F"></a>石边小片迸堕中佛脚大拇指。<a id="a-9G"></a>即破血出。</p>
  <h2 id="a9H">佛被婆罗门女旃沙舞杅谤佛缘第八</h2>
  <p id="a9I">兴起行经云。<a id="a-9J"></a>佛告舍利弗。<a id="a-9K"></a>往昔阿僧祇劫前。<a id="a-9L"></a>有佛名尽胜如来。<a id="a-9M"></a>有两种比丘。<a id="a-9N"></a>一种名无胜。<a id="a-9O"></a>一种名常欢。<a id="a-9P"></a>无胜比丘得六神通。<a id="a-9Q"></a>常欢比丘结使未除。<a id="a-9R"></a>尔时波罗柰城有长者。<a id="a-9S"></a>名大爱。<a id="a-9T"></a>资财无极。<a id="a-9U"></a>妇名善多。<a id="a-9V"></a>端正无比。<a id="a-9W"></a>两种比丘。<a id="a-9X"></a>往来其家。<a id="a-9Y"></a>以为檀越。<a id="a-9Z"></a>善多妇者供养无胜比丘。<a id="a-9a"></a>四事无乏。<a id="a-9b"></a>常欢微薄。<a id="a-9c"></a>因此妒嫉横生诽谤言。<a id="a-9d"></a>无胜比丘与善多交通。<a id="a-9e"></a>不以道法供养。<a id="a-9f"></a>自以恩爱供养耳。<a id="a-9g"></a>佛语舍利弗。<a id="a-9h"></a>尔时常欢比丘者则我身是。<a id="a-9i"></a>善多妇者今婆罗门女名旃沙是。<a id="a-9j"></a>我于尔时无故诽谤无胜罗汉。<a id="a-9k"></a>以是罪缘。<a id="a-9l"></a>无数千岁堕在地狱受诸苦痛。<a id="a-9m"></a>今虽得佛。<a id="a-9n"></a>以余殃故为多舌童女。<a id="a-9o"></a>舞杅起腹来至我前曰。<a id="a-9p"></a>沙门何以不自说家事。<a id="a-9q"></a>乃说他事。<a id="a-9r"></a>为汝今日独自欢乐。<a id="a-9s"></a>不知我苦。<a id="a-9t"></a>汝先共我通使我有身。<a id="a-9u"></a>今当临月。<a id="a-9v"></a>事须苏油养于小儿。<a id="a-9w"></a>尽当给我。<a id="a-9x"></a>尔时众会皆低头默然。<a id="a-9y"></a>时释提桓因侍后执扇。<a id="a-9z"></a>以神力化作一鼠。<a id="a-A0"></a>入其衣里啮于舞杅。<a id="a-A1"></a>忽然落地。<a id="a-A2"></a>尔时四部弟子及六师徒众。<a id="a-A3"></a>见杅堕地皆大欢喜。<a id="a-A4"></a>扬声称庆欣笑无量。<a id="a-A5"></a>皆同骂曰。<a id="a-A6"></a>汝死赤吹罪物。<a id="a-A7"></a>何能兴此恶意诽谤清净无上正真此。<a id="a-A8"></a>地无知乃能容载如此恶物耶。<a id="a-A9"></a>诸众各说是时。<a id="a-AA"></a>地即劈裂火焰踊出。<a id="a-AB"></a>女便堕中径至阿鼻大泥犁中。<a id="a-AC"></a>大众见女现身堕泥犁中。<a id="a-AD"></a>阿阇世王便大惊恐。<a id="a-AE"></a>衣毛为竖。<a id="a-AF"></a>即起叉手长跪白言。<a id="a-AG"></a>此女所堕今在何处。<a id="a-AH"></a>佛答。<a id="a-AI"></a>大王。<a id="a-AJ"></a>此女所堕名阿鼻泥犁。<a id="a-AK"></a>阇王复问。<a id="a-AL"></a>此女不杀人。<a id="a-AM"></a>亦不偷盗妄语。<a id="a-AN"></a>何因便堕阿鼻耶。<a id="a-AO"></a>佛语阇王。<a id="a-AP"></a>我所说缘法。<a id="a-AQ"></a>有上中下身口意行。<a id="a-AR"></a>阇王复问。<a id="a-AS"></a>何者为重。<a id="a-AT"></a>何者为中。<a id="a-AU"></a>何者为下。<a id="a-AV"></a>佛语阇王。<a id="a-AW"></a>意行最重。<a id="a-AX"></a>口行处中。<a id="a-AY"></a>身行在下。<a id="a-AZ"></a>王复问佛。<a id="a-Aa"></a>佛答王曰。<a id="a-Ab"></a>身行粗现。<a id="a-Ac"></a>此事可见。<a id="a-Ad"></a>口行耳闻。<a id="a-Ae"></a>此二事者世间闻见。<a id="a-Af"></a>意行发念无见闻者。<a id="a-Ag"></a>此是内事。<a id="a-Ah"></a>众行为意钉所系缚。<a id="a-Ai"></a>如人欲行身三杀盗淫欲发口之四过妾言绮语恶口两舌。<a id="a-Aj"></a>先心计挍然后施行。<a id="a-Ak"></a>是故系于意钉不在身口也。</p>
  <p id="aAl">于是世尊即说偈曰。</p>
  <p id="aAm">意中熟思惟　　然后行二事</p>
  <p id="aAn">扬惭于身口　　未曾愧心意</p>
  <p id="aAo">先当惭于意　　然后耻身口</p>
  <p id="aAp">此二不离身　　亦不能独行</p>
  <p id="aAq">于是阿阇世王。<a id="a-Ar"></a>闻佛说法。<a id="a-As"></a>啼泣悲感。<a id="a-At"></a>佛问王曰。<a id="a-Au"></a>何为啼耶。<a id="a-Av"></a>王答佛曰。<a id="a-Aw"></a>为众生无智不解三事常有折减。<a id="a-Ax"></a>是故悲耳。<a id="a-Ay"></a>此众生等但谓身口为大。<a id="a-Az"></a>不知意为深奥。<a id="a-B0"></a>如人杀生偷盗淫泆。<a id="a-B1"></a>天下尽见。<a id="a-B2"></a>口行四事天下所闻。<a id="a-B3"></a>意家三事。<a id="a-B4"></a>非耳所闻非眼所见。<a id="a-B5"></a>是故众生以眼见耳闻为。<a id="a-B6"></a>大今佛说乃知心意为大身口为小。<a id="a-B7"></a>以是故身口二事系于意钉。<a id="a-B8"></a>如多舌女欲谤毁佛先心思念当以系杅起腹在大众中说是谤事。<a id="a-B9"></a>故知意大身口小也。<a id="a-BA"></a>佛言。<a id="a-BB"></a>善哉善哉。<a id="a-BC"></a>大王。<a id="a-BD"></a>善解此事。<a id="a-BE"></a>常当学此意大身口小事。<a id="a-BF"></a>说是法时。<a id="a-BG"></a>八千比丘漏尽意解。<a id="a-BH"></a>二百比丘得阿那含道。<a id="a-BI"></a>四百比丘得斯陀含道。<a id="a-BJ"></a>八百比丘得须陀洹道。<a id="a-BK"></a>八万天人得法眼净。<a id="a-BL"></a>十万人及非人皆受五戒。<a id="a-BM"></a>二十万鬼神受三自归。</p>
  <p id="aBN">又生经云。<a id="a-BO"></a>尔时世尊。<a id="a-BP"></a>与千二百五十人俱。<a id="a-BQ"></a>入舍卫城欲诣波斯匿王宫受请。<a id="a-BR"></a>时有比丘尼。<a id="a-BS"></a>名曰暴志。<a id="a-BT"></a>以木盔系腹似如怀妊。<a id="a-BU"></a>因牵佛衣。<a id="a-BV"></a>君为我夫。<a id="a-BW"></a>从得有娠。<a id="a-BX"></a>不给衣食。<a id="a-BY"></a>此事云何。<a id="a-BZ"></a>时诸大众天人释梵四王诸天鬼神及国人民莫不惊惶。<a id="a-Ba"></a>佛为一切三界之尊。<a id="a-Bb"></a>其心清净过于摩尼。<a id="a-Bc"></a>智慧之明超于日月。<a id="a-Bd"></a>独步三世无能逮者。<a id="a-Be"></a>喻如虚空不可污染。<a id="a-Bf"></a>佛心过彼无有等侣。<a id="a-Bg"></a>此比丘尼既佛弟子。<a id="a-Bh"></a>云何怀恶欲谤如来。<a id="a-Bi"></a>于是世尊见众会心。<a id="a-Bj"></a>欲为决疑。<a id="a-Bk"></a>仰瞻上方。<a id="a-Bl"></a>时天帝释寻时来下。<a id="a-Bm"></a>化作一鼠啮系盔绳。<a id="a-Bn"></a>盔即堕地。<a id="a-Bo"></a>众会睹之。<a id="a-Bp"></a>嗔喜交集。<a id="a-Bq"></a>怪之所以。<a id="a-Br"></a>时国王嗔。<a id="a-Bs"></a>此比丘尼弃家远业为佛弟子。<a id="a-Bt"></a>既不能报恩。<a id="a-Bu"></a>反怀妒结隙大圣乎。<a id="a-Bv"></a>即敕掘地为坑深欲倒埋。<a id="a-Bw"></a>时佛解喻勿得尔也。<a id="a-Bx"></a>是吾宿罪非独彼殃。<a id="a-By"></a>乃往过去久远世时。<a id="a-Bz"></a>有贾客卖好真珠。<a id="a-C0"></a>数多圆好。<a id="a-C1"></a>时有一女谐欲贸之。<a id="a-C2"></a>有一男子迁益倍价。<a id="a-C3"></a>独得珠去。<a id="a-C4"></a>女人不得心怀嗔恨。<a id="a-C5"></a>有从请看复不肯与。<a id="a-C6"></a>心盛遂怒。<a id="a-C7"></a>汝毁辱我。<a id="a-C8"></a>在在所生当报汝怨。<a id="a-C9"></a>所在毁辱悔无所及。<a id="a-CA"></a>佛告王等。<a id="a-CB"></a>尔时买珠男子则我身是。<a id="a-CC"></a>其女人者则暴志尼是。<a id="a-CD"></a>因彼怀恨所在生处常欲相谤。<a id="a-CE"></a>佛说如是。<a id="a-CF"></a>众会疑解。<a id="a-CG"></a>莫不欢喜。</p>
  <p data-pb></p>
  <h2 id="aCH">佛食马麦缘第九</h2>
  <p id="aCI">兴起行经云。<a id="a-CJ"></a>佛告舍利弗。<a id="a-CK"></a>过去久远世时。<a id="a-CL"></a>佛名毗婆叶如来。<a id="a-CM"></a>在槃头摩跋城中。<a id="a-CN"></a>王名槃头。<a id="a-CO"></a>与群臣仕庶。<a id="a-CP"></a>以四事供养如来及众。<a id="a-CQ"></a>终已无乏。<a id="a-CR"></a>尔时城中有婆罗门。<a id="a-CS"></a>名因提耆利。<a id="a-CT"></a>博达梵志四韦典籍。<a id="a-CU"></a>亦知尼揵算术。<a id="a-CV"></a>及教五百童子。<a id="a-CW"></a>大王设会。<a id="a-CX"></a>先请佛及诸大众。<a id="a-CY"></a>佛见时到往诣王宫就座而坐。<a id="a-CZ"></a>王即下食手目斟酌种种肴膳。<a id="a-Ca"></a>有一比丘。<a id="a-Cb"></a>名曰弥勒。<a id="a-Cc"></a>时病不行。<a id="a-Cd"></a>佛及大众食已各还本处。<a id="a-Ce"></a>遇梵志山王。<a id="a-Cf"></a>见食香美便兴嫉妒意曰。<a id="a-Cg"></a>此髡头沙门正应食马麦。<a id="a-Ch"></a>不应食此甘馔之供。<a id="a-Ci"></a>告诸童子。<a id="a-Cj"></a>汝等见此髡头道人食于甘美肴膳不。<a id="a-Ck"></a>诸童子曰。<a id="a-Cl"></a>实见此等师主亦应但食马麦。<a id="a-Cm"></a>佛语舍利弗。<a id="a-Cn"></a>汝知尔时山王婆罗门者则我身是。<a id="a-Co"></a>尔时五百童子者今五百罗汉是。<a id="a-Cp"></a>尔时病比丘弥勒者今弥勒菩萨是。<a id="a-Cq"></a>我于尔时以兴嫉妒。<a id="a-Cr"></a>骂言不应食其甘膳。<a id="a-Cs"></a>正食马麦。<a id="a-Ct"></a>卿等亦云如是。<a id="a-Cu"></a>以是因缘。<a id="a-Cv"></a>我及卿等经历地狱无数千岁。<a id="a-Cw"></a>今虽成佛。<a id="a-Cx"></a>尔时残缘。<a id="a-Cy"></a>我及卿等于毗兰邑故食马麦九十日。<a id="a-Cz"></a>我于尔时不言与佛马麦。<a id="a-D0"></a>但言与比丘。<a id="a-D1"></a>以是故我今得食捣麦人。<a id="a-D2"></a>以乡等加言当与佛麦故。<a id="a-D3"></a>今日卿等食着皮麦耳。</p>
  <p id="aD4">又大乘方便经云。<a id="a-D5"></a>以何缘故。<a id="a-D6"></a>如来及僧在婆罗门毗兰若聚落。<a id="a-D7"></a>三月之中食马麦耶。<a id="a-D8"></a>佛言。<a id="a-D9"></a>善男子。<a id="a-DA"></a>我于昔时知此婆罗门必舍初始请佛僧心不给饮食。<a id="a-DB"></a>而故往受请。<a id="a-DC"></a>何以故。<a id="a-DD"></a>为彼五百马故此五百马先世中已学菩萨乘。<a id="a-DE"></a>已曾供养过去诸佛。<a id="a-DF"></a>近恶知识作恶业缘故。<a id="a-DG"></a>堕畜生中。<a id="a-DH"></a>五百马中有一大马。<a id="a-DI"></a>名曰日藏。<a id="a-DJ"></a>是大菩萨。<a id="a-DK"></a>于过去人中。<a id="a-DL"></a>已曾劝五百小马发菩提心。<a id="a-DM"></a>为欲度此五百马故现生马中。<a id="a-DN"></a>由大马威德故。<a id="a-DO"></a>令五百马自识宿命。<a id="a-DP"></a>本所失心而今还得。<a id="a-DQ"></a>我愍彼五百菩萨堕马中者。<a id="a-DR"></a>欲令得脱离于畜生。<a id="a-DS"></a>是故如来知故受请。<a id="a-DT"></a>是时五百马。<a id="a-DU"></a>减所食麦半分持施僧。<a id="a-DV"></a>大马半分奉施如来。<a id="a-DW"></a>尔时大马为五百马。<a id="a-DX"></a>以马音声而为说法示教悔过。<a id="a-DY"></a>令当礼佛及比丘僧。<a id="a-DZ"></a>说此事已复作是言。<a id="a-Da"></a>汝等当以所食半分供养于僧。<a id="a-Db"></a>尔时五百马悔过已。<a id="a-Dc"></a>于佛及僧生净信心。<a id="a-Dd"></a>过三月已。<a id="a-De"></a>其后不久是五百马命终生于兜术天上。<a id="a-Df"></a>彼五百天子。<a id="a-Dg"></a>即从天来至于佛所。<a id="a-Dh"></a>闻说法已必定得成阿耨菩提。<a id="a-Di"></a>五百马子于将来世得辟支佛。<a id="a-Dj"></a>彼日藏大马。<a id="a-Dk"></a>于当来世复得作佛。<a id="a-Dl"></a>号曰善调如来。<a id="a-Dm"></a>虽食草木土块瓦砾。<a id="a-Dn"></a>大千界中无如是味。<a id="a-Do"></a>尔时阿难心生忧恼。<a id="a-Dp"></a>转轮圣王种出家学道。<a id="a-Dq"></a>如下贱人食此马麦。<a id="a-Dr"></a>我于尔时见阿难心。<a id="a-Ds"></a>即与一粒麦语阿难言。<a id="a-Dt"></a>汝尝此麦。<a id="a-Du"></a>味为何如。<a id="a-Dv"></a>阿难尝已生希有心。<a id="a-Dw"></a>我生王家已来未曾得如是之味。<a id="a-Dx"></a>阿难食此麦已。<a id="a-Dy"></a>七日七夜无饥渴想。<a id="a-Dz"></a>如来复知五百比丘。<a id="a-E0"></a>若食细食增益欲心。<a id="a-E1"></a>若食粗食心则不为贪欲所覆。<a id="a-E2"></a>彼诸比丘过三月已离淫欲心证阿罗汉果。<a id="a-E3"></a>善男子。<a id="a-E4"></a>为调伏五百比丘度五百马菩萨故。<a id="a-E5"></a>如来以方便力受三月食马麦缘非是业报。</p>
  <p data-pb></p>
  <h2 id="aE6">佛经苦行缘第十</h2>
  <p id="aE7">兴起行经云。<a id="a-E8"></a>佛告舍利弗。<a id="a-E9"></a>往昔波罗柰城边。<a id="a-EA"></a>去城不远。<a id="a-EB"></a>有多狩邑。<a id="a-EC"></a>中有婆罗门。<a id="a-ED"></a>为王太史。<a id="a-EE"></a>国中第一。<a id="a-EF"></a>有其一子。<a id="a-EG"></a>头上有自然火鬘。<a id="a-EH"></a>因以为名。<a id="a-EI"></a>火鬘彼首端正有三十相。<a id="a-EJ"></a>梵志典籍图书谶记无事不博。<a id="a-EK"></a>时有一瓦师子。<a id="a-EL"></a>名曰难提婆罗。<a id="a-EM"></a>此云护喜。<a id="a-EN"></a>与火鬘少小亲交。<a id="a-EO"></a>心相敬念须臾不忘。<a id="a-EP"></a>瓦师精进慈仁孝顺。<a id="a-EQ"></a>父母俱盲。<a id="a-ER"></a>供养二亲无所乏短。<a id="a-ES"></a>虽为瓦师手不掘地。<a id="a-ET"></a>亦不使人掘。<a id="a-EU"></a>唯取破墙崩岸鼠坏土等和以为器成好无比。<a id="a-EV"></a>若有男子女人欲来买者。<a id="a-EW"></a>不争价数不取金银财帛。<a id="a-EX"></a>唯取谷米供养而已。<a id="a-EY"></a>迦葉如来所住精舍。<a id="a-EZ"></a>去邑不远。<a id="a-Ea"></a>与大比丘众二万人俱。<a id="a-Eb"></a>皆是阿罗汉护喜语火鬘曰。<a id="a-Ec"></a>共见迦葉如来去乎。<a id="a-Ed"></a>火鬘答曰。<a id="a-Ee"></a>用见此髡头道人。<a id="a-Ef"></a>为真是髡头人耳。<a id="a-Eg"></a>何有道哉。<a id="a-Eh"></a>如是至三。<a id="a-Ei"></a>后日复语火鬘曰。<a id="a-Ej"></a>共至水上澡浴乎。<a id="a-Ek"></a>火鬘答曰。<a id="a-El"></a>可尔。<a id="a-Em"></a>便共诣水澡浴。<a id="a-En"></a>着衣服已。<a id="a-Eo"></a>护喜举右手遥指示曰。<a id="a-Ep"></a>如来精舍去是不远。<a id="a-Eq"></a>可共暂见。<a id="a-Er"></a>火鬘答曰。<a id="a-Es"></a>何用见此秃头道人为。<a id="a-Et"></a>何有佛道难得。<a id="a-Eu"></a>护喜便捉衣牵不去。<a id="a-Ev"></a>火鬘便脱衣舍走。<a id="a-Ew"></a>护喜逐后。<a id="a-Ex"></a>捉腰带挽曰。<a id="a-Ey"></a>可暂共见佛便即还耶。<a id="a-Ez"></a>火鬘复解带舍走。<a id="a-F0"></a>曰我不欲见此秃头沙门。<a id="a-F1"></a>护喜便撮其头牵曰。<a id="a-F2"></a>为一过见佛去来。<a id="a-F3"></a>尔时国讳捉人头。<a id="a-F4"></a>捉者皆斩。<a id="a-F5"></a>火鬘惊怖。<a id="a-F6"></a>窃心念曰。<a id="a-F7"></a>此瓦师子分死捉我头。<a id="a-F8"></a>此非小事。<a id="a-F9"></a>必当有好事乃使此人分死相捉。<a id="a-FA"></a>火鬘曰。<a id="a-FB"></a>汝放我头。<a id="a-FC"></a>我随子去。<a id="a-FD"></a>护喜即放。<a id="a-FE"></a>共诣佛所。<a id="a-FF"></a>护喜礼如来足于一面坐。<a id="a-FG"></a>火鬘直举手问讯已便坐。<a id="a-FH"></a>护喜叉手白迦葉佛言。<a id="a-FI"></a>此火鬘者。<a id="a-FJ"></a>多狩邑中太史之子。<a id="a-FK"></a>是我少时亲友。<a id="a-FL"></a>然其不识三尊。<a id="a-FM"></a>不信三宝。<a id="a-FN"></a>愿世尊开化愚冥使其信解。<a id="a-FO"></a>火鬘童子熟视世尊。<a id="a-FP"></a>从头至足睹佛相好。<a id="a-FQ"></a>威容巍巍诸根纯淑调和。<a id="a-FR"></a>以三十二相严饰其体。<a id="a-FS"></a>八十种好以为容仪。<a id="a-FT"></a>如娑罗树华。<a id="a-FU"></a>身犹须弥。<a id="a-FV"></a>无能见顶。<a id="a-FW"></a>面如满月。<a id="a-FX"></a>光如日明。<a id="a-FY"></a>身色如金。<a id="a-FZ"></a>火鬘见佛相好。<a id="a-Fa"></a>便心念曰。<a id="a-Fb"></a>我梵谶记所载相好。<a id="a-Fc"></a>今佛尽有。<a id="a-Fd"></a>唯无二事。<a id="a-Fe"></a>一阴马藏相。<a id="a-Ff"></a>二吐舌舐面相。<a id="a-Fg"></a>于是说偈问曰。</p>
  <p id="aFh">所闻三十二　　大士之相好</p>
  <p id="aFi">于此人中尊　　唯不睹二事</p>
  <p id="aFj">岂有丈夫体　　犹如马藏不</p>
  <p id="aFk">宁有广长舌　　覆面舐头不</p>
  <p id="aFl">愿为吐舌示　　令我决狐疑</p>
  <p id="aFm">我见乃当知　　如经所载不</p>
  <p id="aFn">于是如来便出广长舌相。<a id="a-Fo"></a>以覆其面上及肉髻。<a id="a-Fp"></a>并覆两耳。<a id="a-Fq"></a>七过舐头。<a id="a-Fr"></a>缩舌入口。<a id="a-Fs"></a>色光出照大千世界。<a id="a-Ft"></a>蔽日月明乃至阿迦腻吒天。<a id="a-Fu"></a>光还绕身七匝从顶上入。<a id="a-Fv"></a>以神足力现阴马藏相。<a id="a-Fw"></a>令火鬘独见。<a id="a-Fx"></a>余人不睹。<a id="a-Fy"></a>火鬘童子具足见佛三十二相无一缺减。<a id="a-Fz"></a>踊跃欢喜不能自胜。<a id="a-G0"></a>如来为火鬘说法。<a id="a-G1"></a>止其三业令行菩萨行。<a id="a-G2"></a>火鬘即礼佛足长跪白言。<a id="a-G3"></a>我今忏悔。<a id="a-G4"></a>身不可行而行。<a id="a-G5"></a>口不可言而言。<a id="a-G6"></a>意不可念而念。<a id="a-G7"></a>愿世尊受我此忏。<a id="a-G8"></a>从今已往不复敢犯。<a id="a-G9"></a>如此至三。<a id="a-GA"></a>迦葉如来默然受之。<a id="a-GB"></a>火鬘童子。<a id="a-GC"></a>护喜童子。<a id="a-GD"></a>俱礼拜退。<a id="a-GE"></a>后自尤责悔不早闻失于道利。<a id="a-GF"></a>于是火鬘童子说偈赞护喜曰。</p>
  <p id="aGG">仁为我善友　　法友无所贪</p>
  <p id="aGH">导我以正道　　是友佛所誉</p>
  <p id="aGI">于后二人投佛出家受具足戒。<a id="a-GJ"></a>佛语舍利弗。<a id="a-GK"></a>尔时火鬘童子者则我身是。<a id="a-GL"></a>火鬘父者今我父王真净是。<a id="a-GM"></a>尔时瓦师童子护喜者。<a id="a-GN"></a>我为太子在宫居婇女时。<a id="a-GO"></a>至于夜半。<a id="a-GP"></a>作瓶天子。<a id="a-GQ"></a>来语我言。<a id="a-GR"></a>日时已到。<a id="a-GS"></a>可出家去。<a id="a-GT"></a>为道者是舍利弗。<a id="a-GU"></a>此护喜者频劝我出家。<a id="a-GV"></a>是善知识也。<a id="a-GW"></a>我前向护喜作恶语道。<a id="a-GX"></a>迦葉佛秃头沙门。<a id="a-GY"></a>何有佛道难得。<a id="a-GZ"></a>以是恶言故。<a id="a-Ga"></a>临成佛时六年苦行。<a id="a-Gb"></a>日食一麻一米大豆小豆。<a id="a-Gc"></a>虽受辛苦于法无益。<a id="a-Gd"></a>舍利弗。<a id="a-Ge"></a>我六年苦行者偿先缘对。<a id="a-Gf"></a>毕已然后得佛。<a id="a-Gg"></a>佛语舍利弗。<a id="a-Gh"></a>汝观如来众恶已尽。<a id="a-Gi"></a>诸天人神一切众生皆欲度之。<a id="a-Gj"></a>我犹不免宿对。<a id="a-Gk"></a>况复愚冥未得道者。<a id="a-Gl"></a>舍利弗。<a id="a-Gm"></a>当护身三口四意三。<a id="a-Gn"></a>当学如是。<a id="a-Go"></a>佛说先世因缘时。<a id="a-Gp"></a>万一千天子得须陀洹道。<a id="a-Gq"></a>八千龙等皆受五戒。<a id="a-Gr"></a>五千夜叉受三自归。<a id="a-Gs"></a>佛说是已。<a id="a-Gt"></a>舍利弗及五百罗汉。<a id="a-Gu"></a>阿耨大龙王八部鬼神。<a id="a-Gv"></a>欢喜受行。</p>
  <p id="aGw">颂曰。</p>
  <p id="aGx">惟斯上哲　　滥被谋枉　　清浊难分</p>
  <p id="aGy">善人恶网　　幽显冥知　　真伪鉴朗</p>
  <p id="aGz">自观业对　　如空影响</p>
 </body>
</html>