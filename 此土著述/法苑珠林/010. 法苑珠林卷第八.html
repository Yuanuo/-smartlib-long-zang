<!doctype html>
<html id="z3IBWh21QW" data-ver="1766">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第八</h1>
  <h2 id="a2">千佛篇第五(此有一十五部)</h2>
  <p id="a3">七佛部 因缘部 种姓部 降胎部 出胎部 侍养部 占相部 游学部 纳妃部 厌苦部 出家部 成道部 说法部 涅槃部 结集部。</p>
  <p data-pb></p>
  <h2 id="a4">七佛部第一(此别九部)</h2>
  <p id="a5">意部 出时部 姓名部 种族部 道树部 身光部 会数部 弟子部 久近部。</p>
  <p data-pb></p>
  <h2 id="a6">述意部第一</h2>
  <p id="a7">盖闻。<a id="a-8"></a>九土区分四生殊俗。<a id="a-9"></a>昏波易染慧业难基。<a id="a-A"></a>久复爱河长流苦海。<a id="a-B"></a>不生意树未启心灯。<a id="a-C"></a>故三明大圣八解至人。<a id="a-D"></a>总法界而为智。<a id="a-E"></a>竟虚空以作身。<a id="a-F"></a>形无不在。<a id="a-G"></a>量极规矩之外。<a id="a-H"></a>智无不为。<a id="a-I"></a>用绝思议之表。<a id="a-J"></a>不可以人事测。<a id="a-K"></a>岂得以处所论。<a id="a-L"></a>将欲启愚夫之视听。<a id="a-M"></a>须示真人之影迹。<a id="a-N"></a>其犹谷风之随啸虎。<a id="a-O"></a>庆云之逐腾龙。<a id="a-P"></a>感应相招。<a id="a-Q"></a>抑惟常理。<a id="a-R"></a>自鹿树表光金河匿曜。<a id="a-S"></a>故像法众生归向有征。<a id="a-T"></a>虽千佛异迹一智同途。<a id="a-U"></a>大悲平等。<a id="a-V"></a>随性欲而利生。<a id="a-W"></a>弘誓庄严。<a id="a-X"></a>运慈舟而济溺。<a id="a-Y"></a>众生有感。<a id="a-Z"></a>机缘契会也。</p>
  <h2 id="aa">出时部第二</h2>
  <p id="ab">述曰。<a id="a-c"></a>今据贤劫一代分为四时。<a id="a-d"></a>一成二住三坏四空。<a id="a-e"></a>就此四中。<a id="a-f"></a>成劫已住。<a id="a-g"></a>坏空未至。<a id="a-h"></a>今在住劫。<a id="a-i"></a>故有千佛出现。<a id="a-j"></a>大约而言。<a id="a-k"></a>三佛已往。<a id="a-l"></a>今是第四释尊遗法。<a id="a-m"></a>此四时中各分二十小劫。<a id="a-n"></a>总为八十小劫。<a id="a-o"></a>始为一大水火风劫。<a id="a-p"></a>名为贤劫也。<a id="a-q"></a>就住中二十别小劫内。<a id="a-r"></a>依立世阿毗昙论云。<a id="a-s"></a>十一劫是未来。<a id="a-t"></a>八劫是过去。<a id="a-u"></a>今释迦佛当第九劫内成佛。</p>
  <p id="av">问此贤劫中成坏空劫佛不出世。<a id="a-w"></a>唯取住劫。<a id="a-x"></a>此住劫中复未来唯十一小劫。<a id="a-y"></a>何得须有九百九十六佛一时出世耶。<a id="a-z"></a>答曰。<a id="a-10"></a>实如来难。<a id="a-11"></a>古来诸佛亦有斯妨会意稍难。<a id="a-12"></a>今依药王药上佛名经等。<a id="a-13"></a>略知途路。<a id="a-14"></a>且先录药王药上经文。<a id="a-15"></a>后引佛名经和会。<a id="a-16"></a>劫有延促不同。<a id="a-17"></a>故药王药上经云。<a id="a-18"></a>尔时释迦牟尼佛告大众言。<a id="a-19"></a>我曾往昔无数劫时。<a id="a-1A"></a>于妙光佛末法之中。<a id="a-1B"></a>出家学道闻是五十三佛名。<a id="a-1C"></a>闻已合掌心生欢喜。<a id="a-1D"></a>复教他人令得闻持。<a id="a-1E"></a>他人闻已展转相教。<a id="a-1F"></a>乃至三千人。<a id="a-1G"></a>异口同音一心敬礼。<a id="a-1H"></a>即得超越无数亿劫生死之罪。</p>
  <p id="a1I">初千佛者。<a id="a-1J"></a>华光佛为首。<a id="a-1K"></a>下至毗舍浮佛。<a id="a-1L"></a>于庄严劫得成为佛。<a id="a-1M"></a>过去千佛是也。<a id="a-1N"></a>此中千佛者。<a id="a-1O"></a>拘留孙佛为首。<a id="a-1P"></a>下至楼至如来。<a id="a-1Q"></a>于贤劫中次第成佛。</p>
  <p id="a1R">后千佛者。<a id="a-1S"></a>日光如来为首。<a id="a-1T"></a>下至须弥相佛。<a id="a-1U"></a>于星宿劫中当得成佛。</p>
  <p id="a1V">若依佛名经。<a id="a-1W"></a>过去九十一劫有佛名毗婆尸如来。<a id="a-1X"></a>过去三十劫有佛出世名尸弃如来。<a id="a-1Y"></a>即此劫中复有佛出世。<a id="a-1Z"></a>名毗舍浮如来。<a id="a-1a"></a>问曰。<a id="a-1b"></a>此九十一劫为大为小。<a id="a-1c"></a>答曰。<a id="a-1d"></a>是大劫也。</p>
  <p id="a1e">问曰。<a id="a-1f"></a>何以得知。<a id="a-1g"></a>依旧婆沙论云。<a id="a-1h"></a>释迦菩萨因地从毗婆尸佛以来种相好业。<a id="a-1i"></a>至今第九住劫。<a id="a-1j"></a>以经九十一大劫。<a id="a-1k"></a>故旧俱舍论云。<a id="a-1l"></a>释迦菩萨由礼底沙佛精进力故。<a id="a-1m"></a>即得超九大劫究竟成佛。<a id="a-1n"></a>故知九劫既大。<a id="a-1o"></a>余九十一劫宁不是大。<a id="a-1p"></a>又依药王药上经。<a id="a-1q"></a>庄严劫贤劫星宿劫。<a id="a-1r"></a>各有千佛出世。<a id="a-1s"></a>即知此劫亦是大阿僧祇劫。<a id="a-1t"></a>又药王经中。<a id="a-1u"></a>若善男子善女人。<a id="a-1v"></a>及余一切众生。<a id="a-1w"></a>闻是五十三佛名者。<a id="a-1x"></a>是人于百千万亿阿僧祇劫不堕恶道。<a id="a-1y"></a>依此文势。<a id="a-1z"></a>展转名庄严劫贤劫星宿劫等。<a id="a-20"></a>各有千佛出世。<a id="a-21"></a>故知是过于大劫阿僧祇劫。<a id="a-22"></a>至今贤劫中四佛出世者。<a id="a-23"></a>亦是阿僧祇劫。<a id="a-24"></a>非是住小劫也。<a id="a-25"></a>既是大劫。<a id="a-26"></a>故于贤劫之中千佛出世。<a id="a-27"></a>无所疑也。<a id="a-28"></a>又长阿含经云。<a id="a-29"></a>过去九十一劫有佛名毗婆尸。<a id="a-2A"></a>复过去三十一劫有佛出世名尸弃。<a id="a-2B"></a>复过去三十一劫有佛出世名毗舍婆。<a id="a-2C"></a>此尸弃佛及毗舍婆佛。<a id="a-2D"></a>依佛名经即此劫中有二佛出世不别。<a id="a-2E"></a>或容阿含翻译乘此三十一劫也。<a id="a-2F"></a>又更一释云。<a id="a-2G"></a>依立世阿毗昙论。<a id="a-2H"></a>二十住劫中过去八劫。<a id="a-2I"></a>己有三佛出世。<a id="a-2J"></a>释迦当现在第九劫出世。<a id="a-2K"></a>即以前九劫已有四佛出世。<a id="a-2L"></a>未来犹有十一劫。<a id="a-2M"></a>焉知不有多佛出世耶。<a id="a-2N"></a>故经云。<a id="a-2O"></a>或有一劫中有无量佛出世。<a id="a-2P"></a>或无数劫中空过无有一佛出世。<a id="a-2Q"></a>以此义准。<a id="a-2R"></a>纵是小劫多佛出世。<a id="a-2S"></a>亦自无妨。<a id="a-2T"></a>良由众生根有强弱。<a id="a-2U"></a>故感见不同也(此义难知更推后哲)</p>
  <p id="a2V">述曰。<a id="a-2W"></a>此贤劫千佛。<a id="a-2X"></a>所化住境堤封周统。<a id="a-2Y"></a>奄及三千大千世界。<a id="a-2Z"></a>所居土地最为中也。<a id="a-2a"></a>以佛是能化之人心实虚中。<a id="a-2b"></a>所化之人及以方处。<a id="a-2c"></a>亦皆是中。<a id="a-2d"></a>故此有金刚之座。<a id="a-2e"></a>余方余域无此座故佛则不居。<a id="a-2f"></a>故瑞应经云。<a id="a-2g"></a>此方国土三千日月万二千天地之中央也。<a id="a-2h"></a>佛之威神不生边地。<a id="a-2i"></a>若居边地。<a id="a-2j"></a>地为之倾斜。<a id="a-2k"></a>是以古往佛兴。<a id="a-2l"></a>皆出于此。<a id="a-2m"></a>同斯成感。<a id="a-2n"></a>良为明证也。</p>
  <p id="a2o">如长阿含经云。<a id="a-2p"></a>过去九十一劫有佛出世名毗婆尸。<a id="a-2q"></a>人寿八万岁。<a id="a-2r"></a>复过去三十一劫有佛出世名尸弃。<a id="a-2s"></a>人寿七万岁。<a id="a-2t"></a>复过去三十一劫有佛出世名毗舍婆。<a id="a-2u"></a>人寿六万岁。<a id="a-2v"></a>复过去贤劫中有佛出世名拘楼孙。<a id="a-2w"></a>人寿五万岁。<a id="a-2x"></a>又贤劫中有佛出世名拘那含。<a id="a-2y"></a>人寿四万岁。<a id="a-2z"></a>又贤劫中有佛出世名迦葉。<a id="a-30"></a>人寿二万岁。<a id="a-31"></a>我今出世人寿百岁少出多减。<a id="a-32"></a>依智度迦延论。<a id="a-33"></a>据释迦人寿一万岁世时合出。<a id="a-34"></a>为观众生。<a id="a-35"></a>一万岁已来无机可度。<a id="a-36"></a>乃至百岁众生见苦敦逼。<a id="a-37"></a>劫欲将末。<a id="a-38"></a>故出乎世。<a id="a-39"></a>故论云。<a id="a-3A"></a>劫末佛兴世。<a id="a-3B"></a>劫初转轮王出。<a id="a-3C"></a>二不同如下轮王篇说。</p>
  <p data-pb></p>
  <h2 id="a3D">姓名部第三</h2>
  <p id="a3E">下并依增一阿含经云。<a id="a-3F"></a>七佛父母姓字经云。<a id="a-3G"></a>第一维卫佛。<a id="a-3H"></a>第二式弃佛。<a id="a-3I"></a>第三随叶佛。<a id="a-3J"></a>此三佛同姓拘楼(长阿含经云。<a id="a-3K"></a>第一名毗婆尸佛。<a id="a-3L"></a>第二尸弃佛。<a id="a-3M"></a>第三毗舍婆佛)第四拘楼秦佛。<a id="a-3N"></a>第五拘那含牟尼佛。<a id="a-3O"></a>第六迦葉佛。<a id="a-3P"></a>此三佛同姓迦葉(长阿含经云。<a id="a-3Q"></a>第四名拘楼孙佛。<a id="a-3R"></a>第五拘那含佛。<a id="a-3S"></a>第六同名迦葉佛)第七今我释迦牟尼佛。<a id="a-3T"></a>姓瞿昙。</p>
  <h2 id="a3U">种族部第四</h2>
  <p id="a3V">第一维卫佛。<a id="a-3W"></a>第二式弃佛。<a id="a-3X"></a>第三随叶佛。<a id="a-3Y"></a>此三佛同是刹利王种。<a id="a-3Z"></a>第四拘楼秦佛。<a id="a-3a"></a>第五拘那含牟尼佛。<a id="a-3b"></a>第六迦葉佛。<a id="a-3c"></a>此三佛同是婆罗门种。<a id="a-3d"></a>第七今我作释迦文佛。<a id="a-3e"></a>是刹利王种。</p>
  <p id="a3f">第一维卫佛。<a id="a-3g"></a>父字槃裱刹利王。<a id="a-3h"></a>母字槃头末陀。<a id="a-3i"></a>所治国名刹末提。</p>
  <p id="a3j">第二式弃佛。<a id="a-3k"></a>父字阿轮拏刹利王。<a id="a-3l"></a>母字波罗诃越提。<a id="a-3m"></a>所治国名阿楼那和提。</p>
  <p id="a3n">第三随叶佛。<a id="a-3o"></a>父字须波罗提和刹利王。<a id="a-3p"></a>母字耶舍越提。<a id="a-3q"></a>所治国名阿耨忧摩。</p>
  <p id="a3r">第四拘楼秦佛。<a id="a-3s"></a>父字阿枝达兜婆罗门种。<a id="a-3t"></a>母字随舍迦。<a id="a-3u"></a>所治国名轮诃利提那。<a id="a-3v"></a>王字须诃提。</p>
  <p id="a3w">第五拘那含牟尼佛。<a id="a-3x"></a>父字耶睒钵多婆罗门种。<a id="a-3y"></a>母字郁多罗。<a id="a-3z"></a>所治国名差摩越提。<a id="a-40"></a>王字差摩。</p>
  <p id="a41">第六迦葉佛。<a id="a-42"></a>父字阿枝达耶婆罗门种。<a id="a-43"></a>母字檀那越提耶。<a id="a-44"></a>所治国名波罗私。<a id="a-45"></a>王名其随。</p>
  <p id="a46">第七今我作释迦文尼佛。<a id="a-47"></a>父字阅头檀刹利王种。<a id="a-48"></a>母子摩诃摩耶。<a id="a-49"></a>所治国名迦维罗卫。<a id="a-4A"></a>先大王名槃提(统而言之总有四族。<a id="a-4B"></a>一婆罗门二刹帝利三毗舍四首陀。<a id="a-4C"></a>然则后二族卑。<a id="a-4D"></a>非上尊之所托。<a id="a-4E"></a>前二种贵。<a id="a-4F"></a>寔正觉之宅生。<a id="a-4G"></a>婆罗门德行清高。<a id="a-4H"></a>刹帝利威恩遐举。<a id="a-4I"></a>智论曰随时所尚佛生其中。<a id="a-4J"></a>故释迦出刚强之世。<a id="a-4K"></a>托王种以振威。<a id="a-4L"></a>迦葉生善顺之时。<a id="a-4M"></a>居净行而标德也)</p>
  <p data-pb></p>
  <h2 id="a4N">道树部第五</h2>
  <p id="a4O">第一维卫佛。<a id="a-4P"></a>得道为佛时。<a id="a-4Q"></a>于波陀罗树下。</p>
  <p id="a4R">第二式弃佛得道为佛时。<a id="a-4S"></a>于分涂利树下。</p>
  <p id="a4T">第三随叶佛得道为佛时。<a id="a-4U"></a>于菩萨罗树下。</p>
  <p id="a4V">第四拘楼秦佛得道为佛时。<a id="a-4W"></a>于斯利树下。</p>
  <p id="a4X">第五俱那含牟尼佛得道为佛时。<a id="a-4Y"></a>于乌暂树下。</p>
  <p id="a4Z">第六迦葉佛得道为佛时。<a id="a-4a"></a>于拘类树下。</p>
  <p id="a4b">第七今我作释迦牟尼佛为佛时。<a id="a-4c"></a>于阿沛多罗树下。</p>
  <p id="a4d">夫绣桷丹楹者。<a id="a-4e"></a>非出家之高躅。<a id="a-4f"></a>荫松藉卉者。<a id="a-4g"></a>爰入道之清规。<a id="a-4h"></a>何者俗以形骸之可贵。<a id="a-4i"></a>故华屋以居之。<a id="a-4j"></a>道以室家之可累。<a id="a-4k"></a>故脱屣而弃之。<a id="a-4l"></a>凡百仕人孰能先觉。<a id="a-4m"></a>聿我调御之师。<a id="a-4n"></a>是曰生知。<a id="a-4o"></a>成道涅槃初生说法。<a id="a-4p"></a>皆依树下。<a id="a-4q"></a>斯其旨焉。<a id="a-4r"></a>有落发抽簪排荣剃利。<a id="a-4s"></a>可不景慕而置心哉。</p>
  <p data-pb></p>
  <h2 id="a4t">身光部第六</h2>
  <p id="a4u">观佛三昧经云。<a id="a-4v"></a>毗婆尸佛身六十由旬。<a id="a-4w"></a>圆光百二十由旬。<a id="a-4x"></a>尸弃佛身长四十由旬。<a id="a-4y"></a>圆光四十五由旬。<a id="a-4z"></a>通身光一百由旬。<a id="a-50"></a>毗舍婆佛身长三十二由旬。<a id="a-51"></a>圆光四十二由旬。<a id="a-52"></a>通身光六十二由旬。<a id="a-53"></a>拘留孙佛身长二十五由旬。<a id="a-54"></a>圆光三十二由旬。<a id="a-55"></a>通身光五千由旬。<a id="a-56"></a>拘那含牟尼佛身长二十五由旬。<a id="a-57"></a>圆光三十由旬。<a id="a-58"></a>通身光长四十由旬。<a id="a-59"></a>迦葉佛身长十六丈。<a id="a-5A"></a>圆光二十由旬。<a id="a-5B"></a>释迦牟尼佛身长丈六。<a id="a-5C"></a>圆光七尺。<a id="a-5D"></a>七佛身并紫金色(敬寻。<a id="a-5E"></a>法身平等非有优劣。<a id="a-5F"></a>但随机业异故现化不同。<a id="a-5G"></a>是以释迦牟尼出也紫金色而千比丘咸见赭容。<a id="a-5H"></a>十六信士遍视灰色。<a id="a-5I"></a>自彼之异佛常一也。<a id="a-5J"></a>类此而言谓无惑焉也)依弥勒下生经云。<a id="a-5K"></a>身长千尺圆光二十丈。</p>
  <h2 id="a5L">会数部第七</h2>
  <p id="a5M">第一维卫佛前后三会说经。<a id="a-5N"></a>有十万比丘皆得阿罗汉。</p>
  <p id="a5O">第二会说经。<a id="a-5P"></a>有九万比丘皆得阿罗汉。</p>
  <p id="a5Q">第三会说经。<a id="a-5R"></a>有八万比丘皆得阿罗汉(长阿含经云。<a id="a-5S"></a>毗婆尸佛初会弟子有十六万八千人。<a id="a-5T"></a>二会弟子有十万人。<a id="a-5U"></a>三会弟子有三十六万八千人)</p>
  <p id="a5V">第二式弃佛亦三会说法初会说经。<a id="a-5W"></a>有九万比丘皆得阿罗汉。</p>
  <p id="a5X">第二会说经。<a id="a-5Y"></a>有八万比丘皆得阿罗汉。</p>
  <p id="a5Z">第三会说经。<a id="a-5a"></a>有七万比丘皆得阿罗汉(长阿含经云。<a id="a-5b"></a>尸弃佛初会弟子有十万人。<a id="a-5c"></a>第二第三会数并同)</p>
  <p id="a5d">第三随叶佛再会说法。<a id="a-5e"></a>初会说经。<a id="a-5f"></a>有七万比丘皆得阿罗汉。</p>
  <p id="a5g">第二会说经。<a id="a-5h"></a>有六万比丘皆得阿罗汉。</p>
  <p id="a5i">第四拘楼秦佛一会说经。<a id="a-5j"></a>有四万比丘皆得阿罗汉。</p>
  <p id="a5k">第五拘那含牟尼佛一会说经。<a id="a-5l"></a>有三万比丘皆得阿罗汉。</p>
  <p id="a5m">第六迦葉佛一会说经。<a id="a-5n"></a>有二万比丘皆得阿罗汉。</p>
  <p id="a5o">第七今我释迦牟尼佛一会说经。<a id="a-5p"></a>有千二百五十比丘皆得阿罗汉。</p>
  <p id="a5q">述曰。<a id="a-5r"></a>上来所列七佛说法度人多少者。<a id="a-5s"></a>此据小乘。<a id="a-5t"></a>如来初成佛时。<a id="a-5u"></a>创度外道回邪入正。<a id="a-5v"></a>声闻弟子以为亲侍。<a id="a-5w"></a>故限斯数。<a id="a-5x"></a>若据如来一代说法度三乘人得入道者。<a id="a-5y"></a>则无量无边。<a id="a-5z"></a>故奘法师云。<a id="a-60"></a>依如西域。<a id="a-61"></a>释迦一代说法总有三时。</p>
  <p id="a62">第一时中为诸声闻说有相法。<a id="a-63"></a>为破外道执令悟得道。</p>
  <p id="a64">第二时中为小行菩萨说无相法。<a id="a-65"></a>为破声闻令悟无相大乘。</p>
  <p id="a66">第三时中为大行菩萨双说有相无相法。<a id="a-67"></a>为破有相无相法令悟中道究竟圆教。<a id="a-68"></a>于此三时。<a id="a-69"></a>一一随机广化无量。<a id="a-6A"></a>或展转从三乘弟子边。<a id="a-6B"></a>闻法得道亦尘沙无数。<a id="a-6C"></a>不可以一文定。<a id="a-6D"></a>不可以一义局也。</p>
  <p data-pb></p>
  <h2 id="a6E">弟子部第八</h2>
  <p id="a6F">依长阿含经云。<a id="a-6G"></a>毗婆尸佛有二弟子。<a id="a-6H"></a>一名骞荼。<a id="a-6I"></a>二名踬沙。<a id="a-6J"></a>尸弃佛有二弟子。<a id="a-6K"></a>一名阿毗浮。<a id="a-6L"></a>二名三婆婆。<a id="a-6M"></a>毗舍婆佛有二弟子。<a id="a-6N"></a>一名扶游。<a id="a-6O"></a>二名郁多摩。<a id="a-6P"></a>拘楼孙佛有二弟子。<a id="a-6Q"></a>一名萨尼。<a id="a-6R"></a>二名毗楼。<a id="a-6S"></a>拘那含佛有二弟子。<a id="a-6T"></a>一名忧波鲜多。<a id="a-6U"></a>二名郁多楼。<a id="a-6V"></a>迦葉佛有二弟子。<a id="a-6W"></a>一名提舍。<a id="a-6X"></a>二名婆罗婆。<a id="a-6Y"></a>我今有二弟子。<a id="a-6Z"></a>一名舍利弗。<a id="a-6a"></a>二名大目揵连(上来列名。<a id="a-6b"></a>各述二者。<a id="a-6c"></a>此据声闻中第一者。<a id="a-6d"></a>故别论之)毗婆尸佛有执事弟子名无忧。<a id="a-6e"></a>尸弃佛有执事弟子名忍行。<a id="a-6f"></a>毗舍婆佛有执事弟子名寂灭。<a id="a-6g"></a>拘楼孙佛有执事弟子名善觉。<a id="a-6h"></a>拘那含佛有执事弟子名安和。<a id="a-6i"></a>迦葉佛有执事弟子名善友。<a id="a-6j"></a>我今有执事弟子名阿难。</p>
  <p id="a6k">毗婆尸佛有子名方膺。<a id="a-6l"></a>尸弃佛有子名无量。<a id="a-6m"></a>毗舍婆佛有子名妙觉。<a id="a-6n"></a>拘楼孙佛有子名上胜。<a id="a-6o"></a>拘那含佛有子名导师。<a id="a-6p"></a>迦葉佛有子名进军。<a id="a-6q"></a>我今有子名罗睺罗。</p>
  <p data-pb></p>
  <h2 id="a6r">久近部第九</h2>
  <p id="a6s">菩萨本行经云。<a id="a-6t"></a>毗婆尸佛如来灭后。<a id="a-6u"></a>正法住世经二万岁。<a id="a-6v"></a>神闻佛如来灭后。<a id="a-6w"></a>正</p>
  <p data-pb></p>
  <h2 id="a6x">因缘部第二(此别三部)</h2>
  <p id="a6y">意部 引证部 业因部。</p>
  <h2 id="a6z">述意部第一</h2>
  <p id="a70">夫千佛乘晖万灵景烛。<a id="a-71"></a>观机适务极圣弘恩。<a id="a-72"></a>所以圣人陈福劝善。<a id="a-73"></a>示祸以戒恶。<a id="a-74"></a>小人谓善无益而不为。<a id="a-75"></a>谓恶无伤而不法。<a id="a-76"></a>然有殃有福之言。<a id="a-77"></a>乃华而不实。<a id="a-78"></a>无益无伤之论。<a id="a-79"></a>则信而有征。<a id="a-7A"></a>是以大圣慈愍哀斯愚惑。<a id="a-7B"></a>广兴六度接引四生。<a id="a-7C"></a>弘宣二谛停毒三有。<a id="a-7D"></a>故乘无限之悲讣机贤劫之缘也。</p>
  <h2 id="a7E">引证部第二</h2>
  <p id="a7F">依五仙人经云。<a id="a-7G"></a>久远无数劫。<a id="a-7H"></a>时有仙人处于林薮。<a id="a-7I"></a>四人为主。<a id="a-7J"></a>一人供给奉事。<a id="a-7K"></a>未曾失意。<a id="a-7L"></a>一日远采果浆。<a id="a-7M"></a>误不时还。<a id="a-7N"></a>日已中。<a id="a-7O"></a>四人失食。<a id="a-7P"></a>怀恨可为凶祝。<a id="a-7Q"></a>遂感而死。<a id="a-7R"></a>复生人中。<a id="a-7S"></a>有梵志能相。<a id="a-7T"></a>占之为王。<a id="a-7U"></a>后果为王。<a id="a-7V"></a>佛言。<a id="a-7W"></a>王者则吾是。<a id="a-7X"></a>四仙人者。<a id="a-7Y"></a>拘留秦佛。<a id="a-7Z"></a>拘那含牟尼佛。<a id="a-7a"></a>迦葉佛。<a id="a-7b"></a>弥勒佛是也。<a id="a-7c"></a>其梵志者。<a id="a-7d"></a>调达是也。</p>
  <p id="a7e">又智度论云。<a id="a-7f"></a>劫尽烧时一切皆空。<a id="a-7g"></a>众生福力十方风至。<a id="a-7h"></a>相对相触能持大水。<a id="a-7i"></a>有一千头人二千手足。<a id="a-7j"></a>名为韦纽天。<a id="a-7k"></a>是人脐中出千叶金色妙宝莲华。<a id="a-7l"></a>其光大明如万日俱照。<a id="a-7m"></a>华中有人结跏趺坐。<a id="a-7n"></a>此人复有无量光明。<a id="a-7o"></a>名梵天王。<a id="a-7p"></a>心生八子。<a id="a-7q"></a>八子生天地人民。<a id="a-7r"></a>是梵天王坐莲华上。<a id="a-7s"></a>是故诸佛随世俗故。<a id="a-7t"></a>云宝莲华上结跏趺坐说六波罗蜜。</p>
  <p id="a7u">又大悲经云。<a id="a-7v"></a>佛告阿难。<a id="a-7w"></a>何故名为贤劫者。<a id="a-7x"></a>由此三千大千世界。<a id="a-7y"></a>劫欲成时尽为一水。<a id="a-7z"></a>时净居天以天眼观见此世界唯一大水。<a id="a-80"></a>见有千枝莲华。<a id="a-81"></a>一一莲华名为千叶。<a id="a-82"></a>金色金光大明普照。<a id="a-83"></a>香气芬熏甚可爱乐。<a id="a-84"></a>彼净居天因见此时。<a id="a-85"></a>心生欢喜。<a id="a-86"></a>赞言希有。<a id="a-87"></a>如此劫中当有千佛出兴于世。<a id="a-88"></a>以是因缘遂名此劫。<a id="a-89"></a>号之为贤。<a id="a-8A"></a>我灭度后。<a id="a-8B"></a>此贤劫中当有九百九十六佛出兴于世。<a id="a-8C"></a>拘留孙佛如来为首。<a id="a-8D"></a>我为第四。<a id="a-8E"></a>次复弥勒当补我处。<a id="a-8F"></a>乃至最后卢遮如来。<a id="a-8G"></a>如是次第汝应当知(余经。<a id="a-8H"></a>后佛号为娄至)</p>
  <p data-pb></p>
  <h2 id="a8I">业因部第三</h2>
  <p id="a8J">依千佛因缘经云。<a id="a-8K"></a>尔时世尊在王舍城耆阇崛山。<a id="a-8L"></a>从石室出。<a id="a-8M"></a>问阿难言。<a id="a-8N"></a>今诸声闻诸菩萨等皆讲何论。<a id="a-8O"></a>阿难白佛言。<a id="a-8P"></a>世尊。<a id="a-8Q"></a>诸菩萨众各各自说宿世因缘。<a id="a-8R"></a>时有颰陀婆罗菩萨白佛言。<a id="a-8S"></a>我于今日欲少咨问。<a id="a-8T"></a>唯愿天尊。<a id="a-8U"></a>为我解说。<a id="a-8V"></a>说是语时。<a id="a-8W"></a>八万四千诸菩萨等。<a id="a-8X"></a>各脱璎珞散佛供养。<a id="a-8Y"></a>所散璎珞住佛顶上。<a id="a-8Z"></a>如须弥山严显可观。<a id="a-8a"></a>有千化佛坐山窟中。<a id="a-8b"></a>时诸菩萨白佛言。<a id="a-8c"></a>世尊。<a id="a-8d"></a>此贤劫千佛。<a id="a-8e"></a>过去世时种何功德。<a id="a-8f"></a>常生一处同共一家。<a id="a-8g"></a>于一劫中次第当得菩提化度众生。</p>
  <p id="a8h">尔时世尊告诸菩萨言。<a id="a-8i"></a>吾当为汝分别广说。<a id="a-8j"></a>汝今当知。<a id="a-8k"></a>乃往过去无量百千万亿阿僧祇劫。<a id="a-8l"></a>复过是数。<a id="a-8m"></a>此世界名大庄严。<a id="a-8n"></a>劫名大宝。<a id="a-8o"></a>有佛名宝灯焰王如来。<a id="a-8p"></a>佛寿半劫正法化世住于一劫。<a id="a-8q"></a>像法化世住于二劫。<a id="a-8r"></a>于像法中有一大王。<a id="a-8s"></a>名曰光德。<a id="a-8t"></a>十善化民如转轮王。<a id="a-8u"></a>尔时大王教诸人民诵毗陀论。<a id="a-8v"></a>时学堂中有千童子。<a id="a-8w"></a>年各十五。<a id="a-8x"></a>聪敏多知。<a id="a-8y"></a>闻诸比丘赞佛法僧。<a id="a-8z"></a>有一童子名莲华德。<a id="a-90"></a>白善称比丘言。<a id="a-91"></a>云何名佛法僧。<a id="a-92"></a>比丘答言。</p>
  <p id="a93">波罗蜜满足　　净性觉智慧</p>
  <p id="a94">胜心得成就　　故号名为佛</p>
  <p id="a95">无染性清净　　冰离于世间</p>
  <p id="a96">不观世五荫　　常住名为法</p>
  <p id="a97">身心常无为　　永离四种食</p>
  <p id="a98">为世良福田　　故称比丘僧</p>
  <p id="a99">时千童子闻三宝名。<a id="a-9A"></a>各持香华随从比丘入塔礼拜。<a id="a-9B"></a>见佛色像五体投地。<a id="a-9C"></a>即于像前发弘誓愿。<a id="a-9D"></a>各发阿耨菩提心。<a id="a-9E"></a>过算数劫必得成佛。<a id="a-9F"></a>如今世尊。<a id="a-9G"></a>随寿长短皆命临终时。<a id="a-9H"></a>以闻三宝善根因缘故。<a id="a-9I"></a>除却五十一劫生死之业。<a id="a-9J"></a>命终之后得生梵世。<a id="a-9K"></a>自忆往世。<a id="a-9L"></a>闻三宝名得生。<a id="a-9M"></a>天上。<a id="a-9N"></a>时千梵王各乘宫殿。<a id="a-9O"></a>持七宝华至塔供养于像。<a id="a-9P"></a>时千梵王异口同音而说偈言。</p>
  <p id="a9Q">慧日大名称　　久住善寂地</p>
  <p id="a9R">闻名除诸恶　　自然生梵世</p>
  <p id="a9S">我今头面礼　　归依大解脱</p>
  <p id="a9T">说此偈已各还梵世。<a id="a-9U"></a>颰陀波罗。<a id="a-9V"></a>汝今当知。<a id="a-9W"></a>时彼国王十善化人者。<a id="a-9X"></a>久已成佛。<a id="a-9Y"></a>毗婆尸如来是。<a id="a-9Z"></a>善称比丘尸弃如来是。<a id="a-9a"></a>时千童子岂异人乎。<a id="a-9b"></a>今拘留秦佛乃至最后楼至如来是。<a id="a-9c"></a>跋陀婆罗。<a id="a-9d"></a>汝今当知。<a id="a-9e"></a>我与贤劫千菩萨。<a id="a-9f"></a>从彼佛所。<a id="a-9g"></a>闻三宝名。<a id="a-9h"></a>始发阿耨菩提心。<a id="a-9i"></a>其事如是。<a id="a-9j"></a>佛告跋陀婆罗菩萨言。<a id="a-9k"></a>过去无数阿僧祇劫。<a id="a-9l"></a>此娑婆世界有一大国名波罗奈。<a id="a-9m"></a>王名梵德。<a id="a-9n"></a>常以善法化诸人民。<a id="a-9o"></a>以国付子。<a id="a-9p"></a>出家学道得辟支佛。<a id="a-9q"></a>踊身虚空化十八变。<a id="a-9r"></a>时千梵王各以衣裓。<a id="a-9s"></a>盛诸妙华。<a id="a-9t"></a>至优昙林中。<a id="a-9u"></a>供养辟支佛。<a id="a-9v"></a>白佛言。<a id="a-9w"></a>大德。<a id="a-9x"></a>为我说法。<a id="a-9y"></a>时辟支佛踊身虚空化十八变。<a id="a-9z"></a>舒手现足。<a id="a-A0"></a>中有一梵王。<a id="a-A1"></a>名曰慧见。<a id="a-A2"></a>告余梵言。<a id="a-A3"></a>我见辟支佛受持五戒。<a id="a-A4"></a>以戒斋法当行十善观诸缘起。<a id="a-A5"></a>以此善根回向甚深阿耨菩提。<a id="a-A6"></a>愿我作佛。<a id="a-A7"></a>过于辟支佛百千万亿。<a id="a-A8"></a>时千梵王命终之后。<a id="a-A9"></a>于娑婆世界千四天下为千转轮王。<a id="a-AA"></a>寿命八万四千岁。<a id="a-AB"></a>[臨-品+(口/皿)]终时。<a id="a-AC"></a>雪山之中有一婆罗门。<a id="a-AD"></a>聪明多智。<a id="a-AE"></a>寿命半劫。<a id="a-AF"></a>于先经中闻过去佛。<a id="a-AG"></a>号栴檀庄严如来。<a id="a-AH"></a>彼佛为说甚深檀波罗蜜。<a id="a-AI"></a>不见施受心行平等。<a id="a-AJ"></a>时大仙人闻此事已。<a id="a-AK"></a>从雪山出诣千圣王赞说施法。<a id="a-AL"></a>时千圣王各以国土付其太子。<a id="a-AM"></a>出家学道。<a id="a-AN"></a>时千圣王于雪山中各立草庵。<a id="a-AO"></a>求无上道。<a id="a-AP"></a>即获五通。<a id="a-AQ"></a>飞腾空虚。<a id="a-AR"></a>寿命一劫。<a id="a-AS"></a>时雪山中有大夜叉。<a id="a-AT"></a>身长四千里。<a id="a-AU"></a>狗牙上出高八十里。<a id="a-AV"></a>面十二里。<a id="a-AW"></a>眼出迸血光如融铜。<a id="a-AX"></a>左手持剑右手持叉。<a id="a-AY"></a>住圣王前高声唱言。<a id="a-AZ"></a>我今饥渴无所饭食。<a id="a-Aa"></a>惟王矜愍施少饮食。<a id="a-Ab"></a>时千圣王告夜叉言。<a id="a-Ac"></a>我等誓愿一切施与。<a id="a-Ad"></a>各各以水澡夜叉手。<a id="a-Ae"></a>授以仙果而令食之。<a id="a-Af"></a>夜叉得果怒弃置地。<a id="a-Ag"></a>告圣王言。<a id="a-Ah"></a>我父夜叉啖人精气。<a id="a-Ai"></a>我母罗刹常啖人心饮人热血。<a id="a-Aj"></a>我今饥急唯须人心血。<a id="a-Ak"></a>何用果为。<a id="a-Al"></a>时千圣王告夜叉言。<a id="a-Am"></a>一切难舍无过己身。<a id="a-An"></a>我等今日不能舍心持用相与。<a id="a-Ao"></a>是时夜叉即说偈言。</p>
  <p id="aAp">观心无心相　　四大色所成</p>
  <p id="aAq">一切悉能舍　　乃应菩萨行</p>
  <p id="aAr">时雪山中有婆罗门。<a id="a-As"></a>名牢度跋提。<a id="a-At"></a>白夜叉言。<a id="a-Au"></a>唯愿大师为我说法。<a id="a-Av"></a>我今不惜心之与血。<a id="a-Aw"></a>即脱单衣敷为高座。<a id="a-Ax"></a>即请夜叉令就此座。<a id="a-Ay"></a>时大夜叉。<a id="a-Az"></a>即说偈言。</p>
  <p id="aB0">欲求无为道　　不惜身心分</p>
  <p id="aB1">割截受众苦　　能忍犹如地</p>
  <p id="aB2">亦不见受者　　求法心不悔</p>
  <p id="aB3">一切无吝惜　　犹如救头然</p>
  <p id="aB4">普济众饥渴　　乃应菩萨行</p>
  <p id="aB5">时牢度跋提闻是偈已身心欢喜。<a id="a-B6"></a>即持利剑刺胸出心。<a id="a-B7"></a>是时地神从地涌出白牢度跋提。<a id="a-B8"></a>唯愿大仙。<a id="a-B9"></a>愍怜我等及山树神。<a id="a-BA"></a>莫为一鬼舍于身命。<a id="a-BB"></a>牢度跋提告诸神言。</p>
  <p id="aBC">此身如幻焰　　随现即变灭</p>
  <p id="aBD">犹如呼声响　　呼已更不应</p>
  <p id="aBE">四大五阴力　　其势不久停</p>
  <p id="aBF">于千万亿岁　　未曾为法死</p>
  <p id="aBG">我今为法故　　以心血布施</p>
  <p id="aBH">慎勿固遮我　　障我无上慧</p>
  <p id="aBI">以此布施报　　誓愿成佛道</p>
  <p id="aBJ">若后成佛时　　要先度汝等</p>
  <p id="aBK">说此偈已卧夜叉前。<a id="a-BL"></a>以剑刺颈施夜叉血。<a id="a-BM"></a>即复破胸出心与之。<a id="a-BN"></a>是时天地大动。<a id="a-BO"></a>日无精光无云而雷。<a id="a-BP"></a>有五夜叉从四方来。<a id="a-BQ"></a>争取分裂竞共食之。<a id="a-BR"></a>食已大噭跃立空中告千圣王。<a id="a-BS"></a>谁能行施如牢度跋提。<a id="a-BT"></a>如此行施乃可成佛。<a id="a-BU"></a>时千圣王惊怖退没不欲菩提。<a id="a-BV"></a>生变悔心各欲还国。<a id="a-BW"></a>时五夜叉。<a id="a-BX"></a>即说偈言。</p>
  <p id="aBY">不杀是佛种　　慈心为良药</p>
  <p id="aBZ">大慈常安隐　　终无老死异</p>
  <p id="aBa">一切受身者　　异杀毒害人</p>
  <p id="aBb">是故诸菩萨　　教我不杀戒</p>
  <p id="aBc">汝今若畏死　　常行不杀事</p>
  <p id="aBd">云何欲还国　　舍静求愦闹</p>
  <p id="aBe">时千圣王。<a id="a-Bf"></a>闻此语已皆默然住。<a id="a-Bg"></a>佛告颰陀婆罗菩萨。<a id="a-Bh"></a>汝今当知。<a id="a-Bi"></a>第一婆罗门赞檀汲罗蜜者。<a id="a-Bj"></a>过去定光明王佛是。<a id="a-Bk"></a>牢度跋提者。<a id="a-Bl"></a>过去燃灯佛是。<a id="a-Bm"></a>千圣王出家学道见然灯佛。<a id="a-Bn"></a>行诸苦行。<a id="a-Bo"></a>心生悔恨。<a id="a-Bp"></a>于一劫中堕大地狱。<a id="a-Bq"></a>虽堕地狱菩提愿力庄严心故。<a id="a-Br"></a>火不能烧。<a id="a-Bs"></a>从是已后复得值遇灯明王菩萨。<a id="a-Bt"></a>为其说法从地狱出。<a id="a-Bu"></a>广为赞叹过去千佛。<a id="a-Bv"></a>解脱称庄严佛。<a id="a-Bw"></a>乃至自在王佛时。<a id="a-Bx"></a>千圣王闻千佛名。<a id="a-By"></a>欢喜敬礼。<a id="a-Bz"></a>以是因缘超越。<a id="a-C0"></a>九亿那由他恒河沙劫生死之罪。<a id="a-C1"></a>跋陀婆罗。<a id="a-C2"></a>汝今当知。<a id="a-C3"></a>时千圣王岂异人乎。<a id="a-C4"></a>我等贤劫千佛是也。</p>
  <p data-pb></p>
  <h2 id="aC5">种姓部第三(此别四部)</h2>
  <p id="aC6">意部 王族部 种姓部 求婚部。</p>
  <p data-pb></p>
  <h2 id="aC7">述意部第一</h2>
  <p id="aC8">敬寻。<a id="a-C9"></a>白净所承出自懿师摩王。<a id="a-CA"></a>圣轮相纂亿叶重晖。<a id="a-CB"></a>所以释迦权应示现降生。<a id="a-CC"></a>托迹既显苗裔遂彰。<a id="a-CD"></a>故应迦毗丈六金容。<a id="a-CE"></a>现三十二相之仪。<a id="a-CF"></a>统领三千大千之化。<a id="a-CG"></a>愍彼四流之漂。<a id="a-CH"></a>运斯六度之舟也。</p>
  <h2 id="aCI">王族部第二</h2>
  <p id="aCJ">如长阿含经云。<a id="a-CK"></a>天地初成诸天下来。<a id="a-CL"></a>食其地味变化为人。<a id="a-CM"></a>因有诤起。<a id="a-CN"></a>众议立主。<a id="a-CO"></a>选得一人豪族最尊。<a id="a-CP"></a>册为国主以治百姓。<a id="a-CQ"></a>此即是释迦先祖之王(广如前劫量篇具说)</p>
  <p id="aCR">又依楼炭经云。<a id="a-CS"></a>后有他王治化不如先王。<a id="a-CT"></a>其寿遂减。<a id="a-CU"></a>生至八万岁。<a id="a-CV"></a>展转稍减至一万岁乃至百岁。<a id="a-CW"></a>从劫初有王名大人相已来。<a id="a-CX"></a>依四分律总算合有八万四千二百五十三王出世。<a id="a-CY"></a>其中别有十大转轮圣王。<a id="a-CZ"></a>王四天下。<a id="a-Ca"></a>自外诸王不可备列。<a id="a-Cb"></a>且列如来七世祖族名讳。<a id="a-Cc"></a>具录如下。<a id="a-Cd"></a>故五分律云。<a id="a-Ce"></a>过去有王名郁摩王(四分名懿师摩)此王庶子有四。<a id="a-Cf"></a>名一名照目(长阿含经名曰面光)二名聪目(经名食众)三名调象(经名路指)四名尼楼(经名庄严)尼楼王有子名乌头罗。<a id="a-Cg"></a>乌头罗王有子名瞿头罗。<a id="a-Ch"></a>瞿头罗王有子名尸休罗。<a id="a-Ci"></a>尸休罗王有四子。<a id="a-Cj"></a>一名净饭。<a id="a-Ck"></a>二名白饭。<a id="a-Cl"></a>三名斛饭。<a id="a-Cm"></a>四名甘露饭。<a id="a-Cn"></a>若依长阿含经四分律等。<a id="a-Co"></a>皆云。<a id="a-Cp"></a>师子颊王有四子。<a id="a-Cq"></a>一名净饭王。<a id="a-Cr"></a>有二子(一是菩萨二是难陀)第二白饭王有二子(一是调达二是阿难)第三斛饭王有二子(一是摩诃男二是阿那律)第四甘露饭王有二子(一是娑婆二是跋提)依智度论云。<a id="a-Cs"></a>师子颊王有一女名甘露味。<a id="a-Ct"></a>甘露味有子名施婆罗。<a id="a-Cu"></a>依杂阿含经云。<a id="a-Cv"></a>世尊姑子名低沙比丘是也。<a id="a-Cw"></a>依分别功德论云。<a id="a-Cx"></a>阿难有妹。<a id="a-Cy"></a>出家作比丘尼(不出名字)嫌迦葉诃阿难。<a id="a-Cz"></a>作小儿者是。<a id="a-D0"></a>又大方便经云。<a id="a-D1"></a>白净王劫初已来嫡嫡相承作转轮王。<a id="a-D2"></a>近来二世不作轮王。<a id="a-D3"></a>而作阎浮提王。<a id="a-D4"></a>又优婆塞戒经云。<a id="a-D5"></a>我于初释迦佛所发心。<a id="a-D6"></a>于宝顶佛所满初僧祇。<a id="a-D7"></a>于燃灯佛所满第二僧祇。<a id="a-D8"></a>于迦葉佛所满第三僧祇(俱舍论云。<a id="a-D9"></a>逆次逢胜观然灯宝髻佛。<a id="a-DA"></a>则毗婆尸所满三僧祇。<a id="a-DB"></a>若正满为言在于胜观。<a id="a-DC"></a>已满为语在于饮光。<a id="a-DD"></a>经论不同理各据矣。<a id="a-DE"></a>良由释迦高贵古今无比。<a id="a-DF"></a>宿殖福因今受胜报)</p>
  <p data-pb></p>
  <h2 id="aDG">种姓部第三</h2>
  <p id="aDH">十二游经云。<a id="a-DI"></a>阿僧祇时有菩萨为国王。<a id="a-DJ"></a>父母早丧。<a id="a-DK"></a>让国与弟舍位求道。<a id="a-DL"></a>遥见一婆罗门。<a id="a-DM"></a>姓曰瞿昙。<a id="a-DN"></a>因从学道。<a id="a-DO"></a>婆罗门言。<a id="a-DP"></a>当解王衣如吾所服受瞿昙姓。<a id="a-DQ"></a>于是菩萨受瞿昙姓。<a id="a-DR"></a>入于深山食果饮水坐禅念道。<a id="a-DS"></a>菩萨乞食遂还国界。<a id="a-DT"></a>举国吏民无能识者。<a id="a-DU"></a>谓为小瞿昙。<a id="a-DV"></a>菩萨于城外甘蔗园中以为精舍(佛所行赞经云。<a id="a-DW"></a>甘蔗之苗裔。<a id="a-DX"></a>释无胜净王才德纯备。<a id="a-DY"></a>故曰净饭王案净饭远祖乃是瞿昙之后身以其前世居甘蔗园。<a id="a-DZ"></a>故经瞩甘蔗之苗裔也)于中独坐。<a id="a-Da"></a>时有五百大贼。<a id="a-Db"></a>劫取宫物。<a id="a-Dc"></a>路由菩萨庐边。<a id="a-Dd"></a>明日捕贼踪迹在菩萨舍下。<a id="a-De"></a>因收菩萨。<a id="a-Df"></a>前后劫盗法以木贯身。<a id="a-Dg"></a>立为尖标。<a id="a-Dh"></a>血流于地。<a id="a-Di"></a>是大瞿昙以天眼见之。<a id="a-Dj"></a>便以神足飞来问曰。<a id="a-Dk"></a>子有何罪酷乃尔乎。<a id="a-Dl"></a>卿无子孙当何系嗣。<a id="a-Dm"></a>菩萨答言。<a id="a-Dn"></a>命在须臾何陈子孙。<a id="a-Do"></a>王使左右弩弓射杀之。<a id="a-Dp"></a>瞿昙悲哀涕泣下棺敛之。<a id="a-Dq"></a>取土中余血以泥团之。<a id="a-Dr"></a>着二器中还其精舍。<a id="a-Ds"></a>左血着左器中。<a id="a-Dt"></a>其右亦然。<a id="a-Du"></a>大瞿昙言。<a id="a-Dv"></a>是道人若其志诚。<a id="a-Dw"></a>天神当使血化为人。<a id="a-Dx"></a>却后十月。<a id="a-Dy"></a>左即成男。<a id="a-Dz"></a>右即成女。<a id="a-E0"></a>于是便姓瞿昙氏。<a id="a-E1"></a>一名舍夷(舍夷者是西方贵姓之号也)血化为人。<a id="a-E2"></a>乃是宿世之事。<a id="a-E3"></a>恐文繁故不可具说所以也。<a id="a-E4"></a>又菩萨本行经云。<a id="a-E5"></a>甘蔗王次前有王。<a id="a-E6"></a>名大茅草。<a id="a-E7"></a>即以王位付诸大臣。<a id="a-E8"></a>大众围绕送王出城。<a id="a-E9"></a>剃除须发服出家衣。<a id="a-EA"></a>王出家己。<a id="a-EB"></a>持戒清净专心勇猛。<a id="a-EC"></a>成就四禅具足五通。<a id="a-ED"></a>得成王仙。<a id="a-EE"></a>寿命极长至年衰老肉消背曲。<a id="a-EF"></a>虽复拄杖不能远行。<a id="a-EG"></a>时彼王仙有诸弟子。<a id="a-EH"></a>弟子欲往东西求觅饮食。<a id="a-EI"></a>取好软草安置笼里。<a id="a-EJ"></a>用盛王仙悬树枝上。<a id="a-EK"></a>何以故。<a id="a-EL"></a>畏诸虫兽来触王仙。<a id="a-EM"></a>时诸弟子乞食去后。<a id="a-EN"></a>有一猎师游行山野。<a id="a-EO"></a>遥见王仙谓是白鸟。<a id="a-EP"></a>遂即射之。<a id="a-EQ"></a>时彼王仙既被射已。<a id="a-ER"></a>有两滴血出堕于地。<a id="a-ES"></a>即便命终。<a id="a-ET"></a>彼诸弟子乞食来还。<a id="a-EU"></a>见彼王仙被射命终。<a id="a-EV"></a>复见有血两滴在地。<a id="a-EW"></a>即下彼笼将王置地。<a id="a-EX"></a>集聚柴木焚烧王尸。<a id="a-EY"></a>收骨为塔。<a id="a-EZ"></a>复将种种杂妙香华供养彼塔。<a id="a-Ea"></a>尊重赞叹承事毕了。<a id="a-Eb"></a>尔时彼地有两滴血。<a id="a-Ec"></a>即便生出二甘蔗牙。<a id="a-Ed"></a>渐渐高大。<a id="a-Ee"></a>至时甘蔗熟日炙开剖。<a id="a-Ef"></a>其一茎蔗出一童子。<a id="a-Eg"></a>更一茎蔗出一童女。<a id="a-Eh"></a>端正可喜世无有双。<a id="a-Ei"></a>时诸弟子心念。<a id="a-Ej"></a>王仙在世之时不生儿子。<a id="a-Ek"></a>今此两童是王仙种。<a id="a-El"></a>养护看视报诸臣知。<a id="a-Em"></a>时诸大臣召唤解相大婆罗门。<a id="a-En"></a>教令占相。<a id="a-Eo"></a>并遣作名。<a id="a-Ep"></a>彼相师言。<a id="a-Eq"></a>此童子者既是日炙熟甘蔗开而出生故。<a id="a-Er"></a>一名善生。<a id="a-Es"></a>又其从甘蔗出故。<a id="a-Et"></a>第二复名甘蔗生。<a id="a-Eu"></a>又以日炙甘蔗出故。<a id="a-Ev"></a>亦名日种。<a id="a-Ew"></a>彼女因缘一种无异。<a id="a-Ex"></a>故名善贤。<a id="a-Ey"></a>复名水波。<a id="a-Ez"></a>时彼诸臣取甘蔗种所生童子。<a id="a-F0"></a>小年时即灌其顶立以为王。<a id="a-F1"></a>其贤善女。<a id="a-F2"></a>至年长大堪能伏事。<a id="a-F3"></a>即拜为王第一之妃。</p>
  <h2 id="aF4">求婚部第四</h2>
  <p id="aF5">如菩萨本行经云。<a id="a-F6"></a>时迦毗罗城不远。<a id="a-F7"></a>复有一城。<a id="a-F8"></a>名曰天臂。<a id="a-F9"></a>彼天臂城。<a id="a-FA"></a>有一释种豪贵长者。<a id="a-FB"></a>名为善觉。<a id="a-FC"></a>大富多财积诸珍宝。<a id="a-FD"></a>资产丰饶具足威德。<a id="a-FE"></a>称意自然无所乏少。<a id="a-FF"></a>舍宅犹如毗沙门王宫殿无异。<a id="a-FG"></a>彼释长者生于八女。<a id="a-FH"></a>一名为意。<a id="a-FI"></a>二名无比意。<a id="a-FJ"></a>三名大意。<a id="a-FK"></a>四名无边意。<a id="a-FL"></a>五名发意。<a id="a-FM"></a>六名黑牛。<a id="a-FN"></a>七名瘦牛。<a id="a-FO"></a>八名摩诃波阇波提(隋言大慧亦云梵天)而此梵天于诸女中年最幼小。<a id="a-FP"></a>初生之日。<a id="a-FQ"></a>为诸能相婆罗门师。<a id="a-FR"></a>观占其体云。<a id="a-FS"></a>此女嫁若生儿者。<a id="a-FT"></a>必当得作转轮圣王王四天下。<a id="a-FU"></a>七宝自然千子具足。<a id="a-FV"></a>乃至不用鞭杖治民。<a id="a-FW"></a>时善觉女年渐长成堪欲行嫁。<a id="a-FX"></a>白净王。<a id="a-FY"></a>闻自国境内。<a id="a-FZ"></a>有一释氏甚大豪富。<a id="a-Fa"></a>生于八女端正少双。<a id="a-Fb"></a>乃至相师占观其女当生贵子。<a id="a-Fc"></a>时净饭王闻是语已。<a id="a-Fd"></a>作如是言。<a id="a-Fe"></a>我今当索是女作妃。<a id="a-Ff"></a>令我甘蔗转输圣王苗裔不绝(此是律家作如是说。<a id="a-Fg"></a>又言。<a id="a-Fh"></a>大慧是菩萨母者。<a id="a-Fi"></a>此依阿波陀那经文。<a id="a-Fj"></a>又言。<a id="a-Fk"></a>输头檀王是我之父。<a id="a-Fl"></a>摩耶夫人是我之母。<a id="a-Fm"></a>阿波陀那经说。<a id="a-Fn"></a>检诸经文。<a id="a-Fo"></a>此义是实)时净饭王。<a id="a-Fp"></a>即遣使人往诣善觉大长者家。<a id="a-Fq"></a>求索大慧为我作妃。<a id="a-Fr"></a>波阇波提(隋云生活本)</p>
  <p id="aFs">尔时善觉语彼使言。<a id="a-Ft"></a>善使仁者。<a id="a-Fu"></a>为我咨启大王言。<a id="a-Fv"></a>我有八女。<a id="a-Fw"></a>一名为意。<a id="a-Fx"></a>乃至第八名为大慧。<a id="a-Fy"></a>何故大王求最小者。<a id="a-Fz"></a>大王且可待。<a id="a-G0"></a>我处分七女竟已。<a id="a-G1"></a>当与小女大慧作妃。<a id="a-G2"></a>时净饭王。<a id="a-G3"></a>复更遣使语长者言。<a id="a-G4"></a>我今不待汝一一嫁七女讫。<a id="a-G5"></a>然后取于大慧作妃。<a id="a-G6"></a>汝八头女。<a id="a-G7"></a>我尽皆取。<a id="a-G8"></a>时善觉释报大王言。<a id="a-G9"></a>若如是者依大王命。<a id="a-GA"></a>随意将去。<a id="a-GB"></a>时净饭王。<a id="a-GC"></a>即遣使人一时迎取八女向宫至于宫已。<a id="a-GD"></a>即纳二女自用为妃。<a id="a-GE"></a>其二女者。<a id="a-GF"></a>第一名为意。<a id="a-GG"></a>第八名大慧者。<a id="a-GH"></a>自余六女分与三弟。<a id="a-GI"></a>一人与二。<a id="a-GJ"></a>并妻为妃。<a id="a-GK"></a>时净饭王。<a id="a-GL"></a>纳意姊妹内于宫中。<a id="a-GM"></a>纵情嬉戏欢娱受乐。<a id="a-GN"></a>依诸王法治化四方。<a id="a-GO"></a>又菩萨本行经云。<a id="a-GP"></a>时甘蔗王。<a id="a-GQ"></a>有第二妃。<a id="a-GR"></a>绝妙端正生于四子。<a id="a-GS"></a>一名炬面。<a id="a-GT"></a>二名金色。<a id="a-GU"></a>三名象众。<a id="a-GV"></a>四名别成。<a id="a-GW"></a>其第一善贤妃。<a id="a-GX"></a>唯生一子。<a id="a-GY"></a>名为长寿。<a id="a-GZ"></a>端正可喜世间少双。<a id="a-Ga"></a>然其骨相不堪作王。<a id="a-Gb"></a>时善贤妃如是思惟。<a id="a-Gc"></a>甘蔗种王有此四子。<a id="a-Gd"></a>炬面等辈兄弟群强。<a id="a-Ge"></a>我今唯有此之一子。<a id="a-Gf"></a>虽极端正而无有双。<a id="a-Gg"></a>然其相分不堪为主。<a id="a-Gh"></a>作何方便令我此子得绍王位。<a id="a-Gi"></a>复作此念。<a id="a-Gj"></a>是甘蔗王。<a id="a-Gk"></a>今于我边。<a id="a-Gl"></a>无量敬爱。<a id="a-Gm"></a>深心染着。<a id="a-Gn"></a>纵情荡意我今可穷极妇人庄饰之法。<a id="a-Go"></a>令王于我重生愖湎。<a id="a-Gp"></a>若得如心。<a id="a-Gq"></a>我于屏处。<a id="a-Gr"></a>当乞求愿。<a id="a-Gs"></a>思惟是已。<a id="a-Gt"></a>如上所说。<a id="a-Gu"></a>庄严自身。<a id="a-Gv"></a>令极殊绝。<a id="a-Gw"></a>至于王边。<a id="a-Gx"></a>王见妃来生重爱敬。<a id="a-Gy"></a>纵逸其心。<a id="a-Gz"></a>见王生如是心已。<a id="a-H0"></a>二人眠卧。<a id="a-H1"></a>妃白王言。<a id="a-H2"></a>大王当知。<a id="a-H3"></a>我今从王乞求一愿。<a id="a-H4"></a>愿王与我。<a id="a-H5"></a>王言。<a id="a-H6"></a>大妃。<a id="a-H7"></a>随意不逆。<a id="a-H8"></a>从心所欲。<a id="a-H9"></a>我当与妃。<a id="a-HA"></a>时妃重质王言。<a id="a-HB"></a>若与我愿不得变悔。<a id="a-HC"></a>王言。<a id="a-HD"></a>一与妃愿后若悔者。<a id="a-HE"></a>当令我头破作七分。<a id="a-HF"></a>妃言。<a id="a-HG"></a>大王。<a id="a-HH"></a>王之四子炬面等辈。<a id="a-HI"></a>愿摈出国。<a id="a-HJ"></a>遣我生子长寿为王。<a id="a-HK"></a>时甘蔗即语妃言。<a id="a-HL"></a>我此四子无有过失。<a id="a-HM"></a>国境之内有何罪祥不听其住。<a id="a-HN"></a>妃又白言。<a id="a-HO"></a>王已先立誓。<a id="a-HP"></a>我若悔者头破七分。<a id="a-HQ"></a>王告妃言。<a id="a-HR"></a>我如前言与妃所愿。<a id="a-HS"></a>时甘蔗王过此夜后至明清旦。<a id="a-HT"></a>集聚四子而告敕言。<a id="a-HU"></a>汝四童子。<a id="a-HV"></a>今可出去我治化内。<a id="a-HW"></a>不得居住远向他国。<a id="a-HX"></a>时四童子胡跪合掌白父王言。<a id="a-HY"></a>大王当知。<a id="a-HZ"></a>我等四人无有罪恶。<a id="a-Ha"></a>无诸过咎。<a id="a-Hb"></a>云何父王匆然摈我出于国界。<a id="a-Hc"></a>王敕子言。<a id="a-Hd"></a>我知汝等实无过失。<a id="a-He"></a>此非我意驱摈于汝。<a id="a-Hf"></a>此善贤大妃之意。<a id="a-Hg"></a>彼妃乞愿。<a id="a-Hh"></a>我不违彼。<a id="a-Hi"></a>令汝出国。<a id="a-Hj"></a>时四王子所生之母。<a id="a-Hk"></a>各求乞随儿去。<a id="a-Hl"></a>王报诸妃。<a id="a-Hm"></a>随汝意去。<a id="a-Hn"></a>时妃眷属及诸臣百姓等。<a id="a-Ho"></a>各白王言。<a id="a-Hp"></a>今遣此四子令出国者。<a id="a-Hq"></a>我等诸臣亦求随去。<a id="a-Hr"></a>王言。<a id="a-Hs"></a>任意。<a id="a-Ht"></a>时甘蔗王敕诸王子。<a id="a-Hu"></a>从今已去。<a id="a-Hv"></a>若欲婚姻不得余处取他外族。<a id="a-Hw"></a>还于自家姓内。<a id="a-Hx"></a>而莫令甘蔗种姓断绝。<a id="a-Hy"></a>彼诸王子。<a id="a-Hz"></a>受父王教已。<a id="a-I0"></a>各各自将所生之母并及眷属资财诸驮乘等。<a id="a-I1"></a>即向北方。<a id="a-I2"></a>到雪山下经少时住。<a id="a-I3"></a>有一大河名婆耆罗洟。<a id="a-I4"></a>渡于彼河上雪山顶游涉久停。<a id="a-I5"></a>见川宽平无诸坑坎[序-予+阜]阜。<a id="a-I6"></a>唯生软细青草。<a id="a-I7"></a>清净可爱。<a id="a-I8"></a>树林华果蔚茂敷荣。<a id="a-I9"></a>王子见已。<a id="a-IA"></a>共相谓言。<a id="a-IB"></a>可于此间造城治化。</p>
  <p id="aIC">尔时王子既安住已。<a id="a-ID"></a>忆父王语。<a id="a-IE"></a>于自姓中求觅婚姻。<a id="a-IF"></a>不能得妇。<a id="a-IG"></a>各纳姨母及其姊妹。<a id="a-IH"></a>共为夫妻依于妇礼。<a id="a-II"></a>一随王教。<a id="a-IJ"></a>二恐释种杂乱相生。</p>
  <p id="aIK">尔时日种甘蔗之王召一国师大婆罗门来语之言。<a id="a-IL"></a>大婆罗门。<a id="a-IM"></a>我四王子今在何处。<a id="a-IN"></a>国师答言。<a id="a-IO"></a>大王当知。<a id="a-IP"></a>王之四子已各出国向于北方。<a id="a-IQ"></a>乃至已生端正男女。<a id="a-IR"></a>时甘蔗王为自所爱诸王子故。<a id="a-IS"></a>心思欲见。<a id="a-IT"></a>意情欢喜。<a id="a-IU"></a>而发是言。<a id="a-IV"></a>彼诸王子能立国计。<a id="a-IW"></a>大好治化。<a id="a-IX"></a>彼等王子。<a id="a-IY"></a>是故立姓称为释迦。<a id="a-IZ"></a>以释迦住大树蓊蔚枝条之阴。<a id="a-Ia"></a>是故名为奢夷耆(及夷反)耶。<a id="a-Ib"></a>以其本于迦毗罗仙处所。<a id="a-Ic"></a>住故因城立名。<a id="a-Id"></a>故名迦毗罗婆苏都。<a id="a-Ie"></a>时甘蔗王三子。<a id="a-If"></a>没后唯一子在。<a id="a-Ig"></a>名尼拘罗(隋言别成)长阿含经云。<a id="a-Ih"></a>住直树林。<a id="a-Ii"></a>又号释林。<a id="a-Ij"></a>因林为姓。<a id="a-Ik"></a>又父王闻四子端正。<a id="a-Il"></a>曰此真释子也。</p>
  <p data-pb></p>
  <h2 id="aIm">降胎部第四(此别六部)</h2>
  <p id="aIn">意部 现衰部 观机部 呈祥部 降胎部 奖导部。</p>
  <p data-pb></p>
  <h2 id="aIo">述意部第一</h2>
  <p id="aIp">夫诚心内感则至觉如在。<a id="a-Iq"></a>形力外殚则法身咫尺。<a id="a-Ir"></a>是以能仁本师随缘讣机。<a id="a-Is"></a>愍焰宅之既焚。<a id="a-It"></a>伤欲流之永雾。<a id="a-Iu"></a>托白净之宫。<a id="a-Iv"></a>降摩耶之胎。<a id="a-Iw"></a>启黄金之色。<a id="a-Ix"></a>破无明之闇。<a id="a-Iy"></a>居兹三惑。<a id="a-Iz"></a>示画箧之非真。<a id="a-J0"></a>出彼四门。<a id="a-J1"></a>惊浮云之易灭也。</p>
  <h2 id="aJ2">现衰部第二</h2>
  <p id="aJ3">如因果经云。<a id="a-J4"></a>尔时善慧菩萨功行满足。<a id="a-J5"></a>位登十地。<a id="a-J6"></a>在一生补处。<a id="a-J7"></a>近一切种智。<a id="a-J8"></a>生兜率天名圣善。<a id="a-J9"></a>为诸天主说于一生补处之行。<a id="a-JA"></a>亦于十方国土现种种身。<a id="a-JB"></a>为诸众生随宜说法。<a id="a-JC"></a>期运将至当下作佛。<a id="a-JD"></a>即观五事。<a id="a-JE"></a>一者观诸众生熟与未熟。<a id="a-JF"></a>二者观时至与未至。<a id="a-JG"></a>三者观诸国土何国处中。<a id="a-JH"></a>四者观诸种族何族贵盛。<a id="a-JI"></a>五者观过去因缘谁最真正应为父母。<a id="a-JJ"></a>观此五已即下生者。<a id="a-JK"></a>不能广利诸天人众。<a id="a-JL"></a>仍于天宫现五种相。<a id="a-JM"></a>令诸天子皆悉觉知菩萨期运应下作佛。<a id="a-JN"></a>一者菩萨眼见瞬动。<a id="a-JO"></a>二者头上华萎。<a id="a-JP"></a>三者衣受尘垢。<a id="a-JQ"></a>四者腋下汗出。<a id="a-JR"></a>五者不乐本坐。<a id="a-JS"></a>诸天众见菩萨有此异相。<a id="a-JT"></a>心大惊怖。<a id="a-JU"></a>身诸毛孔血流如雨。<a id="a-JV"></a>自相谓言。<a id="a-JW"></a>菩萨不久舍于我等。<a id="a-JX"></a>尔时菩萨又现五瑞。<a id="a-JY"></a>一者放大光明普照三千大千世界。<a id="a-JZ"></a>二者大地十八相动。<a id="a-Ja"></a>须弥海水诸天宫殿皆悉震摇。<a id="a-Jb"></a>三者诸魔宫宅隐蔽不现。<a id="a-Jc"></a>四者日月星辰无复光明。<a id="a-Jd"></a>五者天下八部皆悉震动不能自禁。<a id="a-Je"></a>是诸天见菩萨身已有五相。<a id="a-Jf"></a>又睹外五现希有事。<a id="a-Jg"></a>皆悉聚集到菩萨所。<a id="a-Jh"></a>头面礼足白言。<a id="a-Ji"></a>尊者。<a id="a-Jj"></a>我等今日见此诸相。<a id="a-Jk"></a>举身震动不能自安。<a id="a-Jl"></a>愿为我释此因缘耶。<a id="a-Jm"></a>便答天言。<a id="a-Jn"></a>善男子。<a id="a-Jo"></a>当知诸行皆悉无常。<a id="a-Jp"></a>我今不久舍此天宫生阎浮提。<a id="a-Jq"></a>于时诸天闻此语已。<a id="a-Jr"></a>悲号涕泣心大忧恼。<a id="a-Js"></a>举体血现迷闷于地。<a id="a-Jt"></a>深叹无常。<a id="a-Ju"></a>尔时有天子。<a id="a-Jv"></a>即说偈言。</p>
  <p id="aJw">菩萨在于此　　开我等法眼</p>
  <p id="aJx">今者远我去　　如盲离导师</p>
  <p id="aJy">又如欲度水　　忽然失桥船</p>
  <p id="aJz">亦似婴孤儿　　丧亡其慈母</p>
  <p id="aK0">我等亦如是　　失所归依处</p>
  <p id="aK1">方漂生死流　　了无有出缘</p>
  <p id="aK2">我等于长夜　　为痴箭所射</p>
  <p id="aK3">既失大医王　　谁当救我者</p>
  <p id="aK4">滞卧无明床　　长没爱欲海</p>
  <p id="aK5">永断尊者训　　未见超出期</p>
  <p id="aK6">尔时菩萨以偈答曰。</p>
  <p id="aK7">我于此不久　　当下阎浮提</p>
  <p id="aK8">迦毗罗施国　　白净王宫生</p>
  <p id="aK9">辞父母亲属　　舍转轮王位</p>
  <p id="aKA">出家行学道　　成一切种智</p>
  <p id="aKB">建立正法幢　　能竭烦恼海</p>
  <p id="aKC">关塞恶趣门　　净开八正路</p>
  <p id="aKD">广利诸天人　　其数不可量</p>
  <p id="aKE">以是因缘故　　不应生忧恼</p>
  <p id="aKF">又智度论问。<a id="a-KG"></a>菩萨何以生兜率天上。<a id="a-KH"></a>不在上生不在下生。<a id="a-KI"></a>是大福德应自在生。</p>
  <p id="aKJ">答曰。<a id="a-KK"></a>有人言。<a id="a-KL"></a>作业熟故应是中生。<a id="a-KM"></a>又下生地中结使厚浊。<a id="a-KN"></a>上地中结使猛利。<a id="a-KO"></a>兜率天上不厚不利。<a id="a-KP"></a>智慧安隐故。<a id="a-KQ"></a>又佛出世时不欲过。<a id="a-KR"></a>故若于下地生命短寿终。<a id="a-KS"></a>时佛未出世。<a id="a-KT"></a>若于上地生命长寿未尽。<a id="a-KU"></a>复过佛出时故。<a id="a-KV"></a>兜率天于六天及梵之中。<a id="a-KW"></a>上三下三。<a id="a-KX"></a>于彼天下必生中国。<a id="a-KY"></a>中夜降神。<a id="a-KZ"></a>中夜出迦毗罗国行中道。<a id="a-Ka"></a>得菩提中道。<a id="a-Kb"></a>为人说法。<a id="a-Kc"></a>中夜入无余涅槃。<a id="a-Kd"></a>以好中法故。<a id="a-Ke"></a>中天上生。</p>
  <p data-pb></p>
  <h2 id="aKf">观机部第三</h2>
  <p id="aKg">如菩萨降胎。<a id="a-Kh"></a>以四种观人间。<a id="a-Ki"></a>一观时。<a id="a-Kj"></a>二观土地。<a id="a-Kk"></a>三观种姓。<a id="a-Kl"></a>四观生处。<a id="a-Km"></a>初观时者。<a id="a-Kn"></a>时有八种。<a id="a-Ko"></a>佛出后第一人寿八万四千岁时。<a id="a-Kp"></a>乃至第八人寿一百余岁。<a id="a-Kq"></a>菩萨如是念。<a id="a-Kr"></a>人寿百岁佛出时到。<a id="a-Ks"></a>是名观时。<a id="a-Kt"></a>第二观土地者。<a id="a-Ku"></a>诸佛常在中国生。<a id="a-Kv"></a>多丰财宝其土清净。<a id="a-Kw"></a>第三观种姓者。<a id="a-Kx"></a>佛生二种姓中。<a id="a-Ky"></a>若刹利。<a id="a-Kz"></a>若婆罗门。<a id="a-L0"></a>刹利种势力大故。<a id="a-L1"></a>婆罗门种智慧大故。<a id="a-L2"></a>随时所贵佛于中生。<a id="a-L3"></a>第四观生处者。<a id="a-L4"></a>何等母人能怀那罗延力菩萨。<a id="a-L5"></a>亦能自护净戒。<a id="a-L6"></a>如是观竟。<a id="a-L7"></a>唯中国迦毗罗净饭王。<a id="a-L8"></a>后能怀菩萨。<a id="a-L9"></a>如是思已。<a id="a-LA"></a>于兜率天下不失正慧入于母胎。<a id="a-LB"></a>又佛本行经云。<a id="a-LC"></a>尔时兜率天众之中。<a id="a-LD"></a>有一天子。<a id="a-LE"></a>名曰金团。<a id="a-LF"></a>往昔已来。<a id="a-LG"></a>数曾下到阎浮地。<a id="a-LH"></a>补处菩萨。<a id="a-LI"></a>名曰护明。<a id="a-LJ"></a>护明知已告金团言。<a id="a-LK"></a>金团天子。<a id="a-LL"></a>汝数下至阎浮提中。<a id="a-LM"></a>汝应知彼城邑聚落诸王种族。<a id="a-LN"></a>一生菩萨当生何家。<a id="a-LO"></a>金团天子报言。<a id="a-LP"></a>尊者。<a id="a-LQ"></a>我甚知之。<a id="a-LR"></a>尊者善听。<a id="a-LS"></a>我今当说。<a id="a-LT"></a>护明言善。<a id="a-LU"></a>金团言。<a id="a-LV"></a>此之三千大千世界。<a id="a-LW"></a>有一菩提道场处所。<a id="a-LX"></a>在彼阎浮摩伽陀国境界之内。<a id="a-LY"></a>是昔诸佛成菩提处。<a id="a-LZ"></a>如是展转遍历天下。<a id="a-La"></a>诸国王处皆不称菩萨意。<a id="a-Lb"></a>金团天子复作是言。<a id="a-Lc"></a>我于阎浮提一切诸国处处聚落处处诸王处处城邑处处刹利。<a id="a-Ld"></a>各住诸城。<a id="a-Le"></a>而是刹利造种种业。<a id="a-Lf"></a>我为尊者经历已来。<a id="a-Lg"></a>生于无量疲极苦恼。<a id="a-Lh"></a>心迷意乱更不复能观看余处。<a id="a-Li"></a>唯有一刹利。<a id="a-Lj"></a>元本以来从于大众平量安立。<a id="a-Lk"></a>世世转轮圣王之种。<a id="a-Ll"></a>乃至甘蔗苗裔已来。<a id="a-Lm"></a>子孙相承在彼迦毗罗婆苏都。<a id="a-Ln"></a>释种所生。<a id="a-Lo"></a>其王名为师子颊王。<a id="a-Lp"></a>其子名为输头檀王。<a id="a-Lq"></a>一切世间天人之中有大名称。<a id="a-Lr"></a>尊者。<a id="a-Ls"></a>堪为彼王作子。<a id="a-Lt"></a>护明菩萨报金团言。<a id="a-Lu"></a>善哉善哉。<a id="a-Lv"></a>金团天子。<a id="a-Lw"></a>汝善观察诸王家种。<a id="a-Lx"></a>我亦念在于此家生。<a id="a-Ly"></a>我今深心如汝所说。<a id="a-Lz"></a>金团当知。<a id="a-M0"></a>我定往生彼家作子。<a id="a-M1"></a>金团往昔一生补处菩萨所托家者。<a id="a-M2"></a>有六十种功德具足满于彼家。<a id="a-M3"></a>何等六十。</p>
  <p id="aM4">彼家本来清净好种(一)</p>
  <p id="aM5">一切诸圣常观彼家(二)</p>
  <p id="aM6">彼家不行一切恶事(三)</p>
  <p id="aM7">彼家所生悉皆清净(四)</p>
  <p id="aM8">彼家种姓真正无杂(五)</p>
  <p id="aM9">彼家系嗣嫡嫡相承无有断绝(六)</p>
  <p id="aMA">彼家昔来不断王种(七)</p>
  <p id="aMB">彼家所生一切诸王。<a id="a-MC"></a>皆是往昔深种善根(八)</p>
  <p id="aMD">生彼家者。<a id="a-ME"></a>常为诸圣之所赞叹(九)</p>
  <p id="aMF">彼家生者具大威德(十)</p>
  <p id="aMG">彼家多有端正妇女(十一)</p>
  <p id="aMH">彼家多有智慧男儿(十二)</p>
  <p id="aMI">彼家所生心性调顺(十三)</p>
  <p id="aMJ">彼家所生无有戏调(十四)</p>
  <p id="aMK">彼家生者无所可畏(十五)</p>
  <p id="aML">彼家生者不曾怯弱(十六)</p>
  <p id="aMM">彼家生者聪明多智(十七)</p>
  <p id="aMN">彼家生者多解工巧(十八)</p>
  <p id="aMO">彼家生者皆无过罪(十九)</p>
  <p id="aMP">彼家所生不与世间工巧杂合。<a id="a-MQ"></a>亦不贪财以为活命(二十)</p>
  <p id="aMR">彼家所生常好朋友(二十一)</p>
  <p id="aMS">彼家所生不以杀害诸虫诸兽以自活命(二十二)</p>
  <p id="aMT">彼家种姓常知恩义(二十三)</p>
  <p id="aMU">彼家种族能修苦行(二十四)</p>
  <p id="aMV">彼家所生不随他转(二十五)</p>
  <p id="aMW">彼家所生不曾怀恨(二十六)</p>
  <p id="aMX">彼家所生不结痴心(二十七)</p>
  <p id="aMY">彼家生者不以怖畏随顺于他(二十八)</p>
  <p id="aMZ">彼家生者畏杀害他(二十九)</p>
  <p id="aMa">彼家生者无有罪患(三十)</p>
  <p id="aMb">彼家生者乞食得多(三十一)</p>
  <p id="aMc">至彼家者无空发遣(三十二)</p>
  <p id="aMd">彼家刚强难可降伏(三十三)</p>
  <p id="aMe">彼家法则常出礼律(三十四)</p>
  <p id="aMf">彼家常乐布施众生(三十五)</p>
  <p id="aMg">彼家建立因果勤劬(三十六)</p>
  <p id="aMh">彼家所生世间勇健(三十七)</p>
  <p id="aMi">彼家生常供养一切诸仙诸圣(三十八)</p>
  <p id="aMj">彼家生常供养神灵(三十九)</p>
  <p id="aMk">彼家生常供养诸天(四十)</p>
  <p id="aMl">彼家生常供养丈夫(四十一)</p>
  <p id="aMm">彼家历世无有怨仇(四十二)</p>
  <p id="aMn">彼家名声威振十方(四十三)</p>
  <p id="aMo">彼家一切诸宗为最(四十四)</p>
  <p id="aMp">彼家生者上世已来悉是圣种(四十五)</p>
  <p id="aMq">彼家生者于圣种中最为第一(四十六)</p>
  <p id="aMr">彼家生者。<a id="a-Ms"></a>位是转轮圣王之种(四十七)</p>
  <p id="aMt">彼家生者。<a id="a-Mu"></a>是大威德人之种性(四十八)</p>
  <p id="aMv">彼家生者。<a id="a-Mw"></a>多有无量眷属围绕(四十九)</p>
  <p id="aMx">彼家生者。<a id="a-My"></a>所有眷属不可破坏(五十)</p>
  <p id="aMz">彼家生者。<a id="a-N0"></a>所有眷属胜一切人(五十一)</p>
  <p id="aN1">彼家生者悉孝养母(五十二)</p>
  <p id="aN2">彼家生者皆孝顺父(五十三)</p>
  <p id="aN3">彼家生者。<a id="a-N4"></a>悉皆供养一切沙门(五十四)</p>
  <p id="aN5">彼家生者。<a id="a-N6"></a>悉皆供养诸婆罗门(五十五)</p>
  <p id="aN7">彼家生者。<a id="a-N8"></a>丰饶五谷仓库盈溢(五十六)</p>
  <p id="aN9">彼家生者。<a id="a-NA"></a>多有金银砗磲码瑙一切资财无所乏少(五十七)</p>
  <p id="aNB">彼家生者。<a id="a-NC"></a>多畜奴婢象马牛羊一切具足(五十八)</p>
  <p id="aND">彼家生者不曾事他(五十九)</p>
  <p id="aNE">彼家生者。<a id="a-NF"></a>如是一切众事具足。<a id="a-NG"></a>于世间中无所乏少(六十)</p>
  <p id="aNH">佛告金团天子。<a id="a-NI"></a>凡是一生补处菩萨处于母胎。<a id="a-NJ"></a>彼母若有三十二种相具足者。<a id="a-NK"></a>乃能堪受菩萨在胎。<a id="a-NL"></a>何等为三十二事。<a id="a-NM"></a>一彼母人正德而生。<a id="a-NN"></a>二彼母人肢体具足。<a id="a-NO"></a>三彼母人德行无缺。<a id="a-NP"></a>四彼母人所生得处。<a id="a-NQ"></a>五彼母人为行庶几。<a id="a-NR"></a>六彼母人种类清净。<a id="a-NS"></a>七彼母人端正无比。<a id="a-NT"></a>八彼母人名字得称。<a id="a-NU"></a>九彼母人身体形容上下相称。<a id="a-NV"></a>十彼母人未曾产生。<a id="a-NW"></a>十一彼母有大功德。<a id="a-NX"></a>十二彼母常念乐事。<a id="a-NY"></a>十三彼母心常随顺一切善事。<a id="a-NZ"></a>十四彼母无有邪心。<a id="a-Na"></a>十五彼母身口及心自然调伏。<a id="a-Nb"></a>十六彼母心口无所畏十七彼母多闻总持。<a id="a-Nc"></a>十八彼母极女工巧。<a id="a-Nd"></a>十九彼母心无谄曲。<a id="a-Ne"></a>二十彼母心无谄诈。<a id="a-Nf"></a>二十一者彼母人心无有嗔恚。<a id="a-Ng"></a>二十二者彼母人心无有嫉妒。<a id="a-Nh"></a>二十三者彼母人心无有悭吝。<a id="a-Ni"></a>二十四者彼母人心无有急速。<a id="a-Nj"></a>二十五者彼母人心难可回转。<a id="a-Nk"></a>二十六者彼母人体有至德相。<a id="a-Nl"></a>二十七者彼母人心能怀忍辱。<a id="a-Nm"></a>二十八者彼母人心有惭有愧。<a id="a-Nn"></a>二十九者彼母人得薄淫怒痴。<a id="a-No"></a>三十者彼母人行无女家过。<a id="a-Np"></a>三十一者彼母人行孝顺向夫。<a id="a-Nq"></a>三十二者彼母人出生一切诸德。<a id="a-Nr"></a>一切诸行皆悉具足。<a id="a-Ns"></a>如是母人乃能堪受一生补处后身菩萨。<a id="a-Nt"></a>欲入母胎之时。<a id="a-Nu"></a>取鬼宿日。<a id="a-Nv"></a>然后乃入于母胎中。<a id="a-Nw"></a>其受一生补处菩萨母胎已前。<a id="a-Nx"></a>其母必须受八关斋。<a id="a-Ny"></a>然后菩萨入于彼胎。<a id="a-Nz"></a>护明菩萨复作是言。<a id="a-O0"></a>我受有不为世间一切钱财五欲快乐。<a id="a-O1"></a>故下人间受此一生。<a id="a-O2"></a>唯欲安乐诸众生故。<a id="a-O3"></a>哀愍苦恼诸众生故。</p>
  <p data-pb></p>
  <h2 id="aO4">呈祥部第四</h2>
  <p id="aO5">依佛本行经云。<a id="a-O6"></a>尔时护明菩萨冬分过已。<a id="a-O7"></a>至于最胜春初之时。<a id="a-O8"></a>一切树木诸华开敷。<a id="a-O9"></a>天气澄清温凉调适百草新出。<a id="a-OA"></a>滑泽和柔滋茂光鲜遍满于地。<a id="a-OB"></a>正取鬼宿星合之时。<a id="a-OC"></a>为彼诸天说于法要悉令欢喜。<a id="a-OD"></a>时净居天告彼一切诸天大众言。<a id="a-OE"></a>汝等今见护明菩萨欲下生时莫生忧恼。<a id="a-OF"></a>何以故。<a id="a-OG"></a>彼下生时。<a id="a-OH"></a>必定当得成阿耨菩提。<a id="a-OI"></a>成已还来至此天宫。<a id="a-OJ"></a>为汝说法犹如往昔毗婆尸佛乃至迦葉佛等。<a id="a-OK"></a>皆从此去还来到此。<a id="a-OL"></a>为汝说法如前无异。</p>
  <p id="aOM">尔时菩萨于夜下生。<a id="a-ON"></a>当欲降神入胎时。<a id="a-OO"></a>彼摩耶当其夜。<a id="a-OP"></a>白净饭王言。<a id="a-OQ"></a>大王当知。<a id="a-OR"></a>我从今夜欲受八禁清净斋戒。<a id="a-OS"></a>所谓不杀生。<a id="a-OT"></a>不偷盗。<a id="a-OU"></a>不淫劮。<a id="a-OV"></a>不妄语。<a id="a-OW"></a>不饮酒。<a id="a-OX"></a>不两舌。<a id="a-OY"></a>不恶口。<a id="a-OZ"></a>不无义语。<a id="a-Oa"></a>又愿不贪欲。<a id="a-Ob"></a>不嗔恚。<a id="a-Oc"></a>不愚痴。<a id="a-Od"></a>不生邪见。<a id="a-Oe"></a>我当正见。<a id="a-Of"></a>诸众生等禁戒斋法。<a id="a-Og"></a>我当受持。<a id="a-Oh"></a>我今系念恒常勤行。<a id="a-Oi"></a>于诸众生当起慈心。<a id="a-Oj"></a>时净饭王即报夫人言。<a id="a-Ok"></a>心所爱乐随意而行。<a id="a-Ol"></a>我今亦舍国王之位随汝所行。<a id="a-Om"></a>而有偈言。</p>
  <p id="aOn">王见菩萨母　　从坐恭敬起</p>
  <p id="aOo">如母如姊姝　　心不行欲想</p>
  <p id="aOp">菩萨正念从兜率下。<a id="a-Oq"></a>托净饭王第一大妃摩耶夫人右胁住已。<a id="a-Or"></a>是时大妃于睡眠中。<a id="a-Os"></a>梦见有一六牙白象。<a id="a-Ot"></a>其头朱色。<a id="a-Ou"></a>七肢拄地以金装牙。<a id="a-Ov"></a>乘空而下入于右胁。<a id="a-Ow"></a>夫人梦已。<a id="a-Ox"></a>明旦即向净饭王言。<a id="a-Oy"></a>大王当知。<a id="a-Oz"></a>我于昨夜作如是梦。<a id="a-P0"></a>当入于我右胁之时。<a id="a-P1"></a>我受快乐昔所未有。<a id="a-P2"></a>从今日后我实不用世间快乐。<a id="a-P3"></a>此梦瑞相谁占梦师能为我解。<a id="a-P4"></a>时净饭王召一宫监内侍女人。<a id="a-P5"></a>而告之言。<a id="a-P6"></a>汝速疾来至外宣敕。<a id="a-P7"></a>语我国师大那摩子。<a id="a-P8"></a>令追唤八婆罗门大占梦师。<a id="a-P9"></a>彼使依王敕。<a id="a-PA"></a>已唤得八婆罗门。<a id="a-PB"></a>八婆罗门等闻王语已。<a id="a-PC"></a>善知诸相善占梦祥。<a id="a-PD"></a>即具咨王。<a id="a-PE"></a>大王善听。<a id="a-PF"></a>所梦瑞相我当具说。<a id="a-PG"></a>如我所见往昔诸仙诸天经于典籍所载。<a id="a-PH"></a>为说偈言。</p>
  <p id="aPI">若母人梦见　　日天入右胁</p>
  <p id="aPJ">彼母所生子　　必作转轮王</p>
  <p id="aPK">若母人梦见　　月天入右胁</p>
  <p id="aPL">彼母所生子　　诸王中最胜</p>
  <p id="aPM">若母人梦见　　白象入右胁</p>
  <p id="aPN">彼母所生子　　三界无极尊</p>
  <p id="aPO">能利诸众生　　怨亲悉平等</p>
  <p id="aPP">度脱千万众　　越深烦恼海</p>
  <p id="aPQ">尔时占梦婆罗门师白大王言。<a id="a-PR"></a>夫人所梦其相甚善。<a id="a-PS"></a>大王今者当自庆幸。<a id="a-PT"></a>夫人所产必生圣子。<a id="a-PU"></a>彼于后时必成佛道。<a id="a-PV"></a>名闻远至。<a id="a-PW"></a>时净饭王闻诸占师说此偈已。<a id="a-PX"></a>心大欢喜多以财施。<a id="a-PY"></a>时净饭王闻此相师占观妃梦。<a id="a-PZ"></a>云是吉祥之瑞。<a id="a-Pa"></a>占相之后即于其国迦毗罗城四门之外。<a id="a-Pb"></a>并衢道头街巷阡陌有人行处。<a id="a-Pc"></a>安大无遮义会之施。<a id="a-Pd"></a>所须饮食财宝宅舍畜生皆悉与之。<a id="a-Pe"></a>又阿私陀是五通仙人。<a id="a-Pf"></a>闻菩萨从兜率陀天正念下至净饭王宫夫人右胁。<a id="a-Pg"></a>入于胎时放大光明。<a id="a-Ph"></a>遍照人天一切世界。<a id="a-Pi"></a>后此大地具足六种十八相动。<a id="a-Pj"></a>时阿私陀见未曾有事。<a id="a-Pk"></a>心大惊怖毛孔悉竖。<a id="a-Pl"></a>今有何缘。<a id="a-Pm"></a>此大地动。<a id="a-Pn"></a>有何果报。<a id="a-Po"></a>时彼仙人少时思惟然后而住。<a id="a-Pp"></a>心生欢喜踊跃无量不能自胜。<a id="a-Pq"></a>作是唱言。<a id="a-Pr"></a>希有大圣不可思议。<a id="a-Ps"></a>世间当出大富伽罗。<a id="a-Pt"></a>又菩萨初从兜率下时。<a id="a-Pu"></a>入母右胁受胎讫已。<a id="a-Pv"></a>时有一天。<a id="a-Pw"></a>名曰速往。<a id="a-Px"></a>至诸地狱大声唱言。<a id="a-Py"></a>汝诸人辈一切当知。<a id="a-Pz"></a>菩萨今从兜率天下入于母胎。<a id="a-Q0"></a>是故汝等速发誓愿愿生人间。<a id="a-Q1"></a>地狱众生闻此语已。<a id="a-Q2"></a>所有众生往昔已来。<a id="a-Q3"></a>曾种善根复造杂业。<a id="a-Q4"></a>以恶强故堕于地狱。<a id="a-Q5"></a>彼等各各面相睹见厌离地狱。<a id="a-Q6"></a>复得光明身心安乐。<a id="a-Q7"></a>复得闻于速往世间诸天之声。<a id="a-Q8"></a>舍地狱身即生人中。<a id="a-Q9"></a>所有三千大千世界诸众生等。<a id="a-QA"></a>往昔已来种善根者。<a id="a-QB"></a>皆来于此迦毗罗城四面托生。</p>
  <p data-pb></p>
  <h2 id="aQC">降胎部第五</h2>
  <p id="aQD">涅槃经云。<a id="a-QE"></a>菩萨下时。<a id="a-QF"></a>欲色界诸天悉来侍送。<a id="a-QG"></a>发大音声赞叹菩萨。<a id="a-QH"></a>以口气风故令地动。<a id="a-QI"></a>又念佛三昧经云。<a id="a-QJ"></a>菩萨欲降母胎时。<a id="a-QK"></a>三千大千世界悉皆六种震动。<a id="a-QL"></a>又因果经云。<a id="a-QM"></a>尔时菩萨欲降母胎。<a id="a-QN"></a>即乘六牙白象发兜率宫。<a id="a-QO"></a>无量诸天作诸妓乐。<a id="a-QP"></a>烧众名香散天妙华。<a id="a-QQ"></a>随菩萨满虚空中。<a id="a-QR"></a>放大光明普照十方。<a id="a-QS"></a>以四月八日明星出时降神母胎。<a id="a-QT"></a>于时摩耶夫人于眠寐之际。<a id="a-QU"></a>见菩萨乘六牙白象腾虚而来从右胁入。<a id="a-QV"></a>身现于外如处琉璃。<a id="a-QW"></a>夫人体安快乐如服甘露。<a id="a-QX"></a>顾见自身如日月照心大欢喜踊跃无量。<a id="a-QY"></a>见此相已然而觉。<a id="a-QZ"></a>生希有心。<a id="a-Qa"></a>即以此状具告白净王知。<a id="a-Qb"></a>尔时白净王见此瑞已。<a id="a-Qc"></a>欢喜踊跃。<a id="a-Qd"></a>不能自胜。<a id="a-Qe"></a>即召善相婆罗门占之。<a id="a-Qf"></a>知菩萨处胎出已成佛。<a id="a-Qg"></a>功德利益不可具说。<a id="a-Qh"></a>尔时兜率天众念言。<a id="a-Qi"></a>菩萨已生白净王宫。<a id="a-Qj"></a>我等亦当下生人间。<a id="a-Qk"></a>菩萨成佛我得在先为其眷属听法。<a id="a-Ql"></a>作此念已便即下生。<a id="a-Qm"></a>其数有九十九亿诸天下生人间。<a id="a-Qn"></a>又从他化自在天。<a id="a-Qo"></a>乃至四天王及色界天王。<a id="a-Qp"></a>与其眷属亦皆下生不可称计。<a id="a-Qq"></a>菩萨在母胎行住坐卧无所妨碍。<a id="a-Qr"></a>不令母有诸苦患事。<a id="a-Qs"></a>菩萨至晨朝于母胎中。<a id="a-Qt"></a>为色界诸天说种种法。<a id="a-Qu"></a>至日中时为欲界诸天说法。<a id="a-Qv"></a>于日晡时为诸鬼神说法。<a id="a-Qw"></a>于夜三时亦复如是(依普曜经云菩萨在母胎十月开化训诲三十六载诸天人民使立声闻及诸大乘行也)华严经云。<a id="a-Qx"></a>菩萨于母胎中。<a id="a-Qy"></a>三千大千世界众生普见菩萨于胎中如明镜中见其面像。</p>
  <h2 id="aQz">奖导部第六</h2>
  <p id="aR0">如菩萨处胎经云。<a id="a-R1"></a>佛告喜见菩萨曰。<a id="a-R2"></a>汝欲知过去诸佛灭不灭刹土不耶。<a id="a-R3"></a>当知我过去身。<a id="a-R4"></a>其数不可称不可量。<a id="a-R5"></a>即以神足入湿生界众相具足。<a id="a-R6"></a>与无数阿僧祇。<a id="a-R7"></a>为湿识众生说法。<a id="a-R8"></a>令湿识随意所愿各得解脱。<a id="a-R9"></a>入化卵等生。<a id="a-RA"></a>随意所愿各得解脱亦复如前。<a id="a-RB"></a>复以神足现当来世界入四生中。<a id="a-RC"></a>各得解脱亦复如前。<a id="a-RD"></a>如我今日在母胎中。<a id="a-RE"></a>与诸十方神通菩萨。<a id="a-RF"></a>说不退转难有之法。<a id="a-RG"></a>亦以神通入天四生。<a id="a-RH"></a>入地狱四生饿鬼四生畜生四生。<a id="a-RI"></a>于星中。<a id="a-RJ"></a>胎化二生尽漏得疾。<a id="a-RK"></a>湿卵二生尽漏稍迟。<a id="a-RL"></a>化生胎生是利根人。<a id="a-RM"></a>湿卵是钝根人。<a id="a-RN"></a>又佛告阿难。<a id="a-RO"></a>谛听善思念之。<a id="a-RP"></a>吾今与汝一一分别大士难有之行。<a id="a-RQ"></a>阿难白佛言。<a id="a-RR"></a>愿乐欲闻。<a id="a-RS"></a>佛告阿难。<a id="a-RT"></a>去此东南方一亿一万一千六十二恒河沙刹。<a id="a-RU"></a>彼有世界。<a id="a-RV"></a>名曰思乐。<a id="a-RW"></a>佛名香焰如来。<a id="a-RX"></a>于彼现般涅槃。<a id="a-RY"></a>而来至忉利天宫。<a id="a-RZ"></a>经历无数阿僧祇劫三十六返作大梵天王。<a id="a-Ra"></a>三十六返作帝释身。<a id="a-Rb"></a>三十六返作转轮王。<a id="a-Rc"></a>所度众生。<a id="a-Rd"></a>无堕二乘及诸恶趣。<a id="a-Re"></a>何以故皆是诸佛神智所感。<a id="a-Rf"></a>佛告阿难。<a id="a-Rg"></a>如来有胎分耶。<a id="a-Rh"></a>无胎分耶。<a id="a-Ri"></a>阿难白佛言。<a id="a-Rj"></a>如来之身无有胎分也。<a id="a-Rk"></a>佛告阿难。<a id="a-Rl"></a>若如来无胎分者。<a id="a-Rm"></a>云何如来十月处胎教化说法耶。<a id="a-Rn"></a>阿难白佛言。<a id="a-Ro"></a>如来有胎分者。<a id="a-Rp"></a>此亦处寂。<a id="a-Rq"></a>无胎分者。<a id="a-Rr"></a>亦复处寂。</p>
  <p id="aRs">尔时世尊。<a id="a-Rt"></a>即以神足现母摩耶身中。<a id="a-Ru"></a>坐卧经行敷大高座。<a id="a-Rv"></a>纵广八千由旬。<a id="a-Rw"></a>金银梯梐天缯天盖悬处虚空。<a id="a-Rx"></a>作唱娱乐不可称计。<a id="a-Ry"></a>复以神足东方去此娑诃世界万八千土。<a id="a-Rz"></a>菩萨大士皆来云集。<a id="a-S0"></a>南西北方四维亦尔。<a id="a-S1"></a>复有下方六十二亿刹土。<a id="a-S2"></a>诸神通菩萨亦来大会。<a id="a-S3"></a>上方七十二亿空界。<a id="a-S4"></a>菩萨亦来云集入胎中。</p>
  <p id="aS5">尔时文殊师利菩萨白世尊曰。<a id="a-S6"></a>此诸菩萨大士云集。<a id="a-S7"></a>欲听世尊不思议法。<a id="a-S8"></a>如是三昧亿千那由他。<a id="a-S9"></a>如今如来入何三昧。<a id="a-SA"></a>居于胎舍。<a id="a-SB"></a>与诸大士说不思议法。<a id="a-SC"></a>佛告文殊。<a id="a-SD"></a>汝今观察一住二住乃至十住一生补处诸方菩萨。<a id="a-SE"></a>各当其位勿相杂错。<a id="a-SF"></a>今此大众清净无杂。<a id="a-SG"></a>寄生枝叶亦无秽恶。<a id="a-SH"></a>今此座上无有一人杂秽恶者有退转者。<a id="a-SI"></a>所以者何。<a id="a-SJ"></a>是利根不处生死。</p>
  <p id="aSK">又问弥勒。<a id="a-SL"></a>心有所念几念几相识耶。<a id="a-SM"></a>弥勒言。<a id="a-SN"></a>举手弹指之顷。<a id="a-SO"></a>三十二亿百千念。<a id="a-SP"></a>念念成形。<a id="a-SQ"></a>形皆有识。<a id="a-SR"></a>识念极微细不可执持。<a id="a-SS"></a>佛之威神入彼微识。<a id="a-ST"></a>皆令得度此识教化非无识也。</p>
 </body>
</html>