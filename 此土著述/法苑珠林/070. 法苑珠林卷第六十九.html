<!doctype html>
<html id="z3IBWjI1RU" data-ver="1658">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第六十九</h1>
  <h2 id="a2">受报篇第七十九(此有十二部)</h2>
  <p id="a3">述意部 引证部 受胎部 中阴部 见报部 生报部 后报部 定报部 不定部 善报部 恶报部 住处部。</p>
  <p data-pb></p>
  <h2 id="a4">述意部第一</h2>
  <p id="a5">善恶之业用。<a id="a-6"></a>寔三报之征祥。<a id="a-7"></a>犹形影之相须。<a id="a-8"></a>譬六趣之明验。<a id="a-9"></a>其三报者。<a id="a-A"></a>以悦天后之耳目。<a id="a-B"></a>翻九色之深恩。<a id="a-C"></a>孤投禽王之全命。<a id="a-D"></a>交受五苦之切酷。<a id="a-E"></a>斯为现报也。<a id="a-F"></a>群徒潜沦于幽壑。<a id="a-G"></a>神陟轮飘而不改。<a id="a-H"></a>身酸历代之殃亹。<a id="a-I"></a>不晓王子之丧目。<a id="a-J"></a>斯生报也。<a id="a-K"></a>外道纵祸于非想迷法。<a id="a-L"></a>永惑于始终。<a id="a-M"></a>为着翅之暴狸。<a id="a-N"></a>飞沈受困而难计。<a id="a-O"></a>斯为后报也。<a id="a-P"></a>玄鉴三代溺丧之流。<a id="a-Q"></a>深记来变坏形之累。<a id="a-R"></a>使寤四谛三明之室。<a id="a-S"></a>令出三报五苦之闇也。</p>
  <p data-pb></p>
  <h2 id="aT">引证部第二</h2>
  <p id="aU">如优婆塞戒经云。<a id="a-V"></a>佛言。<a id="a-W"></a>善男子。<a id="a-X"></a>众生造业有其四种。<a id="a-Y"></a>一者现报(今身作极善恶业即身受之。<a id="a-Z"></a>是名现报)二者生报(今身造业次后身受。<a id="a-a"></a>是名生报)三者后报(今身造业。<a id="a-b"></a>次后未受。<a id="a-c"></a>更第二第三生已去受者。<a id="a-d"></a>是名后报)四者无报(犹无记等业是)此无报业复有四种。<a id="a-e"></a>一时定报不定(此于三时决定不改。<a id="a-f"></a>由业有可转故报不定)二报定时不定(由业力定报不可改。<a id="a-g"></a>然时有可转故时不定)三时报俱定(由业定故感时亦定)四时报俱不定(由业不决定故时报亦不定)众生作业有具不具。<a id="a-h"></a>若先念后作名作具足。<a id="a-i"></a>若先不念直造作者。<a id="a-j"></a>名作不具足。<a id="a-k"></a>复有作不具足者。<a id="a-l"></a>谓作业已果报不定。<a id="a-m"></a>复有作已亦具足者。<a id="a-n"></a>谓作业已定当得报。<a id="a-o"></a>复有作已不具足者。<a id="a-p"></a>果报虽定时节不定。<a id="a-q"></a>复有作已亦具足者。<a id="a-r"></a>时报俱定。<a id="a-s"></a>复有作已不具足者。<a id="a-t"></a>持戒正见。<a id="a-u"></a>复有作已亦具足者。<a id="a-v"></a>毁戒邪见。<a id="a-w"></a>复有作已不具足者三时生悔。<a id="a-x"></a>复有作已亦具足者。<a id="a-y"></a>三时不悔。<a id="a-z"></a>如恶既尔。<a id="a-10"></a>善亦如是。</p>
  <h2 id="a11">受胎部第三</h2>
  <p id="a12">如善见律云。<a id="a-13"></a>女人将欲受胎。<a id="a-14"></a>月华水出。<a id="a-15"></a>华水者。<a id="a-16"></a>此是血名。<a id="a-17"></a>欲怀胎时。<a id="a-18"></a>于儿胞处生一血聚。<a id="a-19"></a>七日自破。<a id="a-1A"></a>从此而出。<a id="a-1B"></a>若血出不断者。<a id="a-1C"></a>男精不住。<a id="a-1D"></a>即共流出。<a id="a-1E"></a>若尽出者。<a id="a-1F"></a>以男精还复其处。<a id="a-1G"></a>然后成胎。<a id="a-1H"></a>故血尽已男精得住。<a id="a-1I"></a>即便有胎。<a id="a-1J"></a>又女人有七事受胎。<a id="a-1K"></a>一相触。<a id="a-1L"></a>二取衣。<a id="a-1M"></a>三下精。<a id="a-1N"></a>四手摩。<a id="a-1O"></a>五见色。<a id="a-1P"></a>六闻声。<a id="a-1Q"></a>七嗅香。<a id="a-1R"></a>问何谓相触受胎。<a id="a-1S"></a>答有女人月水生时喜乐男子。<a id="a-1T"></a>若男子以身触其身分。<a id="a-1U"></a>即在贪着而便怀胎。<a id="a-1V"></a>问何谓取衣受胎。<a id="a-1W"></a>答如优陀夷共妇出家。<a id="a-1X"></a>欲爱不止各相发问。<a id="a-1Y"></a>欲精污衣。<a id="a-1Z"></a>尼取舐之。<a id="a-1a"></a>复取内根。<a id="a-1b"></a>即便怀胎。<a id="a-1c"></a>问何谓下精受胎。<a id="a-1d"></a>答如鹿母嗅道士精。<a id="a-1e"></a>欲心而饮。<a id="a-1f"></a>遂便怀胎生鹿子道士。<a id="a-1g"></a>问何谓手摩受胎。<a id="a-1h"></a>答如睒菩萨父母俱盲。<a id="a-1i"></a>帝释遥知下来其所。<a id="a-1j"></a>为夫妇既悉出家为道。<a id="a-1k"></a>不合阴阳。<a id="a-1l"></a>以手摩脐下。<a id="a-1m"></a>即便怀胎而生睒子。<a id="a-1n"></a>问何谓见色受胎。<a id="a-1o"></a>答有一女人。<a id="a-1p"></a>月华水成不得男子合。<a id="a-1q"></a>欲情极盛唯视男子。<a id="a-1r"></a>如宫女人亦复如是。<a id="a-1s"></a>即便怀胎。<a id="a-1t"></a>问何谓闻声受胎。<a id="a-1u"></a>答如白鹭鸟悉雌无雄。<a id="a-1v"></a>到春节时阳气始布。<a id="a-1w"></a>雷鸣初发。<a id="a-1x"></a>雌鹭一心闻声便即怀胎。<a id="a-1y"></a>鸡亦有闻雄鸡声亦得怀胎。<a id="a-1z"></a>问何谓嗅香受胎。<a id="a-20"></a>答如秦牛母但嗅犊气而亦怀子。</p>
  <p id="a21">又增一阿含经云。<a id="a-22"></a>尔时世尊告诸比丘。<a id="a-23"></a>有三因缘识来受胎。<a id="a-24"></a>一母有欲父有欲父母共集一处。<a id="a-25"></a>然外识未应来趣。<a id="a-26"></a>便不受胎。<a id="a-27"></a>若识来趣。<a id="a-28"></a>父母不集则不成胎。<a id="a-29"></a>二若复母人无欲父欲意盛。<a id="a-2A"></a>母不大殷勤则非成胎。<a id="a-2B"></a>三若父母共集一处。<a id="a-2C"></a>母欲炽盛父不大殷勤。<a id="a-2D"></a>则非成胎。<a id="a-2E"></a>复有三种。<a id="a-2F"></a>一若父母共集一处。<a id="a-2G"></a>父有风病。<a id="a-2H"></a>母有冷病。<a id="a-2I"></a>则非成胎。<a id="a-2J"></a>二若母有风病。<a id="a-2K"></a>父有冷病。<a id="a-2L"></a>则非成胎。<a id="a-2M"></a>三若父身水气偏多。<a id="a-2N"></a>母无此患。<a id="a-2O"></a>则非成胎。<a id="a-2P"></a>复有三种。<a id="a-2Q"></a>一若父母共集一处。<a id="a-2R"></a>父相有子母相无子。<a id="a-2S"></a>则不成胎。<a id="a-2T"></a>二若母相有子父相无子。<a id="a-2U"></a>则不成胎。<a id="a-2V"></a>三若父母俱相无子。<a id="a-2W"></a>则非成胎。<a id="a-2X"></a>复有三种。<a id="a-2Y"></a>一若复有时识神趣胎。<a id="a-2Z"></a>父行不在。<a id="a-2a"></a>则非成胎。<a id="a-2b"></a>二若有时父母应集一处。<a id="a-2c"></a>然母远行不在。<a id="a-2d"></a>则不成胎。<a id="a-2e"></a>三父母俱集不行此则受胎。<a id="a-2f"></a>复有三种。<a id="a-2g"></a>一若有时父母应来集一处。<a id="a-2h"></a>然父身遇重患。<a id="a-2i"></a>有时识神来趣。<a id="a-2j"></a>则非受胎。<a id="a-2k"></a>二若母身得重患则非成胎。<a id="a-2l"></a>三若父母身俱得病。<a id="a-2m"></a>则非成胎。<a id="a-2n"></a>若父母无患识神来趣。<a id="a-2o"></a>然父母俱相有儿则成有胎。</p>
  <p id="a2p">又瑜伽论云。<a id="a-2q"></a>复次此胎藏八位差别。<a id="a-2r"></a>何等为八。<a id="a-2s"></a>谓羯罗蓝位。<a id="a-2t"></a>遏部昙位。<a id="a-2u"></a>闭尸位。<a id="a-2v"></a>键南位。<a id="a-2w"></a>钵罗赊佉位。<a id="a-2x"></a>发毛爪位。<a id="a-2y"></a>根位形位。<a id="a-2z"></a>若已结凝内稀名羯罗蓝。<a id="a-30"></a>若表里如酪未至肉位名遏部昙。<a id="a-31"></a>若已成肉仍极柔软名闭尸。<a id="a-32"></a>若已坚厚稍堪摩触名为键南。<a id="a-33"></a>即此肉抟增长支分相现名钵罗赊佉。<a id="a-34"></a>从此以后发毛爪现即名此位。<a id="a-35"></a>从此以后眼等根生名为根位。<a id="a-36"></a>从此以后彼所依处分明显现名为形位。</p>
  <p id="a37">又于胎藏中。<a id="a-38"></a>或由先业力故或由母不避不平等力所生随顺风故。<a id="a-39"></a>令此胎藏或发或色或皮及余支分变异而生。<a id="a-3A"></a>发变异生者。<a id="a-3B"></a>谓由先世所作能感此恶不善业。<a id="a-3C"></a>及由其母多习灰盐等味。<a id="a-3D"></a>若饮若食。<a id="a-3E"></a>令此胎藏发毛希鲜。<a id="a-3F"></a>色变异生者。<a id="a-3G"></a>谓由先业因如前说。<a id="a-3H"></a>及由其母习近烟热现在缘故。<a id="a-3I"></a>令彼胎藏黑黯色生。<a id="a-3J"></a>又母习近极寒室等。<a id="a-3K"></a>令彼胎藏极白色生。<a id="a-3L"></a>又由其母多啖热食。<a id="a-3M"></a>令彼胎藏极赤色生。<a id="a-3N"></a>皮变异生者。<a id="a-3O"></a>谓由宿业因如前说。<a id="a-3P"></a>及由其母多习淫欲现在缘故。<a id="a-3Q"></a>令彼胎藏或疥癣癞等恶皮而生。<a id="a-3R"></a>支分变异生者。<a id="a-3S"></a>谓由先业因如前说。<a id="a-3T"></a>及由其母多习驰走跳踯威仪。<a id="a-3U"></a>及不避不平等现在缘故。<a id="a-3V"></a>令彼胎藏诸根支分缺减而生。<a id="a-3W"></a>又彼胎藏。<a id="a-3X"></a>若当为女。<a id="a-3Y"></a>于母右胁倚脊向腹而住。<a id="a-3Z"></a>若当为男。<a id="a-3a"></a>于母左胁倚腹向脊而住。<a id="a-3b"></a>又此胎藏极成满时。<a id="a-3c"></a>其母不堪持此重胎。<a id="a-3d"></a>内风便发生大苦恼。<a id="a-3e"></a>又此胎藏业报所发。<a id="a-3f"></a>生分风起令头向下足便向上。<a id="a-3g"></a>胎衣缠裹而趣产门。<a id="a-3h"></a>其正出时胎衣遂裂。<a id="a-3i"></a>分之两腋。<a id="a-3j"></a>出产门时。<a id="a-3k"></a>名正生位。<a id="a-3l"></a>生后渐次触生分触。<a id="a-3m"></a>所谓眼触乃至意触。</p>
  <p data-pb></p>
  <h2 id="a3n">中阴部第四</h2>
  <p id="a3o">如正法念经云。<a id="a-3p"></a>有十七种中阴有法。<a id="a-3q"></a>汝当系念行寂灭道。<a id="a-3r"></a>若天若人念此道者。<a id="a-3s"></a>终不畏于阎罗使者之所加害。<a id="a-3t"></a>何等十七中阴有耶。</p>
  <p id="a3u">第一若人中死生于天上。<a id="a-3v"></a>则见乐相中阴。<a id="a-3w"></a>犹如白氎垂欲堕。<a id="a-3x"></a>细软白净。<a id="a-3y"></a>复见园林华池。<a id="a-3z"></a>闻诸歌舞戏笑。<a id="a-40"></a>次闻诸香。<a id="a-41"></a>一切受乐无量种物。<a id="a-42"></a>和合细触。<a id="a-43"></a>即生天上。<a id="a-44"></a>以善业故现得天乐。<a id="a-45"></a>含笑怡悦颜色清净。<a id="a-46"></a>亲族兄弟悲啼号泣。<a id="a-47"></a>以善相故不闻不见。<a id="a-48"></a>心亦不念。<a id="a-49"></a>于临终时初生乐处。<a id="a-4A"></a>天身相似如印文成。<a id="a-4B"></a>见天胜处即生爱境。<a id="a-4C"></a>故受天身。<a id="a-4D"></a>是则名曰初生中阴有也。</p>
  <p id="a4E">第二中阴有者。<a id="a-4F"></a>若阎浮提人。<a id="a-4G"></a>命终生郁单越。<a id="a-4H"></a>则见细软赤氎可爱之色。<a id="a-4I"></a>即生贪心。<a id="a-4J"></a>以手捉持举手揽之。<a id="a-4K"></a>如揽虚空。<a id="a-4L"></a>亲族谓之两手摸空。<a id="a-4M"></a>复有风吹。<a id="a-4N"></a>若此病人冬寒之时。<a id="a-4O"></a>暖风来吹除其寒苦。<a id="a-4P"></a>若暑热时凉风来吹。<a id="a-4Q"></a>除其郁蒸令心喜乐。<a id="a-4R"></a>以心缘故不闻哀泣悲啼之声。<a id="a-4S"></a>若其集动其心亦动。<a id="a-4T"></a>闻其悲声吹生异处。<a id="a-4U"></a>是故亲族临终悲哭。<a id="a-4V"></a>甚为障碍。<a id="a-4W"></a>若不妨碍生郁单越。<a id="a-4X"></a>中间次第有善相出。<a id="a-4Y"></a>见青莲华池。<a id="a-4Z"></a>鹅鸭鸳鸯充满池中。<a id="a-4a"></a>即走往趣入中游戏。<a id="a-4b"></a>欲入母胎。<a id="a-4c"></a>从华池出行于陆地。<a id="a-4d"></a>见于父母欲染和合。<a id="a-4e"></a>因于不净。<a id="a-4f"></a>以颠倒见见其父身。<a id="a-4g"></a>乃是雄鹅。<a id="a-4h"></a>母为雌鹅。<a id="a-4i"></a>若男子生。<a id="a-4j"></a>自见其身作雄鹅身。<a id="a-4k"></a>若女人生。<a id="a-4l"></a>自见其身作雌鹅身。<a id="a-4m"></a>若男子生。<a id="a-4n"></a>于父生碍。<a id="a-4o"></a>于母生爱。<a id="a-4p"></a>若女人生。<a id="a-4q"></a>于父生爱。<a id="a-4r"></a>于母生碍。<a id="a-4s"></a>是名生郁单越第二中阴有也。</p>
  <p id="a4t">第三中阴有者。<a id="a-4u"></a>若阎浮提中死生瞿耶尼。<a id="a-4v"></a>则有相现。<a id="a-4w"></a>若临终时。<a id="a-4x"></a>见有屋宅尽作黄色。<a id="a-4y"></a>犹如金色。<a id="a-4z"></a>遍覆如云。<a id="a-50"></a>见虚空中有黄氎相。<a id="a-51"></a>举手揽之。<a id="a-52"></a>亲族兄弟说言。<a id="a-53"></a>病人两手揽空。<a id="a-54"></a>是人尔时寿命将尽。<a id="a-55"></a>见身如牛。<a id="a-56"></a>见诸牛群如梦所见。<a id="a-57"></a>若男子受生。<a id="a-58"></a>见其父母和合而行不净。<a id="a-59"></a>自见人身多有宅舍。<a id="a-5A"></a>见其父相犹如特牛。<a id="a-5B"></a>除去其父与母和合。<a id="a-5C"></a>若女人生。<a id="a-5D"></a>自见其身犹如乳牛。<a id="a-5E"></a>作如是念。<a id="a-5F"></a>何故特牛与彼和合不与我对。<a id="a-5G"></a>如是念已受女人身。<a id="a-5H"></a>是名生瞿耶尼第三中阴有也。</p>
  <p id="a5I">第四中阴有者。<a id="a-5J"></a>若阎浮提人命终。<a id="a-5K"></a>生于弗婆提界则有相现。<a id="a-5L"></a>见青氎相。<a id="a-5M"></a>一切皆青。<a id="a-5N"></a>遍覆虚空。<a id="a-5O"></a>见其屋宅悉如虚空。<a id="a-5P"></a>恐青[疊*毛]堕。<a id="a-5Q"></a>以手遮之。<a id="a-5R"></a>亲族说言遮空命终。<a id="a-5S"></a>见中阴犹如马形。<a id="a-5T"></a>自见其父。<a id="a-5U"></a>犹如[馬*父]马。<a id="a-5V"></a>母如草马。<a id="a-5W"></a>父母交会爱染和合。<a id="a-5X"></a>若男子生。<a id="a-5Y"></a>作如是念。<a id="a-5Z"></a>我当与此草马和合。<a id="a-5a"></a>若女人生。<a id="a-5b"></a>自见己身如草马形。<a id="a-5c"></a>作如是念。<a id="a-5d"></a>如是[馬*父]马何故不与我合。<a id="a-5e"></a>作是念已即受女身。<a id="a-5f"></a>是名生弗婆提第四中阴有也。</p>
  <p id="a5g">第五中阴有者。<a id="a-5h"></a>若郁单越人临命终时。<a id="a-5i"></a>见上行相。<a id="a-5j"></a>若大业心自在生天。<a id="a-5k"></a>以手揽空如梦中所见。<a id="a-5l"></a>好华上妙之香。<a id="a-5m"></a>第一妙色香气在手。<a id="a-5n"></a>见华生贪。<a id="a-5o"></a>今见此树我当升之。<a id="a-5p"></a>作是念已即上大树。<a id="a-5q"></a>乃是升于须弥。<a id="a-5r"></a>见天世界华果庄严。<a id="a-5s"></a>我当游行。<a id="a-5t"></a>是名郁单越人下品受生第五中阴有也。</p>
  <p id="a5u">第六中阴有者。<a id="a-5v"></a>若郁单越人。<a id="a-5w"></a>以中业故。<a id="a-5x"></a>临命终时。<a id="a-5y"></a>欲生天上。<a id="a-5z"></a>则有相现。<a id="a-60"></a>见莲华池甚可爱乐。<a id="a-61"></a>众蜂庄严一切皆香。<a id="a-62"></a>升此莲华须臾乘空而飞。<a id="a-63"></a>犹如梦中。<a id="a-64"></a>生于天上。<a id="a-65"></a>作如是念。<a id="a-66"></a>我今当至胜莲华池。<a id="a-67"></a>是名郁单越人中品受生第六中阴有也。</p>
  <p id="a68">第七中阴有者。<a id="a-69"></a>郁单越人。<a id="a-6A"></a>以业胜故生三十三天善法堂等。<a id="a-6B"></a>临命终时见胜妙堂庄严殊妙。<a id="a-6C"></a>其人尔时即升胜堂。<a id="a-6D"></a>生此殿中。<a id="a-6E"></a>以为天子。<a id="a-6F"></a>是名郁单越人生于天上受上品生第七中阴有也。</p>
  <p id="a6G">第八中阴有者。<a id="a-6H"></a>若郁单越人临命终时。<a id="a-6I"></a>则有相现。<a id="a-6J"></a>见于园林游戏之处。<a id="a-6K"></a>香洁可爱。<a id="a-6L"></a>闻之悦乐。<a id="a-6M"></a>不多苦恼。<a id="a-6N"></a>其心不浊。<a id="a-6O"></a>以清净心即升宫殿。<a id="a-6P"></a>见诸天众游空而行。<a id="a-6Q"></a>犹如梦中。<a id="a-6R"></a>三十三天胜妙可爱。<a id="a-6S"></a>一切五欲皆悉具足。<a id="a-6T"></a>从郁单越死生此天中。<a id="a-6U"></a>是名郁单越人生此天处熏习游戏乃死时相第八中阴有也。</p>
  <p id="a6V">第九中阴有者。<a id="a-6W"></a>若瞿耶尼人命终生天有二种业。<a id="a-6X"></a>何等为二。<a id="a-6Y"></a>一者余业。<a id="a-6Z"></a>二者生业。<a id="a-6a"></a>生于天上。<a id="a-6b"></a>其人临命终时则有相现。<a id="a-6c"></a>以善业故。<a id="a-6d"></a>垂舍命时。<a id="a-6e"></a>气不咽浊。<a id="a-6f"></a>脉不断坏。<a id="a-6g"></a>诸根清净。<a id="a-6h"></a>见大池水。<a id="a-6i"></a>其水调适。<a id="a-6j"></a>洋洋而流。<a id="a-6k"></a>浮至彼岸。<a id="a-6l"></a>既至彼岸。<a id="a-6m"></a>见诸天女。<a id="a-6n"></a>第一端正。<a id="a-6o"></a>种种庄严。<a id="a-6p"></a>戏笑歌舞。<a id="a-6q"></a>其人见已。<a id="a-6r"></a>欲心亲近。<a id="a-6s"></a>前抱女人。<a id="a-6t"></a>即时生天。<a id="a-6u"></a>受天快乐如梦。<a id="a-6v"></a>中阴即灭。<a id="a-6w"></a>是名第九中阴有也(瞿耶尼人生有三品。<a id="a-6x"></a>上中下业同一光明等。<a id="a-6y"></a>一中阴。<a id="a-6z"></a>一切相似不同郁单越人三种受生差别相也)</p>
  <p id="a70">第十中阴有者。<a id="a-71"></a>若弗婆提人临命终时。<a id="a-72"></a>见于死相。<a id="a-73"></a>见于自业。<a id="a-74"></a>或见他业。<a id="a-75"></a>或见殿堂殊胜庄严。<a id="a-76"></a>心生欢喜。<a id="a-77"></a>欲近受生。<a id="a-78"></a>于殿堂外见众婇女。<a id="a-79"></a>与诸丈夫歌颂娱乐。<a id="a-7A"></a>于中阴有作如是念。<a id="a-7B"></a>欲得同戏。<a id="a-7C"></a>即入戏众。<a id="a-7D"></a>犹如睡觉。<a id="a-7E"></a>即生天上。<a id="a-7F"></a>是名第十中阴有也。</p>
  <p id="a7G">第十一中阴有者。<a id="a-7H"></a>诸饿鬼等恶业既尽受余善业。<a id="a-7I"></a>本于余道所作善业。<a id="a-7J"></a>犹如父母。<a id="a-7K"></a>欲生天中则有相现。<a id="a-7L"></a>若饿鬼中死欲生天上。<a id="a-7M"></a>于饿鬼中饥渴烧身。<a id="a-7N"></a>常贪饮食。<a id="a-7O"></a>常念浆水。<a id="a-7P"></a>欲命终时不复起念。<a id="a-7Q"></a>本念皆灭。<a id="a-7R"></a>一切恶业皆悉不近。<a id="a-7S"></a>虽见饮食唯以目视。<a id="a-7T"></a>如人梦中见。<a id="a-7U"></a>不食不饮。<a id="a-7V"></a>见天可爱即走往趣。<a id="a-7W"></a>至于彼处即生天上。<a id="a-7X"></a>是名第十一中阴有也。</p>
  <p id="a7Y">第十二中阴有者。<a id="a-7Z"></a>以愚痴故受畜生身。<a id="a-7a"></a>无量种类。<a id="a-7b"></a>受百千亿生死之身。<a id="a-7c"></a>堕于地狱饿鬼畜生。<a id="a-7d"></a>轮转世间不可穷尽。<a id="a-7e"></a>以余善业。<a id="a-7f"></a>畜生中死生二天处。<a id="a-7g"></a>或生四天王天。<a id="a-7h"></a>或生三十三天。<a id="a-7i"></a>于畜生恶道苦报欲尽。<a id="a-7j"></a>将得脱身则有相现。<a id="a-7k"></a>临命终时见光明现。<a id="a-7l"></a>以余善业痴心薄少。<a id="a-7m"></a>或见乐处即走往趣。<a id="a-7n"></a>如梦所见。<a id="a-7o"></a>走往趣之即生天上。<a id="a-7p"></a>是名第十二中阴有也。</p>
  <p id="a7q">第十三中阴有者。<a id="a-7r"></a>地狱众生希有难得生于天上。<a id="a-7s"></a>余善因缘如业成熟。<a id="a-7t"></a>是地狱人。<a id="a-7u"></a>以业尽故。<a id="a-7v"></a>将欲得脱。<a id="a-7w"></a>从此地狱临命终时则有相现。<a id="a-7x"></a>命欲终时。<a id="a-7y"></a>若诸狱卒掷置镬中。<a id="a-7z"></a>犹如水沫。<a id="a-80"></a>灭已不生。<a id="a-81"></a>若以棒打。<a id="a-82"></a>随打即死。<a id="a-83"></a>不复更生。<a id="a-84"></a>若置铁函。<a id="a-85"></a>置已即死。<a id="a-86"></a>不复更生。<a id="a-87"></a>若置灰河。<a id="a-88"></a>入已消融。<a id="a-89"></a>不复更生。<a id="a-8A"></a>若铁棒打。<a id="a-8B"></a>随打即死。<a id="a-8C"></a>灭已不生。<a id="a-8D"></a>若诸铁鸟食已不生。<a id="a-8E"></a>若诸恶兽啖已不生。<a id="a-8F"></a>是地狱人恶业既尽。<a id="a-8G"></a>命终之后不复见于阎罗狱卒。<a id="a-8H"></a>如油炷尽则无灯业。<a id="a-8I"></a>地狱中阴有相不现。<a id="a-8J"></a>忽于虚空中见有第一歌舞戏笑。<a id="a-8K"></a>香风触身受第一乐。<a id="a-8L"></a>欲近生有。<a id="a-8M"></a>或生三十三天。<a id="a-8N"></a>或生四天王天。<a id="a-8O"></a>是名第十三中阴有也。</p>
  <p id="a8P">第十四中阴有者。<a id="a-8Q"></a>若人中死还生人中则有相现。<a id="a-8R"></a>于临终时见如是相。<a id="a-8S"></a>见大石山。<a id="a-8T"></a>犹如影相在其身上。<a id="a-8U"></a>尔时其人作如是念。<a id="a-8V"></a>此山或当堕我身上。<a id="a-8W"></a>是故动手欲遮此山。<a id="a-8X"></a>亲里见之谓为触于虚空。<a id="a-8Y"></a>既见此已又见此山。<a id="a-8Z"></a>犹如白氎。<a id="a-8a"></a>即升此[疊*毛]乃见赤[疊*毛]。<a id="a-8b"></a>次第临终复见光明。<a id="a-8c"></a>见其父母爱欲和合而起颠倒。<a id="a-8d"></a>若男子生。<a id="a-8e"></a>自见其身与母交会。<a id="a-8f"></a>谓父妨碍。<a id="a-8g"></a>若女人生。<a id="a-8h"></a>自见其身与父交会。<a id="a-8i"></a>谓母妨碍。<a id="a-8j"></a>当于尔时。<a id="a-8k"></a>中阴即坏。<a id="a-8l"></a>生阴次起。<a id="a-8m"></a>如印所印。<a id="a-8n"></a>印坏文成。<a id="a-8o"></a>是名人中命终还生人中第十四中阴有也。</p>
  <p id="a8p">第十五中阴有者。<a id="a-8q"></a>天中命终还生天上则无苦恼。<a id="a-8r"></a>如余天子。<a id="a-8s"></a>命终之时。<a id="a-8t"></a>爱别离苦堕于地狱饿鬼畜生。<a id="a-8u"></a>如此天子不失己身庄严之具。<a id="a-8v"></a>亦无余天坐其本处生于胜天。<a id="a-8w"></a>若四天处命终之后生三十三天。<a id="a-8x"></a>可爱胜相是名第十五中阴有相续道也。</p>
  <p id="a8y">第十六中阴有道相续者。<a id="a-8z"></a>若从上天终还生下天。<a id="a-90"></a>见众莲华园林流池。<a id="a-91"></a>皆亦不如。<a id="a-92"></a>既见此色饥渴苦恼。<a id="a-93"></a>渴仰欲得。<a id="a-94"></a>即往彼生。<a id="a-95"></a>如是虽同生天。<a id="a-96"></a>二种阴有。<a id="a-97"></a>二种相生。<a id="a-98"></a>是名第十六中阴有相续道也。</p>
  <p id="a99">第十七中阴有道相续者。<a id="a-9A"></a>若弗婆提人生瞿陀尼。<a id="a-9B"></a>有何等相。<a id="a-9C"></a>瞿陀尼人生弗婆提。<a id="a-9D"></a>复有何相。<a id="a-9E"></a>如是二天下人。<a id="a-9F"></a>彼此互生。<a id="a-9G"></a>皆以一相。<a id="a-9H"></a>临命终时见黑闇窟。<a id="a-9I"></a>于此窟中有赤电光。<a id="a-9J"></a>下垂如幡。<a id="a-9K"></a>或赤或白。<a id="a-9L"></a>其人见之以手揽捉。<a id="a-9M"></a>现阴即灭。<a id="a-9N"></a>以手接幡。<a id="a-9O"></a>次第缘幡。<a id="a-9P"></a>入此窟中。<a id="a-9Q"></a>受中阴身。<a id="a-9R"></a>近于生阴。<a id="a-9S"></a>见受生法亦如前说。<a id="a-9T"></a>或见二牛。<a id="a-9U"></a>或见二马。<a id="a-9V"></a>爱染交会即生欲心。<a id="a-9W"></a>既生欲心即受生阴。<a id="a-9X"></a>是名第十七中阴有也。</p>
  <p data-pb></p>
  <h2 id="a9Y">现报部第五</h2>
  <p id="a9Z">佛说行七行现报经云。<a id="a-9a"></a>尔时世尊告诸比丘。<a id="a-9b"></a>有七种人。<a id="a-9c"></a>可事可敬。<a id="a-9d"></a>是世间无上福田。<a id="a-9e"></a>云何七种人。<a id="a-9f"></a>一者行慈。<a id="a-9g"></a>二者行悲。<a id="a-9h"></a>三者行喜。<a id="a-9i"></a>四者行护。<a id="a-9j"></a>五者行空。<a id="a-9k"></a>六者行无相。<a id="a-9l"></a>七者行无愿。<a id="a-9m"></a>其有众生行此七法。<a id="a-9n"></a>于现法中获其果报。<a id="a-9o"></a>阿难白佛言。<a id="a-9p"></a>何故不说须陀洹。<a id="a-9q"></a>斯陀含。<a id="a-9r"></a>阿那含。<a id="a-9s"></a>阿罗汉。<a id="a-9t"></a>辟支佛。<a id="a-9u"></a>乃说此七事乎。<a id="a-9v"></a>世尊告曰。<a id="a-9w"></a>行慈七人。<a id="a-9x"></a>其行与须陀洹乃至佛等。<a id="a-9y"></a>其事不同。<a id="a-9z"></a>虽供养须陀洹等不现得报。<a id="a-A0"></a>然供养此人者。<a id="a-A1"></a>于现世得报。<a id="a-A2"></a>是故阿难当勤勇猛成辨七法。<a id="a-A3"></a>又杂宝藏经云。<a id="a-A4"></a>昔乾陀卫国有一屠儿。<a id="a-A5"></a>将五百头小牛尽欲刑。<a id="a-A6"></a>犍时有内官。<a id="a-A7"></a>以金钱赎牛。<a id="a-A8"></a>作群放去。<a id="a-A9"></a>以是因缘现身即得男根具足。<a id="a-AA"></a>还到王家。<a id="a-AB"></a>遣人通白。<a id="a-AC"></a>某甲在外。<a id="a-AD"></a>王言。<a id="a-AE"></a>是我家人。<a id="a-AF"></a>自恣来去。<a id="a-AG"></a>未曾通白。<a id="a-AH"></a>今何故尔。<a id="a-AI"></a>王时即唤问其所以。<a id="a-AJ"></a>答王言曰。<a id="a-AK"></a>向见屠儿将五百头小牛而欲刑残。<a id="a-AL"></a>臣即赎放。<a id="a-AM"></a>以是因缘身体得具。<a id="a-AN"></a>故不敢入。<a id="a-AO"></a>王闻喜愕。<a id="a-AP"></a>深于佛法生信敬心。<a id="a-AQ"></a>夫以华报所感如此。<a id="a-AR"></a>况其果报岂可量也。</p>
  <p id="aAS">又新婆沙论云。<a id="a-AT"></a>昔有屠贩牛人。<a id="a-AU"></a>驱牛涉路。<a id="a-AV"></a>人多粮尽。<a id="a-AW"></a>饥渴热乏。<a id="a-AX"></a>息而议曰。<a id="a-AY"></a>此等群牛终非己物。<a id="a-AZ"></a>宜割取舌以济饥虚。<a id="a-Aa"></a>即时以盐涂诸牛口。<a id="a-Ab"></a>牛贪碱味。<a id="a-Ac"></a>出舌舐之。<a id="a-Ad"></a>即用利刀一时截取。<a id="a-Ae"></a>以火煨炙而共食之。<a id="a-Af"></a>食已相与临水澡漱。<a id="a-Ag"></a>俱嚼杨枝揩齿既了。<a id="a-Ah"></a>擘以刮舌。<a id="a-Ai"></a>恶业力故。<a id="a-Aj"></a>诸人舌根。<a id="a-Ak"></a>犹如烂果。<a id="a-Al"></a>一时俱落(此皆现报以业重故)</p>
  <p data-pb></p>
  <h2 id="aAm">生报部第六</h2>
  <p id="aAn">如涅槃经云。<a id="a-Ao"></a>善男子。<a id="a-Ap"></a>如人舍命受大苦时。<a id="a-Aq"></a>宗亲围绕号哭懊恼。<a id="a-Ar"></a>其人惶怖莫知依救。<a id="a-As"></a>虽有五情无所知觉。<a id="a-At"></a>肢节颤动不能自持。<a id="a-Au"></a>身体虚冷暖气欲尽。<a id="a-Av"></a>见先所修善恶报相。<a id="a-Aw"></a>如日垂没。<a id="a-Ax"></a>山陵埠阜。<a id="a-Ay"></a>影现东移。<a id="a-Az"></a>理无西逝。<a id="a-B0"></a>众生业果亦复如是。<a id="a-B1"></a>此阴灭时彼阴续生。<a id="a-B2"></a>如灯生闇灭灯灭闇生。<a id="a-B3"></a>善男子。<a id="a-B4"></a>如腊印印泥印与泥合印灭文成。<a id="a-B5"></a>而是腊印不变在泥。<a id="a-B6"></a>文非泥出。<a id="a-B7"></a>不余处来。<a id="a-B8"></a>以印因缘而生是文。<a id="a-B9"></a>现在阴灭中阴阴生。<a id="a-BA"></a>是现在阴终不变为中阴五阴。<a id="a-BB"></a>中阴五阴亦非自生。<a id="a-BC"></a>不从余来。<a id="a-BD"></a>因现阴故生中阴阴。<a id="a-BE"></a>如印印泥印坏文成。<a id="a-BF"></a>名虽无差而时节各异。<a id="a-BG"></a>是故我说中阴五阴非肉眼天眼所见。</p>
  <p id="aBH">是中阴中有三种食。<a id="a-BI"></a>一者思食。<a id="a-BJ"></a>二者触食。<a id="a-BK"></a>三者意食。<a id="a-BL"></a>中阴二种。<a id="a-BM"></a>一善业果。<a id="a-BN"></a>二恶业果。<a id="a-BO"></a>因善业故得善觉观。<a id="a-BP"></a>因恶业故得恶觉观。<a id="a-BQ"></a>父母交会判合之时。<a id="a-BR"></a>随业因缘向受生处。<a id="a-BS"></a>于母生爱。<a id="a-BT"></a>于父生嗔。<a id="a-BU"></a>父精出时谓是己有。<a id="a-BV"></a>见已心悦而生欢喜。<a id="a-BW"></a>以是三种烦恼因缘。<a id="a-BX"></a>中阴阴坏生后五阴。<a id="a-BY"></a>如印印泥印坏文成。<a id="a-BZ"></a>生时诸根有具不具。<a id="a-Ba"></a>具者见色则生于贪。<a id="a-Bb"></a>生于贪故则名为爱。<a id="a-Bc"></a>狂故生贪。<a id="a-Bd"></a>是名无明。<a id="a-Be"></a>贪爱无明二因缘故。<a id="a-Bf"></a>所见境界皆悉颠倒。</p>
  <p id="aBg">又修行道地经云。<a id="a-Bh"></a>人行不纯。<a id="a-Bi"></a>或善或恶。<a id="a-Bj"></a>当至人道。<a id="a-Bk"></a>父母合会精不失时。<a id="a-Bl"></a>子来应生。<a id="a-Bm"></a>其母胎通无所拘碍。<a id="a-Bn"></a>心怀欢喜而无邪念。<a id="a-Bo"></a>则为柔软堪任受子。<a id="a-Bp"></a>其精不清不浊。<a id="a-Bq"></a>中适不强。<a id="a-Br"></a>亦无腐败。<a id="a-Bs"></a>亦不赤黑。<a id="a-Bt"></a>不为风寒众毒杂错。<a id="a-Bu"></a>与小便别。<a id="a-Bv"></a>应来生者。<a id="a-Bw"></a>精神便起。<a id="a-Bx"></a>设是男子不与女人共俱合者。<a id="a-By"></a>五欲与通。<a id="a-Bz"></a>男子敬念欲向女人。<a id="a-C0"></a>父时精下。<a id="a-C1"></a>其神欣喜谓是吾许。<a id="a-C2"></a>尔时即失中阴五阴便入胞胎。<a id="a-C3"></a>父母精合既在胞胎。<a id="a-C4"></a>倍用欢跃。<a id="a-C5"></a>是为色阴。<a id="a-C6"></a>欢喜之时为痛乐阴。<a id="a-C7"></a>念于精时是为想阴。<a id="a-C8"></a>因本罪福缘得入胎。<a id="a-C9"></a>是为行阴。<a id="a-CA"></a>神处胎中则为识阴。<a id="a-CB"></a>如是和合。<a id="a-CC"></a>名曰五阴。<a id="a-CD"></a>若在胎时即得二根。<a id="a-CE"></a>意根身根也。<a id="a-CF"></a>至七日住中而不增减。<a id="a-CG"></a>又至二七日其胎稍转。<a id="a-CH"></a>譬如薄酪。<a id="a-CI"></a>至三七日似如生酪。<a id="a-CJ"></a>至四七日精凝如熟酪。<a id="a-CK"></a>至五七日胎精遂变。<a id="a-CL"></a>犹如生苏。<a id="a-CM"></a>至六七日变如瘜肉。<a id="a-CN"></a>至七七日转如段肉。<a id="a-CO"></a>至八七日其坚如坏。<a id="a-CP"></a>至九七日变为五疱。<a id="a-CQ"></a>两肘两髀及头颈。<a id="a-CR"></a>从中出也。<a id="a-CS"></a>至十七日复有五疱二手腕二脚腕。<a id="a-CT"></a>及生其头。<a id="a-CU"></a>至十一七日续生二十四疱十手指十足指及眼耳鼻口。<a id="a-CV"></a>此从中出。<a id="a-CW"></a>至十二七日是诸疱相转渐成就。<a id="a-CX"></a>至十三七日则现腹相。<a id="a-CY"></a>至十四七日则生肝肺心及其脾贤。<a id="a-CZ"></a>至十五七日则生大肠。<a id="a-Ca"></a>至十六七日则生小肠。<a id="a-Cb"></a>至十七七日则有胃处。<a id="a-Cc"></a>至十八七日生藏熟藏起此二处。<a id="a-Cd"></a>至十九七日则生髀及腨肠骨手掌足跌臂节筋连。<a id="a-Ce"></a>至二十七日生阴脐乳颐颈形相。<a id="a-Cf"></a>至二十一七日体骨各分。<a id="a-Cg"></a>随其所应。<a id="a-Ch"></a>两骨在头。<a id="a-Ci"></a>三十二骨着口。<a id="a-Cj"></a>七骨着颈。<a id="a-Ck"></a>两骨着髀。<a id="a-Cl"></a>两骨着肘。<a id="a-Cm"></a>四骨着臂。<a id="a-Cn"></a>十二骨着胸。<a id="a-Co"></a>十八骨着背。<a id="a-Cp"></a>两骨着臗。<a id="a-Cq"></a>四骨着膝。<a id="a-Cr"></a>四十骨着足。<a id="a-Cs"></a>复有微细骨。<a id="a-Ct"></a>总有一百八。<a id="a-Cu"></a>与体肉合具。<a id="a-Cv"></a>十八骨着在两胁。<a id="a-Cw"></a>二骨着肩。<a id="a-Cx"></a>如是身骨凡有三百而相连缀。<a id="a-Cy"></a>其骨柔软如初生瓠。<a id="a-Cz"></a>至二十二七日其骨稍坚。<a id="a-D0"></a>如未熟瓠。<a id="a-D1"></a>至二十三七日其骨转坚。<a id="a-D2"></a>譬如胡桃。<a id="a-D3"></a>此三百骨各相连缀。<a id="a-D4"></a>足骨着足。<a id="a-D5"></a>膝骨着膝。<a id="a-D6"></a>如是腨骨髀骨臗骨脊骨胸骨胁骨肩骨项骨颐骨臂腕手足诸骨等。<a id="a-D7"></a>各自转相连着。<a id="a-D8"></a>如是聚骨犹如幻化。<a id="a-D9"></a>随风所由牵引举动。<a id="a-DA"></a>至二十四七日生一百筋连着其身。<a id="a-DB"></a>至二十五七日生七千脉。<a id="a-DC"></a>尚未具成。<a id="a-DD"></a>至二十六七日。<a id="a-DE"></a>诸脉悉彻。<a id="a-DF"></a>具足成就。<a id="a-DG"></a>如莲根孔。<a id="a-DH"></a>至二十七七日。<a id="a-DI"></a>有三百六十三筋皆成至二十八七日其肌始生。<a id="a-DJ"></a>至二十九七日肌肉稍厚。<a id="a-DK"></a>至三十七日才有皮像。<a id="a-DL"></a>至三十一七日皮转厚坚。<a id="a-DM"></a>至三十二七日皮革转成。<a id="a-DN"></a>至三十三七日耳鼻唇指诸膝节成。<a id="a-DO"></a>至三十四七日生九十九万毛发孔。<a id="a-DP"></a>犹尚未成。<a id="a-DQ"></a>至三十五七日毛孔具成。<a id="a-DR"></a>至三十六七日爪甲始成。<a id="a-DS"></a>至三十七七日其母腹中若干风。<a id="a-DT"></a>起开儿目耳鼻口。<a id="a-DU"></a>或有风起染其发毛。<a id="a-DV"></a>或端正。<a id="a-DW"></a>或丑陋。<a id="a-DX"></a>又有风起成体颜色。<a id="a-DY"></a>或白赤黑。<a id="a-DZ"></a>有好有丑。<a id="a-Da"></a>皆由宿行。<a id="a-Db"></a>在此七日中生风寒热。<a id="a-Dc"></a>大小便通。<a id="a-Dd"></a>至三十八七日在母腹中。<a id="a-De"></a>随其本行自然风起。<a id="a-Df"></a>宿行善者。<a id="a-Dg"></a>便有香风。<a id="a-Dh"></a>可其身意。<a id="a-Di"></a>柔软无瑕。<a id="a-Dj"></a>正其骨节。<a id="a-Dk"></a>令其端正。<a id="a-Dl"></a>莫不爱敬。<a id="a-Dm"></a>本行恶者。<a id="a-Dn"></a>则起臭风。<a id="a-Do"></a>令身不安。<a id="a-Dp"></a>不可心意。<a id="a-Dq"></a>吹其骨节。<a id="a-Dr"></a>令偻斜曲。<a id="a-Ds"></a>使不端正。<a id="a-Dt"></a>又不能男。<a id="a-Du"></a>人所不喜。<a id="a-Dv"></a>是为三十八七日。<a id="a-Dw"></a>九月不满四日。<a id="a-Dx"></a>其儿身体骨节则成为人。<a id="a-Dy"></a>其小儿体而有二分。<a id="a-Dz"></a>一分从父。<a id="a-E0"></a>一分从母。<a id="a-E1"></a>身诸发毛颊眼舌喉心肝脾肾肠血软者从母也。<a id="a-E2"></a>自余爪齿骨节髓脑筋脉坚者从父也。<a id="a-E3"></a>其小儿在母腹中处生藏之下熟藏之上。<a id="a-E4"></a>若是男儿。<a id="a-E5"></a>背外而面向内在其左胁也。<a id="a-E6"></a>若是女子。<a id="a-E7"></a>背母而面向外处在右胁也。<a id="a-E8"></a>居苦痛臭处污露不净。<a id="a-E9"></a>一切骨节缩不得申。<a id="a-EA"></a>住在革囊腹网缠裹。<a id="a-EB"></a>岁血涂染所处逼窄。<a id="a-EC"></a>依因屎溺瑕秽若斯。<a id="a-ED"></a>其于九月此余四日。<a id="a-EE"></a>宿有善行。<a id="a-EF"></a>初日后日发心念言。<a id="a-EG"></a>吾在园观。<a id="a-EH"></a>亦在天上。<a id="a-EI"></a>其行恶者。<a id="a-EJ"></a>谓在泥犁世间之狱。<a id="a-EK"></a>至三日中即愁不乐。<a id="a-EL"></a>到四日时母腹风起。<a id="a-EM"></a>或上或下。<a id="a-EN"></a>转其儿身而令倒悬。<a id="a-EO"></a>头向产门。<a id="a-EP"></a>其有福者。<a id="a-EQ"></a>时心念言。<a id="a-ER"></a>我投浴池。<a id="a-ES"></a>水中游戏。<a id="a-ET"></a>如堕高床华香之处也。<a id="a-EU"></a>其无福者。<a id="a-EV"></a>自发念言。<a id="a-EW"></a>吾从山堕。<a id="a-EX"></a>投于拊岸沟坑溷中。<a id="a-EY"></a>或如地狱罗网棘上。<a id="a-EZ"></a>旷野石间剑戟之中。<a id="a-Ea"></a>愁忧不乐善恶之报不同若此。<a id="a-Eb"></a>其小儿生既堕地。<a id="a-Ec"></a>外风所吹。<a id="a-Ed"></a>女人手触。<a id="a-Ee"></a>暖水洗之。<a id="a-Ef"></a>逼迫毒痛犹如痛病也。<a id="a-Eg"></a>以是苦恼恐畏死亡。<a id="a-Eh"></a>便有痴惑。<a id="a-Ei"></a>是故迷愦。<a id="a-Ej"></a>不识来去。<a id="a-Ek"></a>生在地血恶露臭处。<a id="a-El"></a>鬼魅来娆。<a id="a-Em"></a>痫邪所中。<a id="a-En"></a>死尸所触。<a id="a-Eo"></a>蛊道颠鬼。<a id="a-Ep"></a>各伺犯之。<a id="a-Eq"></a>如四交道堕肉段乌鸱雕狼各来争之。<a id="a-Er"></a>诸邪妖鬼欲得儿便。<a id="a-Es"></a>周匝围绕亦复如是。<a id="a-Et"></a>若宿行善德邪不得其便。<a id="a-Eu"></a>儿已长大团哺养身。<a id="a-Ev"></a>适得谷气。<a id="a-Ew"></a>其体即生八十种虫。<a id="a-Ex"></a>两种在发根。<a id="a-Ey"></a>一名舌蝭。<a id="a-Ez"></a>二名重蝭。<a id="a-F0"></a>三种在头。<a id="a-F1"></a>名曰坚固。<a id="a-F2"></a>伤损毁害。<a id="a-F3"></a>一种在脑。<a id="a-F4"></a>两种在脑表。<a id="a-F5"></a>一名蜇蛛。<a id="a-F6"></a>二名[打-丁+毛]扰。<a id="a-F7"></a>三名愦乱。<a id="a-F8"></a>两种在额。<a id="a-F9"></a>一名卑下。<a id="a-FA"></a>二名朽腐。<a id="a-FB"></a>两种在眼。<a id="a-FC"></a>一名蝭。<a id="a-FD"></a>二名重蝭。<a id="a-FE"></a>两种在耳。<a id="a-FF"></a>一名识味。<a id="a-FG"></a>二名现味。<a id="a-FH"></a>两种在耳根。<a id="a-FI"></a>一名赤。<a id="a-FJ"></a>二名复赤。<a id="a-FK"></a>两种在鼻。<a id="a-FL"></a>一名肥。<a id="a-FM"></a>二名复肥。<a id="a-FN"></a>两种在口。<a id="a-FO"></a>一名摇。<a id="a-FP"></a>二名动摇。<a id="a-FQ"></a>两种在齿中。<a id="a-FR"></a>一名恶弊。<a id="a-FS"></a>二名凶暴。<a id="a-FT"></a>三种在齿根。<a id="a-FU"></a>名曰喘息休止捽灭。<a id="a-FV"></a>一种在舌。<a id="a-FW"></a>名曰甘美。<a id="a-FX"></a>一种在舌根。<a id="a-FY"></a>名曰柔软。<a id="a-FZ"></a>一种在上龂。<a id="a-Fa"></a>名曰往来。<a id="a-Fb"></a>一种在胭。<a id="a-Fc"></a>名为嗽喉。<a id="a-Fd"></a>两种在瞳子。<a id="a-Fe"></a>一名生。<a id="a-Ff"></a>二名不熟。<a id="a-Fg"></a>两种在肩。<a id="a-Fh"></a>一名垂。<a id="a-Fi"></a>二名复垂。<a id="a-Fj"></a>一种在臂。<a id="a-Fk"></a>名为住立。<a id="a-Fl"></a>一种在手。<a id="a-Fm"></a>名为周旋。<a id="a-Fn"></a>两种在胸。<a id="a-Fo"></a>一名额坑。<a id="a-Fp"></a>二名旷普。<a id="a-Fq"></a>一种在心。<a id="a-Fr"></a>名为班驳。<a id="a-Fs"></a>一种在乳。<a id="a-Ft"></a>名曰[孚*重]现。<a id="a-Fu"></a>一种在脐。<a id="a-Fv"></a>名为匝绕。<a id="a-Fw"></a>两种在胁。<a id="a-Fx"></a>一名为月。<a id="a-Fy"></a>二名月面。<a id="a-Fz"></a>两种在脊。<a id="a-G0"></a>一名月行。<a id="a-G1"></a>二名月貌。<a id="a-G2"></a>一种在背骨间。<a id="a-G3"></a>名为安丰。<a id="a-G4"></a>一种在皮里。<a id="a-G5"></a>名为虎爪。<a id="a-G6"></a>两种在肉。<a id="a-G7"></a>一名消肤。<a id="a-G8"></a>二名烧拊。<a id="a-G9"></a>四种在骨。<a id="a-GA"></a>一名为甚毒。<a id="a-GB"></a>二名习毒。<a id="a-GC"></a>三名细骨。<a id="a-GD"></a>四名杂毒。<a id="a-GE"></a>五种在髓一名杀害。<a id="a-GF"></a>二名无杀。<a id="a-GG"></a>三名破坏。<a id="a-GH"></a>四名杂骸。<a id="a-GI"></a>五名白骨。<a id="a-GJ"></a>两种在肠。<a id="a-GK"></a>一名蜣螂。<a id="a-GL"></a>二蜣螂嘴。<a id="a-GM"></a>两种在细肠。<a id="a-GN"></a>一名儿子。<a id="a-GO"></a>二名复子。<a id="a-GP"></a>一种在肝。<a id="a-GQ"></a>名为银喍。<a id="a-GR"></a>一种在生藏。<a id="a-GS"></a>名曰忮收。<a id="a-GT"></a>一种在熟藏。<a id="a-GU"></a>名为太息。<a id="a-GV"></a>一种在谷道。<a id="a-GW"></a>名为重身。<a id="a-GX"></a>三种在粪中。<a id="a-GY"></a>一名筋。<a id="a-GZ"></a>二名目结。<a id="a-Ga"></a>三名目编发。<a id="a-Gb"></a>两种在尻。<a id="a-Gc"></a>一名流下。<a id="a-Gd"></a>二名重流。<a id="a-Ge"></a>五种在脬。<a id="a-Gf"></a>一名宗姓。<a id="a-Gg"></a>二名恶族。<a id="a-Gh"></a>三名卧寤。<a id="a-Gi"></a>四名而寤。<a id="a-Gj"></a>五名护汁。<a id="a-Gk"></a>一种在髀。<a id="a-Gl"></a>名为挝枝。<a id="a-Gm"></a>一种在膝。<a id="a-Gn"></a>名为现伤。<a id="a-Go"></a>一种在[跳-兆+尃]。<a id="a-Gp"></a>名为铁嘴。<a id="a-Gq"></a>一种在足指。<a id="a-Gr"></a>名为烧然。<a id="a-Gs"></a>一种在足心。<a id="a-Gt"></a>名为食皮。<a id="a-Gu"></a>是为八十种虫。<a id="a-Gv"></a>处在一身昼夜食体。</p>
  <p id="aGw">其人身中。<a id="a-Gx"></a>因风起病。<a id="a-Gy"></a>有百一种。<a id="a-Gz"></a>寒热共合各有百一。<a id="a-H0"></a>凡合计之四百四病。<a id="a-H1"></a>在人身中。<a id="a-H2"></a>如木生火还自烧然。<a id="a-H3"></a>病亦如是。<a id="a-H4"></a>如木因体兴反来危人。<a id="a-H5"></a>如身中虫扰动不安。<a id="a-H6"></a>三十六物。<a id="a-H7"></a>假名为人。<a id="a-H8"></a>以为盖之诳惑凡愚。<a id="a-H9"></a>妄起爱念共相亲附。<a id="a-HA"></a>智者视虚安可近之。<a id="a-HB"></a>譬如陶器终有破坏。<a id="a-HC"></a>此身虚伪会有夭寿。<a id="a-HD"></a>贵贱同迷至死不知。<a id="a-HE"></a>譬如大城四门失火从次烧之。<a id="a-HF"></a>乃到东门皆令灰烬。<a id="a-HG"></a>生老病死亦复如是。</p>
  <p id="aHH">又瑜伽论云。<a id="a-HI"></a>又于胎中经三十八七日。<a id="a-HJ"></a>此之胎藏一切支分皆悉具足。<a id="a-HK"></a>从此以后复经四日方乃出生。<a id="a-HL"></a>此说极满足者。<a id="a-HM"></a>或经九月。<a id="a-HN"></a>或复过此。<a id="a-HO"></a>若唯经八月。<a id="a-HP"></a>此名圆满。<a id="a-HQ"></a>若经七月六月。<a id="a-HR"></a>不名圆满。<a id="a-HS"></a>或复缺减。<a id="a-HT"></a>故法华经偈云。</p>
  <p id="aHU">受胎之微形　　世世常增长</p>
  <p id="aHV">薄德少福人　　众苦所逼迫</p>
  <p id="aHW">故三昧经云。<a id="a-HX"></a>说身内火界渐增水界渐微。<a id="a-HY"></a>是故迦罗逻稠渐坚。<a id="a-HZ"></a>乃至肉团。<a id="a-Ha"></a>众生由此薄福。<a id="a-Hb"></a>从小至大。<a id="a-Hc"></a>皆受其苦。</p>
  <p id="aHd">又禅秘要经云。<a id="a-He"></a>人身三分。<a id="a-Hf"></a>脐为中原。<a id="a-Hg"></a>头为殿堂。<a id="a-Hh"></a>额为天门。</p>
  <p id="aHi">又处胎经云。<a id="a-Hj"></a>人受胎时。<a id="a-Hk"></a>初七日有四大。<a id="a-Hl"></a>二七日展转风吹向胁。<a id="a-Hm"></a>乃至三十八七日风名华。<a id="a-Hn"></a>令向产门。</p>
  <p id="aHo">又譬喻经云。<a id="a-Hp"></a>风[亭*支]水。<a id="a-Hq"></a>水[亭*支]地。<a id="a-Hr"></a>地[亭*支]火。<a id="a-Hs"></a>强者为男。<a id="a-Ht"></a>弱者为女。<a id="a-Hu"></a>风水相[亭*支]为男。<a id="a-Hv"></a>地水相[亭*支]为女。</p>
  <p id="aHw">又解脱道论云。<a id="a-Hx"></a>人身地界。<a id="a-Hy"></a>碎之为尘。<a id="a-Hz"></a>一斛二斗。</p>
  <p id="aI0">又增一经云。<a id="a-I1"></a>一人身中骨有三百二十。<a id="a-I2"></a>毛孔有九万九千。<a id="a-I3"></a>筋脉各有五百。<a id="a-I4"></a>身虫有八十户。</p>
  <p id="aI5">又五道受生经云。<a id="a-I6"></a>儿生三岁凡饮一百八十斛乳。<a id="a-I7"></a>除其胎中食血分。<a id="a-I8"></a>东弗于逮人饮一千八百斛乳。<a id="a-I9"></a>西拘耶尼人饮一万八百斛乳。<a id="a-IA"></a>北郁单越人七日成身。<a id="a-IB"></a>初生之日置百路首。<a id="a-IC"></a>行人授指与[口*束]。<a id="a-ID"></a>所有不饮乳也(此之斛斗是古小斗。<a id="a-IE"></a>三斗当今一斗。<a id="a-IF"></a>旧人身形姝大。<a id="a-IG"></a>不同今小。<a id="a-IH"></a>恐人怪多。<a id="a-II"></a>故别疏记)</p>
  <p data-pb></p>
  <h2 id="aIJ">后报部第七</h2>
  <p id="aIK">如婆沙论云。<a id="a-IL"></a>有一屠儿。<a id="a-IM"></a>七生已来常屠不落三涂。<a id="a-IN"></a>然生人天往来。<a id="a-IO"></a>此由七生已前曾施辟支一食福力故。<a id="a-IP"></a>令七生不堕恶道。<a id="a-IQ"></a>然此人七生已来所作屠罪之业。<a id="a-IR"></a>过七生已次第受之。<a id="a-IS"></a>无有得脱。<a id="a-IT"></a>善恶俱尔(此是后报具如六道篇说)</p>
  <p id="aIU">又智度论云。<a id="a-IV"></a>舍利弗虽复聪明。<a id="a-IW"></a>然非一切智。<a id="a-IX"></a>于佛智中譬如婴儿。<a id="a-IY"></a>如阿婆檀那经中。<a id="a-IZ"></a>佛在只桓住。<a id="a-Ia"></a>晡时经行。<a id="a-Ib"></a>舍利弗从佛经行。<a id="a-Ic"></a>是时有鹰逐鸽。<a id="a-Id"></a>鸽飞来佛边住。<a id="a-Ie"></a>佛经行过之影覆鸽上。<a id="a-If"></a>鸽身安隐。<a id="a-Ig"></a>怖畏即除。<a id="a-Ih"></a>不复作声。<a id="a-Ii"></a>后舍利弗影到。<a id="a-Ij"></a>鸽便作声颤怖如初。<a id="a-Ik"></a>舍利弗白佛言。<a id="a-Il"></a>佛及我身俱无三毒。<a id="a-Im"></a>以何因缘。<a id="a-In"></a>佛影覆鸽。<a id="a-Io"></a>鸽便无声不复恐怖。<a id="a-Ip"></a>我影覆上鸽便作声颤栗如故。<a id="a-Iq"></a>佛言。<a id="a-Ir"></a>汝三毒习气未尽。<a id="a-Is"></a>以是故汝影覆时恐怖不除。</p>
  <p id="aIt">佛语舍利弗。<a id="a-Iu"></a>汝观此鸽。<a id="a-Iv"></a>宿世因缘。<a id="a-Iw"></a>几世作鸽。<a id="a-Ix"></a>舍利弗即时入宿命智三昧。<a id="a-Iy"></a>观见此鸽。<a id="a-Iz"></a>从鸽中来。<a id="a-J0"></a>乃至八万大劫常作鸽身。<a id="a-J1"></a>过是已往不能复见。<a id="a-J2"></a>舍利弗从三昧起。<a id="a-J3"></a>白佛言。<a id="a-J4"></a>是鸽八万大劫中常作鸽身。<a id="a-J5"></a>过是已前不能复知。<a id="a-J6"></a>佛言。<a id="a-J7"></a>汝若不能尽知过去世。<a id="a-J8"></a>试观未来世。<a id="a-J9"></a>此鸽何时当脱。<a id="a-JA"></a>舍利弗即入三昧观见。<a id="a-JB"></a>乃至八万大劫亦未免鸽身。<a id="a-JC"></a>过是已往不复能知。<a id="a-JD"></a>不审此鸽何时当脱。<a id="a-JE"></a>佛告舍利弗。<a id="a-JF"></a>此鸽除诸声闻辟支佛所知齐限。<a id="a-JG"></a>复于殑伽河沙等大劫中常作鸽身。<a id="a-JH"></a>罪讫得出。<a id="a-JI"></a>轮转五道。<a id="a-JJ"></a>中后得为人。<a id="a-JK"></a>经五百世中乃得利根。<a id="a-JL"></a>是时有佛度无量阿僧祇众生。<a id="a-JM"></a>然后入无余涅槃。<a id="a-JN"></a>遗法在世。<a id="a-JO"></a>是人作五戒优婆塞。<a id="a-JP"></a>从比丘闻赞佛功德。<a id="a-JQ"></a>于是初发心愿欲作佛。<a id="a-JR"></a>后于三阿僧祇劫行六波罗蜜。<a id="a-JS"></a>十地具足得作佛。<a id="a-JT"></a>度无量众生已而入涅槃。<a id="a-JU"></a>是时舍利弗向佛忏悔。<a id="a-JV"></a>白佛言。<a id="a-JW"></a>我于一鸟尚不能知其本末。<a id="a-JX"></a>何况诸结。<a id="a-JY"></a>我知佛智慧如是者。<a id="a-JZ"></a>为佛智慧故。<a id="a-Ja"></a>宁入阿鼻地狱受无量劫苦。<a id="a-Jb"></a>不以为难。</p>
  <p data-pb></p>
  <h2 id="aJc">定报部第八</h2>
  <p id="aJd">如佛说义足经云。<a id="a-Je"></a>佛告梵志言。<a id="a-Jf"></a>世有五事。<a id="a-Jg"></a>不可得避。<a id="a-Jh"></a>亦无脱者。<a id="a-Ji"></a>何等为五。<a id="a-Jj"></a>一当耗减法。<a id="a-Jk"></a>二当亡弃法。<a id="a-Jl"></a>三当病瘦法。<a id="a-Jm"></a>四当老朽法。<a id="a-Jn"></a>五当死去法。<a id="a-Jo"></a>此之五法欲使不耗减。<a id="a-Jp"></a>是不可得。</p>
  <p id="aJq">又佛说四不可得经云。<a id="a-Jr"></a>佛与比丘及诸菩萨。<a id="a-Js"></a>明旦持钵。<a id="a-Jt"></a>入舍卫城分卫。<a id="a-Ju"></a>四辈皆从。<a id="a-Jv"></a>诸天龙神各赍华香伎乐。<a id="a-Jw"></a>追从于上。<a id="a-Jx"></a>时佛道眼睹见。<a id="a-Jy"></a>兄弟同产四人。<a id="a-Jz"></a>远家弃业。<a id="a-K0"></a>山处闲居。<a id="a-K1"></a>得五神通皆号仙人。<a id="a-K2"></a>宿对来至自知寿尽。<a id="a-K3"></a>悉欲避终。<a id="a-K4"></a>各各思议。<a id="a-K5"></a>吾等神足飞腾自恣。<a id="a-K6"></a>在所至到无所挂碍。<a id="a-K7"></a>今反当为非常所得便危失身命。<a id="a-K8"></a>当造方便免斯患难。<a id="a-K9"></a>不可就也。<a id="a-KA"></a>于是一人则踊在空中。<a id="a-KB"></a>而自藏。<a id="a-KC"></a>形无常之对安知吾处。<a id="a-KD"></a>一人则入市中人闹之处。<a id="a-KE"></a>广大无量在中避命。<a id="a-KF"></a>无常之对趣得一人。<a id="a-KG"></a>何必求吾。<a id="a-KH"></a>一人则退入于大海。<a id="a-KI"></a>三百三十六万里。<a id="a-KJ"></a>下不至底。<a id="a-KK"></a>上不至表。<a id="a-KL"></a>处于其中。<a id="a-KM"></a>无常之对何所求耶。<a id="a-KN"></a>一人则计。<a id="a-KO"></a>窃至大山无人之处。<a id="a-KP"></a>擘山两解。<a id="a-KQ"></a>入中还合。<a id="a-KR"></a>非常之对安知吾处。<a id="a-KS"></a>于时四人各各避命。<a id="a-KT"></a>竟不得脱。<a id="a-KU"></a>藏在空中者。<a id="a-KV"></a>便自堕地。<a id="a-KW"></a>犹果熟落。<a id="a-KX"></a>其在山中者。<a id="a-KY"></a>于彼丧已。<a id="a-KZ"></a>禽兽所啖。<a id="a-Ka"></a>在大海中者。<a id="a-Kb"></a>则时夭命。<a id="a-Kc"></a>鱼鳖所食。<a id="a-Kd"></a>入市中者。<a id="a-Ke"></a>在于众人而自终没。<a id="a-Kf"></a>于是世尊睹之如斯。<a id="a-Kg"></a>谓此四人暗昧不达。<a id="a-Kh"></a>欲舍宿对三毒不除。<a id="a-Ki"></a>不至三达无极之慧。<a id="a-Kj"></a>古今以来谁脱此患。<a id="a-Kk"></a>佛则颂曰。</p>
  <p id="aKl">虽欲藏在空　　善处大海中</p>
  <p id="aKm">假使入诸山　　而欲自翳形</p>
  <p id="aKn">欲求不死地　　未曾可获定</p>
  <p id="aKo">是故精进学　　无身乃为宁</p>
  <p id="aKp">佛告诸比丘。<a id="a-Kq"></a>世有四事不可获致。<a id="a-Kr"></a>何等为四。<a id="a-Ks"></a>一曰年幼颜色炜烨发黑齿白。<a id="a-Kt"></a>形貌光泽。<a id="a-Ku"></a>气力坚强。<a id="a-Kv"></a>行步举止。<a id="a-Kw"></a>出入自游。<a id="a-Kx"></a>上车乘马。<a id="a-Ky"></a>众人瞻戴。<a id="a-Kz"></a>莫不爱敬。<a id="a-L0"></a>一旦忽耄。<a id="a-L1"></a>头白齿落。<a id="a-L2"></a>面皱皮缓。<a id="a-L3"></a>体重拄杖。<a id="a-L4"></a>短气呻吟。<a id="a-L5"></a>欲使常少不至老者。<a id="a-L6"></a>终不可得。</p>
  <p id="aL7">二谓身体强健骨髓实盛行步无双。<a id="a-L8"></a>饮食自恣。<a id="a-L9"></a>庄饰头首。<a id="a-LA"></a>谓为无比。<a id="a-LB"></a>张弓捻矢。<a id="a-LC"></a>把执兵杖。<a id="a-LD"></a>有所危害。<a id="a-LE"></a>不省曲直。<a id="a-LF"></a>骂詈冲口。<a id="a-LG"></a>谓为豪强。<a id="a-LH"></a>自计吾我。<a id="a-LI"></a>无有衰耗。<a id="a-LJ"></a>疾病卒至。<a id="a-LK"></a>伏之着床。<a id="a-LL"></a>不能动摇。<a id="a-LM"></a>身痛如榜。<a id="a-LN"></a>耳鼻口目。<a id="a-LO"></a>不闻声香美味细滑。<a id="a-LP"></a>坐起须人污露自出。<a id="a-LQ"></a>身卧其上。<a id="a-LR"></a>众患难喻。<a id="a-LS"></a>假使欲免常安无病。<a id="a-LT"></a>终不可得。</p>
  <p id="aLU">三谓欲求长寿。<a id="a-LV"></a>在世无极。<a id="a-LW"></a>得免于病死。<a id="a-LX"></a>命既甚短。<a id="a-LY"></a>怀万岁虑。<a id="a-LZ"></a>寿少忧多。<a id="a-La"></a>不察非常。<a id="a-Lb"></a>五欲自恣。<a id="a-Lc"></a>放心逸意。<a id="a-Ld"></a>杀盗淫乱。<a id="a-Le"></a>两舌恶口。<a id="a-Lf"></a>妄言绮语。<a id="a-Lg"></a>贪嫉邪见。<a id="a-Lh"></a>不孝父母。<a id="a-Li"></a>不顺师友。<a id="a-Lj"></a>轻易尊长。<a id="a-Lk"></a>反逆无道。<a id="a-Ll"></a>悕望豪富。<a id="a-Lm"></a>谓可永存。<a id="a-Ln"></a>讥谤圣道。<a id="a-Lo"></a>以邪无双。<a id="a-Lp"></a>嘘天独步。<a id="a-Lq"></a>慕于世荣。<a id="a-Lr"></a>不识天地表里所由。<a id="a-Ls"></a>不别四大因缘合成。<a id="a-Lt"></a>犹如幻师。<a id="a-Lu"></a>不了古今所兴之世。<a id="a-Lv"></a>不受化导。<a id="a-Lw"></a>不知生所从来死之所归。<a id="a-Lx"></a>心存天地。<a id="a-Ly"></a>谓是吾许。<a id="a-Lz"></a>非常对至。<a id="a-M0"></a>如风吹云。<a id="a-M1"></a>冀念长生。<a id="a-M2"></a>命忽然终。<a id="a-M3"></a>不得自在。<a id="a-M4"></a>欲使不尔。<a id="a-M5"></a>终不可得也。</p>
  <p id="aM6">四谓父母兄弟室家亲族。<a id="a-M7"></a>朋友知识。<a id="a-M8"></a>恩爱荣乐。<a id="a-M9"></a>财物富贵。<a id="a-MA"></a>官爵俸禄。<a id="a-MB"></a>骑乘游观。<a id="a-MC"></a>妻妾子息。<a id="a-MD"></a>以自骄恣。<a id="a-ME"></a>饮食快意。<a id="a-MF"></a>儿客仆使。<a id="a-MG"></a>趋行绮视。<a id="a-MH"></a>顾影而步。<a id="a-MI"></a>轻蔑众人。<a id="a-MJ"></a>计己无双。<a id="a-MK"></a>奴客庸骂。<a id="a-ML"></a>兽类畜生。<a id="a-MM"></a>出入自在。<a id="a-MN"></a>无有期度。<a id="a-MO"></a>不察前后。<a id="a-MP"></a>谓其眷属。<a id="a-MQ"></a>从使之众。<a id="a-MR"></a>意可常得。<a id="a-MS"></a>宿对卒至。<a id="a-MT"></a>如汤消雪。<a id="a-MU"></a>心乃怀惧。<a id="a-MV"></a>请求济患。<a id="a-MW"></a>安得如愿。<a id="a-MX"></a>呼噏命断。<a id="a-MY"></a>魂神独逝。<a id="a-MZ"></a>父母兄弟。<a id="a-Ma"></a>妻子亲族。<a id="a-Mb"></a>朋友知识。<a id="a-Mc"></a>恩爱眷属。<a id="a-Md"></a>皆自独留。<a id="a-Me"></a>官爵财物。<a id="a-Mf"></a>仆从各散。<a id="a-Mg"></a>驰走如星。<a id="a-Mh"></a>欲求不死。<a id="a-Mi"></a>终不可得也。</p>
  <p id="aMj">佛告比丘。<a id="a-Mk"></a>古今以来。<a id="a-Ml"></a>天地成立。<a id="a-Mm"></a>无免此苦。<a id="a-Mn"></a>四难之患。<a id="a-Mo"></a>以斯四苦。<a id="a-Mp"></a>佛兴于世。</p>
  <p data-pb></p>
  <h2 id="aMq">不定部第九</h2>
  <p id="aMr">如十住毗婆沙论云。<a id="a-Ms"></a>善知不定法者。<a id="a-Mt"></a>诸法未生。<a id="a-Mu"></a>未可分别。<a id="a-Mv"></a>如佛分别业经中说。<a id="a-Mw"></a>佛告阿难。<a id="a-Mx"></a>有人身行善业。<a id="a-My"></a>口行善业。<a id="a-Mz"></a>意行善业。<a id="a-N0"></a>是人命终而堕地狱。<a id="a-N1"></a>有人身行恶业。<a id="a-N2"></a>口行恶业。<a id="a-N3"></a>意行恶业。<a id="a-N4"></a>是人命终而生天上。<a id="a-N5"></a>阿难白佛言。<a id="a-N6"></a>何故如是。<a id="a-N7"></a>佛言。<a id="a-N8"></a>是人先世罪福因缘已熟。<a id="a-N9"></a>今世罪福因缘未熟。<a id="a-NA"></a>或临命终。<a id="a-NB"></a>正见邪见。<a id="a-NC"></a>善恶心起。<a id="a-ND"></a>垂终之心。<a id="a-NE"></a>其力大故。</p>
  <p id="aNF">又增一阿含经云。<a id="a-NG"></a>尔时世尊告诸比丘。<a id="a-NH"></a>今有四人出现于世。<a id="a-NI"></a>云何为四。<a id="a-NJ"></a>或有人先苦而后乐。<a id="a-NK"></a>或有人先乐而后苦。<a id="a-NL"></a>或有人先苦而后苦。<a id="a-NM"></a>或有人先乐而后乐。<a id="a-NN"></a>云何有人先苦而后乐。<a id="a-NO"></a>或有人生卑贱家。<a id="a-NP"></a>衣食不充。<a id="a-NQ"></a>然无邪见。<a id="a-NR"></a>以知昔日施德之报感得富贵之家。<a id="a-NS"></a>不作施德常值贫贱无有衣食。<a id="a-NT"></a>便向忏悔改往所作。<a id="a-NU"></a>所有遗余与人等分。<a id="a-NV"></a>若生人中多财饶宝无所乏短。<a id="a-NW"></a>是谓此人先苦后乐。<a id="a-NX"></a>何等人先乐而后苦。<a id="a-NY"></a>或有人生豪族家衣食充足。<a id="a-NZ"></a>然彼人常怀邪见。<a id="a-Na"></a>与边见共相应。<a id="a-Nb"></a>后生地狱中。<a id="a-Nc"></a>若得作人在贫穷家。<a id="a-Nd"></a>无有衣食。<a id="a-Ne"></a>是谓此人先乐后苦。<a id="a-Nf"></a>何等人先苦而后苦。<a id="a-Ng"></a>或有人先生贫贱家。<a id="a-Nh"></a>衣食不充。<a id="a-Ni"></a>然怀邪见。<a id="a-Nj"></a>与边见共相应。<a id="a-Nk"></a>后生地狱。<a id="a-Nl"></a>若生人中极为贫贱。<a id="a-Nm"></a>衣食不充。<a id="a-Nn"></a>是谓先苦而后苦。<a id="a-No"></a>何等人先乐而后乐。<a id="a-Np"></a>或有人先生富贵家。<a id="a-Nq"></a>多财饶宝。<a id="a-Nr"></a>敬重三尊。<a id="a-Ns"></a>常行惠施。<a id="a-Nt"></a>后生人天。<a id="a-Nu"></a>常受富贵。<a id="a-Nv"></a>多饶财宝。<a id="a-Nw"></a>是谓此人先乐而后乐。<a id="a-Nx"></a>尔时佛告比丘曰。<a id="a-Ny"></a>或有众生先苦后乐。<a id="a-Nz"></a>或有先乐后苦。<a id="a-O0"></a>或先苦后亦苦。<a id="a-O1"></a>或有先乐后亦乐。<a id="a-O2"></a>若人寿百岁。<a id="a-O3"></a>正可十十耳。<a id="a-O4"></a>或百岁之中作诸功德。<a id="a-O5"></a>或百岁之中造诸恶业。<a id="a-O6"></a>彼于异时。<a id="a-O7"></a>或冬受乐夏受苦。<a id="a-O8"></a>或少时作福长时作罪。<a id="a-O9"></a>后生之时。<a id="a-OA"></a>少时受福。<a id="a-OB"></a>长时受罪。<a id="a-OC"></a>若复少时作罪长时作福。<a id="a-OD"></a>后生之时。<a id="a-OE"></a>少时受罪。<a id="a-OF"></a>长时受乐。<a id="a-OG"></a>或少时作罪长复作罪。<a id="a-OH"></a>彼人后生之时。<a id="a-OI"></a>先苦后亦苦。<a id="a-OJ"></a>若复少时作福长复作福。<a id="a-OK"></a>彼于后生之时。<a id="a-OL"></a>先乐后亦乐。</p>
  <p id="aOM">尔时世尊告诸比丘。<a id="a-ON"></a>有四人出现于世。<a id="a-OO"></a>云何为四。<a id="a-OP"></a>或有人身乐心不乐。<a id="a-OQ"></a>或有人心乐身不乐。<a id="a-OR"></a>或有人身心俱乐。<a id="a-OS"></a>或有人身心俱不乐。<a id="a-OT"></a>何等人身乐心不乐。<a id="a-OU"></a>是作福凡夫人。<a id="a-OV"></a>于四事供养。<a id="a-OW"></a>衣被饮食卧具医药。<a id="a-OX"></a>无所乏短。<a id="a-OY"></a>但不免三恶道苦。<a id="a-OZ"></a>是谓身乐心不乐。<a id="a-Oa"></a>何等人心乐身不乐。<a id="a-Ob"></a>所谓阿罗汉不作功德。<a id="a-Oc"></a>于四事供养之中不能自办。<a id="a-Od"></a>但免三恶道苦。<a id="a-Oe"></a>是谓心乐身不乐。<a id="a-Of"></a>何等人身心俱不乐。<a id="a-Og"></a>所谓凡夫之人。<a id="a-Oh"></a>不作功德。<a id="a-Oi"></a>不得四事供养。<a id="a-Oj"></a>复不免三恶道苦。<a id="a-Ok"></a>是谓身心俱不乐。<a id="a-Ol"></a>何等人身心俱乐。<a id="a-Om"></a>所谓作功德阿罗汉。<a id="a-On"></a>四事供养无所乏短。<a id="a-Oo"></a>复免三恶道苦。<a id="a-Op"></a>是谓身心俱乐。</p>
  <p data-pb></p>
  <h2 id="aOq">善报部第十</h2>
  <p id="aOr">如弥勒菩萨所问经论云。<a id="a-Os"></a>问云何布施果报。<a id="a-Ot"></a>答曰。<a id="a-Ou"></a>略说布施有一种果。<a id="a-Ov"></a>所谓受用果。<a id="a-Ow"></a>受用果复有二种果。<a id="a-Ox"></a>所谓现在受果。<a id="a-Oy"></a>未来受果。<a id="a-Oz"></a>复有三种果。<a id="a-P0"></a>即此二种复加般若。<a id="a-P1"></a>复有四种果。<a id="a-P2"></a>何谓四种。<a id="a-P3"></a>一有果而无用。<a id="a-P4"></a>二有用而无果。<a id="a-P5"></a>三有果亦有用。<a id="a-P6"></a>四无果亦无用。<a id="a-P7"></a>初有果而无用者。<a id="a-P8"></a>谓不至心施。<a id="a-P9"></a>不自手施。<a id="a-PA"></a>轻心布施。<a id="a-PB"></a>彼如是施。<a id="a-PC"></a>虽得无量种种果报。<a id="a-PD"></a>而不能受用。<a id="a-PE"></a>如舍卫天主虽得无量种种珍宝而不能受用。<a id="a-PF"></a>二有用而无果者。<a id="a-PG"></a>谓自不施。<a id="a-PH"></a>见他行施起随喜心。<a id="a-PI"></a>以是义故。<a id="a-PJ"></a>虽得受用而自无果。<a id="a-PK"></a>如天子物一切沙门婆罗门等虽得衣食及以受用而自无果。<a id="a-PL"></a>又如转轮圣王四兵。<a id="a-PM"></a>虽得衣食而不得果。<a id="a-PN"></a>三有果亦有用者。<a id="a-PO"></a>谓至心施。<a id="a-PP"></a>不轻心施。<a id="a-PQ"></a>如树提伽诸长者等。<a id="a-PR"></a>四无果亦无用者。<a id="a-PS"></a>谓布施已用即灭尽。<a id="a-PT"></a>或为出世圣道障故。<a id="a-PU"></a>犹如远离烦恼圣人。<a id="a-PV"></a>复有五种果。<a id="a-PW"></a>谓得命色力乐辩等。<a id="a-PX"></a>因命得命。<a id="a-PY"></a>是故施食即得施命。<a id="a-PZ"></a>以是因缘后得长命。<a id="a-Pa"></a>如是施色施力施乐施辩才等。<a id="a-Pb"></a>皆亦如是。</p>
  <p id="aPc">复有五种胜果。<a id="a-Pd"></a>所谓施与父母病人法师菩萨得胜果报。<a id="a-Pe"></a>父母恩养生长身命。<a id="a-Pf"></a>是故施者。<a id="a-Pg"></a>得胜果报。<a id="a-Ph"></a>又病人者。<a id="a-Pi"></a>孤独可愍。<a id="a-Pj"></a>以是义故。<a id="a-Pk"></a>起慈悲心。<a id="a-Pl"></a>施病人者。<a id="a-Pm"></a>得胜果报。<a id="a-Pn"></a>又说法者。<a id="a-Po"></a>能生法身。<a id="a-Pp"></a>增长法身。<a id="a-Pq"></a>永导善恶。<a id="a-Pr"></a>平正非平正。<a id="a-Ps"></a>颠倒非颠倒。<a id="a-Pt"></a>是故施者。<a id="a-Pu"></a>得胜果报。<a id="a-Pv"></a>又诸菩萨悉能摄取利益众生。<a id="a-Pw"></a>起慈悲心以摄取三宝不断绝因。<a id="a-Px"></a>以是义故。<a id="a-Py"></a>施菩萨者。<a id="a-Pz"></a>得胜果报(以菩萨发心勇猛悲愿力大不同余福其心陜劣也)</p>
  <p id="aQ0">又增一阿含经云。<a id="a-Q1"></a>世尊告诸比丘。<a id="a-Q2"></a>今当说四梵之福。<a id="a-Q3"></a>云何为四。<a id="a-Q4"></a>一若有信善男子善女人。<a id="a-Q5"></a>未曾起偷婆处。<a id="a-Q6"></a>于中能起。<a id="a-Q7"></a>第二补治故寺。<a id="a-Q8"></a>第三和合圣众。<a id="a-Q9"></a>第四若多萨阿竭初转法轮时。<a id="a-QA"></a>诸天世人劝请转法轮。<a id="a-QB"></a>是谓四种受梵之福。<a id="a-QC"></a>比丘白世尊曰。<a id="a-QD"></a>梵天之福竟为多少。<a id="a-QE"></a>世尊告曰。<a id="a-QF"></a>阎浮里地。<a id="a-QG"></a>其中众生所有功德。<a id="a-QH"></a>正与一轮王功德等。<a id="a-QI"></a>阎浮地人及一轮王之德。<a id="a-QJ"></a>与瞿耶尼一人功德等。<a id="a-QK"></a>其阎浮里地及瞿耶尼二方之福。<a id="a-QL"></a>故不如彼弗于逮一人之福。<a id="a-QM"></a>其三方人福。<a id="a-QN"></a>不如郁单越一人之福。<a id="a-QO"></a>其四天下人福。<a id="a-QP"></a>不如四天王之福。<a id="a-QQ"></a>乃至四天下人福。<a id="a-QR"></a>及六欲天福。<a id="a-QS"></a>不如一梵天王之福。<a id="a-QT"></a>若有善男子善女人求其福者。<a id="a-QU"></a>此是其量也。</p>
  <p id="aQV">又中阿含经云。<a id="a-QW"></a>尔时世尊告诸比丘。<a id="a-QX"></a>若能受持七种法者。<a id="a-QY"></a>得生帝释处。<a id="a-QZ"></a>即说偈言。</p>
  <p id="aQa">供养于父母　　及家之尊长</p>
  <p id="aQb">柔和恭逊辞　　离粗言两舌</p>
  <p id="aQc">调伏悭吝心　　常修真实语</p>
  <p id="aQd">彼三十三天　　见行七法者</p>
  <p id="aQe">咸各作是言　　当来生此天</p>
  <p id="aQf">又杂宝藏经偈。</p>
  <p id="aQg">福业如果熟　　不以神祀得</p>
  <p id="aQh">人乘持戒车　　后生至天上</p>
  <p id="aQi">定知如灯灭　　得至于无为</p>
  <p id="aQj">一切由行得　　求天何所为</p>
 </body>
</html>