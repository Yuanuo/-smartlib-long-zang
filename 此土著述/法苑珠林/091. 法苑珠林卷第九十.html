<!doctype html>
<html id="z3IBWki1Rp" data-ver="1380">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第九十</h1>
  <h2 id="a2">破戒篇第八十八(此有二部)</h2>
  <h2 id="a3">述意部第一</h2>
  <p id="a4">惟兹戒德本愿深重。<a id="a-5"></a>救生利物。<a id="a-6"></a>称斯为最。<a id="a-7"></a>是以受之甚易。<a id="a-8"></a>持之稍难。<a id="a-9"></a>若非精玩护持。<a id="a-A"></a>大果何容得证。<a id="a-B"></a>恐差之毫牦。<a id="a-C"></a>失之千里。<a id="a-D"></a>若其小过覆藏。<a id="a-E"></a>则为难灭大罪。<a id="a-F"></a>发露更是可原。<a id="a-G"></a>故知有过须悔得入七众。<a id="a-H"></a>守愚不忏长弃三涂。<a id="a-I"></a>所以比之一章通明道俗持犯损益。<a id="a-J"></a>若是居家白衣。<a id="a-K"></a>曾有微信受得戒者。<a id="a-L"></a>不胜名利。<a id="a-M"></a>失意有违。<a id="a-N"></a>故此兼明。<a id="a-O"></a>若是悠悠白衣。<a id="a-P"></a>业识风驰昏沉财色。<a id="a-Q"></a>好贪名利。<a id="a-R"></a>乐着五欲。<a id="a-S"></a>不信佛法者。<a id="a-T"></a>此定罪人非此所明。<a id="a-U"></a>今时述者。<a id="a-V"></a>出家僧尼及优婆塞等。<a id="a-W"></a>恐乖佛教虚染名利。<a id="a-X"></a>故今偏说。<a id="a-Y"></a>若是上品白衣。<a id="a-Z"></a>见佛呵责出家人罪。<a id="a-a"></a>即自劝励。<a id="a-b"></a>省己不为。<a id="a-c"></a>出家清虚高慕玄轨。<a id="a-d"></a>尚有失意乖违被佛诘责。<a id="a-e"></a>我等白衣无惭无愧。<a id="a-f"></a>公然造罪。<a id="a-g"></a>昼夜匪懈。<a id="a-h"></a>未曾耻改。<a id="a-i"></a>所以如来弃舍我等。<a id="a-j"></a>不蒙教诲。<a id="a-k"></a>即自改过息意不犯。<a id="a-l"></a>譬如智人先诫己身。<a id="a-m"></a>他人见责亦自改悔。<a id="a-n"></a>故书云。<a id="a-o"></a>见贤思齐。<a id="a-p"></a>见不贤而内自省。<a id="a-q"></a>若是下品凡愚无识之人。<a id="a-r"></a>见佛呵责犯过众僧。<a id="a-s"></a>唯加轻笑退败善心。<a id="a-t"></a>不自思忖愚戆之甚剧于畜生。<a id="a-u"></a>亦如醉人坠卧粪坑呕吐狼藉屎尿污身。<a id="a-v"></a>仰视岸人却呵不正。<a id="a-w"></a>此亦如是。<a id="a-x"></a>是故如来虽欲救拔无其出路。<a id="a-y"></a>故经云。<a id="a-z"></a>譬如有人堕在粪坑。<a id="a-10"></a>全身没入无发可拔。<a id="a-11"></a>知何欲救也。</p>
  <p data-pb></p>
  <h2 id="a12">引证部第二</h2>
  <p id="a13">如大品经云。<a id="a-14"></a>佛告诸比丘。<a id="a-15"></a>我若不持戒者。<a id="a-16"></a>当堕三恶道中。<a id="a-17"></a>尚不得下贱人身。<a id="a-18"></a>况能成就众生净佛国土。<a id="a-19"></a>具一切种智。<a id="a-1A"></a>又萨遮尼揵经云。<a id="a-1B"></a>若不持戒。<a id="a-1C"></a>乃至不得疥癞野干身。<a id="a-1D"></a>何况当得功德之身。</p>
  <p id="a1E">又梵网经云。<a id="a-1F"></a>若佛子。<a id="a-1G"></a>信心出家受佛禁戒。<a id="a-1H"></a>故起心毁犯圣戒者。<a id="a-1I"></a>不得受一切檀越供养。<a id="a-1J"></a>亦不得饮住国王水土。<a id="a-1K"></a>五千大鬼常遮其前。<a id="a-1L"></a>鬼言大贼。<a id="a-1M"></a>入僧坊城邑宅中。<a id="a-1N"></a>鬼复扫其脚迹。<a id="a-1O"></a>一切世人骂言佛法中贼。<a id="a-1P"></a>一切众生眼不欲见犯戒之人。<a id="a-1Q"></a>畜生无异。<a id="a-1R"></a>木头无异。</p>
  <p id="a1S">又宝梁经云。<a id="a-1T"></a>若破戒比丘。<a id="a-1U"></a>受持戒者礼敬供养。<a id="a-1V"></a>不自知恶得八轻法。<a id="a-1W"></a>何等为八。<a id="a-1X"></a>一作愚痴。<a id="a-1Y"></a>二口喑哑。<a id="a-1Z"></a>三受身矬陋。<a id="a-1a"></a>四颜貌丑恶其面侧捩见者嗤笑。<a id="a-1b"></a>五转受女身作贫穷婢使。<a id="a-1c"></a>六其形羸瘦夭损寿命。<a id="a-1d"></a>七人所不敬常有恶名。<a id="a-1e"></a>八不值佛世。</p>
  <p id="a1f">佛言。<a id="a-1g"></a>若有非沙门自言是沙门。<a id="a-1h"></a>非梵行自言梵行。<a id="a-1i"></a>于此大地乃至无有洟唾处。<a id="a-1j"></a>况举足下足去来屈申。<a id="a-1k"></a>何以故。<a id="a-1l"></a>过去大王持此大地。<a id="a-1m"></a>施与持戒有德行者。<a id="a-1n"></a>令修行中道。<a id="a-1o"></a>是破戒比丘一切信施不及此人。<a id="a-1p"></a>况僧房舍之处。<a id="a-1q"></a>衣钵卧具医药信施所不应受。<a id="a-1r"></a>若有破戒比丘。<a id="a-1s"></a>如分一毛以为百分。<a id="a-1t"></a>若有恶比丘受人信施如一毛分。<a id="a-1u"></a>随所受毛分即损施主。</p>
  <p id="a1v">譬如师子兽王若有死已无有能得食其肉者。<a id="a-1w"></a>师子身中自生诸虫还食其肉。<a id="a-1x"></a>于我法中出家诸恶比丘。<a id="a-1y"></a>贪惜利养为贪所覆。<a id="a-1z"></a>不识恶法能坏我法。<a id="a-20"></a>当知是恶比丘成就四法。<a id="a-21"></a>一不敬佛。<a id="a-22"></a>二不敬法。<a id="a-23"></a>三不敬僧。<a id="a-24"></a>四不敬戒。<a id="a-25"></a>尔时世尊。<a id="a-26"></a>而说偈言。</p>
  <p id="a27">心求利养　　口言知足　　邪命求利</p>
  <p id="a28">常无快乐　　其心多奸　　欺诳一切</p>
  <p id="a29">如此之心　　都不清净　　诸天神龙</p>
  <p id="a2A">有天眼者　　诸佛世尊　　咸共知之</p>
  <p id="a2B">佛告迦葉。<a id="a-2C"></a>云何旃陀罗沙门。<a id="a-2D"></a>迦葉譬如旃陀罗常于冢间行求死尸无有慈悲视于众生。<a id="a-2E"></a>得见死尸心大喜悦。<a id="a-2F"></a>如是沙门旃陀罗。<a id="a-2G"></a>常无慈心至施主家行不善心。<a id="a-2H"></a>所求得已生贵重心。<a id="a-2I"></a>从施主家受利养已。<a id="a-2J"></a>不教佛法亲近在家。<a id="a-2K"></a>亦无慈心常求利养。<a id="a-2L"></a>是名沙门旃陀罗。<a id="a-2M"></a>如是旃陀罗。<a id="a-2N"></a>为一切人之所舍离。<a id="a-2O"></a>如旃陀罗所至之处不到善处。<a id="a-2P"></a>何以故。<a id="a-2Q"></a>自行恶法故。<a id="a-2R"></a>如是沙门旃陀罗所至之处。<a id="a-2S"></a>亦不到善道多作恶业。<a id="a-2T"></a>无遮恶道法故。<a id="a-2U"></a>譬如败种终不生牙。<a id="a-2V"></a>如是败坏沙门。<a id="a-2W"></a>虽在佛法不生善根。<a id="a-2X"></a>不得沙门果。</p>
  <p id="a2Y">又涅槃经云。<a id="a-2Z"></a>犹如大海不宿死尸。<a id="a-2a"></a>如鸳鸯鸟不住圊厕。<a id="a-2b"></a>释提桓因不与鬼住。<a id="a-2c"></a>鸠翅罗鸟不栖枯树。<a id="a-2d"></a>破戒之人亦复如是。</p>
  <p id="a2e">又迦葉经云。<a id="a-2f"></a>佛告迦葉。<a id="a-2g"></a>于正法中得出家者。<a id="a-2h"></a>应作是念。<a id="a-2i"></a>十方世界现在诸佛悉知我心。<a id="a-2j"></a>莫于佛法作沙门贼。<a id="a-2k"></a>迦葉。<a id="a-2l"></a>云何名沙门贼。<a id="a-2m"></a>沙门贼有四种。<a id="a-2n"></a>何等为四。<a id="a-2o"></a>迦葉。<a id="a-2p"></a>若有比丘整理法服似像比丘。<a id="a-2q"></a>而破禁戒作不善法。<a id="a-2r"></a>是名第一沙门之贼。<a id="a-2s"></a>二者于日暮后。<a id="a-2t"></a>其心思惟不善之法。<a id="a-2u"></a>是名第二沙门之贼。<a id="a-2v"></a>三者未得圣果。<a id="a-2w"></a>自知凡夫。<a id="a-2x"></a>为利养故自称我得阿罗汉果。<a id="a-2y"></a>是名第三沙门之贼。<a id="a-2z"></a>四者自赞毁他。<a id="a-30"></a>是名第四沙门之贼。<a id="a-31"></a>迦葉。<a id="a-32"></a>譬如有人具大势力。<a id="a-33"></a>于三千大千世界众生所有珍宝一切乐具。<a id="a-34"></a>刀仗加害皆悉夺取。<a id="a-35"></a>迦葉。<a id="a-36"></a>于汝意云何。<a id="a-37"></a>此人得罪宁为多不。<a id="a-38"></a>迦葉白佛言。<a id="a-39"></a>甚多世尊。<a id="a-3A"></a>佛告迦葉。<a id="a-3B"></a>若有凡夫未得圣果。<a id="a-3C"></a>为利养故自称我得须陀洹果。<a id="a-3D"></a>若受一食。<a id="a-3E"></a>罪多于彼。<a id="a-3F"></a>我观沙门法中更无有罪重于妄称得圣果者。<a id="a-3G"></a>佛告迦葉。<a id="a-3H"></a>出家之人微细烦恼复有四种。<a id="a-3I"></a>何等为四。<a id="a-3J"></a>一见他得利心生嫉妒。<a id="a-3K"></a>二闻经禁戒而返毁犯。<a id="a-3L"></a>三违反佛语覆藏不悔。<a id="a-3M"></a>四自知犯戒受他信施。<a id="a-3N"></a>出家之人具此烦恼。<a id="a-3O"></a>如负重担入于地狱。<a id="a-3P"></a>迦葉。<a id="a-3Q"></a>出家之人有四放逸入于地狱。<a id="a-3R"></a>何等为四。<a id="a-3S"></a>一多闻放逸。<a id="a-3T"></a>自恃多闻而生放逸。<a id="a-3U"></a>二利养放逸。<a id="a-3V"></a>得利养故而生放逸。<a id="a-3W"></a>三亲友放逸。<a id="a-3X"></a>依恃亲友而生放逸。<a id="a-3Y"></a>四头陀放逸。<a id="a-3Z"></a>自恃头陀自高毁人。<a id="a-3a"></a>是名四种放逸堕于地狱。</p>
  <p id="a3b">尔时摩诃迦葉白佛言。<a id="a-3c"></a>世尊。<a id="a-3d"></a>当来未世后五百岁。<a id="a-3e"></a>有相似沙门。<a id="a-3f"></a>身披袈裟毁灭如来无量阿僧祇劫所集阿耨菩提。<a id="a-3g"></a>佛告迦葉。<a id="a-3h"></a>汝莫问此。<a id="a-3i"></a>何以故。<a id="a-3j"></a>彼愚痴人。<a id="a-3k"></a>实有过恶。<a id="a-3l"></a>一切魔事皆悉信受。<a id="a-3m"></a>如来不说彼人得道。<a id="a-3n"></a>假使千佛出兴于世。<a id="a-3o"></a>种种神通说法教化。<a id="a-3p"></a>于彼恶欲不可令息。<a id="a-3q"></a>迦葉白佛言。<a id="a-3r"></a>世尊。<a id="a-3s"></a>我宁顶戴四天下一切众生山河聚落。<a id="a-3t"></a>满于一劫。<a id="a-3u"></a>若减一劫。<a id="a-3v"></a>不能闻彼愚痴众生不信之音。<a id="a-3w"></a>世尊。<a id="a-3x"></a>我宁坐于一胡麻上。<a id="a-3y"></a>满于一劫。<a id="a-3z"></a>若减一劫。<a id="a-40"></a>不能闻彼不信痴人破戒之音。<a id="a-41"></a>世尊。<a id="a-42"></a>我宁在于大劫火中若行若立若坐若卧百千亿岁。<a id="a-43"></a>不能闻彼不信痴人破戒之音。<a id="a-44"></a>世尊。<a id="a-45"></a>我宁受于一切众生嗔恚骂辱挝打加害。<a id="a-46"></a>不能闻彼不信痴人偷法大贼毁禁之声。</p>
  <p id="a47">又壮严论偈云。</p>
  <p id="a48">诈伪谄佞者　　心住利养中</p>
  <p id="a49">由食利养故　　不乐闲静处</p>
  <p id="a4A">心常缘利养　　昼夜不休息</p>
  <p id="a4B">彼处有衣食　　某是我亲友</p>
  <p id="a4C">必来请命我　　心意多攀缘</p>
  <p id="a4D">败坏寂静心　　不乐空闲处</p>
  <p id="a4E">常乐在人间　　由利毁败故</p>
  <p id="a4F">坠堕三恶道　　障于出世道</p>
  <p id="a4G">以此文证。<a id="a-4H"></a>愚人背道专求名利。<a id="a-4I"></a>唯成恶业。<a id="a-4J"></a>常顺生死每处暗冥。<a id="a-4K"></a>若闻禁戒广学多闻。<a id="a-4L"></a>即言我是下根凡愚。<a id="a-4M"></a>自非大圣何能具依若闻王课种种苦使勒同俗役。<a id="a-4N"></a>便言我是出家净行沙门。<a id="a-4O"></a>高于人天重逾金玉。<a id="a-4P"></a>岂预斯事。<a id="a-4Q"></a>故佛藏经云。<a id="a-4R"></a>譬如蝙蝠欲捕鸟时则入穴为鼠。<a id="a-4S"></a>欲捕鼠时则飞空为鸟。<a id="a-4T"></a>而实无有大鸟之用。<a id="a-4U"></a>其身臭秽但乐暗冥。<a id="a-4V"></a>舍利弗。<a id="a-4W"></a>破戒比丘亦复如是。<a id="a-4X"></a>既不入于布萨自恣。<a id="a-4Y"></a>亦不入王者使役。<a id="a-4Z"></a>不名白衣。<a id="a-4a"></a>不名出家。<a id="a-4b"></a>如烧尸残木不复中用。</p>
  <p id="a4c">又成实论云。<a id="a-4d"></a>不为修善故食则唐养怨贼。<a id="a-4e"></a>亦坏施主福损人供养。<a id="a-4f"></a>如是不应食人之食。</p>
  <p id="a4g">又佛藏经云。<a id="a-4h"></a>得出家已自称沙门。<a id="a-4i"></a>不能堪受如实佛化。<a id="a-4j"></a>于此法中不能修心。<a id="a-4k"></a>不得滋味。<a id="a-4l"></a>振手而去。<a id="a-4m"></a>堕在恶道。<a id="a-4n"></a>犹如肫子舍床褥去。<a id="a-4o"></a>破戒比丘当于百千万亿劫数割截身肉以偿施主。<a id="a-4p"></a>若生畜生身常负重。<a id="a-4q"></a>所以者何。<a id="a-4r"></a>如析一发为千亿分。<a id="a-4s"></a>破戒比丘尚不能消一分供养。<a id="a-4t"></a>况能消他衣服饮食卧具医药。<a id="a-4u"></a>如是等人。<a id="a-4v"></a>于我法中出家求道而得重罪。<a id="a-4w"></a>舍利弗。<a id="a-4x"></a>如是之人。<a id="a-4y"></a>于我法中为是逆贼。<a id="a-4z"></a>为是法贼。<a id="a-50"></a>为是欺诳诈伪之人。<a id="a-51"></a>但求活命贪重衣食。<a id="a-52"></a>是则名为世乐奴仆。</p>
  <p id="a53">又增一阿含经云。<a id="a-54"></a>或有人得供养衣被饮食床褥卧具病瘦医药。<a id="a-55"></a>彼得已便自食啖。<a id="a-56"></a>不起染着之心。<a id="a-57"></a>亦无有欲意。<a id="a-58"></a>不起诸想。<a id="a-59"></a>都无此念。<a id="a-5A"></a>自知出要之法。<a id="a-5B"></a>设使不得利养。<a id="a-5C"></a>不起乱念。<a id="a-5D"></a>心无增减。<a id="a-5E"></a>犹师子王食啖小畜。<a id="a-5F"></a>尔时彼兽王亦不作是念。<a id="a-5G"></a>此者好。<a id="a-5H"></a>此者不好。<a id="a-5I"></a>不起染着之心。<a id="a-5J"></a>亦无欲意。<a id="a-5K"></a>不起诸想。<a id="a-5L"></a>此人亦复如是。<a id="a-5M"></a>不如有人受人供养。<a id="a-5N"></a>得已便自食啖。<a id="a-5O"></a>起染着心。<a id="a-5P"></a>生爱欲意。<a id="a-5Q"></a>不知出要。<a id="a-5R"></a>设使不得常生此想念。<a id="a-5S"></a>彼人得供养已。<a id="a-5T"></a>向诸比丘而自贡高毁蔑他人。<a id="a-5U"></a>我能得利养。<a id="a-5V"></a>此诸比丘不能得之。<a id="a-5W"></a>犹如群猪中有一猪。<a id="a-5X"></a>出群已诣大粪聚。<a id="a-5Y"></a>此猪饱食屎已。<a id="a-5Z"></a>还至猪群中。<a id="a-5a"></a>便自贡高我能得此好食。<a id="a-5b"></a>诸猪不能得食。<a id="a-5c"></a>此亦如是。<a id="a-5d"></a>比丘当学师子王莫如猪也。</p>
  <p id="a5e">又智度论云。<a id="a-5f"></a>有出家人乐合汤药种谷植树等不净活命者。<a id="a-5g"></a>是名下口食。<a id="a-5h"></a>观视星宿日月风雨雷电霹雳不净活命者。<a id="a-5i"></a>是名仰口食。<a id="a-5j"></a>谄媚豪势通使四方巧言多求不净活命者。<a id="a-5k"></a>是名方口食。<a id="a-5l"></a>若学种种祝术卜算吉凶心术不正。<a id="a-5m"></a>如是等不净活命者。<a id="a-5n"></a>是名维口食。<a id="a-5o"></a>又有五种邪命。<a id="a-5p"></a>何者为五。<a id="a-5q"></a>一者为利养故诈现异相奇特。<a id="a-5r"></a>二者为利养故自说功德。<a id="a-5s"></a>三者为利养故占相吉凶广为人说。<a id="a-5t"></a>四者为利养故高声现威令人畏敬。<a id="a-5u"></a>五者为利养故称说所得供养以动人心。<a id="a-5v"></a>当知出家之人。<a id="a-5w"></a>为求利养种种邪命而活其身。<a id="a-5x"></a>皆是破戒。<a id="a-5y"></a>不免恶道也。<a id="a-5z"></a>又出家之人须常离着。<a id="a-60"></a>若偏执一处即多住着。<a id="a-61"></a>于己偏亲。<a id="a-62"></a>于他生嫉。</p>
  <p id="a63">又摩诃迦葉经云。<a id="a-64"></a>佛告弥勒。<a id="a-65"></a>当来末世后五百岁。<a id="a-66"></a>自称菩萨而行狗法。<a id="a-67"></a>譬如有狗前至他家。<a id="a-68"></a>见后狗来心生嗔恚。<a id="a-69"></a>[齒*崖][齒*柴]吠之。<a id="a-6A"></a>内心起想。<a id="a-6B"></a>谓是我家。<a id="a-6C"></a>比丘亦尔。<a id="a-6D"></a>先至他施家生己家想。<a id="a-6E"></a>既贪此想。<a id="a-6F"></a>见后比丘嗔目视之。<a id="a-6G"></a>心生嫉恚。<a id="a-6H"></a>互相诽谤。<a id="a-6I"></a>言某比丘有如是过。<a id="a-6J"></a>汝莫亲近。<a id="a-6K"></a>心生嫉妒。<a id="a-6L"></a>行饿鬼因贫穷之因。<a id="a-6M"></a>即是成论五悭之中家悭摄也。</p>
  <p id="a6N">又菩萨藏经云。<a id="a-6O"></a>复次舍利子。<a id="a-6P"></a>出家菩萨复有五法。<a id="a-6Q"></a>若成就者。<a id="a-6R"></a>不值佛世。<a id="a-6S"></a>不亲善友不具无难。<a id="a-6T"></a>失坏善根。<a id="a-6U"></a>不随安住律仪菩萨修学正法。<a id="a-6V"></a>亦不速寤无上菩提。<a id="a-6W"></a>舍利子。<a id="a-6X"></a>何等名为出家菩萨成就五法。<a id="a-6Y"></a>一者毁犯尸罗。<a id="a-6Z"></a>二者诽谤正法。<a id="a-6a"></a>三者贪著名利。<a id="a-6b"></a>四者坚执我见。<a id="a-6c"></a>五者能于他家多生悭嫉。<a id="a-6d"></a>舍利子。<a id="a-6e"></a>如是名为出家菩萨成就五法。<a id="a-6f"></a>不值佛世乃至不获无上正等菩提。<a id="a-6g"></a>舍利子。<a id="a-6h"></a>譬如饿狗慞惶沿路遇值琐骨久无肉腻。<a id="a-6i"></a>但见赤涂言是厚味。<a id="a-6j"></a>便就衔之。<a id="a-6k"></a>至多人处四衢道中。<a id="a-6l"></a>以贪味故涎流骨上。<a id="a-6m"></a>妄谓甜美。<a id="a-6n"></a>或[齒*堯]或舐。<a id="a-6o"></a>或啮或吮。<a id="a-6p"></a>欢爱缠附初无舍离。<a id="a-6q"></a>时有刹帝利婆罗门及诸长者。<a id="a-6r"></a>皆大富贵。<a id="a-6s"></a>来游此路。<a id="a-6t"></a>时此饿狗遥见彼来。<a id="a-6u"></a>心生热恼作如是念。<a id="a-6v"></a>彼来人者。<a id="a-6w"></a>将无夺我所重美味。<a id="a-6x"></a>便于是人发大嗔恚。<a id="a-6y"></a>出深毒声。<a id="a-6z"></a>恶眼邪视。<a id="a-70"></a>露现齿牙。<a id="a-71"></a>便行啮害。<a id="a-72"></a>舍利子。<a id="a-73"></a>于意云何。<a id="a-74"></a>彼来人者。<a id="a-75"></a>应为余事。<a id="a-76"></a>岂复求此无肉赤涂之骨锁耶。<a id="a-77"></a>舍利子白佛言。<a id="a-78"></a>世尊。<a id="a-79"></a>不也世尊。<a id="a-7A"></a>不也善逝。<a id="a-7B"></a>佛告舍利子。<a id="a-7C"></a>若如是者。<a id="a-7D"></a>彼悭饿狗。<a id="a-7E"></a>以何等故出深毒声现牙而吠。<a id="a-7F"></a>舍利子言。<a id="a-7G"></a>如我意解。<a id="a-7H"></a>恐彼来人贪着美膳。<a id="a-7I"></a>必能夺我甘露良味。<a id="a-7J"></a>由如是意现牙吠耳。<a id="a-7K"></a>佛告舍利子。<a id="a-7L"></a>如是如汝所言当来末世有诸比丘。<a id="a-7M"></a>于他施主勤习家悭。<a id="a-7N"></a>耽着屎尿妄加缠裹。<a id="a-7O"></a>虽值如来具足无难。<a id="a-7P"></a>而便委弃不修正检。<a id="a-7Q"></a>此之比丘。<a id="a-7R"></a>我说其行。<a id="a-7S"></a>如前痴狗。<a id="a-7T"></a>舍利子。<a id="a-7U"></a>我今出世怜愍众生。<a id="a-7V"></a>欲止息故专思此事。<a id="a-7W"></a>为如是等诸恶比丘。<a id="a-7X"></a>说此譬喻。</p>
  <p id="a7Y">复次舍利子。<a id="a-7Z"></a>是诸菩萨摩诃萨。<a id="a-7a"></a>为欲利益安乐无量众生故求于佛智。<a id="a-7b"></a>行毗梨耶波罗蜜多。<a id="a-7c"></a>彼诸菩萨摩诃萨于己身肉尚行惠施。<a id="a-7d"></a>况复规求妄想恶肉。<a id="a-7e"></a>而于他家起诸悭嫉。<a id="a-7f"></a>舍利子。<a id="a-7g"></a>彼诸比丘悭他家故。<a id="a-7h"></a>我说是人为痴丈夫。<a id="a-7i"></a>为活命者。<a id="a-7j"></a>为守财谷奴仆隶者。<a id="a-7k"></a>为重财宝玩缚者。<a id="a-7l"></a>唯于衣食所钦尚者。<a id="a-7m"></a>为求妄想贪嗜恶肉起悭嫉者。<a id="a-7n"></a>舍利子。<a id="a-7o"></a>我今更说如是正法。<a id="a-7p"></a>彼诸比丘。<a id="a-7q"></a>先至他家。<a id="a-7r"></a>不应见余比丘而生嫉妒。<a id="a-7s"></a>若有比丘违我法教。<a id="a-7t"></a>见余比丘或作是言。<a id="a-7u"></a>此施主家先为我识。<a id="a-7v"></a>汝从何来。<a id="a-7w"></a>乃在此耶。<a id="a-7x"></a>我于此家极为亲密。<a id="a-7y"></a>调谑交顾。<a id="a-7z"></a>汝从何来。<a id="a-80"></a>辄相侵夺。<a id="a-81"></a>舍利子。<a id="a-82"></a>以何等故彼悭比丘。<a id="a-83"></a>于后来者偏生嫉妒。<a id="a-84"></a>舍利子。<a id="a-85"></a>由诸施家许其衣钵饮食卧具病缘医药及供身等资生什物。<a id="a-86"></a>彼作是念。<a id="a-87"></a>恐彼施主将先许物施后来者。<a id="a-88"></a>由如是故。<a id="a-89"></a>即此比丘于施主家起三重过。<a id="a-8A"></a>一者起住处过。<a id="a-8B"></a>见余比丘。<a id="a-8C"></a>或起恨言。<a id="a-8D"></a>我于今者当离此处。<a id="a-8E"></a>二者凡所习近。<a id="a-8F"></a>当言未知应与不应。<a id="a-8G"></a>三者于不定家妄起诸过。<a id="a-8H"></a>舍利子。<a id="a-8I"></a>彼悭比丘于后来人发三恶言。<a id="a-8J"></a>一者说住处过。<a id="a-8K"></a>以诸恶事增益其家。<a id="a-8L"></a>令后比丘心不乐住。<a id="a-8M"></a>二者于后比丘所有实言反为虚说。<a id="a-8N"></a>三者诈现善相谄附是人。<a id="a-8O"></a>伺有微隙对众唤举。<a id="a-8P"></a>舍利子。<a id="a-8Q"></a>如是比丘。<a id="a-8R"></a>于他施家生悭嫉者。<a id="a-8S"></a>速灭一切所有白衣法。<a id="a-8T"></a>永尽无遗。</p>
  <p id="a8U">又迦葉经云。<a id="a-8V"></a>出家之人有四放逸入于地狱。<a id="a-8W"></a>一多闻放逸。<a id="a-8X"></a>二利养放逸。<a id="a-8Y"></a>三亲友放逸。<a id="a-8Z"></a>四头陀放逸。<a id="a-8a"></a>此四放逸之人。<a id="a-8b"></a>良由恶人入于佛法不求出世。<a id="a-8c"></a>苟贪名利以活身命。<a id="a-8d"></a>故入恶道。</p>
  <p id="a8e">又最妙胜定经云。<a id="a-8f"></a>千年之后。<a id="a-8g"></a>三百年中。<a id="a-8h"></a>浩浩乱哉。<a id="a-8i"></a>逃奴走婢亡失破国多不存活。<a id="a-8j"></a>入吾法中。<a id="a-8k"></a>犹如群贼劫夺良善。<a id="a-8l"></a>当尔之时十二部经沉没于地。<a id="a-8m"></a>不复读诵经典。<a id="a-8n"></a>设有头陀者。<a id="a-8o"></a>多不如法。<a id="a-8p"></a>常游聚落不在山林。<a id="a-8q"></a>乃至法师解说佛语。<a id="a-8r"></a>万不着一。<a id="a-8s"></a>尔时多有白衣若男若女。<a id="a-8t"></a>持戒净行呵责比丘。<a id="a-8u"></a>白衣去后共相谓言。<a id="a-8v"></a>今我解者。<a id="a-8w"></a>如佛口说。<a id="a-8x"></a>或邪言绮语无义之语。<a id="a-8y"></a>以作义语。<a id="a-8z"></a>如盲人指天上日。<a id="a-90"></a>若大若小等。</p>
  <p id="a91">又正法念经云。<a id="a-92"></a>彼恶比丘现持戒相。<a id="a-93"></a>令彼檀越心信敬已。<a id="a-94"></a>共诸朋侣数数往到彼檀越家。<a id="a-95"></a>如是比丘。<a id="a-96"></a>随己所闻少知佛法共其同侣。<a id="a-97"></a>为彼檀越说所知法。<a id="a-98"></a>如是方便欲令檀越回彼比丘所得利养而施与之。<a id="a-99"></a>如是比丘形相沙门第一大贼。<a id="a-9A"></a>到檀越家。<a id="a-9B"></a>方便劫夺他人财利及以供养。<a id="a-9C"></a>如是比丘见他财利。<a id="a-9D"></a>见他供养生贪嫉者。<a id="a-9E"></a>不曾少时眼开合顷暂作善法。<a id="a-9F"></a>彼恶比丘破戒沙门。<a id="a-9G"></a>舍离坐禅读诵等业。<a id="a-9H"></a>无一念间不摄地狱饿鬼畜生。<a id="a-9I"></a>以此文证。<a id="a-9J"></a>贪利招苦。<a id="a-9K"></a>勿现善相以求名利。<a id="a-9L"></a>故诸出家纵能持戒。<a id="a-9M"></a>勿解经义。<a id="a-9N"></a>未必断惑。<a id="a-9O"></a>由不观理不断结故。<a id="a-9P"></a>多现善相谓己过人。<a id="a-9Q"></a>设闻胜智说实无我。<a id="a-9R"></a>则不信受言非正理。<a id="a-9S"></a>因兹谤法及行道者。<a id="a-9T"></a>增长我慢死堕地狱。<a id="a-9U"></a>是故愚人纵能依戒。<a id="a-9V"></a>以无道法多起罪行。</p>
  <p id="a9W">又大宝积经云。<a id="a-9X"></a>出家之人有二种缚。<a id="a-9Y"></a>一者见缚。<a id="a-9Z"></a>二者利养缚。<a id="a-9a"></a>又有二种障法。<a id="a-9b"></a>一者亲近白衣。<a id="a-9c"></a>二者憎恶善人。<a id="a-9d"></a>又有二种痈疮。<a id="a-9e"></a>一者求见他过。<a id="a-9f"></a>二者自覆其罪。<a id="a-9g"></a>又有二种不净心。<a id="a-9h"></a>一者读诵外道经书。<a id="a-9i"></a>二者多畜诸好衣钵。</p>
  <p id="a9j">又涅槃经云。<a id="a-9k"></a>出家之人有四种恶病。<a id="a-9l"></a>是故不得四沙门果。<a id="a-9m"></a>何等四病。<a id="a-9n"></a>谓四恶欲。<a id="a-9o"></a>一为衣欲。<a id="a-9p"></a>二为食欲。<a id="a-9q"></a>三为卧具欲。<a id="a-9r"></a>四为有欲。<a id="a-9s"></a>有四良药能疗是病。<a id="a-9t"></a>一粪扫衣。<a id="a-9u"></a>能治比丘为衣恶欲。<a id="a-9v"></a>二乞食。<a id="a-9w"></a>能破比丘为食恶欲。<a id="a-9x"></a>三树下坐。<a id="a-9y"></a>能破比丘为卧具恶欲。<a id="a-9z"></a>四身心寂静。<a id="a-A0"></a>能破比丘为有恶欲。<a id="a-A1"></a>以是四药除是四病。<a id="a-A2"></a>是名圣行。<a id="a-A3"></a>如是圣行则得名为少欲知足也。</p>
  <p id="aA4">又大集经云。<a id="a-A5"></a>破戒人者。<a id="a-A6"></a>一切十方无量诸佛所不护念。<a id="a-A7"></a>虽名比丘不在僧数。<a id="a-A8"></a>何以故。<a id="a-A9"></a>入魔界故。<a id="a-AA"></a>我都不听毁戒之人受人信施如葶苈子。<a id="a-AB"></a>何以故。<a id="a-AC"></a>是人远离如来法故。<a id="a-AD"></a>又正法念经偈云。</p>
  <p id="aAE">若无读诵心　　无禅无漏尽</p>
  <p id="aAF">虽有比丘形　　如是非比丘</p>
  <p id="aAG">宁食蛇毒虫　　及以烊金等</p>
  <p id="aAH">终不破禁戒　　而食僧饮食</p>
  <p id="aAI">故大庄严经论偈云。</p>
  <p id="aAJ">若毁犯禁戒　　现世恶名闻</p>
  <p id="aAK">为人所轻贱　　命终堕恶道</p>
  <p id="aAL">又智度论说。<a id="a-AM"></a>破戒之人人所不敬。<a id="a-AN"></a>其家如冢人所不到。<a id="a-AO"></a>破戒之人失诸功德。<a id="a-AP"></a>譬如枯树人不爱乐。<a id="a-AQ"></a>破戒之人如霜莲华人不喜见。<a id="a-AR"></a>破戒之人恶心可畏。<a id="a-AS"></a>譬如罗刹。<a id="a-AT"></a>破戒比丘虽形似善人内无善法。<a id="a-AU"></a>虽复剃头染衣次第捉筹名为比丘。<a id="a-AV"></a>实非比丘。<a id="a-AW"></a>破戒之人若着法服。<a id="a-AX"></a>则是热铜铁鍱以缠其身。<a id="a-AY"></a>若持钵盂则是盛烊铜器若所啖食即是吞热铁丸饮热烊铜。<a id="a-AZ"></a>若受人供养供给。<a id="a-Aa"></a>则是地狱狱卒守人。<a id="a-Ab"></a>若入精舍。<a id="a-Ac"></a>则是入大地狱。<a id="a-Ad"></a>若坐众僧床榻。<a id="a-Ae"></a>是为坐热铁床上。<a id="a-Af"></a>破戒之人。<a id="a-Ag"></a>常怀怖惧。<a id="a-Ah"></a>如重病人常畏死至。<a id="a-Ai"></a>破戒之人死后堕恶道中。<a id="a-Aj"></a>若在铜橛地狱。<a id="a-Ak"></a>狱卒罗刹问诸罪人。<a id="a-Al"></a>汝何处来。<a id="a-Am"></a>答言。<a id="a-An"></a>我苦极闷不知来处。<a id="a-Ao"></a>但患饥渴。<a id="a-Ap"></a>若言渴者。<a id="a-Aq"></a>是时狱卒即驱逐人令坐热铜橛上。<a id="a-Ar"></a>以铁钳开口灌以烊铜。<a id="a-As"></a>若言饥者。<a id="a-At"></a>坐之铜橛。<a id="a-Au"></a>吞以铁丸。<a id="a-Av"></a>入口口焦。<a id="a-Aw"></a>入咽咽烂。<a id="a-Ax"></a>入腹腹破。<a id="a-Ay"></a>焦然五藏烂坏。<a id="a-Az"></a>直过堕地。<a id="a-B0"></a>此诸人等由宿行因缘。<a id="a-B1"></a>劫盗他财以自供口。<a id="a-B2"></a>诸出家人。<a id="a-B3"></a>或时诈病多求酥油石蜜。<a id="a-B4"></a>或无禅无戒无有智慧。<a id="a-B5"></a>而多受人施。<a id="a-B6"></a>或恶口伤人。<a id="a-B7"></a>如是等种种因缘。<a id="a-B8"></a>宿业力故。<a id="a-B9"></a>堕铜橛地狱中不可称说。<a id="a-BA"></a>行者应当一心受持戒律。<a id="a-BB"></a>又未曾有经云。<a id="a-BC"></a>有诸比丘。<a id="a-BD"></a>言行不同。<a id="a-BE"></a>心口相违。<a id="a-BF"></a>或为利养钱财饮食。<a id="a-BG"></a>或为名誉要集眷属。<a id="a-BH"></a>或有厌恶王法使役出家为道。<a id="a-BI"></a>都无有心向三脱门度三有苦。<a id="a-BJ"></a>以不净心贪受信施。<a id="a-BK"></a>不知后世弥劫受殃偿其宿债。<a id="a-BL"></a>设更修善生天。<a id="a-BM"></a>仍有余罪天中亦受。</p>
  <p id="aBN">又正法念经云。<a id="a-BO"></a>若于先世有偷盗业。<a id="a-BP"></a>尔时自见诸天女等。<a id="a-BQ"></a>夺其所著庄严之具。<a id="a-BR"></a>奉余天子等。<a id="a-BS"></a>不可具述。</p>
  <p id="aBT">又像法决疑经云。<a id="a-BU"></a>未来世中一切俗人轻贱三宝。<a id="a-BV"></a>正以比丘比丘尼不如法故。<a id="a-BW"></a>身披法服经理俗缘。<a id="a-BX"></a>或复市肆贩卖自活。<a id="a-BY"></a>或复涉路商贾求利。<a id="a-BZ"></a>或作画师经生像匠工巧之业。<a id="a-Ba"></a>或占相男女舍屋田园种种吉凶。<a id="a-Bb"></a>或饮酒醉歌舞作乐围棋六博。<a id="a-Bc"></a>或贪财求利延时岁月废忘经业。<a id="a-Bd"></a>或咒术治病假托经书修禅占事以邪活命。<a id="a-Be"></a>或行医针炙合和汤药诊脉处方男女交杂。<a id="a-Bf"></a>因斯致染败善增恶。<a id="a-Bg"></a>招俗讥谤良由于此。<a id="a-Bh"></a>夫出家之人为求解脱先须离罪。<a id="a-Bi"></a>以戒为首。<a id="a-Bj"></a>若不依戒众善不住。<a id="a-Bk"></a>如人无头诸根亦坏名为死人。<a id="a-Bl"></a>故解脱道论云。<a id="a-Bm"></a>如人无头一切诸根不能取尘。<a id="a-Bn"></a>是时名死。<a id="a-Bo"></a>如是比丘以戒为头。<a id="a-Bp"></a>若头断已失诸善法。<a id="a-Bq"></a>于佛法为死。<a id="a-Br"></a>亦如死尸大海不纳。</p>
  <p id="aBs">故四分律偈云。</p>
  <p id="aBt">譬如有死尸　　大海不容受</p>
  <p id="aBu">为疾风所飘　　弃之于岸上</p>
  <p id="aBv">又智度论偈云。</p>
  <p id="aBw">众僧大海水　　结戒为畔际</p>
  <p id="aBx">若有破戒者　　终不在僧数</p>
  <p id="aBy">又僧祇律云。<a id="a-Bz"></a>尔时比丘将一沙弥。<a id="a-C0"></a>归看亲里。<a id="a-C1"></a>路经旷野。<a id="a-C2"></a>中道有非人。<a id="a-C3"></a>化作龙。<a id="a-C4"></a>右绕沙弥以华散上。<a id="a-C5"></a>赞言。<a id="a-C6"></a>善哉。<a id="a-C7"></a>大得善利。<a id="a-C8"></a>舍家出家。<a id="a-C9"></a>不捉金银及钱。<a id="a-CA"></a>比丘到亲里家。<a id="a-CB"></a>问讯已欲还。<a id="a-CC"></a>时亲里妇语沙弥言。<a id="a-CD"></a>汝今还去。<a id="a-CE"></a>道迥多乏。<a id="a-CF"></a>可持是钱去市易所须。<a id="a-CG"></a>沙弥受取系着衣头而去。<a id="a-CH"></a>中道非人见沙弥持钱在比丘后行。<a id="a-CI"></a>复化作龙来左绕沙弥。<a id="a-CJ"></a>以土坌上。<a id="a-CK"></a>说是言。<a id="a-CL"></a>汝失善利。<a id="a-CM"></a>出家修道而捉钱行。<a id="a-CN"></a>沙弥便啼。<a id="a-CO"></a>比丘顾视问沙弥言。<a id="a-CP"></a>汝何故啼。<a id="a-CQ"></a>沙弥言。<a id="a-CR"></a>我不忆有过无故得恼。<a id="a-CS"></a>师言。<a id="a-CT"></a>汝有所捉耶。<a id="a-CU"></a>答言。<a id="a-CV"></a>持是钱来。<a id="a-CW"></a>师云。<a id="a-CX"></a>舍弃。<a id="a-CY"></a>弃已非人复如前供养。</p>
  <p id="aCZ">尔时大目揵连共专头沙弥。<a id="a-Ca"></a>食后到阎浮提阿耨大池上坐禅。<a id="a-Cb"></a>时专头沙弥见池边金沙便作是念。<a id="a-Cc"></a>我今当盛是沙可着世尊澡灌下。<a id="a-Cd"></a>尊者目连从禅觉已。<a id="a-Ce"></a>即以神足乘虚而还。<a id="a-Cf"></a>时专头沙弥为非人所持不能飞空。<a id="a-Cg"></a>时目连回见唤沙弥来。<a id="a-Ch"></a>答言。<a id="a-Ci"></a>我不能得往。<a id="a-Cj"></a>问汝有所持耶。<a id="a-Ck"></a>答言。<a id="a-Cl"></a>持是金沙。<a id="a-Cm"></a>汝应舍弃。<a id="a-Cn"></a>舍已即乘空而去。<a id="a-Co"></a>以是因缘。<a id="a-Cp"></a>具白世尊。<a id="a-Cq"></a>佛言。<a id="a-Cr"></a>从今日不听沙弥捉金银及钱。</p>
  <p id="aCs">又百喻经云。<a id="a-Ct"></a>昔有愚人养育七子。<a id="a-Cu"></a>一子先死。<a id="a-Cv"></a>时此愚人见子既死便欲停置于其家中。<a id="a-Cw"></a>自欲弃去。<a id="a-Cx"></a>傍人见已而语之言。<a id="a-Cy"></a>生死道异。<a id="a-Cz"></a>当速庄严致于远处。<a id="a-D0"></a>尔时愚人闻此语已。<a id="a-D1"></a>即自思念。<a id="a-D2"></a>若不得留要当葬者。<a id="a-D3"></a>须更杀一子停担两头。<a id="a-D4"></a>乃可胜致。<a id="a-D5"></a>于是更杀一子。<a id="a-D6"></a>而担负之。<a id="a-D7"></a>远葬林野。<a id="a-D8"></a>时人见之。<a id="a-D9"></a>深生嗤笑。<a id="a-DA"></a>怪未曾有。<a id="a-DB"></a>譬如比丘私犯一戒。<a id="a-DC"></a>情惮改悔。<a id="a-DD"></a>默然覆藏。<a id="a-DE"></a>自说清净。<a id="a-DF"></a>或有智者。<a id="a-DG"></a>即语之言。<a id="a-DH"></a>出家之人守持禁戒。<a id="a-DI"></a>如护明珠。<a id="a-DJ"></a>不使缺落。<a id="a-DK"></a>汝今云何违犯所受。<a id="a-DL"></a>欲不忏悔。<a id="a-DM"></a>犯戒者言。<a id="a-DN"></a>苟须忏者。<a id="a-DO"></a>更就犯之。<a id="a-DP"></a>然后当出。<a id="a-DQ"></a>遂更犯戒。<a id="a-DR"></a>多作不善。<a id="a-DS"></a>尔乃顿出。<a id="a-DT"></a>如彼愚人一子既死。<a id="a-DU"></a>又杀一子。<a id="a-DV"></a>今此比丘亦复如是。</p>
  <p id="aDW">又涅槃经。<a id="a-DX"></a>佛说偈言。</p>
  <p id="aDY">莫轻小恶　　以为无殃　　水滴虽微</p>
  <p id="aDZ">渐盈大器</p>
  <p id="aDa">又百喻经云。<a id="a-Db"></a>昔有国王。<a id="a-Dc"></a>有一好树。<a id="a-Dd"></a>高广极大。<a id="a-De"></a>当生胜果。<a id="a-Df"></a>香而甜美。<a id="a-Dg"></a>时有一人来至王所。<a id="a-Dh"></a>王语之言。<a id="a-Di"></a>此之树上将生美果。<a id="a-Dj"></a>汝能食不。<a id="a-Dk"></a>即答王言。<a id="a-Dl"></a>此树高广。<a id="a-Dm"></a>虽欲食之何由能得。<a id="a-Dn"></a>即便断树望得其果。<a id="a-Do"></a>既无所获徒自劳苦。<a id="a-Dp"></a>后还欲竖树已枯死。<a id="a-Dq"></a>都无生理。<a id="a-Dr"></a>世间之人亦复如是。<a id="a-Ds"></a>如来法王有持戒树修诸功德。<a id="a-Dt"></a>不解方便反毁其禁。<a id="a-Du"></a>如彼伐树复欲还活都不可得。<a id="a-Dv"></a>破戒之人亦复如是。</p>
  <p id="aDw">又戒消灾经云。<a id="a-Dx"></a>佛在世时。<a id="a-Dy"></a>有一县人皆奉行五戒十善。<a id="a-Dz"></a>无酿酒者。<a id="a-E0"></a>中有大姓家子。<a id="a-E1"></a>欲远贾贩临途。<a id="a-E2"></a>父母语曰。<a id="a-E3"></a>汝勤持五戒十善。<a id="a-E4"></a>慎莫饮酒犯佛重戒。<a id="a-E5"></a>行到他国见旧同学。<a id="a-E6"></a>欢喜出蒲卜酒欲共饮之。<a id="a-E7"></a>固辞不饮。<a id="a-E8"></a>主人殷勤不获从之。<a id="a-E9"></a>后还家具首上事。<a id="a-EA"></a>父母报言。<a id="a-EB"></a>汝违吾戒。<a id="a-EC"></a>乱法之渐。<a id="a-ED"></a>非孝子也。<a id="a-EE"></a>便以得物逐令出国。<a id="a-EF"></a>乃到他国住客舍家。<a id="a-EG"></a>主人事三鬼神。<a id="a-EH"></a>能作人形对面饮食。<a id="a-EI"></a>与人语言。<a id="a-EJ"></a>事之积年。<a id="a-EK"></a>居财空尽。<a id="a-EL"></a>而家疾病。<a id="a-EM"></a>死丧不绝。<a id="a-EN"></a>私共论之。<a id="a-EO"></a>鬼知人意。<a id="a-EP"></a>鬼共议言。<a id="a-EQ"></a>此人财产空讫。<a id="a-ER"></a>正为吾等未曾有益。<a id="a-ES"></a>今相厌患。<a id="a-ET"></a>宜求珍宝以施与之。<a id="a-EU"></a>便行盗他国王库藏好宝。<a id="a-EV"></a>积置园中。<a id="a-EW"></a>报言。<a id="a-EX"></a>汝事吾历年勤苦甚久。<a id="a-EY"></a>今欲福汝使得饶富。<a id="a-EZ"></a>主人欣然入园见物。<a id="a-Ea"></a>负辇归舍。<a id="a-Eb"></a>辞谢受恩。<a id="a-Ec"></a>明日设食请。<a id="a-Ed"></a>鬼神诣门见舍卫国人在主人舍。<a id="a-Ee"></a>便奔走而去。<a id="a-Ef"></a>主人追呼。<a id="a-Eg"></a>既已顾下走去何为。<a id="a-Eh"></a>神曰。<a id="a-Ei"></a>卿舍尊客。<a id="a-Ej"></a>吾焉得前。<a id="a-Ek"></a>重复惊走。<a id="a-El"></a>主人思惟。<a id="a-Em"></a>吾舍之中无有异人。<a id="a-En"></a>正有此人。<a id="a-Eo"></a>即出言语恭敬已竟因问之曰。<a id="a-Ep"></a>卿有何功德。<a id="a-Eq"></a>吾所事神。<a id="a-Er"></a>畏子而走。<a id="a-Es"></a>客具说佛功德。<a id="a-Et"></a>主人言。<a id="a-Eu"></a>吾欲奉持五戒。<a id="a-Ev"></a>因从客受三自归五戒。<a id="a-Ew"></a>一心精进不敢懈怠。<a id="a-Ex"></a>因问佛处。<a id="a-Ey"></a>答在舍卫国给孤独园。<a id="a-Ez"></a>主人一心到彼。<a id="a-F0"></a>经历一亭中。<a id="a-F1"></a>有一女人端正。<a id="a-F2"></a>是啖人鬼。<a id="a-F3"></a>妇行路迥远。<a id="a-F4"></a>时日逼暮。<a id="a-F5"></a>从女寄宿。<a id="a-F6"></a>女即报言。<a id="a-F7"></a>慎勿留此宜急前去。<a id="a-F8"></a>男子自念。<a id="a-F9"></a>前舍卫国人具佛四戒。<a id="a-FA"></a>我神尚畏。<a id="a-FB"></a>我已受三归五戒。<a id="a-FC"></a>心不懈怠。<a id="a-FD"></a>何畏惧乎。<a id="a-FE"></a>遂自留宿。<a id="a-FF"></a>时啖人鬼见护戒威神。<a id="a-FG"></a>去亭四十里一宿不归。<a id="a-FH"></a>明日进见鬼所啖人骨体狼藉。<a id="a-FI"></a>心怖而悔退自思惟。<a id="a-FJ"></a>不如携此女人将归本土共居如故。<a id="a-FK"></a>即回还。<a id="a-FL"></a>因从女人复求留宿。<a id="a-FM"></a>女人谓男子曰。<a id="a-FN"></a>何须回耶。<a id="a-FO"></a>答曰。<a id="a-FP"></a>行计不成。<a id="a-FQ"></a>故回还耳。<a id="a-FR"></a>复寄一宿。<a id="a-FS"></a>女言。<a id="a-FT"></a>卿死矣。<a id="a-FU"></a>吾夫是啖人之鬼。<a id="a-FV"></a>方来不久。<a id="a-FW"></a>卿宜急去。<a id="a-FX"></a>此男子不信。<a id="a-FY"></a>还止不去。<a id="a-FZ"></a>更迷惑淫意。<a id="a-Fa"></a>复生不信。<a id="a-Fb"></a>不复信佛三归五戒。<a id="a-Fc"></a>天神即去。<a id="a-Fd"></a>鬼得来还。<a id="a-Fe"></a>女人恐畏食此男子。<a id="a-Ff"></a>藏之瓮中。<a id="a-Fg"></a>鬼闻人气谓妇言。<a id="a-Fh"></a>尔得肉耶。<a id="a-Fi"></a>吾欲啖之。<a id="a-Fj"></a>妇言。<a id="a-Fk"></a>我不行何从得肉。<a id="a-Fl"></a>妇问鬼言。<a id="a-Fm"></a>卿昨何以不归鬼言。<a id="a-Fn"></a>坐汝所为而舍宿尊客。<a id="a-Fo"></a>令吾被逐。<a id="a-Fp"></a>瓮中男子逾益恐怖。<a id="a-Fq"></a>妇言。<a id="a-Fr"></a>何以不得肉乎。<a id="a-Fs"></a>鬼言。<a id="a-Ft"></a>只为汝舍佛弟子。<a id="a-Fu"></a>天神逐我出四十里外。<a id="a-Fv"></a>露宿震怖。<a id="a-Fw"></a>于今不安。<a id="a-Fx"></a>故不得肉。<a id="a-Fy"></a>妇因问夫。<a id="a-Fz"></a>佛戒云何。<a id="a-G0"></a>鬼言。<a id="a-G1"></a>大饥极急。<a id="a-G2"></a>以肉将来。<a id="a-G3"></a>不须问此。<a id="a-G4"></a>此是无上正真之戒。<a id="a-G5"></a>吾不敢说耶。<a id="a-G6"></a>妇言。<a id="a-G7"></a>但为我说之。<a id="a-G8"></a>我当与卿肉。<a id="a-G9"></a>鬼因为说三归五戒。<a id="a-GA"></a>鬼初一说戒时。<a id="a-GB"></a>妇辄受之。<a id="a-GC"></a>至第五戒。<a id="a-GD"></a>心执口诵。<a id="a-GE"></a>男子于瓮中识五戒。<a id="a-GF"></a>随受之。<a id="a-GG"></a>天帝释知此二人心自归依佛。<a id="a-GH"></a>即选善神五十人拥护两人。<a id="a-GI"></a>鬼遂走去。<a id="a-GJ"></a>到明日妇问男子。<a id="a-GK"></a>汝怖乎。<a id="a-GL"></a>答曰。<a id="a-GM"></a>大怖蒙仁者恩。<a id="a-GN"></a>心寤识佛。<a id="a-GO"></a>妇言。<a id="a-GP"></a>男子何以回还。<a id="a-GQ"></a>答曰。<a id="a-GR"></a>吾见新旧死人骸骨纵横。<a id="a-GS"></a>恐畏故还耳。<a id="a-GT"></a>妇言。<a id="a-GU"></a>骨是吾所弃者。<a id="a-GV"></a>吾本良家之女。<a id="a-GW"></a>为鬼所掠。<a id="a-GX"></a>吾来作妻。<a id="a-GY"></a>悲穷无诉。<a id="a-GZ"></a>今蒙仁恩。<a id="a-Ga"></a>得闻佛戒。<a id="a-Gb"></a>离于此鬼。<a id="a-Gc"></a>后还道逢四百九十八人。<a id="a-Gd"></a>共到佛所。<a id="a-Ge"></a>一心听经。<a id="a-Gf"></a>心开意解。<a id="a-Gg"></a>皆作沙门。<a id="a-Gh"></a>得阿罗汉果。<a id="a-Gi"></a>然此二人是四百九十八人前世之师。<a id="a-Gj"></a>人求道时。<a id="a-Gk"></a>要当得其本师及其善友。<a id="a-Gl"></a>尔乃解耳。</p>
  <p id="aGm">又灌顶经云。<a id="a-Gn"></a>佛告梵志。<a id="a-Go"></a>昔波罗柰大国有婆罗门子。<a id="a-Gp"></a>名曰执持。<a id="a-Gq"></a>富贵大姓。<a id="a-Gr"></a>不奉三宝。<a id="a-Gs"></a>事九十五种之道。<a id="a-Gt"></a>以求福祐。<a id="a-Gu"></a>久久之后。<a id="a-Gv"></a>闻其国中有贤长者辈。<a id="a-Gw"></a>尽奉佛法僧化导。<a id="a-Gx"></a>皆得富贵受安隐乐。<a id="a-Gy"></a>能度脱生老病死。<a id="a-Gz"></a>受法无穷。<a id="a-H0"></a>今世后世不入三恶道中。<a id="a-H1"></a>执持长者作是念言。<a id="a-H2"></a>不如舍置余道奉敬三宝。<a id="a-H3"></a>即便诣佛。<a id="a-H4"></a>头面着地。<a id="a-H5"></a>为佛作礼。<a id="a-H6"></a>白佛言。<a id="a-H7"></a>今我所事非真。<a id="a-H8"></a>故归命于佛耳。<a id="a-H9"></a>当哀愍我故去浊秽之行受佛清净法言。<a id="a-HA"></a>于是世尊为受三归五戒法竟。<a id="a-HB"></a>作礼而去。<a id="a-HC"></a>于是以后。<a id="a-HD"></a>长者执持到他国中。<a id="a-HE"></a>见人杀生盗人财物。<a id="a-HF"></a>见好色女贪爱恋之。<a id="a-HG"></a>见人好恶便论道之。<a id="a-HH"></a>见饮酒者便欲追之。<a id="a-HI"></a>心意如是无一时定。<a id="a-HJ"></a>便自念言。<a id="a-HK"></a>悔从佛受三归五戒重誓之法。<a id="a-HL"></a>作如是念。<a id="a-HM"></a>我当归佛三归五戒之法。<a id="a-HN"></a>即诣佛所而白佛言。<a id="a-HO"></a>前受三归五戒之法多所禁制。<a id="a-HP"></a>不得复从本意所作念。<a id="a-HQ"></a>自思惟欲罢。<a id="a-HR"></a>不能事佛可尔与不。<a id="a-HS"></a>何以故。<a id="a-HT"></a>佛法尊重非凡类所事。<a id="a-HU"></a>当可还法戒乎。<a id="a-HV"></a>佛默然不应。<a id="a-HW"></a>言已未绝。<a id="a-HX"></a>口中便有自然鬼神。<a id="a-HY"></a>持铁椎拍长者头。<a id="a-HZ"></a>复有鬼神解脱其衣裳。<a id="a-Ha"></a>复有鬼神。<a id="a-Hb"></a>以铁钩就其口中曳取其舌。<a id="a-Hc"></a>有淫女鬼神。<a id="a-Hd"></a>以刀掬割其阴。<a id="a-He"></a>又有鬼神。<a id="a-Hf"></a>烊铜沃其口中。<a id="a-Hg"></a>前后左右诸鬼神竞。<a id="a-Hh"></a>来分裂取其血啖食之。<a id="a-Hi"></a>长者执持恐怖颤掉无所归投。<a id="a-Hj"></a>面如土色。<a id="a-Hk"></a>又有自然之火焚烧其身。<a id="a-Hl"></a>求生不得。<a id="a-Hm"></a>求死不得。<a id="a-Hn"></a>诸鬼神辈急持长者不令得动。<a id="a-Ho"></a>佛见如是哀愍念之。<a id="a-Hp"></a>因问长者。<a id="a-Hq"></a>汝今当复云何。<a id="a-Hr"></a>长者口噤不能复言。<a id="a-Hs"></a>但得举手自搏而已。<a id="a-Ht"></a>从佛求哀悔恶归善。<a id="a-Hu"></a>佛便以威神救度长者。<a id="a-Hv"></a>诸鬼神王。<a id="a-Hw"></a>见佛世尊以威神力救度长者。<a id="a-Hx"></a>各各住立一面。<a id="a-Hy"></a>长者于是小得苏息。<a id="a-Hz"></a>便起叩头。<a id="a-I0"></a>前白佛言。<a id="a-I1"></a>我身中有是五贼。<a id="a-I2"></a>牵我入三恶道中。<a id="a-I3"></a>坐欲作罪违负所受。<a id="a-I4"></a>愿佛哀我受我忏悔。<a id="a-I5"></a>佛言。<a id="a-I6"></a>汝自心口所为。<a id="a-I7"></a>当咎于谁。<a id="a-I8"></a>长者白佛。<a id="a-I9"></a>我从今日改往修来。<a id="a-IA"></a>奉三归及五戒法。<a id="a-IB"></a>持自六斋奉三长斋。<a id="a-IC"></a>烧香散华悬幡盖供事三宝。<a id="a-ID"></a>从今以去不敢复犯破归戒法。<a id="a-IE"></a>佛言。<a id="a-IF"></a>如此言者。<a id="a-IG"></a>是为大善。<a id="a-IH"></a>汝今受是三归五戒。<a id="a-II"></a>莫复如前受戒法也。<a id="a-IJ"></a>破是归戒名为再犯。<a id="a-IK"></a>若三犯者。<a id="a-IL"></a>为五官所得。<a id="a-IM"></a>便辅王小臣都录监司五帝使者之所得。<a id="a-IN"></a>便收神录命皆依本罪。<a id="a-IO"></a>是故我说是言。<a id="a-IP"></a>劝受归戒者。<a id="a-IQ"></a>鬼神护助。<a id="a-IR"></a>诸天欢喜。<a id="a-IS"></a>十方无量诸佛菩萨罗汉皆共称叹。<a id="a-IT"></a>是清信士女。<a id="a-IU"></a>论其终时。<a id="a-IV"></a>佛皆分身而往迎之。<a id="a-IW"></a>不使持戒男女人堕恶道中。<a id="a-IX"></a>若戒羸者当益作福。</p>
  <p id="aIY">颂曰。</p>
  <p id="aIZ">茫茫恍惚　　夙夜昏驰　　色心染着</p>
  <p id="aIa">不觉日滋　　身危漏克　　朝夕推移</p>
  <p id="aIb">戒瓶既破　　净报何施　　七支不护</p>
  <p id="aIc">三业失威　　贤圣共舍　　神鬼竞嗤</p>
  <p id="aId">净众不纳　　摈同死尸　　一坠幽涂</p>
  <p id="aIe">万劫长糜</p>
  <p data-pb></p>
  <h2 id="aIf">感应缘(略引四验)</h2>
  <p id="aIg">晋沙门竺昙遂 宋沙门释智达 宋沙门释昙典 隋沙门释慧昙。</p>
  <p id="aIh">晋太元中谢家沙门竺昙遂。<a id="a-Ii"></a>年二十余。<a id="a-Ij"></a>白晢端正流俗沙门。<a id="a-Ik"></a>身尝行经青溪庙前过。<a id="a-Il"></a>因入庙中。<a id="a-Im"></a>看暮归。<a id="a-In"></a>梦一人来语云。<a id="a-Io"></a>君当来作我庙中神不。<a id="a-Ip"></a>复夕昙遂梦问。<a id="a-Iq"></a>妇人是谁。<a id="a-Ir"></a>妇人云。<a id="a-Is"></a>我是青溪中姑。<a id="a-It"></a>如此一月许。<a id="a-Iu"></a>便卒病。<a id="a-Iv"></a>临死谓同学年少。<a id="a-Iw"></a>我无福亦无大罪。<a id="a-Ix"></a>死乃当作青溪庙神。<a id="a-Iy"></a>诸君行便可见看之。<a id="a-Iz"></a>既死后诸年少道人既至。<a id="a-J0"></a>便灵语相劳问。<a id="a-J1"></a>音声如其生时。<a id="a-J2"></a>临去云。<a id="a-J3"></a>久不闻呗。<a id="a-J4"></a>思一闻之。<a id="a-J5"></a>其伴慧觐便为作呗讫。<a id="a-J6"></a>其犹唱赞。<a id="a-J7"></a>语云。<a id="a-J8"></a>岐路之诀尚有凄怆。<a id="a-J9"></a>况此之乖。<a id="a-JA"></a>形神分散。<a id="a-JB"></a>窈冥之叹。<a id="a-JC"></a>情何可言。<a id="a-JD"></a>既而歔欷悲不自胜。<a id="a-JE"></a>诸道人等皆为流洟(右此一验出续搜神记)</p>
  <p id="aJF">宋沙门智达者。<a id="a-JG"></a>益州索寺僧也。<a id="a-JH"></a>行颇流俗而善经呗。<a id="a-JI"></a>年二十三。<a id="a-JJ"></a>宋元徽三年六月病死。<a id="a-JK"></a>身暖不殓。<a id="a-JL"></a>遂经二日稣还。<a id="a-JM"></a>至三日旦而能言视。<a id="a-JN"></a>自说言。<a id="a-JO"></a>始困之时见两人。<a id="a-JP"></a>皆着黄布裤褶。<a id="a-JQ"></a>一人立于户外。<a id="a-JR"></a>一人径造床前曰。<a id="a-JS"></a>上人应去可下地也。<a id="a-JT"></a>达曰贫道体羸不堪涉道。<a id="a-JU"></a>此人复曰。<a id="a-JV"></a>可乘舆也。<a id="a-JW"></a>言卒而舆至。<a id="a-JX"></a>达既升之。<a id="a-JY"></a>意识恍然不复见。<a id="a-JZ"></a>家人屋室及所乘舆。<a id="a-Ja"></a>四望极目。<a id="a-Jb"></a>但睹荒野。<a id="a-Jc"></a>途径艰危。<a id="a-Jd"></a>示道登蹑。<a id="a-Je"></a>驱之不得休息。<a id="a-Jf"></a>至于朱门。<a id="a-Jg"></a>墙闼甚华。<a id="a-Jh"></a>达入至堂下。<a id="a-Ji"></a>堂上有。<a id="a-Jj"></a>一贵人。<a id="a-Jk"></a>朱衣冠帻倨傲床坐。<a id="a-Jl"></a>姿貌严肃甚有威容。<a id="a-Jm"></a>左右兵卫百许人。<a id="a-Jn"></a>皆朱衣拄刀列直森然。<a id="a-Jo"></a>贵人见达。<a id="a-Jp"></a>乃敛颜正色谓曰。<a id="a-Jq"></a>出家之人何宜多过。<a id="a-Jr"></a>达曰。<a id="a-Js"></a>有识以来不忆作罪。<a id="a-Jt"></a>问曰。<a id="a-Ju"></a>诵戒不。<a id="a-Jv"></a>达曰。<a id="a-Jw"></a>初受具足之时。<a id="a-Jx"></a>实常习诵。<a id="a-Jy"></a>比逐斋讲常事转经。<a id="a-Jz"></a>故于诵戒时有亏废。<a id="a-K0"></a>复曰。<a id="a-K1"></a>沙门而不诵戒。<a id="a-K2"></a>此非罪何为。<a id="a-K3"></a>可且诵经。<a id="a-K4"></a>达即诵法华三契而止。<a id="a-K5"></a>贵人敕所录达使人曰。<a id="a-K6"></a>可送置恶地勿令大苦。<a id="a-K7"></a>二人引达将去。<a id="a-K8"></a>行数十里稍闻轰[跳-兆+蓋]闹声沸火。<a id="a-K9"></a>而前路转闇。<a id="a-KA"></a>次至一门。<a id="a-KB"></a>高数十丈。<a id="a-KC"></a>色甚坚黑。<a id="a-KD"></a>盖铁门也。<a id="a-KE"></a>墙亦如之。<a id="a-KF"></a>达心自念。<a id="a-KG"></a>经说地狱。<a id="a-KH"></a>此其是矣。<a id="a-KI"></a>乃大恐怖。<a id="a-KJ"></a>悔在世时不修业行。<a id="a-KK"></a>及大门里。<a id="a-KL"></a>闹声转壮。<a id="a-KM"></a>久久静听。<a id="a-KN"></a>方知是人。<a id="a-KO"></a>噭呼之响。<a id="a-KP"></a>门里转闇无所复见。<a id="a-KQ"></a>时火光乍灭乍扬。<a id="a-KR"></a>见有数人反缚前行。<a id="a-KS"></a>后有数人执叉叉之。<a id="a-KT"></a>血流如泉。<a id="a-KU"></a>其一人乃达从伯母。<a id="a-KV"></a>彼此相见意欲共语。<a id="a-KW"></a>有人曳之殊疾不遑得言。<a id="a-KX"></a>入门二百许步。<a id="a-KY"></a>见有一物形如米囤。<a id="a-KZ"></a>可高丈余。<a id="a-Ka"></a>二人执达掷置囤上。<a id="a-Kb"></a>囤里有火。<a id="a-Kc"></a>焰烧达身。<a id="a-Kd"></a>半体皆烂。<a id="a-Ke"></a>痛不可忍。<a id="a-Kf"></a>自囤坠地闷绝良久。<a id="a-Kg"></a>二人复将达去。<a id="a-Kh"></a>见有铁镬十余。<a id="a-Ki"></a>皆煮罪人。<a id="a-Kj"></a>人在镬中随沸出没。<a id="a-Kk"></a>镬侧有人。<a id="a-Kl"></a>以杈刺之。<a id="a-Km"></a>或有攀镬出者。<a id="a-Kn"></a>两目沸凸舌出尺余。<a id="a-Ko"></a>肉尽坼烂而犹不死。<a id="a-Kp"></a>诸镬皆满。<a id="a-Kq"></a>唯有一镬尚空。<a id="a-Kr"></a>二人谓达曰。<a id="a-Ks"></a>上人即时应入此中。<a id="a-Kt"></a>达闻其言。<a id="a-Ku"></a>肝胆涂地。<a id="a-Kv"></a>乃请之曰。<a id="a-Kw"></a>君听贫道一得礼佛。<a id="a-Kx"></a>便至心稽首。<a id="a-Ky"></a>愿免此苦。<a id="a-Kz"></a>伏地食顷。<a id="a-L0"></a>祈悔特至。<a id="a-L1"></a>既而四望无所复见。<a id="a-L2"></a>唯睹平原茂树。<a id="a-L3"></a>风景清明。<a id="a-L4"></a>而二人犹导达行。<a id="a-L5"></a>至一楼下。<a id="a-L6"></a>楼形高小。<a id="a-L7"></a>上有人。<a id="a-L8"></a>裁得容坐。<a id="a-L9"></a>谓达曰。<a id="a-LA"></a>沙门现受轻报殊可欣也。<a id="a-LB"></a>达于楼下忽然不觉还就身。<a id="a-LC"></a>时达今犹存在索寺也。<a id="a-LD"></a>斋戒逾坚。<a id="a-LE"></a>禅诵弥固。</p>
  <p id="aLF">宋沙门释昙典。<a id="a-LG"></a>白衣时年三十忽暴病而亡。<a id="a-LH"></a>经七日方活。<a id="a-LI"></a>说初亡时见两人驱将去。<a id="a-LJ"></a>使辈来[番*去]辈可有数千人。<a id="a-LK"></a>昼夜无休息。<a id="a-LL"></a>见二道人云我是汝五戒本师。<a id="a-LM"></a>来慰问之。<a id="a-LN"></a>即将往诣官主云。<a id="a-LO"></a>是贫道弟子。<a id="a-LP"></a>且无大罪。<a id="a-LQ"></a>历算未穷。<a id="a-LR"></a>即见放遣。<a id="a-LS"></a>二道人送典至家。<a id="a-LT"></a>住其屋上。<a id="a-LU"></a>具约示典。<a id="a-LV"></a>可作沙门勤修道业。<a id="a-LW"></a>言讫下屋。<a id="a-LX"></a>道人排典着尸掖下。<a id="a-LY"></a>于是而苏。<a id="a-LZ"></a>后出家经二十年。<a id="a-La"></a>以元嘉十四年亡(右三验出冥祥记)</p>
  <p id="aLb">隋东川释慧昙。<a id="a-Lc"></a>不知何许人。<a id="a-Ld"></a>辩聪令逸大小通明。<a id="a-Le"></a>住宝明寺襟带众经。<a id="a-Lf"></a>以四月十五日。<a id="a-Lg"></a>临说戒时。<a id="a-Lh"></a>僧并集堂。<a id="a-Li"></a>昙居上首。<a id="a-Lj"></a>乃白众曰。<a id="a-Lk"></a>戒本防非人人诵得。<a id="a-Ll"></a>何劳徒众数数闻之。<a id="a-Lm"></a>可令一僧竖义令后生开寤。<a id="a-Ln"></a>昙气岸风格。<a id="a-Lo"></a>当时无敢抗者。<a id="a-Lp"></a>咸顺从之。<a id="a-Lq"></a>讫于后夏末常废说戒。<a id="a-Lr"></a>至七月十五日。<a id="a-Ls"></a>将升草座。<a id="a-Lt"></a>失昙所在。<a id="a-Lu"></a>大众以新岁未受。<a id="a-Lv"></a>交废自恣。<a id="a-Lw"></a>一时崩腾。<a id="a-Lx"></a>四出追觅。<a id="a-Ly"></a>乃于寺侧三里许于古冢间得之。<a id="a-Lz"></a>遍体血流如刀割处。<a id="a-M0"></a>借问其故。<a id="a-M1"></a>云有一丈夫执三尺大刀。<a id="a-M2"></a>励色嗔昙改变布萨妄充竖义刀脍身形。<a id="a-M3"></a>痛毒难忍。<a id="a-M4"></a>因接还寺。<a id="a-M5"></a>竭情忏悔。<a id="a-M6"></a>乃经十载。<a id="a-M7"></a>说戒布萨。<a id="a-M8"></a>读诵众经。<a id="a-M9"></a>以为常业。<a id="a-MA"></a>临终之日。<a id="a-MB"></a>异香迎之。<a id="a-MC"></a>神色无乱。<a id="a-MD"></a>欣然而卒。<a id="a-ME"></a>咸嘉征祥。<a id="a-MF"></a>即世惩革(右此一验出唐高僧传)</p>
 </body>
</html>