<!doctype html>
<html id="z3IBWix1RL" data-ver="1009">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第六十</h1>
  <h2 id="a2">咒术篇第六十八(此有七部)</h2>
  <p id="a3">述意部 忏悔部 弥陀部 弥勒部 观音部 灭罪部 杂咒部。</p>
  <p data-pb></p>
  <h2 id="a4">述意部第一</h2>
  <p id="a5">神咒之为用也。<a id="a-6"></a>拔曚昧之信心。<a id="a-7"></a>启正真之明慧。<a id="a-8"></a>裂重空之巨障。<a id="a-9"></a>灭积劫之深痾。<a id="a-A"></a>业既谢遣黑法潜形。<a id="a-B"></a>所以累圣式陈。<a id="a-C"></a>众灵攸仰。<a id="a-D"></a>故波旬奉咒于白树。<a id="a-E"></a>梵王显仪于赤畿。<a id="a-F"></a>七佛扬道于时缘。<a id="a-G"></a>菩萨陈诚于法会。<a id="a-H"></a>广罗经诰羌难备焉。<a id="a-I"></a>然陀罗尼者。<a id="a-J"></a>西梵天音。<a id="a-K"></a>东华人译则云持也。<a id="a-L"></a>诵持善不失。<a id="a-M"></a>持恶不生。<a id="a-N"></a>据斯以言。<a id="a-O"></a>弥纶一化依法施行功用立验。<a id="a-P"></a>或碎石拔木。<a id="a-Q"></a>或移痛灭痾。<a id="a-R"></a>随声发而苦除。<a id="a-S"></a>逐音扬而事举。<a id="a-T"></a>或召集神鬼。<a id="a-U"></a>或驾御虬龙。<a id="a-V"></a>兴云布而膏雨垂。<a id="a-W"></a>呼策志而祯瑞集。<a id="a-X"></a>感应不穷。<a id="a-Y"></a>其来久矣。</p>
  <p data-pb></p>
  <h2 id="aZ">忏悔部第二</h2>
  <p id="aa">述曰。<a id="a-b"></a>夫咒是三世诸佛所说。<a id="a-c"></a>若能至心受持。<a id="a-d"></a>无不灵验。<a id="a-e"></a>比见道俗。<a id="a-f"></a>虽有诵持无多功效。<a id="a-g"></a>自无志诚谤言无征。<a id="a-h"></a>或有文字讹[兟/曰]。<a id="a-i"></a>或有音韵不典。<a id="a-j"></a>或饮啖酒肉。<a id="a-k"></a>或杂食荤辛。<a id="a-l"></a>或室宇污秽。<a id="a-m"></a>或浪谈俗语。<a id="a-n"></a>或衣服不净。<a id="a-o"></a>或处所不严。<a id="a-p"></a>致令鬼神得便。<a id="a-q"></a>翻受其殃。<a id="a-r"></a>若欲忏悔先立道场。<a id="a-s"></a>悬缯幡盖烧众名香。<a id="a-t"></a>四门护净禁止杂人。<a id="a-u"></a>随其出入每须澡浴。<a id="a-v"></a>多觅和香口内常含。<a id="a-w"></a>至诚殷重自责己躬。<a id="a-x"></a>愧谢十方一切贤圣。<a id="a-y"></a>然后普为四生六趣。<a id="a-z"></a>心心相续刹那匪懈。<a id="a-10"></a>如是恳已定验不疑。<a id="a-11"></a>故菩萨善戒经云。<a id="a-12"></a>菩萨为破众生种种恶故受持神咒。<a id="a-13"></a>故有五法不得为。<a id="a-14"></a>一不食肉。<a id="a-15"></a>二不饮酒。<a id="a-16"></a>三不食五辛。<a id="a-17"></a>四不淫。<a id="a-18"></a>五不净之家不在中食。<a id="a-19"></a>菩萨具足如是五法。<a id="a-1A"></a>能大利益无量众生。<a id="a-1B"></a>诸恶鬼神诸恶毒病无不能治。</p>
  <h2 id="a1C">千转陀罗尼神咒</h2>
  <h2 id="a1D">释迦牟尼佛说</h2>
  <p id="a1E">此咒出于西梵由来盛传。<a id="a-1F"></a>至隋大业初。<a id="a-1G"></a>东都雒阳翻经馆笈多三藏。<a id="a-1H"></a>译出此咒以惠遣学士。<a id="a-1I"></a>释彦琮法师即传译之领袖也。<a id="a-1J"></a>初获此本通布华夷。<a id="a-1K"></a>时有长安延兴寺玄琬律师弘法寺静琳法师等。<a id="a-1L"></a>并是道光日下德振通贤。<a id="a-1M"></a>创获流布洗荡瑕累。<a id="a-1N"></a>即于别院仍建道场。<a id="a-1O"></a>每至肇春为受戒沙弥及余道俗相续不绝。<a id="a-1P"></a>灵相重叠。<a id="a-1Q"></a>至今五十余年。<a id="a-1R"></a>时渐讹[兟/曰]。<a id="a-1S"></a>恐后人不知本末。<a id="a-1T"></a>故委具述之。<a id="a-1U"></a>然大集诸经及陀罗尼集十卷。<a id="a-1V"></a>广明杂咒。<a id="a-1W"></a>不烦具录。<a id="a-1X"></a>今且逐要时济所须。<a id="a-1Y"></a>意存灭罪除障。<a id="a-1Z"></a>出四十余首。<a id="a-1a"></a>除病济贫护生延命杂术之徒。<a id="a-1b"></a>亦略述二十余。<a id="a-1c"></a>或此处无文西域有本。<a id="a-1d"></a>三藏口传。<a id="a-1e"></a>要用咒者。<a id="a-1f"></a>亦翻出三五。<a id="a-1g"></a>传之流行。<a id="a-1h"></a>余之不尽者冀寻大本。<a id="a-1i"></a>佛说咒曰。</p>
  <p id="a1j">南慕遏罗(去声)怛(入声)那(奴个反)怛逻耶(羊多反)夜(羊个反)南么阿(长声)罗耶阿(短声)吠卢吉低湿吠逻夜菩提(上声)萨哆皤(平声)邪(羊可反)摩诃萨埵婆邪摩诃迦噜腻(拏儞反)迦夜(羊可反)怛驮(地可反)誓曳(去声)誓曳誓夜(羊可反)婆(长声)[酉*益](许弃反)儞(奴弃反)誓揄怛[日*梨]迦(去声)逻迦逻(去声)磨(去声)逻磨逻哆(都个反)逻哆逻遮(章可反)逻遮逻钵逻(去声)遮罗钵逻遮罗器拏(去声)器拏萨婆(去声)羯磨吠逻拏(平声)儞迷婆伽伏底(都儞反)索诃(去声)萨啰吠啰低萨婆(去声)勃陀(长声)吠卢吉低只刍(欹数反)秫(始出反)嚧怛逻揭(渠谒反)逻拏(去声)寔哈(呼合反)婆(轻长反)迦夜沫奴比(扶必反)阇夜那比　输达儞　素噜素噜　钵逻钵逻　素噜素噜萨婆勃陀頞地瑟耻(上寄反)那馺(苏合反)婆诃达磨陀(长声)石揭唎鞞馺婆诃阿罗婆(重声)婆(去声)馺婆(轻声)婆(重声)婆(去声)萨婆达摩婆(去声)蒱达儞　馺婆诃。</p>
  <p id="a1k">此咒功能。<a id="a-1l"></a>千劫聚集业障一时诵已皆尽去尽。<a id="a-1m"></a>便获千佛所集善根。<a id="a-1n"></a>当得背于千劫流转中生老病死边际。<a id="a-1o"></a>转此生已见千转轮王。<a id="a-1p"></a>欲生清净佛国者。<a id="a-1q"></a>昼三夜三。<a id="a-1r"></a>一一时中各诵二十一遍。<a id="a-1s"></a>至二十一日。<a id="a-1t"></a>如其所欲即得如意。<a id="a-1u"></a>我见金色佛像菩萨形像。<a id="a-1v"></a>即是先相。<a id="a-1w"></a>命终已后便生菩萨大集会中。</p>
  <p data-pb></p>
  <h2 id="a1x">弥陀部第三</h2>
  <p id="a1y">此阿弥陀咒若欲诵者。<a id="a-1z"></a>诸口傍字皆依本音转。<a id="a-20"></a>言之无口者依字读。<a id="a-21"></a>仍须师授之。<a id="a-22"></a>声韵合梵轻重得法。<a id="a-23"></a>依之修行克有灵验。</p>
  <p id="a24">那(上)谟菩(上)陀夜(药可反以下同)那(上)谟驮(上)啰(上)摩(上)夜(上)那(上)谟僧伽夜那(上)磨(上)阿弭多婆(上)夜跢(丁可反)他伽(上)多夜阿(上)啰诃(上)羝(上)三藐三菩(上)陀夜跢侄他(地也反下同)阿(上)弭唎羝阿(上)弭唎都婆鼙(善迷反以下同)阿(上)弭唎跢三婆(上)鼙阿(上)弭唎跢鼻(菩弭反)迦(上)囒羝伽弭儞(五)伽(上)伽(上)那稽(居移反)唎底(都儞反)迦(上)唎(六)裟(上)啰(上)皤(薄可反)皤波跛叉(楚我反)焰迦(上)唎(一切恶业尽也)娑婆诃(公可反)</p>
  <p id="a25">此之神咒先已流行。<a id="a-26"></a>功能利益不可说尽。<a id="a-27"></a>于晨朝时用杨枝净口散华烧香。<a id="a-28"></a>佛像前胡跪合掌。<a id="a-29"></a>口诵七遍。<a id="a-2A"></a>若二七三七遍。<a id="a-2B"></a>灭四重五逆等罪。<a id="a-2C"></a>现身不为诸横所恼。<a id="a-2D"></a>命终生无量寿国。<a id="a-2E"></a>又此咒能转女身令成男子。<a id="a-2F"></a>今别勘梵本。<a id="a-2G"></a>并问真婆罗门僧等。<a id="a-2H"></a>此咒威力不可思议。<a id="a-2I"></a>但旦暮午时各诵一百遍。<a id="a-2J"></a>能灭四重五逆。<a id="a-2K"></a>拔一切罪根得生西方。<a id="a-2L"></a>若能精诚满二十万遍。<a id="a-2M"></a>则菩提芽生得不退转。<a id="a-2N"></a>诵满三十万遍。<a id="a-2O"></a>则面见阿弥陀佛。<a id="a-2P"></a>决定得生安乐净土。<a id="a-2Q"></a>又陀罗尼杂集经云。<a id="a-2R"></a>尔时世尊告诸比丘。<a id="a-2S"></a>今当为汝演说。<a id="a-2T"></a>西方安乐世界今现有佛号阿弥陀。<a id="a-2U"></a>若有四众能正受持彼佛名号。<a id="a-2V"></a>以此功德临欲终时。<a id="a-2W"></a>阿弥陀佛即与大众。<a id="a-2X"></a>往此人所令其得见。<a id="a-2Y"></a>见已寻生庆悦倍增功德。<a id="a-2Z"></a>以是因缘。<a id="a-2a"></a>所生之处永离胞胎秽欲之形。<a id="a-2b"></a>纯处鲜妙宝莲华中。<a id="a-2c"></a>自然化生具大神通。<a id="a-2d"></a>十方河沙诸佛。<a id="a-2e"></a>皆共赞彼安乐世界。<a id="a-2f"></a>所有佛法不可思议。<a id="a-2g"></a>神通现化种种方便不可思议。<a id="a-2h"></a>若有能信如是之事。<a id="a-2i"></a>当知是人不可思议。<a id="a-2j"></a>所得业报亦不可思议。<a id="a-2k"></a>其国号曰清泰。<a id="a-2l"></a>圣王所住。<a id="a-2m"></a>其城纵广十千由旬。<a id="a-2n"></a>于中充满刹利之种。<a id="a-2o"></a>阿弥陀佛父名月上转轮圣王。<a id="a-2p"></a>其母名曰殊胜妙颜。<a id="a-2q"></a>子名月明。<a id="a-2r"></a>奉事弟子名无垢称。<a id="a-2s"></a>智慧弟子。<a id="a-2t"></a>名曰慧光。<a id="a-2u"></a>神足精勤。<a id="a-2v"></a>名曰大化。<a id="a-2w"></a>尔时魔王。<a id="a-2x"></a>名曰无胜。<a id="a-2y"></a>有提婆达多。<a id="a-2z"></a>名曰胜寂。<a id="a-30"></a>阿弥陀佛与大比丘六万人俱。<a id="a-31"></a>若有受持彼佛名号。<a id="a-32"></a>坚固其心忆念不忘。<a id="a-33"></a>十日十夜除舍散乱。<a id="a-34"></a>精勤修集念佛三昧。<a id="a-35"></a>受持读诵此鼓音声王大陀罗尼。<a id="a-36"></a>十日十夜六时专念。<a id="a-37"></a>五体投地礼敬彼佛。<a id="a-38"></a>坚固正念悉除散乱。<a id="a-39"></a>若能令心念念不绝。<a id="a-3A"></a>十日之中必得见彼阿弥陀佛。<a id="a-3B"></a>并见十方世界如来及所住处。<a id="a-3C"></a>唯除重障钝根之人。<a id="a-3D"></a>于今少时所不能睹。<a id="a-3E"></a>一切诸善皆悉回向愿得往生安乐世界。<a id="a-3F"></a>垂终之日。<a id="a-3G"></a>阿弥陀佛与诸大众现其人前。<a id="a-3H"></a>安慰称善。<a id="a-3I"></a>是人即时甚生庆悦。<a id="a-3J"></a>以是因缘。<a id="a-3K"></a>如其所愿寻得往生。<a id="a-3L"></a>佛告诸比丘。<a id="a-3M"></a>何等名为鼓音声王大陀罗尼。<a id="a-3N"></a>吾今当说。<a id="a-3O"></a>汝等善听。<a id="a-3P"></a>唯然受教。<a id="a-3Q"></a>于时世尊即说咒曰。</p>
  <p id="a3R">多伏咃(一)婆离(二)阿婆离(三)娑摩婆罗(四)尼地奢(五)昵阇多祢(六)昵筏耶(七)昵筏仚(八)阇罗婆罗车驮祢(九)宿佉波啼昵地奢(十)阿弥多由婆离(十一)阿弥多蛇波波罗(十二)娑陀祢(十三)涅浮提(十四)阿迦舍昵浮陀(十五)阿迦舍昵提奢(十六)阿迦舍昵阇帝(十七)阿迦舍久舍离(十八)阿迦舍达奢尼(十九)阿迦舍提咃祢(二十)留波昵提奢(二十一)遮埵唎达摩波罗婆陀祢(二十二)遮埵唎阿利蛇娑帝蛇波罗娑陀祢(二十三)遮埵唎末伽婆那波罗娑陀祢(二十四)婆罗毗梨耶波罗娑陀祢(二十五)达摩呻他祢(二十六)久舍离(二十七)久舍罗昵提奢(二十八)久舍罗波罗啼咃祢(二十九)佛陀久舍离(三十)毗佛陀波罗波斯(三十一)达摩迦罗祢(三十二)昵专啼(三十三)昵浮提(三十四)毗摩离(三十五)毗罗阇(三十六)罗阇(三十七)罗斯(三十八)罗娑坡(三十九)罗婆伽罗婆离(四十)罗娑伽罗阿地咃祢(四十一)久舍离(四十二)波罗啼久舍离(四十三)毗久舍离(四十四)咃啼(四十五)修陀多至啼(四十六)修波罗舍多至啼(四十七)修波罗啼痴啼(四十八)修离(四十九)修目仚(五十)达咩(五十一)达达咩(五十二)离婆(五十三)遮婆离(五十四)阿[少/兔]舍婆离(五十五)佛陀迦舍昵裘祢(五十六)佛陀迦舍裘祢(五十七)娑婆诃(五十八)</p>
  <p id="a3S">此是阿弥陀鼓音声王大陀罗尼。<a id="a-3T"></a>若有比丘比丘尼清信士女。<a id="a-3U"></a>常应至诚受持读诵如说修行。<a id="a-3V"></a>行此持法。<a id="a-3W"></a>当处闲寂洗浴其身着新净衣饮食白素不啖酒肉及以五辛。<a id="a-3X"></a>当修梵行。<a id="a-3Y"></a>以好香华供养阿弥陀如来及佛道场大菩萨众。<a id="a-3Z"></a>常应如是专心系念发愿求生安乐世界。<a id="a-3a"></a>精勤不怠。<a id="a-3b"></a>如其所愿必得往生。</p>
  <p data-pb></p>
  <h2 id="a3c">弥勒部第四</h2>
  <p id="a3d">七佛所说神咒经云。<a id="a-3e"></a>尔时文殊师利菩萨所说陀罗尼。<a id="a-3f"></a>名阎摩兜(晋言解众生系缚)现在病苦悉得消除。<a id="a-3g"></a>能却障道拔三毒箭。<a id="a-3h"></a>九十八使渐渐消除。<a id="a-3i"></a>灭度三有流。<a id="a-3j"></a>现身得道。<a id="a-3k"></a>即说咒曰。</p>
  <p id="a3l">支不多奈帝　阎浮支奈帝　苏车不支奈帝　杌耆不支奈帝　乌苏多支奈帝　娑遮不支奈帝　阎摩赖长支奈帝　阿恕婆赖长支奈帝　恕波帝支奈帝莎诃。</p>
  <p id="a3m">诵此咒三遍。<a id="a-3n"></a>缕五色结作二结系项。<a id="a-3o"></a>此陀罗尼。<a id="a-3p"></a>四十二亿诸佛所说。<a id="a-3q"></a>若诸行人能书写读诵此咒者。<a id="a-3r"></a>现世当为千佛所护。<a id="a-3s"></a>此人命终以后不堕恶道。<a id="a-3t"></a>当生兜率天上面睹弥勒。<a id="a-3u"></a>又有众生能修行此咒者。<a id="a-3v"></a>断食七日纯服牛乳。<a id="a-3w"></a>中时一食更无杂食。<a id="a-3x"></a>一日夜六时忏悔。<a id="a-3y"></a>先所作亿千垓劫所有重罪。<a id="a-3z"></a>一时都尽。<a id="a-40"></a>得见千佛手摩其头即与授记。<a id="a-41"></a>宿罪殃恶悉灭无余。</p>
  <p id="a42">愿见弥勒佛咒(西国三藏口授得之)</p>
  <p id="a43">南无弥帝隶耶夜　菩提萨埵夜　哆[女*絰]他　弥帝隶弥帝隶　弥哆啰摩那栖　弥哆啰　三皤鞞　弥哆噜皤鞞　莎婆诃。</p>
  <p data-pb></p>
  <h2 id="a44">观音部第五</h2>
  <p id="a45">观世音随心咒。</p>
  <p id="a46">南无曷啰[口*怛]那　怛啰夜　南无阿利耶　嘙卢吉帝　湿嘙啰耶　菩提萨埵耶　摩诃菩提　萨埵耶　摩诃迦嚧腻迦耶　怛[女*絰]他　多利多利　咄多利　咄咄多利咄利　萨婆诃。</p>
  <p id="a47">请观世音大势至菩萨咒法。</p>
  <p id="a48">陀罗尼咒经云。<a id="a-49"></a>佛在舍卫国。<a id="a-4A"></a>时有夜叉五头。<a id="a-4B"></a>面黑如墨。<a id="a-4C"></a>而有五眼。<a id="a-4D"></a>拘牙上出。<a id="a-4E"></a>吸人精气。<a id="a-4F"></a>眼赤如血两耳出脓。<a id="a-4G"></a>鼻中流血。<a id="a-4H"></a>舌噤无声。<a id="a-4I"></a>食化粗涩六识闭塞。<a id="a-4J"></a>为鬼所致人民被害。<a id="a-4K"></a>以命投佛。<a id="a-4L"></a>遂令请观世音菩萨除去毒害。<a id="a-4M"></a>一名请观世音菩萨消伏毒害陀罗尼咒经。<a id="a-4N"></a>此乃南宋时外国舶主竺难提译出。<a id="a-4O"></a>经云。<a id="a-4P"></a>一切众生有三毒畏。<a id="a-4Q"></a>死畏病畏破梵行畏。<a id="a-4R"></a>作十恶业牢狱系闭水火鬼神所逼恼畏。<a id="a-4S"></a>皆当归依观世音菩萨。<a id="a-4T"></a>是故娑婆世界皆号为施无畏者。<a id="a-4U"></a>有灌顶章句陀罗尼神咒。<a id="a-4V"></a>毕定吉祥。<a id="a-4W"></a>闻者获益。<a id="a-4X"></a>若欲诵者。<a id="a-4Y"></a>持斋奉戒不往女人秽念室处。<a id="a-4Z"></a>唯专念十方诸佛及七佛观世音菩萨。<a id="a-4a"></a>一心诵持。<a id="a-4b"></a>现身得见观世音菩萨。<a id="a-4c"></a>诸愿成就。<a id="a-4d"></a>后生佛前。<a id="a-4e"></a>长与苦别。<a id="a-4f"></a>或于三七日七七日。<a id="a-4g"></a>初立道场应六斋日。<a id="a-4h"></a>建首庄严香泥涂地。<a id="a-4i"></a>悬诸幡盖安佛南向。<a id="a-4j"></a>观世音像别置东向。<a id="a-4k"></a>日别杨枝净水烧香散华。<a id="a-4l"></a>行者当十人已还作之。<a id="a-4m"></a>恐多娆乱。<a id="a-4n"></a>应西向席地。<a id="a-4o"></a>地若卑湿安低脚床。<a id="a-4p"></a>当脱净衣左右出入洗浴竟着净衣服。<a id="a-4q"></a>当日日尽力供养。<a id="a-4r"></a>若不办者。<a id="a-4s"></a>初日不可无施。<a id="a-4t"></a>既安毕已各执香炉。<a id="a-4u"></a>一心一意向彼西方。<a id="a-4v"></a>五体投地使明了音声者唱。<a id="a-4w"></a>请十方七佛观音大势至菩萨等。<a id="a-4x"></a>我今已具杨枝净水。<a id="a-4y"></a>惟愿大慈哀愍摄受。<a id="a-4z"></a>愿救我厄。<a id="a-50"></a>放大光明灭除痴闇。<a id="a-51"></a>来至我所施我大乐。<a id="a-52"></a>我今稽首归依奉请(如是三说)后复一心清净其意。<a id="a-53"></a>专念西方观音大势至。<a id="a-54"></a>诵咒七遍云。</p>
  <p id="a55">多[口*絰]陀　乌呼腻　摸呼腻　阎婆腻　耽婆腻　安荼詈　般荼詈　首埤帝　般荼啰　婆私腻　多咥他　寐梨　鞮首梨　迦波梨　佉鞮端耆　旃陀梨　摩登耆勒叉勒叉　萨婆萨埵　萨婆邪啤　娑诃。</p>
  <p id="a56">多荼咃　伽帝伽帝　腻伽帝　修留修留毗　勒叉勒叉　萨婆萨埵　萨婆婆耶啤　沙呵。</p>
  <p id="a57">若能洁净身心善诵此咒。<a id="a-58"></a>感得观音大势。<a id="a-59"></a>大慈大悲游戏神通。<a id="a-5A"></a>来于五道。<a id="a-5B"></a>常以善习普救一切。<a id="a-5C"></a>离生死苦得安乐处。<a id="a-5D"></a>脱诸烦恼到涅槃岸。</p>
  <p id="a5E">第二更称三宝名字。<a id="a-5F"></a>诵破恶业障罪咒云。</p>
  <p id="a5G">南无佛陀　南无达摩　南无僧伽　南无观世音　菩提萨埵　摩诃菩提萨埵。</p>
  <p id="a5H">大慈大悲惟愿愍我救护苦恼。<a id="a-5I"></a>亦救一切怖畏众生令得大护。</p>
  <p id="a5J">多[口*姪]咃　阿呼腻　摸呼腻　阎浮腻　耽婆腻　阿婆熙(虚只反)　摸呼腻　分荼梨　般荼梨　轮鞞帝　婆私腻　休楼休楼　分荼梨　兜楼兜楼　般荼梨周楼周楼　般荼梨　豆富豆富　般荼啰　婆私腻　矧墀(直资反)跈墀(乃轸反)腻跈墀　萨婆诃婆耶羯多　萨婆常婆娑陀　阿婆耶　卑离陀闭殿娑诃。</p>
  <p id="a5K">佛言。<a id="a-5L"></a>若四部弟子受持观世音菩萨名。<a id="a-5M"></a>诵此神咒一遍至七七遍。<a id="a-5N"></a>身心安隐。<a id="a-5O"></a>一切业障如火烧薪永尽无余。<a id="a-5P"></a>乃至三毒亦得消伏。<a id="a-5Q"></a>如经广说。</p>
  <p id="a5R">第三更称三宝名诵六字章句咒云。</p>
  <p id="a5S">多[口*姪]咃　安陀詈　般质雌　难多詈　婆伽詈　阿卢祢　薄鸠詈　莫鸠隶　兜毗隶　娑诃。</p>
  <p id="a5T">佛言。<a id="a-5U"></a>若四部弟子受诸苦恼。<a id="a-5V"></a>一日至十日。<a id="a-5W"></a>一月至五月。<a id="a-5X"></a>净心系念归依三宝。<a id="a-5Y"></a>三称观世音名诵持此咒。<a id="a-5Z"></a>一切祸对无不远离解脱众恼。<a id="a-5a"></a>今世受乐后生见佛。<a id="a-5b"></a>此咒乃是十方三世诸佛所说。<a id="a-5c"></a>常为诸佛诸大菩萨之所护持。<a id="a-5d"></a>若有闻者如说修行。<a id="a-5e"></a>罪垢消灭。<a id="a-5f"></a>现身得见八十亿佛。<a id="a-5g"></a>皆来授手。<a id="a-5h"></a>即得无忘旋陀罗尼。<a id="a-5i"></a>若有宿罪及现造恶极重业者。<a id="a-5j"></a>梦中得见观世音菩萨。<a id="a-5k"></a>如大猛风吹于重云。<a id="a-5l"></a>得离罪业生诸佛前。</p>
  <p id="a5m">第四更为说灌顶吉祥陀罗尼咒云。</p>
  <p id="a5n">多[口*姪]咃　乌耽毗詈　兜毗詈　耽埤　波罗耽埤　捺吒　修柰吒　枳拔吒　牟那邪　三摩邪檀提　腻罗　枳尸　婆罗鸠卑　乌詈　攘瞿詈娑诃。</p>
  <p id="a5o">若有男子女人。<a id="a-5p"></a>闻是经咒。<a id="a-5q"></a>受持书写读诵解说。<a id="a-5r"></a>即超越无量阿僧祇劫生死之罪。<a id="a-5s"></a>消伏毒害不与祸对。<a id="a-5t"></a>乃至具足善根生净佛国。<a id="a-5u"></a>案西域传。<a id="a-5v"></a>南海之滨有山寺。<a id="a-5w"></a>观世音菩萨常止其中。<a id="a-5x"></a>随有念者随应如响无不感赴。<a id="a-5y"></a>若至山寺断食七日。<a id="a-5z"></a>即见圣者亲为说法。<a id="a-60"></a>良以断食心猛故使感见通明。<a id="a-61"></a>如上行法断食亦尔。</p>
  <p data-pb></p>
  <h2 id="a62">灭罪部第六</h2>
  <p id="a63">东方最胜灯王如来经云。<a id="a-64"></a>东方去此百千亿佛刹过已。<a id="a-65"></a>有一佛刹。<a id="a-66"></a>名无边华世界。<a id="a-67"></a>彼世界中。<a id="a-68"></a>有一佛名最胜灯王如来。<a id="a-69"></a>现在逍遥说法。<a id="a-6A"></a>遣二菩萨来此娑婆世界。<a id="a-6B"></a>一名大光菩萨。<a id="a-6C"></a>二名甘露光菩萨。<a id="a-6D"></a>佛言。<a id="a-6E"></a>汝等二菩萨往向娑婆世界。<a id="a-6F"></a>彼有一佛名释迦牟尼。<a id="a-6G"></a>将此陀罗尼章句说。<a id="a-6H"></a>为诸众生故。<a id="a-6I"></a>安乐故。<a id="a-6J"></a>功德故。<a id="a-6K"></a>增益故。<a id="a-6L"></a>名闻故。<a id="a-6M"></a>生力故。<a id="a-6N"></a>随所意行故。<a id="a-6O"></a>所受乐故。<a id="a-6P"></a>不扰乱故。<a id="a-6Q"></a>不杀众生故。<a id="a-6R"></a>为[打-丁+廱]护故。<a id="a-6S"></a>而说咒曰。</p>
  <p id="a6T">多(上)绖(地也反)他优波差泥　睹差泥　罗叉[少/兔]瞿　波多(上)曳波啰阇婆隶阇(上)婆(上)隶阇婆隶摩(上)诃阇婆隶　阇婆楞伽帝　阇婆隶阇婆梨尼　摩诃阇婆梨尼。</p>
  <p id="a6U">阇婆啰木仚娑利　摩娑利　阿迦　(上)隶摩迦(上)隶阿(上)仚(音溪)摩(上)仚那(上)仚娑(上)婆隶　摩诃娑婆隶　三婆离　郁句　目句　三摩帝　摩诃三摩帝帝　三摩帝　摩诃三摩帝　摩诃阇婆隶　娑曳　娑罗弥　目句奢弥　摩诃奢弥　三摩弟　摩诃三摩弟　三目避　毗目避　阿啰细　摩诃阿罗细　摩那(上)细　摩那细　摩那细啼卑底　莎婆诃。</p>
  <p id="a6V">尔时彼二菩萨受持此陀罗尼已。<a id="a-6W"></a>譬如壮士屈申臂顷。<a id="a-6X"></a>至释迦牟尼所。<a id="a-6Y"></a>恭敬礼已。<a id="a-6Z"></a>具申来意作是言。<a id="a-6a"></a>或被诸鬼神恼害。<a id="a-6b"></a>或被诸杂毒虫害。<a id="a-6c"></a>或蛊道病。<a id="a-6d"></a>或有死尸病。<a id="a-6e"></a>或有热病自余种种扰乱鬼病。<a id="a-6f"></a>而最胜灯王如来遣我等将此陀罗尼咒来。<a id="a-6g"></a>为诸众生作利益故。<a id="a-6h"></a>而说前咒。<a id="a-6i"></a>尔时佛告阿难言。<a id="a-6j"></a>汝持此咒为他解说宣通流布。<a id="a-6k"></a>佛出世难值。<a id="a-6l"></a>此咒复甚难闻。<a id="a-6m"></a>若有人能受持此陀罗尼者。<a id="a-6n"></a>火不能烧。<a id="a-6o"></a>刀仗不伤。<a id="a-6p"></a>诸毒不害。<a id="a-6q"></a>县官不杀。<a id="a-6r"></a>梵天不恚。<a id="a-6s"></a>彼人七世常知宿命。<a id="a-6t"></a>此咒过去七十七亿诸佛所说。<a id="a-6u"></a>若有人毁谤此咒者。<a id="a-6v"></a>即是毁谤彼等诸佛。<a id="a-6w"></a>若有鬼神不敬重此咒者。<a id="a-6x"></a>或与我夺某甲威力者。<a id="a-6y"></a>或已咒夺不还者。<a id="a-6z"></a>彼鬼神头破作七分。</p>
  <p id="a70">尔时释迦牟尼佛告诸比丘。<a id="a-71"></a>我今亦说陀罗尼章句。<a id="a-72"></a>为利益众生故。<a id="a-73"></a>增长功德故。<a id="a-74"></a>增长威德故。<a id="a-75"></a>增长色故。<a id="a-76"></a>增长名闻故。<a id="a-77"></a>增长力故。<a id="a-78"></a>随意受乐故。<a id="a-79"></a>随行受安乐故。<a id="a-7A"></a>不扰乱故。<a id="a-7B"></a>不杀害故。<a id="a-7C"></a>守护故。<a id="a-7D"></a>而说咒曰。</p>
  <p id="a7E">多(上)[口*姪]他阿知(上)跋知(上)那(上)知(上)俱(上)那(上)知(上)迦(上)那(上)知(上)吒罗　跋泥　恀罗跂泥　睹多罗(上)曳阿罗(上)婆枳　吒　枳吒荼枳罗娄迷呼卢迷娑(上)隶摩诃娑隶差迷　摩诃差迷梨隶　嗘隶　[日*旨]隶嗘(虚尔反)隶　寐隶　伊隶(上)尸隶尸隶　尸尸利尸罗跋知(上)阿(上)滞婆(上)滞那(上)滞俱(上)那滞颇那(上)跋帝波(上)那跋帝(上)阿迦细摩迦细迦细迦娑(上)迦细颇细颇娑(上)颇细摩诃颇娑(上)颇细伊(上)泥寐泥多恀多恀波多恀多婆多恀莎婆诃。</p>
  <p id="a7F">尔时佛告阿难。<a id="a-7G"></a>汝持此咒为他解说宣通流布。<a id="a-7H"></a>佛告阿难。<a id="a-7I"></a>闻此陀罗尼复倍甚难。<a id="a-7J"></a>若有人能受此咒。<a id="a-7K"></a>复倍为难。<a id="a-7L"></a>若有人能受持读诵。<a id="a-7M"></a>能为他人宣通解说。<a id="a-7N"></a>彼人能知未来二十一世之事。<a id="a-7O"></a>此陀罗尼过去九十九亿诸佛所说。<a id="a-7P"></a>若有人毁谤不信行者。<a id="a-7Q"></a>彼人则为毁谤过去诸佛。<a id="a-7R"></a>若有人受持此咒。<a id="a-7S"></a>结戒守护作法。<a id="a-7T"></a>尚能令彼枯树生枝柯华叶果子。<a id="a-7U"></a>何况有识众生受持此咒而不差者。<a id="a-7V"></a>无是处耶。<a id="a-7W"></a>归命一切诸佛。<a id="a-7X"></a>愿我成就此咒。<a id="a-7Y"></a>莎婆诃。</p>
  <p id="a7Z">尔时世尊复说咒曰。</p>
  <p id="a7a">多(上)侄他　阿啧(悼阶反)婆啧　吒稽吒啰稽　吒嚧末底　睹嚧末底　兜隶　睹罗兜隶婆隶娑(上)隶　睹隶　度隶　度度隶苏(上)隶婆　哂哂婆哂利　溪利　毕利　底利　莎婆诃。</p>
  <p id="a7b">尔时世尊告阿难言。<a id="a-7c"></a>若有人受持此咒为他宣通。<a id="a-7d"></a>彼人得知二十八世之事。<a id="a-7e"></a>此陀罗尼过去殑伽河沙诸佛所说。<a id="a-7f"></a>若有人毁谤此咒。<a id="a-7g"></a>则是毁谤彼等诸佛。<a id="a-7h"></a>则为舍彼诸佛。<a id="a-7i"></a>一切诸天龙鬼神县官劫贼诸毒蛊等。<a id="a-7j"></a>皆不能害。<a id="a-7k"></a>一切诸恶疾病亦不能害。<a id="a-7l"></a>唯除宿殃所造业报(略说功德广说在经)</p>
  <p id="a7m">大方等经七佛说灭罪咒。</p>
  <p id="a7n">离婆离婆帝　[仁-二+丸]呵[仁-二+丸]呵帝　陀罗离帝　尼呵罗帝　毗摩离帝莎诃。</p>
  <p id="a7o">右此二咒。<a id="a-7p"></a>诸佛共说功能利益灭罪除障备在经文。<a id="a-7q"></a>不具说。</p>
  <p id="a7r">新翻大般若经第五百七十一第六分云。</p>
  <p id="a7s">尔时最胜天王复白佛言。<a id="a-7t"></a>诸菩萨摩诃萨行般若波罗蜜多。<a id="a-7u"></a>修何等行护持正法。<a id="a-7v"></a>佛告最胜。<a id="a-7w"></a>天王当知。<a id="a-7x"></a>若菩萨摩诃萨行深般若波罗蜜多。<a id="a-7y"></a>行不违言。<a id="a-7z"></a>尊重师长随顺正法。<a id="a-80"></a>调柔志性纯质诸根寂静。<a id="a-81"></a>远离一切恶不善行。<a id="a-82"></a>修习善根名护正法。<a id="a-83"></a>天王当知。<a id="a-84"></a>若诸菩萨摩诃萨行深般若波罗蜜多。<a id="a-85"></a>修身语意三业慈悲。<a id="a-86"></a>不拘利誉持戒清净。<a id="a-87"></a>远离诸见。<a id="a-88"></a>名护正法。<a id="a-89"></a>天王当知。<a id="a-8A"></a>若菩萨摩诃萨行深般若波罗蜜多。<a id="a-8B"></a>心不随爱恚怖痴行。<a id="a-8C"></a>名护正行。<a id="a-8D"></a>修习惭愧。<a id="a-8E"></a>名护正法。<a id="a-8F"></a>说法修行皆如所闻。<a id="a-8G"></a>名护正法。<a id="a-8H"></a>天王当知。<a id="a-8I"></a>三世诸佛为护正法说陀罗尼。<a id="a-8J"></a>[打-丁+廱]护天王及人王等。<a id="a-8K"></a>令护正法久住世间。<a id="a-8L"></a>与诸有情作大饶益。<a id="a-8M"></a>陀罗尼曰。</p>
  <p id="a8N">呾侄他　阿虎洛　尼洛罚底(丁履反下同)虎剌挐莎(去声呼下同)窭荼者遮者遮　折(支热反)尼　阿奔(音声呼)若刹多刹多刹延多刹也莎诃陵末尼羯洛　邬鲁　邬鲁罚底迦　逻跋底迦　阿鞞奢底尼　莎剌尼杜阇　杜阇末底　阿罚始尼罚尸罚多罚多奴娑理尼　部多奴悉没栗底　提罚多奴　悉没栗底　莎诃。</p>
  <p id="a8O">天王当知。<a id="a-8P"></a>此大神咒能令一切人非人等皆得安乐。<a id="a-8Q"></a>此大神咒三世诸佛为护正法。<a id="a-8R"></a>及护一切人非人等令得安乐。<a id="a-8S"></a>以方便力而当说之。<a id="a-8T"></a>是故天王及人王等。<a id="a-8U"></a>为护正法久住世故。<a id="a-8V"></a>自身眷属得安乐故。<a id="a-8W"></a>国土有情无灾难故。<a id="a-8X"></a>各应精勤至诚诵念。<a id="a-8Y"></a>如是则令怨敌灾难魔事法障皆悉销灭。<a id="a-8Z"></a>由斯正法久住世间。<a id="a-8a"></a>与诸有情作大饶益。<a id="a-8b"></a>云云。</p>
  <p id="a8c">五百七十八第一般若理趣分云云。<a id="a-8d"></a>尔时如来即说神咒。</p>
  <p id="a8e">纳慕薄伽筏帝(一)钵剌壤波罗预多曳(二)薄底(丁履反)筏攃(七男反)罗曳(三)罨跛履弭多窭拏曳(四)萨缚呾他揭多跛履布视多曳(五)萨缚呾他揭多奴壤多壤多邲壤多曳(六)怛侄他(七)钵剌[口*兮](一第反下同)钵剌[口*兮](八)莫诃钵剌[口*兮](九)钵剌壤婆娑羯囇(十)钵剌壤路迦羯囇(十一)案驮迦啰毗谈末埿(十二)悉递(十三)苏悉递(十四)悉殿都漫薄伽筏底(十五)萨防伽孙达囇(十六)薄底筏攃囇(十七)钵剌娑履多喝悉帝(十八)参磨泾嚩娑羯囇(十九)勃陀勃[口*陀](二十)悉[口*陀]悉[口*陀](二十一)剑波剑波(二十二)浙罗浙罗(二十三)曷逻嚩逻嚩(二十四)阿揭车阿揭车(二十五)薄伽筏底(二十六)么毗滥婆(二十七)莎诃(二十八)</p>
  <p id="a8f">如是神咒三世诸佛皆共宣说。<a id="a-8g"></a>同所护念。<a id="a-8h"></a>能受持者一切障灭。<a id="a-8i"></a>随心所欲无不成办。<a id="a-8j"></a>疾证无上。<a id="a-8k"></a>正等菩提。<a id="a-8l"></a>尔时如来复说神咒。</p>
  <p id="a8m">纳慕薄伽筏帝(一)钵剌壤波啰弭多曳(二)怛侄他(三)牟尼达谜(四)僧揭洛诃达谜(五)遏奴揭洛诃达谜(六)毗目底达谜(七)萨驮奴揭洛诃达谜(八)吠室洛末拏达谜(九)参漫多奴跛履筏剌呾那达谜(十)窭拏僧揭洛诃达谜(十一)萨缚迦罗跛履波剌那达谜(十二)莎诃(十三)</p>
  <p id="a8n">如是神咒是诸佛母。<a id="a-8o"></a>能诵持者一切罪灭。<a id="a-8p"></a>常见诸佛得宿住智。<a id="a-8q"></a>疾证无上正等菩提。<a id="a-8r"></a>尔时如来复说神咒。</p>
  <p id="a8s">纳慕薄伽筏帝(一)钵剌壤波啰弭多曳(二)怛侄他(三)室丽曳(四)室丽曳(五)室丽曳(六)室丽曳细(七)莎诃(八)</p>
  <p id="a8t">如是神咒具大威力。<a id="a-8u"></a>能受持者业障消除。<a id="a-8v"></a>所闻正法总持不忘。<a id="a-8w"></a>疾得无上正等菩提。</p>
  <p id="a8x">此下三咒。<a id="a-8y"></a>西京兴善寺大唐翻经僧玄摸法师。<a id="a-8z"></a>于波颇三藏及余大德婆罗门所。<a id="a-90"></a>口决正得。<a id="a-91"></a>诸经先无正本。<a id="a-92"></a>旧依婆罗门所翻得。<a id="a-93"></a>为文讹略不依正梵。<a id="a-94"></a>故更译之。<a id="a-95"></a>虽有僧减不劳致惑。</p>
  <p id="a96">第一大般若咒云。</p>
  <p id="a97">南无薄伽嘙帝　摩诃钵啰慎若波罗蜜多裔頞钵　唎蜜多　瞿邪裔萨嘙怛他伽多钵　唎脯唎多裔　萨嘙怛他伽多慎若多毗慎若多裔　但侄他(地夜反)钵啰慎喏(而制反)摩诃钵啰慎喏　钵啰慎若婆塞羯[口*(隸-木+士)]钵啰慎若卢迦羯[口*(隸-木+士)]　頞钵啰慎若南毗陀沬埿悉提　苏悉提　悉佃都曼薄伽嘙底　萨啰[央*鳥](鸟刚反)伽孙达[口*(隸-木+士)]薄底薄[口*祭][口*(隸-木+士)]钵啰娑唎多曷萨帝　三摩涅啰萨那羯[口*(隸-木+士)]　怛侄他　[索-十+(木-(企-止)+(ㄙ*ㄙ))]侄[索-十+(木-(企-止)+(ㄙ*ㄙ))]侄　悉侄悉侄　剑波剑波折罗折罗啰婆啰婆阿揭车阿揭车薄伽婆底磨毗蓝嘙　苏嘙诃。</p>
  <p id="a98">此咒功德诸经具说。<a id="a-99"></a>受法别传咒。<a id="a-9A"></a>句二十七。<a id="a-9B"></a>字六十二。<a id="a-9C"></a>今译得一百七十一字字有加减不须惊怪。<a id="a-9D"></a>西方大德具正斯文。<a id="a-9E"></a>受持此咒者。<a id="a-9F"></a>须造一躯般若母像。<a id="a-9G"></a>当取无子楮木作像端坐种种庄严展右手。<a id="a-9H"></a>用斋日造像匠。<a id="a-9I"></a>须持八戒斋法。<a id="a-9J"></a>彩色中不得用胶。<a id="a-9K"></a>只得用胡桃油熏陆香及乳汁等。<a id="a-9L"></a>欲持此咒者。<a id="a-9M"></a>香泥涂地。<a id="a-9N"></a>须新瓦瓶八口。<a id="a-9O"></a>须时华散着道场所。<a id="a-9P"></a>并插着瓶。<a id="a-9Q"></a>瓶中着八种浆。<a id="a-9R"></a>石榴葡萄乳汁酪蜜石蜜甘蔗等浆。<a id="a-9S"></a>并作种种素食。<a id="a-9T"></a>分作八分。<a id="a-9U"></a>烧种种名香供养形像。<a id="a-9V"></a>并然八支苏灯。<a id="a-9W"></a>其诵咒人着净洁衣持戒。<a id="a-9X"></a>七日以前。<a id="a-9Y"></a>日夕烧香礼拜。<a id="a-9Z"></a>诵咒满一万遍。<a id="a-9a"></a>过七日后一日断食。<a id="a-9b"></a>于此日夜诵咒满八千遍。<a id="a-9c"></a>下前饮食。<a id="a-9d"></a>行此法时于梦中见般若母像。<a id="a-9e"></a>随愿皆得成就。</p>
  <p id="a9f">第二灭罪招福咒。</p>
  <p id="a9g">娜谟曷啰(上)跢娜(一)怛啰(上)耶(余者反)夜(戈可反下同二)娜么(莫我反)肾穰(如何反)娜娑伽(上)啰(上)裴嚧者那(三)怛他揭多夜(四)娜么阿唎耶跋卢枳羝(五)铄筏啰夜(六)菩提(徒儞反)萨跢婆夜(七)莫诃萨跢婆夜(八)莫诃迦噜奶(奴绮反)迦夜(九)那么萨啰(上)皤(符可反)怛他揭羝骠(比胡反十)曷啰(上)啰喝驮(上)敝(比可反十一)三藐三菩(上)提骠(比胡反十二)跢侄他(十三)乌吽(十四)驮(上)啰驮啰(十五)提(徒尔反)唎提唎(十六)杜噜杜噜(十七)伊[齒*齊]皤[齒*齊](十八)者黎者黎(十九)钵啰(上)者黎钵啰者黎(二十)矩苏迷(二十一)矩苏(上)么跋嚟(二十二)伊离(上)弭离(上二十三)只离只知(上二十四)阇罗(上)么跋捺夜(二十五)钵啰(上)未输驮(上)萨跢皤(二十六)莫诃迦噜奶迦(二十七)莎婆诃(二十八)</p>
  <p id="a9h">若善男子善女人。<a id="a-9i"></a>能有读诵此咒。<a id="a-9j"></a>昼夜精勤勿令忘失。<a id="a-9k"></a>于晨朝时先净澡浴。<a id="a-9l"></a>若不澡浴当净嗽口澡洗手面善持此咒。<a id="a-9m"></a>现身即得十种果报。<a id="a-9n"></a>一者身当无病。<a id="a-9o"></a>二者常为十方诸佛忆念。<a id="a-9p"></a>三者一切财物衣服饮食。<a id="a-9q"></a>自然充足常无乏少。<a id="a-9r"></a>四者破一切怨敌。<a id="a-9s"></a>五者能使一切有情者皆生慈心。<a id="a-9t"></a>六者一切蛊毒热病不能侵害。<a id="a-9u"></a>七者一切刀杖不能为害。<a id="a-9v"></a>八者一切水难不能为溺。<a id="a-9w"></a>九者一切火难不能烧害。<a id="a-9x"></a>十者不受一切横死。<a id="a-9y"></a>复得四种果报。<a id="a-9z"></a>一者临命终时得见十方无量诸佛。<a id="a-A0"></a>二者永不堕地狱。<a id="a-A1"></a>三者不为一切禽兽所啖。<a id="a-A2"></a>四者命终之后生无量寿国。<a id="a-A3"></a>若有在家出家犯四重五逆。<a id="a-A4"></a>必能依法洁净身心。<a id="a-A5"></a>读诵此咒一遍乃至多遍。<a id="a-A6"></a>一切根本重罪悉得除灭。<a id="a-A7"></a>除不至心。</p>
  <p id="aA8">第三礼佛灭罪咒亦名佛母咒。</p>
  <p id="aA9">娜(上)谟(上)达奢(书何反)那吽(一)菩陀俱致那[合*牛](二)乌[合*牛](三)户噜户噜(四)悉驮嚧者儞(五)娑(上)啰(上)婆啰(上)他(六)娑达儞(七)娑(上)婆诃(八)</p>
  <p id="aAA">此咒十俱胝诸佛所说(一俱胝百亿也)</p>
  <p id="aAB">我今亦为怜愍一切众生持此咒者。<a id="a-AC"></a>能令一切嗔恶众生皆悉欢喜。<a id="a-AD"></a>若能日日三时诵咒礼拜者。<a id="a-AE"></a>胜礼千万俱胝诸佛功德。<a id="a-AF"></a>命终之后得生西方无量寿佛国。<a id="a-AG"></a>前翻本云。<a id="a-AH"></a>临命终时得诸佛来迎。<a id="a-AI"></a>未来贤劫千佛。<a id="a-AJ"></a>一一皆得亲承供养。<a id="a-AK"></a>但有人能常诵此咒者。<a id="a-AL"></a>最是不可思议。</p>
  <p data-pb></p>
  <h2 id="aAM">杂咒部第七</h2>
  <p id="aAN">佛说护诸童子陀罗尼咒经(已下并出陀罗尼杂集经录)。<a id="a-AO"></a>后魏三藏菩提流支译。</p>
  <p id="aAP">尔时如来初成正觉。<a id="a-AQ"></a>有一大梵天王。<a id="a-AR"></a>来诣佛所敬礼佛足。<a id="a-AS"></a>而作是言。</p>
  <p id="aAT">南无佛陀耶　　南无达摩耶</p>
  <p id="aAU">南无僧伽耶　　我礼佛世尊</p>
  <p id="aAV">照世大法王　　在于阎浮提</p>
  <p id="aAW">最初说神咒　　甘露净胜法</p>
  <p id="aAX">及礼无著僧　　已礼牟尼足</p>
  <p id="aAY">即时说偈言　　世尊诸如来</p>
  <p id="aAZ">声闻及辟支　　诸仙护世王</p>
  <p id="aAa">大力龙天神　　如是等诸众</p>
  <p id="aAb">皆于人中生　　有夜叉罗刹</p>
  <p id="aAc">常喜啖人胎　　非人王境界</p>
  <p id="aAd">强力所不制　　能令人无子</p>
  <p id="aAe">伤害于胞胎　　男女交会时</p>
  <p id="aAf">使其意迷乱　　怀妊不成就</p>
  <p id="aAg">或歌罗安浮　　无子以伤胎</p>
  <p id="aAh">及生时夺命　　皆是诸恶鬼</p>
  <p id="aAi">为其作娆害　　我今说彼名</p>
  <p id="aAj">愿佛听我说</p>
  <p id="aAk">第一名弥酬迦　第二名弥伽王　第三名骞陀　第四名阿波悉摩罗　第五名牟致迦　第六名摩致迦　第七名阇弥迦　第八名迦弥尼　第九名梨婆坻　第十名富多那　第十一名曼多难提　第十二名舍究尼　第十三名揵吒波尼　第十四名目佉曼荼　第十五名蓝婆。</p>
  <p id="aAl">此十五鬼神。<a id="a-Am"></a>常游行世间为婴孩小儿而作于恐怖。<a id="a-An"></a>我今当说此诸鬼神恐怖形相。<a id="a-Ao"></a>以此形相令诸小儿并生惊畏。</p>
  <p id="aAp">弥酬迦者。<a id="a-Aq"></a>其形如牛。</p>
  <p id="aAr">弥伽王者。<a id="a-As"></a>其形如师子。</p>
  <p id="aAt">骞陀者。<a id="a-Au"></a>其形如鸠摩罗天。</p>
  <p id="aAv">阿波悉摩罗者。<a id="a-Aw"></a>其形如野狐。</p>
  <p id="aAx">牟致迦者。<a id="a-Ay"></a>其形如猕猴。</p>
  <p id="aAz">摩致迦者。<a id="a-B0"></a>其形如罗刹女。</p>
  <p id="aB1">阇弥迦者。<a id="a-B2"></a>其形如马。</p>
  <p id="aB3">迦弥尼者。<a id="a-B4"></a>其形如妇女。</p>
  <p id="aB5">黎婆坻者。<a id="a-B6"></a>其形如狗。</p>
  <p id="aB7">富多那者。<a id="a-B8"></a>其形如猪。</p>
  <p id="aB9">曼多难提者。<a id="a-BA"></a>其形如猫儿。</p>
  <p id="aBB">舍究尼者。<a id="a-BC"></a>其形如乌。</p>
  <p id="aBD">揵吒波尼者。<a id="a-BE"></a>其形如鸡。</p>
  <p id="aBF">目佉曼荼者。<a id="a-BG"></a>其形如薰狐。</p>
  <p id="aBH">蓝婆者。<a id="a-BI"></a>其形如蛇。</p>
  <p id="aBJ">此十五鬼神着诸小儿令其惊怖。<a id="a-BK"></a>我今当复说诸小儿怖畏之相。</p>
  <p id="aBL">弥酬迦鬼著者。<a id="a-BM"></a>令小儿眼睛回转。</p>
  <p id="aBN">弥迦王鬼著者。<a id="a-BO"></a>令小儿数数欧吐。</p>
  <p id="aBP">骞陀鬼著者。<a id="a-BQ"></a>令小儿其两肩动。</p>
  <p id="aBR">阿婆悉魔罗鬼著者。<a id="a-BS"></a>令小儿口中沫出。</p>
  <p id="aBT">牟致迦鬼著者。<a id="a-BU"></a>令小儿把拳不展。</p>
  <p id="aBV">摩致迦鬼著者。<a id="a-BW"></a>令小儿自啮其舌。</p>
  <p id="aBX">阇弥迦鬼著者。<a id="a-BY"></a>令小儿喜啼喜笑。</p>
  <p id="aBZ">迦弥尼鬼著者。<a id="a-Ba"></a>令小儿乐着女人。</p>
  <p id="aBb">黎婆坻鬼著者。<a id="a-Bc"></a>令小儿现种种杂相。</p>
  <p id="aBd">富多那鬼著者。<a id="a-Be"></a>令小儿眠中惊怖啼哭。</p>
  <p id="aBf">曼多难提鬼著者。<a id="a-Bg"></a>令小儿喜啼喜笑。</p>
  <p id="aBh">舍究尼鬼著者。<a id="a-Bi"></a>令小儿不肯饮乳。</p>
  <p id="aBj">揵吒波尼鬼著者。<a id="a-Bk"></a>令小儿咽喉声塞。</p>
  <p id="aBl">目佉曼荼鬼著者。<a id="a-Bm"></a>令小儿时气热病下痢。</p>
  <p id="aBn">蓝婆鬼著者。<a id="a-Bo"></a>令小儿数噫数哕。</p>
  <p id="aBp">此十五鬼神。<a id="a-Bq"></a>以如是等形怖诸小儿及其小儿惊怖之相。<a id="a-Br"></a>我皆已说。<a id="a-Bs"></a>复有大鬼神王名旃檀乾闼婆。<a id="a-Bt"></a>于诸鬼神最为上首。<a id="a-Bu"></a>当以五色线诵此陀罗尼。<a id="a-Bv"></a>一遍一结。<a id="a-Bw"></a>作一百八结。<a id="a-Bx"></a>并书其神鬼名字。<a id="a-By"></a>使人赍此书线。<a id="a-Bz"></a>语彼使言。<a id="a-C0"></a>汝今疾去。<a id="a-C1"></a>行速如风。<a id="a-C2"></a>到于四方。<a id="a-C3"></a>随彼十五鬼神所住之处。<a id="a-C4"></a>与旃檀乾闼婆大鬼神王。<a id="a-C5"></a>令以五缚缚彼鬼神。<a id="a-C6"></a>兼以种种美味饮食香华灯明及以乳粥供养神王。</p>
  <p id="aC7">尔时大梵天王复白佛言。<a id="a-C8"></a>世尊。<a id="a-C9"></a>若有女人不生男女。<a id="a-CA"></a>或在胎中失坏堕落。<a id="a-CB"></a>或生已夺命。<a id="a-CC"></a>此诸女等欲求子息保命长寿者。<a id="a-CD"></a>常当系念修行善法。<a id="a-CE"></a>于月八日十五日受持八戒。<a id="a-CF"></a>清净洗浴着新净衣。<a id="a-CG"></a>礼十方佛。<a id="a-CH"></a>至于中夜以少芥子置己顶上。<a id="a-CI"></a>诵我所说陀罗尼咒者。<a id="a-CJ"></a>令此女人即得如愿。<a id="a-CK"></a>所生童子安隐无患。<a id="a-CL"></a>尽其形寿命不中夭。<a id="a-CM"></a>若有鬼神不顺我咒者。<a id="a-CN"></a>我当令其头破为七分。<a id="a-CO"></a>如阿梨树枝。<a id="a-CP"></a>即说护诸童子陀罗尼咒曰。</p>
  <p id="aCQ">哒[口*姪]咃　阿伽啰　伽泥　那伽伽泥　娑楼隶　只隶　伽婆隶　钵隶　不隶　罗收祢　修罗俾　遮罗俾　婆陀尼　波啰阿曷利沙尼那易　弥那易　苏婆诃。</p>
  <p id="aCR">世尊。<a id="a-CS"></a>我今说此陀罗尼咒。<a id="a-CT"></a>护诸童子令得安隐获其长寿故。</p>
  <p id="aCU">尔时世尊一切种智即说咒曰。</p>
  <p id="aCV">哒[口*姪]咃　菩陀菩陀菩陀　[少/兔]摩帝　菩提菩提　摩隶　式叉夜娑舍利　娑达祢　娑罗地　头隶头头隶波腊多头隶　舍摩腻　叉鞞叉隶　波腊帝叉蓝舍弥帝　槃他槃絺　波呵腻　只摩腻　陀波腻　苏婆诃　腻婆罗腻　苏婆诃。</p>
  <p id="aCW">世十五鬼神常食血肉。<a id="a-CX"></a>以此陀罗尼咒力故。<a id="a-CY"></a>悉皆远离不生恶心。<a id="a-CZ"></a>令诸童子离于恐怖安隐无患。<a id="a-Ca"></a>处胎初生无诸患难。<a id="a-Cb"></a>诵此咒者。<a id="a-Cc"></a>或于城邑聚落。<a id="a-Cd"></a>随其住处亦能令彼婴孩小儿长得安隐。<a id="a-Ce"></a>终保年寿。<a id="a-Cf"></a>南无佛陀。<a id="a-Cg"></a>成就此咒护诸童子。<a id="a-Ch"></a>不为诸恶鬼神之所娆害。<a id="a-Ci"></a>一切诸难一切恐怖悉皆远离。<a id="a-Cj"></a>苏婆诃。<a id="a-Ck"></a>时此梵天闻说此咒欢喜奉行。</p>
  <p id="aCl">陀罗尼集经。</p>
  <p id="aCm">佛说止女人患血至因陀罗尼咒曰。</p>
  <p id="aCn">那摸萨利婆　伏陀男　鼻悉侈[口*梨]拏　哆地夜　他　至利[口*彌]注路[口*彌]　祢俪跛祢俪　莎婆诃　帝使仛兜　路地嚂　婆帝剑　裨帝剑絁俪沙咩剑娑祢婆帝剑　萨利婆伏陀男　坻只那　帝使仛兜　路地滥　磨娑罗婆兜　末伽罗兜　摩婆呵兜　莎婆呵。</p>
  <p id="aCo">若行此法。<a id="a-Cp"></a>须用绯线为绳咒七遍作七结系腰。<a id="a-Cq"></a>血即止。<a id="a-Cr"></a>治宣下血。</p>
  <p id="aCs">佛说妇人产难陀罗尼咒。</p>
  <p id="aCt">目多修利夜　赦尸伽罗　悉侈　啰睺失旃陀罗　波罗目至也兜目多萨婆婆婆　佛图那梨伽罗　波罗目遮也兜　多[口*絰]他　阿吒毗莎呵　婆吒莎呵　阿吒婆　婆吒毗　莎呵　慕遮因地利夜　伽多奶　毗舍厉夜　婆婆兜舍利夜　移遮舍　阿余摩夜　伊咩遮摩怒妙　舍卢夜　萨鞞舍卢　波罗目遮兜　莎诃。</p>
  <p id="aCu">行此咒法者。<a id="a-Cv"></a>咒油七遍涂产生所。<a id="a-Cw"></a>儿即易出。</p>
  <p id="aCx">佛说除灾患诸邪恼毒咒。</p>
  <p id="aCy">咽[金*(离-禸+ㄆ)]摩夜输卢多咩　迦悉底　三摩夜婆伽[金*(离-禸+ㄆ)]　舍罗婆悉剑　鼻呵啰坻悉摩　拔多婆祢　阿那他比荼　达拖啰咩　多多罗婆伽[金*(离-禸+ㄆ)]　此閦喃曼多罗耶坻悉摩　污其履奚拏多婆摩难大伊　楞沙荼叉梨剑　似淡陀罗夜　婆遮夜　伽罗呵夜钵利夜不那　钵梨于遮仳悉侈梨拏　三婆罗　迦舍耶　多地夜他睒鞞俪啖鞞俪　吒吒支　吒吒支　莎婆诃。</p>
  <p id="aCz">行此法用者。<a id="a-D0"></a>须黑羊毛绳咒七遍系左臂。<a id="a-D1"></a>若无羊毛用皂线亦得。<a id="a-D2"></a>若患热病三四日。<a id="a-D3"></a>咒黑线系左臂。<a id="a-D4"></a>若患头痛。<a id="a-D5"></a>诵咒七遍。<a id="a-D6"></a>以手摩之。<a id="a-D7"></a>若患耳聋。<a id="a-D8"></a>咒木七遍塞之。<a id="a-D9"></a>若牙痛咒杨枝七遍嚼之。<a id="a-DA"></a>若患腹痛咒盐汤七遍服之。<a id="a-DB"></a>若患产难咒黑线七遍系其咽。<a id="a-DC"></a>儿即易生。<a id="a-DD"></a>若患宿食不消以手咒摩。<a id="a-DE"></a>即便吐下。<a id="a-DF"></a>若患余灾难即能护身。<a id="a-DG"></a>不畏水火刀兵毒兽。<a id="a-DH"></a>一切诸恶悉不能害。<a id="a-DI"></a>除不用心不慎口味。<a id="a-DJ"></a>秽恶不净者。<a id="a-DK"></a>即无神验。</p>
  <p id="aDL">佛说多闻强记陀罗尼咒。</p>
  <p id="aDM">浮多弗嘙　摩难肇　頞帝收嚧　那摩仳扷　达[口*邏]啰　阇婆浮嘙　娑伊曼　仳扷波罗头使迦梨使多　地夜地悉地　那萨坻　頞三坻　迦致鼻迦致　不祚捭夜罗坻　阿伽坻三摩奚坻　悉地三摩比坻。</p>
  <p id="aDN">佛告阿难。<a id="a-DO"></a>若行此法。<a id="a-DP"></a>汝取婆啰弥支多翅(白呵梨勒)毕钵梨三物。<a id="a-DQ"></a>合清晨咒满一千遍。<a id="a-DR"></a>以苏蜜和服。<a id="a-DS"></a>即得一闻受持。</p>
  <p id="aDT">观世音菩萨行道求愿陀罗尼咒。</p>
  <p id="aDU">南无罗多那　哆罗耶耶　南无阿利耶　婆卢吉底　奢婆罗耶　菩提萨埵耶　摩诃菩提萨埵耶　摩诃萨捶耶　摩诃迦留尼迦　多[口*絰]他　乌苏咩沙陀耶　苏弥婆帝婆陀耶　守吉利娑陀耶　守鞞娑陀耶　伊斯弥斯悉缠泥波罗耶[口*車]　悉婆诃。</p>
  <p id="aDV">此行之法。<a id="a-DW"></a>于观世音像。<a id="a-DX"></a>以香泥涂地。<a id="a-DY"></a>香华供养。<a id="a-DZ"></a>日夜六时诵之。<a id="a-Da"></a>于一时中诵满百二十遍。<a id="a-Db"></a>随其所求观世音菩萨。<a id="a-Dc"></a>以其行人应现其身令其得见。<a id="a-Dd"></a>所求得皆如愿本心。</p>
  <p id="aDe">乞雨陀罗尼咒。</p>
  <p id="aDf">大云经云。<a id="a-Dg"></a>尔时世尊神通力故。<a id="a-Dh"></a>起四黑云。<a id="a-Di"></a>甘雨俱遍兴三种云。<a id="a-Dj"></a>谓下中上发甘雨声如天伎乐。<a id="a-Dk"></a>一切众生之所乐闻。<a id="a-Dl"></a>尔时世尊。<a id="a-Dm"></a>即说咒曰。</p>
  <p id="aDn">羯帝　波利羯帝　僧羯帝　波罗僧羯帝　波罗卑　罗延帝　三波罗卑罗延坻　娑罗娑罗波娑罗波娑罗　摩闵阇摩闵阇遮罗坻遮罗坻　波遮罗抵波遮罗坻　波遮罗坻　三波罗遮罗坻　比提嘻梨嘻梨　萨隶[酉*益]　萨隶[酉*益]　富嚧富嚧　莎诃。</p>
  <p id="aDo">若有诸龙闻是咒已不降甘雨者。<a id="a-Dp"></a>头破作七分。</p>
  <p id="aDq">止齿痛陀罗尼咒。</p>
  <p id="aDr">南无佛。<a id="a-Ds"></a>南无法。<a id="a-Dt"></a>南无比丘僧。<a id="a-Du"></a>南无舍利弗。<a id="a-Dv"></a>兜楼。<a id="a-Dw"></a>摩诃目连比丘。<a id="a-Dx"></a>南无贤者觉意名闻遍十方。<a id="a-Dy"></a>北方揵陀摩诃衍山。<a id="a-Dz"></a>彼有虫王。<a id="a-E0"></a>名羞休无得。<a id="a-E1"></a>在其牙齿。<a id="a-E2"></a>彼当遣使者。<a id="a-E3"></a>莫敢食其牙齿及在牙根牙中牙边。<a id="a-E4"></a>虫若不速下器中头破作七分。<a id="a-E5"></a>如鸠罗勒缮。<a id="a-E6"></a>梵天劝助是咒。<a id="a-E7"></a>南无佛今我所咒即从如愿。<a id="a-E8"></a>若行此法以净水含咒一遍。<a id="a-E9"></a>便吐器中即止。</p>
  <p id="aEA">咒谷子种之令无螽蝗灾起陀罗尼咒。</p>
  <p id="aEB">多掷咃　婆罗跋题　那蛇婆提。</p>
  <p id="aEC">若欲种时。<a id="a-ED"></a>取种子一升。<a id="a-EE"></a>咒二十一遍。<a id="a-EF"></a>以投着大种子。<a id="a-EG"></a>中种之终。<a id="a-EH"></a>不被虫食。<a id="a-EI"></a>无有灾蟥。</p>
  <p id="aEJ">咒田土陀罗尼。</p>
  <p id="aEK">南无佛陀蛇　南无达摩蛇　南无僧伽蛇　南无弥留竭脾　菩提萨埵怛提咃耽婆佛耆　比律咤佛耆　具其梨比律咤佛耆　弥楼阇婆　竭[喱-里+(豆*寸)]波佛耆呼梦阿泥婆佛耆　摩罗阿跋多佛尼梦浮佛耆。</p>
  <p id="aEL">若恐田苗不好者。<a id="a-EM"></a>以此陀罗尼咒土一斛。<a id="a-EN"></a>满二十一遍。<a id="a-EO"></a>以土散谷上。<a id="a-EP"></a>并令诸恶鬼不得吸此谷精稼。<a id="a-EQ"></a>食此谷者头破作七分。<a id="a-ER"></a>能除一切灾蝗诸恶不起。</p>
  <p id="aES">咒蛇蝎毒陀罗尼。</p>
  <p id="aET">南无勒那奄婆罗等拏　多掷咃　休娄浮泥娄浮　呵梨呵梨呵　莎诃　南无居力拏移奄勒那　多掷咃　因缕利　频缕利浮　莎诃。</p>
  <p id="aEU">以此陀罗尼咒之三七咒一七遍。<a id="a-EV"></a>与水一口。<a id="a-EW"></a>咒三遍与水三口。<a id="a-EX"></a>即愈。</p>
  <p id="aEY">疗百病诸毒陀罗尼咒。</p>
  <p id="aEZ">南无观世音菩萨　怛提咃　阿罗尼　多罗尼　萨筏豆咤　筏罗尼　萨筏达咤　般宕弥　邪筏陀梨　南没遮弥悉但兜　曼咃波陀　莎诃。</p>
  <p id="aEa">行此法者。<a id="a-Eb"></a>当用白缕诵一遍结一结。<a id="a-Ec"></a>诵七遍结七结。<a id="a-Ed"></a>若有病苦者系着咽下。<a id="a-Ee"></a>百病诸毒悉得除愈。</p>
  <p id="aEf">观世音菩萨说灭罪得愿陀罗尼咒。</p>
  <p id="aEg">南无勒囊利蛇蛇　南无阿利蛇　婆路吉坻舍伏罗蛇　菩提萨埵蛇　摩诃萨埵蛇　多掷哆　兜流兜流　阿思　摩思摩利尼　氏波摩利　豆豆脾　那慕那慕　莎呵。</p>
  <p id="aEh">若行此法。<a id="a-Ei"></a>于观世音菩萨像前。<a id="a-Ej"></a>烧好沉水香至心忏悔。<a id="a-Ek"></a>于六时中礼诵行道。<a id="a-El"></a>时时中各诵三遍。<a id="a-Em"></a>能灭无始已来一切罪业获大功德不可思议。<a id="a-En"></a>欲求所愿如愿必得。</p>
  <p id="aEo">观世音菩萨说除卒得腹痛陀罗尼咒。</p>
  <p id="aEp">南无勒囊利蛇蛇　南无阿利蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　究之究之　罗之罗之　阿那三婆陀尼移　莎诃。</p>
  <p id="aEq">若人卒得腹痛病困。<a id="a-Er"></a>宜急咒盐水三遍。<a id="a-Es"></a>令腹痛者饮之。<a id="a-Et"></a>其痛即差。</p>
  <p id="aEu">观世音菩萨说除中毒乃至已死陀罗尼咒。</p>
  <p id="aEv">南无勒囊利蛇蛇　南无阿利蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　莎梨　莎梨　毗莎梨毗莎梨　萨婆毗沙那舍尼　莎诃。</p>
  <p id="aEw">若人被诸杂毒中毒欲死。<a id="a-Ex"></a>若已死者。<a id="a-Ey"></a>急以此咒。<a id="a-Ez"></a>咒于耳中。<a id="a-F0"></a>即差。<a id="a-F1"></a>纵暴死还苏。</p>
  <p id="aF2">观世音菩萨说除种种癞病乃至伤破陀罗尼咒。</p>
  <p id="aF3">南无勒囊利蛇蛇　南无阿梨蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　修目企　毗目企　休流　休流　修目流　比修目流　输那泞　毗输那泞　摩思多婆兜摩首罗兜　摩当坻　婆波坻　多婆首　沙兜　莎诃。</p>
  <p id="aF4">若人癞病。<a id="a-F5"></a>若白癞。<a id="a-F6"></a>若赤癞。<a id="a-F7"></a>至诚忏悔行道常诵即瘥。<a id="a-F8"></a>若狂啮齿。<a id="a-F9"></a>若身疮病。<a id="a-FA"></a>若被刀箭伤疮破坏。<a id="a-FB"></a>以此神咒。<a id="a-FC"></a>咒土涂上。<a id="a-FD"></a>即差。</p>
  <p id="aFE">观世音菩萨说咒五种色菖蒱服得闻持不忘陀罗尼咒。</p>
  <p id="aFF">南无勒囊利蛇蛇　南无阿利蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　虔踟富那离　波罗婆离　莎诃。</p>
  <p id="aFG">于观世音菩萨像前。<a id="a-FH"></a>烧上沉水香。<a id="a-FI"></a>至诚咒白菖蒱根。<a id="a-FJ"></a>满八百遍服之得闻持不忘。<a id="a-FK"></a>自外黑赤青黄四种菖蒱亦有别咒。<a id="a-FL"></a>文烦不述。</p>
  <p id="aFM">疗腋臭鬼咒。</p>
  <p id="aFN">若多奴知(一)睺睺睺睺多奴知(二)浮流流流流多奴知(三)摩赖帝多奴知(四)阿那那那多奴知(五)莎诃(六)</p>
  <p id="aFO">若行此法。<a id="a-FP"></a>用石灰三升苦酒三升。<a id="a-FQ"></a>槃上和咒三七遍。<a id="a-FR"></a>团之更互替易。<a id="a-FS"></a>男安左腋下。<a id="a-FT"></a>女安右腋下。<a id="a-FU"></a>即差。</p>
  <p id="aFV">疗疟病鬼咒。</p>
  <p id="aFW">须蜜多(一)阿腻吒(二)迦知腻吒(三)乌呼那须蜜多(四)支波呼睺须蜜多(五)伊知腻吒吒须蜜多(六)莎诃。</p>
  <p id="aFX">若行此法。<a id="a-FY"></a>须五色缕线咒作七结。<a id="a-FZ"></a>若痛从头下先系顶系脚手。<a id="a-Fa"></a>令火急之。<a id="a-Fb"></a>咒水三遍噀之。<a id="a-Fc"></a>即差。</p>
  <p id="aFd">疗不得下食鬼咒。</p>
  <p id="aFe">胡摩兜(一)乌奢睺睺胡摩兜阿[少/兔](二)羯卑胡摩兜羯卑胡摩兜(三)破波罗胡摩兜(四)莎诃(五)</p>
  <p id="aFf">须咒水七遍。<a id="a-Fg"></a>与病人饮之。<a id="a-Fh"></a>无过三五度。<a id="a-Fi"></a>即差。</p>
  <p id="aFj">佛说神水咒疗一切病经。</p>
  <p id="aFk">南无佛　南无法　南无比丘僧　南无过去七佛　南无诸佛　南无诸佛弟子　南无诸贤圣师　南无诸贤圣弟子(兼诵七佛)　第一维卫佛　第二式弃佛　第三随叶佛　第四拘留秦佛　第五拘那含牟尼佛第六迦葉佛　第七释迦牟尼佛。</p>
  <p id="aFl">此是佛说神咒。<a id="a-Fm"></a>随咒井池河泉。<a id="a-Fn"></a>咒之三遍。<a id="a-Fo"></a>饮者百病皆除。</p>
  <p id="aFp">观世音菩萨说随愿陀罗尼咒。</p>
  <p id="aFq">南无观世音菩萨　坦提咃呿罗婆多呿罗婆多　伽呵婆多　伽婆多　伽筏多　莎诃。</p>
  <p id="aFr">行此法者。<a id="a-Fs"></a>应须洁净三业在于净处佛堂塔院专精礼拜绕塔诵是陀罗尼。<a id="a-Ft"></a>满一万二千遍。<a id="a-Fu"></a>当见观世音菩萨。<a id="a-Fv"></a>一切所愿随意皆得也。</p>
  <p id="aFw">佛说咒泥涂兵陀罗尼。</p>
  <p id="aFx">多掷哆　伊利富利持利富伦提　阿味哹　摩味哹　婆味哹　比至味哹　比思坻哹　摩叱提哹　乌思罗婆味哹　莎诃。</p>
  <p id="aFy">若有人欲入贼中。<a id="a-Fz"></a>咒泥三遍以涂其身。<a id="a-G0"></a>若涂幢麾幡鼓角伎乐。<a id="a-G1"></a>必能得胜。<a id="a-G2"></a>若为毒虫所啮。<a id="a-G3"></a>若有被毒。<a id="a-G4"></a>若身有肿处。<a id="a-G5"></a>以咒泥涂之。<a id="a-G6"></a>用青黛规院其上。<a id="a-G7"></a>即差。</p>
  <p id="aG8">颂曰。</p>
  <p id="aG9">沉痾诚已久　　痼病实难痊</p>
  <p id="aGA">四魔恒相娆　　六贼竞来牵</p>
  <p id="aGB">困厄无人救　　惟忻大慈怜</p>
  <p id="aGC">遥愍愚心网　　振锡远乘烟</p>
  <p id="aGD">授兹甘露药　　邪道莫能先</p>
  <p id="aGE">消灾除业累　　拔济苦相煎</p>
  <p id="aGF">恩流振玄教　　并利该大千</p>
  <p id="aGG">自非神咒力　　何能益延年</p>
 </body>
</html>