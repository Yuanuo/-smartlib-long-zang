<!doctype html>
<html id="z3IBWkp1Rt" data-ver="1376">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">法苑珠林卷第九十四</h1>
  <h2 id="a2">酒肉篇第九十三 秽浊篇第九十四</h2>
  <h2 id="a3">酒肉篇感应缘(略引一十四验)</h2>
  <p id="a4">汉洛子渊 晋沙门法遇 晋庾绍之 宋蒋小德 宋沙门竺慧炽 吴诸葛恪 周武帝 隋赵文若 唐孙回璞 唐李氏 唐郑师辩 唐韦知十 唐谢适氏 唐任五娘。</p>
  <p id="a5">汉孝昌时。<a id="a-6"></a>有虎贲洛子渊者。<a id="a-7"></a>自云雒阳人。<a id="a-8"></a>孝昌中戍于彭城。<a id="a-9"></a>其同管人樊元宝。<a id="a-A"></a>得假还京师。<a id="a-B"></a>子渊附书一封令至云。<a id="a-C"></a>某宅在灵台南近雒水。<a id="a-D"></a>卿但至彼。<a id="a-E"></a>家人自出相看。<a id="a-F"></a>元宝如其言。<a id="a-G"></a>至台南见无人家。<a id="a-H"></a>徙倚欲去。<a id="a-I"></a>忽见一老翁问云。<a id="a-J"></a>从何而来。<a id="a-K"></a>彷徨于此。<a id="a-L"></a>元宝具向导之。<a id="a-M"></a>老翁云。<a id="a-N"></a>吾儿也。<a id="a-O"></a>取书引元宝入。<a id="a-P"></a>遂见馆合崇宽屋宇佳丽。<a id="a-Q"></a>既坐令婢取酒。<a id="a-R"></a>须臾婢抱一死小儿而过。<a id="a-S"></a>元宝遇甚怪之。<a id="a-T"></a>俄而酒至。<a id="a-U"></a>酒色甚红。<a id="a-V"></a>香美异常。<a id="a-W"></a>兼设珍羞。<a id="a-X"></a>海陆备有。<a id="a-Y"></a>饮讫告退。<a id="a-Z"></a>老翁送元宝出云。<a id="a-a"></a>后会难期。<a id="a-b"></a>以为凄恨。<a id="a-c"></a>别甚殷勤。<a id="a-d"></a>老翁还入。<a id="a-e"></a>元宝不复见其门衖。<a id="a-f"></a>但见高崖对水渌波。<a id="a-g"></a>顷时唯见一童子可年十五。<a id="a-h"></a>新溺死鼻中血出。<a id="a-i"></a>方知所饮酒乃是血也。<a id="a-j"></a>及还彭城。<a id="a-k"></a>子渊已失矣。<a id="a-l"></a>元宝与子渊同戍三年。<a id="a-m"></a>不知是雒水之神也(出雒阳寺记录)</p>
  <p id="an">晋有荆州长沙寺僧释法遇。<a id="a-o"></a>不知何许人。<a id="a-p"></a>弱年好学笃志坟素。<a id="a-q"></a>事道安为师。<a id="a-r"></a>解寤非常。<a id="a-s"></a>乃避地东下止江陵长沙寺讲说众经。<a id="a-t"></a>受业者四百余人。<a id="a-u"></a>时有一僧。<a id="a-v"></a>饮酒废夕烧香。<a id="a-w"></a>遇但止罚而不遣。<a id="a-x"></a>安公遥闻之。<a id="a-y"></a>以竹筒盛一荆杖。<a id="a-z"></a>手自缄封。<a id="a-10"></a>题以寄遇。<a id="a-11"></a>遇开封见杖即曰。<a id="a-12"></a>此由饮酒也。<a id="a-13"></a>我训领不勤远贻忧赐。<a id="a-14"></a>即命维那鸣椎集众。<a id="a-15"></a>以杖筒置香凳上。<a id="a-16"></a>行香毕。<a id="a-17"></a>遇乃起出众前。<a id="a-18"></a>向筒致敬。<a id="a-19"></a>于是伏地。<a id="a-1A"></a>令维那行杖三下。<a id="a-1B"></a>内杖筒中。<a id="a-1C"></a>垂泪自责。<a id="a-1D"></a>时境内道俗莫不叹息。<a id="a-1E"></a>因之学徒励业甚众。<a id="a-1F"></a>既而与慧远书曰。<a id="a-1G"></a>吾人微暗短不能率众。<a id="a-1H"></a>和尚虽隔在异域。<a id="a-1I"></a>犹远垂忧念。<a id="a-1J"></a>吾罪深矣。<a id="a-1K"></a>后卒于江陵。<a id="a-1L"></a>春秋六十矣(右此一验出梁高僧传也)</p>
  <p id="a1M">晋新野庾绍之。<a id="a-1N"></a>小字道覆。<a id="a-1O"></a>晋湘东太守与南阳宋协中表昆弟情好绸缪。<a id="a-1P"></a>绍元兴末病亡。<a id="a-1Q"></a>义熙中忽见形诣协。<a id="a-1R"></a>形貌衣服具如平生。<a id="a-1S"></a>而两脚着械。<a id="a-1T"></a>既至脱械。<a id="a-1U"></a>置地而坐。<a id="a-1V"></a>协问何由得顾。<a id="a-1W"></a>答云。<a id="a-1X"></a>暂蒙假归。<a id="a-1Y"></a>与卿亲好故相过也。<a id="a-1Z"></a>协问鬼神之事。<a id="a-1a"></a>绍辄漫略不甚谐对。<a id="a-1b"></a>唯云。<a id="a-1c"></a>宜勤精进不可杀生。<a id="a-1d"></a>若不能都断可勿宰牛。<a id="a-1e"></a>食肉之时无啖物心。<a id="a-1f"></a>协云。<a id="a-1g"></a>五藏与肉乃复异耶。<a id="a-1h"></a>答曰。<a id="a-1i"></a>心者善神之宅也。<a id="a-1j"></a>其罪尤重。<a id="a-1k"></a>具问亲戚。<a id="a-1l"></a>因谈世事。<a id="a-1m"></a>末复求酒。<a id="a-1n"></a>协时时饵茱萸酒因为设之。<a id="a-1o"></a>酒至对杯不饮云。<a id="a-1p"></a>有茱萸气。<a id="a-1q"></a>协曰。<a id="a-1r"></a>为恶之耶。<a id="a-1s"></a>答云。<a id="a-1t"></a>下官皆畏之。<a id="a-1u"></a>非独我也。<a id="a-1v"></a>绍为人语声高壮。<a id="a-1w"></a>此言论时不异常日。<a id="a-1x"></a>有顷协儿邃之来。<a id="a-1y"></a>绍闻屐声极有惧色。<a id="a-1z"></a>谓协曰。<a id="a-20"></a>生气见陵不复得住。<a id="a-21"></a>与卿三年别耳。<a id="a-22"></a>因贯械而起。<a id="a-23"></a>出户便灭。<a id="a-24"></a>协后为正员郎。<a id="a-25"></a>果三年而卒。</p>
  <p id="a26">宋蒋小德。<a id="a-27"></a>江陵人也。<a id="a-28"></a>为岳州刺史。<a id="a-29"></a>朱循时为听事监师。<a id="a-2A"></a>少而信向。<a id="a-2B"></a>勤谨过人。<a id="a-2C"></a>循喜之每有法事辄令典知其务。<a id="a-2D"></a>大明末年得病而死。<a id="a-2E"></a>夜三更将殓。<a id="a-2F"></a>便苏活言。<a id="a-2G"></a>有使者称。<a id="a-2H"></a>王命召之。<a id="a-2I"></a>小德随去。<a id="a-2J"></a>既至。<a id="a-2K"></a>王曰。<a id="a-2L"></a>君精勤小心虔奉大法。<a id="a-2M"></a>帝敕精旨。<a id="a-2N"></a>以君专至。<a id="a-2O"></a>宜速生善地。<a id="a-2P"></a>而君算犹长。<a id="a-2Q"></a>故令吾特相召也。<a id="a-2R"></a>君今日将受天中快乐欣然。<a id="a-2S"></a>小德嘉诺。<a id="a-2T"></a>王曰。<a id="a-2U"></a>君可且还家所欲属寄。<a id="a-2V"></a>及作功德可速之。<a id="a-2W"></a>七日复来也。<a id="a-2X"></a>小德受言而归。<a id="a-2Y"></a>路由一处。<a id="a-2Z"></a>有小屋殊陋弊。<a id="a-2a"></a>逢新寺难公于此屋。<a id="a-2b"></a>前既素识。<a id="a-2c"></a>具相问讯。<a id="a-2d"></a>难云。<a id="a-2e"></a>贫道自出家来未尝饮酒。<a id="a-2f"></a>早就兰公。<a id="a-2g"></a>兰公苦见劝逼饮一升许。<a id="a-2h"></a>被王召用此故也。<a id="a-2i"></a>贫道若不坐此当得生天。<a id="a-2j"></a>今乃居此弊宇。<a id="a-2k"></a>三年之后方得上耳。<a id="a-2l"></a>小德至家欲验其言。<a id="a-2m"></a>即夕遽遣人参讯。<a id="a-2n"></a>难公果以此日。<a id="a-2o"></a>于兰公处睡卧。<a id="a-2p"></a>至夕而亡。<a id="a-2q"></a>小德既愈。<a id="a-2r"></a>七日内大设福供。<a id="a-2s"></a>至期奄然而卒。<a id="a-2t"></a>朱循即免家丘户兰难二僧。<a id="a-2u"></a>并居新寺。<a id="a-2v"></a>难道行尤精。<a id="a-2w"></a>不同余僧。</p>
  <p id="a2x">宋沙门竺慧炽。<a id="a-2y"></a>新野人。<a id="a-2z"></a>住在江陵四层寺。<a id="a-30"></a>永初二年卒。<a id="a-31"></a>弟子为设七日会。<a id="a-32"></a>其日将夕烧香竟。<a id="a-33"></a>道贤沙门因往视炽。<a id="a-34"></a>弟子至房前忽暧暧若人形。<a id="a-35"></a>详视乃慧炽也。<a id="a-36"></a>容貌衣服不异生时。<a id="a-37"></a>谓贤曰。<a id="a-38"></a>君旦食肉美不。<a id="a-39"></a>贤曰。<a id="a-3A"></a>美。<a id="a-3B"></a>炽曰。<a id="a-3C"></a>我坐食肉。<a id="a-3D"></a>今生饿狗地狱。<a id="a-3E"></a>道贤惧詟未及得答。<a id="a-3F"></a>炽复言。<a id="a-3G"></a>汝若不信试看我背后。<a id="a-3H"></a>乃回背示贤见三黄狗。<a id="a-3I"></a>形半似驴。<a id="a-3J"></a>眼甚赤光照户内。<a id="a-3K"></a>状欲啮炽而复止。<a id="a-3L"></a>贤骇怖闷绝。<a id="a-3M"></a>良久乃苏。<a id="a-3N"></a>具说其事(右此二验出冥祥记)</p>
  <p id="a3O">吴幼帝即位。<a id="a-3P"></a>诸葛恪辅政。<a id="a-3Q"></a>孙峻为侍中大将军。<a id="a-3R"></a>恪强愎傲物。<a id="a-3S"></a>峻崄侧而好权。<a id="a-3T"></a>凤皇三年恪攻新城无功而还。<a id="a-3U"></a>峻将以幼帝响恪而杀之。<a id="a-3V"></a>其日恪精神扰动。<a id="a-3W"></a>通夕不寐。<a id="a-3X"></a>张约腾裔以峻谋告恪。<a id="a-3Y"></a>恪曰。<a id="a-3Z"></a>竖子其何能为。<a id="a-3a"></a>不过因酒食行酖毒耳。<a id="a-3b"></a>将亲信人以药酒自随。<a id="a-3c"></a>恪将入畜犬追衔其衣裾。<a id="a-3d"></a>不得去者三。<a id="a-3e"></a>恪顾拊犬头曰。<a id="a-3f"></a>怖那无苦也。<a id="a-3g"></a>既入峻伏兵杀之。<a id="a-3h"></a>峻后病梦。<a id="a-3i"></a>为恪所击狂言常称见恪。<a id="a-3j"></a>遂死(出冤魂志)</p>
  <p id="a3k">周武帝好食鸡卵。<a id="a-3l"></a>一食数枚。<a id="a-3m"></a>有监膳仪同名拔虎。<a id="a-3n"></a>常进御食有宠。<a id="a-3o"></a>隋文帝即位。<a id="a-3p"></a>犹后监膳进食。<a id="a-3q"></a>开皇中暴死。<a id="a-3r"></a>而心尚暖。<a id="a-3s"></a>家人不忍殡之。<a id="a-3t"></a>三日乃苏。<a id="a-3u"></a>能语先云。<a id="a-3v"></a>舆我见至尊。<a id="a-3w"></a>为武帝传说。<a id="a-3x"></a>既现而请。<a id="a-3y"></a>文帝引问言曰。<a id="a-3z"></a>始忽见人来唤。<a id="a-40"></a>随至一处。<a id="a-41"></a>有大地穴所行之道径入。<a id="a-42"></a>才到穴口。<a id="a-43"></a>遥见西方有百骑来。<a id="a-44"></a>仪卫如王者。<a id="a-45"></a>俄至穴口。<a id="a-46"></a>乃周武帝也。<a id="a-47"></a>仪同拜之。<a id="a-48"></a>帝曰。<a id="a-49"></a>王唤汝证我事耳。<a id="a-4A"></a>汝身无罪。<a id="a-4B"></a>言讫即入宫中。<a id="a-4C"></a>使者亦引仪同令见宫门。<a id="a-4D"></a>引入庭前。<a id="a-4E"></a>见武帝与王同坐。<a id="a-4F"></a>而有加敬之容。<a id="a-4G"></a>使者令仪同拜王。<a id="a-4H"></a>王问曰。<a id="a-4I"></a>汝为帝作食。<a id="a-4J"></a>前后进白团几枚。<a id="a-4K"></a>仪同不识白团顾左右。<a id="a-4L"></a>左右教曰。<a id="a-4M"></a>名鸡卵为白团也。<a id="a-4N"></a>仪同即答。<a id="a-4O"></a>帝食白团实不记数。<a id="a-4P"></a>王谓帝曰。<a id="a-4Q"></a>此人不记。<a id="a-4R"></a>当须出之。<a id="a-4S"></a>帝惨然不乐而起。<a id="a-4T"></a>忽见庭前有铁床并狱卒数十人。<a id="a-4U"></a>皆牛头人身帝已卧床上。<a id="a-4V"></a>狱卒用铁梁压之。<a id="a-4W"></a>帝两胁剖裂处。<a id="a-4X"></a>鸡子全出。<a id="a-4Y"></a>俄与床齐。<a id="a-4Z"></a>可十余斛。<a id="a-4a"></a>乃尽王命数之讫。<a id="a-4b"></a>床及狱卒忽然不见。<a id="a-4c"></a>帝又已在王坐。<a id="a-4d"></a>帝谓仪同云。<a id="a-4e"></a>为我相闻大隋天子。<a id="a-4f"></a>昔与我共食。<a id="a-4g"></a>仓库玉帛亦我储之。<a id="a-4h"></a>我今身为灭佛法极受大苦。<a id="a-4i"></a>可为吾作功德也。<a id="a-4j"></a>于是文帝敕天下人。<a id="a-4k"></a>出一钱为追福焉。<a id="a-4l"></a>临外祖齐公亲见问时节。<a id="a-4m"></a>归家具说。</p>
  <p id="a4n">后隋大业中雍州长安县有人。<a id="a-4o"></a>姓赵名文若。<a id="a-4p"></a>死经七日。<a id="a-4q"></a>家人大敛将欲入棺。<a id="a-4r"></a>乃缩一脚。<a id="a-4s"></a>家人惧怕不敢入棺。<a id="a-4t"></a>文若得活。<a id="a-4u"></a>眷属喜问所由。<a id="a-4v"></a>文若报云。<a id="a-4w"></a>当死之时。<a id="a-4x"></a>见人引向阎罗王所问文若。<a id="a-4y"></a>汝生存之时作何福业。<a id="a-4z"></a>文若答王。<a id="a-50"></a>受持金刚般若经。<a id="a-51"></a>王叹云。<a id="a-52"></a>善哉。<a id="a-53"></a>此福第一。<a id="a-54"></a>汝虽福善。<a id="a-55"></a>且将汝示其受罪之处。<a id="a-56"></a>令一人引文若。<a id="a-57"></a>北行十步至一墙孔。<a id="a-58"></a>令文若入孔。<a id="a-59"></a>隔壁有人。<a id="a-5A"></a>引手从孔中捉文若头引出。<a id="a-5B"></a>极大辛苦。<a id="a-5C"></a>得度墙外见大地狱。<a id="a-5D"></a>镬汤苦具罪人受苦。<a id="a-5E"></a>不可具述。<a id="a-5F"></a>乃有众多猪羊鸡鱼鹅鸭之属。<a id="a-5G"></a>竞来从文若债命。<a id="a-5H"></a>文若云。<a id="a-5I"></a>吾不食汝身。<a id="a-5J"></a>何故见逼。<a id="a-5K"></a>诸畜生等各报云。<a id="a-5L"></a>汝往日时某年某月某处食我头脚四支。<a id="a-5M"></a>节节分张。<a id="a-5N"></a>人各饮啖。<a id="a-5O"></a>何故讳之。<a id="a-5P"></a>文若见畜引实不敢拒逆。<a id="a-5Q"></a>唯知一心念佛。<a id="a-5R"></a>深悔诸罪。<a id="a-5S"></a>不出余言。<a id="a-5T"></a>求与诸畜得活之时具修福善报谢诸畜。<a id="a-5U"></a>见为修福一时放却。<a id="a-5V"></a>其引使人过将文若至王所。<a id="a-5W"></a>说见受罪处讫。<a id="a-5X"></a>王付一碗钉令文若食之。<a id="a-5Y"></a>并用五钉。<a id="a-5Z"></a>钉文若头。<a id="a-5a"></a>项及以手足。<a id="a-5b"></a>然后放过。<a id="a-5c"></a>文若得苏。<a id="a-5d"></a>具说此事。<a id="a-5e"></a>然患头痛及以手足。<a id="a-5f"></a>久后修福痛渐得差。<a id="a-5g"></a>从尔已来精勤诵持金刚般若。<a id="a-5h"></a>不敢遗漏寸阴。<a id="a-5i"></a>但见道俗亲疏。<a id="a-5j"></a>并劝受持般若。<a id="a-5k"></a>后因使至一驿厅上。<a id="a-5l"></a>暂时偃息。<a id="a-5m"></a>似如欲睡。<a id="a-5n"></a>于时梦见一青衣妇女急速而来。<a id="a-5o"></a>请救乞命。<a id="a-5p"></a>文若惊寤。<a id="a-5q"></a>即唤驿长问云。<a id="a-5r"></a>汝不为吾欲杀生不。<a id="a-5s"></a>驿长答云。<a id="a-5t"></a>实为公欲杀一小羊。<a id="a-5u"></a>文若问云。<a id="a-5v"></a>其羊作何色。<a id="a-5w"></a>答云。<a id="a-5x"></a>是青羖牸羊。<a id="a-5y"></a>文若报云。<a id="a-5z"></a>汝急放却。<a id="a-60"></a>吾与价直赎取放之。<a id="a-61"></a>良由般若威力冥资感应也。</p>
  <p id="a62">唐殿中侍医孙回璞。<a id="a-63"></a>济阴人也。<a id="a-64"></a>至贞观十三年。<a id="a-65"></a>从车驾幸九成宫三善谷。<a id="a-66"></a>与魏太师邻家。<a id="a-67"></a>尝夜二更闻外有人唤孙侍医声。<a id="a-68"></a>璞起出看。<a id="a-69"></a>谓是太师之命。<a id="a-6A"></a>既出见两人谓璞曰。<a id="a-6B"></a>官唤璞。<a id="a-6C"></a>曰我不能步行。<a id="a-6D"></a>即取璞马乘之。<a id="a-6E"></a>随二人行。<a id="a-6F"></a>乃觉天地如昼日光明。<a id="a-6G"></a>璞怪讶而不敢言。<a id="a-6H"></a>二人引璞出谷。<a id="a-6I"></a>历朝堂东。<a id="a-6J"></a>又东北行六七里。<a id="a-6K"></a>至苜蓿谷遥见有两人持韩凤方行。<a id="a-6L"></a>语所引璞二人曰。<a id="a-6M"></a>汝等错追。<a id="a-6N"></a>我所得者是。<a id="a-6O"></a>汝宜放彼人。<a id="a-6P"></a>即放璞。<a id="a-6Q"></a>璞循路而还。<a id="a-6R"></a>了了不异平生行处既至家系马。<a id="a-6S"></a>见婢当户眠。<a id="a-6T"></a>唤之不应。<a id="a-6U"></a>越度入户。<a id="a-6V"></a>见其身。<a id="a-6W"></a>与妇并眠。<a id="a-6X"></a>欲就之而不得。<a id="a-6Y"></a>但着南壁立大声唤妇终不应。<a id="a-6Z"></a>屋内极明。<a id="a-6a"></a>见壁角中有蜘蛛网中二蝇。<a id="a-6b"></a>一大一小。<a id="a-6c"></a>并见梁上所著药物。<a id="a-6d"></a>无不分明。<a id="a-6e"></a>唯不得就床。<a id="a-6f"></a>自知是死。<a id="a-6g"></a>甚忧闷恨。<a id="a-6h"></a>不得共妻别。<a id="a-6i"></a>倚立南壁久之。<a id="a-6j"></a>微睡忽惊觉。<a id="a-6k"></a>觉身已卧床上。<a id="a-6l"></a>而屋中闇黑无所见。<a id="a-6m"></a>唤妇令起然火。<a id="a-6n"></a>而璞方大污流。<a id="a-6o"></a>起视蜘蛛网历然不殊。<a id="a-6p"></a>见马亦大污。<a id="a-6q"></a>凤方是夜暴死。<a id="a-6r"></a>后至十七年。<a id="a-6s"></a>璞奉敕驰驿。<a id="a-6t"></a>往齐州疗齐王祐疾。<a id="a-6u"></a>还至雒州东孝义驿。<a id="a-6v"></a>忽见一人。<a id="a-6w"></a>来问曰。<a id="a-6x"></a>君是孙回璞不。<a id="a-6y"></a>璞曰是。<a id="a-6z"></a>君何问为。<a id="a-70"></a>答曰。<a id="a-71"></a>我是鬼耳。<a id="a-72"></a>魏太师有文书追君为记室。<a id="a-73"></a>因出文书示璞。<a id="a-74"></a>璞视之则郑国公魏征署也。<a id="a-75"></a>璞惊曰。<a id="a-76"></a>郑公不死。<a id="a-77"></a>何为遣君送书。<a id="a-78"></a>鬼曰。<a id="a-79"></a>已死矣。<a id="a-7A"></a>今为太阳都录大监。<a id="a-7B"></a>故令我召君回璞引坐共食。<a id="a-7C"></a>鬼甚喜谢璞。<a id="a-7D"></a>璞请曰。<a id="a-7E"></a>我奉　敕使未还。<a id="a-7F"></a>郑公不宜追我。<a id="a-7G"></a>还京奏事毕。<a id="a-7H"></a>然后听命可乎。<a id="a-7I"></a>鬼许之。<a id="a-7J"></a>于是昼则同行。<a id="a-7K"></a>夜便同宿。<a id="a-7L"></a>遂至阌乡。<a id="a-7M"></a>鬼辞曰。<a id="a-7N"></a>吾取过所度关待君。<a id="a-7O"></a>璞度关出西门见鬼已在门外。<a id="a-7P"></a>复同行至滋水。<a id="a-7Q"></a>鬼又与璞别曰。<a id="a-7R"></a>待君奏事讫相见也。<a id="a-7S"></a>君可勿食荤辛。<a id="a-7T"></a>璞许诺。<a id="a-7U"></a>既奏事毕而访郑公已薨。<a id="a-7V"></a>校其薨日则孝义驿之前日也。<a id="a-7W"></a>璞自以必死。<a id="a-7X"></a>与家人诀别。<a id="a-7Y"></a>而请僧行道。<a id="a-7Z"></a>造像写经。<a id="a-7a"></a>可六七日。<a id="a-7b"></a>夜梦前鬼来召。<a id="a-7c"></a>引璞上高山。<a id="a-7d"></a>山巅有大宫殿。<a id="a-7e"></a>既入见众。<a id="a-7f"></a>君子迎谓曰。<a id="a-7g"></a>此人修福不得留之。<a id="a-7h"></a>可放去。<a id="a-7i"></a>即推璞堕山。<a id="a-7j"></a>于是惊寤。<a id="a-7k"></a>遂至今无恙矣回。<a id="a-7l"></a>璞自为临说。</p>
  <p id="a7m">唐冀州顿丘县有老母。<a id="a-7n"></a>姓李。<a id="a-7o"></a>年可七十。<a id="a-7p"></a>无子孤老。<a id="a-7q"></a>唯有奴婢两人。<a id="a-7r"></a>家镇酤酒。<a id="a-7s"></a>添灰少量分毫经纪。<a id="a-7t"></a>贞观年中因病气断。<a id="a-7u"></a>死经两日。<a id="a-7v"></a>凶器已具。<a id="a-7w"></a>但以心上少温。<a id="a-7x"></a>然始苏活。<a id="a-7y"></a>口云。<a id="a-7z"></a>初有两人并着赤衣。<a id="a-80"></a>门前召出之。<a id="a-81"></a>有上苻遣追。<a id="a-82"></a>便即随去。<a id="a-83"></a>行至一城。<a id="a-84"></a>有若州郭。<a id="a-85"></a>引到侧院。<a id="a-86"></a>见一官人。<a id="a-87"></a>衣冠大袖凭案而坐。<a id="a-88"></a>左右甚多。<a id="a-89"></a>阶下大有着枷锁人。<a id="a-8A"></a>防援如生。<a id="a-8B"></a>官府者遣问老母。<a id="a-8C"></a>何因行滥酤酒多取他物。<a id="a-8D"></a>拟作法华经己向十年。<a id="a-8E"></a>何为不造。<a id="a-8F"></a>老母具言。<a id="a-8G"></a>酒使婢作。<a id="a-8H"></a>量亦是婢。<a id="a-8I"></a>经己付钱一千文与隐师。<a id="a-8J"></a>即遣追婢。<a id="a-8K"></a>须臾即至。<a id="a-8L"></a>勘当元由婢即笞四十放还。<a id="a-8M"></a>遣问隐师。<a id="a-8N"></a>报云。<a id="a-8O"></a>是实。<a id="a-8P"></a>乃语老母云。<a id="a-8Q"></a>放汝七日去。<a id="a-8R"></a>经了当来得生善处。<a id="a-8S"></a>遂尔得活。<a id="a-8T"></a>复有人问。<a id="a-8U"></a>勘校老母。<a id="a-8V"></a>初死之时。<a id="a-8W"></a>婢得惺悟久而始苏。<a id="a-8X"></a>腹背青肿。<a id="a-8Y"></a>盖是四十杖迹。<a id="a-8Z"></a>隐禅师者。<a id="a-8a"></a>本是客僧。<a id="a-8b"></a>配寺顿丘。<a id="a-8c"></a>年向六七十。<a id="a-8d"></a>自从出家即头陀乞食。<a id="a-8e"></a>常一食斋。<a id="a-8f"></a>未尝暂辍。<a id="a-8g"></a>远近大德并皆敬慕。<a id="a-8h"></a>老母病死之后。<a id="a-8i"></a>隐师梦有赤衣人来问。<a id="a-8j"></a>梦中答云。<a id="a-8k"></a>造经是实。<a id="a-8l"></a>老母乃屈乡闾眷属及隐禅师行道。<a id="a-8m"></a>雇诸经生众手写经。<a id="a-8n"></a>经了正当七日。<a id="a-8o"></a>还见往者二人来前。<a id="a-8p"></a>母云。<a id="a-8q"></a>使人已来。<a id="a-8r"></a>并皆好住。<a id="a-8s"></a>声绝即死。<a id="a-8t"></a>隐师见存。<a id="a-8u"></a>道俗钦敬。</p>
  <p id="a8v">唐东宫右监门兵曹参军郑师辩。<a id="a-8w"></a>年未弱冠时暴死。<a id="a-8x"></a>三日而苏。<a id="a-8y"></a>自言。<a id="a-8z"></a>初有数人见收。<a id="a-90"></a>将行入官府大门。<a id="a-91"></a>见有囚百余人。<a id="a-92"></a>皆重行北面立。<a id="a-93"></a>凡为六行。<a id="a-94"></a>其前行者。<a id="a-95"></a>形状肥白好衣服。<a id="a-96"></a>如贵人。<a id="a-97"></a>后行渐瘦恶。<a id="a-98"></a>或着枷锁。<a id="a-99"></a>或但去巾带。<a id="a-9A"></a>皆行连袂。<a id="a-9B"></a>严兵守之。<a id="a-9C"></a>师辩至配入第三行东头第三立。<a id="a-9D"></a>亦去巾带连袂。<a id="a-9E"></a>辩忧惧专心念佛。<a id="a-9F"></a>忽见生平相识僧来入兵围内。<a id="a-9G"></a>兵莫之止。<a id="a-9H"></a>因至辩所谓曰。<a id="a-9I"></a>平生不修福。<a id="a-9J"></a>今忽如何。<a id="a-9K"></a>辩求哀请救。<a id="a-9L"></a>僧曰。<a id="a-9M"></a>吾今救汝。<a id="a-9N"></a>得出可持戒耶。<a id="a-9O"></a>辩许诺。<a id="a-9P"></a>须臾吏引入诸囚至官前。<a id="a-9Q"></a>以次讯问。<a id="a-9R"></a>至门外为授五戒。<a id="a-9S"></a>用瓶水灌其额。<a id="a-9T"></a>谓曰。<a id="a-9U"></a>日西当活。<a id="a-9V"></a>又以黄帔一枚与辩曰。<a id="a-9W"></a>披此至家。<a id="a-9X"></a>家置净处也。<a id="a-9Y"></a>仍示归路。<a id="a-9Z"></a>辩披之而归至家。<a id="a-9a"></a>褺帔置床角上。<a id="a-9b"></a>既而目开身动。<a id="a-9c"></a>家人惊散谓欲起尸。<a id="a-9d"></a>唯母不去。<a id="a-9e"></a>问曰。<a id="a-9f"></a>汝活耶。<a id="a-9g"></a>辩曰。<a id="a-9h"></a>日西当活。<a id="a-9i"></a>辩意时疑日午问母。<a id="a-9j"></a>母曰。<a id="a-9k"></a>夜半。<a id="a-9l"></a>方知死生相违昼夜相反。<a id="a-9m"></a>既至日西能食而愈。<a id="a-9n"></a>犹见帔在床头。<a id="a-9o"></a>及辩能起帔形渐灭。<a id="a-9p"></a>而尚有光。<a id="a-9q"></a>七日乃尽。<a id="a-9r"></a>辩遂持五戒。<a id="a-9s"></a>后数年有友人劝食猪肉辩不得已食一脔。<a id="a-9t"></a>是夜梦已化为罗刹。<a id="a-9u"></a>爪齿各长数尺捉生猪食之。<a id="a-9v"></a>既晓觉口[腥-生+土]唾出血。<a id="a-9w"></a>使人视满口尽是凝血。<a id="a-9x"></a>辩惊不敢复食肉。<a id="a-9y"></a>又数年娶妻。<a id="a-9z"></a>妻家逼食。<a id="a-A0"></a>后乃无验。<a id="a-A1"></a>然而辩自五六年来身臭。<a id="a-A2"></a>常有大疮洪烂。<a id="a-A3"></a>然身不能愈。<a id="a-A4"></a>或恐以破戒之故也。<a id="a-A5"></a>临昔与辩同直东宫。<a id="a-A6"></a>见其自说云耳(右此五验出冥报记)</p>
  <p id="aA7">唐右金吾兵曹京兆韦知十。<a id="a-A8"></a>至永徽中煮一羊脚。<a id="a-A9"></a>半日犹生。<a id="a-AA"></a>知十怒家人曰。<a id="a-AB"></a>用柴十倍于常。<a id="a-AC"></a>不知何意。<a id="a-AD"></a>如此更命重煮。<a id="a-AE"></a>还复如故。<a id="a-AF"></a>乃命剖之。<a id="a-AG"></a>其中遂得一铜像。<a id="a-AH"></a>长径寸焉。<a id="a-AI"></a>光明照灼相好成就。<a id="a-AJ"></a>其家一生不敢食酒肉。<a id="a-AK"></a>中山郎余令亲闻说之。</p>
  <p id="aAL">唐痈州万年县阎村。<a id="a-AM"></a>即[溧-木+(革*月)]渭之间也。<a id="a-AN"></a>有妇女谢氏。<a id="a-AO"></a>适同县元氏有女。<a id="a-AP"></a>适回龙村人来阿照。<a id="a-AQ"></a>谢氏永徽末亡。<a id="a-AR"></a>龙朔元年八月。<a id="a-AS"></a>托梦于来氏。<a id="a-AT"></a>女曰。<a id="a-AU"></a>我为生时酤酒。<a id="a-AV"></a>小作升方取价太多。<a id="a-AW"></a>量酒复少。<a id="a-AX"></a>今坐此罪。<a id="a-AY"></a>于北山下人家为牛。<a id="a-AZ"></a>近被卖与法界寺夏侯师家。<a id="a-Aa"></a>今将我向城南耕稻田。<a id="a-Ab"></a>非常辛苦。<a id="a-Ac"></a>及寤其女洟泣为阿照言之。<a id="a-Ad"></a>至二年正月。<a id="a-Ae"></a>有法界寺尼至阿照村。<a id="a-Af"></a>女问尼。<a id="a-Ag"></a>尼报云。<a id="a-Ah"></a>有夏侯师。<a id="a-Ai"></a>是实女。<a id="a-Aj"></a>即就寺访之。<a id="a-Ak"></a>云近于北山下买得一牛。<a id="a-Al"></a>见在城南耕地。<a id="a-Am"></a>其女洟泣求请寺尼。<a id="a-An"></a>乃遣人送其女就之。<a id="a-Ao"></a>此牛平常唯一人禁制。<a id="a-Ap"></a>若遇余人必陆梁抵触。<a id="a-Aq"></a>见其女至乃舐其遍体。<a id="a-Ar"></a>又流泪焉。<a id="a-As"></a>女即凭夏侯师赎之。<a id="a-At"></a>乃随其女去。<a id="a-Au"></a>今现在阿照家养饲。<a id="a-Av"></a>女常呼为阿娘。<a id="a-Aw"></a>承奉不阙。<a id="a-Ax"></a>京师王侯妃媵。<a id="a-Ay"></a>多令召视。<a id="a-Az"></a>竞施钱帛。</p>
  <p id="aB0">唐龙朔元年雒州景福寺比丘尼。<a id="a-B1"></a>修行房中。<a id="a-B2"></a>有侍童任五娘。<a id="a-B3"></a>死后修行为五娘立灵。<a id="a-B4"></a>经月余日。<a id="a-B5"></a>其姊及弟于夜中忽闻灵座上呻吟。<a id="a-B6"></a>其弟初甚恐惧。<a id="a-B7"></a>后乃问之。<a id="a-B8"></a>答曰。<a id="a-B9"></a>我生时于寺上食肉。<a id="a-BA"></a>坐此大苦痛。<a id="a-BB"></a>我体上有疮。<a id="a-BC"></a>恐污床席。<a id="a-BD"></a>汝可多将灰置床上也。<a id="a-BE"></a>弟依其言置灰。<a id="a-BF"></a>后看床上大有脓血。<a id="a-BG"></a>又语弟曰。<a id="a-BH"></a>姊患不能缝衣。<a id="a-BI"></a>汝大褴缕。<a id="a-BJ"></a>宜将布来。<a id="a-BK"></a>我为汝作衫及[革*(卄/(ㄇ@人)/戊)]。<a id="a-BL"></a>弟置布于灵床上经宿即成。<a id="a-BM"></a>又语其妹曰。<a id="a-BN"></a>儿小时患漆。<a id="a-BO"></a>遂杀一螃蟹取汁涂疮得差。<a id="a-BP"></a>今入刀林地狱。<a id="a-BQ"></a>肉中现有折刀七枚。<a id="a-BR"></a>愿姊慈念为作功德救助。<a id="a-BS"></a>知姊煎迫交不济辨。<a id="a-BT"></a>但随身衣服无益死者。<a id="a-BU"></a>今并未坏。<a id="a-BV"></a>请以用之。<a id="a-BW"></a>姊未报间。<a id="a-BX"></a>乃曰。<a id="a-BY"></a>儿自取去。<a id="a-BZ"></a>良久又曰。<a id="a-Ba"></a>衣服已来。<a id="a-Bb"></a>见在床上。<a id="a-Bc"></a>其姊试往观之。<a id="a-Bd"></a>乃所敛之服也。<a id="a-Be"></a>遂送净土寺宝献师处。<a id="a-Bf"></a>凭写金刚般若经。<a id="a-Bg"></a>每写一卷了。<a id="a-Bh"></a>即报云。<a id="a-Bi"></a>已出一刀。<a id="a-Bj"></a>凡写七卷了。<a id="a-Bk"></a>乃云。<a id="a-Bl"></a>七刀并得出讫。<a id="a-Bm"></a>今蒙福助即往托生。<a id="a-Bn"></a>与姊及弟哭别而去。<a id="a-Bo"></a>吴兴沈玄法说。<a id="a-Bp"></a>净土寺僧智整所说亦同(右此三验出冥报拾遗)</p>
  <p id="aBq">依宣律师感应记云。<a id="a-Br"></a>四天王等告宣师曰。<a id="a-Bs"></a>佛在世时放大光明。<a id="a-Bt"></a>佛告天人龙鬼神等。<a id="a-Bu"></a>我之正法灭后。<a id="a-Bv"></a>多有诸比丘执我小乘教迹。<a id="a-Bw"></a>不解毗尼意。<a id="a-Bx"></a>道我听诸比丘食肉。<a id="a-By"></a>于是诸比丘等。<a id="a-Bz"></a>在僧伽蓝内。<a id="a-C0"></a>杀害众生。<a id="a-C1"></a>犹如猎师屠肆之处。<a id="a-C2"></a>复有比丘。<a id="a-C3"></a>纯着缯帛游行淫女酒肆之舍。<a id="a-C4"></a>不习三藏不持禁戒。<a id="a-C5"></a>痛哉苦哉。<a id="a-C6"></a>诸恶比丘。<a id="a-C7"></a>谤黩我教。<a id="a-C8"></a>舌何不落。<a id="a-C9"></a>告诸比丘。<a id="a-CA"></a>我于无量劫来。<a id="a-CB"></a>舍头目髓脑。<a id="a-CC"></a>或于饥馑世作大肉身施彼饿者。<a id="a-CD"></a>或内外财施未曾吝惜。<a id="a-CE"></a>从初发心乃至成佛。<a id="a-CF"></a>岂教弟子啖众生肉耶。<a id="a-CG"></a>我既涅槃。<a id="a-CH"></a>诸恶比丘。<a id="a-CI"></a>次补我处。<a id="a-CJ"></a>为天人师。<a id="a-CK"></a>开导众生。<a id="a-CL"></a>令得道果。<a id="a-CM"></a>岂有天人之师口啖众生肉耶。<a id="a-CN"></a>我初成道时。<a id="a-CO"></a>虽开毗尼中听食三种净肉。<a id="a-CP"></a>亦非四生之类。<a id="a-CQ"></a>是诸禅定之肉。<a id="a-CR"></a>是不思议肉。<a id="a-CS"></a>非汝所知。<a id="a-CT"></a>何故谤黩我教。<a id="a-CU"></a>我于涅槃楞伽经中。<a id="a-CV"></a>一切生命杂肉皆已断讫。<a id="a-CW"></a>不听持戒之人食诸众生身肉。<a id="a-CX"></a>若有恶比丘道毗尼教中听食鱼肉听着蚕衣者。<a id="a-CY"></a>此是魔说。<a id="a-CZ"></a>我成道已来至于涅槃。<a id="a-Ca"></a>唯服粗布白氎三衣。<a id="a-Cb"></a>未着缯帛。<a id="a-Cc"></a>何为谤我耶。</p>
  <p data-pb></p>
  <h2 id="aCd">秽浊篇第九十四(此有四部)</h2>
  <p id="aCe">意部 五辛部 啑气部 便利部。</p>
  <p data-pb></p>
  <h2 id="aCf">述意部第一</h2>
  <p id="aCg">夫五阴虚假四大浮危受斯伪质事等画瓶。<a id="a-Ch"></a>感此秽形又同杯器。<a id="a-Ci"></a>内外无实触涂皆染。<a id="a-Cj"></a>加复阎浮秽质不净充躯。<a id="a-Ck"></a>常餐酒肉常食荤辛。<a id="a-Cl"></a>臭气上冲诸天衣裂。<a id="a-Cm"></a>善神舍卫恶鬼交侵。<a id="a-Cn"></a>凡夫僧尼尚不乐近。<a id="a-Co"></a>何况圣贤而不远离。<a id="a-Cp"></a>兼复八苦煎逼九横摧年。<a id="a-Cq"></a>念念迁流心心起灭。<a id="a-Cr"></a>徒染六情终坠三恶。<a id="a-Cs"></a>愿各修身净其心口也。</p>
  <h2 id="aCt">五辛部第二</h2>
  <p id="aCu">如楞伽经云。<a id="a-Cv"></a>佛言。<a id="a-Cw"></a>大慧。<a id="a-Cx"></a>如是一切葱韭蒜薤臭秽不净。<a id="a-Cy"></a>能障圣道。<a id="a-Cz"></a>亦障世间人天净处。<a id="a-D0"></a>何况诸佛净土果报。<a id="a-D1"></a>酒亦如是。</p>
  <p id="aD2">又涅槃经云。<a id="a-D3"></a>乃至食葱韭蒜薤亦皆如是。<a id="a-D4"></a>当生苦处秽污不净。<a id="a-D5"></a>能障圣道。<a id="a-D6"></a>亦障世间人天净处。<a id="a-D7"></a>何况诸佛净土果报。<a id="a-D8"></a>酒亦如是。<a id="a-D9"></a>能障圣道。<a id="a-DA"></a>能损善业。<a id="a-DB"></a>能生诸过。</p>
  <p id="aDC">又杂阿含经云。<a id="a-DD"></a>不应食五辛。<a id="a-DE"></a>何等为五。<a id="a-DF"></a>一者木葱。<a id="a-DG"></a>二者革葱。<a id="a-DH"></a>三者蒜。<a id="a-DI"></a>四者兴渠。<a id="a-DJ"></a>五者兰葱。<a id="a-DK"></a>又梵网经云。<a id="a-DL"></a>若佛子。<a id="a-DM"></a>不得食五辛。<a id="a-DN"></a>大蒜革葱慈葱兰葱兴渠。<a id="a-DO"></a>是五种不得食。</p>
  <p id="aDP">又五辛报应经云。<a id="a-DQ"></a>七众等不得食肉荤辛读诵经论得罪。<a id="a-DR"></a>有病开。<a id="a-DS"></a>在伽蓝外白衣家服。<a id="a-DT"></a>已满四十九日。<a id="a-DU"></a>香汤澡浴竟。<a id="a-DV"></a>然后许读诵经论不犯。</p>
  <p id="aDW">又僧祇十诵五分律等。<a id="a-DX"></a>更无余治开病比丘服蒜听七日。<a id="a-DY"></a>在一边小房内。<a id="a-DZ"></a>不得卧僧床褥。<a id="a-Da"></a>众大小便处讲堂处皆不得到。<a id="a-Db"></a>又不得受请及僧中食。<a id="a-Dc"></a>不得就佛礼拜。<a id="a-Dd"></a>得在下风处遥礼。<a id="a-De"></a>七日满已澡浴熏衣。<a id="a-Df"></a>方得入众。<a id="a-Dg"></a>若有患疮医教须香治者。<a id="a-Dh"></a>佛令先供养佛已。<a id="a-Di"></a>然后许涂身。<a id="a-Dj"></a>还在屏处。<a id="a-Dk"></a>一同前法(出家性洁尚令作法如是况秽俗凡人辄开食耶)</p>
  <p data-pb></p>
  <h2 id="aDl">啑气部第三</h2>
  <p id="aDm">如僧祇律云。<a id="a-Dn"></a>若在禅坊中啑者。<a id="a-Do"></a>不得放恣大啑。<a id="a-Dp"></a>若啑来时。<a id="a-Dq"></a>当忍以手掩鼻。<a id="a-Dr"></a>若不可忍者。<a id="a-Ds"></a>应手遮鼻而啑。<a id="a-Dt"></a>勿洟唾污比座。<a id="a-Du"></a>若上座啑者。<a id="a-Dv"></a>应言和南。<a id="a-Dw"></a>下座啑默然。</p>
  <p id="aDx">又四分律云。<a id="a-Dy"></a>时世尊啑。<a id="a-Dz"></a>诸比丘咒愿言。<a id="a-E0"></a>长寿。<a id="a-E1"></a>时有居士啑。<a id="a-E2"></a>及礼拜比丘。<a id="a-E3"></a>佛令比丘咒愿言长寿。</p>
  <p id="aE4">又僧祇律云。<a id="a-E5"></a>佛言。<a id="a-E6"></a>若急下风来者当制。<a id="a-E7"></a>若不可忍者当向下坐。<a id="a-E8"></a>不得在前纵气。<a id="a-E9"></a>若气来不可忍者。<a id="a-EA"></a>当下道在。<a id="a-EB"></a>下风放之。</p>
  <p id="aEC">又毗尼母经云。<a id="a-ED"></a>气有二种。<a id="a-EE"></a>一者上气。<a id="a-EF"></a>二者下气。<a id="a-EG"></a>上气欲出时。<a id="a-EH"></a>莫当人张口令出。<a id="a-EI"></a>要回面向无人处张口令出。<a id="a-EJ"></a>若下气欲出时。<a id="a-EK"></a>不听众中出。<a id="a-EL"></a>要作方便出外至无人处令出。<a id="a-EM"></a>然后来入众。<a id="a-EN"></a>莫使众讥嫌污贱。<a id="a-EO"></a>入塔时不应放下气。<a id="a-EP"></a>安塔树下大众中皆不得令出气。<a id="a-EQ"></a>师前大德上座前亦不得放下气出声。<a id="a-ER"></a>若腹中有病。<a id="a-ES"></a>急者应出外。<a id="a-ET"></a>莫令人生恶贱心。</p>
  <p data-pb></p>
  <h2 id="aEU">便利部第四</h2>
  <p id="aEV">如优钵只王经云。<a id="a-EW"></a>伽蓝法界地漫大小行者。<a id="a-EX"></a>五百身堕拔波地狱。<a id="a-EY"></a>后经二十小劫常遣肘手。<a id="a-EZ"></a>抱此大小便处臭秽之地。<a id="a-Ea"></a>乃至黄泉。</p>
  <p id="aEb">又毗尼母经云。<a id="a-Ec"></a>诸比丘住处房前。<a id="a-Ed"></a>闲处小便污地。<a id="a-Ee"></a>臭气皆不可行。<a id="a-Ef"></a>佛闻之告诸比丘。<a id="a-Eg"></a>从今已去不听诸比丘僧伽蓝处处小行。<a id="a-Eh"></a>当聚一屏猥处。<a id="a-Ei"></a>若瓦瓶若木筒。<a id="a-Ej"></a>埋地中就中小便已。<a id="a-Ek"></a>以物盖头。<a id="a-El"></a>莫令至臭气。</p>
  <p id="aEm">又毗尼母经云。<a id="a-En"></a>若上厕去时应先取筹草至户前三弹指作声。<a id="a-Eo"></a>若人非人令得觉知。<a id="a-Ep"></a>若无筹不得。<a id="a-Eq"></a>壁上拭不得。<a id="a-Er"></a>厕版梁栈上拭不得。<a id="a-Es"></a>用石不得。<a id="a-Et"></a>用青草土块软木皮软叶奇木皆不得用。<a id="a-Eu"></a>所应用者。<a id="a-Ev"></a>木竹[竺-二+韋]作筹度量。<a id="a-Ew"></a>法极长者。<a id="a-Ex"></a>一磔手。<a id="a-Ey"></a>短者四指。<a id="a-Ez"></a>已用者不得振令污净者。<a id="a-F0"></a>不得着净筹中。<a id="a-F1"></a>是名上厕法筹法。<a id="a-F2"></a>上厕有二处。<a id="a-F3"></a>一者起止处。<a id="a-F4"></a>二者用水处。<a id="a-F5"></a>坐起褰衣。<a id="a-F6"></a>一切如起止处无异。<a id="a-F7"></a>厕户前着净瓶水。<a id="a-F8"></a>复应着一小瓶。<a id="a-F9"></a>若自有瓶者。<a id="a-FA"></a>当自用。<a id="a-FB"></a>若无瓶者。<a id="a-FC"></a>用厕边小瓶。<a id="a-FD"></a>不得直用僧大瓶水令污。<a id="a-FE"></a>是名上厕用水法。</p>
  <p id="aFF">塔前众僧前和尚阿阇梨前。<a id="a-FG"></a>不得张口大洟唾着地。<a id="a-FH"></a>若欲洟唾当屏猥处。<a id="a-FI"></a>莫令人恶贱。<a id="a-FJ"></a>是名唾法。</p>
  <p id="aFK">又三千威仪云。<a id="a-FL"></a>若不洗大小便。<a id="a-FM"></a>比丘得突吉罗罪。<a id="a-FN"></a>亦不得净僧座具上坐及礼三宝。<a id="a-FO"></a>设礼无福德。<a id="a-FP"></a>又至舍后上厕有二十五事。<a id="a-FQ"></a>一欲大小便当行时。<a id="a-FR"></a>不得道上为上座作礼。<a id="a-FS"></a>二亦莫受人礼。<a id="a-FT"></a>三往时当直低头视地。<a id="a-FU"></a>四往当三弹指。<a id="a-FV"></a>五已有人弹指不得逼。<a id="a-FW"></a>六已上正住弹指乃踞。<a id="a-FX"></a>七正踞中。<a id="a-FY"></a>八不得一足前一足却。<a id="a-FZ"></a>九不得令身倚。<a id="a-Fa"></a>十敛衣不得使垂圊中。<a id="a-Fb"></a>十一不得大咽使面赤。<a id="a-Fc"></a>十二当直视前不得顾听。<a id="a-Fd"></a>十三不得污壁。<a id="a-Fe"></a>十四不得低头视圊中。<a id="a-Ff"></a>十五不得视阴。<a id="a-Fg"></a>十六不得以手持阴。<a id="a-Fh"></a>十七不得草盖地。<a id="a-Fi"></a>十八不得持草画壁作字。<a id="a-Fj"></a>十九用水不得大费。<a id="a-Fk"></a>二十不得污湔。<a id="a-Fl"></a>二十一用水不得使前手着后手。<a id="a-Fm"></a>二十二用土当三过。<a id="a-Fn"></a>二十三当用澡豆。<a id="a-Fo"></a>二十四三过用水。<a id="a-Fp"></a>二十五设见水草土。<a id="a-Fq"></a>尽当语直日主者。<a id="a-Fr"></a>若自手取为善。</p>
  <p id="aFs">又僧祇律云。<a id="a-Ft"></a>大小行已不用水洗。<a id="a-Fu"></a>而受用僧座具床褥得罪。</p>
  <p id="aFv">又十诵律云。<a id="a-Fw"></a>不洗大行处。<a id="a-Fx"></a>不得坐卧僧卧具上得罪。</p>
  <p id="aFy">又摩德勒伽论云。<a id="a-Fz"></a>不洗大小行处不得礼拜。<a id="a-G0"></a>余无水处。<a id="a-G1"></a>若为非人所嗔。<a id="a-G2"></a>水神所嗔。<a id="a-G3"></a>或为服药等开不犯。</p>
  <p id="aG4">又三千威仪经云。<a id="a-G5"></a>不洗净礼佛者。<a id="a-G6"></a>设礼无功德。<a id="a-G7"></a>又杂譬喻经云。<a id="a-G8"></a>有一比丘不弹指来大小便。<a id="a-G9"></a>潜污中鬼面上。<a id="a-GA"></a>魔鬼大恚欲杀沙门。<a id="a-GB"></a>沙门持戒。<a id="a-GC"></a>魔鬼随逐伺觅其短不能得便(既知此事上厕必须謦欬作声)</p>
  <p id="aGD">又贤愚经云。<a id="a-GE"></a>昔佛在世时。<a id="a-GF"></a>舍卫城中。<a id="a-GG"></a>有一贫人。<a id="a-GH"></a>名曰尼提。<a id="a-GI"></a>极贫下贱。<a id="a-GJ"></a>常客除粪。<a id="a-GK"></a>佛知应度。<a id="a-GL"></a>即将阿难往到其所。<a id="a-GM"></a>正值尼提担粪出城。<a id="a-GN"></a>而欲弃之。<a id="a-GO"></a>瓶破污身。<a id="a-GP"></a>遥见世尊深生惭愧。<a id="a-GQ"></a>不忍见佛。<a id="a-GR"></a>佛到其所广为说法。<a id="a-GS"></a>即生信心欲得出家。<a id="a-GT"></a>佛使阿难将至河中与水洗讫。<a id="a-GU"></a>将诣只桓。<a id="a-GV"></a>佛为说法得须陀洹。<a id="a-GW"></a>寻即出家得阿罗汉果。<a id="a-GX"></a>国人及王闻其出家皆生怨恨。<a id="a-GY"></a>云何佛听此人出家。<a id="a-GZ"></a>波斯匿王即往佛所欲破此事。<a id="a-Ga"></a>正值尼提在只桓门大石上坐缝补故衣。<a id="a-Gb"></a>七百诸天香华供养。<a id="a-Gc"></a>王见欢喜。<a id="a-Gd"></a>请通白佛。<a id="a-Ge"></a>尼提比丘身没石中。<a id="a-Gf"></a>出入自在。<a id="a-Gg"></a>通白已竟。<a id="a-Gh"></a>王到佛所先问此事。<a id="a-Gi"></a>向者比丘姓字何等。<a id="a-Gj"></a>佛告王曰。<a id="a-Gk"></a>是王国中下贱之人。<a id="a-Gl"></a>除粪尼提。<a id="a-Gm"></a>王闻佛语谤心即除。<a id="a-Gn"></a>到尼提所执足作礼。<a id="a-Go"></a>忏悔辞谢。<a id="a-Gp"></a>王白佛言。<a id="a-Gq"></a>尼提比丘。<a id="a-Gr"></a>宿作何业。<a id="a-Gs"></a>受此贱身。<a id="a-Gt"></a>佛告王曰。<a id="a-Gu"></a>昔迦葉佛入涅槃后。<a id="a-Gv"></a>有一比丘。<a id="a-Gw"></a>出家自在。<a id="a-Gx"></a>秉捉僧事。<a id="a-Gy"></a>身暂有患。<a id="a-Gz"></a>懒起出入便利器中。<a id="a-H0"></a>使一弟子担往弃之。<a id="a-H1"></a>然其弟子是须陀洹。<a id="a-H2"></a>以是因缘。<a id="a-H3"></a>流浪生死常为下贱。<a id="a-H4"></a>五百世中为人除粪。<a id="a-H5"></a>由昔出家持戒功德。<a id="a-H6"></a>今得值佛出家得道(以是义故。<a id="a-H7"></a>不得房内便利。<a id="a-H8"></a>具招前罪。<a id="a-H9"></a>数见俗人懈怠不能自运置秽器。<a id="a-HA"></a>在房便利令他日别将弃。<a id="a-HB"></a>未来定堕地狱。<a id="a-HC"></a>纵得出狱犹。<a id="a-HD"></a>作猪狗蜣螂厕虫也)</p>
  <p id="aHE">又佛说除灾患经云。<a id="a-HF"></a>佛告阿难。<a id="a-HG"></a>乃前过世迦葉佛时。<a id="a-HH"></a>人寿二万岁。<a id="a-HI"></a>佛事终竟复舍寿命。</p>
  <p id="aHJ">尔时有王。<a id="a-HK"></a>名曰善颈。<a id="a-HL"></a>供养舍利起七宝塔。<a id="a-HM"></a>高一由延。<a id="a-HN"></a>一切众生然灯烧香。<a id="a-HO"></a>香华缯彩供养礼事。<a id="a-HP"></a>时有众女欲供养塔。<a id="a-HQ"></a>便共相率扫除塔地。<a id="a-HR"></a>时有狗粪污秽塔地。<a id="a-HS"></a>有一女人。<a id="a-HT"></a>手撮除弃。<a id="a-HU"></a>复有一人。<a id="a-HV"></a>见其以手除地狗粪便唾笑之曰。<a id="a-HW"></a>汝手已污不可复近。<a id="a-HX"></a>彼女逆骂。<a id="a-HY"></a>汝弊淫物。<a id="a-HZ"></a>水洗我手便可复净。<a id="a-Ha"></a>佛天人师敬意无已。<a id="a-Hb"></a>手除不净已。<a id="a-Hc"></a>便澡手绕塔求愿。<a id="a-Hd"></a>今扫塔地污秽得除。<a id="a-He"></a>令我世世劳垢消灭清净无秽。<a id="a-Hf"></a>时诸女人扫塔地者。<a id="a-Hg"></a>今此会中诸女人是。<a id="a-Hh"></a>尔时扫地愿灭尘劳服甘露味。<a id="a-Hi"></a>尔时以手除狗粪女者。<a id="a-Hj"></a>今柰女是。<a id="a-Hk"></a>尔时发愿不与污秽会所生清净。<a id="a-Hl"></a>以是福报。<a id="a-Hm"></a>不因胞胎臭秽之处。<a id="a-Hn"></a>每因华生。<a id="a-Ho"></a>以其尔时发一恶声骂言淫女。<a id="a-Hp"></a>故今受是淫女之名。<a id="a-Hq"></a>以值佛闻法得须陀洹。</p>
  <p id="aHr">又杂宝藏经云。<a id="a-Hs"></a>南天竺法家有一童女。<a id="a-Ht"></a>必使早起净扫庭中门户左右。<a id="a-Hu"></a>有长者女。<a id="a-Hv"></a>早起扫地。<a id="a-Hw"></a>会值如来于门前过。<a id="a-Hx"></a>见生欢喜。<a id="a-Hy"></a>注意看佛。<a id="a-Hz"></a>寿命旋促即终生天。<a id="a-I0"></a>夫生天者法有三念。<a id="a-I1"></a>自思惟言。<a id="a-I2"></a>本是何身。<a id="a-I3"></a>自知人身。<a id="a-I4"></a>今生何处。<a id="a-I5"></a>定知是天。<a id="a-I6"></a>昔作何业来生于此。<a id="a-I7"></a>知由见佛欢喜善业得此果报。<a id="a-I8"></a>感佛重恩来供养佛。<a id="a-I9"></a>佛为说法得须陀洹。</p>
  <p id="aIA">又新婆沙论云。<a id="a-IB"></a>昔德叉尸罗国有一女人。<a id="a-IC"></a>至月光王舍千头处礼。<a id="a-ID"></a>无忧王所起灵庙见有狗粪。<a id="a-IE"></a>在佛座前寻作是思。<a id="a-IF"></a>此处清净。<a id="a-IG"></a>如何狗粪秽污其中。<a id="a-IH"></a>以手扫除香泥涂饰。<a id="a-II"></a>善业力故。<a id="a-IJ"></a>令此女人遍体生香。<a id="a-IK"></a>如旋檀树。<a id="a-IL"></a>口中常出青莲华香。<a id="a-IM"></a>若诸众生由不护净故。<a id="a-IN"></a>因内烦恼感诸外秽。<a id="a-IO"></a>故论颂言。</p>
  <p id="aIP">世间诸秽草　　能秽污良田</p>
  <p id="aIQ">如是诸贪秽　　秽污诸含识</p>
  <p id="aIR">世间诸秽草　　能秽污良田</p>
  <p id="aIS">如是诸嗔秽　　秽污诸含识</p>
  <p id="aIT">又贤愚经云。<a id="a-IU"></a>佛在世时。<a id="a-IV"></a>罗阅城边有一汪水。<a id="a-IW"></a>污泥不净。<a id="a-IX"></a>多诸粪秽。<a id="a-IY"></a>国中人民以屎尿投中。<a id="a-IZ"></a>有一大虫其形像蛇。<a id="a-Ia"></a>加有四足。<a id="a-Ib"></a>于其汪水东西驰走。<a id="a-Ic"></a>或没或出。<a id="a-Id"></a>经历年载。<a id="a-Ie"></a>常处其中。<a id="a-If"></a>受苦无量。<a id="a-Ig"></a>尔时世尊将诸比丘。<a id="a-Ih"></a>至彼坑所问诸比丘。<a id="a-Ii"></a>汝识此虫宿缘行不。<a id="a-Ij"></a>诸比丘咸言。<a id="a-Ik"></a>不知。<a id="a-Il"></a>佛言。<a id="a-Im"></a>毗婆尸佛时。<a id="a-In"></a>有众贾客入海取宝。<a id="a-Io"></a>大获珍宝平安还到。<a id="a-Ip"></a>选宝上者用施众僧。<a id="a-Iq"></a>规俟僧食。<a id="a-Ir"></a>僧受其宝付授摩摩帝。<a id="a-Is"></a>于后僧食向尽。<a id="a-It"></a>从其求索不与。<a id="a-Iu"></a>众僧苦索。<a id="a-Iv"></a>摩摩帝嗔恚而语之言。<a id="a-Iw"></a>汝曹啖屎。<a id="a-Ix"></a>此宝属我。<a id="a-Iy"></a>何缘乃索。<a id="a-Iz"></a>由其欺僧恶口骂故。<a id="a-J0"></a>身坏命终堕阿鼻地狱。<a id="a-J1"></a>身常宛转沸屎之中。<a id="a-J2"></a>九十一劫乃从狱出。<a id="a-J3"></a>今堕此中。<a id="a-J4"></a>自从七佛已来皆作其虫。<a id="a-J5"></a>至贤劫千佛各各皆尔。</p>
  <p id="aJ6">又百缘经云。<a id="a-J7"></a>佛在王舍城迦兰陀竹林时。<a id="a-J8"></a>尊者舍利弗大目揵连。<a id="a-J9"></a>设欲食时。<a id="a-JA"></a>先观地狱畜生饿鬼。<a id="a-JB"></a>然后方食。<a id="a-JC"></a>目连一饿鬼。<a id="a-JD"></a>身如燋柱。<a id="a-JE"></a>腹如太山。<a id="a-JF"></a>咽如细针。<a id="a-JG"></a>发如锥刀。<a id="a-JH"></a>缠刺其身。<a id="a-JI"></a>诸支节间皆悉火出。<a id="a-JJ"></a>呻吟大唤四向驰走。<a id="a-JK"></a>求索屎尿以为饮食。<a id="a-JL"></a>疲苦终日而不能得。<a id="a-JM"></a>即问鬼言。<a id="a-JN"></a>汝造何业受如是苦。<a id="a-JO"></a>饿鬼答言。<a id="a-JP"></a>有日之处不烦灯烛。<a id="a-JQ"></a>如来世尊今现在世。<a id="a-JR"></a>汝可自问。<a id="a-JS"></a>我今饥渴不能答汝。<a id="a-JT"></a>尔时目连寻往佛所。<a id="a-JU"></a>具问如来。<a id="a-JV"></a>所造业行受如是苦。<a id="a-JW"></a>具以上问。<a id="a-JX"></a>尔时世尊告目连曰。<a id="a-JY"></a>汝今善听。<a id="a-JZ"></a>吾为汝说。<a id="a-Ja"></a>此贤劫中。<a id="a-Jb"></a>舍卫城中。<a id="a-Jc"></a>有一长者。<a id="a-Jd"></a>财宝无量。<a id="a-Je"></a>不可称计。<a id="a-Jf"></a>常令仆使压甘蔗汁。<a id="a-Jg"></a>以输大家。<a id="a-Jh"></a>有辟支佛甚患渴病。<a id="a-Ji"></a>良医处药。<a id="a-Jj"></a>教服甘蔗汁病乃可差。<a id="a-Jk"></a>时辟支佛往长者家乞甘蔗汁。<a id="a-Jl"></a>时彼长者见来欢喜。<a id="a-Jm"></a>寻敕其妇富那寄。<a id="a-Jn"></a>我有急缘定欲出去。<a id="a-Jo"></a>汝今在后取甘蔗汁施辟支佛。<a id="a-Jp"></a>时妇答言。<a id="a-Jq"></a>汝但出去。<a id="a-Jr"></a>我后自与。<a id="a-Js"></a>时夫出已取辟支佛钵。<a id="a-Jt"></a>于其屏处。<a id="a-Ju"></a>小便钵中。<a id="a-Jv"></a>以甘蔗汁。<a id="a-Jw"></a>盖覆钵上。<a id="a-Jx"></a>与辟支佛。<a id="a-Jy"></a>辟支受已寻知非是投弃于地。<a id="a-Jz"></a>空钵还归。<a id="a-K0"></a>其后命终堕饿鬼中。<a id="a-K1"></a>常为饥渴所见逼切。<a id="a-K2"></a>以是业缘受如是苦。<a id="a-K3"></a>佛告目连。<a id="a-K4"></a>欲知尔时彼长者妇。<a id="a-K5"></a>今富那寄饿鬼是。<a id="a-K6"></a>佛说是时。<a id="a-K7"></a>诸比丘等舍悭贪缘。<a id="a-K8"></a>厌恶生死。<a id="a-K9"></a>有得四沙门果者。<a id="a-KA"></a>有发辟支佛心者。<a id="a-KB"></a>有发无上菩提心者。<a id="a-KC"></a>尔时诸比丘闻佛所说欢喜奉行。</p>
  <p id="aKD">颂曰。</p>
  <p id="aKE">啖他身血肉　　贪毒无慈矜</p>
  <p id="aKF">养兹身秽质　　虫寓内销融</p>
  <p id="aKG">不护僧净器　　受此厕中虫</p>
  <p id="aKH">后报入地狱　　苦痛未知穷</p>
  <p data-pb></p>
  <h2 id="aKI">感应缘(略引三验)</h2>
  <p id="aKJ">宋释慧果 齐释弘明 唐谢弘敝妻许氏。</p>
  <p id="aKK">宋京师瓦官寺有释慧果。<a id="a-KL"></a>婺州人。<a id="a-KM"></a>少以蔬食苦行自业。<a id="a-KN"></a>宋初游京师止瓦官寺诵法华十地。<a id="a-KO"></a>尝于厕前见一鬼。<a id="a-KP"></a>致敬于果云。<a id="a-KQ"></a>昔为众僧作维那。<a id="a-KR"></a>小不如法堕在啖粪鬼中。<a id="a-KS"></a>法师德素高明。<a id="a-KT"></a>又慈悲为意。<a id="a-KU"></a>愿助以拔济之方也。<a id="a-KV"></a>又云。<a id="a-KW"></a>昔有钱三千文。<a id="a-KX"></a>霾在柿树根下。<a id="a-KY"></a>愿取以为福。<a id="a-KZ"></a>果即告众掘取。<a id="a-Ka"></a>果得钱三千文。<a id="a-Kb"></a>为造法华一部。<a id="a-Kc"></a>并设斋。<a id="a-Kd"></a>后梦见此鬼云。<a id="a-Ke"></a>已得改生大胜昔日。<a id="a-Kf"></a>果以宋太始六年卒。<a id="a-Kg"></a>春秋七十有六。</p>
  <p id="aKh">齐永明中。<a id="a-Ki"></a>会稽释弘明者。<a id="a-Kj"></a>止云门寺诵法华。<a id="a-Kk"></a>礼忏为业。<a id="a-Kl"></a>每旦水瓶自满。<a id="a-Km"></a>实诸天童子为给使也。<a id="a-Kn"></a>又感虎来入室伏床前久之乃去。<a id="a-Ko"></a>又见小儿来听经云。<a id="a-Kp"></a>昔是此寺沙弥。<a id="a-Kq"></a>为盗僧厨食今堕厕中。<a id="a-Kr"></a>闻上人读经故力来听。<a id="a-Ks"></a>愿助方便。<a id="a-Kt"></a>冀免斯累。<a id="a-Ku"></a>明为说法。<a id="a-Kv"></a>领解方隐。<a id="a-Kw"></a>后山精来恼。<a id="a-Kx"></a>明乃捉取以腰绳系之。<a id="a-Ky"></a>鬼谢遂放。<a id="a-Kz"></a>因之永绝(右二验出梁高僧传)</p>
  <p id="aL0">唐吴王文学陈郡谢弘敝妻。<a id="a-L1"></a>高阳许氏。<a id="a-L2"></a>武德初年遇患死。<a id="a-L3"></a>经四日而苏。<a id="a-L4"></a>说云。<a id="a-L5"></a>被二三十人拘至地狱。<a id="a-L6"></a>未见官府即闻唤。<a id="a-L7"></a>虽不识面似是姑丈沈吉光语音。<a id="a-L8"></a>许问云。<a id="a-L9"></a>语声似是沈丈。<a id="a-LA"></a>何因无头。<a id="a-LB"></a>南间人呼姑姨夫。<a id="a-LC"></a>皆为某姓丈也。<a id="a-LD"></a>吉光即以手提其头。<a id="a-LE"></a>置于膊上而诫许曰汝且在此间。<a id="a-LF"></a>勿向西院。<a id="a-LG"></a>待吾为汝造请。<a id="a-LH"></a>即应得出。<a id="a-LI"></a>遂于语处而住。<a id="a-LJ"></a>更不东西看。<a id="a-LK"></a>其吉光迻遑似有经纪。<a id="a-LL"></a>凡经再宿。<a id="a-LM"></a>吉光始来语许云。<a id="a-LN"></a>汝今此来。<a id="a-LO"></a>王欲令汝作其女伎。<a id="a-LP"></a>傥引见不须道解弦管。<a id="a-LQ"></a>如其不为所悉可引吾为证也。<a id="a-LR"></a>少间有吏抱案引入。<a id="a-LS"></a>王果问之。<a id="a-LT"></a>解弦管不。<a id="a-LU"></a>许云不解。<a id="a-LV"></a>复云。<a id="a-LW"></a>沈吉光具知。<a id="a-LX"></a>王问吉光。<a id="a-LY"></a>答云。<a id="a-LZ"></a>不解。<a id="a-La"></a>王曰。<a id="a-Lb"></a>宜早放还不须留也。<a id="a-Lc"></a>于时光欲发遣。<a id="a-Ld"></a>即共执案人筹度。<a id="a-Le"></a>不解其语。<a id="a-Lf"></a>执案人云。<a id="a-Lg"></a>娘子功德力虽强。<a id="a-Lh"></a>然为先有少罪。<a id="a-Li"></a>随便受却身业俱净。<a id="a-Lj"></a>岂不快哉。<a id="a-Lk"></a>更别引入一大院。<a id="a-Ll"></a>其门极小。<a id="a-Lm"></a>亦大见有人受罪。<a id="a-Ln"></a>许甚惊惧。<a id="a-Lo"></a>乃求于主者曰。<a id="a-Lp"></a>生平修福何罪而至斯耶。<a id="a-Lq"></a>答曰。<a id="a-Lr"></a>娘子曾以不净碗盛食与亲。<a id="a-Ls"></a>须受此罪。<a id="a-Lt"></a>方可得去。<a id="a-Lu"></a>遂以铜汁灌口。<a id="a-Lv"></a>非常苦毒。<a id="a-Lw"></a>比苏时口内皆烂。<a id="a-Lx"></a>光即云。<a id="a-Ly"></a>可于此人处受一本经记取。<a id="a-Lz"></a>将归受持勿怠。<a id="a-M0"></a>自今已去保年八十有余。<a id="a-M1"></a>许生曾未诵经。<a id="a-M2"></a>苏后遂诵得经一卷。<a id="a-M3"></a>询访人间所未曾有。<a id="a-M4"></a>今见受持读诵不阙。<a id="a-M5"></a>其经见在。<a id="a-M6"></a>文多不载。<a id="a-M7"></a>苏活之后吉光尚存。<a id="a-M8"></a>以后二年方始遇害。<a id="a-M9"></a>凡诸亲属有欲死者。<a id="a-MA"></a>三年以前并于地下预见。<a id="a-MB"></a>许之从父弟仁则说之云耳(右一验出冥报记)</p>
 </body>
</html>