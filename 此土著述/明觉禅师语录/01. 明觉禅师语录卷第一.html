<!doctype html>
<html id="z3IBX3m1cm" data-ver="2033">
 <head>
  <meta charset="utf-8">
  <meta author="惟蓋竺">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">明觉禅师语录卷第一</h1>
  <p id="a2">参学小师惟盖竺编</p>
  <p id="a3">住苏州洞庭翠峰禅寺语。</p>
  <p id="a4">师在万寿。<a id="a-5"></a>开堂日白槌了。<a id="a-6"></a>师云。<a id="a-7"></a>宗乘一唱三藏绝诠。<a id="a-8"></a>祖令当行十方坐断。<a id="a-9"></a>其有达士不避死生。<a id="a-A"></a>贬上眉毛出众相见。<a id="a-B"></a>问人天普集伫听雷音。<a id="a-C"></a>学人上来。<a id="a-D"></a>乞师垂示。<a id="a-E"></a>师云。<a id="a-F"></a>十万八千不是远。<a id="a-G"></a>进云。<a id="a-H"></a>恁么则大众沾恩也。<a id="a-I"></a>师云。<a id="a-J"></a>后五日看。<a id="a-K"></a>问师唱谁家曲。<a id="a-L"></a>宗风嗣阿谁。<a id="a-M"></a>师云。<a id="a-N"></a>分明记取。<a id="a-O"></a>进云。<a id="a-P"></a>恁么则昔日智门今朝和尚。<a id="a-Q"></a>师云。<a id="a-R"></a>有甚么交涉。<a id="a-S"></a>问如何是和尚为人一句。<a id="a-T"></a>师云。<a id="a-U"></a>量才补职。<a id="a-V"></a>学云。<a id="a-W"></a>谢师方便。<a id="a-X"></a>师云。<a id="a-Y"></a>自领出去。<a id="a-Z"></a>师乃云。<a id="a-a"></a>一问一答。<a id="a-b"></a>总未有事在。<a id="a-c"></a>直饶乾坤大地草木丛林。<a id="a-d"></a>尽为衲僧。<a id="a-e"></a>异口同声各置百千问难。<a id="a-f"></a>也不消长老。<a id="a-g"></a>弹指一下。<a id="a-h"></a>并乃高低普应前后无差。<a id="a-i"></a>旷祖佛之妙灵。<a id="a-j"></a>廓天人之幽迹。<a id="a-k"></a>如是则何假觉城东际。<a id="a-l"></a>五众咸居古佛庙前。<a id="a-m"></a>此时参毕。</p>
  <p id="an">师在杭州灵隐。<a id="a-o"></a>受疏了。<a id="a-p"></a>众请升座。<a id="a-q"></a>时有僧问。<a id="a-r"></a>宝座先登于此日。<a id="a-s"></a>请师一句震雷音。<a id="a-t"></a>师云。<a id="a-u"></a>徒劳侧耳。<a id="a-v"></a>进云。<a id="a-w"></a>恁么则一音普遍于沙界。<a id="a-x"></a>大众无不尽咸闻。<a id="a-y"></a>师云。<a id="a-z"></a>忽有人问。<a id="a-10"></a>尔作么生举。<a id="a-11"></a>僧云。<a id="a-12"></a>三十年后敢为流芳。<a id="a-13"></a>师云。<a id="a-14"></a>赚了也。<a id="a-15"></a>师乃云。<a id="a-16"></a>天下绝胜之觉场。<a id="a-17"></a>灵隐导师之广座。<a id="a-18"></a>暂借卑僧升陟。<a id="a-19"></a>实愧非材。<a id="a-1A"></a>岂敢于五百员衲子前提唱佛祖抑扬古今炫耀见知耻他先作。<a id="a-1B"></a>假饶说得。<a id="a-1C"></a>天雨四华地分六震。<a id="a-1D"></a>于曹溪路上一点使用不着。<a id="a-1E"></a>何以行脚高士。<a id="a-1F"></a>有把定世界函盖乾坤底眼。<a id="a-1G"></a>谁敢错误丝毫。<a id="a-1H"></a>其知有者必共相悉。</p>
  <p id="a1I">师在灵隐。<a id="a-1J"></a>诸院尊宿。<a id="a-1K"></a>茶筵日。<a id="a-1L"></a>众请升座。<a id="a-1M"></a>僧问。<a id="a-1N"></a>禅侣尽临于座侧。<a id="a-1O"></a>未审师还说也无。<a id="a-1P"></a>师云。<a id="a-1Q"></a>寰中天子塞外将军。<a id="a-1R"></a>进云。<a id="a-1S"></a>恁么则一震雷音满大唐也。<a id="a-1T"></a>师云。<a id="a-1U"></a>看取令行。<a id="a-1V"></a>师乃云。<a id="a-1W"></a>上士相见。<a id="a-1X"></a>一言半句如击石出火。<a id="a-1Y"></a>瞥尔便过应非。<a id="a-1Z"></a>即言定旨滞句迷源。<a id="a-1a"></a>从上宗乘合作么生议论。<a id="a-1b"></a>直得三世诸佛不能自宣。<a id="a-1c"></a>六代祖师全提不起。<a id="a-1d"></a>一大藏教诠注不及。<a id="a-1e"></a>所以棒头取证。<a id="a-1f"></a>喝下承当。<a id="a-1g"></a>意句交驰并同流浪。<a id="a-1h"></a>其有知方作者。<a id="a-1i"></a>相共证明。</p>
  <p id="a1j">师到苏州日。<a id="a-1k"></a>僧俗迎在万寿。<a id="a-1l"></a>众请上堂。<a id="a-1m"></a>问向上一路千圣不传。<a id="a-1n"></a>和尚从何而得。<a id="a-1o"></a>师云。<a id="a-1p"></a>将谓是衲僧。<a id="a-1q"></a>学云。<a id="a-1r"></a>恁么则大众沾恩。<a id="a-1s"></a>学人礼谢也。<a id="a-1t"></a>师云。<a id="a-1u"></a>龙头蛇尾。<a id="a-1v"></a>问选佛场开。<a id="a-1w"></a>还许学人选也无。<a id="a-1x"></a>师云。<a id="a-1y"></a>切忌点额。<a id="a-1z"></a>学云。<a id="a-20"></a>恁么则心空及第归也。<a id="a-21"></a>师云。<a id="a-22"></a>阶下汉。<a id="a-23"></a>师乃云。<a id="a-24"></a>如天普盖。<a id="a-25"></a>似地普擎。<a id="a-26"></a>有如是自在。<a id="a-27"></a>具如是威德。<a id="a-28"></a>谁不承恩。<a id="a-29"></a>谁不景慕。<a id="a-2A"></a>过去诸圣。<a id="a-2B"></a>于无量劫勤苦受尽。<a id="a-2C"></a>所得秘要法门。<a id="a-2D"></a>今将普示大众。<a id="a-2E"></a>不用纤毫心力。<a id="a-2F"></a>各请一时验取。<a id="a-2G"></a>于此荐得。<a id="a-2H"></a>便能永出四流。<a id="a-2I"></a>高步三界。<a id="a-2J"></a>其或不知。<a id="a-2K"></a>刚是诸人讳却师初到院升座。<a id="a-2L"></a>僧问。<a id="a-2M"></a>杖锡已居于此日。<a id="a-2N"></a>请师一句定乾坤。<a id="a-2O"></a>师云。<a id="a-2P"></a>百杂碎。<a id="a-2Q"></a>进云。<a id="a-2R"></a>恁么则海晏河清去也。<a id="a-2S"></a>师云。<a id="a-2T"></a>非公境界。<a id="a-2U"></a>问如何是佛法大意。<a id="a-2V"></a>师云。<a id="a-2W"></a>龙吟雾起虎啸风生。<a id="a-2X"></a>问如何是祖师西来意。<a id="a-2Y"></a>师云。<a id="a-2Z"></a>山高海阔。<a id="a-2a"></a>进云。<a id="a-2b"></a>学人不会。<a id="a-2c"></a>师云。<a id="a-2d"></a>紧悄草鞋。<a id="a-2e"></a>师乃云。<a id="a-2f"></a>未来翠峰多人疑着。<a id="a-2g"></a>及乎亲到一境萧然。<a id="a-2h"></a>非同善财入楼阁之门。<a id="a-2i"></a>暂时敛念。<a id="a-2j"></a>莫比维摩掌中世界。<a id="a-2k"></a>别有清规。<a id="a-2l"></a>冀诸人饱足观光。<a id="a-2m"></a>以资欣慰。</p>
  <p id="a2n">上堂。<a id="a-2o"></a>问答罢。<a id="a-2p"></a>师乃云。<a id="a-2q"></a>释迦已灭弥勒未生。<a id="a-2r"></a>正当今日。<a id="a-2s"></a>佛法委在翠峰。<a id="a-2t"></a>放开掜聚总由者里。<a id="a-2u"></a>放开也七纵八横。<a id="a-2v"></a>是处填沟塞壑。<a id="a-2w"></a>掜聚也天下老和尚。<a id="a-2x"></a>尽在拄杖头。<a id="a-2y"></a>不消一劄。</p>
  <p id="a2z">上堂。<a id="a-30"></a>僧问。<a id="a-31"></a>如何是实学底事。<a id="a-32"></a>师云。<a id="a-33"></a>针劄不入。<a id="a-34"></a>进云。<a id="a-35"></a>乞师方便。<a id="a-36"></a>师云。<a id="a-37"></a>水到渠成。<a id="a-38"></a>问如何是教外别传一句。<a id="a-39"></a>师云。<a id="a-3A"></a>看看腊月尽。<a id="a-3B"></a>学云。<a id="a-3C"></a>恁么则流芳去也。<a id="a-3D"></a>师云。<a id="a-3E"></a>哑子吃苦瓜。<a id="a-3F"></a>问言迹之兴。<a id="a-3G"></a>异途之所由。<a id="a-3H"></a>生不犯锋铓。<a id="a-3I"></a>请师道。<a id="a-3J"></a>师云。<a id="a-3K"></a>谁家无白月清风。<a id="a-3L"></a>进云。<a id="a-3M"></a>还当也无。<a id="a-3N"></a>师云。<a id="a-3O"></a>土上加泥汉。<a id="a-3P"></a>师乃云。<a id="a-3Q"></a>剑轮飞处日月沈辉。<a id="a-3R"></a>宝杖敲时乾坤失色。<a id="a-3S"></a>众魔从兹胆裂。<a id="a-3T"></a>千圣由是眼开。<a id="a-3U"></a>其如二听不圆。<a id="a-3V"></a>震迅雷而莫觉。<a id="a-3W"></a>孤根将败。<a id="a-3X"></a>霈春雨以非滋。<a id="a-3Y"></a>致使凡圣岐分。<a id="a-3Z"></a>悟迷派列。<a id="a-3a"></a>奔驰七趣。<a id="a-3b"></a>泊没四流重。<a id="a-3c"></a>业相缠。<a id="a-3d"></a>无有休日。<a id="a-3e"></a>尔诸禅德。<a id="a-3f"></a>觊善参详。<a id="a-3g"></a>如人上山。<a id="a-3h"></a>各自努力。</p>
  <p id="a3i">上堂。<a id="a-3j"></a>僧问。<a id="a-3k"></a>昭昭于心目之间。<a id="a-3l"></a>而相不可睹。<a id="a-3m"></a>晃晃在色尘之内。<a id="a-3n"></a>而理不可分。<a id="a-3o"></a>既于心目之间。<a id="a-3p"></a>为甚么不睹其相。<a id="a-3q"></a>师云。<a id="a-3r"></a>华须连夜发。<a id="a-3s"></a>莫待晓风吹。<a id="a-3t"></a>进云。<a id="a-3u"></a>恁么则云散家家月。<a id="a-3v"></a>师云。<a id="a-3w"></a>毗婆尸佛早留心。<a id="a-3x"></a>僧方礼拜。<a id="a-3y"></a>师以拄杖打一下云。<a id="a-3z"></a>不得放过。<a id="a-40"></a>问猿抱子归青嶂后。<a id="a-41"></a>鸟衔华落碧岩前。<a id="a-42"></a>古人意旨如何。<a id="a-43"></a>师云。<a id="a-44"></a>夹山犹在。<a id="a-45"></a>学云。<a id="a-46"></a>和尚如何。<a id="a-47"></a>师云。<a id="a-48"></a>依稀似曲才堪听。<a id="a-49"></a>又被风吹别调中。<a id="a-4A"></a>僧却问。<a id="a-4B"></a>如何是翠峰境。<a id="a-4C"></a>师云。<a id="a-4D"></a>春至桃华亦满溪。<a id="a-4E"></a>僧礼拜。<a id="a-4F"></a>师云。<a id="a-4G"></a>山僧今日败阙。<a id="a-4H"></a>有人点捡得出。<a id="a-4I"></a>许他顶门上一只眼。<a id="a-4J"></a>便下座。</p>
  <p id="a4K">上堂。<a id="a-4L"></a>僧问。<a id="a-4M"></a>古人借问田中事。<a id="a-4N"></a>插锹叉手意如何。<a id="a-4O"></a>师云。<a id="a-4P"></a>人从陈州来。<a id="a-4Q"></a>不得许州信。<a id="a-4R"></a>问古人道。<a id="a-4S"></a>有读书人到来。<a id="a-4T"></a>意旨如何。<a id="a-4U"></a>师云。<a id="a-4V"></a>且在门外立。<a id="a-4W"></a>学云。<a id="a-4X"></a>请师相见。<a id="a-4Y"></a>师云。<a id="a-4Z"></a>任是颜回亦不通。<a id="a-4a"></a>师乃云。<a id="a-4b"></a>立宾立主剜肉作疮。<a id="a-4c"></a>举古举今抛沙撒土。<a id="a-4d"></a>直下无事。<a id="a-4e"></a>正是无孔铁槌。<a id="a-4f"></a>别有机关。<a id="a-4g"></a>合入无间地狱。<a id="a-4h"></a>明眼衲子应须自看。</p>
  <p id="a4i">上堂。<a id="a-4j"></a>僧问。<a id="a-4k"></a>古人一喝不作一喝用。<a id="a-4l"></a>是否。<a id="a-4m"></a>师云是。<a id="a-4n"></a>僧便喝。<a id="a-4o"></a>师便棒。<a id="a-4p"></a>僧无语。<a id="a-4q"></a>师云。<a id="a-4r"></a>谑我。<a id="a-4s"></a>问古人道。<a id="a-4t"></a>有佛法处不得住。<a id="a-4u"></a>无佛法处急走过。<a id="a-4v"></a>意旨如何。<a id="a-4w"></a>师云。<a id="a-4x"></a>气急杀人。<a id="a-4y"></a>僧拟议。<a id="a-4z"></a>师云。<a id="a-50"></a>甚么处去也。<a id="a-51"></a>问只在目前。<a id="a-52"></a>为甚么再三不睹。<a id="a-53"></a>师云。<a id="a-54"></a>截耳卧街。<a id="a-55"></a>僧云恰是。<a id="a-56"></a>师云。<a id="a-57"></a>令我攒眉。<a id="a-58"></a>问黑豆未生芽时如何。<a id="a-59"></a>师云。<a id="a-5A"></a>餧驴餧马。<a id="a-5B"></a>进云。<a id="a-5C"></a>生后如何。<a id="a-5D"></a>师云。<a id="a-5E"></a>透水透沙。<a id="a-5F"></a>僧礼拜。<a id="a-5G"></a>师云。<a id="a-5H"></a>一似不斋来。<a id="a-5I"></a>问功巧诸技艺。<a id="a-5J"></a>尽现行此事。<a id="a-5K"></a>如何是此事。<a id="a-5L"></a>师云。<a id="a-5M"></a>诸方牓样进云。<a id="a-5N"></a>莫便是学人会处也无。<a id="a-5O"></a>师云。<a id="a-5P"></a>有头无尾汉。<a id="a-5Q"></a>师乃云。<a id="a-5R"></a>过去诸如来。<a id="a-5S"></a>斯门已成就。<a id="a-5T"></a>放过一着。<a id="a-5U"></a>现在诸菩萨。<a id="a-5V"></a>今各入圆明。<a id="a-5W"></a>两重公案。<a id="a-5X"></a>未来修学人。<a id="a-5Y"></a>总被翠峰穿却鼻孔。</p>
  <p id="a5Z">上堂云。<a id="a-5a"></a>智者聊闻猛提取。<a id="a-5b"></a>莫待须臾失却头。<a id="a-5c"></a>问丹霄独步时如何。<a id="a-5d"></a>师云。<a id="a-5e"></a>脚下踏索。<a id="a-5f"></a>进云。<a id="a-5g"></a>天下横行去也。<a id="a-5h"></a>师云。<a id="a-5i"></a>徐六担板问学人乍入丛林。<a id="a-5j"></a>诸事不会。<a id="a-5k"></a>未审师还拯济也无。<a id="a-5l"></a>师云。<a id="a-5m"></a>苏州纸贵。<a id="a-5n"></a>进云。<a id="a-5o"></a>和尚岂无方便。<a id="a-5p"></a>师云。<a id="a-5q"></a>脑后拔榍。<a id="a-5r"></a>师云。<a id="a-5s"></a>炉鞴之所固无钝铁。<a id="a-5t"></a>良医之门谁是病夫。<a id="a-5u"></a>向后鼻孔辽天。<a id="a-5v"></a>莫辜负人好。</p>
  <p id="a5w">上堂云。<a id="a-5x"></a>欲得不招无间业。<a id="a-5y"></a>莫谤如来正法轮。<a id="a-5z"></a>便下座。</p>
  <p id="a60">上堂。<a id="a-61"></a>才有僧出礼拜。<a id="a-62"></a>师云。<a id="a-63"></a>大众。<a id="a-64"></a>一时记取者僧话头。<a id="a-65"></a>便下座。</p>
  <p id="a66">上堂。<a id="a-67"></a>大众云集。<a id="a-68"></a>以拄杖抛下云。<a id="a-69"></a>棒头有眼明如日。<a id="a-6A"></a>要识真金火里看。</p>
  <p id="a6B">上堂云。<a id="a-6C"></a>从天降下从地涌出。<a id="a-6D"></a>南北东西一棚俊鹘。<a id="a-6E"></a>顾杼停机苦屈苦屈。</p>
  <p id="a6F">上堂云。<a id="a-6G"></a>古人道。<a id="a-6H"></a>譬如掷剑挥空。<a id="a-6I"></a>莫论及之不及。<a id="a-6J"></a>斯乃空轮绝迹。<a id="a-6K"></a>剑刃非亏。<a id="a-6L"></a>好诸禅德。<a id="a-6M"></a>若能如是。<a id="a-6N"></a>心心无知。<a id="a-6O"></a>即是踞妙峰孤顶。<a id="a-6P"></a>非但善财七日不逢。<a id="a-6Q"></a>设使文殊百劫亲来。<a id="a-6R"></a>也摸[打-丁+索]不着。</p>
  <p id="a6S">上堂。<a id="a-6T"></a>有僧出礼拜了方伸问。<a id="a-6U"></a>师云。<a id="a-6V"></a>啼得血流无用处。<a id="a-6W"></a>便下座。</p>
  <p id="a6X">上堂云。<a id="a-6Y"></a>藏峰剑客便请施呈。<a id="a-6Z"></a>有僧方出来。<a id="a-6a"></a>师云。<a id="a-6b"></a>什么处去也。<a id="a-6c"></a>便下座。</p>
  <p id="a6d">上堂云。<a id="a-6e"></a>语渐也返常合道。<a id="a-6f"></a>且任诸人点头。<a id="a-6g"></a>论顿也不留朕迹。<a id="a-6h"></a>衲僧又奚为开口。<a id="a-6i"></a>师以拄杖一划云。<a id="a-6j"></a>上无冲天之计。<a id="a-6k"></a>下无入地之谋。<a id="a-6l"></a>蔡州千个万个。<a id="a-6m"></a>打破只在须臾。</p>
  <p id="a6n">上堂问答罢乃云。<a id="a-6o"></a>映眼时若千日。<a id="a-6p"></a>万像不能逃影质。<a id="a-6q"></a>凡夫只是未曾观。<a id="a-6r"></a>何得自轻而退屈。<a id="a-6s"></a>师拈起拄杖云。<a id="a-6t"></a>把定世界不漏丝发。<a id="a-6u"></a>还观得也无。<a id="a-6v"></a>所以云门大师道。<a id="a-6w"></a>直得乾坤大地无纤毫过患分。<a id="a-6x"></a>只是转句不见一色。<a id="a-6y"></a>犹为半提。<a id="a-6z"></a>直得如此。<a id="a-70"></a>更须知有全提时节。<a id="a-71"></a>诸上座。<a id="a-72"></a>翠峰若也全提。<a id="a-73"></a>尽大地人。<a id="a-74"></a>并须结舌。<a id="a-75"></a>放一线道。<a id="a-76"></a>转见不堪。<a id="a-77"></a>以拄杖一时趁下。</p>
  <p id="a78">上堂。<a id="a-79"></a>僧问。<a id="a-7A"></a>如何是翠峰境。<a id="a-7B"></a>师云。<a id="a-7C"></a>有眼底见。<a id="a-7D"></a>学云。<a id="a-7E"></a>如何是境中人。<a id="a-7F"></a>师云。<a id="a-7G"></a>贪观白浪失却手桡。<a id="a-7H"></a>问如何是和尚家风。<a id="a-7I"></a>师云。<a id="a-7J"></a>客来须看。<a id="a-7K"></a>进云。<a id="a-7L"></a>恁么则学人得见也。<a id="a-7M"></a>师云。<a id="a-7N"></a>三十年后。<a id="a-7O"></a>问如何是第一义。<a id="a-7P"></a>师云。<a id="a-7Q"></a>道士倒骑牛。<a id="a-7R"></a>学云。<a id="a-7S"></a>乞师再垂方便。<a id="a-7T"></a>师云。<a id="a-7U"></a>无孔铁槌。<a id="a-7V"></a>问道远乎哉。<a id="a-7W"></a>师云。<a id="a-7X"></a>青山夹乱流。<a id="a-7Y"></a>学云。<a id="a-7Z"></a>恁么则得闻于未闻去也。<a id="a-7a"></a>师云。<a id="a-7b"></a>千里万里。<a id="a-7c"></a>师乃云。<a id="a-7d"></a>大众前共相詶唱。<a id="a-7e"></a>也须是个汉始得。<a id="a-7f"></a>若未有奔流度刃底眼。<a id="a-7g"></a>不劳拈出。<a id="a-7h"></a>所以道。<a id="a-7i"></a>如大火聚。<a id="a-7j"></a>近着则燎却面门。<a id="a-7k"></a>亦如按太阿宝剑。<a id="a-7l"></a>冲前则丧身失命。<a id="a-7m"></a>师乃颂云。<a id="a-7n"></a>太阿横按祖堂寒。<a id="a-7o"></a>千里应须息万端。<a id="a-7p"></a>莫待冷光轻闪烁。<a id="a-7q"></a>复云看看。<a id="a-7r"></a>便下座。</p>
  <p id="a7s">拈古。</p>
  <p id="a7t">举。<a id="a-7u"></a>米胡问僧。<a id="a-7v"></a>近离甚处。<a id="a-7w"></a>僧云药山。<a id="a-7x"></a>米云。<a id="a-7y"></a>药山近日如何。<a id="a-7z"></a>僧云。<a id="a-80"></a>大似顽石一般。<a id="a-81"></a>米云。<a id="a-82"></a>得恁么郑重。<a id="a-83"></a>僧云。<a id="a-84"></a>也无提拨处。<a id="a-85"></a>米云。<a id="a-86"></a>非但药山。<a id="a-87"></a>米胡亦恁么。<a id="a-88"></a>僧近前顾视而立。<a id="a-89"></a>米云。<a id="a-8A"></a>看看顽石动也。<a id="a-8B"></a>其僧便出。<a id="a-8C"></a>师拈云。<a id="a-8D"></a>米胡也纵夺可观。<a id="a-8E"></a>争奈死而不吊。</p>
  <p id="a8F">举。<a id="a-8G"></a>罽宾国王仗剑。<a id="a-8H"></a>诣师子尊者所乃问。<a id="a-8I"></a>师得蕴空否。<a id="a-8J"></a>尊者云。<a id="a-8K"></a>已得。<a id="a-8L"></a>王曰。<a id="a-8M"></a>可施我头。<a id="a-8N"></a>尊者曰。<a id="a-8O"></a>身非我有。<a id="a-8P"></a>岂况于头。<a id="a-8Q"></a>王遂斩之。<a id="a-8R"></a>白乳高丈余。<a id="a-8S"></a>王臂自落。<a id="a-8T"></a>师拈云。<a id="a-8U"></a>作家君王天然有在。</p>
  <p id="a8V">举。<a id="a-8W"></a>镜清于僧堂前。<a id="a-8X"></a>自击钟子云。<a id="a-8Y"></a>玄沙道底玄沙道底。<a id="a-8Z"></a>时有僧出来云。<a id="a-8a"></a>玄沙道什么。<a id="a-8b"></a>镜清作一圆相。<a id="a-8c"></a>僧云。<a id="a-8d"></a>若不久参。<a id="a-8e"></a>争知恁么。<a id="a-8f"></a>清云。<a id="a-8g"></a>还我草鞋钱来。<a id="a-8h"></a>师拈云。<a id="a-8i"></a>洎被打破蔡州。</p>
  <p id="a8j">举。<a id="a-8k"></a>宝公云。<a id="a-8l"></a>终日拈香择火。<a id="a-8m"></a>不知身是道场。<a id="a-8n"></a>玄沙云。<a id="a-8o"></a>终日拈香择火。<a id="a-8p"></a>不知真个道场。<a id="a-8q"></a>师拈云。<a id="a-8r"></a>一对无孔铁槌。</p>
  <p id="a8s">举。<a id="a-8t"></a>五通仙人问佛云。<a id="a-8u"></a>佛有六通。<a id="a-8v"></a>我有五通。<a id="a-8w"></a>如何是那一通。<a id="a-8x"></a>佛召五通仙人。<a id="a-8y"></a>仙人应喏。<a id="a-8z"></a>佛云。<a id="a-90"></a>那一通尔问我。<a id="a-91"></a>师云。<a id="a-92"></a>老胡元不知有那一通。<a id="a-93"></a>却因邪打正。</p>
  <p id="a94">举。<a id="a-95"></a>思和尚令石头送书去让和尚处云。<a id="a-96"></a>回日与子个鈯斧子住山去。<a id="a-97"></a>石头才到让和尚处便问。<a id="a-98"></a>不慕诸圣不重己灵时如何。<a id="a-99"></a>让云。<a id="a-9A"></a>子问太高生。<a id="a-9B"></a>何不向下问将来。<a id="a-9C"></a>石头云。<a id="a-9D"></a>乍可永劫沉沦。<a id="a-9E"></a>不求诸圣解脱。<a id="a-9F"></a>便归。<a id="a-9G"></a>思和尚问。<a id="a-9H"></a>书达否。<a id="a-9I"></a>石头云。<a id="a-9J"></a>书亦不达。<a id="a-9K"></a>信亦不通。<a id="a-9L"></a>去日蒙和尚许鈯斧子。<a id="a-9M"></a>便请。<a id="a-9N"></a>思垂下一足。<a id="a-9O"></a>石头便礼拜。<a id="a-9P"></a>师拈云。<a id="a-9Q"></a>石头洎担板过却。<a id="a-9R"></a>又云。<a id="a-9S"></a>大小让师。<a id="a-9T"></a>不解据令。</p>
  <p id="a9U">举。<a id="a-9V"></a>长髭到石头处。<a id="a-9W"></a>头问。<a id="a-9X"></a>什么处来。<a id="a-9Y"></a>髭云。<a id="a-9Z"></a>岭南来。<a id="a-9a"></a>石头云。<a id="a-9b"></a>大庾岭头一铺功德。<a id="a-9c"></a>还成就也未。<a id="a-9d"></a>髭云。<a id="a-9e"></a>成就久矣。<a id="a-9f"></a>只欠点眼。<a id="a-9g"></a>石头云。<a id="a-9h"></a>莫要点眼么。<a id="a-9i"></a>髭云。<a id="a-9j"></a>便请。<a id="a-9k"></a>石头垂下一足。<a id="a-9l"></a>髭便礼拜。<a id="a-9m"></a>石头云。<a id="a-9n"></a>见什么道理便礼拜。<a id="a-9o"></a>髭云。<a id="a-9p"></a>如红炉上一点雪。<a id="a-9q"></a>石头便休。<a id="a-9r"></a>师拈云。<a id="a-9s"></a>无眼功德。<a id="a-9t"></a>有什么点处。<a id="a-9u"></a>德山和尚到龙潭问。<a id="a-9v"></a>久响龙潭。<a id="a-9w"></a>及乎到来。<a id="a-9x"></a>潭又不见。<a id="a-9y"></a>龙又不现。<a id="a-9z"></a>龙潭云。<a id="a-A0"></a>子亲到龙潭。<a id="a-A1"></a>德山便休去。<a id="a-A2"></a>师拈云。<a id="a-A3"></a>将错就错。<a id="a-A4"></a>又云。<a id="a-A5"></a>大小德山。</p>
  <p id="aA6">师一日因事举。<a id="a-A7"></a>往日有老宿。<a id="a-A8"></a>一夏不为师僧说话。<a id="a-A9"></a>有僧自叹云。<a id="a-AA"></a>我只恁么空过一夏。<a id="a-AB"></a>不望和尚说佛法。<a id="a-AC"></a>得闻正因两字也得。<a id="a-AD"></a>老宿聊闻云。<a id="a-AE"></a>阇黎莫[言*斯]速。<a id="a-AF"></a>若论正因。<a id="a-AG"></a>一字也无。<a id="a-AH"></a>恁么道了扣齿云。<a id="a-AI"></a>适来无端恁么道。<a id="a-AJ"></a>邻壁有老宿闻云。<a id="a-AK"></a>好一釜羹。<a id="a-AL"></a>被两颗鼠粪污却。<a id="a-AM"></a>师拈云。<a id="a-AN"></a>谁家锅釜。<a id="a-AO"></a>无一两颗。</p>
  <p id="aAP">观和尚见新到来。<a id="a-AQ"></a>观作面引次示之。<a id="a-AR"></a>其僧便去。<a id="a-AS"></a>观晚间问第一座。<a id="a-AT"></a>今日新到在什么处。<a id="a-AU"></a>第一座云。<a id="a-AV"></a>当时去也。<a id="a-AW"></a>观云。<a id="a-AX"></a>是即是只得一橛。<a id="a-AY"></a>师拈云。<a id="a-AZ"></a>老观大似失钱遭罪。</p>
  <p id="aAa">举。<a id="a-Ab"></a>外道问佛。<a id="a-Ac"></a>不问有言。<a id="a-Ad"></a>不问无言。<a id="a-Ae"></a>世尊据坐。<a id="a-Af"></a>外道礼拜云。<a id="a-Ag"></a>世尊大慈大悲。<a id="a-Ah"></a>开我迷云。<a id="a-Ai"></a>令我得入。<a id="a-Aj"></a>外道去后。<a id="a-Ak"></a>阿难问佛。<a id="a-Al"></a>外道有何所证而言得入。<a id="a-Am"></a>佛云。<a id="a-An"></a>如世良马见鞭影而行。<a id="a-Ao"></a>师拈云。<a id="a-Ap"></a>邪正不分。<a id="a-Aq"></a>过犹鞭影。</p>
  <p id="aAr">傅大士云。<a id="a-As"></a>夜夜抱佛眠。<a id="a-At"></a>朝朝还共起。<a id="a-Au"></a>起坐镇相随。<a id="a-Av"></a>如身影相似。<a id="a-Aw"></a>要识佛去处。<a id="a-Ax"></a>只者语声是。<a id="a-Ay"></a>玄沙云。<a id="a-Az"></a>大小傅大士。<a id="a-B0"></a>只认得个昭昭灵灵。<a id="a-B1"></a>师拈云。<a id="a-B2"></a>玄沙也是打草蛇惊。</p>
  <p id="aB3">宝公令人传语思大和尚。<a id="a-B4"></a>何不下山教化众生。<a id="a-B5"></a>目视云汉作什么。<a id="a-B6"></a>思大云。<a id="a-B7"></a>三世诸佛被我一口吞尽。<a id="a-B8"></a>何处更有众生可度。<a id="a-B9"></a>师拈云。<a id="a-BA"></a>有什么屎臭气。</p>
  <p id="aBB">赵州云。<a id="a-BC"></a>至道无难唯嫌拣择。<a id="a-BD"></a>才有语言是拣择是明白。<a id="a-BE"></a>老僧不在明白里。<a id="a-BF"></a>是尔作么生护惜。<a id="a-BG"></a>时有僧问云。<a id="a-BH"></a>既不在明白里。<a id="a-BI"></a>护惜个什么。<a id="a-BJ"></a>州云。<a id="a-BK"></a>我亦不知。<a id="a-BL"></a>僧云。<a id="a-BM"></a>和尚既不知。<a id="a-BN"></a>为什么道不在明白里。<a id="a-BO"></a>州云。<a id="a-BP"></a>问事即得。<a id="a-BQ"></a>师拈云。<a id="a-BR"></a>赵州到退三千。</p>
  <p id="aBS">南泉云众云。<a id="a-BT"></a>三十年来。<a id="a-BU"></a>牧一头水牯牛。<a id="a-BV"></a>欲拟东边放。<a id="a-BW"></a>不免侵他国王水草。<a id="a-BX"></a>欲拟西边放。<a id="a-BY"></a>不免侵他国王水草。<a id="a-BZ"></a>不如随分纳些子。<a id="a-Ba"></a>免被官主劳挠。<a id="a-Bb"></a>长庆云。<a id="a-Bc"></a>尔道南泉前头为人。<a id="a-Bd"></a>后头为人。<a id="a-Be"></a>云门云。<a id="a-Bf"></a>且道牛内纳牛外纳。<a id="a-Bg"></a>直饶道得纳处分明。<a id="a-Bh"></a>我更问儞。<a id="a-Bi"></a>牛在甚处。<a id="a-Bj"></a>师拈云。<a id="a-Bk"></a>一时穿却。</p>
  <p id="aBl">邓隐峰在襄州破威仪堂。<a id="a-Bm"></a>只着衬衣于砧槌边举槌云。<a id="a-Bn"></a>道得即不打。<a id="a-Bo"></a>于时大众默然。<a id="a-Bp"></a>隐峰便打一下。<a id="a-Bq"></a>师拈云。<a id="a-Br"></a>果然果然。</p>
  <p id="aBs">僧问玄沙。<a id="a-Bt"></a>大耳三藏第三度为什么不见国师。<a id="a-Bu"></a>玄沙云。<a id="a-Bv"></a>尔道前来两度还见么。<a id="a-Bw"></a>师拈云。<a id="a-Bx"></a>败也败也。</p>
  <p id="aBy">室中举古。</p>
  <p id="aBz">举。<a id="a-C0"></a>睦州问僧。<a id="a-C1"></a>近离甚处。<a id="a-C2"></a>僧云。<a id="a-C3"></a>河北。<a id="a-C4"></a>睦州云。<a id="a-C5"></a>河北有个赵州和尚。<a id="a-C6"></a>曾到么。<a id="a-C7"></a>僧云。<a id="a-C8"></a>某甲近离彼中。<a id="a-C9"></a>睦州云。<a id="a-CA"></a>赵州有何言教示徒。<a id="a-CB"></a>僧云。<a id="a-CC"></a>每见新到便问。<a id="a-CD"></a>曾到此间来么。<a id="a-CE"></a>云曾到。<a id="a-CF"></a>赵州云。<a id="a-CG"></a>吃茶去。<a id="a-CH"></a>忽云不曾到。<a id="a-CI"></a>赵州亦云。<a id="a-CJ"></a>吃茶去。<a id="a-CK"></a>睦州云。<a id="a-CL"></a>惭愧。<a id="a-CM"></a>却问僧。<a id="a-CN"></a>赵州意作么生。<a id="a-CO"></a>僧云。<a id="a-CP"></a>只是一期方便。<a id="a-CQ"></a>睦云。<a id="a-CR"></a>苦哉赵州。<a id="a-CS"></a>被尔将一杓屎泼了也。<a id="a-CT"></a>便打。<a id="a-CU"></a>睦州却问沙弥。<a id="a-CV"></a>尔作么生。<a id="a-CW"></a>沙弥便礼拜。<a id="a-CX"></a>睦州亦打。<a id="a-CY"></a>其僧往沙弥处问。<a id="a-CZ"></a>适来和尚打尔作什么。<a id="a-Ca"></a>沙弥云。<a id="a-Cb"></a>若不是我。<a id="a-Cc"></a>和尚不打某甲。<a id="a-Cd"></a>师云。<a id="a-Ce"></a>者僧克由叵耐。<a id="a-Cf"></a>将一杓屎。<a id="a-Cg"></a>泼他二员古佛诸上座。<a id="a-Ch"></a>若能辩得。<a id="a-Ci"></a>非唯赵睦二州雪屈。<a id="a-Cj"></a>亦乃翠峰与天下老宿无过。<a id="a-Ck"></a>若道不得。<a id="a-Cl"></a>到处泼人卒未了在。</p>
  <p id="aCm">举。<a id="a-Cn"></a>僧问长庆。<a id="a-Co"></a>如何是正法眼。<a id="a-Cp"></a>庆云。<a id="a-Cq"></a>有愿不撒沙。<a id="a-Cr"></a>保福云。<a id="a-Cs"></a>不可更撒也。<a id="a-Ct"></a>师云。<a id="a-Cu"></a>夫宗师决定以本分相见。<a id="a-Cv"></a>不敢撒沙。<a id="a-Cw"></a>且那个是诸人正眼。<a id="a-Cx"></a>不受人瞒底汉出来。<a id="a-Cy"></a>对众道看。<a id="a-Cz"></a>共相知委。<a id="a-D0"></a>若道不得。<a id="a-D1"></a>翠峰一一与尔点过。<a id="a-D2"></a>开眼也着合眼也着。</p>
  <p id="aD3">举。<a id="a-D4"></a>黄檗有六人新到。<a id="a-D5"></a>五人作礼。<a id="a-D6"></a>其中一人提起坐具作一圆相。<a id="a-D7"></a>檗云。<a id="a-D8"></a>我闻有一猎犬甚恶。<a id="a-D9"></a>僧云。<a id="a-DA"></a>寻云羊声来。<a id="a-DB"></a>檗云。<a id="a-DC"></a>羚羊无声到汝寻。<a id="a-DD"></a>僧云。<a id="a-DE"></a>寻羚羊迹来。<a id="a-DF"></a>檗云。<a id="a-DG"></a>羚羊无迹到汝寻。<a id="a-DH"></a>僧云。<a id="a-DI"></a>寻羚羊踪来。<a id="a-DJ"></a>檗云。<a id="a-DK"></a>羚羊无踪到汝寻。<a id="a-DL"></a>僧云。<a id="a-DM"></a>恁么则死羚羊也。<a id="a-DN"></a>黄檗便休。<a id="a-DO"></a>到来日上堂云。<a id="a-DP"></a>猎犬在甚处。<a id="a-DQ"></a>僧便出来。<a id="a-DR"></a>檗云。<a id="a-DS"></a>昨日公案未了。<a id="a-DT"></a>老僧休去。<a id="a-DU"></a>尔作么生。<a id="a-DV"></a>僧无语。<a id="a-DW"></a>檗云。<a id="a-DX"></a>将谓是本分衲子。<a id="a-DY"></a>元来是义学沙门。<a id="a-DZ"></a>以拄杖打出。<a id="a-Da"></a>师云。<a id="a-Db"></a>只如声响踪迹既无。<a id="a-Dc"></a>猎犬向甚处寻逐。<a id="a-Dd"></a>莫是绝声响踪迹。<a id="a-De"></a>见黄檗么。<a id="a-Df"></a>诸禅德。<a id="a-Dg"></a>要明陷虎之机。<a id="a-Dh"></a>也须是本分衲子。</p>
  <p id="aDi">举。<a id="a-Dj"></a>外道问佛。<a id="a-Dk"></a>不问有言不问无言。<a id="a-Dl"></a>世尊良久。<a id="a-Dm"></a>外道云。<a id="a-Dn"></a>世尊大慈大悲开我迷云。<a id="a-Do"></a>令我得入。<a id="a-Dp"></a>师云。<a id="a-Dq"></a>诸禅德。<a id="a-Dr"></a>迷云既开决定见佛。<a id="a-Ds"></a>还许他同参也无。<a id="a-Dt"></a>若共相委知。<a id="a-Du"></a>则天下宗师并为外道伴侣。<a id="a-Dv"></a>如各非印证。<a id="a-Dw"></a>则东土衲僧不如西天外道。</p>
  <p id="aDx">举。<a id="a-Dy"></a>龙牙和尚问翠微。<a id="a-Dz"></a>如何是祖师西来意。<a id="a-E0"></a>翠微云。<a id="a-E1"></a>与我过禅板来。<a id="a-E2"></a>牙取禅板。<a id="a-E3"></a>与翠微。<a id="a-E4"></a>接得便打。<a id="a-E5"></a>牙云。<a id="a-E6"></a>打即任打。<a id="a-E7"></a>要且无祖师意。<a id="a-E8"></a>后又问临际。<a id="a-E9"></a>如何是祖师西来意。<a id="a-EA"></a>际云。<a id="a-EB"></a>与我过蒲团来。<a id="a-EC"></a>牙取蒲团与临际。<a id="a-ED"></a>接得便打。<a id="a-EE"></a>牙云。<a id="a-EF"></a>打即任打。<a id="a-EG"></a>要且无祖师意。<a id="a-EH"></a>师云。<a id="a-EI"></a>临际翠微。<a id="a-EJ"></a>只解放不解收。<a id="a-EK"></a>我当时若作龙牙。<a id="a-EL"></a>待伊索蒲团禅板。<a id="a-EM"></a>拈得劈胸便掷。</p>
  <p id="aEN">举。<a id="a-EO"></a>椑树问定山。<a id="a-EP"></a>不落数量。<a id="a-EQ"></a>请师道。<a id="a-ER"></a>定山提起数珠云。<a id="a-ES"></a>是落不落。<a id="a-ET"></a>树云。<a id="a-EU"></a>圆珠三窍人人有请师圆前话。<a id="a-EV"></a>山便打。<a id="a-EW"></a>椑树便去。<a id="a-EX"></a>定山云。<a id="a-EY"></a>三十年后槌胸大哭去在。<a id="a-EZ"></a>椑树果后开堂示众道。<a id="a-Ea"></a>三十年前。<a id="a-Eb"></a>被定山老子瞒我一上。<a id="a-Ec"></a>不同小小。<a id="a-Ed"></a>师云。<a id="a-Ee"></a>定山用即用。<a id="a-Ef"></a>争柰险。<a id="a-Eg"></a>椑树知即知。<a id="a-Eh"></a>要且未曾具择法眼。<a id="a-Ei"></a>试请辩看。</p>
  <p id="aEj">举。<a id="a-Ek"></a>雪峰问投子。<a id="a-El"></a>一槌便成时如何。<a id="a-Em"></a>投子云。<a id="a-En"></a>不是性[怤-寸+喿]汉。<a id="a-Eo"></a>峰云。<a id="a-Ep"></a>不假一槌时如何。<a id="a-Eq"></a>投子云。<a id="a-Er"></a>者漆桶。<a id="a-Es"></a>师云。<a id="a-Et"></a>然则一期折挫雪峰。<a id="a-Eu"></a>且投子是作家炉韛。<a id="a-Ev"></a>我当时若作雪峰。<a id="a-Ew"></a>待投子道不是性[怤-寸+喿]汉。<a id="a-Ex"></a>只向伊道。<a id="a-Ey"></a>钳槌在我手里。<a id="a-Ez"></a>诸上座。<a id="a-F0"></a>合与投子着得个什么语。<a id="a-F1"></a>若能道得。<a id="a-F2"></a>便乃性[怤-寸+喿]平生光扬宗眼。<a id="a-F3"></a>若也颟顸。<a id="a-F4"></a>顶上一槌莫言不道。</p>
  <p id="aF5">举赵州问僧。<a id="a-F6"></a>曾看法华经么。<a id="a-F7"></a>僧云看来。<a id="a-F8"></a>州云。<a id="a-F9"></a>衲衣在空闲。<a id="a-FA"></a>假名阿练若。<a id="a-FB"></a>诳惑世间人。<a id="a-FC"></a>尔作么生会。<a id="a-FD"></a>其僧拟礼拜。<a id="a-FE"></a>州云。<a id="a-FF"></a>尔披衲衣来么。<a id="a-FG"></a>僧云披来。<a id="a-FH"></a>州云。<a id="a-FI"></a>莫惑我。<a id="a-FJ"></a>僧云。<a id="a-FK"></a>如何得不惑去。<a id="a-FL"></a>州云。<a id="a-FM"></a>莫取我语。<a id="a-FN"></a>师云。<a id="a-FO"></a>大小赵州。<a id="a-FP"></a>龙头蛇尾。<a id="a-FQ"></a>诸人若能辩得。<a id="a-FR"></a>便乃识破赵州。<a id="a-FS"></a>如或不明。<a id="a-FT"></a>个个高拥衲衣。<a id="a-FU"></a>莫惑翠峰好。</p>
  <p id="aFV">举。<a id="a-FW"></a>长髭问僧。<a id="a-FX"></a>甚处来。<a id="a-FY"></a>僧云。<a id="a-FZ"></a>九华控石庵。<a id="a-Fa"></a>髭云。<a id="a-Fb"></a>庵主是什么人。<a id="a-Fc"></a>僧云。<a id="a-Fd"></a>马祖下尊宿。<a id="a-Fe"></a>髭云。<a id="a-Ff"></a>名什么。<a id="a-Fg"></a>僧云。<a id="a-Fh"></a>不委他法号。<a id="a-Fi"></a>髭云。<a id="a-Fj"></a>他不委尔不委。<a id="a-Fk"></a>僧云。<a id="a-Fl"></a>尊宿眼在甚处。<a id="a-Fm"></a>髭云。<a id="a-Fn"></a>若是庵主亲来。<a id="a-Fo"></a>今日也须吃棒。<a id="a-Fp"></a>僧云。<a id="a-Fq"></a>赖遇和尚放过某甲。<a id="a-Fr"></a>髭云。<a id="a-Fs"></a>百年后讨个师僧也难得。<a id="a-Ft"></a>师云。<a id="a-Fu"></a>是则二俱作家。<a id="a-Fv"></a>要且只解收虎尾。<a id="a-Fw"></a>不能据虎头。<a id="a-Fx"></a>若使德山令行。<a id="a-Fy"></a>并须瓦解。</p>
  <p id="aFz">举。<a id="a-G0"></a>保福示众云。<a id="a-G1"></a>此事如击石火闪电光。<a id="a-G2"></a>构得构不得。<a id="a-G3"></a>未免丧身失命。<a id="a-G4"></a>僧便问。<a id="a-G5"></a>未审构得底人。<a id="a-G6"></a>还免丧身失命也无。<a id="a-G7"></a>保福云。<a id="a-G8"></a>适来且致。<a id="a-G9"></a>阇黎还构得么。<a id="a-GA"></a>僧云。<a id="a-GB"></a>若构不得。<a id="a-GC"></a>未免大众笑。<a id="a-GD"></a>保福云。<a id="a-GE"></a>作家作家。<a id="a-GF"></a>僧云。<a id="a-GG"></a>是什么心行。<a id="a-GH"></a>福云。<a id="a-GI"></a>一杓屎拦面泼不知臭。<a id="a-GJ"></a>师云。<a id="a-GK"></a>诸上座。<a id="a-GL"></a>保福有生擒虎兕底爪牙。<a id="a-GM"></a>者僧也不易相敌。<a id="a-GN"></a>虽然如此。<a id="a-GO"></a>要且放过保福一着。<a id="a-GP"></a>只如翠峰与大众。<a id="a-GQ"></a>还许诸方捡责也无。<a id="a-GR"></a>若免不得。<a id="a-GS"></a>平地上死人无数。<a id="a-GT"></a>其中有得活底么。<a id="a-GU"></a>师拈起拄杖云。<a id="a-GV"></a>来也来也。</p>
  <p id="aGW">举。<a id="a-GX"></a>归宗锄草次。<a id="a-GY"></a>见一条蛇。<a id="a-GZ"></a>以锄斩之。<a id="a-Ga"></a>僧见便问。<a id="a-Gb"></a>久响归宗。<a id="a-Gc"></a>元来是个粗行沙门。<a id="a-Gd"></a>宗云。<a id="a-Ge"></a>尔粗我粗。<a id="a-Gf"></a>后雪峰问德山。<a id="a-Gg"></a>古人斩蛇意旨如何。<a id="a-Gh"></a>德山便打。<a id="a-Gi"></a>雪峰便走。<a id="a-Gj"></a>德山召云。<a id="a-Gk"></a>布衲。<a id="a-Gl"></a>雪峰回首。<a id="a-Gm"></a>德山云。<a id="a-Gn"></a>他后悟去。<a id="a-Go"></a>方知老汉彻底老婆心。<a id="a-Gp"></a>师云。<a id="a-Gq"></a>归宗只解慎初。<a id="a-Gr"></a>不能护末。<a id="a-Gs"></a>德山。<a id="a-Gt"></a>颇能据令。<a id="a-Gu"></a>且未明斩蛇。<a id="a-Gv"></a>师召大众云。<a id="a-Gw"></a>看翠峰今日斩三五条以拄杖一时打下。</p>
  <p id="aGx">勘辩。</p>
  <p id="aGy">问僧甚处来。<a id="a-Gz"></a>僧云。<a id="a-H0"></a>和尚问谁。<a id="a-H1"></a>师云。<a id="a-H2"></a>我问尔。<a id="a-H3"></a>僧云。<a id="a-H4"></a>何不领话。<a id="a-H5"></a>师云。<a id="a-H6"></a>翠峰今日败阙。</p>
  <p id="aH7">宝华侍者来看师。<a id="a-H8"></a>师问。<a id="a-H9"></a>宝华多少众。<a id="a-HA"></a>侍者云。<a id="a-HB"></a>不劳和尚如此。<a id="a-HC"></a>师云。<a id="a-HD"></a>我好好问。<a id="a-HE"></a>尔勃趒作什么。<a id="a-HF"></a>侍者云。<a id="a-HG"></a>不得放过。<a id="a-HH"></a>师云。<a id="a-HI"></a>真师子儿。<a id="a-HJ"></a>吃茶了。<a id="a-HK"></a>师把住云。<a id="a-HL"></a>适来得恁么无礼。<a id="a-HM"></a>侍者拟议。<a id="a-HN"></a>被师一掌云。<a id="a-HO"></a>归去分明。<a id="a-HP"></a>举似宝华。</p>
  <p id="aHQ">有数人新到至。<a id="a-HR"></a>师云。<a id="a-HS"></a>新到那。<a id="a-HT"></a>僧云是。<a id="a-HU"></a>师云。<a id="a-HV"></a>参堂去。<a id="a-HW"></a>僧便去。<a id="a-HX"></a>师复唤来来。<a id="a-HY"></a>其僧却回。<a id="a-HZ"></a>师云。<a id="a-Ha"></a>洞庭难得师僧。<a id="a-Hb"></a>与尔一碗茶吃。</p>
  <p id="aHc">问僧。<a id="a-Hd"></a>甚处受业。<a id="a-He"></a>僧云天章。<a id="a-Hf"></a>师云。<a id="a-Hg"></a>将得兰亭记来么。<a id="a-Hh"></a>僧云。<a id="a-Hi"></a>争敢呈似和尚。<a id="a-Hj"></a>师云。<a id="a-Hk"></a>草本不劳拈出。</p>
  <p id="aHl">五人新到。<a id="a-Hm"></a>师云。<a id="a-Hn"></a>洞庭绝顶无行路。<a id="a-Ho"></a>不假梯航速道看。<a id="a-Hp"></a>僧云。<a id="a-Hq"></a>特来礼拜和尚。<a id="a-Hr"></a>师云。<a id="a-Hs"></a>湛水停舟徒夸运济。<a id="a-Ht"></a>僧无语。<a id="a-Hu"></a>师云。<a id="a-Hv"></a>过者边来。<a id="a-Hw"></a>其僧齐过。<a id="a-Hx"></a>师云。<a id="a-Hy"></a>将头不猛误累三军。<a id="a-Hz"></a>参堂去。</p>
  <p id="aI0">问僧。<a id="a-I1"></a>名什么。<a id="a-I2"></a>云义怀。<a id="a-I3"></a>师云。<a id="a-I4"></a>何不名怀义。<a id="a-I5"></a>僧云。<a id="a-I6"></a>当时致得。<a id="a-I7"></a>师云。<a id="a-I8"></a>谁与汝安着。<a id="a-I9"></a>僧云。<a id="a-IA"></a>某甲受戒来十年也。<a id="a-IB"></a>师云。<a id="a-IC"></a>行脚费却多少草鞋。<a id="a-ID"></a>僧云。<a id="a-IE"></a>和尚莫瞒人好。<a id="a-IF"></a>师云。<a id="a-IG"></a>我也没量罪过。<a id="a-IH"></a>尔作么生。<a id="a-II"></a>僧无语。<a id="a-IJ"></a>师云。<a id="a-IK"></a>脱空谩语汉。<a id="a-IL"></a>便打。</p>
  <p id="aIM">问新到。<a id="a-IN"></a>近离甚处。<a id="a-IO"></a>僧云兴教。<a id="a-IP"></a>师云。<a id="a-IQ"></a>达磨一宗扫土而尽。<a id="a-IR"></a>僧无语。<a id="a-IS"></a>师云。<a id="a-IT"></a>天上天下唯我独尊复问僧。<a id="a-IU"></a>阇黎名什么。<a id="a-IV"></a>僧云宗雅。<a id="a-IW"></a>师云。<a id="a-IX"></a>雅即不问。<a id="a-IY"></a>作么生是宗。<a id="a-IZ"></a>僧无对。<a id="a-Ia"></a>师云。<a id="a-Ib"></a>且限三日。<a id="a-Ic"></a>其僧频来下语。<a id="a-Id"></a>师皆不诺。<a id="a-Ie"></a>僧却问。<a id="a-If"></a>某甲见处只恁么。<a id="a-Ig"></a>和尚作么生。<a id="a-Ih"></a>师云。<a id="a-Ii"></a>尔何不问我。<a id="a-Ij"></a>僧方拟问。<a id="a-Ik"></a>被师连打数下。</p>
  <p id="aIl">问新到。<a id="a-Im"></a>发足甚处。<a id="a-In"></a>僧拍掌一下。<a id="a-Io"></a>师云。<a id="a-Ip"></a>两重公案。<a id="a-Iq"></a>僧云恰是。<a id="a-Ir"></a>师便喝。<a id="a-Is"></a>僧无语。<a id="a-It"></a>师云。<a id="a-Iu"></a>还我一拍来。<a id="a-Iv"></a>僧拟议。<a id="a-Iw"></a>师云。<a id="a-Ix"></a>瞎汉参堂去。</p>
  <p id="aIy">六人新到。<a id="a-Iz"></a>师问。<a id="a-J0"></a>参头。<a id="a-J1"></a>夫为上将。<a id="a-J2"></a>须是七事随身。<a id="a-J3"></a>两刃交锋作么生。<a id="a-J4"></a>僧云。<a id="a-J5"></a>久响翠峰有此一着。<a id="a-J6"></a>师云。<a id="a-J7"></a>一着放过。<a id="a-J8"></a>还我草鞋钱来。<a id="a-J9"></a>僧喝。<a id="a-JA"></a>师便棒。<a id="a-JB"></a>僧约住拄杖与师一拍。<a id="a-JC"></a>师云。<a id="a-JD"></a>未到翠峰。<a id="a-JE"></a>与尔二十棒了也。<a id="a-JF"></a>僧无语。<a id="a-JG"></a>师云。<a id="a-JH"></a>且在一边。<a id="a-JI"></a>却问第二副将。<a id="a-JJ"></a>作么生。<a id="a-JK"></a>僧茫然。<a id="a-JL"></a>师云。<a id="a-JM"></a>一状领过吃茶了。<a id="a-JN"></a>师把住参头云。<a id="a-JO"></a>适来公案。<a id="a-JP"></a>者里即恁么。<a id="a-JQ"></a>堂中作么生举。<a id="a-JR"></a>僧拟议。<a id="a-JS"></a>师打一坐具推出。</p>
  <p id="aJT">雪峰和尚塔铭并序。</p>
  <p id="aJU">夫从缘有者。<a id="a-JV"></a>始终而成坏。<a id="a-JW"></a>非从缘得者。<a id="a-JX"></a>历劫而常坚。<a id="a-JY"></a>坚之则在。<a id="a-JZ"></a>坏之则捐。<a id="a-Ja"></a>虽然离散未至。<a id="a-Jb"></a>何妨预置者哉。<a id="a-Jc"></a>所以叠石结室翦木合函。<a id="a-Jd"></a>般土积石为龛。<a id="a-Je"></a>诸事已备。<a id="a-Jf"></a>头南脚北。<a id="a-Jg"></a>横山而卧。<a id="a-Jh"></a>惟愿至时同道者。<a id="a-Ji"></a>莫违我意。<a id="a-Jj"></a>知心者不易我志。<a id="a-Jk"></a>深嘱载嘱。<a id="a-Jl"></a>幸勉励焉。<a id="a-Jm"></a>纵饶他日邪造显扬。<a id="a-Jn"></a>岂如当今正眼密弘。<a id="a-Jo"></a>善思之审思之　师注兄弟添十字(云国无二君。<a id="a-Jp"></a>又云知么)同心着一仪(云风行草偃。<a id="a-Jq"></a>又云。<a id="a-Jr"></a>直与)土主曰松山(云四顾匪绝。<a id="a-Js"></a>又云看)卵塔号难提(云独露相倚。<a id="a-Jt"></a>又云崄)更有胡家曲(云一西一东。<a id="a-Ju"></a>又云。<a id="a-Jv"></a>大难)汝等切须知(云自南自北。<a id="a-Jw"></a>又云。<a id="a-Jx"></a>会也)我唱泥牛吼(云闻莫举头。<a id="a-Jy"></a>又云。<a id="a-Jz"></a>呵呵)汝和木马嘶(云见应合眼。<a id="a-K0"></a>又云。<a id="a-K1"></a>抚掌)但看五六月(云岂可徒然。<a id="a-K2"></a>又云吁)冰片满长街(云事非草草。<a id="a-K3"></a>又云苦)薪尽火灭后(云去去谁同。<a id="a-K4"></a>又云。<a id="a-K5"></a>好住)密室烂如泥(云须到如此。<a id="a-K6"></a>又云。<a id="a-K7"></a>努力)受师号。<a id="a-K8"></a>上堂。<a id="a-K9"></a>僧问。<a id="a-KA"></a>皇恩已降。<a id="a-KB"></a>海众同观。<a id="a-KC"></a>学人上来愿闻举唱。<a id="a-KD"></a>师云。<a id="a-KE"></a>好音在耳人皆听。<a id="a-KF"></a>进云。<a id="a-KG"></a>听后如何。<a id="a-KH"></a>师云。<a id="a-KI"></a>问着元来总不知。<a id="a-KJ"></a>僧云。<a id="a-KK"></a>学人到者里。<a id="a-KL"></a>实谓不知。<a id="a-KM"></a>师云。<a id="a-KN"></a>许尔是个草贼。<a id="a-KO"></a>复云。<a id="a-KP"></a>禅家流还如战将。<a id="a-KQ"></a>见斗勇健索不来。<a id="a-KR"></a>即便擒下虽一期之作。<a id="a-KS"></a>争似借水献华唱太平歌好。<a id="a-KT"></a>夜雨山草滋。<a id="a-KU"></a>爽籁生古木。<a id="a-KV"></a>闲吟竺仙偈。<a id="a-KW"></a>胜于嚼金玉。<a id="a-KX"></a>蟋蟀啼坏墙。<a id="a-KY"></a>苟免悲局促。<a id="a-KZ"></a>道人优昙华。<a id="a-Ka"></a>迢迢远山绿。<a id="a-Kb"></a>是知道无不在。<a id="a-Kc"></a>谁云间然。<a id="a-Kd"></a>故天有道以轻清。<a id="a-Ke"></a>地有道以肃静。<a id="a-Kf"></a>谷有道以盈满。<a id="a-Kg"></a>君有道以敷化。<a id="a-Kh"></a>故我今上皇帝。<a id="a-Ki"></a>金轮统御睿泽滂流。<a id="a-Kj"></a>草木禽鱼无远不及。<a id="a-Kk"></a>岩野抱疾之士。<a id="a-Kl"></a>俄承宠光。<a id="a-Km"></a>此生他生无以云报。<a id="a-Kn"></a>贤守司封高扶尧舜。<a id="a-Ko"></a>下视龚黄龚千载之雅风。<a id="a-Kp"></a>锁万那之春色。<a id="a-Kq"></a>伫当明诏别振休声。<a id="a-Kr"></a>贰车屯田诸厅朝宰不敢饰辞褒赞。<a id="a-Ks"></a>仲尼言云。<a id="a-Kt"></a>吾祷久矣。</p>
  <p id="aKu">住明州雪宝禅寺语。</p>
  <p id="aKv">师开堂日。<a id="a-Kw"></a>于法座前顾谓大众云。<a id="a-Kx"></a>若论本分相见。<a id="a-Ky"></a>不必高升宝座。<a id="a-Kz"></a>乃以手指一划云。<a id="a-L0"></a>诸人随山僧手看。<a id="a-L1"></a>无量诸佛国土一时现前。<a id="a-L2"></a>各各子细观瞻。<a id="a-L3"></a>其或涯际未知。<a id="a-L4"></a>不免拖泥带水。<a id="a-L5"></a>即便升座。<a id="a-L6"></a>僧正宣疏了。<a id="a-L7"></a>维那白槌云。<a id="a-L8"></a>法筵龙象众。<a id="a-L9"></a>当观第一义。<a id="a-LA"></a>时有僧出来。<a id="a-LB"></a>师乃约住云。<a id="a-LC"></a>如来正法眼藏。<a id="a-LD"></a>委在今日。<a id="a-LE"></a>放行则瓦砾生光。<a id="a-LF"></a>把定则真金失色。<a id="a-LG"></a>权柄在手。<a id="a-LH"></a>杀活临时。<a id="a-LI"></a>其有作者。<a id="a-LJ"></a>相共证据。<a id="a-LK"></a>僧乃问。<a id="a-LL"></a>远离翠峰祖席。<a id="a-LM"></a>已届雪窦道场。<a id="a-LN"></a>未审是一是二。<a id="a-LO"></a>师云。<a id="a-LP"></a>马无千里谩追风。<a id="a-LQ"></a>进云。<a id="a-LR"></a>与么则云散家家月也。<a id="a-LS"></a>师云。<a id="a-LT"></a>龙头蛇尾汉。<a id="a-LU"></a>问德山临济棒喝已彰。<a id="a-LV"></a>和尚如何接人。<a id="a-LW"></a>师云。<a id="a-LX"></a>放过一着。<a id="a-LY"></a>僧拟议。<a id="a-LZ"></a>师便喝。<a id="a-La"></a>僧云。<a id="a-Lb"></a>未审只与么。<a id="a-Lc"></a>别有在。<a id="a-Ld"></a>师云。<a id="a-Le"></a>射虎不真徒劳没羽。<a id="a-Lf"></a>问布发掩泥因底事。<a id="a-Lg"></a>全身半偈为谁施。<a id="a-Lh"></a>师云。<a id="a-Li"></a>天上天下唯我独尊。<a id="a-Lj"></a>进云。<a id="a-Lk"></a>若然者立雪岂能传妙旨。<a id="a-Ll"></a>三拜伸后始为亲。<a id="a-Lm"></a>师云。<a id="a-Ln"></a>莫乱统。<a id="a-Lo"></a>问梵王请佛盖为群生。<a id="a-Lp"></a>学士请师当为何事。<a id="a-Lq"></a>师云。<a id="a-Lr"></a>相识满天下。<a id="a-Ls"></a>进云。<a id="a-Lt"></a>与么则大众沾恩也。<a id="a-Lu"></a>师云。<a id="a-Lv"></a>儞分上作么生。<a id="a-Lw"></a>进云。<a id="a-Lx"></a>学士证明。<a id="a-Ly"></a>师云。<a id="a-Lz"></a>未在有俗士。<a id="a-M0"></a>问十方同聚会。<a id="a-M1"></a>个个学无为。<a id="a-M2"></a>此是选佛处。<a id="a-M3"></a>心空及第归。<a id="a-M4"></a>如何得及第去。<a id="a-M5"></a>师云。<a id="a-M6"></a>徒遭点额。<a id="a-M7"></a>进云。<a id="a-M8"></a>如此则辜负平生也。<a id="a-M9"></a>师云。<a id="a-MA"></a>教休不肯休。<a id="a-MB"></a>问一焚龙斗万像咸臻。<a id="a-MC"></a>未审是何境界。<a id="a-MD"></a>师云。<a id="a-ME"></a>金殿草漫漫。<a id="a-MF"></a>进云。<a id="a-MG"></a>向上更有事也无。<a id="a-MH"></a>师云。<a id="a-MI"></a>白云千里万里。<a id="a-MJ"></a>问吹大法螺击大法鼓。<a id="a-MK"></a>朝宰临筵如何即是。<a id="a-ML"></a>师云。<a id="a-MM"></a>清风来未休进云。<a id="a-MN"></a>与么则得遇于师也。<a id="a-MO"></a>师云。<a id="a-MP"></a>一言已出驷马难追。<a id="a-MQ"></a>僧礼拜。<a id="a-MR"></a>师云。<a id="a-MS"></a>放过一着。<a id="a-MT"></a>师又普观大众一回乃云。<a id="a-MU"></a>人天普集。<a id="a-MV"></a>合发明个什么事焉。<a id="a-MW"></a>可互分宾主驰骋问答。<a id="a-MX"></a>便当宗乘去。<a id="a-MY"></a>广大门风威德自在。<a id="a-MZ"></a>辉腾今古把定乾坤。<a id="a-Ma"></a>千圣只言自知。<a id="a-Mb"></a>五乘莫能建立。<a id="a-Mc"></a>所以声前悟旨。<a id="a-Md"></a>犹迷顾鉴之端。<a id="a-Me"></a>言下知宗。<a id="a-Mf"></a>尚昧情识之表。<a id="a-Mg"></a>诸人要知真实相为。<a id="a-Mh"></a>但以上无攀仰下绝己躬。<a id="a-Mi"></a>自然常光见前。<a id="a-Mj"></a>个个壁立千仞。<a id="a-Mk"></a>还辩明得也无。<a id="a-Ml"></a>未辩辩取。<a id="a-Mm"></a>未明明取。<a id="a-Mn"></a>既辩明得能截生死流。<a id="a-Mo"></a>同踞祖佛位。<a id="a-Mp"></a>妙圆超悟正在此时。<a id="a-Mq"></a>堪报不报之恩。<a id="a-Mr"></a>以助无为之化。</p>
  <p id="aMs">师在翠峰受疏日。<a id="a-Mt"></a>洞庭檀越与明州专使相争。<a id="a-Mu"></a>纭纭不已。<a id="a-Mv"></a>师乃升座普告大众。<a id="a-Mw"></a>不须作闹事在。<a id="a-Mx"></a>况僧家也无固无必。<a id="a-My"></a>住则孤鹤冷翘松顶。<a id="a-Mz"></a>去则片云忽过人间。<a id="a-N0"></a>应非彼此殊源动静乖趣。<a id="a-N1"></a>今与诸人评议。<a id="a-N2"></a>念三二年洞庭晦迹。<a id="a-N3"></a>承四远信心恩顾。<a id="a-N4"></a>栖众方谐旧辙。<a id="a-N5"></a>藏教复乃新归。<a id="a-N6"></a>岂可知感顿忘。<a id="a-N7"></a>遽致前迈。<a id="a-N8"></a>诚为不可。<a id="a-N9"></a>而又四明太守星驰介使。<a id="a-NA"></a>辎重俄临。<a id="a-NB"></a>既已跋涉数州。<a id="a-NC"></a>迢递千里。<a id="a-ND"></a>投诚苦逼。<a id="a-NE"></a>一至于斯。<a id="a-NF"></a>进退审详。<a id="a-NG"></a>不能自决。<a id="a-NH"></a>敢问大众。<a id="a-NI"></a>住翠峰好。<a id="a-NJ"></a>往雪窦好。<a id="a-NK"></a>于时众僧高声云。<a id="a-NL"></a>往雪窦好。<a id="a-NM"></a>师乃顾谓洞庭诸檀越云。<a id="a-NN"></a>不用为讶。<a id="a-NO"></a>宜各知时。<a id="a-NP"></a>且佛法委自王臣兼住持。<a id="a-NQ"></a>亦以缘断。<a id="a-NR"></a>在彼在此。<a id="a-NS"></a>本无间然。<a id="a-NT"></a>希披疏文。<a id="a-NU"></a>以塞来命。<a id="a-NV"></a>便下座。</p>
  <p id="aNW">师至晚小参。<a id="a-NX"></a>僧问。<a id="a-NY"></a>四明侯伯远降公文。<a id="a-NZ"></a>未涉程途请师速道。<a id="a-Na"></a>师云劄。<a id="a-Nb"></a>进云。<a id="a-Nc"></a>鄞江一枝今日犹秀。<a id="a-Nd"></a>师云。<a id="a-Ne"></a>不许夜行。<a id="a-Nf"></a>师乃云。<a id="a-Ng"></a>诸仁者。<a id="a-Nh"></a>未有长行而不住。<a id="a-Ni"></a>未有长住而不行。<a id="a-Nj"></a>古之今之各有攸往。<a id="a-Nk"></a>且如兹院僻处一隅。<a id="a-Nl"></a>若非念报佛恩。<a id="a-Nm"></a>无以四来居此。<a id="a-Nn"></a>恐山僧进发之后。<a id="a-No"></a>法席空虚。<a id="a-Np"></a>今命素公开士接续住持。<a id="a-Nq"></a>幸冀众慈同心劝请。<a id="a-Nr"></a>师辞翠峰。<a id="a-Ns"></a>上堂。<a id="a-Nt"></a>僧问。<a id="a-Nu"></a>承学士有言。<a id="a-Nv"></a>辍翠峰之祖席。<a id="a-Nw"></a>登雪窦之道场。<a id="a-Nx"></a>如何是不动尊。<a id="a-Ny"></a>师云。<a id="a-Nz"></a>下坡不走快便难逢。<a id="a-O0"></a>进云。<a id="a-O1"></a>与么则动若行云。<a id="a-O2"></a>止犹谷神。<a id="a-O3"></a>师云。<a id="a-O4"></a>尔须紧悄草鞋。<a id="a-O5"></a>师乃云。<a id="a-O6"></a>山僧斯者抑徇彼请。<a id="a-O7"></a>难可稽留。<a id="a-O8"></a>束装告行。<a id="a-O9"></a>但多攀感况住持久烦勤。<a id="a-OA"></a>旧备认岁寒。<a id="a-OB"></a>希各务道专孜。<a id="a-OC"></a>以副诚祝。<a id="a-OD"></a>其有参随诸高士。<a id="a-OE"></a>动逾千里俯近百僧。<a id="a-OF"></a>忽斋粥疏遗。<a id="a-OG"></a>船车隘窄。<a id="a-OH"></a>冀相回互。<a id="a-OI"></a>禅悦自贻。<a id="a-OJ"></a>则佛国遍游亦不为远。<a id="a-OK"></a>何以诸禅德。<a id="a-OL"></a>去来不以象故。<a id="a-OM"></a>无器而不形。<a id="a-ON"></a>动静不以心故。<a id="a-OO"></a>无感而不应。<a id="a-OP"></a>然则心生于有心。<a id="a-OQ"></a>象出于有象。<a id="a-OR"></a>象非我出故。<a id="a-OS"></a>金石流而不燋。<a id="a-OT"></a>形非我生故。<a id="a-OU"></a>日用而不勤。<a id="a-OV"></a>纭纭自彼于我何为。<a id="a-OW"></a>请诸人高挂征帆。<a id="a-OX"></a>不胜珍重。</p>
  <p id="aOY">师到万寿。<a id="a-OZ"></a>众请上堂。<a id="a-Oa"></a>僧问。<a id="a-Ob"></a>七事随身。<a id="a-Oc"></a>便请相见。<a id="a-Od"></a>师云。<a id="a-Oe"></a>打退鼓。<a id="a-Of"></a>进云。<a id="a-Og"></a>方始交锋。<a id="a-Oh"></a>已见大败。<a id="a-Oi"></a>师云嘘。<a id="a-Oj"></a>僧拟议。<a id="a-Ok"></a>师便喝。<a id="a-Ol"></a>者般汉有什么死急。<a id="a-Om"></a>问翠峰一箭已射雪窦。<a id="a-On"></a>雪窦一箭当射何人。<a id="a-Oo"></a>师云。<a id="a-Op"></a>不为鼷鼠发机。<a id="a-Oq"></a>进云。<a id="a-Or"></a>非但闻名。<a id="a-Os"></a>今日亲见。<a id="a-Ot"></a>师云。<a id="a-Ou"></a>添得一场愁。<a id="a-Ov"></a>僧礼拜。<a id="a-Ow"></a>师云。<a id="a-Ox"></a>若是便休。<a id="a-Oy"></a>师乃云。<a id="a-Oz"></a>万寿门下一一作家。<a id="a-P0"></a>盖是强将之兵也。<a id="a-P1"></a>强然如此。<a id="a-P2"></a>保福有言。<a id="a-P3"></a>击石火闪电光。<a id="a-P4"></a>构得构不得。<a id="a-P5"></a>未免丧身失命。<a id="a-P6"></a>若教据令而行。<a id="a-P7"></a>尽苏台一境人。<a id="a-P8"></a>个个三头六臂。<a id="a-P9"></a>到翠峰手里。<a id="a-PA"></a>也须瓦解冰消。<a id="a-PB"></a>如今放过一着。<a id="a-PC"></a>分付万寿和尚。</p>
  <p id="aPD">师到秀州。<a id="a-PE"></a>百万道者备茶筵请升堂。<a id="a-PF"></a>僧问。<a id="a-PG"></a>赴请雪窦先至嘉禾。<a id="a-PH"></a>向上宗乘请师举唱。<a id="a-PI"></a>师云。<a id="a-PJ"></a>鸟啼处处皆相似。<a id="a-PK"></a>进云。<a id="a-PL"></a>与么则得闻于未闻也。<a id="a-PM"></a>师云。<a id="a-PN"></a>不是苦心人不知。<a id="a-PO"></a>僧拟进语。<a id="a-PP"></a>即便喝。<a id="a-PQ"></a>僧礼拜。<a id="a-PR"></a>师云。<a id="a-PS"></a>初有问话者出来。<a id="a-PT"></a>问如何是教外别传一句师云。<a id="a-PU"></a>三生六十劫。<a id="a-PV"></a>进云。<a id="a-PW"></a>学人未会。<a id="a-PX"></a>师云。<a id="a-PY"></a>碧眼胡僧笑点头。<a id="a-PZ"></a>师乃云。<a id="a-Pa"></a>山僧此者承鄞江太守之命。<a id="a-Pb"></a>俾赴雪窦住持。<a id="a-Pc"></a>再至嘉禾。<a id="a-Pd"></a>弥增嘉幸。<a id="a-Pe"></a>仍承百万道者曲赐周勤。<a id="a-Pf"></a>仰荷之怀无以忘也。<a id="a-Pg"></a>兼劳广命。<a id="a-Ph"></a>硕德抑今。<a id="a-Pi"></a>举唱宗乘。<a id="a-Pj"></a>况达士相逢。<a id="a-Pk"></a>非存目击。<a id="a-Pl"></a>若云言中有响句里呈机。<a id="a-Pm"></a>犹曲为中下之流。<a id="a-Pn"></a>向本分衲僧。<a id="a-Po"></a>远之远矣。<a id="a-Pp"></a>秖如适来僧问教外别传一句对云三生六十劫。<a id="a-Pq"></a>诸人还知落处也无。<a id="a-Pr"></a>且鹭池鹫岭海甸庵园。<a id="a-Ps"></a>三百法会之中。<a id="a-Pt"></a>甚处有者个消息。<a id="a-Pu"></a>所以道三世诸佛不能自宣。<a id="a-Pv"></a>一代时教诠注不及。<a id="a-Pw"></a>除非知有。<a id="a-Px"></a>莫能知之。<a id="a-Py"></a>久立众慈。<a id="a-Pz"></a>伏惟珍重。</p>
  <p id="aQ0">师到灵隐。<a id="a-Q1"></a>众请升座。<a id="a-Q2"></a>僧问。<a id="a-Q3"></a>远别翠峰丈室。<a id="a-Q4"></a>将届雪窦道场。<a id="a-Q5"></a>如何是不动尊。<a id="a-Q6"></a>师云。<a id="a-Q7"></a>看风使帆。<a id="a-Q8"></a>进云。<a id="a-Q9"></a>恁么则观方知彼去。<a id="a-QA"></a>去者不至方。<a id="a-QB"></a>师云。<a id="a-QC"></a>龙头蛇尾。<a id="a-QD"></a>问如何是祖师西来意。<a id="a-QE"></a>师云点。<a id="a-QF"></a>进云。<a id="a-QG"></a>犹有者个在。<a id="a-QH"></a>师云。<a id="a-QI"></a>三十年后。<a id="a-QJ"></a>进云。<a id="a-QK"></a>与么则翠峰今日瓦解冰消。<a id="a-QL"></a>师云。<a id="a-QM"></a>有些子。<a id="a-QN"></a>师乃云。<a id="a-QO"></a>莫是与上座相争。<a id="a-QP"></a>然则论战也个个力在箭锋相拄。<a id="a-QQ"></a>又须是个特达汉始得。<a id="a-QR"></a>若意根尚滞。<a id="a-QS"></a>直须向前决择。<a id="a-QT"></a>所以长沙和尚道。<a id="a-QU"></a>百尺竿头坐底人。<a id="a-QV"></a>虽然得入未为真。<a id="a-QW"></a>百尺竿头须进步。<a id="a-QX"></a>十方世界是全身。<a id="a-QY"></a>僧举问南泉。<a id="a-QZ"></a>百尺竿头如何进步。<a id="a-Qa"></a>泉云。<a id="a-Qb"></a>更进一步。<a id="a-Qc"></a>僧复问瓦官。<a id="a-Qd"></a>官云。<a id="a-Qe"></a>百尺竿头用进作什么。<a id="a-Qf"></a>僧不肯。<a id="a-Qg"></a>官便打。<a id="a-Qh"></a>师云。<a id="a-Qi"></a>大众。<a id="a-Qj"></a>古人机变出在一时。<a id="a-Qk"></a>其间别有商量。<a id="a-Ql"></a>亦未言着。<a id="a-Qm"></a>且如雪窦。<a id="a-Qn"></a>今日再入灵隐。<a id="a-Qo"></a>也似百尺竿头。<a id="a-Qp"></a>依南泉之言。<a id="a-Qq"></a>得进一步。<a id="a-Qr"></a>喜与大众相见。<a id="a-Qs"></a>则十方世界一时周匝。<a id="a-Qt"></a>便下座。</p>
  <p id="aQu">师到越州承天寺。<a id="a-Qv"></a>众请升座。<a id="a-Qw"></a>僧问。<a id="a-Qx"></a>学人不问西来意。<a id="a-Qy"></a>藏身北斗意如何。<a id="a-Qz"></a>师云。<a id="a-R0"></a>拈头作尾汉。<a id="a-R1"></a>进云。<a id="a-R2"></a>请师答话。<a id="a-R3"></a>师云。<a id="a-R4"></a>西天令严。<a id="a-R5"></a>问有问有答宾主历然。<a id="a-R6"></a>无问无答时如何。<a id="a-R7"></a>师云。<a id="a-R8"></a>古路草漫漫。<a id="a-R9"></a>进云。<a id="a-RA"></a>若不上来。<a id="a-RB"></a>焉知与么。<a id="a-RC"></a>师云利剑不斩死汉。<a id="a-RD"></a>师乃云。<a id="a-RE"></a>作者相见。<a id="a-RF"></a>一拶一捺。<a id="a-RG"></a>撩起便行。<a id="a-RH"></a>若伫思停机。<a id="a-RI"></a>卒摸[打-丁+索]不着。<a id="a-RJ"></a>若言问在答处答在问宗。<a id="a-RK"></a>个个依草附木。<a id="a-RL"></a>问不在答处答不在问宗。<a id="a-RM"></a>罕见顶上有眼。<a id="a-RN"></a>诸人还荐得也无。<a id="a-RO"></a>荐得荐不得。<a id="a-RP"></a>并是新雪窦之过。<a id="a-RQ"></a>且莫钝致承天和尚。</p>
  <p id="aRR">越州檀越备茶筵。<a id="a-RS"></a>请师升座。<a id="a-RT"></a>僧问。<a id="a-RU"></a>檀越殷勤伸三请。<a id="a-RV"></a>乞师方便指迷津。<a id="a-RW"></a>师云。<a id="a-RX"></a>不许夜行投明须到。<a id="a-RY"></a>进云。<a id="a-RZ"></a>非但学人。<a id="a-Ra"></a>四众有赖。<a id="a-Rb"></a>师云。<a id="a-Rc"></a>百千年后问如何是祖师西来意。<a id="a-Rd"></a>师云。<a id="a-Re"></a>迢迢十万余。<a id="a-Rf"></a>僧礼拜。<a id="a-Rg"></a>师云。<a id="a-Rh"></a>拄杖不在。<a id="a-Ri"></a>师乃云。<a id="a-Rj"></a>诸檀信。<a id="a-Rk"></a>山僧暂以经过。<a id="a-Rl"></a>邂逅相遇。<a id="a-Rm"></a>何沐特隆异待。<a id="a-Rn"></a>抑俾敷扬。<a id="a-Ro"></a>且如承天和尚。<a id="a-Rp"></a>寅暮流慈诸人。<a id="a-Rq"></a>况是异闻已绝希冀。<a id="a-Rr"></a>何必更烦雪窦。<a id="a-Rs"></a>重为发宣。<a id="a-Rt"></a>直饶三世圣人六代开士。<a id="a-Ru"></a>利生间出。<a id="a-Rv"></a>故不敢错误诸人丝毫。<a id="a-Rw"></a>然虽与么。<a id="a-Rx"></a>放过即不可。<a id="a-Ry"></a>良久云。<a id="a-Rz"></a>不解作客。<a id="a-S0"></a>劳烦主人。</p>
  <p id="aS1">师归寺上堂。<a id="a-S2"></a>有僧问。<a id="a-S3"></a>如何是雪窦正主。<a id="a-S4"></a>师云。<a id="a-S5"></a>何不问雪窦山中人。<a id="a-S6"></a>进云。<a id="a-S7"></a>与么则把定乾坤去也师云。<a id="a-S8"></a>出门唯恐不先到。<a id="a-S9"></a>当路有谁长待来。<a id="a-SA"></a>问如何是古佛家风。<a id="a-SB"></a>师青。<a id="a-SC"></a>青天白日。<a id="a-SD"></a>进云。<a id="a-SE"></a>还许学人领会也无。<a id="a-SF"></a>师云。<a id="a-SG"></a>不是剑客请莫相过。<a id="a-SH"></a>问如何是第一句。<a id="a-SI"></a>师云。<a id="a-SJ"></a>袖里金槌。<a id="a-SK"></a>僧便喝。<a id="a-SL"></a>师云。<a id="a-SM"></a>朝三千暮八百。<a id="a-SN"></a>问如何是雪窦境。<a id="a-SO"></a>师云。<a id="a-SP"></a>天无四壁。<a id="a-SQ"></a>进云。<a id="a-SR"></a>如何是镜中人。<a id="a-SS"></a>师云。<a id="a-ST"></a>月在中峰。<a id="a-SU"></a>进云。<a id="a-SV"></a>与么则从苗辩地。<a id="a-SW"></a>因语识人。<a id="a-SX"></a>师云是。<a id="a-SY"></a>僧礼拜。<a id="a-SZ"></a>师云。<a id="a-Sa"></a>酌海持蠡一场困苦。<a id="a-Sb"></a>师乃云。<a id="a-Sc"></a>甚生标格。<a id="a-Sd"></a>还知也无。<a id="a-Se"></a>诸禅德。<a id="a-Sf"></a>祖佛不能宣传。<a id="a-Sg"></a>天地不能覆载。<a id="a-Sh"></a>二乘闻之胆裂。<a id="a-Si"></a>十地到此魂惊。<a id="a-Sj"></a>其或达士切磋。<a id="a-Sk"></a>颇逢决战一拶一捺。<a id="a-Sl"></a>略露风规。<a id="a-Sm"></a>句滞则岳立磨空。<a id="a-Sn"></a>源迷则云横布野。<a id="a-So"></a>所以先圣道。<a id="a-Sp"></a>一言才举千车同辙。<a id="a-Sq"></a>该括微尘。<a id="a-Sr"></a>犹是化门之说。<a id="a-Ss"></a>尔衲僧。<a id="a-St"></a>合作么生觊。<a id="a-Su"></a>自知时。<a id="a-Sv"></a>便下座。</p>
  <p id="aSw">上堂。<a id="a-Sx"></a>僧问。<a id="a-Sy"></a>承师有言。<a id="a-Sz"></a>三更过铁门。<a id="a-T0"></a>意旨如何。<a id="a-T1"></a>师云。<a id="a-T2"></a>忠言不避截舌。<a id="a-T3"></a>僧礼拜。<a id="a-T4"></a>师云。<a id="a-T5"></a>临筌方觉取鱼难。<a id="a-T6"></a>问千山万水穿云去。<a id="a-T7"></a>拨草瞻风事若何。<a id="a-T8"></a>师云。<a id="a-T9"></a>蹋破草鞋。<a id="a-TA"></a>进云。<a id="a-TB"></a>为什么如此。<a id="a-TC"></a>师云。<a id="a-TD"></a>人无远虑必有近忧。<a id="a-TE"></a>问如何是向去底人。<a id="a-TF"></a>师云。<a id="a-TG"></a>伊兰树下坐。<a id="a-TH"></a>进云。<a id="a-TI"></a>却来时如何。<a id="a-TJ"></a>师云。<a id="a-TK"></a>白日绕须弥。<a id="a-TL"></a>进云。<a id="a-TM"></a>天上天下唯我独尊。<a id="a-TN"></a>师云。<a id="a-TO"></a>二头三手汉。<a id="a-TP"></a>问承师有言。<a id="a-TQ"></a>释迦老子出气不得。<a id="a-TR"></a>甚处誵讹。<a id="a-TS"></a>师云。<a id="a-TT"></a>君子千里同风。<a id="a-TU"></a>进云。<a id="a-TV"></a>与么则殃及子孙也。<a id="a-TW"></a>师云。<a id="a-TX"></a>素非鸭类。<a id="a-TY"></a>师乃云。<a id="a-TZ"></a>诸禅德。<a id="a-Ta"></a>直饶文殊辩说。<a id="a-Tb"></a>认萤火为太阳。<a id="a-Tc"></a>居士杜词。<a id="a-Td"></a>指鱼目同明月。<a id="a-Te"></a>所以雪窦寻常道。<a id="a-Tf"></a>威音王已前无师自悟。<a id="a-Tg"></a>是第二句。<a id="a-Th"></a>还我第一句来。<a id="a-Ti"></a>若未能把定要津。<a id="a-Tj"></a>不免奔驰南北。</p>
  <p id="aTk">上堂。<a id="a-Tl"></a>因僧送拄杖上师。<a id="a-Tm"></a>师拈起成颂云。<a id="a-Tn"></a>清峻孤根别有灵。<a id="a-To"></a>势含山水自分明。<a id="a-Tp"></a>提来胜得丰城剑。<a id="a-Tq"></a>报尽人间两不平。<a id="a-Tr"></a>复云。<a id="a-Ts"></a>大凡以平报不平。<a id="a-Tt"></a>是义烈常准以不平报不平。<a id="a-Tu"></a>为格外清规。<a id="a-Tv"></a>亦犹以智遣惑。<a id="a-Tw"></a>颇蓬下士。<a id="a-Tx"></a>以智遣智。<a id="a-Ty"></a>罕遇作家。<a id="a-Tz"></a>要会两不平么。<a id="a-U0"></a>诸人也没量罪过。<a id="a-U1"></a>雪窦也没量罪过。<a id="a-U2"></a>雪窦过自能检责。<a id="a-U3"></a>尔者漆桶。<a id="a-U4"></a>不打更待几时。<a id="a-U5"></a>以拄杖一时趁下。</p>
  <p id="aU6">冬至上堂。<a id="a-U7"></a>僧问。<a id="a-U8"></a>鼓声才罢海众齐臻。<a id="a-U9"></a>新节一句请师垂示。<a id="a-UA"></a>师云。<a id="a-UB"></a>三日前五日后。<a id="a-UC"></a>进云。<a id="a-UD"></a>与么则闻于未闻。<a id="a-UE"></a>师云。<a id="a-UF"></a>索短不构深泉。<a id="a-UG"></a>问文殊仗剑其意如何。<a id="a-UH"></a>师云。<a id="a-UI"></a>八十老僧闲灌顶。<a id="a-UJ"></a>进云。<a id="a-UK"></a>学人不会。<a id="a-UL"></a>师云。<a id="a-UM"></a>四溟无浪月轮孤。<a id="a-UN"></a>僧良久。<a id="a-UO"></a>师喝云。<a id="a-UP"></a>甚处去也。<a id="a-UQ"></a>僧礼拜。<a id="a-UR"></a>师云。<a id="a-US"></a>放过一着。<a id="a-UT"></a>师乃云。<a id="a-UU"></a>相逢不拈出。<a id="a-UV"></a>举意便知有。<a id="a-UW"></a>早是不唧[口*留]汉。<a id="a-UX"></a>更乱蹋步向前。<a id="a-UY"></a>实谓苦屈。<a id="a-UZ"></a>诸禅德。<a id="a-Ua"></a>看他先觉。<a id="a-Ub"></a>未离兜率已降阎浮。<a id="a-Uc"></a>未出母胎度人已讫。<a id="a-Ud"></a>若言周行七步目顾四方天地之间唯我独尊。<a id="a-Ue"></a>尚有人不放伊过。<a id="a-Uf"></a>如今巧说异端。<a id="a-Ug"></a>不肯荷负。<a id="a-Uh"></a>真可哀愍。<a id="a-Ui"></a>所以道。<a id="a-Uj"></a>天魔外道是辜恩德汉声闻一乘是自欺诳人。<a id="a-Uk"></a>尔见如此。<a id="a-Ul"></a>不平之事便合愤悱驱将去喝将去。<a id="a-Um"></a>随例道。<a id="a-Un"></a>我不知不会。<a id="a-Uo"></a>者般底苦海里。<a id="a-Up"></a>有什么出头时。</p>
  <p id="aUq">上堂云。<a id="a-Ur"></a>形兴未质。<a id="a-Us"></a>名起未名。<a id="a-Ut"></a>形名既兆。<a id="a-Uu"></a>游气乱清。<a id="a-Uv"></a>师拈起拄杖云。<a id="a-Uw"></a>大众。<a id="a-Ux"></a>拄杖子是形名双举。<a id="a-Uy"></a>还有过也无。<a id="a-Uz"></a>有即水里月。<a id="a-V0"></a>无即形名兆。<a id="a-V1"></a>若也究。<a id="a-V2"></a>得实谓恩大难酬。</p>
  <p id="aV3">上堂云。<a id="a-V4"></a>未出母胎见成公案。<a id="a-V5"></a>周行七步过犯弥天。<a id="a-V6"></a>更入鹿野苑中。<a id="a-V7"></a>枝蔓上复生枝蔓。<a id="a-V8"></a>乃拈起拄杖云。<a id="a-V9"></a>吽吽。<a id="a-VA"></a>便下座。</p>
  <p id="aVB">上堂。<a id="a-VC"></a>僧问。<a id="a-VD"></a>如何是触目菩提。<a id="a-VE"></a>师云。<a id="a-VF"></a>风动尘起鸟飞落毛。<a id="a-VG"></a>进云。<a id="a-VH"></a>乞师再垂方便。<a id="a-VI"></a>师云。<a id="a-VJ"></a>洎被打破蔡州。<a id="a-VK"></a>问如何是教外别传一句。<a id="a-VL"></a>师云好问。<a id="a-VM"></a>进云。<a id="a-VN"></a>还许学人领会也无。<a id="a-VO"></a>师云有头无汉。<a id="a-VP"></a>师乃云。<a id="a-VQ"></a>诸仁者。<a id="a-VR"></a>夫宗师唱道。<a id="a-VS"></a>譬若沧溟上客独泛兰舟。<a id="a-VT"></a>月渚烟波随情放旷。<a id="a-VU"></a>欲抛香饵须待长鲸。<a id="a-VV"></a>纵有纤鳞应无希冀。</p>
  <p id="aVW">上堂云。<a id="a-VX"></a>一径直二周遮。<a id="a-VY"></a>衲子辩得。<a id="a-VZ"></a>眼里生华。<a id="a-Va"></a>便下座。</p>
  <p id="aVb">上堂。<a id="a-Vc"></a>僧问。<a id="a-Vd"></a>达磨西来单传心印。<a id="a-Ve"></a>诸方为什么各说异端。<a id="a-Vf"></a>师云。<a id="a-Vg"></a>谁。<a id="a-Vh"></a>进云。<a id="a-Vi"></a>争奈即今何。<a id="a-Vj"></a>师云。<a id="a-Vk"></a>西天令严。<a id="a-Vl"></a>进云。<a id="a-Vm"></a>与么则入水见长人。<a id="a-Vn"></a>师云。<a id="a-Vo"></a>韩信临朝底问三通鼓罢群贤集。<a id="a-Vp"></a>请师抛下御前题。<a id="a-Vq"></a>师云。<a id="a-Vr"></a>长因送人处。<a id="a-Vs"></a>忆得别家时。<a id="a-Vt"></a>进云。<a id="a-Vu"></a>与么则退身三步。<a id="a-Vv"></a>师云。<a id="a-Vw"></a>依旧渔翁把钓竿。<a id="a-Vx"></a>问不除妄想不求真底。<a id="a-Vy"></a>是什么人。<a id="a-Vz"></a>师云。<a id="a-W0"></a>一宿觉。<a id="a-W1"></a>进云。<a id="a-W2"></a>与么则天上天下唯我独尊。<a id="a-W3"></a>师云。<a id="a-W4"></a>一拨便转。<a id="a-W5"></a>师乃云。<a id="a-W6"></a>大凡出众。<a id="a-W7"></a>切磋也须是本分。<a id="a-W8"></a>禅客若未具啐啄同时眼。<a id="a-W9"></a>卒摸[打-丁+索]不着。</p>
  <p id="aWA">上堂。<a id="a-WB"></a>众方集定。<a id="a-WC"></a>师云。<a id="a-WD"></a>不用低头思量难得。<a id="a-WE"></a>便下座。</p>
  <p id="aWF">上堂云。<a id="a-WG"></a>直钓钓鲲鲸。<a id="a-WH"></a>曲钓钓龟鳖。<a id="a-WI"></a>曲钓若在鲲鲸。<a id="a-WJ"></a>理应未可。<a id="a-WK"></a>直钓若在龟鳖。<a id="a-WL"></a>情亦不甘。<a id="a-WM"></a>如今抛钓也。<a id="a-WN"></a>负命者上钩来。<a id="a-WO"></a>良久云。<a id="a-WP"></a>劳而无功。<a id="a-WQ"></a>便下座。</p>
  <p id="aWR">上堂。<a id="a-WS"></a>众集定。<a id="a-WT"></a>师起立云。<a id="a-WU"></a>雪窦得与么长。<a id="a-WV"></a>诸人得与么短。<a id="a-WW"></a>若人道得齐肩句。<a id="a-WX"></a>许伊把定乾坤便。<a id="a-WY"></a>下座。</p>
  <p id="aWZ">上堂云。<a id="a-Wa"></a>久雨不晴。<a id="a-Wb"></a>衲僧向甚处晒[日*良]皮草。<a id="a-Wc"></a>便下座。</p>
  <p id="aWd">上堂云。<a id="a-We"></a>布袋里盛锥子。<a id="a-Wf"></a>不出头是好手。<a id="a-Wg"></a>复云。<a id="a-Wh"></a>大众。<a id="a-Wi"></a>雪窦锥头出也。<a id="a-Wj"></a>莫有傍不肯底禅客出来。<a id="a-Wk"></a>良久云。<a id="a-Wl"></a>诸人既乃缩头。<a id="a-Wm"></a>且听诸方检责。</p>
 </body>
</html>