<!doctype html>
<html id="z3IBWza1c1" data-ver="2053">
 <head>
  <meta charset="utf-8">
  <meta author="子璿">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">金刚经纂要刊定记卷第四</h1>
  <p id="a2">四如来正说二。<a id="a-3"></a>初正答所问二。<a id="a-4"></a>初举总标列以牒问。<a id="a-5"></a>经诸菩萨摩诃萨者。<a id="a-6"></a>问前举当机。<a id="a-7"></a>云善男子善女人。<a id="a-8"></a>洎今答处。<a id="a-9"></a>何言菩萨摩诃萨耶。<a id="a-A"></a>答大心未发即是凡夫。<a id="a-B"></a>既已发心即名菩萨。<a id="a-C"></a>善现标举约未发心时。<a id="a-D"></a>故云善男子善女人。<a id="a-E"></a>世尊酬答约己发心后。<a id="a-F"></a>乃言诸菩萨摩诃萨。<a id="a-G"></a>疏此以下四。<a id="a-H"></a>初正释经文。<a id="a-I"></a>以空生闻有三种。<a id="a-J"></a>佛今牒举但言降伏故此释也。<a id="a-K"></a>前二句标。<a id="a-L"></a>谓住下释。<a id="a-M"></a>谓度生无我。<a id="a-N"></a>是住中降伏也。<a id="a-O"></a>施不住相。<a id="a-P"></a>是修中降伏也。<a id="a-Q"></a>由斯义故降伏为总也。<a id="a-R"></a>经意在此者。<a id="a-S"></a>在举降伏而标住修欲显文简义丰彰乎玄妙。<a id="a-T"></a>始虽住修究竟降伏。<a id="a-U"></a>得意兹深故。<a id="a-V"></a>但云一也。<a id="a-W"></a>有科下。<a id="a-X"></a>二斥他谬判。<a id="a-Y"></a>即大云疏也。<a id="a-Z"></a>青龙即云。<a id="a-a"></a>举终括始其义亦同。<a id="a-b"></a>乃令下正斥失。<a id="a-c"></a>文不稳畅者。<a id="a-d"></a>本宜初包后义。<a id="a-e"></a>如色例于声等。<a id="a-f"></a>何忽举后摄初。<a id="a-g"></a>致使文非稳畅。<a id="a-h"></a>不稳畅则盖由于科非经文本意也。<a id="a-i"></a>况详下。<a id="a-j"></a>三详定经旨。<a id="a-k"></a>降伏在住修中者。<a id="a-l"></a>住中降伏即实无度者。<a id="a-m"></a>修中降伏即无住布施。<a id="a-n"></a>无度无住便是离相。<a id="a-o"></a>离相既通住修。<a id="a-p"></a>故知降伏是总。<a id="a-q"></a>不别下。<a id="a-r"></a>四牒难释通。<a id="a-s"></a>初句牒难。<a id="a-t"></a>难云空生既问有次第。<a id="a-u"></a>住修降伏宛分。<a id="a-v"></a>何故经中不与别答。<a id="a-w"></a>而寄住修中明耶。<a id="a-x"></a>此经下正通。<a id="a-y"></a>离相是降心者。<a id="a-z"></a>如前所引无度无住等。<a id="a-10"></a>须约住修显者若有发心修行。<a id="a-11"></a>斯可说得降心若无住修说何降制。<a id="a-12"></a>斯则只于住修。<a id="a-13"></a>以降分别妄念故云本不相离。<a id="a-14"></a>无著下引证可知。<a id="a-15"></a>疏答问中科安住等者。<a id="a-16"></a>此即安住四心。<a id="a-17"></a>弥勒偈云。<a id="a-18"></a>广大第一常。<a id="a-19"></a>其心不颠倒。<a id="a-1A"></a>利益深心住。<a id="a-1B"></a>此乘功德满。<a id="a-1C"></a>依此科判故列四心也。<a id="a-1D"></a>疏初句下二。<a id="a-1E"></a>初释标。<a id="a-1F"></a>三界普度者释广大义。<a id="a-1G"></a>一切众生不越三界。<a id="a-1H"></a>三界普度方名广大。<a id="a-1I"></a>若一众生不与度者。<a id="a-1J"></a>非广大也。<a id="a-1K"></a>故经标云。<a id="a-1L"></a>所有一切众生。<a id="a-1M"></a>即统该也。<a id="a-1N"></a>梵语仆呼缮那。<a id="a-1O"></a>此云众生。<a id="a-1P"></a>智度论云。<a id="a-1Q"></a>五蕴和合中生故云众生。<a id="a-1R"></a>瑜珈论云。<a id="a-1S"></a>思业为因卵胎湿化为缘。<a id="a-1T"></a>五蕴初起名之为生。<a id="a-1U"></a>类即流类。<a id="a-1V"></a>即胎卵等四也。<a id="a-1W"></a>若卵下二释列三。<a id="a-1X"></a>初中二。<a id="a-1Y"></a>初释文。<a id="a-1Z"></a>禀命之始名曰受生。<a id="a-1a"></a>即初起之时也。<a id="a-1b"></a>卵等四异故云差别。<a id="a-1c"></a>谓卵[穀-禾+卵]中生。<a id="a-1d"></a>胎藏中生。<a id="a-1e"></a>依湿而生。<a id="a-1f"></a>化忽然生。<a id="a-1g"></a>故不同也。<a id="a-1h"></a>然三界众生不出五道。<a id="a-1i"></a>以四摄五亦得具足。<a id="a-1j"></a>故疏次云天狱等化生。<a id="a-1k"></a>斯则从狭之宽明也。<a id="a-1l"></a>天狱化生者。<a id="a-1m"></a>天上地狱唯是化生。<a id="a-1n"></a>最狭也。<a id="a-1o"></a>鬼通胎化者。<a id="a-1p"></a>次宽也。<a id="a-1q"></a>谓地行罗刹及鬼子母皆是胎生。<a id="a-1r"></a>故有鬼母白目连曰。<a id="a-1s"></a>我昼夜分各生五百子。<a id="a-1t"></a>随生自食虽尽不饱。<a id="a-1u"></a>故知有胎生鬼也。<a id="a-1v"></a>余皆化生也。<a id="a-1w"></a>人畜各四者。<a id="a-1x"></a>人四者。<a id="a-1y"></a>毗舍佉母。<a id="a-1z"></a>卵生三十二子。<a id="a-20"></a>胎生常人。<a id="a-21"></a>湿即奈女从庵罗树湿气而生。<a id="a-22"></a>化生即劫初之人。<a id="a-23"></a>故俱舍云。<a id="a-24"></a>二禅福将尽。<a id="a-25"></a>下生赡部州。<a id="a-26"></a>畜具四者。<a id="a-27"></a>正法念经云。<a id="a-28"></a>化生金翅鸟。<a id="a-29"></a>能食四生龙。<a id="a-2A"></a>乃至湿生也。<a id="a-2B"></a>然禽兽虽殊皆畜生道摄。<a id="a-2C"></a>余兽皆胎余鸟皆卵也。<a id="a-2D"></a>诸余微细等者。<a id="a-2E"></a>如华严云。<a id="a-2F"></a>尽法界虚空界十方刹海。<a id="a-2G"></a>所有众生种种差别。<a id="a-2H"></a>所谓卵生胎生湿生化生。<a id="a-2I"></a>或有依于地水火风而生住者。<a id="a-2J"></a>或有依空及诸卉木而生住者。<a id="a-2K"></a>种种生类种种色身。<a id="a-2L"></a>乃至云一切天龙八部人非人等。<a id="a-2M"></a>无足四足多足。<a id="a-2N"></a>有色无色有想无想非有想非无想等。<a id="a-2O"></a>以今经中无别说处。<a id="a-2P"></a>不可构虚而言。<a id="a-2Q"></a>故疏结云不可具分品类也。<a id="a-2R"></a>卵劣下二通难。<a id="a-2S"></a>应难云。<a id="a-2T"></a>卵生最劣云何在初。<a id="a-2U"></a>化生最胜云何居末。<a id="a-2V"></a>二释下通。<a id="a-2W"></a>约境等者。<a id="a-2X"></a>谓卵生必具胎湿化。<a id="a-2Y"></a>以未生处胎。<a id="a-2Z"></a>胎中必湿。<a id="a-2a"></a>无而忽有为化。<a id="a-2b"></a>胎生必兼湿化湿必兼化。<a id="a-2c"></a>化不必兼余。<a id="a-2d"></a>但从于无而忽有故。<a id="a-2e"></a>此则前前必具后后。<a id="a-2f"></a>后后不具前前。<a id="a-2g"></a>故为此次也。<a id="a-2h"></a>约心从本等者。<a id="a-2i"></a>谓众生本因起业。<a id="a-2j"></a>业识即根本。<a id="a-2k"></a>无明与本性和合。<a id="a-2l"></a>能所未分混沌如卵。<a id="a-2m"></a>卵即卵[穀-禾+卵]故。<a id="a-2n"></a>药师经云。<a id="a-2o"></a>破无明[穀-禾+卵]竭烦恼河。<a id="a-2p"></a>无明发业蕴在藏识。<a id="a-2q"></a>为胎受生为湿。<a id="a-2r"></a>生时从无而忽有为化。<a id="a-2s"></a>由是义故故为此次也。<a id="a-2t"></a>依止差别者。<a id="a-2u"></a>依止即是众生。<a id="a-2v"></a>身身具依止依止义异。<a id="a-2w"></a>故云差别。<a id="a-2x"></a>故疏次云有色无色等。<a id="a-2y"></a>有色即以色为身。<a id="a-2z"></a>无色即以四蕴为身。<a id="a-30"></a>又色界有四禅云云。<a id="a-31"></a>无色有四空云云。<a id="a-32"></a>如是品类不同故。<a id="a-33"></a>云依止差别。<a id="a-34"></a>问如有经云。<a id="a-35"></a>佛涅槃时无色界天泪下如雨。<a id="a-36"></a>既有泪下云何无色。<a id="a-37"></a>答所言无色者。<a id="a-38"></a>无业果色不无定果色故不违也。<a id="a-39"></a>境界差别者。<a id="a-3A"></a>虽言境界意明空等四处。<a id="a-3B"></a>空识二处者。<a id="a-3C"></a>无色界第一第二天也。<a id="a-3D"></a>无所有处者。<a id="a-3E"></a>第三天也。<a id="a-3F"></a>非有想非无想者。<a id="a-3G"></a>第四天也。<a id="a-3H"></a>无粗想有细想故。<a id="a-3I"></a>是三有之顶故云有顶。<a id="a-3J"></a>问下二界皆有色。<a id="a-3K"></a>何故唯言四禅以为色界。<a id="a-3L"></a>又色界亦有一天名为无想。<a id="a-3M"></a>云何唯指无所有处为无想耶。<a id="a-3N"></a>答三界统论不出五事。<a id="a-3O"></a>谓欲色想无想非有想非无想。<a id="a-3P"></a>然非有无想。<a id="a-3Q"></a>即局于有顶一天。<a id="a-3R"></a>色界一天虽名无想。<a id="a-3S"></a>已从多分通名色界。<a id="a-3T"></a>故但指无所有为为无想。<a id="a-3U"></a>其余三事从空识二处已下。<a id="a-3V"></a>乃至欲界相望。<a id="a-3W"></a>有无宽狭不同。<a id="a-3X"></a>谓欲界具三。<a id="a-3Y"></a>色界无欲无色界唯想无色。<a id="a-3Z"></a>无欲故立有想之名。<a id="a-3a"></a>色界虽有想。<a id="a-3b"></a>恐滥上名故。<a id="a-3c"></a>立有色之目。<a id="a-3d"></a>欲界虽兼色想。<a id="a-3e"></a>上已沾于二名。<a id="a-3f"></a>拣异彼故但名欲界。<a id="a-3g"></a>下下必具于上上。<a id="a-3h"></a>上上不兼于下下。<a id="a-3i"></a>故立名之本其在兹焉。<a id="a-3j"></a>如有三人。<a id="a-3k"></a>一人解经律论。<a id="a-3l"></a>一人解经律。<a id="a-3m"></a>一人唯解律。<a id="a-3n"></a>拣别立号云云可知。<a id="a-3o"></a>又欲界三欲五妙欲境胜故。<a id="a-3p"></a>色界细妙色胜故。<a id="a-3q"></a>无色想心胜故。<a id="a-3r"></a>由是欲唯欲界。<a id="a-3s"></a>色通二界想遍三界。<a id="a-3t"></a>无想通上二界。<a id="a-3u"></a>非有想非无想局上一界。<a id="a-3v"></a>斯则不同功德施所释也。<a id="a-3w"></a>二中经我者。<a id="a-3x"></a>即发菩提心菩萨所称。<a id="a-3y"></a>今佛说彼也。<a id="a-3z"></a>涅槃者秦译灭度。<a id="a-40"></a>今经上梵下唐故。<a id="a-41"></a>云而灭度之。<a id="a-42"></a>若具足梵音。<a id="a-43"></a>应云摩诃波利昵嚩喃。<a id="a-44"></a>此云大圆寂。<a id="a-45"></a>今经论中多言涅槃也。<a id="a-46"></a>然准唯识论说。<a id="a-47"></a>有四种涅槃。<a id="a-48"></a>一自性清净涅槃。<a id="a-49"></a>凡圣同有。<a id="a-4A"></a>二有余依。<a id="a-4B"></a>即出烦恼障有苦依身故。<a id="a-4C"></a>三无余依。<a id="a-4D"></a>身出生死苦无依故。<a id="a-4E"></a>然小乘以灰身灭智为无余。<a id="a-4F"></a>无余有三。<a id="a-4G"></a>一烦恼余二业余三界报余。<a id="a-4H"></a>大乘则以究竟宝所为无余。<a id="a-4I"></a>故智论说。<a id="a-4J"></a>四住地烦恼尽名有余依。<a id="a-4K"></a>五住地烦恼尽名无余依。<a id="a-4L"></a>四无住处。<a id="a-4M"></a>悲智相兼不住生死涅槃故。<a id="a-4N"></a>疏即无下。<a id="a-4O"></a>即大乘之无余四种之中。<a id="a-4P"></a>无住处涅槃也。<a id="a-4Q"></a>谓不住菩萨变易生死。<a id="a-4R"></a>不住二乘灰断涅槃。<a id="a-4S"></a>即真无住处名为无余。<a id="a-4T"></a>若小乘无余。<a id="a-4U"></a>如有情灭减不别。<a id="a-4V"></a>今不同彼故。<a id="a-4W"></a>云不共二乘。<a id="a-4X"></a>不共者。<a id="a-4Y"></a>即非彼四之第三。<a id="a-4Z"></a>则言同而意异也。<a id="a-4a"></a>如法华经云。<a id="a-4b"></a>若得作佛时。<a id="a-4c"></a>具三十二相。<a id="a-4d"></a>尔时乃可谓永尽灭无余。<a id="a-4e"></a>此则二障都尽。<a id="a-4f"></a>二死永离也。<a id="a-4g"></a>第一者结归偈旨。<a id="a-4h"></a>仍释科名。<a id="a-4i"></a>意谓若非无住处之无余。<a id="a-4j"></a>焉得弥勒指为第一心耶。<a id="a-4k"></a>无著下初二句难。<a id="a-4l"></a>意云一切众生五性差别。<a id="a-4m"></a>云何皆入无余涅槃。<a id="a-4n"></a>三分半众生不得成佛。<a id="a-4o"></a>故云不可得义。<a id="a-4p"></a>生所摄者答也。<a id="a-4q"></a>此是无著立量。<a id="a-4r"></a>成立皆可度也。<a id="a-4s"></a>应立量云。<a id="a-4t"></a>三分半众生是有法定皆成佛故为宗。<a id="a-4u"></a>因云生所摄故。<a id="a-4v"></a>同喻一分半众生。<a id="a-4w"></a>意云涅槃经说。<a id="a-4x"></a>凡是有心定当作佛。<a id="a-4y"></a>圆觉经云。<a id="a-4z"></a>有性无性齐成佛道。<a id="a-50"></a>此则是可得义。<a id="a-51"></a>安云不得。<a id="a-52"></a>又云卵湿等者。<a id="a-53"></a>举难处难也。<a id="a-54"></a>卵湿则畜生难。<a id="a-55"></a>无想有顶即长寿天难。<a id="a-56"></a>虽举二处意兼八难。<a id="a-57"></a>八难谓三涂北州长寿天佛前佛后世智辩聪无根等难。<a id="a-58"></a>意云难处即不可度。<a id="a-59"></a>云何皆入。<a id="a-5A"></a>有三因缘等者答也。<a id="a-5B"></a>难处待时者。<a id="a-5C"></a>此亦令成其种也。<a id="a-5D"></a>意云难处众生不可常定。<a id="a-5E"></a>至非难处而度脱之。<a id="a-5F"></a>若得成种迟速之间必须成熟。<a id="a-5G"></a>发广大心故合无遗。<a id="a-5H"></a>非难处者。<a id="a-5I"></a>虽即未度且令成熟。<a id="a-5J"></a>已熟可知。<a id="a-5K"></a>此稍同前护付之义也。<a id="a-5L"></a>三中疏一性空者。<a id="a-5M"></a>众生缘生。<a id="a-5N"></a>缘生无性故即空也。<a id="a-5O"></a>同体者。<a id="a-5P"></a>同一真如性故。<a id="a-5Q"></a>故起信论云。<a id="a-5R"></a>谓如实知一切众生及与己身真如平等无别异。<a id="a-5S"></a>故论云下引证。<a id="a-5T"></a>此语犹反。<a id="a-5U"></a>应云众生灭度无异自身。<a id="a-5V"></a>宁于自身起于他想。<a id="a-5W"></a>本寂者。<a id="a-5X"></a>相本自尽不待灭故。<a id="a-5Y"></a>净名云。<a id="a-5Z"></a>一切众生即寂灭相不复更灭。<a id="a-5a"></a>问此与性空何别。<a id="a-5b"></a>答前但即空。<a id="a-5c"></a>此则本来成佛。<a id="a-5d"></a>成佛即入涅槃故云本寂。<a id="a-5e"></a>前浅后深可知。<a id="a-5f"></a>无念者。<a id="a-5g"></a>有念即有众生。<a id="a-5h"></a>如无翳则空华不现。<a id="a-5i"></a>法界者。<a id="a-5j"></a>一真法界平等无差。<a id="a-5k"></a>云何于中见自他相。<a id="a-5l"></a>故偈云。<a id="a-5m"></a>平等真法界。<a id="a-5n"></a>佛不度众生。<a id="a-5o"></a>此上五义大云之文。<a id="a-5p"></a>然于中。<a id="a-5q"></a>一三约所。<a id="a-5r"></a>二约能所。<a id="a-5s"></a>四唯约能。<a id="a-5t"></a>五该本末也。<a id="a-5u"></a>大抵意云。<a id="a-5v"></a>若见众生有可度者。<a id="a-5w"></a>即生疲劳不能常度。<a id="a-5x"></a>反此即常也。<a id="a-5y"></a>又度与不度其心不二。<a id="a-5z"></a>名之为常也。<a id="a-60"></a>故金刚三昧经云。<a id="a-61"></a>若化众生不生于化不生无化。<a id="a-62"></a>其化大焉。<a id="a-63"></a>四中经何以故者征。<a id="a-64"></a>意云。<a id="a-65"></a>设所见有众生可度。<a id="a-66"></a>此何过耶。<a id="a-67"></a>次通云。<a id="a-68"></a>若菩萨有我等相即非菩萨。<a id="a-69"></a>此是反明。<a id="a-6A"></a>意云。<a id="a-6B"></a>是真菩萨必无我为能度。<a id="a-6C"></a>岂更见有众生得灭度耶。<a id="a-6D"></a>远离依止身见众生等。<a id="a-6E"></a>依止即身见异名。<a id="a-6F"></a>亦名相续。<a id="a-6G"></a>梵云萨迦耶此云身见。<a id="a-6H"></a>等于我人寿者也。<a id="a-6I"></a>此名身见者。<a id="a-6J"></a>以依于身起此见故。<a id="a-6K"></a>故云依止身见众生等相。<a id="a-6L"></a>又身见为本。<a id="a-6M"></a>诸余见等依此而生故。<a id="a-6N"></a>今皆远离故云等相也。<a id="a-6O"></a>已断等者。<a id="a-6P"></a>内无我即无自相。<a id="a-6Q"></a>无自相即平等。<a id="a-6R"></a>平等即空义也。<a id="a-6S"></a>信解等者。<a id="a-6T"></a>以己方人也。<a id="a-6U"></a>由内无自相故。<a id="a-6V"></a>得外无他相。<a id="a-6W"></a>中有故自是所以也。<a id="a-6X"></a>既无自他之相。<a id="a-6Y"></a>即自他平等。<a id="a-6Z"></a>志公云。<a id="a-6a"></a>以我身空诸法空。<a id="a-6b"></a>千品万类悉皆同。<a id="a-6c"></a>显示降伏等者准无著论。<a id="a-6d"></a>广大第一当住常心。<a id="a-6e"></a>当修不倒。<a id="a-6f"></a>当降安住。<a id="a-6g"></a>一段之中便具三义。<a id="a-6h"></a>今此段文正当降义。<a id="a-6i"></a>故云显示降伏等也。<a id="a-6j"></a>不转者。<a id="a-6k"></a>转即生起义。<a id="a-6l"></a>意云我见等不生起也。<a id="a-6m"></a>我不生起正是降心义也。<a id="a-6n"></a>尔炎者梵语。<a id="a-6o"></a>此云智母。<a id="a-6p"></a>即根本智能生后得故名智母。<a id="a-6q"></a>以根本智虽内证真理而无能证之心。<a id="a-6r"></a>今后得智虽外度生而无能度之念故云如尔炎也。<a id="a-6s"></a>如是用意名不颠倒心。<a id="a-6t"></a>反之即颠倒耳。<a id="a-6u"></a>二答修行五。<a id="a-6v"></a>一总标。<a id="a-6w"></a>疏于法统标者。<a id="a-6x"></a>谓色声等六通名法故。<a id="a-6y"></a>故魏经云。<a id="a-6z"></a>不住于事。<a id="a-70"></a>菩萨万行者。<a id="a-71"></a>谓自利利他事行理行。<a id="a-72"></a>如是等行无量无边。<a id="a-73"></a>今言万者且举大数。<a id="a-74"></a>总名布施者。<a id="a-75"></a>谓第一即资生施。<a id="a-76"></a>第二第三即无畏施。<a id="a-77"></a>四五六度皆名法施。<a id="a-78"></a>偈云下引偈释。<a id="a-79"></a>于中初二句标。<a id="a-7A"></a>第三句配。<a id="a-7B"></a>第四句结也。<a id="a-7C"></a>一二三者。<a id="a-7D"></a>谓一摄一二摄二三摄三也。<a id="a-7E"></a>是则三施为能摄。<a id="a-7F"></a>六度为所摄。<a id="a-7G"></a>无著下摄所以也。<a id="a-7H"></a>前二义显法施义隐。<a id="a-7I"></a>故疏明矣。<a id="a-7J"></a>然要略明资生者。<a id="a-7K"></a>资即外财也。<a id="a-7L"></a>无畏者由持戒忍辱。<a id="a-7M"></a>故无心害物。<a id="a-7N"></a>设有冤家亦不仇报也。<a id="a-7O"></a>若无精进等者。<a id="a-7P"></a>起信云。<a id="a-7Q"></a>于诸善事心不懈退。<a id="a-7R"></a>立志坚强远离怯弱等。<a id="a-7S"></a>若无禅定等者。<a id="a-7T"></a>下文云。<a id="a-7U"></a>云何为人演说不取于相如如不动。<a id="a-7V"></a>不动即无染义也。<a id="a-7W"></a>拟心即差尚名为染。<a id="a-7X"></a>况贪信敬名利等。<a id="a-7Y"></a>岂得非愆。<a id="a-7Z"></a>若无智慧等者。<a id="a-7a"></a>说火湿水热地动风坚。<a id="a-7b"></a>名为颠倒。<a id="a-7c"></a>若说事如事说理如理。<a id="a-7d"></a>则非颠倒。<a id="a-7e"></a>由是开一施为三施。<a id="a-7f"></a>开三施为六度。<a id="a-7g"></a>开六度为万行。<a id="a-7h"></a>万行不出六度。<a id="a-7i"></a>六度不出三施。<a id="a-7j"></a>三施不出一种坛那。<a id="a-7k"></a>是故此中唯言布施。<a id="a-7l"></a>二别释疏指。<a id="a-7m"></a>三事者六境虽差统唯三事。<a id="a-7n"></a>谓自下列偈云下释。<a id="a-7o"></a>初二句标。<a id="a-7p"></a>斯不著者斯此也。<a id="a-7q"></a>不令着此三事也。<a id="a-7r"></a>次二句释。<a id="a-7s"></a>存己不施者释上自身也。<a id="a-7t"></a>为着自身不行施故。<a id="a-7u"></a>求异事者。<a id="a-7v"></a>释上报恩果报也。<a id="a-7w"></a>此非菩萨所行正行故云异事。<a id="a-7x"></a>报恩酬过去之恩。<a id="a-7y"></a>果报望未来之报。<a id="a-7z"></a>自身不施义当现在。<a id="a-80"></a>护亦防也。<a id="a-81"></a>意令于此三世事中防护。<a id="a-82"></a>悉皆不着。<a id="a-83"></a>即是不住色等布施也。<a id="a-84"></a>三中疏前但下。<a id="a-85"></a>意云。<a id="a-86"></a>前之三事收过未尽。<a id="a-87"></a>不妨有不着自身不着果报。<a id="a-88"></a>不为报恩而行施者。<a id="a-89"></a>亦非无住。<a id="a-8A"></a>今则下。<a id="a-8B"></a>显今经意。<a id="a-8C"></a>心即能缘境即所缘。<a id="a-8D"></a>有即双该心境。<a id="a-8E"></a>及心境所余收不尽者。<a id="a-8F"></a>皆有字摄。<a id="a-8G"></a>空者即离心境等相也。<a id="a-8H"></a>问住境理有所乖离心。<a id="a-8I"></a>此复何失。<a id="a-8J"></a>答空有二法相待立名。<a id="a-8K"></a>有之与空二俱是相。<a id="a-8L"></a>随堕一相非是常心。<a id="a-8M"></a>是故此令一切皆遣。<a id="a-8N"></a>微细尽袪者。<a id="a-8O"></a>不论心境空有。<a id="a-8P"></a>起心动念则乖法体。<a id="a-8Q"></a>是故一切尽令袪遣。<a id="a-8R"></a>直须施时其心平等不起分别。<a id="a-8S"></a>方成无住也。<a id="a-8T"></a>问若然者。<a id="a-8U"></a>生心动念则非无住。<a id="a-8V"></a>且众生心行任运非常。<a id="a-8W"></a>若待相应毕竟无分。<a id="a-8X"></a>若一向不施又不成佛因。<a id="a-8Y"></a>若行布施即堕住相。<a id="a-8Z"></a>进退不可其事云何。<a id="a-8a"></a>答欲求菩提必须行施。<a id="a-8b"></a>初行施时难顿相应。<a id="a-8c"></a>要须用心方便随顺。<a id="a-8d"></a>任运起念作意远之。<a id="a-8e"></a>用心多时自然任运得与理合。<a id="a-8f"></a>从微至着渐次相应尔。<a id="a-8g"></a>如起信说真如离言说名字。<a id="a-8h"></a>心缘不及。<a id="a-8i"></a>遂致问云。<a id="a-8j"></a>若如是义者。<a id="a-8k"></a>诸众生等云何随顺。<a id="a-8l"></a>而能得入。<a id="a-8m"></a>故答云。<a id="a-8n"></a>若知一切法虽念亦无能念可念。<a id="a-8o"></a>是名随顺。<a id="a-8p"></a>若离于念名为得入云云。<a id="a-8q"></a>偈云下。<a id="a-8r"></a>引证上义故知心境空有等莫非相也。<a id="a-8s"></a>论云下约离二执。<a id="a-8t"></a>三轮释上离相。<a id="a-8u"></a>施物是法。<a id="a-8v"></a>施者受者是人。<a id="a-8w"></a>今皆不见则离二执名为二空。<a id="a-8x"></a>二空皆离即三轮体空。<a id="a-8y"></a>轮者喻也。<a id="a-8z"></a>如车轮内虚方能运转故。<a id="a-90"></a>老子云。<a id="a-91"></a>当其无有车之用。<a id="a-92"></a>三事体空能招佛果。<a id="a-93"></a>三体体实即堕世间。<a id="a-94"></a>斯则以无相轮摧三有相。<a id="a-95"></a>超出世间也。<a id="a-96"></a>无著下。<a id="a-97"></a>但证成上义。<a id="a-98"></a>相即境也。<a id="a-99"></a>想即心也有人下。<a id="a-9A"></a>指斥谬判如文。<a id="a-9B"></a>四显益经此亦别断一疑。<a id="a-9C"></a>应云无住则无福德疑也。<a id="a-9D"></a>大云二十七疑。<a id="a-9E"></a>从此便为第一云无住有福疑。<a id="a-9F"></a>今则不取。<a id="a-9G"></a>为大段疑数。<a id="a-9H"></a>何者。<a id="a-9I"></a>缘是答问之中曲分疑也。<a id="a-9J"></a>故论云得降伏心故。<a id="a-9K"></a>是以次说布施利益不住相者。<a id="a-9L"></a>施成就义。<a id="a-9M"></a>次后方始。<a id="a-9N"></a>文势云。<a id="a-9O"></a>自此已下一切修多罗示现断生疑心也。<a id="a-9P"></a>疏二一科释文意。<a id="a-9Q"></a>若离等者释征意也。<a id="a-9R"></a>以魏云不住相想。<a id="a-9S"></a>遂疑云。<a id="a-9T"></a>若存施想即有施因。<a id="a-9U"></a>以有施因方有施果。<a id="a-9V"></a>既无施想则无施因。<a id="a-9W"></a>因尚不成果何得立。<a id="a-9X"></a>如放债须记。<a id="a-9Y"></a>若忘谁还。<a id="a-9Z"></a>此疑同无记心中行施也。<a id="a-9a"></a>法中亦尔。<a id="a-9b"></a>不可思量者。<a id="a-9c"></a>以是无相施福故不可思量。<a id="a-9d"></a>喻中东方是众方之首。<a id="a-9e"></a>是故先明。<a id="a-9f"></a>南西北方如次例说。<a id="a-9g"></a>法喻皆同不可思量。<a id="a-9h"></a>意云。<a id="a-9i"></a>非谓无空此空相对义在合中。<a id="a-9j"></a>虚空下二别辨喻旨。<a id="a-9k"></a>遍一切处者。<a id="a-9l"></a>谓色非色中皆有空故。<a id="a-9m"></a>谓住下法合也。<a id="a-9n"></a>住不住中皆有福故。<a id="a-9o"></a>谓近感十王住中福。<a id="a-9p"></a>远招菩提不住福。<a id="a-9q"></a>又近得色身住中福。<a id="a-9r"></a>远得法身不住福。<a id="a-9s"></a>空虽无相非谓无空。<a id="a-9t"></a>福虽不住非谓无福。<a id="a-9u"></a>二者宽广即横遍十方。<a id="a-9v"></a>高即竖穷三际。<a id="a-9w"></a>大即通该横竖。<a id="a-9x"></a>如上之义法喻皆大。<a id="a-9y"></a>殊胜者。<a id="a-9z"></a>喻则三灾不坏法则四相不迁。<a id="a-A0"></a>三者无尽究竟不穷盖一义耳。<a id="a-A1"></a>然世界有尽虚空无穷。<a id="a-A2"></a>有漏有穷无漏无尽。<a id="a-A3"></a>三种常义厥在兹焉。<a id="a-A4"></a>大抵意云。<a id="a-A5"></a>无住之福遍满一切。<a id="a-A6"></a>无住之福高大殊胜。<a id="a-A7"></a>无住之福究竟不穷。<a id="a-A8"></a>犹如虚空思量不及。<a id="a-A9"></a>以称法界故。<a id="a-AA"></a>得如斯义利昭然。<a id="a-AB"></a>复何所惑。<a id="a-AC"></a>五中经但应如所教住者。<a id="a-AD"></a>问前令不住此又令住。<a id="a-AE"></a>住与不住何是何非。<a id="a-AF"></a>答前令不住用心。<a id="a-AG"></a>此令住于不住。<a id="a-AH"></a>不住而住即住真空。<a id="a-AI"></a>如鸟不住空却能住空。<a id="a-AJ"></a>若住于空即不住空也。<a id="a-AK"></a>故魏经云。<a id="a-AL"></a>但应如是行于布施。<a id="a-AM"></a>准此答三问已。<a id="a-AN"></a>便合经终入流通分。<a id="a-AO"></a>缘空生于如来答处。<a id="a-AP"></a>生起疑情。<a id="a-AQ"></a>所以为断。<a id="a-AR"></a>断已又起展转滋多。<a id="a-AS"></a>执尽疑除终二十七段。<a id="a-AT"></a>由是更有次下经文也。<a id="a-AU"></a>疏二蹑迹下文二。<a id="a-AV"></a>初约论分文。<a id="a-AW"></a>蹑迹断疑者。<a id="a-AX"></a>谓蹑前语迹断彼疑情。<a id="a-AY"></a>经中虽不显有疑辞。<a id="a-AZ"></a>而伏在文内。<a id="a-Aa"></a>故但言断而不言起。<a id="a-Ab"></a>弥勒颂中亦同于此。<a id="a-Ac"></a>故偈云。<a id="a-Ad"></a>调伏彼事中远离取相心。<a id="a-Ae"></a>及断种种疑亦防生成心。<a id="a-Af"></a>示现者二意。<a id="a-Ag"></a>一则空生假设云为。<a id="a-Ah"></a>二则指示显现故。<a id="a-Ai"></a>第一疏初标章。<a id="a-Aj"></a>为求下指疑起处也。<a id="a-Ak"></a>此从不住相布施中来。<a id="a-Al"></a>为闻前不住三世空有等相方名真施。<a id="a-Am"></a>遂疑云。<a id="a-An"></a>凡所行施盖为求佛。<a id="a-Ao"></a>既有所求云何无住。<a id="a-Ap"></a>又不住等者。<a id="a-Aq"></a>此纵难也。<a id="a-Ar"></a>设使因成无住此亦非理故。<a id="a-As"></a>次云因果不类故。<a id="a-At"></a>夫为因果必须相类。<a id="a-Au"></a>有即俱有空即俱空。<a id="a-Av"></a>染净皆尔。<a id="a-Aw"></a>既若色相是果。<a id="a-Ax"></a>云何以无住为因。<a id="a-Ay"></a>则因空果有理恐不然。<a id="a-Az"></a>今将果验因因合有住。<a id="a-B0"></a>佛说无住是诳我耶。<a id="a-B1"></a>举疑因经。<a id="a-B2"></a>意云。<a id="a-B3"></a>于汝意中。<a id="a-B4"></a>还可用三十二相之身见法身如来。<a id="a-B5"></a>为不可耶。<a id="a-B6"></a>此相是疑起之因。<a id="a-B7"></a>故举以问。<a id="a-B8"></a>本只下释起疑因。<a id="a-B9"></a>以二乘人唯取丈六相为真佛。<a id="a-BA"></a>既将此相为果故。<a id="a-BB"></a>不信无住之因。<a id="a-BC"></a>因果不相类故。<a id="a-BD"></a>佛今举果以问。<a id="a-BE"></a>令知果海无相。<a id="a-BF"></a>自然于因不惑无住也。<a id="a-BG"></a>防相酬经意。<a id="a-BH"></a>空生见佛举相以问。<a id="a-BI"></a>即知不得相求。<a id="a-BJ"></a>故答不也。<a id="a-BK"></a>遮防等者。<a id="a-BL"></a>意恐末代众生不达此理。<a id="a-BM"></a>取相为真故此远遮迷见。<a id="a-BN"></a>准义则正断空生现行。<a id="a-BO"></a>遮防未来种子也。<a id="a-BP"></a>遮断之义具在悬谈。<a id="a-BQ"></a>论云下引证。<a id="a-BR"></a>问经中云见。<a id="a-BS"></a>论释云成就。<a id="a-BT"></a>岂合佛意耶。<a id="a-BU"></a>答既作此见必作此证故无违也。<a id="a-BV"></a>异有为经征意云。<a id="a-BW"></a>以何义故。<a id="a-BX"></a>不以三十二相见法身如来。<a id="a-BY"></a>释意云。<a id="a-BZ"></a>以如来所说三十二相之身相。<a id="a-Ba"></a>即非法身之相故。<a id="a-Bb"></a>即犹是也非犹不也。<a id="a-Bc"></a>本文犹倒正言不是也。<a id="a-Bd"></a>相是等者。<a id="a-Be"></a>谓三十二相盖是镜智之上所现影像。<a id="a-Bf"></a>既堕有为之数。<a id="a-Bg"></a>故当四相所迁。<a id="a-Bh"></a>况对机宜有无不定。<a id="a-Bi"></a>焉可将此而为法身。<a id="a-Bj"></a>故言相是有为等。<a id="a-Bk"></a>此释经中如来所说身相也。<a id="a-Bl"></a>佛体异此等者。<a id="a-Bm"></a>法身佛体异此有为。<a id="a-Bn"></a>故说三十二相不是法身相也。<a id="a-Bo"></a>此释即非身相。<a id="a-Bp"></a>偈云下引证。<a id="a-Bq"></a>具云。<a id="a-Br"></a>分别有为体防彼成就得。<a id="a-Bs"></a>三相异体故。<a id="a-Bt"></a>离彼是如来。<a id="a-Bu"></a>于中初二句义当前段。<a id="a-Bv"></a>后一句当次科。<a id="a-Bw"></a>第三一句合当此文。<a id="a-Bx"></a>故偏言证。<a id="a-By"></a>佛体下转释偈文。<a id="a-Bz"></a>即经云即非身相。<a id="a-C0"></a>住异下释三相义。<a id="a-C1"></a>以前标四相。<a id="a-C2"></a>此偈唯三者。<a id="a-C3"></a>以生在过去灭属未来。<a id="a-C4"></a>住异二种同处现在。<a id="a-C5"></a>又此二相不相舍离。<a id="a-C6"></a>即住而异即异而住。<a id="a-C7"></a>以同时处故合为一。<a id="a-C8"></a>恐滥常住但标异也。<a id="a-C9"></a>若细下约义细分即为四也。<a id="a-CA"></a>此引唯识释相。<a id="a-CB"></a>谓从无而有名生。<a id="a-CC"></a>自有而无为灭。<a id="a-CD"></a>前后改变为异。<a id="a-CE"></a>暂尔相续为住。<a id="a-CF"></a>然法身如来非前际生非后际灭。<a id="a-CG"></a>无有变异不可破坏。<a id="a-CH"></a>故异此也。<a id="a-CI"></a>印无相经意云。<a id="a-CJ"></a>夫一切相皆从妄念而生。<a id="a-CK"></a>是故佛相亦是虚妄。<a id="a-CL"></a>若分别不起相自无生。<a id="a-CM"></a>即见非相。<a id="a-CN"></a>诸相既亡唯是觉体名见如来。<a id="a-CO"></a>由是则知佛身无相。<a id="a-CP"></a>疏二。<a id="a-CQ"></a>一释前二句二。<a id="a-CR"></a>初正释。<a id="a-CS"></a>非但者不独也。<a id="a-CT"></a>凡即六道众生。<a id="a-CU"></a>圣即三乘贤圣。<a id="a-CV"></a>依有净秽正即凡圣。<a id="a-CW"></a>为对依报故重牒之。<a id="a-CX"></a>诸法虽多不出此四。<a id="a-CY"></a>虽举四法该一切也。<a id="a-CZ"></a>此释经中。<a id="a-Ca"></a>凡所有相皆是虚妄。<a id="a-Cb"></a>恐人闻说身相非相。<a id="a-Cc"></a>将谓唯独佛身。<a id="a-Cd"></a>今言凡所以遮局见。<a id="a-Ce"></a>以从下释所以。<a id="a-Cf"></a>凡圣染净胜劣虽殊。<a id="a-Cg"></a>皆从念生无不虚妄。<a id="a-Ch"></a>念无自相不离觉性。<a id="a-Ci"></a>念尚无性况所现相而实有耶。<a id="a-Cj"></a>以念是所依相是能依。<a id="a-Ck"></a>所依尚虚能依何有。<a id="a-Cl"></a>其犹皮既不存毛将安附。<a id="a-Cm"></a>起信下二引证。<a id="a-Cn"></a>于中顺显反显详而悉之。<a id="a-Co"></a>若见下二释。<a id="a-Cp"></a>后二句二。<a id="a-Cq"></a>初正释。<a id="a-Cr"></a>遮离等者。<a id="a-Cs"></a>以色即是空空即是色。<a id="a-Ct"></a>离色求空斯为大失。<a id="a-Cu"></a>故此遮矣。<a id="a-Cv"></a>不唯等者。<a id="a-Cw"></a>又恐闻相即非相是如来。<a id="a-Cx"></a>将谓只约佛身相说。<a id="a-Cy"></a>除佛身外相非如来。<a id="a-Cz"></a>故云一切相皆无也。<a id="a-D0"></a>此释经中诸字也。<a id="a-D1"></a>譬如镜中现一人像兼现余物。<a id="a-D2"></a>不唯人像空处是镜。<a id="a-D3"></a>余物空处亦皆是镜。<a id="a-D4"></a>合法可知。<a id="a-D5"></a>如是了者。<a id="a-D6"></a>则知见与见缘似现前境。<a id="a-D7"></a>元我觉明。<a id="a-D8"></a>故起下二引论释四。<a id="a-D9"></a>初引起信。<a id="a-DA"></a>此有二意。<a id="a-DB"></a>一证诸相皆无相义。<a id="a-DC"></a>以相依念生。<a id="a-DD"></a>觉体尚离于念。<a id="a-DE"></a>何况于相耶。<a id="a-DF"></a>二证诸相无处皆如来义离念之相名为法身。<a id="a-DG"></a>法身既等虚空。<a id="a-DH"></a>虚空何曾有相。<a id="a-DI"></a>无相平等摄一切相。<a id="a-DJ"></a>即是法身。<a id="a-DK"></a>下文云。<a id="a-DL"></a>离一切相即名诸佛。<a id="a-DM"></a>又云。<a id="a-DN"></a>如来者即诸法如义。<a id="a-DO"></a>故云不唯等也。<a id="a-DP"></a>肇云下。<a id="a-DQ"></a>二引肇注。<a id="a-DR"></a>此即名见法身佛之行相。<a id="a-DS"></a>恐人闻诸相非相即见如来。<a id="a-DT"></a>便希无相之佛昭然目前。<a id="a-DU"></a>若如是者。<a id="a-DV"></a>何殊彼相。<a id="a-DW"></a>故云行合等。<a id="a-DX"></a>智与理冥心与神会。<a id="a-DY"></a>故云行合。<a id="a-DZ"></a>解通者。<a id="a-Da"></a>如前解了一切相非相也。<a id="a-Db"></a>前是真见。<a id="a-Dc"></a>此是似见。<a id="a-Dd"></a>故起信云。<a id="a-De"></a>法身无有彼此色相迭相见故。<a id="a-Df"></a>偈云下三引本论。<a id="a-Dg"></a>即前残偈。<a id="a-Dh"></a>此依天亲论释。<a id="a-Di"></a>无著下四引无著。<a id="a-Dj"></a>离遍计者不执虚相为实故。<a id="a-Dk"></a>唯识云。<a id="a-Dl"></a>圆成实于彼常远离前性。<a id="a-Dm"></a>真色身者有两意。<a id="a-Dn"></a>一则以虚妄为虚妄。<a id="a-Do"></a>但如其事。<a id="a-Dp"></a>不必取不生不灭以为真也。<a id="a-Dq"></a>如以水月为水月。<a id="a-Dr"></a>虽似而非真矣。<a id="a-Ds"></a>故华严云。<a id="a-Dt"></a>于实见真实不实见不实。<a id="a-Du"></a>如是解法相是则名为佛。<a id="a-Dv"></a>二谓相即无相同法身故。<a id="a-Dw"></a>摄末归本名真色身。<a id="a-Dx"></a>即真善妙色也故涅槃云。<a id="a-Dy"></a>吾今此身即是常身法身。<a id="a-Dz"></a>金刚不坏之身问前则泯相。<a id="a-E0"></a>此乃存相何相违耶。<a id="a-E1"></a>答前显法身故云相即非相。<a id="a-E2"></a>今明色身故言无相即相。<a id="a-E3"></a>盖以果佛必具二身。<a id="a-E4"></a>二身相即如波与水。<a id="a-E5"></a>两论之中各显一义。<a id="a-E6"></a>言似相反意实相符。<a id="a-E7"></a>菩萨巧便妙在于此。<a id="a-E8"></a>故彼下两文皆证显色身义耳。<a id="a-E9"></a>然此一段疑中。<a id="a-EA"></a>从微至着明真应二身。<a id="a-EB"></a>总有六重。<a id="a-EC"></a>一明佛相非相。<a id="a-ED"></a>二明佛相非即如来。<a id="a-EE"></a>三明一切相皆非相。<a id="a-EF"></a>四明一切相非相皆如来。<a id="a-EG"></a>五明唯证相应无佛可见。<a id="a-EH"></a>六明无相之相是真色身。<a id="a-EI"></a>然此六重。<a id="a-EJ"></a>前前则浅后后转深。<a id="a-EK"></a>文不累书理即顿现。<a id="a-EL"></a>达者所见必须一时无前后耳。<a id="a-EM"></a>第二疏初标章。<a id="a-EN"></a>论云下指疑起处。<a id="a-EO"></a>无住等者。<a id="a-EP"></a>此指正答住修降问也。<a id="a-EQ"></a>无相见佛。<a id="a-ER"></a>即前若见诸相非相即见如来。<a id="a-ES"></a>未来下结成疑也。<a id="a-ET"></a>意云。<a id="a-EU"></a>因果既皆无相即因果俱深。<a id="a-EV"></a>如我亲承方能领悟。<a id="a-EW"></a>末世钝根云何信受。<a id="a-EX"></a>既不信受空说何益耶。<a id="a-EY"></a>呈疑经问意云。<a id="a-EZ"></a>未来末世能有众生闻此因果俱深章句。<a id="a-Ea"></a>生真实信心不。<a id="a-Eb"></a>颇能也。<a id="a-Ec"></a>意拣泛尔之信故言实信。<a id="a-Ed"></a>魏云下引魏本会文。<a id="a-Ee"></a>魏经有之。<a id="a-Ef"></a>此经阙者罗什巧译妙在影略耳。<a id="a-Eg"></a>亦可。<a id="a-Eh"></a>此文通约现未为问。<a id="a-Ei"></a>以佛世时亦有难信此深法者。<a id="a-Ej"></a>如诸小乘及外道等。<a id="a-Ek"></a>法华会上犹有退席声闻。<a id="a-El"></a>况今般若。<a id="a-Em"></a>至下佛答但举末世以况现在。<a id="a-En"></a>末世尚有佛世岂无。<a id="a-Eo"></a>故今秦本不言未来等也。<a id="a-Ep"></a>句诠差别者。<a id="a-Eq"></a>以名但诠诸法自性。<a id="a-Er"></a>如言色即拣非心等。<a id="a-Es"></a>言心拣非色等。<a id="a-Et"></a>然其色心各有多种。<a id="a-Eu"></a>而未明此何色心耶。<a id="a-Ev"></a>句能分辨真心妄心形色显色等。<a id="a-Ew"></a>故云句诠差别也。<a id="a-Ex"></a>章解句者。<a id="a-Ey"></a>以句虽诠差别而未广显义理。<a id="a-Ez"></a>以真妄形显色心之中含多义故。<a id="a-F0"></a>章能明之。<a id="a-F1"></a>故云解句。<a id="a-F2"></a>章犹彰也。<a id="a-F3"></a>疏文顺义故先解句。<a id="a-F4"></a>大品下明信之相。<a id="a-F5"></a>谓见有色心三科等法。<a id="a-F6"></a>是信一切法也。<a id="a-F7"></a>今以般若照之。<a id="a-F8"></a>一切浮尘诸幻化相。<a id="a-F9"></a>当处出生随处灭尽。<a id="a-FA"></a>幻妄称相。<a id="a-FB"></a>其性真为妙觉明体。<a id="a-FC"></a>是不信一切法。<a id="a-FD"></a>方名信般若矣。<a id="a-FE"></a>其犹净眼不见空华。<a id="a-FF"></a>若执空华岂信净眼。<a id="a-FG"></a>法合可知。<a id="a-FH"></a>显信经。<a id="a-FI"></a>莫作是说者。<a id="a-FJ"></a>诃劝之辞。<a id="a-FK"></a>岂谓后世一向无信。<a id="a-FL"></a>如佛灭后末法之中有戒定者。<a id="a-FM"></a>能于深义实有信心。<a id="a-FN"></a>信此为实也。<a id="a-FO"></a>大集下。<a id="a-FP"></a>明佛灭后有五五百岁。<a id="a-FQ"></a>前前胜后后劣。<a id="a-FR"></a>解脱者证也即三乘圣果。<a id="a-FS"></a>禅定者行也。<a id="a-FT"></a>即漏无漏大小乘事理等定也。<a id="a-FU"></a>多闻者解也。<a id="a-FV"></a>即顿渐偏圆空有等。<a id="a-FW"></a>解此上三者。<a id="a-FX"></a>前必具后后未必具前。<a id="a-FY"></a>塔寺者。<a id="a-FZ"></a>谓不求至道多好有为。<a id="a-Fa"></a>以身外资财修世间福业等。<a id="a-Fb"></a>斗诤者。<a id="a-Fc"></a>此明佛法之中多有诤论。<a id="a-Fd"></a>且如西天大小乘宗分河饮水。<a id="a-Fe"></a>大乘之内性相又殊。<a id="a-Ff"></a>小乘之中二十部异。<a id="a-Fg"></a>各皆傥己自是非他。<a id="a-Fh"></a>爰及此方未免于是。<a id="a-Fi"></a>若相若性南宗北宗禅讲相非。<a id="a-Fj"></a>彼此朋傥互不相许名斗诤也。<a id="a-Fk"></a>皆如例者。<a id="a-Fl"></a>须有五百岁及牢固之言。<a id="a-Fm"></a>牢固者。<a id="a-Fn"></a>人多相袭决定不舍也。<a id="a-Fo"></a>然此但就增胜说之。<a id="a-Fp"></a>非不相通。<a id="a-Fq"></a>如佛灭后二百年内。<a id="a-Fr"></a>育王造塔岂局第四耶。<a id="a-Fs"></a>又菩萨藏经云。<a id="a-Ft"></a>后五百岁无量善人修禅定解脱多闻。<a id="a-Fu"></a>岂唯一二三耶。<a id="a-Fv"></a>今经云。<a id="a-Fw"></a>后五百岁即此时也。<a id="a-Fx"></a>虽当斗诤之代。<a id="a-Fy"></a>亦有戒德之人。<a id="a-Fz"></a>是知五种牢固但约增胜而说。<a id="a-G0"></a>本疑下疏以断疑之文。<a id="a-G1"></a>照前呈疑之处。<a id="a-G2"></a>是显空生疑于恶世无信也。<a id="a-G3"></a>前引魏经以证斯义。<a id="a-G4"></a>恶世尚尔况余世耶。<a id="a-G5"></a>戒定下约三学释定。<a id="a-G6"></a>是福体故对于定。<a id="a-G7"></a>正解无倒者。<a id="a-G8"></a>既有正解必无倒惑。<a id="a-G9"></a>以解因果无相道理。<a id="a-GA"></a>名为实信。<a id="a-GB"></a>即慧学也。<a id="a-GC"></a>无著下引证。<a id="a-GD"></a>魏经云。<a id="a-GE"></a>有持戒修福得智慧者。<a id="a-GF"></a>弥勒颂云。<a id="a-GG"></a>说因果深义。<a id="a-GH"></a>于后恶世时。<a id="a-GI"></a>不空以有实。<a id="a-GJ"></a>菩萨三德备。<a id="a-GK"></a>三德即是三学。<a id="a-GL"></a>今文但取于此章句。<a id="a-GM"></a>能生信心以此为实。<a id="a-GN"></a>即是慧也。<a id="a-GO"></a>若其无慧孰能以此为实而生信耶。<a id="a-GP"></a>少欲下持戒少欲。<a id="a-GQ"></a>修定静乱习慧断惑故言等也。<a id="a-GR"></a>言增上者。<a id="a-GS"></a>以戒等三学是增胜上法。<a id="a-GT"></a>经中说为三决定义。<a id="a-GU"></a>戒出下辨三益相。<a id="a-GV"></a>有戒者。<a id="a-GW"></a>不堕地狱饿鬼畜生。<a id="a-GX"></a>生四洲六欲故。<a id="a-GY"></a>戒经云。<a id="a-GZ"></a>欲得生天上若生人中者。<a id="a-Ga"></a>常当护戒足勿令有毁损。<a id="a-Gb"></a>定出六欲者。<a id="a-Gc"></a>欲界无定故。<a id="a-Gd"></a>得定者。<a id="a-Ge"></a>生上二界故。<a id="a-Gf"></a>圆觉经云。<a id="a-Gg"></a>弃爱乐舍还资爱本。<a id="a-Gh"></a>便现有为增上善果。<a id="a-Gi"></a>慧出三界者。<a id="a-Gj"></a>三界之本是其业惑。<a id="a-Gk"></a>有智慧者悉能除遣。<a id="a-Gl"></a>业惑既遣自然超越。<a id="a-Gm"></a>故心经云。<a id="a-Gn"></a>观自在菩萨行深般若波罗蜜多时。<a id="a-Go"></a>照见五蕴皆空。<a id="a-Gp"></a>度一切苦厄。<a id="a-Gq"></a>然浅慧尚能得出三界。<a id="a-Gr"></a>岂况大乘甚深般若。<a id="a-Gs"></a>信因经反显。<a id="a-Gt"></a>顺明之异可知。<a id="a-Gu"></a>缘胜者。<a id="a-Gv"></a>虽则益我为友人。<a id="a-Gw"></a>皆友焉。<a id="a-Gx"></a>且凡不及圣。<a id="a-Gy"></a>小不如大。<a id="a-Gz"></a>因不及果。<a id="a-H0"></a>一佛虽果不及多佛。<a id="a-H1"></a>既云无量千万故云终胜也。<a id="a-H2"></a>因胜者。<a id="a-H3"></a>三毒即贪嗔痴。<a id="a-H4"></a>此明能害有情故贬云毒。<a id="a-H5"></a>以生起即是不善。<a id="a-H6"></a>久伏故名善根故华严云。<a id="a-H7"></a>我昔所造诸恶业。<a id="a-H8"></a>皆由无始贪嗔痴。<a id="a-H9"></a>唯识云。<a id="a-HA"></a>善谓信惭愧无贪等三根。<a id="a-HB"></a>有生长义故名根也。<a id="a-HC"></a>善与不善皆由此三。<a id="a-HD"></a>苟能伏之乃名因胜。<a id="a-HE"></a>因缘俱胜方起此信。<a id="a-HF"></a>是知。<a id="a-HG"></a>实信诚不易得。<a id="a-HH"></a>一念尚尔况乎永信。<a id="a-HI"></a>及持说等耶。<a id="a-HJ"></a>福德门经意云。<a id="a-HK"></a>信经之人得无量福。<a id="a-HL"></a>如来于彼咸悉知见。<a id="a-HM"></a>如是无量福者指信经福。<a id="a-HN"></a>同前不住施福十方虚空不可思量也。<a id="a-HO"></a>无著下文二。<a id="a-HP"></a>初释佛知见。<a id="a-HQ"></a>行住等即四威仪中各有所作差别故。<a id="a-HR"></a>注云四蕴者。<a id="a-HS"></a>即受想行识。<a id="a-HT"></a>谓相应不相应。<a id="a-HU"></a>思何事念何事取舍忧喜等念。<a id="a-HV"></a>皆名心也。<a id="a-HW"></a>注云色身者。<a id="a-HX"></a>即为四蕴所依止故。<a id="a-HY"></a>今约义标故云依止。<a id="a-HZ"></a>即行住坐卧屈伸俯仰等。<a id="a-Ha"></a>斯则生心起念无所不知。<a id="a-Hb"></a>举动施为靡不咸见。<a id="a-Hc"></a>盖佛智眼廓尔无边。<a id="a-Hd"></a>依正斯在岂不齐鉴。<a id="a-He"></a>法华云。<a id="a-Hf"></a>我常知众生行道不行道。<a id="a-Hg"></a>心无形相故但言知。<a id="a-Hh"></a>身质既形故得云见斯人。<a id="a-Hi"></a>德行既备善根夙成。<a id="a-Hj"></a>佛不摄授于理如何。<a id="a-Hk"></a>故云此等显示等。<a id="a-Hl"></a>然则佛智无偏观生如一。<a id="a-Hm"></a>有感斯应其谁谓之不然。<a id="a-Hn"></a>论云下。<a id="a-Ho"></a>或问。<a id="a-Hp"></a>见之与知说一则可。<a id="a-Hq"></a>云何经内具言之乎。<a id="a-Hr"></a>故云若不说等。<a id="a-Hs"></a>以凡夫亦有知见。<a id="a-Ht"></a>见通肉眼知兼比量。<a id="a-Hu"></a>由是故有不知不见。<a id="a-Hv"></a>今佛知见非同此也。<a id="a-Hw"></a>谓于见处即知非如比量知。<a id="a-Hx"></a>知处即见非同肉眼见。<a id="a-Hy"></a>即无事不知无事不见。<a id="a-Hz"></a>经标悉言其在兹矣。<a id="a-I0"></a>故弥勒颂云。<a id="a-I1"></a>佛非见果知。<a id="a-I2"></a>愿智力现见。<a id="a-I3"></a>得福下二释得福。<a id="a-I4"></a>先引经。<a id="a-I5"></a>论云下释义。<a id="a-I6"></a>能生因者正修福业。<a id="a-I7"></a>即信解持说者也。<a id="a-I8"></a>自体果者。<a id="a-I9"></a>即熏成种子自体。<a id="a-IA"></a>后感当果也。<a id="a-IB"></a>正起者。<a id="a-IC"></a>作福之时当于现行。<a id="a-ID"></a>彼灭者。<a id="a-IE"></a>谓现行灭谢种子方成蕴在识中用感当果。<a id="a-IF"></a>此云下正会今文以得之一字。<a id="a-IG"></a>生取俱舍。<a id="a-IH"></a>谓生得取得也。<a id="a-II"></a>秦译之妙其在此矣。<a id="a-IJ"></a>二所以中疏二。<a id="a-IK"></a>一叙意科分。<a id="a-IL"></a>由无等者。<a id="a-IM"></a>谓无我法二执分别。<a id="a-IN"></a>是得摄受所以也。<a id="a-IO"></a>已断粗执经意如疏。<a id="a-IP"></a>初征下文二。<a id="a-IQ"></a>初节释经文。<a id="a-IR"></a>征意可知。<a id="a-IS"></a>释中我者。<a id="a-IT"></a>谓执自五蕴总相为我。<a id="a-IU"></a>人者计我死已生天。<a id="a-IV"></a>天死为畜等故。<a id="a-IW"></a>梵语补特伽罗此云数取趣。<a id="a-IX"></a>即是人也。<a id="a-IY"></a>众生者。<a id="a-IZ"></a>计我众多之法相续生故。<a id="a-Ia"></a>寿者亦云寿命。<a id="a-Ib"></a>计我一生寿命不断绝故。<a id="a-Ic"></a>然我是总主人等为别。<a id="a-Id"></a>摄别归总故言我执。<a id="a-Ie"></a>由是三中皆言计我等也。<a id="a-If"></a>然上四相。<a id="a-Ig"></a>虽是经中所无不可不了耳。<a id="a-Ih"></a>能取等者。<a id="a-Ii"></a>心境俱亡也。<a id="a-Ij"></a>以万法虽多统唯心境。<a id="a-Ik"></a>心境各有无量差别。<a id="a-Il"></a>故云一切也。<a id="a-Im"></a>真空等者。<a id="a-In"></a>虽即诸法皆空。<a id="a-Io"></a>非谓一向非相。<a id="a-Ip"></a>但以离执真空不断故。<a id="a-Iq"></a>故云亦无非法相。<a id="a-Ir"></a>然离下二商较经旨。<a id="a-Is"></a>此明得佛知见之兼正也。<a id="a-It"></a>故论下引证中有征释详而示之。<a id="a-Iu"></a>实相差别者。<a id="a-Iv"></a>实相即无差别。<a id="a-Iw"></a>但是能生实相方便有差别耳。<a id="a-Ix"></a>持戒功德即指前段。<a id="a-Iy"></a>信心等者。<a id="a-Iz"></a>下云信心清净则生实相。<a id="a-J0"></a>弥勒颂云。<a id="a-J1"></a>彼人依信心恭敬生实相。<a id="a-J2"></a>不但等者。<a id="a-J3"></a>意谓能生实相有多方便。<a id="a-J4"></a>不必独说智慧。<a id="a-J5"></a>前云离执此言般若者。<a id="a-J6"></a>由是般若能除执故。<a id="a-J7"></a>前约所断此约能断。<a id="a-J8"></a>能所虽异而意不异。<a id="a-J9"></a>未除细执者。<a id="a-JA"></a>谓二执俱生任运起者。<a id="a-JB"></a>前离分别粗执。<a id="a-JC"></a>已能成就净信得佛知见犹浅。<a id="a-JD"></a>细执未除究竟障于圣道故。<a id="a-JE"></a>今显示令其断之。<a id="a-JF"></a>经征意云以何义故。<a id="a-JG"></a>要无法非法相。<a id="a-JH"></a>释意云。<a id="a-JI"></a>由取相故即着我人等。<a id="a-JJ"></a>余文云云。<a id="a-JK"></a>可以详悉。<a id="a-JL"></a>疏二。<a id="a-JM"></a>初释总明二相。<a id="a-JN"></a>总解等者。<a id="a-JO"></a>经云若心取相。<a id="a-JP"></a>相中意舍法非法相故云总也。<a id="a-JQ"></a>亦是等者。<a id="a-JR"></a>以次文别明取法非法。<a id="a-JS"></a>皆着我人等相故。<a id="a-JT"></a>此且是立其宗也。<a id="a-JU"></a>若取下二释别明二相二。<a id="a-JV"></a>一正辨二相。<a id="a-JW"></a>无明使者法执俱生也。<a id="a-JX"></a>是无明住地所摄故名为使。<a id="a-JY"></a>现行等者。<a id="a-JZ"></a>即我执分别现行前已断者。<a id="a-Ja"></a>示无我见者。<a id="a-Jb"></a>结成上义。<a id="a-Jc"></a>但取等者即前无明使是所有者。<a id="a-Jd"></a>转犹起也。<a id="a-Je"></a>我想者。<a id="a-Jf"></a>我执分别现行也。<a id="a-Jg"></a>依止者。<a id="a-Jh"></a>分别种子为彼现行所依止故。<a id="a-Ji"></a>亦可法执分别名为依止。<a id="a-Jj"></a>与彼我执所依止故。<a id="a-Jk"></a>斯皆不起也。<a id="a-Jl"></a>中有下二别解。<a id="a-Jm"></a>征意可知。<a id="a-Jn"></a>以后释前者。<a id="a-Jo"></a>不如云以细释粗义则易见。<a id="a-Jp"></a>问二乘之人亦有法执。<a id="a-Jq"></a>云何不起我见耶。<a id="a-Jr"></a>答以二乘人从初修行偏断我执。<a id="a-Js"></a>至无学位粗细尽除。<a id="a-Jt"></a>是故虽有法执而不起我执。<a id="a-Ju"></a>今约大乘学者。<a id="a-Jv"></a>双断二执。<a id="a-Jw"></a>分别并遣俱生两存。<a id="a-Jx"></a>由是二执任运而起也。<a id="a-Jy"></a>故无著云。<a id="a-Jz"></a>以我相中随眠不断故。<a id="a-K0"></a>则有我取。<a id="a-K1"></a>玄门经是故者。<a id="a-K2"></a>由前取法非法皆着我等。<a id="a-K3"></a>故所以劝。<a id="a-K4"></a>令不应即入中道也。<a id="a-K5"></a>以是义故者。<a id="a-K6"></a>由是不取法非法故。<a id="a-K7"></a>疏结归中者。<a id="a-K8"></a>不应取法离有也。<a id="a-K9"></a>不应取非法离无也。<a id="a-KA"></a>既离有无即归中道。<a id="a-KB"></a>假言显义者。<a id="a-KC"></a>谓所言非法。<a id="a-KD"></a>是显法体离于性计。<a id="a-KE"></a>若无非法之言罔知彼义。<a id="a-KF"></a>余皆例此。<a id="a-KG"></a>当知义不自显必假于言。<a id="a-KH"></a>故净名云。<a id="a-KI"></a>无离文字说解脱也。<a id="a-KJ"></a>不应等者。<a id="a-KK"></a>谓虽闻非法。<a id="a-KL"></a>不得如言便执空义。<a id="a-KM"></a>此遮一向执言者也。<a id="a-KN"></a>不执等者。<a id="a-KO"></a>谓若全弃非之于言。<a id="a-KP"></a>则安解诸法空义。<a id="a-KQ"></a>将知但除其病不除其法。<a id="a-KR"></a>此遮一向离言者也。<a id="a-KS"></a>是则全执全弃二皆不可。<a id="a-KT"></a>故华严疏云。<a id="a-KU"></a>夫法无言象非离言象。<a id="a-KV"></a>无言象而倒惑执言象而迷真。<a id="a-KW"></a>偈云等者。<a id="a-KX"></a>余两句云。<a id="a-KY"></a>如人舍船筏。<a id="a-KZ"></a>法中义亦然。<a id="a-Ka"></a>论云下转释偈文。<a id="a-Kb"></a>得证智等者。<a id="a-Kc"></a>以言诠智得智忘言。<a id="a-Kd"></a>忘言即不住也。<a id="a-Ke"></a>如乘筏渡河至岸舍筏。<a id="a-Kf"></a>随顺等者。<a id="a-Kg"></a>未得证智不可都忘其言。<a id="a-Kh"></a>未达彼岸不应舍筏。<a id="a-Ki"></a>实相生者。<a id="a-Kj"></a>实相名法得实相智无相无得。<a id="a-Kk"></a>故云应舍。<a id="a-Kl"></a>以实相无相故。<a id="a-Km"></a>唯识云。<a id="a-Kn"></a>若时于所缘智都无所得。<a id="a-Ko"></a>理不应者。<a id="a-Kp"></a>此实相法尚不可得。<a id="a-Kq"></a>况离实相外一切法耶。<a id="a-Kr"></a>除诸法实相余皆魔事故。<a id="a-Ks"></a>故云。<a id="a-Kt"></a>非法不与理合故不相应。<a id="a-Ku"></a>以是例非故云何况。<a id="a-Kv"></a>第三中疏初标章。<a id="a-Kw"></a>向说下指疑起处。<a id="a-Kx"></a>此从第一中来。<a id="a-Ky"></a>以彼文云。<a id="a-Kz"></a>不可以身相得见如来。<a id="a-L0"></a>佛非有为者。<a id="a-L1"></a>此指偈云分别有为体防彼成就得。<a id="a-L2"></a>三相异体故离彼是如来。<a id="a-L3"></a>故云非有为。<a id="a-L4"></a>亦是按定立其理也。<a id="a-L5"></a>云何下结成疑。<a id="a-L6"></a>既若佛非有为。<a id="a-L7"></a>即不合有得有说。<a id="a-L8"></a>因何释迦于菩提树下得菩提。<a id="a-L9"></a>前后诸会说法。<a id="a-LA"></a>既有得有说即堕有为。<a id="a-LB"></a>云何前言不以相见作无为耶。<a id="a-LC"></a>举因问经意云。<a id="a-LD"></a>于汝心中。<a id="a-LE"></a>所谓如何谓我得菩提为不得耶。<a id="a-LF"></a>谓我说法为不说耶伊本疑此。<a id="a-LG"></a>故举问之。<a id="a-LH"></a>佛问等者空生疑得疑说。<a id="a-LI"></a>佛即顺疑以问。<a id="a-LJ"></a>辞虽云得意显无得。<a id="a-LK"></a>试其所答解与不解。<a id="a-LL"></a>无著下引证。<a id="a-LM"></a>彼疑有取佛显无取。<a id="a-LN"></a>以无破有故云翻也。<a id="a-LO"></a>说法例之。<a id="a-LP"></a>顺理酬经意可知。<a id="a-LQ"></a>定者实义。<a id="a-LR"></a>谓无实法名菩提。<a id="a-LS"></a>无实法名如来说。<a id="a-LT"></a>此一向约胜义答也。<a id="a-LU"></a>偈云等者。<a id="a-LV"></a>余句云说法不二取。<a id="a-LW"></a>无说离言相。<a id="a-LX"></a>意谓释迦如来是其应化。<a id="a-LY"></a>应化之相俗有真无。<a id="a-LZ"></a>是故答中皆言无定准。<a id="a-La"></a>金光明经及摄论说。<a id="a-Lb"></a>佛果无别色声功德。<a id="a-Lc"></a>唯有如如及如如智独存。<a id="a-Ld"></a>此是真佛。<a id="a-Le"></a>今既异此岂得言真。<a id="a-Lf"></a>故云应化非真等。<a id="a-Lg"></a>无定法经征意云。<a id="a-Lh"></a>以何义故无定法可说耶。<a id="a-Li"></a>释意云。<a id="a-Lj"></a>欲言其有无状无名。<a id="a-Lk"></a>欲言其无圣以之灵。<a id="a-Ll"></a>谛理若此欲何说哉。<a id="a-Lm"></a>说尚不得欲何取哉。<a id="a-Ln"></a>取即得也是故上云。<a id="a-Lo"></a>无有定法如来可说等。<a id="a-Lp"></a>疏二。<a id="a-Lq"></a>一引无著。<a id="a-Lr"></a>正闻等者。<a id="a-Ls"></a>此则闻而无闻。<a id="a-Lt"></a>说而无说。<a id="a-Lu"></a>非谓全不闻不说也。<a id="a-Lv"></a>如净名云。<a id="a-Lw"></a>夫说法者无说无示。<a id="a-Lx"></a>其听法者无闻无得。<a id="a-Ly"></a>是兹义矣。<a id="a-Lz"></a>分别性者。<a id="a-M0"></a>一切诸法皆依妄念而有差别。<a id="a-M1"></a>念尚无念法岂是法。<a id="a-M2"></a>故云非法。<a id="a-M3"></a>法无我者。<a id="a-M4"></a>但分别性亡即是法无我理。<a id="a-M5"></a>此理不无故云非非法也。<a id="a-M6"></a>论云下二引天亲二。<a id="a-M7"></a>一释文依真等者。<a id="a-M8"></a>此且标立所依之本。<a id="a-M9"></a>然于其上说离有无。<a id="a-MA"></a>一切等者。<a id="a-MB"></a>缘生之法本无真实之体。<a id="a-MC"></a>亦无真实之相故云非也。<a id="a-MD"></a>实相有者。<a id="a-ME"></a>诸法既无即真实相。<a id="a-MF"></a>实相不无故云非非法也。<a id="a-MG"></a>此即非却非法也。<a id="a-MH"></a>何故下二通难。<a id="a-MI"></a>难意云。<a id="a-MJ"></a>本来疑证疑说。<a id="a-MK"></a>问答悉以双该。<a id="a-ML"></a>今于释所以中。<a id="a-MM"></a>何故但言所说而不言证耶。<a id="a-MN"></a>有言下释也。<a id="a-MO"></a>此乃以说反验于证。<a id="a-MP"></a>且川有珠而不枯。<a id="a-MQ"></a>山有玉而增润。<a id="a-MR"></a>内无德本外岂能谈。<a id="a-MS"></a>故但言说自表其证也。<a id="a-MT"></a>又此言取即是证也。<a id="a-MU"></a>无取经征意云。<a id="a-MV"></a>所以言无取无说非法非非法者何也。<a id="a-MW"></a>释意云圣人即是无为。<a id="a-MX"></a>无为即无分别。<a id="a-MY"></a>若有取说法非法等。<a id="a-MZ"></a>皆属分别不名无为。<a id="a-Ma"></a>何为圣人故。<a id="a-Mb"></a>无取说等。<a id="a-Mc"></a>言贤圣者。<a id="a-Md"></a>贤即是圣邻近释也。<a id="a-Me"></a>魏云等者。<a id="a-Mf"></a>问行位通于贤圣。<a id="a-Mg"></a>云何唯取圣人。<a id="a-Mh"></a>答若以通论即该贤位。<a id="a-Mi"></a>此明证果深浅故唯言圣。<a id="a-Mj"></a>得名者即差别也。<a id="a-Mk"></a>以诸圣人皆约证无为差别之义。<a id="a-Ml"></a>而立其名。<a id="a-Mm"></a>如证偏行真如。<a id="a-Mn"></a>得名欢喜地。<a id="a-Mo"></a>菩萨等此则得名差别。<a id="a-Mp"></a>盖一义耳。<a id="a-Mq"></a>轮意等者。<a id="a-Mr"></a>谓登地已上随证一分真如。<a id="a-Ms"></a>皆断一障二愚。<a id="a-Mt"></a>即是一分清净。<a id="a-Mu"></a>约于此义便立一名。<a id="a-Mv"></a>乃至佛地例皆如此。<a id="a-Mw"></a>非别得法者。<a id="a-Mx"></a>无得而得即是真得菩提。<a id="a-My"></a>若言有得即是不得。<a id="a-Mz"></a>当知菩提树下都无实事。<a id="a-N0"></a>故偈云。<a id="a-N1"></a>应化非真佛等故。<a id="a-N2"></a>无取说者。<a id="a-N3"></a>结归经文无分别义也。<a id="a-N4"></a>具足清净者佛也。<a id="a-N5"></a>谓一切惑习悉皆断除。<a id="a-N6"></a>荡无纤尘纯一无杂故。<a id="a-N7"></a>分清净者菩萨也。<a id="a-N8"></a>分断诸障分证真如。<a id="a-N9"></a>垢未全除故名为分。<a id="a-NA"></a>故佛顶经云。<a id="a-NB"></a>余尘尚诸学。<a id="a-NC"></a>明极即如来。<a id="a-ND"></a>广如序中满净觉者处说。<a id="a-NE"></a>无著下约无为差别明贤圣也。<a id="a-NF"></a>无分别者。<a id="a-NG"></a>即无为义。<a id="a-NH"></a>无所作为故云无为。<a id="a-NI"></a>无为真如盖是一法。<a id="a-NJ"></a>菩萨等者。<a id="a-NK"></a>有分别故。<a id="a-NL"></a>有所为故。<a id="a-NM"></a>如来等者。<a id="a-NN"></a>无分别故。<a id="a-NO"></a>无所作故。<a id="a-NP"></a>初无为者。<a id="a-NQ"></a>菩萨也。<a id="a-NR"></a>折伏等者。<a id="a-NS"></a>此约在观分别不生。<a id="a-NT"></a>分得相应故云显了。<a id="a-NU"></a>后无为者。<a id="a-NV"></a>如来也。<a id="a-NW"></a>无复分别是真无为。<a id="a-NX"></a>即第一义也。<a id="a-NY"></a>此约于佛故。<a id="a-NZ"></a>复云者。<a id="a-Na"></a>更无过上故云无上觉即佛也。<a id="a-Nb"></a>三乘下结通诸乘。<a id="a-Nc"></a>以二乘之人亦分证真理。<a id="a-Nd"></a>故此通摄也。<a id="a-Ne"></a>是知三乘贤圣皆修证无为。<a id="a-Nf"></a>所证虽无浅深能证有其差别。<a id="a-Ng"></a>犹如三兽同度一河。<a id="a-Nh"></a>能度有差所度无别故。<a id="a-Ni"></a>大品云。<a id="a-Nj"></a>欲求声闻乘。<a id="a-Nk"></a>当学般若波罗蜜。<a id="a-Nl"></a>欲求缘觉菩萨无上佛乘。<a id="a-Nm"></a>皆言当学般若波罗蜜。<a id="a-Nn"></a>是故经云。<a id="a-No"></a>一切贤圣也。<a id="a-Np"></a>校量等者。<a id="a-Nq"></a>问本因善吉起疑。<a id="a-Nr"></a>所以世尊为断。<a id="a-Ns"></a>断疑既已何用校量。<a id="a-Nt"></a>答论云。<a id="a-Nu"></a>法虽不可取不可说。<a id="a-Nv"></a>而不空故。<a id="a-Nw"></a>意云。<a id="a-Nx"></a>恐有人闻是法不可取说。<a id="a-Ny"></a>便欲一向毁废言教故。<a id="a-Nz"></a>此校量显胜令其演说受持。<a id="a-O0"></a>故大云于此开立第五不空福德疑。<a id="a-O1"></a>以论文不言断疑。<a id="a-O2"></a>故此不立也。<a id="a-O3"></a>劣福问经意云。<a id="a-O4"></a>七宝最珍三千最大。<a id="a-O5"></a>用此布施福多不多。<a id="a-O6"></a>俱舍下明三千世界。<a id="a-O7"></a>四大洲者。<a id="a-O8"></a>谓东胜身洲。<a id="a-O9"></a>南赡部洲。<a id="a-OA"></a>西牛货洲。<a id="a-OB"></a>北俱卢洲。<a id="a-OC"></a>日月者。<a id="a-OD"></a>即一四天下。<a id="a-OE"></a>同一日月之所照临。<a id="a-OF"></a>苏迷亦云须弥卢。<a id="a-OG"></a>但梵语楚夏耳。<a id="a-OH"></a>此云妙高山。<a id="a-OI"></a>四宝所成高八万由旬。<a id="a-OJ"></a>欲天者六欲天也。<a id="a-OK"></a>谓四天王天忉利天夜摩天兜率天化乐天他化自在天。<a id="a-OL"></a>梵世者色界初天也。<a id="a-OM"></a>于中复有三天。<a id="a-ON"></a>谓梵众天梵辅天大梵天。<a id="a-OO"></a>各一千等者。<a id="a-OP"></a>如上各满一千。<a id="a-OQ"></a>方成一小千界。<a id="a-OR"></a>此小千等者。<a id="a-OS"></a>又一千个小千界。<a id="a-OT"></a>方成一中千界。<a id="a-OU"></a>此千等者。<a id="a-OV"></a>又以一千个中千界。<a id="a-OW"></a>方成一大千界。<a id="a-OX"></a>皆同等者。<a id="a-OY"></a>谓四禅已上三灾不及。<a id="a-OZ"></a>故不说成之与坏。<a id="a-Oa"></a>三禅已下统维三灾故云同一成坏。<a id="a-Ob"></a>就中从初禅已下同火灾。<a id="a-Oc"></a>二禅已下同水灾。<a id="a-Od"></a>三禅已下同风灾。<a id="a-Oe"></a>七宝等可知。<a id="a-Of"></a>福多酬经答文可见。<a id="a-Og"></a>征云。<a id="a-Oh"></a>以何义故说多。<a id="a-Oi"></a>释意云。<a id="a-Oj"></a>不约胜义空故说多。<a id="a-Ok"></a>是约世谛有故说多。<a id="a-Ol"></a>胜义空者。<a id="a-Om"></a>此门是绝相无为。<a id="a-On"></a>不可言福与不福。<a id="a-Oo"></a>福既不有。<a id="a-Op"></a>无以言多。<a id="a-Oq"></a>世俗有者。<a id="a-Or"></a>此门是有相有为可以言福。<a id="a-Os"></a>以有福故兼可言多。<a id="a-Ot"></a>判经福经意可知。<a id="a-Ou"></a>然四句尚尔况全部耶。<a id="a-Ov"></a>疏二一正释经文。<a id="a-Ow"></a>偈释持说。<a id="a-Ox"></a>因明胜之所以。<a id="a-Oy"></a>望后经文有似太疾以偈文。<a id="a-Oz"></a>连环不可分故悉之。<a id="a-P0"></a>受持及说者。<a id="a-P1"></a>标二法门不空等者。<a id="a-P2"></a>谓持说此经不同宝施空得福德更得何物。<a id="a-P3"></a>次文是也。<a id="a-P4"></a>福不趣菩提者。<a id="a-P5"></a>谓宝施虽多。<a id="a-P6"></a>但成世间有漏之福。<a id="a-P7"></a>终不能成无上菩提。<a id="a-P8"></a>二能趣菩提者。<a id="a-P9"></a>谓持说此经断除烦恼。<a id="a-PA"></a>烦恼尽处即是菩提故。<a id="a-PB"></a>四句下二别示句相。<a id="a-PC"></a>诠义等者。<a id="a-PD"></a>谓以一句诠一义。<a id="a-PE"></a>一义为一句。<a id="a-PF"></a>四义方成一偈。<a id="a-PG"></a>一异有空常无常等。<a id="a-PH"></a>皆各有四句。<a id="a-PI"></a>然今经四句人说不同。<a id="a-PJ"></a>有说。<a id="a-PK"></a>取无我无人无众生无寿者为四句。<a id="a-PL"></a>有说。<a id="a-PM"></a>取若以色见我等为四句。<a id="a-PN"></a>有说。<a id="a-PO"></a>一切有为法等为四句。<a id="a-PP"></a>有说。<a id="a-PQ"></a>但于一经之中随取四句经文。<a id="a-PR"></a>便为四句。<a id="a-PS"></a>有说。<a id="a-PT"></a>始从如是终至奉行。<a id="a-PU"></a>方成四句。<a id="a-PV"></a>然上诸说皆非正义。<a id="a-PW"></a>如凡下明正义。<a id="a-PX"></a>斯则约有无等为四句也。<a id="a-PY"></a>谓第一是有句。<a id="a-PZ"></a>第二是无句。<a id="a-Pa"></a>第三是亦有亦无句。<a id="a-Pb"></a>第四是非有非无句。<a id="a-Pc"></a>文义兼备。<a id="a-Pd"></a>故云最妙。<a id="a-Pe"></a>以此四义能通实相即是四门。<a id="a-Pf"></a>然但下通妨先问。<a id="a-Pg"></a>且一二二。<a id="a-Ph"></a>句皆是四言。<a id="a-Pi"></a>第三一句独成六字。<a id="a-Pj"></a>文既增减云何成偈。<a id="a-Pk"></a>故此释也。<a id="a-Pl"></a>持说等者。<a id="a-Pm"></a>以此四义是万法之门。<a id="a-Pn"></a>若了四义即通万法。<a id="a-Po"></a>万法既通岂有菩提而不证哉。<a id="a-Pp"></a>文或等者。<a id="a-Pq"></a>但论其义。<a id="a-Pr"></a>义不在文义必周圆。<a id="a-Ps"></a>文从增减。<a id="a-Pt"></a>义若等者。<a id="a-Pu"></a>谓阙之成谤具之成门。<a id="a-Pv"></a>成谤者。<a id="a-Pw"></a>谓阙无成增益谤。<a id="a-Px"></a>阙有成损减谤。<a id="a-Py"></a>阙非有非无成相违谤。<a id="a-Pz"></a>阙亦有亦无成戏论谤。<a id="a-Q0"></a>以有则定有无则定无。<a id="a-Q1"></a>余二例之故成四谤。<a id="a-Q2"></a>何以故。<a id="a-Q3"></a>法不如是故。<a id="a-Q4"></a>不如法见故。<a id="a-Q5"></a>斯则般若波罗蜜犹如大火聚。<a id="a-Q6"></a>四面不可取也。<a id="a-Q7"></a>具四句者。<a id="a-Q8"></a>谓义无所阙故。<a id="a-Q9"></a>有不定有。<a id="a-QA"></a>是即无之有。<a id="a-QB"></a>无不定无是即有之无。<a id="a-QC"></a>余亦例之。<a id="a-QD"></a>随于一句之中。<a id="a-QE"></a>圆见四句之义。<a id="a-QF"></a>不堕增减等谤故成门也。<a id="a-QG"></a>何以故。<a id="a-QH"></a>法如是故。<a id="a-QI"></a>如法见故。<a id="a-QJ"></a>斯则般若波罗蜜犹如清凉池四面皆得入。<a id="a-QK"></a>但以人依于法。<a id="a-QL"></a>法异人乖。<a id="a-QM"></a>苟法义之所全。<a id="a-QN"></a>岂菩提而不证矣。<a id="a-QO"></a>故言受持此经胜于施福。<a id="a-QP"></a>正释经征意云。<a id="a-QQ"></a>以何义故持说此经。<a id="a-QR"></a>胜于宝施。<a id="a-QS"></a>释意可知。<a id="a-QT"></a>诸佛菩提法者。<a id="a-QU"></a>拣非余乘菩提法也。<a id="a-QV"></a>然余菩提非此不出。<a id="a-QW"></a>但举胜者而以例之。<a id="a-QX"></a>此二者持说也。<a id="a-QY"></a>了因者。<a id="a-QZ"></a>以法身是本真之理。<a id="a-Qa"></a>不生不灭。<a id="a-Qb"></a>但以烦恼覆之则隐。<a id="a-Qc"></a>智慧了之则显。<a id="a-Qd"></a>持说此法妙慧自彰。<a id="a-Qe"></a>观破烦恼法身现矣。<a id="a-Qf"></a>生因者。<a id="a-Qg"></a>报化之身本来无有。<a id="a-Qh"></a>万行所致故名为生。<a id="a-Qi"></a>故弥勒颂云。<a id="a-Qj"></a>于实为了因。<a id="a-Qk"></a>亦为余生因。<a id="a-Ql"></a>为经云一切诸佛菩提法。<a id="a-Qm"></a>皆从此经处。<a id="a-Qn"></a>转释经所言佛法者。<a id="a-Qo"></a>约世谛故有。<a id="a-Qp"></a>即非佛法者约第一义。<a id="a-Qq"></a>即无第一等者。<a id="a-Qr"></a>谓俗谛相中有迷悟染净凡圣之异。<a id="a-Qs"></a>故说佛法从经而出。<a id="a-Qt"></a>真谛之理离于迷悟染净凡圣之相。<a id="a-Qu"></a>故不可说出佛法之义也。<a id="a-Qv"></a>故圆觉云。<a id="a-Qw"></a>一切如来圆觉妙心。<a id="a-Qx"></a>本无菩提及与涅槃。<a id="a-Qy"></a>亦无成佛及不成佛。<a id="a-Qz"></a>无妄轮回及非轮回。<a id="a-R0"></a>然则本论异此不能烦述。<a id="a-R1"></a>第四疏初标章。<a id="a-R2"></a>向说下指疑起处。<a id="a-R3"></a>此从第三中来。<a id="a-R4"></a>不可取说者。<a id="a-R5"></a>以前文云如来所说法皆不可取不可说。<a id="a-R6"></a>云何下结成疑也。<a id="a-R7"></a>前云一切贤圣通于三乘故。<a id="a-R8"></a>疑声闻得果是取。<a id="a-R9"></a>如初果人证自初果。<a id="a-RA"></a>亦自说言已证初果等。<a id="a-RB"></a>入流果经问意云。<a id="a-RC"></a>于汝意中如何。<a id="a-RD"></a>汝谓须陀洹人作念云得须陀洹果不。<a id="a-RE"></a>答言不也。<a id="a-RF"></a>征意云。<a id="a-RG"></a>若如是者。<a id="a-RH"></a>以何义故得名须陀洹。<a id="a-RI"></a>释意云。<a id="a-RJ"></a>但约不入色等境界。<a id="a-RK"></a>即名须陀洹。<a id="a-RL"></a>疏三。<a id="a-RM"></a>初正释经文。<a id="a-RN"></a>入流者四果名为圣人。<a id="a-RO"></a>经从凡夫创入圣类故流类也。<a id="a-RP"></a>预厕也。<a id="a-RQ"></a>只由下释得名所以。<a id="a-RR"></a>入者取着义。<a id="a-RS"></a>若取六尘即滞凡流。<a id="a-RT"></a>不取六尘名入圣流。<a id="a-RU"></a>是知功过在人不在六尘境界。<a id="a-RV"></a>据此则何有别法而为所入耶。<a id="a-RW"></a>论云下引证上义。<a id="a-RX"></a>不取一法者。<a id="a-RY"></a>不唯六尘也。<a id="a-RZ"></a>名逆流者逆凡流也。<a id="a-Ra"></a>谓若取六尘即入凡流逆圣流。<a id="a-Rb"></a>既不取着即入圣流逆凡流也。<a id="a-Rc"></a>乃至下例明余果。<a id="a-Rd"></a>初果尚尔况余果耶。<a id="a-Re"></a>然非下二商教果证。<a id="a-Rf"></a>或问既皆不取应亦不证。<a id="a-Rg"></a>故此释也。<a id="a-Rh"></a>但于下转释。<a id="a-Ri"></a>意明但无取心非谓不证。<a id="a-Rj"></a>若起下反明。<a id="a-Rk"></a>凡夫着我既由起心。<a id="a-Rl"></a>圣人无我。<a id="a-Rm"></a>必不起也。<a id="a-Rn"></a>故知下三结断疑情。<a id="a-Ro"></a>空生本谓证果是取故生疑。<a id="a-Rp"></a>今明无取方成证义。<a id="a-Rq"></a>永异所疑也。<a id="a-Rr"></a>若准断疑斯文已毕。<a id="a-Rs"></a>以四果是小乘贤圣修证行位。<a id="a-Rt"></a>是故经中具而明也。<a id="a-Ru"></a>然此四果复有四向。<a id="a-Rv"></a>谓向于果故。<a id="a-Rw"></a>即须陀洹向等。<a id="a-Rx"></a>于四果之中初为见道。<a id="a-Ry"></a>次二修道。<a id="a-Rz"></a>后一无学道。<a id="a-S0"></a>且初修行得入见道。<a id="a-S1"></a>谓十六心断三界四谛下八十八使分别粗惑。<a id="a-S2"></a>得初果证。<a id="a-S3"></a>谓三界各有四谛。<a id="a-S4"></a>每谛下各有烦恼。<a id="a-S5"></a>即贪嗔痴慢疑身见边见邪见见取戒禁取。<a id="a-S6"></a>四谛之下或具或阙故成八十八使。<a id="a-S7"></a>杂心论云。<a id="a-S8"></a>苦下具一切。<a id="a-S9"></a>集灭除三见。<a id="a-SA"></a>道除于二见。<a id="a-SB"></a>上界不行恚。<a id="a-SC"></a>谓初句即欲界苦谛下全具十使。<a id="a-SD"></a>次句即集灭二谛下各除三见。<a id="a-SE"></a>即身边二见及戒禁取。<a id="a-SF"></a>所以除此三者。<a id="a-SG"></a>缘身是苦本。<a id="a-SH"></a>观苦已断身见边见。<a id="a-SI"></a>依身而起故亦随亡。<a id="a-SJ"></a>无戒禁取者。<a id="a-SK"></a>以集谛不计非道为道。<a id="a-SL"></a>灭谛又非修位。<a id="a-SM"></a>是故皆无戒禁取。<a id="a-SN"></a>道当修位却或有之故不除矣。<a id="a-SO"></a>故云道除于二见。<a id="a-SP"></a>不除戒禁也。<a id="a-SQ"></a>由是苦下具十。<a id="a-SR"></a>集灭二谛下各七。<a id="a-SS"></a>通前即二十四。<a id="a-ST"></a>道谛下八合三十二。<a id="a-SU"></a>后句云上界不行恚。<a id="a-SV"></a>即于二四谛下各除一嗔。<a id="a-SW"></a>每界各有二十八共成五十六。<a id="a-SX"></a>兼下欲界三十二。<a id="a-SY"></a>即都合为八十八也。<a id="a-SZ"></a>云何十六心。<a id="a-Sa"></a>谓欲界四谛下。<a id="a-Sb"></a>各一忍一智以成八心。<a id="a-Sc"></a>又合上二界为一四谛。<a id="a-Sd"></a>类下欲界观。<a id="a-Se"></a>断亦各一忍一智。<a id="a-Sf"></a>以成八心。<a id="a-Sg"></a>二八即为十六心也。<a id="a-Sh"></a>忍即无间道。<a id="a-Si"></a>是正断惑时。<a id="a-Sj"></a>智即解脱道是断了时。<a id="a-Sk"></a>所谓苦法智忍苦法智。<a id="a-Sl"></a>苦类智忍苦类智。<a id="a-Sm"></a>乃至道法智忍道法智。<a id="a-Sn"></a>道类智忍道类智。<a id="a-So"></a>断至十五心道类智忍名初果向。<a id="a-Sp"></a>至第十六心道类智时。<a id="a-Sq"></a>名证初果。<a id="a-Sr"></a>入于见道为须陀洹。<a id="a-Ss"></a>分别粗惑一时顿断。<a id="a-St"></a>犹如劈竹三节并开。<a id="a-Su"></a>即以见谛八智为初果体。<a id="a-Sv"></a>初果行相略明如是。<a id="a-Sw"></a>余之三果伫见次文。<a id="a-Sx"></a>一来果经问答及征意。<a id="a-Sy"></a>皆同上释。<a id="a-Sz"></a>意明斯陀含者。<a id="a-T0"></a>但于人间天上一度往来。<a id="a-T1"></a>虽复往来实无往来之者。<a id="a-T2"></a>只约此义名斯陀含。<a id="a-T3"></a>断惑者。<a id="a-T4"></a>谓欲界修惑有四。<a id="a-T5"></a>即贪嗔痴慢。<a id="a-T6"></a>此是俱生细惑。<a id="a-T7"></a>任运起者障于修道。<a id="a-T8"></a>以难断故分为九品。<a id="a-T9"></a>所谓上上乃至下下。<a id="a-TA"></a>此九品惑二三果人断之。<a id="a-TB"></a>断至五品名二果向。<a id="a-TC"></a>断六品尽名第二果。<a id="a-TD"></a>故俱舍云。<a id="a-TE"></a>断至五二向。<a id="a-TF"></a>断六一来果。<a id="a-TG"></a>一往等者以九品修惑。<a id="a-TH"></a>能润欲界七生。<a id="a-TI"></a>谓上上品润两生。<a id="a-TJ"></a>次三各一生。<a id="a-TK"></a>次二品共一生。<a id="a-TL"></a>下三品共一生。<a id="a-TM"></a>今断六品已损六生。<a id="a-TN"></a>犹残下三品润欲界一生。<a id="a-TO"></a>是故一往天上。<a id="a-TP"></a>更须一来人间受生断余惑也。<a id="a-TQ"></a>便得等者。<a id="a-TR"></a>问据此次第。<a id="a-TS"></a>合是第三。<a id="a-TT"></a>云何僣言便得罗汉。<a id="a-TU"></a>答所言便得罗汉等者。<a id="a-TV"></a>非谓逾越不证第三。<a id="a-TW"></a>但约欲界惑尽往而不来。<a id="a-TX"></a>望一去说。<a id="a-TY"></a>故云便得等也。<a id="a-TZ"></a>若改便得为直至何也。<a id="a-Ta"></a>余下三品一生断尽。<a id="a-Tb"></a>便往罗汉即不须前来和会也。<a id="a-Tc"></a>故名下结成第二果。<a id="a-Td"></a>即以见道八品无为。<a id="a-Te"></a>及修道六品无为。<a id="a-Tf"></a>为此果体。<a id="a-Tg"></a>无我等者。<a id="a-Th"></a>由无我故不计去来。<a id="a-Ti"></a>非谓不去不来。<a id="a-Tj"></a>但不计去来之者。<a id="a-Tk"></a>其犹鲁船匠士刻木为人。<a id="a-Tl"></a>虽复驱使往来。<a id="a-Tm"></a>实无情虑所计。<a id="a-Tn"></a>不来果经问答征意。<a id="a-To"></a>亦同上释。<a id="a-Tp"></a>意云阿那含者。<a id="a-Tq"></a>一往天上更不再来。<a id="a-Tr"></a>虽尔不来亦无不来之者。<a id="a-Ts"></a>但约此义。<a id="a-Tt"></a>名阿那含。<a id="a-Tu"></a>不来不还。<a id="a-Tv"></a>盖是一义。<a id="a-Tw"></a>断惑等者。<a id="a-Tx"></a>谓前九品惑中余下三品。<a id="a-Ty"></a>断至八品名三果向。<a id="a-Tz"></a>断九品尽名第三果。<a id="a-U0"></a>故俱舍云。<a id="a-U1"></a>断惑七八品名第三果向。<a id="a-U2"></a>九品全断尽即得不还果。<a id="a-U3"></a>更不还者。<a id="a-U4"></a>欲界修惑但余三品。<a id="a-U5"></a>三品烦恼共润一生。<a id="a-U6"></a>今以断之。<a id="a-U7"></a>更无惑润杜绝纡绊故无再来。<a id="a-U8"></a>故云下结成第三果也。<a id="a-U9"></a>即以见道八品无为及修道九品无为。<a id="a-UA"></a>为此果体。<a id="a-UB"></a>此二三果人断惑。<a id="a-UC"></a>犹如截木横断。<a id="a-UD"></a>而已知之。<a id="a-UE"></a>同前者。<a id="a-UF"></a>合云已悟无我虽能往来。<a id="a-UG"></a>四不生下二。<a id="a-UH"></a>初辨得名。<a id="a-UI"></a>三释者。<a id="a-UJ"></a>由有三义故存梵音。<a id="a-UK"></a>无贼者。<a id="a-UL"></a>意以烦恼为贼。<a id="a-UM"></a>谓断人慧命劫功德财。<a id="a-UN"></a>致使行人失于圣道。<a id="a-UO"></a>流迸生死旷野。<a id="a-UP"></a>不达涅槃宝所。<a id="a-UQ"></a>为害颇深故名为贼。<a id="a-UR"></a>见修等者。<a id="a-US"></a>谓上二界各有三种修惑。<a id="a-UT"></a>谓贪痴慢。<a id="a-UU"></a>此惑微细难除。<a id="a-UV"></a>故约八地分之。<a id="a-UW"></a>每地分成九品。<a id="a-UX"></a>都合七十二品。<a id="a-UY"></a>每品各有一无间一解脱。<a id="a-UZ"></a>断至七十一品名阿罗汉向。<a id="a-Ua"></a>断七十二品惑尽成阿罗汉。<a id="a-Ub"></a>此果断惑如登楼台渐陟渐高。<a id="a-Uc"></a>见修合论兼欲界一地。<a id="a-Ud"></a>总以八十九品无为。<a id="a-Ue"></a>为此果体。<a id="a-Uf"></a>若约四果有为出体者。<a id="a-Ug"></a>即初果唯取道类智一解脱道为体。<a id="a-Uh"></a>第二唯取断欲界九品修惑中。<a id="a-Ui"></a>第六品一解脱道为体。<a id="a-Uj"></a>三果唯取第九品一解脱道为体。<a id="a-Uk"></a>罗汉唯取有顶地第九品中一解脱道尽智为体。<a id="a-Ul"></a>所言无为即离系果。<a id="a-Um"></a>有为即等流果。<a id="a-Un"></a>不生等者。<a id="a-Uo"></a>谓我生已尽梵行已立。<a id="a-Up"></a>所作已办不受后有。<a id="a-Uq"></a>然前三句。<a id="a-Ur"></a>即是尽智。<a id="a-Us"></a>后句即是无生智。<a id="a-Ut"></a>谓不向三界之中。<a id="a-Uu"></a>受有苦身也。<a id="a-Uv"></a>以世间因亡果丧。<a id="a-Uw"></a>出世间因成果证故。<a id="a-Ux"></a>应受等者为超出人天故。<a id="a-Uy"></a>堪受人天供养。<a id="a-Uz"></a>若或一种沦溺宁堪供之。<a id="a-V0"></a>故俱舍云。<a id="a-V1"></a>供养阿罗汉得现在福报。<a id="a-V2"></a>盖由业烦恼尽福田胜故。<a id="a-V3"></a>当知。<a id="a-V4"></a>未出三界受他供养者。<a id="a-V5"></a>大须随顺出离。<a id="a-V6"></a>岂得安然免之哉。<a id="a-V7"></a>举问经意准前可知。<a id="a-V8"></a>明答及征意准前释。<a id="a-V9"></a>意云阿罗汉者。<a id="a-VA"></a>无烦恼不受生应供养。<a id="a-VB"></a>以是义故名阿罗汉。<a id="a-VC"></a>除此之外。<a id="a-VD"></a>更无一法名阿罗汉。<a id="a-VE"></a>若阿下反释云。<a id="a-VF"></a>若或作念言。<a id="a-VG"></a>我得阿罗汉果。<a id="a-VH"></a>便着我人等相。<a id="a-VI"></a>则与凡夫何所异哉。<a id="a-VJ"></a>由此验知。<a id="a-VK"></a>的无是念引己证令信者。<a id="a-VL"></a>以己方人也。<a id="a-VM"></a>亦令众生皆亡是念。<a id="a-VN"></a>入于圣道故。<a id="a-VO"></a>先印经意云。<a id="a-VP"></a>佛于往日。<a id="a-VQ"></a>曾说于我得是三昧人中第一。<a id="a-VR"></a>不恼等者。<a id="a-VS"></a>若人嫌立则复为坐。<a id="a-VT"></a>乃至不向贫家乞食。<a id="a-VU"></a>皆为不恼他也。<a id="a-VV"></a>能令下释。<a id="a-VW"></a>既不恼之烦恼何起。<a id="a-VX"></a>第一等者。<a id="a-VY"></a>谓十大弟子各有一能。<a id="a-VZ"></a>皆称第一即迦葉头陀。<a id="a-Va"></a>阿难多闻。<a id="a-Vb"></a>舍利弗智慧。<a id="a-Vc"></a>目连神通。<a id="a-Vd"></a>罗睺罗密行。<a id="a-Ve"></a>阿那律天眼。<a id="a-Vf"></a>富楼那说法。<a id="a-Vg"></a>迦旃延论义。<a id="a-Vh"></a>优波离持律。<a id="a-Vi"></a>须菩提解空。<a id="a-Vj"></a>今言无诤者。<a id="a-Vk"></a>只由解空得无诤故。<a id="a-Vl"></a>亦如夫子十哲。<a id="a-Vm"></a>各有能事。<a id="a-Vn"></a>谓德行颜渊闵子骞冉伯牛仲弓。<a id="a-Vo"></a>言语宰我子贡。<a id="a-Vp"></a>政事冉有季路。<a id="a-Vq"></a>文学子游子夏。<a id="a-Vr"></a>离欲等者。<a id="a-Vs"></a>谓贪使烦恼通于三界。<a id="a-Vt"></a>断尽此贪方真离欲也。<a id="a-Vu"></a>问若然者。<a id="a-Vv"></a>则但是罗汉皆断三界烦恼。<a id="a-Vw"></a>云何善现称第一耶。<a id="a-Vx"></a>答所言第一者。<a id="a-Vy"></a>盖约无诤不约离欲也。<a id="a-Vz"></a>故经云。<a id="a-W0"></a>我得无诤三昧。<a id="a-W1"></a>人中最为第一。<a id="a-W2"></a>又魏经云。<a id="a-W3"></a>我若作念。<a id="a-W4"></a>世尊则不记我无诤行第一。<a id="a-W5"></a>意者。<a id="a-W6"></a>以空生独得无诤三昧故。<a id="a-W7"></a>于诸离欲罗汉之中。<a id="a-W8"></a>称为第一也。<a id="a-W9"></a>不取经云。<a id="a-WA"></a>佛虽赞我我于此时辄无是念。<a id="a-WB"></a>佛意经云。<a id="a-WC"></a>若我当此之时作如是念。<a id="a-WD"></a>我得阿罗汉果。<a id="a-WE"></a>佛则不说我为乐寂静者。<a id="a-WF"></a>只缘不作是念故佛赞之。<a id="a-WG"></a>无所行者。<a id="a-WH"></a>即不作念也。<a id="a-WI"></a>故经中反说。<a id="a-WJ"></a>即言若作是念。<a id="a-WK"></a>顺释即言实无所行。<a id="a-WL"></a>离烦恼障者。<a id="a-WM"></a>谓贪等十使粗细尽除。<a id="a-WN"></a>离三昧障者。<a id="a-WO"></a>三昧是定障即是惑。<a id="a-WP"></a>三昧之障依主释也。<a id="a-WQ"></a>不同烦恼即障持业释故。<a id="a-WR"></a>然此二障离。<a id="a-WS"></a>各有由离烦恼障得罗汉故。<a id="a-WT"></a>离三昧障得无诤故。<a id="a-WU"></a>寂静者。<a id="a-WV"></a>寂静即是无诤定意言。<a id="a-WW"></a>须菩提是乐寂静之者。<a id="a-WX"></a>第五疏初标章。<a id="a-WY"></a>释迦下先述疑意　即释迦因中为善慧仙人。<a id="a-WZ"></a>蒙然灯如来授记云。<a id="a-Wa"></a>汝于来世当得作佛。<a id="a-Wb"></a>号释迦牟尼。<a id="a-Wc"></a>由此增进入第八地。<a id="a-Wd"></a>故云受法。<a id="a-We"></a>广有因缘如第十二中说。<a id="a-Wf"></a>云何下指疑起处。<a id="a-Wg"></a>便结成疑。<a id="a-Wh"></a>此亦从前第三中来。<a id="a-Wi"></a>以彼文云如来所说法。<a id="a-Wj"></a>皆不可取不可说故。<a id="a-Wk"></a>经问意云。<a id="a-Wl"></a>于汝意中如何。<a id="a-Wm"></a>谓我昔于燃灯佛所。<a id="a-Wn"></a>于授记言说之中。<a id="a-Wo"></a>有法为所得为无所得。<a id="a-Wp"></a>答意云。<a id="a-Wq"></a>如来昔在然灯佛所。<a id="a-Wr"></a>于授记言说之中。<a id="a-Ws"></a>实无法为所得。<a id="a-Wt"></a>说是语言等者。<a id="a-Wu"></a>以是语言故无所得。<a id="a-Wv"></a>语言非实者。<a id="a-Ww"></a>谓语言从缘缘无自性。<a id="a-Wx"></a>举体全空空故无得。<a id="a-Wy"></a>也斯则闻而无闻说而无说。<a id="a-Wz"></a>智证法者。<a id="a-X0"></a>释得记之由也。<a id="a-X1"></a>意明。<a id="a-X2"></a>但以自无分别智证自无差别理。<a id="a-X3"></a>智与理冥境与神会。<a id="a-X4"></a>岂有所说所得耶。<a id="a-X5"></a>论云下引证上义。<a id="a-X6"></a>证法离言说相故不可说证法离心缘相故不可取也。</p>
 </body>
</html>