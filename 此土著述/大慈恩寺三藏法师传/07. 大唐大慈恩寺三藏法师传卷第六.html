<!doctype html>
<html id="z3IBWgZ1QI" data-ver="902">
 <head>
  <meta charset="utf-8">
  <meta author="慧立">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大唐大慈恩寺三藏法师传卷第六</h1>
  <p id="a2">起十九年春正月入西京终二十二年夏六月谢御制经序并答。</p>
  <p id="a3">贞观十九年春正月景子。<a id="a-4"></a>京城留守左仆射梁国公房玄龄等。<a id="a-5"></a>承法师赍经像至。<a id="a-6"></a>乃遣右武侯大将军侯莫陈寔雍州司马李叔慎长安县令李乾祐等奉迎。<a id="a-7"></a>自漕而入舍于都亭驿。<a id="a-8"></a>其从若云。<a id="a-9"></a>是日有司颁诸寺具帐舆花幡等拟送经像于弘福寺。<a id="a-A"></a>人皆欣踊各竞庄严。<a id="a-B"></a>翌日大会于朱雀街之南。<a id="a-C"></a>凡数百件部伍陈列。<a id="a-D"></a>即以安置法师于西域所得如来肉舍利一百五十粒。<a id="a-E"></a>摩揭陀国前正觉山龙窟留影金佛像一躯。<a id="a-F"></a>通光座高三尺三寸。<a id="a-G"></a>拟婆罗痆斯国鹿野苑初转法轮像。<a id="a-H"></a>刻檀佛像一躯。<a id="a-I"></a>通光座高三尺五寸。<a id="a-J"></a>拟憍赏弥国出爱王思慕如来刻檀写真像。<a id="a-K"></a>刻檀佛像一躯。<a id="a-L"></a>通光座高二尺九寸。<a id="a-M"></a>拟劫比他国如来自天宫下降宝阶像银佛像一躯。<a id="a-N"></a>通光座高四尺。<a id="a-O"></a>拟摩揭陀国鹫峰山说法花等经像金佛像一躯。<a id="a-P"></a>通光座高三尺五寸。<a id="a-Q"></a>拟那揭罗曷国伏毒龙所留影像刻檀佛像一躯。<a id="a-R"></a>通光座高尺有五寸。<a id="a-S"></a>拟吠舍厘国巡城行化刻檀像等。<a id="a-T"></a>又安置法师于西域所得大乘经二百二十四部。<a id="a-U"></a>大乘论一百九十二部。<a id="a-V"></a>上座部经律论一十五部。<a id="a-W"></a>大众部经律论一十五部。<a id="a-X"></a>三弥底部经律论一十五部。<a id="a-Y"></a>弥沙塞部经律论二十二部。<a id="a-Z"></a>迦葉臂耶部经律论一十七部。<a id="a-a"></a>法密部经律论四十二部。<a id="a-b"></a>说一切有部经律论六十七部。<a id="a-c"></a>因论三十六部。<a id="a-d"></a>声论一十三部。<a id="a-e"></a>凡五百二十夹。<a id="a-f"></a>六百五十七部。<a id="a-g"></a>以二十匹马负而至。<a id="a-h"></a>其日所司普班诸寺。<a id="a-i"></a>但有宝帐幢幡供养之具。<a id="a-j"></a>限明二十八日旦并集朱雀街。<a id="a-k"></a>拟迎新至经像于弘福寺。<a id="a-l"></a>于是人增勇锐各竞庄严穷诸丽好。<a id="a-m"></a>幢帐幡盖宝案宝舆。<a id="a-n"></a>寺别将出分布讫。<a id="a-o"></a>僧尼等整服随之。<a id="a-p"></a>雅梵居前薰炉列后。<a id="a-q"></a>至是并陈于街内。<a id="a-r"></a>凡数百事。<a id="a-s"></a>布经像而行。<a id="a-t"></a>珠佩动音金花散彩。<a id="a-u"></a>预送之俦莫不歌咏希有。<a id="a-v"></a>忘尘遣累叹其希遇。<a id="a-w"></a>始自朱雀街内终届弘福寺门。<a id="a-x"></a>数十里间。<a id="a-y"></a>都人仕子内外官僚。<a id="a-z"></a>列道两傍瞻仰而立。<a id="a-10"></a>人物阗[門@壹]。<a id="a-11"></a>所司恐相腾践。<a id="a-12"></a>各令当处烧香散花无得移动。<a id="a-13"></a>而烟云赞响处处连合。<a id="a-14"></a>昔如来创降迦毗。<a id="a-15"></a>弥勒初升睹史。<a id="a-16"></a>龙神供养天众围绕虽不及彼时亦遗法之盛也。<a id="a-17"></a>其日众人同见天有五色绮云。<a id="a-18"></a>现于日北。<a id="a-19"></a>宛转当经像之上。<a id="a-1A"></a>纷纷郁郁周圆数里。<a id="a-1B"></a>若迎若送至寺而微。</p>
  <p id="a1C">释彦悰笺述曰。<a id="a-1D"></a>余考寻图史。<a id="a-1E"></a>此盖谓天之喜气。<a id="a-1F"></a>识者嘉焉。<a id="a-1G"></a>昔如来创降迦维。<a id="a-1H"></a>慈氏将升睹史。<a id="a-1I"></a>龙神供养天众奉迎。<a id="a-1J"></a>虽不及往时。<a id="a-1K"></a>而遗法东流未有若兹之盛也。<a id="a-1L"></a>壬辰法师谒　文武圣皇帝于洛阳宫。<a id="a-1M"></a>二月己亥见于仪鸾殿。<a id="a-1N"></a>帝迎慰甚厚。<a id="a-1O"></a>既而坐讫。<a id="a-1P"></a>　帝曰。<a id="a-1Q"></a>师去何不相报。<a id="a-1R"></a>法师谢曰。<a id="a-1S"></a>玄奘当去之时以再三表奏。<a id="a-1T"></a>但诚愿微浅不蒙允许。<a id="a-1U"></a>无任慕道之至乃辄私行。<a id="a-1V"></a>专擅之罪唯深惭惧。<a id="a-1W"></a>　帝曰。<a id="a-1X"></a>师出家与俗殊隔。<a id="a-1Y"></a>然能委命求法惠利苍生。</p>
  <p id="a1Z">朕甚嘉焉。<a id="a-1a"></a>亦不烦为愧。<a id="a-1b"></a>但念彼山川阻远方俗异心。<a id="a-1c"></a>怪师能达也。<a id="a-1d"></a>法师对曰。<a id="a-1e"></a>玄奘闻。<a id="a-1f"></a>乘疾风者造天池而非远。<a id="a-1g"></a>御龙舟者涉江波而不难。<a id="a-1h"></a>自。</p>
  <p id="a1i">陛下掘乾符清四海。<a id="a-1j"></a>德笼九域仁被八区。<a id="a-1k"></a>淳风扇炎景之南。<a id="a-1l"></a>　圣威振葱山之外。<a id="a-1m"></a>所以戎夷君长。<a id="a-1n"></a>每见云翔之鸟自东来者。<a id="a-1o"></a>犹疑发于上国。<a id="a-1p"></a>敛躬而敬之。<a id="a-1q"></a>况玄奘圆首方足。<a id="a-1r"></a>亲承育化者也。<a id="a-1s"></a>既赖　天威故得往还无难。</p>
  <p id="a1t">帝曰。<a id="a-1u"></a>此自是师长者之言　朕何敢当也。<a id="a-1v"></a>因广问彼事。<a id="a-1w"></a>自雪岭已西印度之境。<a id="a-1x"></a>玉烛和气物产风俗。<a id="a-1y"></a>八王故迹四佛遗踪。<a id="a-1z"></a>并博望之所不传。<a id="a-20"></a>班马无得而载。<a id="a-21"></a>法师既亲游其地观觌疆邑。<a id="a-22"></a>耳闻目览记忆无遗。<a id="a-23"></a>随问詶对皆有条理。<a id="a-24"></a>　帝大悦。<a id="a-25"></a>谓侍臣曰。<a id="a-26"></a>昔符坚称释道安为神器。<a id="a-27"></a>举朝尊之。<a id="a-28"></a>　朕今观法师词论典雅风节贞峻。<a id="a-29"></a>非唯不愧古人。<a id="a-2A"></a>亦乃出之更远。<a id="a-2B"></a>时赵国公长孙无忌对曰。<a id="a-2C"></a>诚如　圣旨。<a id="a-2D"></a>臣尝读晋国春秋。<a id="a-2E"></a>见叙安事实是高行博物之僧。<a id="a-2F"></a>但彼时佛法来近经论未多。<a id="a-2G"></a>虽有钻研盖其条叶。<a id="a-2H"></a>非如法师躬窥净域。<a id="a-2I"></a>讨众妙之源。<a id="a-2J"></a>究泥洹之迹者矣。<a id="a-2K"></a>帝曰。<a id="a-2L"></a>公言是也。<a id="a-2M"></a>帝又谓法师曰。<a id="a-2N"></a>佛国遐远灵迹法教。<a id="a-2O"></a>前史不能委详。<a id="a-2P"></a>师既亲睹。<a id="a-2Q"></a>宜修一传以示未闻。<a id="a-2R"></a>帝又察法师堪公辅之寄。<a id="a-2S"></a>因劝归俗助秉俗务。<a id="a-2T"></a>法师谢曰。<a id="a-2U"></a>玄奘少践缁门。<a id="a-2V"></a>伏膺佛道。<a id="a-2W"></a>玄宗是习。<a id="a-2X"></a>孔教未闻。<a id="a-2Y"></a>今遣从俗。<a id="a-2Z"></a>无异乘流之舟使弃水而就陆不唯无功亦徒令腐败也。<a id="a-2a"></a>愿得毕身行道以报国恩。<a id="a-2b"></a>即玄奘之幸甚。<a id="a-2c"></a>如是固辞乃止。<a id="a-2d"></a>时　帝将问罪辽滨。<a id="a-2e"></a>天下之兵已会于洛。<a id="a-2f"></a>军事忙迫。<a id="a-2g"></a>闻法师至。<a id="a-2h"></a>令引入朝期暂相见。<a id="a-2i"></a>而清言既交遂不知日昃。<a id="a-2j"></a>赵国公长孙无忌奏称。<a id="a-2k"></a>法师停在鸿胪日暮恐不及　帝曰。<a id="a-2l"></a>匆匆言犹未尽意。<a id="a-2m"></a>欲共师东行省方观俗。<a id="a-2n"></a>指麾之外别更谈叙。<a id="a-2o"></a>师意如何。<a id="a-2p"></a>法师谢称。<a id="a-2q"></a>玄奘远来兼有疾疹。<a id="a-2r"></a>恐不堪陪驾。<a id="a-2s"></a>　帝曰。<a id="a-2t"></a>师尚能孤游绝域。<a id="a-2u"></a>今此行盖同跬步。<a id="a-2v"></a>安足辞焉。<a id="a-2w"></a>法师对曰。<a id="a-2x"></a>　陛下东征六军奉卫。<a id="a-2y"></a>罚乱国诛贼臣。<a id="a-2z"></a>必有牧野之功昆阳之捷。<a id="a-30"></a>玄奘自度。<a id="a-31"></a>终无裨助行阵之效。<a id="a-32"></a>虚负途路费损之惭。<a id="a-33"></a>加以兵戎战斗律制不得观看。<a id="a-34"></a>既佛有此言。<a id="a-35"></a>不敢不奉。<a id="a-36"></a>伏愿天慈哀矜。<a id="a-37"></a>即玄奘幸甚。<a id="a-38"></a>　帝信纳而止。<a id="a-39"></a>法师又奏云。<a id="a-3A"></a>玄奘从西域所得梵本六百余部。<a id="a-3B"></a>一言未译。<a id="a-3C"></a>今知此嵩岳之南少室山北有少林寺。<a id="a-3D"></a>远离壥落泉石清闲。<a id="a-3E"></a>是后魏孝文皇帝所造。<a id="a-3F"></a>即菩提留支三藏翻译经处。<a id="a-3G"></a>玄奘望为国就彼翻译。<a id="a-3H"></a>伏听　敕旨。<a id="a-3I"></a>帝曰。<a id="a-3J"></a>不须在山。<a id="a-3K"></a>师西方去后。<a id="a-3L"></a>朕奉为　穆太后于西京造弘福寺。<a id="a-3M"></a>寺有禅院甚虚静。<a id="a-3N"></a>法师可就翻译。<a id="a-3O"></a>法师又奏曰。<a id="a-3P"></a>百姓无知见玄奘从西方来。<a id="a-3Q"></a>妄相观看遂成阛阓。<a id="a-3R"></a>非直违触宪网亦为妨废法事。<a id="a-3S"></a>望得守门以防诸过。<a id="a-3T"></a>帝大悦曰。<a id="a-3U"></a>师此意可谓保身之言也。<a id="a-3V"></a>当为处分。<a id="a-3W"></a>师可三五日停憩还京就弘福安置。<a id="a-3X"></a>诸有所须一共玄龄平章。<a id="a-3Y"></a>自是辞还矣。<a id="a-3Z"></a>三月己巳法师自洛阳还至长安。<a id="a-3a"></a>即居弘福寺将事翻译。<a id="a-3b"></a>乃条疏所须证义缀文笔受书手等数。<a id="a-3c"></a>以申留守司空梁国公玄龄。<a id="a-3d"></a>玄龄遣所司具状发使定州启　奏。<a id="a-3e"></a>令旨依所须供给务使周备。<a id="a-3f"></a>夏六月戊戌证义大德。<a id="a-3g"></a>谙解大小乘经论为时辈所推者一十二人至。<a id="a-3h"></a>即京弘福寺沙门灵润。<a id="a-3i"></a>沙门文备。<a id="a-3j"></a>罗汉寺沙门慧贵。<a id="a-3k"></a>实际寺沙门明琰。<a id="a-3l"></a>宝昌寺沙门法祥。<a id="a-3m"></a>静法寺沙门普贤。<a id="a-3n"></a>法海寺沙门神昉。<a id="a-3o"></a>廓州法讲寺沙门道深。<a id="a-3p"></a>汴州演觉寺沙门玄忠。<a id="a-3q"></a>蒱州普救寺沙门神泰。<a id="a-3r"></a>绵州振向寺沙门敬明。<a id="a-3s"></a>益州多宝寺沙门道因等。<a id="a-3t"></a>又有缀文大德九人至。<a id="a-3u"></a>即京师普光寺沙门栖玄。<a id="a-3v"></a>弘福寺沙门明[泳-永+(虍-七+(一/八/八/目))]。<a id="a-3w"></a>会昌寺沙门辩机。<a id="a-3x"></a>终南山丰德寺沙门道宣。<a id="a-3y"></a>简州福聚寺沙门静迈。<a id="a-3z"></a>蒲州普救寺沙门行友。<a id="a-40"></a>栖岩寺沙门道卓。<a id="a-41"></a>豳州昭仁寺沙门慧立。<a id="a-42"></a>洛州天宫寺沙门玄则等。<a id="a-43"></a>又有字学大德一人至。<a id="a-44"></a>即京大总持寺沙门玄应。<a id="a-45"></a>又有证梵语梵文大德一人至。<a id="a-46"></a>即京大兴善寺沙门玄暮。<a id="a-47"></a>目余笔受书手所司供料等并至。<a id="a-48"></a>丁卯法师方操贝叶开演梵文。<a id="a-49"></a>创译菩萨藏经佛地经六门陀罗尼经显扬圣教论等四部。<a id="a-4A"></a>其翻六门经当日了。<a id="a-4B"></a>佛地经至辛巳了。<a id="a-4C"></a>菩萨藏经显扬论等岁暮方讫。<a id="a-4D"></a>二十年春正月甲子。<a id="a-4E"></a>又译大乘阿毗达磨杂集论。<a id="a-4F"></a>至二月讫。<a id="a-4G"></a>又译瑜伽师地论。<a id="a-4H"></a>秋七月辛卯法师进新译经论现了者。<a id="a-4I"></a>表曰。<a id="a-4J"></a>沙门玄奘言。<a id="a-4K"></a>窃闻。<a id="a-4L"></a>八正之旨。<a id="a-4M"></a>实出苦海之津梁。<a id="a-4N"></a>一乘之宗。<a id="a-4O"></a>诚升涅槃之梯蹬。<a id="a-4P"></a>但以物机未熟。<a id="a-4Q"></a>致蕴葱山之西。<a id="a-4R"></a>经胥庭而莫闻。<a id="a-4S"></a>历周秦而靡至。<a id="a-4T"></a>暨乎摩腾入洛方被三川。<a id="a-4U"></a>僧会游吴始沾荆楚。<a id="a-4V"></a>从是已来遂得人修解脱之因。<a id="a-4W"></a>家树菩提之业。<a id="a-4X"></a>固知传法之益其利博哉。<a id="a-4Y"></a>次复严显求经。<a id="a-4Z"></a>澄什继译。<a id="a-4a"></a>虽则玄风日扇而并处伪朝。<a id="a-4b"></a>唯玄奘轻生独逢。</p>
  <p id="a4c">明圣。<a id="a-4d"></a>所将经论咸得奏闻。<a id="a-4e"></a>蒙陛下崇重圣言赐使翻译。<a id="a-4f"></a>比与义学诸僧等。<a id="a-4g"></a>专精夙夜不堕寸阴。<a id="a-4h"></a>虽握管淹时未遂终讫。<a id="a-4i"></a>已绝笔者见得五部五十八卷。<a id="a-4j"></a>名曰大菩萨藏经二十卷。<a id="a-4k"></a>佛地经一卷。<a id="a-4l"></a>六门陀罗尼经一卷。<a id="a-4m"></a>显扬圣教论二十卷。<a id="a-4n"></a>大乘阿毗达磨杂集论一十六卷勒成八袟。<a id="a-4o"></a>缮写如别。<a id="a-4p"></a>谨诣阙奉进。<a id="a-4q"></a>玄奘又窃见弘福寺尊像初成。<a id="a-4r"></a>陛下亲降銮舆开青莲之目。<a id="a-4s"></a>今经论初译为圣代新文。<a id="a-4t"></a>敢缘前义亦望曲垂　神翰。<a id="a-4u"></a>题制一序赞扬宗极。<a id="a-4v"></a>冀冲言奥旨。<a id="a-4w"></a>与日月齐明。<a id="a-4x"></a>玉字银钩。<a id="a-4y"></a>将乾坤等固。<a id="a-4z"></a>使百代之下。<a id="a-50"></a>诵咏不穷。<a id="a-51"></a>千载之外。<a id="a-52"></a>瞻仰为绝。<a id="a-53"></a>前又洛阳奉见日。<a id="a-54"></a>敕令法师修西域记。<a id="a-55"></a>至是而成。<a id="a-56"></a>乙未又表进曰。<a id="a-57"></a>沙门玄奘言。<a id="a-58"></a>窃寻蟠木幽陵。<a id="a-59"></a>云官记轩皇之壤。<a id="a-5A"></a>流沙沧海。<a id="a-5B"></a>夏载着伊尧之域。<a id="a-5C"></a>西母白环。<a id="a-5D"></a>荐垂衣之主。<a id="a-5E"></a>东夷楛矢。<a id="a-5F"></a>奉刑措之君。<a id="a-5G"></a>固以飞英曩代式徽前典。<a id="a-5H"></a>伏惟　陛下握纪乘时提衡制范刳舟弦木。<a id="a-5I"></a>威天下而济群生。<a id="a-5J"></a>鳖足芦灰堙方舆而补圆盖。<a id="a-5K"></a>耀武经于七德。<a id="a-5L"></a>阐文教于十伦。<a id="a-5M"></a>泽遍泉源化沾萧苇。<a id="a-5N"></a>房芝发秀浪井开花。<a id="a-5O"></a>乐囿驯班巢阿响律。<a id="a-5P"></a>浮紫膏于贝阙。<a id="a-5Q"></a>霏白云于玉捡。<a id="a-5R"></a>遂苑弱木而池蒙氾圃炎火而照积冰梯赤阪而承朔。<a id="a-5S"></a>泛沧津而委[書-曰+貝]。<a id="a-5T"></a>史旷前良事绝故府。<a id="a-5U"></a>岂如汉开张棭近接金城。<a id="a-5V"></a>秦戍桂林才通珠浦而已。<a id="a-5W"></a>玄奘幸属天地贞观华夷静谧。<a id="a-5X"></a>冥心梵境敢符好事。<a id="a-5Y"></a>命均朝露力譬秋螽。<a id="a-5Z"></a>徒以凭假　皇灵飘身进影。<a id="a-5a"></a>展转膜拜之乡。<a id="a-5b"></a>流离重驿之外。<a id="a-5c"></a>条支巨[穀-禾+卵]方验前闻。<a id="a-5d"></a>罽宾孤鸾还稽曩实。<a id="a-5e"></a>时移岁积人愿天从。<a id="a-5f"></a>遂得下雪岫而泛提河。<a id="a-5g"></a>窥鹤林而观鹫岭。<a id="a-5h"></a>祇园之路仿像犹存。<a id="a-5i"></a>王城之基坡陀尚在。<a id="a-5j"></a>寻求历览时序推迁。<a id="a-5k"></a>言返帝京淹逾一纪。<a id="a-5l"></a>所闻所履百有二十八国。<a id="a-5m"></a>窃以章彦之所践藉。<a id="a-5n"></a>空陈广袤。<a id="a-5o"></a>夸父之所凌厉。<a id="a-5p"></a>无述土风。<a id="a-5q"></a>班超侯而未远。<a id="a-5r"></a>张骞望而非博。<a id="a-5s"></a>今所记述有异前闻。<a id="a-5t"></a>虽未极大千之疆。<a id="a-5u"></a>颇穷葱外之境。<a id="a-5v"></a>皆存实录匪敢雕华。<a id="a-5w"></a>谨具编裁。<a id="a-5x"></a>称为大唐西域记。<a id="a-5y"></a>凡一十二卷。<a id="a-5z"></a>缮写如别。<a id="a-60"></a>望班之右笔饰以左言。<a id="a-61"></a>掩博物于晋臣。<a id="a-62"></a>广九丘于皇代。<a id="a-63"></a>但玄奘资识浅短遗漏寔多。<a id="a-64"></a>兼拙于笔语。<a id="a-65"></a>恐无足观览。<a id="a-66"></a>丙申神笔自答书曰。<a id="a-67"></a>省书具悉来意。<a id="a-68"></a>法师夙摽高行早出尘表。<a id="a-69"></a>泛宝舟而登彼岸。<a id="a-6A"></a>搜妙道而辟法门。<a id="a-6B"></a>弘阐大猷荡涤众罪。<a id="a-6C"></a>是故慈云欲卷舒之荫四空。<a id="a-6D"></a>慧日将昏朗之照八极。<a id="a-6E"></a>舒朗之者其唯法师乎。<a id="a-6F"></a>朕学浅心拙。<a id="a-6G"></a>在物犹迷。<a id="a-6H"></a>况佛教幽微。<a id="a-6I"></a>岂能仰测。<a id="a-6J"></a>请为经题非己所闻。<a id="a-6K"></a>又云。<a id="a-6L"></a>其新撰西域记者当自披览。</p>
  <p id="a6M">敕奘尚丁酉法师重表曰。<a id="a-6N"></a>沙门玄奘言。<a id="a-6O"></a>伏奉墨　敕猥垂奖喻。<a id="a-6P"></a>只奉　纶言精守振越。<a id="a-6Q"></a>玄奘业行空疏谬参缁侣。<a id="a-6R"></a>幸属九瀛有截四表无虞凭　皇灵以远征。<a id="a-6S"></a>恃　国威而访道。<a id="a-6T"></a>穷遐冒险虽励愚诚。<a id="a-6U"></a>纂异怀荒寔资　朝化。<a id="a-6V"></a>所获经论蒙遣翻译。<a id="a-6W"></a>见成卷轴未有诠序。<a id="a-6X"></a>伏惟　陛下睿思云敷天花景烂。<a id="a-6Y"></a>理包系象调逸成英。<a id="a-6Z"></a>跨千古以飞声。<a id="a-6a"></a>掩百王而腾实。<a id="a-6b"></a>窃以神力无方。<a id="a-6c"></a>非神思不足铨其理。<a id="a-6d"></a>圣教玄远。<a id="a-6e"></a>非圣藻何以序其源。<a id="a-6f"></a>故乃冒犯威严敢希题目。<a id="a-6g"></a>宸眷冲邈不垂矜许。<a id="a-6h"></a>抚躬累息相顾失图。<a id="a-6i"></a>玄奘闻。<a id="a-6j"></a>日月丽天。<a id="a-6k"></a>既分晖于户牖。<a id="a-6l"></a>江河纪地。<a id="a-6m"></a>亦流润于岩崖。<a id="a-6n"></a>云和广乐。<a id="a-6o"></a>不秘响于聋昧。<a id="a-6p"></a>金壁奇珍。<a id="a-6q"></a>岂韬彩于愚瞽。<a id="a-6r"></a>敢缘斯理重以千祈。<a id="a-6s"></a>伏乞雷雨曲垂　天文俯照。<a id="a-6t"></a>配两仪而同久。<a id="a-6u"></a>与二曜而俱悬。<a id="a-6v"></a>然则鹫岭微言。<a id="a-6w"></a>假神笔而弘远。<a id="a-6x"></a>鸡园奥典。<a id="a-6y"></a>托英词而宣畅。<a id="a-6z"></a>岂止区区梵众独荷恩荣。<a id="a-70"></a>蠢蠢迷生方超尘累而已。<a id="a-71"></a>自此方许。<a id="a-72"></a>二十二年春驾幸玉华宫。<a id="a-73"></a>夏五月甲午翻瑜伽师地论讫。<a id="a-74"></a>凡一百卷。<a id="a-75"></a>六月庚辰　敕追法师赴宫。<a id="a-76"></a>比发在途屡有使至。<a id="a-77"></a>令缓进无得劳损。<a id="a-78"></a>既至见于玉华殿甚欢。<a id="a-79"></a>　帝曰。<a id="a-7A"></a>朕在京苦暑故就此山宫。<a id="a-7B"></a>泉石既凉气力稍好。<a id="a-7C"></a>能省览机务然忆法师。<a id="a-7D"></a>故遣相屈涉途当大劳也。<a id="a-7E"></a>法师谢曰。<a id="a-7F"></a>四海黎庶。<a id="a-7G"></a>依　陛下而生。<a id="a-7H"></a>圣躬不安。<a id="a-7I"></a>则率土惶[怐-口+、<a id="a-7J"></a>]。<a id="a-7K"></a>伏闻　銮舆至此御膳休宜。<a id="a-7L"></a>凡预含灵孰不蹈舞。<a id="a-7M"></a>愿　陛下永保崇高与天无极。<a id="a-7N"></a>玄奘庸薄猥蒙齿召。<a id="a-7O"></a>衔荷不觉为劳。<a id="a-7P"></a>　帝以法师学业该赡仪韵淹深。<a id="a-7Q"></a>每思逼劝归俗。<a id="a-7R"></a>致之左右共谋朝政。<a id="a-7S"></a>往于洛阳宫奉见之际以亲论之。<a id="a-7T"></a>至是又言曰。<a id="a-7U"></a>昔尧舜禹汤之君。<a id="a-7V"></a>隆周炎汉之主。<a id="a-7W"></a>莫不以为六合务广万机事殷。<a id="a-7X"></a>两目不能遍鉴。<a id="a-7Y"></a>一心难为独察。<a id="a-7Z"></a>是以周凭十乱舜托五臣。<a id="a-7a"></a>翼亮朝猷弼谐邦国。<a id="a-7b"></a>彼明王圣主犹仗群贤。<a id="a-7c"></a>况朕寡闇而不寄众悊者也。<a id="a-7d"></a>意欲法师脱须菩提之染服。<a id="a-7e"></a>挂维摩诘之素衣。<a id="a-7f"></a>升铉路以陈谟。<a id="a-7g"></a>坐槐庭而论道。<a id="a-7h"></a>于意何如　法师对曰　陛下言。<a id="a-7i"></a>六合务广。<a id="a-7j"></a>三五之君不能独守。<a id="a-7k"></a>寄诸贤哲共而成之。<a id="a-7l"></a>仲尼亦云。<a id="a-7m"></a>君失臣得。<a id="a-7n"></a>故君为元首臣为股肱。<a id="a-7o"></a>玄奘谓。<a id="a-7p"></a>此言将诫中庸非为上智。<a id="a-7q"></a>若使有臣皆得桀纣岂无臣耶。<a id="a-7r"></a>以此而推不必由也。<a id="a-7s"></a>仰惟　陛下上智之君一人纪纲万事自得其绪。<a id="a-7t"></a>况抚运以来。<a id="a-7u"></a>天地休平。<a id="a-7v"></a>中外宁晏。<a id="a-7w"></a>皆是　陛下不荒不淫。<a id="a-7x"></a>不丽不侈。<a id="a-7y"></a>兢兢业业。<a id="a-7z"></a>虽休勿休。<a id="a-80"></a>居安思危。<a id="a-81"></a>为善承天之所致也。<a id="a-82"></a>余何预哉。<a id="a-83"></a>请辨二三以明其事　陛下经纬八宏之略。<a id="a-84"></a>驱驾英豪之才。<a id="a-85"></a>克定祸乱之功。<a id="a-86"></a>崇阐雍熙之业。<a id="a-87"></a>聪明文思之德。<a id="a-88"></a>体元合极之姿。<a id="a-89"></a>皆天之所授。<a id="a-8A"></a>无假于人。<a id="a-8B"></a>其义一也。<a id="a-8C"></a>敦本弃末。<a id="a-8D"></a>尚仁尚礼。<a id="a-8E"></a>移浇风于季俗。<a id="a-8F"></a>反淳政于上皇。<a id="a-8G"></a>赋遵薄制刑用轻典。<a id="a-8H"></a>九州四海禀识怀生。<a id="a-8I"></a>俱沐。</p>
  <p id="a8J">恩波咸遂安乐。<a id="a-8K"></a>此又　圣心至化无假于人。<a id="a-8L"></a>其义二也。<a id="a-8M"></a>至道旁通深仁远洽。<a id="a-8N"></a>东逾日域西迈昆丘。<a id="a-8O"></a>南尽炎洲北穷玄塞。<a id="a-8P"></a>雕蹄鼻饮之俗。<a id="a-8Q"></a>卉服左衽之人。<a id="a-8R"></a>莫不候雨瞻风稽颡屈膝。<a id="a-8S"></a>献珍贡宝充委夷邸。<a id="a-8T"></a>此又天威所感无假于人其义三也。<a id="a-8U"></a>猃狁为患其来自久。<a id="a-8V"></a>五帝所不臣。<a id="a-8W"></a>三王不能制。<a id="a-8X"></a>遂使河洛为被发之野。<a id="a-8Y"></a>酆鄗为鸣镝之场。<a id="a-8Z"></a>中国陵迟凶奴得志。<a id="a-8a"></a>殷周已来不能攘弭。<a id="a-8b"></a>至汉武穷兵卫霍尽力。<a id="a-8c"></a>虽收枝叶根本犹存。<a id="a-8d"></a>自后以来不闻良策。<a id="a-8e"></a>及陛下御图一征斯殄。<a id="a-8f"></a>倾巢倒穴无复孑遗。<a id="a-8g"></a>浣海燕然之域。<a id="a-8h"></a>并入堤封单于弓骑之人。<a id="a-8i"></a>俱充臣妾。<a id="a-8j"></a>若言由臣。<a id="a-8k"></a>则虞夏已来贤辅多矣。<a id="a-8l"></a>何因不获。<a id="a-8m"></a>故知有道斯得。<a id="a-8n"></a>无假于人。<a id="a-8o"></a>其义四也。<a id="a-8p"></a>高丽小蕃失礼上国。<a id="a-8q"></a>隋帝总天下之师。<a id="a-8r"></a>三自征罚。<a id="a-8s"></a>攻城无伤半揲。<a id="a-8t"></a>野掠不获一人。<a id="a-8u"></a>虚丧六军狼狈而反　陛下暂行将数万骑。<a id="a-8v"></a>摧驻跸之强阵。<a id="a-8w"></a>破辽盖之坚城。<a id="a-8x"></a>振旅凯旋。<a id="a-8y"></a>俘[酋*或]三十万众。<a id="a-8z"></a>用兵御将其道不殊。<a id="a-90"></a>隋以之亡唐以之得。<a id="a-91"></a>故知由主无假于人。<a id="a-92"></a>其义五也。<a id="a-93"></a>又如天地交泰日月光华。<a id="a-94"></a>和气氤氲庆云纷郁。<a id="a-95"></a>五灵见质一角呈奇。<a id="a-96"></a>白狼白狐。<a id="a-97"></a>朱鸾朱草。<a id="a-98"></a>昭彰杂沓无量亿千不能遍举。<a id="a-99"></a>皆是应德而至。<a id="a-9A"></a>无假于人。<a id="a-9B"></a>乃欲比喻前王寄功十乱。<a id="a-9C"></a>窃为　陛下不取。<a id="a-9D"></a>纵复须人今亦伊吕多矣。<a id="a-9E"></a>玄奘庸陋何足以预之。<a id="a-9F"></a>至于守戒缁门阐扬遗法。<a id="a-9G"></a>此其愿也。<a id="a-9H"></a>伏乞天慈终而不夺　帝甚悦。<a id="a-9I"></a>谓法师曰。<a id="a-9J"></a>师向所陈并上玄垂祐及宗庙之灵卿士之力。<a id="a-9K"></a>朕安能致也。<a id="a-9L"></a>既欲敷扬妙道。<a id="a-9M"></a>亦不违高志可努力。<a id="a-9N"></a>今日已后亦当助师弘道。<a id="a-9O"></a>释彦悰笺曰。<a id="a-9P"></a>法师才兼内外。<a id="a-9Q"></a>临机酬答其辩洽如是。<a id="a-9R"></a>难哉。<a id="a-9S"></a>昔道安陈谏。<a id="a-9T"></a>符坚之驾不停。<a id="a-9U"></a>恒标奋辞。<a id="a-9V"></a>姚兴之心莫止。<a id="a-9W"></a>终致败军之辱逃遁之劳。<a id="a-9X"></a>岂如法师雅论才申　皇情允塞。<a id="a-9Y"></a>清风转洁美志踰贞。<a id="a-9Z"></a>以此而言。<a id="a-9a"></a>可不烦月且而优劣见矣。<a id="a-9b"></a>时中书令褚遂良奏曰。<a id="a-9c"></a>今四海廓清九域宁晏。<a id="a-9d"></a>皆　陛下圣德实如师言。<a id="a-9e"></a>臣等备位而已。<a id="a-9f"></a>日月之下萤爝何功。<a id="a-9g"></a>帝笑曰。<a id="a-9h"></a>不如此。<a id="a-9i"></a>夫珍裘非一狐之腋。<a id="a-9j"></a>大厦必众材共成。<a id="a-9k"></a>何有君能独济。<a id="a-9l"></a>师欲自全雅操。<a id="a-9m"></a>故滥相光饰耳。</p>
  <p id="a9n">帝又问。<a id="a-9o"></a>法师。<a id="a-9p"></a>比翻何经论。<a id="a-9q"></a>答近翻瑜伽师地论讫。<a id="a-9r"></a>凡一百卷。<a id="a-9s"></a>帝曰。<a id="a-9t"></a>此论甚大。<a id="a-9u"></a>何圣所说。<a id="a-9v"></a>复明何义。<a id="a-9w"></a>答曰。<a id="a-9x"></a>论是弥勒菩萨说。<a id="a-9y"></a>明十七地义。<a id="a-9z"></a>又问。<a id="a-A0"></a>何名十七地。<a id="a-A1"></a>答谓五识相应地。<a id="a-A2"></a>意识相应地。<a id="a-A3"></a>有寻有伺地。<a id="a-A4"></a>无寻唯伺地。<a id="a-A5"></a>无寻无伺地。<a id="a-A6"></a>三摩呬多地。<a id="a-A7"></a>非三摩呬多地。<a id="a-A8"></a>有心地。<a id="a-A9"></a>无心地。<a id="a-AA"></a>闻所成地。<a id="a-AB"></a>思所成地。<a id="a-AC"></a>修所成地。<a id="a-AD"></a>声闻地。<a id="a-AE"></a>独觉地。<a id="a-AF"></a>菩萨地。<a id="a-AG"></a>有余依地。<a id="a-AH"></a>无余依地。<a id="a-AI"></a>及举纲提目陈列大义。<a id="a-AJ"></a>帝深爱焉。<a id="a-AK"></a>遣使向京取瑜伽论。<a id="a-AL"></a>论至　帝自详览。<a id="a-AM"></a>睹其词义宏远非从来所闻。<a id="a-AN"></a>叹谓侍臣曰。<a id="a-AO"></a>朕观佛经譬犹瞻天望海莫测高深。<a id="a-AP"></a>法师能于异域得是深法。<a id="a-AQ"></a>朕比以军国务殷不及委寻佛教。<a id="a-AR"></a>而今观之宗源杳旷靡知涯际。<a id="a-AS"></a>其儒道九流比之犹汀滢之池方溟渤耳。<a id="a-AT"></a>而世云三教齐致此妄谈也。<a id="a-AU"></a>因　敕所司简秘书省书手写新翻经论为九本。<a id="a-AV"></a>与雍洛并兖相荆杨凉益等九州。<a id="a-AW"></a>展转流通。<a id="a-AX"></a>使率土之人同禀未闻之义。<a id="a-AY"></a>时司徒赵公长孙无忌中书令褚遂良等。<a id="a-AZ"></a>奏曰。<a id="a-Aa"></a>臣闻。<a id="a-Ab"></a>佛教冲玄。<a id="a-Ac"></a>天人莫测。<a id="a-Ad"></a>言本则甚深。<a id="a-Ae"></a>语门则难入。<a id="a-Af"></a>伏惟　陛下至道昭明飞光昱日。<a id="a-Ag"></a>泽沾遐界化溢中区。<a id="a-Ah"></a>拥护五乘建立三宝。<a id="a-Ai"></a>故得法师。<a id="a-Aj"></a>当叔叶而秀质。<a id="a-Ak"></a>间千载而挺生。<a id="a-Al"></a>陟重阻以求经履危途而访道。<a id="a-Am"></a>见珍殊俗具获真文。<a id="a-An"></a>归国翻宣。<a id="a-Ao"></a>若庵园之始说。<a id="a-Ap"></a>精文奥义。<a id="a-Aq"></a>如金口之新开。<a id="a-Ar"></a>皆是陛下圣德所感。<a id="a-As"></a>臣等愚瞽预此见闻。<a id="a-At"></a>苦海波澜舟航有寄。<a id="a-Au"></a>又天慈广远。<a id="a-Av"></a>使布之九州。<a id="a-Aw"></a>蠢蠢黔黎俱食妙法。<a id="a-Ax"></a>臣等亿劫希逢不胜幸甚　帝曰。<a id="a-Ay"></a>此是法师大悲愿力。<a id="a-Az"></a>又公等宿福所逢。<a id="a-B0"></a>非朕独所致也　帝先许作新经序。<a id="a-B1"></a>机务繁剧未及措意。<a id="a-B2"></a>至此法师重启。<a id="a-B3"></a>方为染翰。<a id="a-B4"></a>少顷而成。<a id="a-B5"></a>名大唐三藏圣教序。<a id="a-B6"></a>凡七百八十一字。<a id="a-B7"></a>神笔自写。<a id="a-B8"></a>敕贯众经之首。<a id="a-B9"></a>帝居庆福殿。<a id="a-BA"></a>百官侍卫。<a id="a-BB"></a>命法师坐。<a id="a-BC"></a>使弘文馆学士上官仪以所制序对群寮宣读。<a id="a-BD"></a>霞焕锦舒极褒扬之致。<a id="a-BE"></a>其词曰。</p>
  <p id="aBF">盖闻二仪有像显覆载以含生。<a id="a-BG"></a>四时无形潜寒暑以化物。<a id="a-BH"></a>是以窥天鉴地。<a id="a-BI"></a>庸愚皆识其端。<a id="a-BJ"></a>明阴洞阳。<a id="a-BK"></a>贤哲罕穷其数。<a id="a-BL"></a>然而天地包乎阴阳而易识者。<a id="a-BM"></a>以其有像也。<a id="a-BN"></a>阴阳处乎天地而难穷者。<a id="a-BO"></a>以其无形也。<a id="a-BP"></a>故知象显可征。<a id="a-BQ"></a>虽愚不惑。<a id="a-BR"></a>形潜莫睹。<a id="a-BS"></a>在智犹迷。<a id="a-BT"></a>况乎佛道崇虚。<a id="a-BU"></a>乘幽控寂。<a id="a-BV"></a>弘济万品。<a id="a-BW"></a>典御十方。<a id="a-BX"></a>举威灵而无上。<a id="a-BY"></a>抑神力而无下。<a id="a-BZ"></a>大之则弥于宇宙。<a id="a-Ba"></a>细之则摄于毫厘。<a id="a-Bb"></a>无灭无生。<a id="a-Bc"></a>历千劫而不古。<a id="a-Bd"></a>若隐若显。<a id="a-Be"></a>运百福而长今。<a id="a-Bf"></a>妙道凝玄。<a id="a-Bg"></a>遵之莫知其际。<a id="a-Bh"></a>法流湛寂。<a id="a-Bi"></a>挹之莫测其源。<a id="a-Bj"></a>故知。<a id="a-Bk"></a>蠢蠢凡愚。<a id="a-Bl"></a>区区庸鄙。<a id="a-Bm"></a>投其旨趣。<a id="a-Bn"></a>能无疑惑者哉。<a id="a-Bo"></a>然则大教之兴。<a id="a-Bp"></a>基乎西土。<a id="a-Bq"></a>腾汉庭而皎梦。<a id="a-Br"></a>照东域而流慈。<a id="a-Bs"></a>昔者分形分迹之时。<a id="a-Bt"></a>言未驰而成化。<a id="a-Bu"></a>当常现常之世。<a id="a-Bv"></a>人仰德而知遵。<a id="a-Bw"></a>及乎晦影归真。<a id="a-Bx"></a>迁仪越世。<a id="a-By"></a>金容掩色。<a id="a-Bz"></a>不镜三千之光。<a id="a-C0"></a>丽像开图。<a id="a-C1"></a>空端四八之相。<a id="a-C2"></a>于是微言广被。<a id="a-C3"></a>拯含类于三途。<a id="a-C4"></a>遗训遐宣。<a id="a-C5"></a>导群生于十地。<a id="a-C6"></a>然而真教难仰。<a id="a-C7"></a>莫能一其旨归。<a id="a-C8"></a>曲学易遵。<a id="a-C9"></a>邪正于焉纷纠。<a id="a-CA"></a>所以空有之论。<a id="a-CB"></a>或习俗而是非。<a id="a-CC"></a>大小之乘。<a id="a-CD"></a>乍沿时而隆替。<a id="a-CE"></a>有玄奘法师者。<a id="a-CF"></a>法门之领袖也。<a id="a-CG"></a>幼怀贞敏。<a id="a-CH"></a>早悟三空之心。<a id="a-CI"></a>长契神情。<a id="a-CJ"></a>先包四忍之行。<a id="a-CK"></a>松风水月。<a id="a-CL"></a>未足比其清华。<a id="a-CM"></a>仙露明珠。<a id="a-CN"></a>讵能方其朗润。<a id="a-CO"></a>故以智通无累。<a id="a-CP"></a>神测未形。<a id="a-CQ"></a>超六尘而迥出。<a id="a-CR"></a>只千古而无对。<a id="a-CS"></a>凝心内境。<a id="a-CT"></a>悲正法之陵迟。<a id="a-CU"></a>迻虑玄门。<a id="a-CV"></a>慨深文之讹谬。<a id="a-CW"></a>思欲分条析理。<a id="a-CX"></a>广彼前闻。<a id="a-CY"></a>截伪续真。<a id="a-CZ"></a>开兹后学。<a id="a-Ca"></a>是以翘心净土。<a id="a-Cb"></a>往游西域。<a id="a-Cc"></a>乘危远迈。<a id="a-Cd"></a>杖策孤征。<a id="a-Ce"></a>积雪晨飞。<a id="a-Cf"></a>涂间失地。<a id="a-Cg"></a>惊沙夕起。<a id="a-Ch"></a>空外迷天。<a id="a-Ci"></a>万里山川。<a id="a-Cj"></a>拨烟霞而进影。<a id="a-Ck"></a>百重寒暑。<a id="a-Cl"></a>蹑霜露而前踪。<a id="a-Cm"></a>诚重劳轻。<a id="a-Cn"></a>求深愿达。<a id="a-Co"></a>周游西宇。<a id="a-Cp"></a>十有七年。<a id="a-Cq"></a>穷历道邦。<a id="a-Cr"></a>询求正教。<a id="a-Cs"></a>双林八水。<a id="a-Ct"></a>味道餐风。<a id="a-Cu"></a>鹿苑鹫峰。<a id="a-Cv"></a>瞻奇仰异。<a id="a-Cw"></a>承至言于先圣。<a id="a-Cx"></a>受真教于上贤。<a id="a-Cy"></a>探赜妙门。<a id="a-Cz"></a>精穷奥业。<a id="a-D0"></a>一乘五律之道。<a id="a-D1"></a>驰骤于心田。<a id="a-D2"></a>八藏三箧之文。<a id="a-D3"></a>波涛于口海。<a id="a-D4"></a>爰自所历之国。<a id="a-D5"></a>总将三藏要文。<a id="a-D6"></a>凡六百五十七部。<a id="a-D7"></a>译布中夏。<a id="a-D8"></a>宣扬胜业。<a id="a-D9"></a>引慈云于西极。<a id="a-DA"></a>注法雨于东垂。<a id="a-DB"></a>圣教缺而复全。<a id="a-DC"></a>苍生罪而还福。<a id="a-DD"></a>湿火宅之干焰。<a id="a-DE"></a>共拔迷途。<a id="a-DF"></a>朗爱水之昏波。<a id="a-DG"></a>同臻彼岸。<a id="a-DH"></a>是知。<a id="a-DI"></a>恶因业坠。<a id="a-DJ"></a>善以缘升。<a id="a-DK"></a>升坠之端。<a id="a-DL"></a>唯人所托。<a id="a-DM"></a>譬夫桂生高岭。<a id="a-DN"></a>云露方得泫其华。<a id="a-DO"></a>莲出绿波。<a id="a-DP"></a>飞尘不能污其叶。<a id="a-DQ"></a>非莲性自洁。<a id="a-DR"></a>而桂质本贞。<a id="a-DS"></a>良由所附者高。<a id="a-DT"></a>则微物不能累。<a id="a-DU"></a>所凭者净。<a id="a-DV"></a>则浊类不能沾。<a id="a-DW"></a>夫以。<a id="a-DX"></a>卉木无知。<a id="a-DY"></a>犹资善而成善。<a id="a-DZ"></a>况乎人伦有识。<a id="a-Da"></a>不缘庆而成庆。<a id="a-Db"></a>方冀。<a id="a-Dc"></a>兹经流施。<a id="a-Dd"></a>将日月而无穷。<a id="a-De"></a>斯福遐敷。<a id="a-Df"></a>与乾坤而永大。<a id="a-Dg"></a>时法师奉圣制表谢曰。<a id="a-Dh"></a>沙门玄奘言。<a id="a-Di"></a>窃闻。<a id="a-Dj"></a>六爻探赜。<a id="a-Dk"></a>局于生灭之场。<a id="a-Dl"></a>百物正名。<a id="a-Dm"></a>未涉真如之境。<a id="a-Dn"></a>犹且远征羲册。<a id="a-Do"></a>睹奥不测其神。<a id="a-Dp"></a>遐想轩图。<a id="a-Dq"></a>历选并归其美。<a id="a-Dr"></a>伏惟　皇帝陛下玉毫降质。<a id="a-Ds"></a>金轮御天。<a id="a-Dt"></a>廓先王之九州。<a id="a-Du"></a>掩百千之日月。<a id="a-Dv"></a>广列代之区域。<a id="a-Dw"></a>纳恒沙之法界。<a id="a-Dx"></a>遂使给园精舍并入堤封。<a id="a-Dy"></a>贝叶灵文咸归册府。<a id="a-Dz"></a>玄奘往因振锡聊谒崛山。<a id="a-E0"></a>经途万里。<a id="a-E1"></a>恃　天威如咫步。<a id="a-E2"></a>匪乘千叶。<a id="a-E3"></a>诣双林如食顷。<a id="a-E4"></a>搜扬三藏。<a id="a-E5"></a>尽龙宫之所储。<a id="a-E6"></a>研究一乘。<a id="a-E7"></a>穷鹫岭之遗旨。<a id="a-E8"></a>并已载于白马。<a id="a-E9"></a>还献紫震。<a id="a-EA"></a>寻蒙下瞾赐使翻译。<a id="a-EB"></a>玄奘识乖龙树。<a id="a-EC"></a>谬忝传灯之荣。<a id="a-ED"></a>才异马鸣。<a id="a-EE"></a>深愧泻瓶之敏。<a id="a-EF"></a>所译经论纰舛尤多。<a id="a-EG"></a>遂荷　天恩留神构序。<a id="a-EH"></a>文超象系之表。<a id="a-EI"></a>理括众妙之门。<a id="a-EJ"></a>忽以微生。<a id="a-EK"></a>亲承梵向。<a id="a-EL"></a>踊跃欢喜。<a id="a-EM"></a>如闻受记。<a id="a-EN"></a>无任欣荷之极。<a id="a-EO"></a>谨奉表诣阙陈谢以闻　帝省表复手报书曰　朕才谢圭璋言惭博达。<a id="a-EP"></a>至于内典尤所未闲。<a id="a-EQ"></a>昨制序文深为鄙拙。<a id="a-ER"></a>唯恐秽翰墨于金简。<a id="a-ES"></a>标瓦砾于珠林。<a id="a-ET"></a>忽得来书。<a id="a-EU"></a>谬承褒赞。<a id="a-EV"></a>循躬省虑。<a id="a-EW"></a>弥益厚颜。<a id="a-EX"></a>盖不足称空劳致谢。</p>
 </body>
</html>