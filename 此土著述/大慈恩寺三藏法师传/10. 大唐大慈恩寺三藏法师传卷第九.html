<!doctype html>
<html id="z3IBWgd1QL" data-ver="1779">
 <head>
  <meta charset="utf-8">
  <meta author="慧立">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大唐大慈恩寺三藏法师传卷第九</h1>
  <p id="a2">起显庆元年三月谢慈恩寺碑成终三年正月随车驾还西京。</p>
  <p id="a3">显庆元年春三月癸亥　御制大慈恩寺碑文讫。<a id="a-4"></a>时礼部尚书许敬宗遣使送碑文与法师。<a id="a-5"></a>鸿胪寺又有符下寺。<a id="a-6"></a>甲子法师率寺众诣阙陈谢曰。<a id="a-7"></a>沙门玄奘言。<a id="a-8"></a>被鸿胪寺符。<a id="a-9"></a>伏奉　敕旨。<a id="a-A"></a>亲纡　圣笔。<a id="a-B"></a>为大慈恩寺所制碑文已成。<a id="a-C"></a>睿泽傍临　宸词曲照。<a id="a-D"></a>玄门益峻。<a id="a-E"></a>梵侣增荣。<a id="a-F"></a>局厚地而怀惭。<a id="a-G"></a>负层穹而寡力。<a id="a-H"></a>玄奘闻。<a id="a-I"></a>造化之功。<a id="a-J"></a>既播物而成教。<a id="a-K"></a>圣人之道。<a id="a-L"></a>亦因辞以见情。<a id="a-M"></a>然则画卦垂文。<a id="a-N"></a>空谈于形器。<a id="a-O"></a>设爻分象。<a id="a-P"></a>未踰于寰域。<a id="a-Q"></a>羲皇之德。<a id="a-R"></a>尚见称于前古。<a id="a-S"></a>姬后之风。<a id="a-T"></a>亦独高于后代。<a id="a-U"></a>岂若开物成务。<a id="a-V"></a>阐八正以摛章。<a id="a-W"></a>诠道立言。<a id="a-X"></a>证三明而导俗。<a id="a-Y"></a>理穷天地之表。<a id="a-Z"></a>情该日月之外。<a id="a-a"></a>较其优劣。<a id="a-b"></a>斯为盛矣。<a id="a-c"></a>伏惟　皇帝陛下。<a id="a-d"></a>金轮在运。<a id="a-e"></a>玉历乘时。<a id="a-f"></a>化溢四洲。<a id="a-g"></a>仁覃九有。<a id="a-h"></a>道包将圣。<a id="a-i"></a>功茂乃神。<a id="a-j"></a>纵多能于生知资率由于天至。<a id="a-k"></a>始悲奁镜。<a id="a-l"></a>即创招提。<a id="a-m"></a>俄树胜幢。<a id="a-n"></a>更敷文律。<a id="a-o"></a>若乃。</p>
  <p id="ap">天华颖发。<a id="a-q"></a>睿藻波腾。<a id="a-r"></a>吞笔海而孕龙宫。<a id="a-s"></a>掩词林而包鹤树。<a id="a-t"></a>内该八藏。<a id="a-u"></a>外核六经。<a id="a-v"></a>奥而能典。<a id="a-w"></a>宏而且密。<a id="a-x"></a>固使给园遗迹。<a id="a-y"></a>托。</p>
  <p id="az">宝思而弥高。<a id="a-10"></a>奈苑余芬。<a id="a-11"></a>假琼章而不昧。<a id="a-12"></a>岂直抑扬梦境。<a id="a-13"></a>照晢迷涂。<a id="a-14"></a>谅以镕范四天牢笼三界者矣。<a id="a-15"></a>玄奘言行无取。<a id="a-16"></a>猥预缁徒。<a id="a-17"></a>亟叨恩顾。<a id="a-18"></a>每谓多幸。<a id="a-19"></a>重忝曲城之造。<a id="a-1A"></a>欣逢像法之盛。<a id="a-1B"></a>且惭且跃。<a id="a-1C"></a>实用交怀。<a id="a-1D"></a>无任竦戴之诚。<a id="a-1E"></a>谨诣朝堂。<a id="a-1F"></a>奉表陈谢。<a id="a-1G"></a>乙丑。<a id="a-1H"></a>法师又惟。<a id="a-1I"></a>　主上文明天纵。<a id="a-1J"></a>圣而多能。<a id="a-1K"></a>非直文丽魏君。<a id="a-1L"></a>亦乃书迈汉主。<a id="a-1M"></a>法师以见碑是圣文。<a id="a-1N"></a>其书亦望神笔因诣阙请　皇帝自书。<a id="a-1O"></a>表曰。<a id="a-1P"></a>沙门玄奘等言。<a id="a-1Q"></a>窃以应物垂象。<a id="a-1R"></a>神用溥该。<a id="a-1S"></a>随时设教　圣功毕尽。<a id="a-1T"></a>是知日月双朗。<a id="a-1U"></a>始极经天之运卉木俱秀。<a id="a-1V"></a>方穷丽地之德。<a id="a-1W"></a>伏惟　皇帝陛下。<a id="a-1X"></a>智周万物。<a id="a-1Y"></a>仁沾三界。<a id="a-1Z"></a>既隆景化。<a id="a-1a"></a>复阐玄风。<a id="a-1b"></a>鄙姬穆之好道。<a id="a-1c"></a>空赏瑶池之咏。<a id="a-1d"></a>蔑汉明之崇法。<a id="a-1e"></a>徒开白马之祠遂乃俯降天文。<a id="a-1f"></a>远扬幽旨。<a id="a-1g"></a>用雕丰琬。<a id="a-1h"></a>长垂茂则。<a id="a-1i"></a>同六英之发音。<a id="a-1j"></a>若五纬之摛曜。<a id="a-1k"></a>敷至怀而感俗。<a id="a-1l"></a>弘大誓以匡时。<a id="a-1m"></a>岂独幽赞真如显扬玄赜者也。<a id="a-1n"></a>虽玉藻斯畅。<a id="a-1o"></a>翠版将刊。<a id="a-1p"></a>而银钩未书。<a id="a-1q"></a>丹字犹韫。<a id="a-1r"></a>然则夔乐已簨。<a id="a-1s"></a>匪里曲之堪预。<a id="a-1t"></a>龙乡既昼。<a id="a-1u"></a>何爝火之能明。<a id="a-1v"></a>非夫牙旷抚律。<a id="a-1w"></a>羲和总驭。<a id="a-1x"></a>焉得扬法鼓之大音。<a id="a-1y"></a>裨慧日之冲彩。<a id="a-1z"></a>敢缘斯义。<a id="a-20"></a>冒用干祈。<a id="a-21"></a>伏乞成兹具美。<a id="a-22"></a>勒以　神笔。<a id="a-23"></a>庶淩云之妙。<a id="a-24"></a>迈迹前王。<a id="a-25"></a>垂露之奇。<a id="a-26"></a>腾芬后圣。<a id="a-27"></a>金声玉振。<a id="a-28"></a>即悟群迷。<a id="a-29"></a>凤翥龙蟠。<a id="a-2A"></a>将开众瞽。<a id="a-2B"></a>岂止克隆像教。<a id="a-2C"></a>怀生沾莫大之恩。<a id="a-2D"></a>实亦聿赞。</p>
  <p id="a2E">明时。<a id="a-2F"></a>宗社享无强之福。<a id="a-2G"></a>玄奘禀识愚浅。<a id="a-2H"></a>谬齿缁林。<a id="a-2I"></a>本惭窥涉。<a id="a-2J"></a>多亏律行。<a id="a-2K"></a>猥辱宸词。<a id="a-2L"></a>过蒙褒美。<a id="a-2M"></a>虽惊惕之甚措颜无地。<a id="a-2N"></a>而慊恳之勤。<a id="a-2O"></a>翘诚有日。<a id="a-2P"></a>重敢尘黩。<a id="a-2Q"></a>更怀冰火。<a id="a-2R"></a>表奏不纳。<a id="a-2S"></a>景寅法师又请曰。<a id="a-2T"></a>昨一日蒙赍天藻喜戴不胜。<a id="a-2U"></a>未允神翰。<a id="a-2V"></a>翘丹尚拥。<a id="a-2W"></a>窃以攀荣奇树。<a id="a-2X"></a>必含笑而芬芳。<a id="a-2Y"></a>跪宝玉岑。<a id="a-2Z"></a>亦舒渥而贻彩。<a id="a-2a"></a>伏惟。</p>
  <p id="a2b">陛下。<a id="a-2c"></a>提衡执粹。<a id="a-2d"></a>垂拱大宁。<a id="a-2e"></a>睿思绮毫。<a id="a-2f"></a>俯凝多艺。<a id="a-2g"></a>鸿范光于涌洛。<a id="a-2h"></a>草圣茂于临池。<a id="a-2i"></a>玄奘肃荷前恩。<a id="a-2j"></a>奉若华于金镜。<a id="a-2k"></a>冒希后泽。<a id="a-2l"></a>伫桂影于银钩。<a id="a-2m"></a>岂直合璧相循。<a id="a-2n"></a>联辉是仰。<a id="a-2o"></a>亦恐非。</p>
  <p id="a2p">天翰。<a id="a-2q"></a>无以悬日月之文。<a id="a-2r"></a>唯　丽则可以摅希微之轨。<a id="a-2s"></a>驰魂俯首。<a id="a-2t"></a>非所敢望。<a id="a-2u"></a>不胜积慊。<a id="a-2v"></a>昧死陈请。<a id="a-2w"></a>表奏　帝方运神笔。<a id="a-2x"></a>法师既蒙　帝许。<a id="a-2y"></a>不胜喜庆。<a id="a-2z"></a>表谢曰。<a id="a-30"></a>沙门玄奘言。<a id="a-31"></a>伏奉。</p>
  <p id="a32">敕旨。<a id="a-33"></a>许降　宸笔。<a id="a-34"></a>自勒　御制大慈恩寺碑文。<a id="a-35"></a>茧诰爰臻。<a id="a-36"></a>纶慈猥集。<a id="a-37"></a>只荷惭惕。<a id="a-38"></a>罔知攸措。<a id="a-39"></a>玄奘闻。<a id="a-3A"></a>强弩在彀。<a id="a-3B"></a>鼯鼠不足动其机。<a id="a-3C"></a>鸿钟匿音。<a id="a-3D"></a>纤莛无以发其响。<a id="a-3E"></a>不谓日临月照。<a id="a-3F"></a>遂回景于空门。<a id="a-3G"></a>雨润云[卄/丞]。<a id="a-3H"></a>乃照感于玄寺。<a id="a-3I"></a>是所愿也。<a id="a-3J"></a>岂所图焉。<a id="a-3K"></a>伏惟。</p>
  <p id="a3L">陛下。<a id="a-3M"></a>履翼乘枢握符缵运。<a id="a-3N"></a>追轩迈顼孕夏吞殷。<a id="a-3O"></a>演众妙以陶时。<a id="a-3P"></a>总多能而景俗。<a id="a-3Q"></a>九域之内。<a id="a-3R"></a>既沐仁风。<a id="a-3S"></a>四天之表。<a id="a-3T"></a>亦沾玄化。<a id="a-3U"></a>然则津梁之法。<a id="a-3V"></a>非至圣无足阐其源。<a id="a-3W"></a>幽赞之工。<a id="a-3X"></a>非至人何以敷其迹。<a id="a-3Y"></a>虽追远所极。<a id="a-3Z"></a>自动天情。<a id="a-3a"></a>而冥祐可祈。<a id="a-3b"></a>即回　宸眷英词曲被。<a id="a-3c"></a>已超希代之珍。<a id="a-3d"></a>秘迹行开。<a id="a-3e"></a>将踰绝价之宝。<a id="a-3f"></a>凡在群品。<a id="a-3g"></a>靡弗欣戴。<a id="a-3h"></a>然彼梵徒。<a id="a-3i"></a>倍增庆跃。<a id="a-3j"></a>梦钧天之广乐。<a id="a-3k"></a>匹此非奇。<a id="a-3l"></a>得轮王之髻珠。<a id="a-3m"></a>俦兹岂贵。<a id="a-3n"></a>庶当刊以贞石。<a id="a-3o"></a>用树福庭。<a id="a-3p"></a>[蠢-日]彼迷生。<a id="a-3q"></a>方开耳目。<a id="a-3r"></a>盛乎法炬。<a id="a-3s"></a>传诸未来。<a id="a-3t"></a>使夫瞻宝字而仰银钩。<a id="a-3u"></a>发菩提于此日。<a id="a-3v"></a>讽遒文而探至赜。<a id="a-3w"></a>悟般若于斯地。<a id="a-3x"></a>劫城穷芥。<a id="a-3y"></a>昭昭之美恒存。<a id="a-3z"></a>迁海还桑。<a id="a-40"></a>蔼蔼之风无朽。<a id="a-41"></a>玄奘出自凡品。<a id="a-42"></a>夙惭行业。<a id="a-43"></a>既蒙落饰。<a id="a-44"></a>思阐玄猷。<a id="a-45"></a>往涉迦维。<a id="a-46"></a>本凭。</p>
  <p id="a47">皇化。<a id="a-48"></a>迨兹翻译。<a id="a-49"></a>复承　朝奖。<a id="a-4A"></a>而贞观之际。<a id="a-4B"></a>滥沐洪慈。<a id="a-4C"></a>永徽以来。<a id="a-4D"></a>更叨殊遇。<a id="a-4E"></a>二主神笔。<a id="a-4F"></a>猥赐褒扬。<a id="a-4G"></a>两朝。</p>
  <p id="a4H">圣藻。<a id="a-4I"></a>极垂荣饰。<a id="a-4J"></a>顾循愚劣。<a id="a-4K"></a>实怀兢惧。<a id="a-4L"></a>输报之诚。<a id="a-4M"></a>不忘昏晓。<a id="a-4N"></a>但以恩深巨壑。<a id="a-4O"></a>岂滴水之能酬。<a id="a-4P"></a>施厚崧丘。<a id="a-4Q"></a>匪纤尘之可谢。<a id="a-4R"></a>唯当凭诸慧力。<a id="a-4S"></a>运以无方。<a id="a-4T"></a>资景祚于园寝。<a id="a-4U"></a>助隆基于七百。<a id="a-4V"></a>不任竦戴之至。<a id="a-4W"></a>谨附内给事臣王君德奉表。<a id="a-4X"></a>陈谢以闻。<a id="a-4Y"></a>轻犯威严。<a id="a-4Z"></a>伏深战栗。<a id="a-4a"></a>夏四月八日　大帝书碑并匠镌讫。<a id="a-4b"></a>将欲送寺。<a id="a-4c"></a>法师惭荷　圣慈。<a id="a-4d"></a>不敢空然待送。<a id="a-4e"></a>乃率慈恩徒众及京城僧尼。<a id="a-4f"></a>各营幢盖宝帐幡花。<a id="a-4g"></a>共至芳林门迎。</p>
  <p id="a4h">敕。<a id="a-4i"></a>又遣大常九部乐长安万年二县音声共送。<a id="a-4j"></a>幢最卑者。<a id="a-4k"></a>上出云霓。<a id="a-4l"></a>幡极短者。<a id="a-4m"></a>犹摩霄汉。<a id="a-4n"></a>凡三百余事。<a id="a-4o"></a>音声车百余乘。<a id="a-4p"></a>至七日冥集城西安福门街。<a id="a-4q"></a>其夜雨。<a id="a-4r"></a>八日路不堪行　敕遣且停。<a id="a-4s"></a>仍迎法师入内。<a id="a-4t"></a>至十日天景晴丽　敕遣依前陈设。<a id="a-4u"></a>十四日旦方乃引发幢幡等。<a id="a-4v"></a>次第陈列。<a id="a-4w"></a>从芳林门至慈恩寺三十里间。<a id="a-4x"></a>烂然盈满。</p>
  <p id="a4y">帝登安福门楼。<a id="a-4z"></a>望之甚悦。<a id="a-50"></a>京都士女。<a id="a-51"></a>观者百余万人。<a id="a-52"></a>至十五日度僧七人。<a id="a-53"></a>设二千僧斋。<a id="a-54"></a>陈九部乐等于佛殿前。<a id="a-55"></a>日晚方散。<a id="a-56"></a>至十六日。<a id="a-57"></a>法师又与徒众诣朝堂。<a id="a-58"></a>陈谢碑至寺。<a id="a-59"></a>表曰。<a id="a-5A"></a>沙门玄奘等言。<a id="a-5B"></a>今月十四日。<a id="a-5C"></a>伏奉。</p>
  <p id="a5D">敕旨。<a id="a-5E"></a>送御书大慈恩寺碑。<a id="a-5F"></a>并设九部乐供养。<a id="a-5G"></a>尧日分照。<a id="a-5H"></a>先增慧炬之辉。<a id="a-5I"></a>舜海通波。<a id="a-5J"></a>更足法流之广。<a id="a-5K"></a>丰碣岩[立*寺]。<a id="a-5L"></a>天文景烛。<a id="a-5M"></a>状彩霞之映灵山。<a id="a-5N"></a>疑缛宿之临仙峤。<a id="a-5O"></a>凡在缁素。<a id="a-5P"></a>电激云奔。<a id="a-5Q"></a>瞻奉惊跃。<a id="a-5R"></a>得未曾有。<a id="a-5S"></a>窃以八卦垂文。<a id="a-5T"></a>六爻发系。<a id="a-5U"></a>观鸟制法。<a id="a-5V"></a>泣麟敷典　圣人能事。<a id="a-5W"></a>毕见于兹。<a id="a-5X"></a>将以轨物垂范。<a id="a-5Y"></a>随时立训。<a id="a-5Z"></a>陶铸生灵。<a id="a-5a"></a>抑扬风烈。<a id="a-5b"></a>然则秦皇刻石。<a id="a-5c"></a>独昭美于封禅。<a id="a-5d"></a>魏后刊碑。<a id="a-5e"></a>徒纪功于大飨。<a id="a-5f"></a>犹称题目。<a id="a-5g"></a>高视百王。<a id="a-5h"></a>岂若亲纡睿藻。<a id="a-5i"></a>俯开仙翰。<a id="a-5j"></a>金奏发韶。<a id="a-5k"></a>银钩绚迹。<a id="a-5l"></a>探龙宫而架三玄。<a id="a-5m"></a>轶凤篆而穷八体。<a id="a-5n"></a>扬春波而骋思。<a id="a-5o"></a>滴秋露以标奇。<a id="a-5p"></a>弘一乘之妙理。<a id="a-5q"></a>赞六度之幽赜。<a id="a-5r"></a>化总三千之域。<a id="a-5s"></a>声腾百亿之外。<a id="a-5t"></a>奈苑微言。<a id="a-5u"></a>假　天词而更显。<a id="a-5v"></a>竹林开士。<a id="a-5w"></a>托神笔而弥尊。<a id="a-5x"></a>因使梵志归心。<a id="a-5y"></a>截疑网而祗训。<a id="a-5z"></a>波旬革虑。<a id="a-60"></a>偃邪山而徇道。<a id="a-61"></a>岂止尘门之士。<a id="a-62"></a>始悟迷方。<a id="a-63"></a>滞梦之宾。<a id="a-64"></a>行超苦际。<a id="a-65"></a>像教东渐。<a id="a-66"></a>年垂六百。<a id="a-67"></a>弘阐之盛。<a id="a-68"></a>未若于兹。<a id="a-69"></a>至如汉明通感。<a id="a-6A"></a>尚咨谋于傅毅。<a id="a-6B"></a>吴主归宗。<a id="a-6C"></a>犹考疑于阚泽。<a id="a-6D"></a>自斯已降。<a id="a-6E"></a>无足称者。<a id="a-6F"></a>随缘化物。<a id="a-6G"></a>独推。</p>
  <p id="a6H">昭运。<a id="a-6I"></a>为善必应。<a id="a-6J"></a>克峻昌基。<a id="a-6K"></a>若金轮之王。<a id="a-6L"></a>神功不测。<a id="a-6M"></a>同宝冠之帝。<a id="a-6N"></a>休祚方永。<a id="a-6O"></a>玄奘等。<a id="a-6P"></a>谬忝。</p>
  <p id="a6Q">朝恩。<a id="a-6R"></a>幸登玄肆。<a id="a-6S"></a>属慈云重布法鼓再扬。<a id="a-6T"></a>三明之化既隆。<a id="a-6U"></a>八正之门长辟。<a id="a-6V"></a>而顾非贞恳。<a id="a-6W"></a>虚蒙奖导。<a id="a-6X"></a>仰层旻而荷泽。<a id="a-6Y"></a>俯浚谷以怀惭。<a id="a-6Z"></a>无任竦戴之诚。<a id="a-6a"></a>谨诣。</p>
  <p id="a6b">阙陈谢以闻。<a id="a-6c"></a>碑至。<a id="a-6d"></a>有司于佛殿前东北角。<a id="a-6e"></a>别造碑屋安之。<a id="a-6f"></a>其舍复拱重栌。<a id="a-6g"></a>云楣绮栋。<a id="a-6h"></a>金花下照。<a id="a-6i"></a>宝铎上晖。<a id="a-6j"></a>仙掌露盘。<a id="a-6k"></a>一同灵塔。</p>
  <p id="a6l">大帝善楷隶草行。<a id="a-6m"></a>尤精飞白。<a id="a-6n"></a>其碑作行书。<a id="a-6o"></a>又用飞白势作。<a id="a-6p"></a>显庆元年四字。<a id="a-6q"></a>并穷神妙。<a id="a-6r"></a>观者日数千人。<a id="a-6s"></a>文武三品已上表乞模打。<a id="a-6t"></a>许之。<a id="a-6u"></a>自结绳息用文字代兴。<a id="a-6v"></a>二篆形殊。<a id="a-6w"></a>楷草势异。<a id="a-6x"></a>悬针垂露。<a id="a-6y"></a>云气偃波。<a id="a-6z"></a>铭石章程。<a id="a-70"></a>八分行隶。<a id="a-71"></a>古人互有短长。<a id="a-72"></a>不能兼美。<a id="a-73"></a>至如汉元称善史书。<a id="a-74"></a>魏武工于草行。<a id="a-75"></a>钟繇闲于三体。<a id="a-76"></a>王仲妙于八分。<a id="a-77"></a>刘邵张弘发誉于飞白。<a id="a-78"></a>伯英子玉流名于草圣。<a id="a-79"></a>唯中郎右军稍兼众美。<a id="a-7A"></a>亦不能尽也。<a id="a-7B"></a>故韦文休见二王书曰。<a id="a-7C"></a>二王自可称能。<a id="a-7D"></a>未是知书也。<a id="a-7E"></a>若其天锋秀拔。<a id="a-7F"></a>頵郁遒健。<a id="a-7G"></a>该古贤之众体。<a id="a-7H"></a>尽先哲之多能。<a id="a-7I"></a>为毫翰之阳春。<a id="a-7J"></a>文字之寡和者。<a id="a-7K"></a>信归之于我皇矣。<a id="a-7L"></a>法师少因听习。<a id="a-7M"></a>及往西方涉凌山雪岭。<a id="a-7N"></a>遂得冷病发。<a id="a-7O"></a>即封心屡经困苦。<a id="a-7P"></a>数年已来凭药防御得定。<a id="a-7Q"></a>今夏五月因热追凉。<a id="a-7R"></a>遂动旧疾几将不济。<a id="a-7S"></a>道俗忧惧中书闻奏。</p>
  <p id="a7T">敕遣供奉上医尚药奉御蒋孝璋针医上官琮专看。<a id="a-7U"></a>所须药皆令内送。<a id="a-7V"></a>北门使者日有数般。<a id="a-7W"></a>遣伺气候。<a id="a-7X"></a>递报消息。<a id="a-7Y"></a>乃至眠寝处所。<a id="a-7Z"></a>皆遣内局上手安置。<a id="a-7a"></a>其珍惜如是。<a id="a-7b"></a>虽慈父之于一子。<a id="a-7c"></a>所不过也。<a id="a-7d"></a>孝璋等给侍医药昼夜不离。<a id="a-7e"></a>经五日方损。<a id="a-7f"></a>内外情安。<a id="a-7g"></a>法师既荷圣恩。<a id="a-7h"></a>翌日进表谢曰。<a id="a-7i"></a>沙门玄奘言。<a id="a-7j"></a>玄奘拙自营卫。<a id="a-7k"></a>冷疹增动。<a id="a-7l"></a>几至绵笃。<a id="a-7m"></a>殆辞昭运。<a id="a-7n"></a>天恩矜悯。<a id="a-7o"></a>降以良医。<a id="a-7p"></a>针药才加。<a id="a-7q"></a>即蒙瘳愈。<a id="a-7r"></a>驻颓龄于欲尽。<a id="a-7s"></a>反营魄于将消。<a id="a-7t"></a>重睹昌时。<a id="a-7u"></a>复遵明导。<a id="a-7v"></a>岂止膏盲永绝。<a id="a-7w"></a>腠理恒调而已。<a id="a-7x"></a>顾循庸菲。<a id="a-7y"></a>屡荷殊泽。<a id="a-7z"></a>施厚命轻。<a id="a-80"></a>罔知输报。<a id="a-81"></a>唯凭慧力。<a id="a-82"></a>庶詶冥祉。<a id="a-83"></a>玄奘犹自虚惙。<a id="a-84"></a>未堪诣阙陈谢。<a id="a-85"></a>无任悚戴之至谨遣弟子大乘光奉表以闻。</p>
  <p id="a86">帝览表遣给事王君德。<a id="a-87"></a>慰问法师曰。<a id="a-88"></a>既新服药后气力固当虚劣。<a id="a-89"></a>请法师善自摄卫。<a id="a-8A"></a>未宜即用心力。<a id="a-8B"></a>法师又蒙圣问。<a id="a-8C"></a>不胜喜惧之至。<a id="a-8D"></a>又表谢曰。<a id="a-8E"></a>沙门玄奘言。<a id="a-8F"></a>玄奘业累所婴。<a id="a-8G"></a>致招疾苦。<a id="a-8H"></a>呼吸之顷。<a id="a-8I"></a>几隔明时。<a id="a-8J"></a>忽蒙。</p>
  <p id="a8K">皇帝皇后降慈悲之念垂性命之忧。<a id="a-8L"></a>天使频临。<a id="a-8M"></a>有逾十慰。<a id="a-8N"></a>神药俯救。<a id="a-8O"></a>若遇一丸。<a id="a-8P"></a>饮沐圣慈。<a id="a-8Q"></a>已祛沉痛。<a id="a-8R"></a>蒙荷医疗。<a id="a-8S"></a>遂得痊除。<a id="a-8T"></a>岂期已逝之魂。<a id="a-8U"></a>见招于上帝。<a id="a-8V"></a>将夭之寿。<a id="a-8W"></a>重禀于洪炉。<a id="a-8X"></a>退省庸微。<a id="a-8Y"></a>何以当此。<a id="a-8Z"></a>抚膺愧越。<a id="a-8a"></a>言不足宣。<a id="a-8b"></a>荷殊泽而讵胜。<a id="a-8c"></a>粉微躯而靡谢。<a id="a-8d"></a>方冀勖兹礼诵。<a id="a-8e"></a>罄此身心。<a id="a-8f"></a>以答不次之恩。<a id="a-8g"></a>少塞无穷之责。<a id="a-8h"></a>无任感戴之极。<a id="a-8i"></a>谨附表谢闻。<a id="a-8j"></a>喜惧兼并。<a id="a-8k"></a>罔知攸措。<a id="a-8l"></a>尘黩听览。<a id="a-8m"></a>伏增惶悚。<a id="a-8n"></a>往贞观十一年中有　敕曰。<a id="a-8o"></a>老子是朕祖宗。<a id="a-8p"></a>名位称号。<a id="a-8q"></a>宜在佛先。<a id="a-8r"></a>时普光寺大德法常。<a id="a-8s"></a>总持寺大德普应等数百人。<a id="a-8t"></a>于朝堂陈诤。<a id="a-8u"></a>未蒙改正。<a id="a-8v"></a>法师还国来已频内奏。<a id="a-8w"></a>许有商量未果而。</p>
  <p id="a8x">文帝升遐。<a id="a-8y"></a>永徽六年有。</p>
  <p id="a8z">敕。<a id="a-90"></a>道士僧等犯罪。<a id="a-91"></a>情难知者。<a id="a-92"></a>可同俗法推勘。<a id="a-93"></a>边远官人不闲。</p>
  <p id="a94">敕意。<a id="a-95"></a>事无大小。<a id="a-96"></a>动行枷杖。<a id="a-97"></a>亏辱为甚。<a id="a-98"></a>法师每忧之。<a id="a-99"></a>因疾委顿。<a id="a-9A"></a>虑更不见　天颜。<a id="a-9B"></a>乃附人陈前二事。<a id="a-9C"></a>于国非便。<a id="a-9D"></a>玄奘命垂旦夕。<a id="a-9E"></a>恐不获后言。<a id="a-9F"></a>谨附启闻。<a id="a-9G"></a>伏枕惶惧。</p>
  <p id="a9H">敕遣报云。<a id="a-9I"></a>所陈之事闻之。<a id="a-9J"></a>但佛道名位。</p>
  <p id="a9K">先朝处分事须平章。<a id="a-9L"></a>其同俗　敕即遣停废。<a id="a-9M"></a>师宜安意强进汤药。<a id="a-9N"></a>至二十三日降　敕曰。<a id="a-9O"></a>道教清虚。<a id="a-9P"></a>释典微妙。<a id="a-9Q"></a>庶物藉其津梁。<a id="a-9R"></a>三界之所遵仰。<a id="a-9S"></a>比为法末人浇。<a id="a-9T"></a>多违制律。<a id="a-9U"></a>权依俗法。<a id="a-9V"></a>以申惩诫。<a id="a-9W"></a>冀在止恶劝善。<a id="a-9X"></a>非是以人轻法。<a id="a-9Y"></a>但出家人等。<a id="a-9Z"></a>具有制条。<a id="a-9a"></a>更别推科。<a id="a-9b"></a>恐为劳扰。<a id="a-9c"></a>前令道士女道士僧尼有犯依俗法者宜停。<a id="a-9d"></a>必有违犯宜依条制。<a id="a-9e"></a>法师既荷兹圣泽。<a id="a-9f"></a>奉表指阙。<a id="a-9g"></a>陈谢曰。<a id="a-9h"></a>沙门玄奘言。<a id="a-9i"></a>伏见　敕旨。<a id="a-9j"></a>僧尼等有过停依俗法之条。<a id="a-9k"></a>还依旧格非分之泽。<a id="a-9l"></a>忽委缁徒。<a id="a-9m"></a>不訾之恩。<a id="a-9n"></a>复沾玄肆。<a id="a-9o"></a>晞阳沐道。<a id="a-9p"></a>实用光华。<a id="a-9q"></a>局地循躬。<a id="a-9r"></a>唯增震惕。<a id="a-9s"></a>窃以法王既没。<a id="a-9t"></a>像化空传。<a id="a-9u"></a>宗绍之规。<a id="a-9v"></a>寄诸明后。<a id="a-9w"></a>伏惟。</p>
  <p id="a9x">皇帝陛下。<a id="a-9y"></a>宝图御极。<a id="a-9z"></a>金轮乘正。<a id="a-A0"></a>眷兹释教。<a id="a-A1"></a>载怀宣阐。<a id="a-A2"></a>以为落饰玄门。<a id="a-A3"></a>外异流俗。<a id="a-A4"></a>虽情牵五浊。<a id="a-A5"></a>律行多亏。<a id="a-A6"></a>而体被三衣。<a id="a-A7"></a>福田斯在。<a id="a-A8"></a>削玉条之密网。<a id="a-A9"></a>布以宽仁。<a id="a-AA"></a>信金口之直词。<a id="a-AB"></a>允兹回向。<a id="a-AC"></a>斯固天只载悦。<a id="a-AD"></a>应之以休征。<a id="a-AE"></a>岂止梵侣怀恩。<a id="a-AF"></a>加之以贞确。<a id="a-AG"></a>若有背兹宽贷。<a id="a-AH"></a>自贻伊咎。<a id="a-AI"></a>则违大师之严旨。<a id="a-AJ"></a>亏　圣主之深慈。<a id="a-AK"></a>凡在明灵。<a id="a-AL"></a>自宜谴谪。<a id="a-AM"></a>岂待平章之律。<a id="a-AN"></a>方科奸妄之罪。<a id="a-AO"></a>玄奘庸昧。<a id="a-AP"></a>猥厕法流。<a id="a-AQ"></a>每忝。</p>
  <p id="aAR">鸿恩。<a id="a-AS"></a>以怀惭惕。<a id="a-AT"></a>重祗殊奖。<a id="a-AU"></a>弥复兢惶。<a id="a-AV"></a>但以近婴疾疹。<a id="a-AW"></a>不获随例指阙。<a id="a-AX"></a>无任悚戴之至。<a id="a-AY"></a>谨遣弟子大乘光奉表陈谢以闻。<a id="a-AZ"></a>自是僧徒得安禅诵矣。<a id="a-Aa"></a>法师悲喜交集不觉泪沾矜袖。<a id="a-Ab"></a>不胜抃跃之至。<a id="a-Ac"></a>又重进表谢曰　沙门玄奘言。<a id="a-Ad"></a>伏奉　恩敕。<a id="a-Ae"></a>除僧等依俗法推勘条章。<a id="a-Af"></a>喜戴之心。<a id="a-Ag"></a>莫知准譬。<a id="a-Ah"></a>窃寻正法隆替。<a id="a-Ai"></a>随君上所抑扬。<a id="a-Aj"></a>彝伦厚薄。<a id="a-Ak"></a>俪玄风以兴缺。<a id="a-Al"></a>自圣运在璇。<a id="a-Am"></a>明皇执粹。<a id="a-An"></a>甄崇道艺。<a id="a-Ao"></a>区别玄儒。</p>
  <p id="aAp">开不二之键。<a id="a-Aq"></a>广唯一之辙。<a id="a-Ar"></a>写龙宫于蓬阁。<a id="a-As"></a>接鹫坏于神皋。<a id="a-At"></a>俾夫钟梵之声。<a id="a-Au"></a>洋溢区宇。<a id="a-Av"></a>福善之业濯沐黎萌。<a id="a-Aw"></a>寔法门之嘉会。<a id="a-Ax"></a>率土之幸甚。<a id="a-Ay"></a>顷为僧徒不整。<a id="a-Az"></a>诲驭乖方。<a id="a-B0"></a>致使内亏佛教。<a id="a-B1"></a>外犯王法。<a id="a-B2"></a>一人获罪。<a id="a-B3"></a>举众蒙尘。<a id="a-B4"></a>遂触天威。<a id="a-B5"></a>令依俗法。<a id="a-B6"></a>所期清肃。<a id="a-B7"></a>志在惩诫。<a id="a-B8"></a>僧等震惧。<a id="a-B9"></a>夙夜惭惶。<a id="a-BA"></a>而圣鉴天临。<a id="a-BB"></a>仁泽昭被。<a id="a-BC"></a>笃深期于玄妙。<a id="a-BD"></a>掩纤垢于含弘。<a id="a-BE"></a>爰降殊恩。<a id="a-BF"></a>释兹严罚。<a id="a-BG"></a>非其人之足惜。<a id="a-BH"></a>顾斯法之可尊。<a id="a-BI"></a>遂令入网之鱼复游江汉。<a id="a-BJ"></a>触笼之鸟还扬杳冥。<a id="a-BK"></a>法水混而更清。<a id="a-BL"></a>福田卤而还沃。<a id="a-BM"></a>僧等各深荷戴。<a id="a-BN"></a>人知自勉。<a id="a-BO"></a>庶当厉情去恶。<a id="a-BP"></a>以副天心。<a id="a-BQ"></a>专精礼念。<a id="a-BR"></a>用答鸿造。<a id="a-BS"></a>伏惟皇帝皇后。<a id="a-BT"></a>以绍隆之功。<a id="a-BU"></a>永凝百福。<a id="a-BV"></a>乘慈悲之业。<a id="a-BW"></a>端拱万春。<a id="a-BX"></a>震域缔祥。<a id="a-BY"></a>维城具美。<a id="a-BZ"></a>不胜舞跃感荷之至。<a id="a-Ba"></a>谨重附表陈谢以闻。<a id="a-Bb"></a>轻黩冕旒。<a id="a-Bc"></a>伏增惶恐。<a id="a-Bd"></a>帝览表。<a id="a-Be"></a>知法师病愈。<a id="a-Bf"></a>遣使迎法师入。<a id="a-Bg"></a>安置于凝阴殿院之西阁供养。<a id="a-Bh"></a>仍彼翻译或经二旬三旬方乃一出。<a id="a-Bi"></a>冬十月中宫在难。<a id="a-Bj"></a>归依三宝。<a id="a-Bk"></a>请垂加祐。<a id="a-Bl"></a>法师启曰。</p>
  <p id="aBm">圣体必安和无苦。<a id="a-Bn"></a>然所怀者是男。<a id="a-Bo"></a>平安之后。<a id="a-Bp"></a>愿听出家。<a id="a-Bq"></a>当蒙敕许。<a id="a-Br"></a>至十一月五日皇后施法师纳袈裟一并杂物等数十件。<a id="a-Bs"></a>法师启谢曰。<a id="a-Bt"></a>沙门玄奘启。<a id="a-Bu"></a>垂赍纳并杂物等。<a id="a-Bv"></a>捧对惊惭。<a id="a-Bw"></a>不知比喻。<a id="a-Bx"></a>且金缕上服。<a id="a-By"></a>传自先贤。<a id="a-Bz"></a>或无价衣。<a id="a-C0"></a>闻诸圣典。<a id="a-C1"></a>未有穷神尽妙目击当如今之赐者也。<a id="a-C2"></a>观其均彩浓淡。<a id="a-C3"></a>敬君不能逾其巧。<a id="a-C4"></a>裁缝婉密。<a id="a-C5"></a>离娄无以窥其际。<a id="a-C6"></a>便觉烟霞入室。<a id="a-C7"></a>兰囿在身。<a id="a-C8"></a>旋俯自瞻。<a id="a-C9"></a>顿增荣价。<a id="a-CA"></a>昔道安言珍秦代。<a id="a-CB"></a>未遇此恩。<a id="a-CC"></a>支遁称礼晋朝。<a id="a-CD"></a>罕闻斯泽。<a id="a-CE"></a>唯玄奘庸薄。<a id="a-CF"></a>独窃洪私。<a id="a-CG"></a>顾宠循躬。<a id="a-CH"></a>弥深战汗。<a id="a-CI"></a>伏愿皇帝皇后。<a id="a-CJ"></a>富众多之子孙。<a id="a-CK"></a>享无疆之福祚。<a id="a-CL"></a>长临玉镜。<a id="a-CM"></a>永御宝图。<a id="a-CN"></a>覆育群生。<a id="a-CO"></a>与天无极。<a id="a-CP"></a>不任惭佩之至。<a id="a-CQ"></a>谨启谢闻。<a id="a-CR"></a>施重词轻。<a id="a-CS"></a>不能宣尽。<a id="a-CT"></a>五日申后。<a id="a-CU"></a>忽有一赤雀飞来止于御帐。<a id="a-CV"></a>玄奘不胜喜庆。<a id="a-CW"></a>陈表贺曰。<a id="a-CX"></a>沙门玄奘言。<a id="a-CY"></a>玄奘闻。<a id="a-CZ"></a>白鸠彰瑞。<a id="a-Ca"></a>表殷帝之兴。<a id="a-Cb"></a>赤雀呈符。<a id="a-Cc"></a>示周王之庆。<a id="a-Cd"></a>是知。<a id="a-Ce"></a>穹昊降祥。<a id="a-Cf"></a>以明人事。<a id="a-Cg"></a>其来久矣。<a id="a-Ch"></a>玄奘今日申后酉前。<a id="a-Ci"></a>于显庆殿庭帷内见有一雀背羽俱丹。<a id="a-Cj"></a>腹足咸赤。<a id="a-Ck"></a>从南飞来入帐。<a id="a-Cl"></a>止于御座徘徊踊跃。<a id="a-Cm"></a>貌甚从容。<a id="a-Cn"></a>见是异禽。<a id="a-Co"></a>乃谓之曰。<a id="a-Cp"></a>皇后在孕。<a id="a-Cq"></a>未遂分诞。<a id="a-Cr"></a>玄奘深怀忧惧。<a id="a-Cs"></a>愿乞平安。<a id="a-Ct"></a>若如所祈。<a id="a-Cu"></a>为陈喜相。<a id="a-Cv"></a>雀乃回旋。<a id="a-Cw"></a>蹀足示平安之仪。<a id="a-Cx"></a>了然解人意。<a id="a-Cy"></a>玄奘深心欢喜。<a id="a-Cz"></a>举手唤之。<a id="a-D0"></a>又徐徐相向。<a id="a-D1"></a>乃至逼之不惧。<a id="a-D2"></a>抚之不惊。<a id="a-D3"></a>左右之人。<a id="a-D4"></a>咸悉共见。<a id="a-D5"></a>玄奘因为受三归。<a id="a-D6"></a>报其雅意。<a id="a-D7"></a>未及执捉。<a id="a-D8"></a>从其徘徊。<a id="a-D9"></a>遂复飞去。<a id="a-DA"></a>伏惟皇帝皇后。<a id="a-DB"></a>德通神明。<a id="a-DC"></a>恩加兆庶。<a id="a-DD"></a>礼和乐洽。<a id="a-DE"></a>仁深义远。<a id="a-DF"></a>故使羽族呈祥。<a id="a-DG"></a>神禽效质。<a id="a-DH"></a>显子孙之茂。<a id="a-DI"></a>彰八百之隆。<a id="a-DJ"></a>既为曩代之休符。<a id="a-DK"></a>亦是当今之灵贶。<a id="a-DL"></a>玄奘轻生有幸。<a id="a-DM"></a>肇属嘉祥。<a id="a-DN"></a>喜抃之深。<a id="a-DO"></a>不敢缄默。<a id="a-DP"></a>略疏梗概。<a id="a-DQ"></a>谨以奏闻。<a id="a-DR"></a>若其羽翼之威仪。<a id="a-DS"></a>阳精之淳伟。<a id="a-DT"></a>历代之稽古。<a id="a-DU"></a>出见之方表。<a id="a-DV"></a>所不知也。<a id="a-DW"></a>谨言。<a id="a-DX"></a>表进已顷间有　敕令使报法师。<a id="a-DY"></a>皇后分难已讫果生男。<a id="a-DZ"></a>端正奇特。<a id="a-Da"></a>神光满院。<a id="a-Db"></a>自庭烛天。<a id="a-Dc"></a>朕欢喜无已。<a id="a-Dd"></a>跃内外舞。<a id="a-De"></a>必不违所许。<a id="a-Df"></a>愿　法师护念。<a id="a-Dg"></a>号为佛光王。<a id="a-Dh"></a>法师进贺曰。<a id="a-Di"></a>沙门玄奘言。<a id="a-Dj"></a>窃闻。<a id="a-Dk"></a>至道收敷。<a id="a-Dl"></a>启天人于载弄。<a id="a-Dm"></a>深期所感。<a id="a-Dn"></a>诞玄圣于克岐。<a id="a-Do"></a>伏惟。</p>
  <p id="aDp">皇帝皇后。<a id="a-Dq"></a>情镜三空。<a id="a-Dr"></a>化孚九有。<a id="a-Ds"></a>故能辟垂旒于二谛。<a id="a-Dt"></a>却走马于一乘。<a id="a-Du"></a>兰殿初歆。<a id="a-Dv"></a>爰发俱胝之愿。<a id="a-Dw"></a>琁柯在孕。<a id="a-Dx"></a>便结踰城之征。<a id="a-Dy"></a>俾夫十号降灵。<a id="a-Dz"></a>弘兹摄受。<a id="a-E0"></a>百神翼善。<a id="a-E1"></a>肃此宫闱。<a id="a-E2"></a>所以灾厉克清。<a id="a-E3"></a>安和载诞。<a id="a-E4"></a>七花俨以承步。<a id="a-E5"></a>九龙低而濯质。<a id="a-E6"></a>玄门伫迹。<a id="a-E7"></a>道树虚阴。<a id="a-E8"></a>虽昔之履帝呈祥。<a id="a-E9"></a>扪天表异。<a id="a-EA"></a>宁足以方斯感贶。<a id="a-EB"></a>匹此英猷。<a id="a-EC"></a>率土咏歌。<a id="a-ED"></a>喜　皇陛之纳祐。<a id="a-EE"></a>缁林勇锐。<a id="a-EF"></a>欣绀马之来游。<a id="a-EG"></a>伏愿无替前思。<a id="a-EH"></a>特令法服靡局常恋。<a id="a-EI"></a>迥构良因。<a id="a-EJ"></a>且帝子之崇出处斯在。<a id="a-EK"></a>法王之任高尚弥隆。<a id="a-EL"></a>加以功德无边。<a id="a-EM"></a>津梁载远。<a id="a-EN"></a>傥圣泽无舛。<a id="a-EO"></a>弘誓不移。<a id="a-EP"></a>窃谓殚四海之资。<a id="a-EQ"></a>不足比斯檀行。<a id="a-ER"></a>倾十地之业。<a id="a-ES"></a>无以譬此福基。<a id="a-ET"></a>当愿　皇帝皇后。<a id="a-EU"></a>百福凝华。<a id="a-EV"></a>齐辉北极。<a id="a-EW"></a>万春表寿。<a id="a-EX"></a>等固南山。<a id="a-EY"></a>罄娱乐于延龄。<a id="a-EZ"></a>践萨云于遐劫。<a id="a-Ea"></a>储君允茂。<a id="a-Eb"></a>绥绍　帝猷。<a id="a-Ec"></a>宠蕃惟宜。<a id="a-Ed"></a>翊亮王室。<a id="a-Ee"></a>襁褓英胤。<a id="a-Ef"></a>休祉日繁。<a id="a-Eg"></a>摽峻节于本枝。<a id="a-Eh"></a>嗣芳尘于草座。<a id="a-Ei"></a>玄奘滥偶丕运。<a id="a-Ej"></a>局影禁门。<a id="a-Ek"></a>贵匪德升。<a id="a-El"></a>宠缘。</p>
  <p id="aEm">恩积。<a id="a-En"></a>幸属国庆惟始。<a id="a-Eo"></a>净业开基。<a id="a-Ep"></a>踊跃之怀。<a id="a-Eq"></a>尘粉无恨。<a id="a-Er"></a>不胜喜贺之至。<a id="a-Es"></a>谨奉表以　闻。<a id="a-Et"></a>轻触威严。<a id="a-Eu"></a>伏增战越。<a id="a-Ev"></a>佛光王生满三日。<a id="a-Ew"></a>法师又进表曰。<a id="a-Ex"></a>沙门玄奘言。<a id="a-Ey"></a>奘闻。<a id="a-Ez"></a>易嘉日新之义。<a id="a-F0"></a>诗美无疆子孙。<a id="a-F1"></a>所以周祚过期。<a id="a-F2"></a>汉历遐缅者。<a id="a-F3"></a>应斯道也。<a id="a-F4"></a>又闻。<a id="a-F5"></a>龙门洄激。<a id="a-F6"></a>资源长而流远。<a id="a-F7"></a>桂树丛生。<a id="a-F8"></a>藉根深而芳蔼。<a id="a-F9"></a>伏惟皇运累圣相承。<a id="a-FA"></a>重规叠矩。<a id="a-FB"></a>积植仁义。<a id="a-FC"></a>浸润黎元。<a id="a-FD"></a>其来久也。<a id="a-FE"></a>由是。</p>
  <p id="aFF">二后光膺大宝。<a id="a-FG"></a>为子孙基。<a id="a-FH"></a>可谓根深源长矣。<a id="a-FI"></a>逮　陛下受图。<a id="a-FJ"></a>功业逾盛。<a id="a-FK"></a>还淳反素。<a id="a-FL"></a>迈三五之踪。<a id="a-FM"></a>制礼作乐。<a id="a-FN"></a>逸殷周之轨。<a id="a-FO"></a>不恃黄屋为贵。<a id="a-FP"></a>以济兆庶为心。<a id="a-FQ"></a>未明求衣。<a id="a-FR"></a>日昃忘食。<a id="a-FS"></a>一人端拱。<a id="a-FT"></a>万里廓清。<a id="a-FU"></a>虽成康之隆。<a id="a-FV"></a>未至于此。<a id="a-FW"></a>是故卿云纷郁。<a id="a-FX"></a>江海无波。<a id="a-FY"></a>日域遵风。<a id="a-FZ"></a>龙乡沐化。<a id="a-Fa"></a>荡荡乎。<a id="a-Fb"></a>巍巍乎。<a id="a-Fc"></a>难得而备言矣。<a id="a-Fd"></a>既而道格穹苍。<a id="a-Fe"></a>明神降福。<a id="a-Ff"></a>令月嘉晨。<a id="a-Fg"></a>皇子载诞。<a id="a-Fh"></a>天枝广茂。<a id="a-Fi"></a>琼萼增敷。<a id="a-Fj"></a>率土怀生。<a id="a-Fk"></a>莫不庆赖。<a id="a-Fl"></a>在于玄奘。<a id="a-Fm"></a>特百恒情。<a id="a-Fn"></a>岂直喜圣后之平安。<a id="a-Fo"></a>实亦欣如来之有嗣。<a id="a-Fp"></a>伏愿不违前。</p>
  <p id="aFq">敕。<a id="a-Fr"></a>即听出家。<a id="a-Fs"></a>移人王之胤。<a id="a-Ft"></a>为法王之子。<a id="a-Fu"></a>披着法服。<a id="a-Fv"></a>制立法名。<a id="a-Fw"></a>授以三归。<a id="a-Fx"></a>列于僧数。<a id="a-Fy"></a>绍隆像化。<a id="a-Fz"></a>阐播玄风。<a id="a-G0"></a>再秀禅林。<a id="a-G1"></a>重晖觉苑。<a id="a-G2"></a>追净眼之茂迹。<a id="a-G3"></a>践月盖之高踪。<a id="a-G4"></a>断二种缠。<a id="a-G5"></a>成无等觉。<a id="a-G6"></a>色身微妙。<a id="a-G7"></a>譬彼山王。<a id="a-G8"></a>焰网庄严。<a id="a-G9"></a>过于日月。<a id="a-GA"></a>然后荫慈云于大千之境。<a id="a-GB"></a>扬慧炬于百亿之洲。<a id="a-GC"></a>振法鼓而挫天魔。<a id="a-GD"></a>麾胜幡而摧外道。<a id="a-GE"></a>接沈流于倒海。<a id="a-GF"></a>扑燎火于邪山。<a id="a-GG"></a>竭烦恼之深河。<a id="a-GH"></a>碎无明之巨[穀-禾+卵]。<a id="a-GI"></a>为天人师。<a id="a-GJ"></a>作调御士。<a id="a-GK"></a>唯愿先庙先灵。<a id="a-GL"></a>藉孙祉而升彼岸。</p>
  <p id="aGM">皇帝皇后。<a id="a-GN"></a>因子福而享万春。<a id="a-GO"></a>永握灵图。<a id="a-GP"></a>常临九域。<a id="a-GQ"></a>子能如此。<a id="a-GR"></a>方名大孝。<a id="a-GS"></a>始曰荣亲。<a id="a-GT"></a>所以释迦弃国而务菩提。<a id="a-GU"></a>盖为此也。<a id="a-GV"></a>岂得以东平琐琐之善。<a id="a-GW"></a>陈思庸庸之才。<a id="a-GX"></a>并日而论优劣。<a id="a-GY"></a>同年而议深浅矣。<a id="a-GZ"></a>谨即严衣棒钵。<a id="a-Ga"></a>以望善来之宾。<a id="a-Gb"></a>拂座清涂。<a id="a-Gc"></a>用伫逾城之驾。<a id="a-Gd"></a>不胜庆慰翘颙之至。<a id="a-Ge"></a>谨奉表以闻。<a id="a-Gf"></a>轻触。</p>
  <p id="aGg">宸威。<a id="a-Gh"></a>追深战越。<a id="a-Gi"></a>当即受三归服袈裟。<a id="a-Gj"></a>虽保养育。<a id="a-Gk"></a>所居常近于法师。<a id="a-Gl"></a>十二月五日满月。<a id="a-Gm"></a>敕为佛光王度七人。<a id="a-Gn"></a>仍请法师为王剃发。<a id="a-Go"></a>法师进表谢曰。<a id="a-Gp"></a>沙门玄奘言。<a id="a-Gq"></a>昨奉恩旨。<a id="a-Gr"></a>令玄奘为佛光王剃发。<a id="a-Gs"></a>并敕度七人。<a id="a-Gt"></a>所剃之发。<a id="a-Gu"></a>则王之烦恼落也。<a id="a-Gv"></a>所度之僧。<a id="a-Gw"></a>则王之侍卫具也。<a id="a-Gx"></a>是用震动波旬之殿。<a id="a-Gy"></a>踊跃净居之怀弘愿既宣景福弥盛。<a id="a-Gz"></a>岂谓庸贱之手。<a id="a-H0"></a>得效伎于天肤。<a id="a-H1"></a>凡庶之人。<a id="a-H2"></a>蒙入道于嘉会。<a id="a-H3"></a>上下欣抃。<a id="a-H4"></a>悲喜交集。<a id="a-H5"></a>窃寻。<a id="a-H6"></a>覆护之重。<a id="a-H7"></a>在褓所先。<a id="a-H8"></a>解脱之因。<a id="a-H9"></a>落饰为始。<a id="a-HA"></a>伏惟皇帝皇后。<a id="a-HB"></a>道凝象外。<a id="a-HC"></a>福洽区中。<a id="a-HD"></a>所以光启妙门。<a id="a-HE"></a>聿修德本。<a id="a-HF"></a>所愿皇阶纳祐。<a id="a-HG"></a>玉扆延和。<a id="a-HH"></a>临百亿天下。<a id="a-HI"></a>毕千万岁期。<a id="a-HJ"></a>佛光奇子。<a id="a-HK"></a>乳哺惟宜。<a id="a-HL"></a>善神卫质。<a id="a-HM"></a>诸佛摩顶。<a id="a-HN"></a>增华睿哲之姿。<a id="a-HO"></a>允穆绍隆之寄。<a id="a-HP"></a>新度之僧。<a id="a-HQ"></a>荷泽既深。<a id="a-HR"></a>亦当翘勤道业。<a id="a-HS"></a>专精戒行。<a id="a-HT"></a>允副丝纶。<a id="a-HU"></a>伫当取草。<a id="a-HV"></a>不胜感荷之至。<a id="a-HW"></a>谨奉表以闻。<a id="a-HX"></a>其日法师。<a id="a-HY"></a>又重庆佛光王满月。<a id="a-HZ"></a>并进法服等。<a id="a-Ha"></a>奏曰。<a id="a-Hb"></a>沙门玄奘言。<a id="a-Hc"></a>窃闻。<a id="a-Hd"></a>搏风迅羽。<a id="a-He"></a>累日而冲空。<a id="a-Hf"></a>泻月明玑。<a id="a-Hg"></a>逾旬而就满。<a id="a-Hh"></a>是知。<a id="a-Hi"></a>禀灵物表。<a id="a-Hj"></a>亮釆天中者。<a id="a-Hk"></a>固以后发其姝惟新厥美者矣。<a id="a-Hl"></a>惟佛光王。<a id="a-Hm"></a>资上善以缔祥。<a id="a-Hn"></a>阐中和而育德。<a id="a-Ho"></a>自微园降诞。<a id="a-Hp"></a>天祠动瞻。<a id="a-Hq"></a>睿气清衿。<a id="a-Hr"></a>寝兴纳祐。<a id="a-Hs"></a>玉颜秀表。<a id="a-Ht"></a>晨夕增华。<a id="a-Hu"></a>自非皇帝皇后慧日在躬。<a id="a-Hv"></a>法流濯想。<a id="a-Hw"></a>寄绍隆于磐石。<a id="a-Hx"></a>启落饰于天人。<a id="a-Hy"></a>其孰能福此褓衣。<a id="a-Hz"></a>安兹乳哺。<a id="a-I0"></a>无灾无害。<a id="a-I1"></a>克岐克嶷者哉。<a id="a-I2"></a>今魄照初环。<a id="a-I3"></a>满月之姿盛矣。<a id="a-I4"></a>蓂枝再长。<a id="a-I5"></a>如莲之目茜兮。<a id="a-I6"></a>所以紫殿慰怀。<a id="a-I7"></a>黔首胥悦。<a id="a-I8"></a>七众归怙。<a id="a-I9"></a>四门伫鉴。<a id="a-IA"></a>岂唯日索后言鹤骖待驭而已。<a id="a-IB"></a>玄奘幸蒙恩宠。<a id="a-IC"></a>许垂荫庇。<a id="a-ID"></a>师弟之望。<a id="a-IE"></a>非所庶几。<a id="a-IF"></a>同梵之情。<a id="a-IG"></a>实切怀抱。<a id="a-IH"></a>辄敢进金字般若心经一卷并函。<a id="a-II"></a>报恩经变一部。<a id="a-IJ"></a>袈裟法服一具。<a id="a-IK"></a>香炉宝字香案藻瓶经架数珠锡杖藻豆合各一。<a id="a-IL"></a>以充道具。<a id="a-IM"></a>以表私欢。<a id="a-IN"></a>所冀簉载弄于半璋。<a id="a-IO"></a>代辟邪于蓬矢。<a id="a-IP"></a>俾夫善神见而踊跃。<a id="a-IQ"></a>弘誓因以坚固。<a id="a-IR"></a>轻用干奉。<a id="a-IS"></a>寔深悚惕。<a id="a-IT"></a>伏愿皇帝皇后。<a id="a-IU"></a>尊迈拱辰。<a id="a-IV"></a>明兼合耀。<a id="a-IW"></a>结欢心于兆庶。<a id="a-IX"></a>享延龄于万春。<a id="a-IY"></a>少海澄辉。<a id="a-IZ"></a>掩丕钊而取俊。<a id="a-Ia"></a>宠蕃振美。<a id="a-Ib"></a>辚间平以载驰。<a id="a-Ic"></a>所愿佛光王。<a id="a-Id"></a>千佛摩顶。<a id="a-Ie"></a>百福凝躯。<a id="a-If"></a>德音日茂。<a id="a-Ig"></a>曾规丕相。<a id="a-Ih"></a>不胜感荷。<a id="a-Ii"></a>奉表以闻。<a id="a-Ij"></a>二年春二月。<a id="a-Ik"></a>驾幸洛阳宫。<a id="a-Il"></a>法师亦陪从。<a id="a-Im"></a>并翻经僧五人。<a id="a-In"></a>弟子各一人。<a id="a-Io"></a>事事公给。<a id="a-Ip"></a>佛光王驾前而发。<a id="a-Iq"></a>法师与王子同去。<a id="a-Ir"></a>余僧居后。<a id="a-Is"></a>既到安置积翠宫。<a id="a-It"></a>夏四月车驾避暑于明德宫。<a id="a-Iu"></a>法师又亦陪从。<a id="a-Iv"></a>安置飞花殿。<a id="a-Iw"></a>其宫南接皂涧。<a id="a-Ix"></a>北跨洛滨。<a id="a-Iy"></a>则隋之显仁宫也。<a id="a-Iz"></a>五月敕法师还于积翠宫翻译。<a id="a-J0"></a>法师既奉帝旨。<a id="a-J1"></a>进表辞曰。<a id="a-J2"></a>沙门玄奘言。<a id="a-J3"></a>伏蒙恩旨许令积翠宫翻经。<a id="a-J4"></a>仰佩优渥。<a id="a-J5"></a>情深喜戴。<a id="a-J6"></a>伏念违离。<a id="a-J7"></a>旋增悯然。<a id="a-J8"></a>玄奘功微勋府。<a id="a-J9"></a>道谢德科。<a id="a-JA"></a>而久紊荣章。<a id="a-JB"></a>镇荷曾覆。<a id="a-JC"></a>循涯知惧。<a id="a-JD"></a>临谷匪危。<a id="a-JE"></a>伏惟皇帝皇后。<a id="a-JF"></a>圣哲含弘。<a id="a-JG"></a>仁慈亭育。<a id="a-JH"></a>故使万类取足一物获安。<a id="a-JI"></a>既而近隔兰除。<a id="a-JJ"></a>听扬銮而悲结。<a id="a-JK"></a>甫瞻茨岭。<a id="a-JL"></a>想多豫而欣然。<a id="a-JM"></a>伏愿玉宇延和。<a id="a-JN"></a>仙桃荐寿。<a id="a-JO"></a>迈甘泉之清暑。<a id="a-JP"></a>等瑶水之佳游。<a id="a-JQ"></a>所冀温树迎秋。<a id="a-JR"></a>凉飙造夏。<a id="a-JS"></a>候归轩于砥陌。<a id="a-JT"></a>俨幽锡于乔林。<a id="a-JU"></a>称庆万春。<a id="a-JV"></a>甘从九逝。<a id="a-JW"></a>不胜感恋之极。<a id="a-JX"></a>谨附表奉辞以闻。<a id="a-JY"></a>荒越在颜。<a id="a-JZ"></a>冰火交虑。<a id="a-Ja"></a>法师在京之日。<a id="a-Jb"></a>先翻发智论三十卷。<a id="a-Jc"></a>及大毗婆沙未了。<a id="a-Jd"></a>至是有敕报法师曰。<a id="a-Je"></a>其所欲翻经论。<a id="a-Jf"></a>无者先翻。<a id="a-Jg"></a>有者在后。<a id="a-Jh"></a>法师进表曰。<a id="a-Ji"></a>窃闻。<a id="a-Jj"></a>冕旒庸俗。<a id="a-Jk"></a>咸竞前修。<a id="a-Jl"></a>述作穷神。<a id="a-Jm"></a>必归　睿后。<a id="a-Jn"></a>皇帝造物玄猷远畅。<a id="a-Jo"></a>掩王城于侯甸。<a id="a-Jp"></a>光贝叶于羽陵。<a id="a-Jq"></a>傍启译寮。<a id="a-Jr"></a>降缉鸿序。<a id="a-Js"></a>腾照千古。<a id="a-Jt"></a>流辉万叶。</p>
  <p id="aJu">陛下纂承丕业。<a id="a-Jv"></a>光敷远韵。<a id="a-Jw"></a>神用日新。<a id="a-Jx"></a>赏鉴无怠。<a id="a-Jy"></a>玄奘滥沐天造。<a id="a-Jz"></a>肃承明　诏。<a id="a-K0"></a>每抚庸躬。<a id="a-K1"></a>恒深悚息。<a id="a-K2"></a>去月日奉　敕所翻经论在此无者宜先翻。<a id="a-K3"></a>旧有者在后翻。<a id="a-K4"></a>但发智毗婆沙论有二百卷。<a id="a-K5"></a>此土先唯有半。<a id="a-K6"></a>但有百余卷。<a id="a-K7"></a>而文多舛杂。<a id="a-K8"></a>今更整顿翻之。<a id="a-K9"></a>去秋以来已翻得七十余卷。<a id="a-KA"></a>尚有百三十卷未翻。<a id="a-KB"></a>此论于学者甚要。<a id="a-KC"></a>望听翻了。<a id="a-KD"></a>余经论有详略不同及尤舛误者。<a id="a-KE"></a>亦望随翻以副。</p>
  <p id="aKF">圣述。<a id="a-KG"></a>帝许焉。<a id="a-KH"></a>法师少离京洛。<a id="a-KI"></a>因兹扈从暂得还乡。<a id="a-KJ"></a>游览旧廛。<a id="a-KK"></a>问访亲故。<a id="a-KL"></a>沦丧将尽。<a id="a-KM"></a>唯有姊一人适瀛州张氏。<a id="a-KN"></a>遣迎相见悲喜。<a id="a-KO"></a>问姊父母坟陇所在。<a id="a-KP"></a>躬自扫谒。<a id="a-KQ"></a>为岁久荒颓。<a id="a-KR"></a>乃更详胜地欲具棺椁而改葬。<a id="a-KS"></a>虽有此心未敢专志。<a id="a-KT"></a>法师乃进表请曰。<a id="a-KU"></a>沙门玄奘言。<a id="a-KV"></a>玄奘不天夙钟荼蓼。<a id="a-KW"></a>兼复时逢隋乱。<a id="a-KX"></a>殡掩仓卒。<a id="a-KY"></a>日月不居。<a id="a-KZ"></a>已经四十余载。<a id="a-Ka"></a>坟垄颓毁殆将灭夷。<a id="a-Kb"></a>追惟平昔情不自宁。<a id="a-Kc"></a>谨与老姊二人收捧遗柩。<a id="a-Kd"></a>去彼狭陋改葬西原。<a id="a-Ke"></a>用答昊天微申罔极。<a id="a-Kf"></a>昨日蒙　敕放玄奘出三两日捡挍。<a id="a-Kg"></a>但玄奘更无兄弟。<a id="a-Kh"></a>唯老姊二人卜远有期。<a id="a-Ki"></a>用此月二十一日安厝。<a id="a-Kj"></a>今观葬事尚寥落未办。<a id="a-Kk"></a>所赐三两日恐不周匝望乞　天恩听玄奘葬事了还。<a id="a-Kl"></a>又婆罗门上客今相随逐。<a id="a-Km"></a>过为率略恐将嗤笑。<a id="a-Kn"></a>不任缠迫忧慑之至。<a id="a-Ko"></a>谨附表以闻。<a id="a-Kp"></a>伏乞　天覆云回。<a id="a-Kq"></a>曲怜孤请。</p>
  <p id="aKr">帝览表允其所请。<a id="a-Ks"></a>仍　敕所司。<a id="a-Kt"></a>其法师营葬所须并宜公给。<a id="a-Ku"></a>法师既荷殊泽。<a id="a-Kv"></a>又进启谢曰。<a id="a-Kw"></a>沙门玄奘启。<a id="a-Kx"></a>玄奘殃深衅积。<a id="a-Ky"></a>降罚明灵。<a id="a-Kz"></a>不能殒亡。<a id="a-L0"></a>偷存今日。<a id="a-L1"></a>但灰律骤改。<a id="a-L2"></a>盈缺匪居。<a id="a-L3"></a>坟垄沦颓。<a id="a-L4"></a>草棘荒蔓。<a id="a-L5"></a>思易宅兆。<a id="a-L6"></a>弥历岁年。<a id="a-L7"></a>直为远隔关山。<a id="a-L8"></a>不能果遂。<a id="a-L9"></a>幸因陪从銮驾。<a id="a-LA"></a>得届故乡。<a id="a-LB"></a>允会宿心遂兹改厝。<a id="a-LC"></a>陈设所须。<a id="a-LD"></a>复蒙。</p>
  <p id="aLE">皇帝皇后曲降天慈。<a id="a-LF"></a>赐遣营佐。<a id="a-LG"></a>不谓日月之光。<a id="a-LH"></a>在瓦砾而犹照。<a id="a-LI"></a>云雨之泽。<a id="a-LJ"></a>虽蓬艾而必沾。<a id="a-LK"></a>感戴屏营。<a id="a-LL"></a>喜鲠兼集。<a id="a-LM"></a>不任存亡衔佩之至。<a id="a-LN"></a>谨附启谢闻。<a id="a-LO"></a>事重人微。<a id="a-LP"></a>不能宣尽。<a id="a-LQ"></a>法师既蒙。</p>
  <p id="aLR">敕许。<a id="a-LS"></a>遂改葬焉。<a id="a-LT"></a>其营送威仪。<a id="a-LU"></a>并公家资给。<a id="a-LV"></a>时洛下道俗。<a id="a-LW"></a>赴者万余人。<a id="a-LX"></a>后魏孝文皇帝。<a id="a-LY"></a>自岱徙都洛阳。<a id="a-LZ"></a>于少室山北造少林伽蓝。<a id="a-La"></a>因地势之高卑。<a id="a-Lb"></a>有上方下方之称。<a id="a-Lc"></a>都一十二院。<a id="a-Ld"></a>东据嵩岳。<a id="a-Le"></a>南面少峰。<a id="a-Lf"></a>北依高岭。<a id="a-Lg"></a>兼带三川。<a id="a-Lh"></a>耸石巉岩。<a id="a-Li"></a>飞泉萦映。<a id="a-Lj"></a>松萝共筼筜交葛。<a id="a-Lk"></a>桂柏与杞梓萧森。<a id="a-Ll"></a>壮婉清虚。<a id="a-Lm"></a>实域中之佳所。<a id="a-Ln"></a>其西台最为秀丽。<a id="a-Lo"></a>即菩提流支译经处。<a id="a-Lp"></a>又是跋陀禅师宴坐之所。<a id="a-Lq"></a>见有遗身之塔。<a id="a-Lr"></a>大业之末。<a id="a-Ls"></a>群贼以火焚之不然。<a id="a-Lt"></a>远近珍异。<a id="a-Lu"></a>寺西北岭下缑氏县之东南凤凰谷陈村。<a id="a-Lv"></a>亦名陈堡。<a id="a-Lw"></a>即法师之生地也。<a id="a-Lx"></a>秋九月二十日。<a id="a-Ly"></a>法师请入少林寺翻译。</p>
  <p id="aLz">表曰。<a id="a-M0"></a>沙门玄奘言。<a id="a-M1"></a>玄奘闻。<a id="a-M2"></a>菩提路远。<a id="a-M3"></a>趣之者必假资粮。<a id="a-M4"></a>生死河深。<a id="a-M5"></a>渡之者须凭船筏。<a id="a-M6"></a>资粮者。<a id="a-M7"></a>三学三智之妙行。<a id="a-M8"></a>非宿舂之类也。<a id="a-M9"></a>船筏者。<a id="a-MA"></a>八忍八观之净业。<a id="a-MB"></a>非方舟之徒也。<a id="a-MC"></a>是以诸佛具而舛彼岸。<a id="a-MD"></a>凡夫阙而沉生死。<a id="a-ME"></a>由是茫茫三界。<a id="a-MF"></a>俱漂七漏之河。<a id="a-MG"></a>浩浩四生。<a id="a-MH"></a>咸溺十缠之浪。<a id="a-MI"></a>莫不波转烟回心迷意醉。<a id="a-MJ"></a>穷劫石而靡殆。<a id="a-MK"></a>尽芥城而弥固。<a id="a-ML"></a>曾不知驾三车而出火宅。<a id="a-MM"></a>乘八正而适宝坊。<a id="a-MN"></a>实可悲哉。<a id="a-MO"></a>岂直秋之为气良增叹矣。<a id="a-MP"></a>宁惟孔父之情。<a id="a-MQ"></a>所以未尝不临食辍餐。<a id="a-MR"></a>当寐而惊者也。<a id="a-MS"></a>玄奘每惟此身。<a id="a-MT"></a>众缘假合。<a id="a-MU"></a>念念无常。<a id="a-MV"></a>虽岸树井虅。<a id="a-MW"></a>不足以俦危脆。<a id="a-MX"></a>干城水沫。<a id="a-MY"></a>无以譬其不坚。<a id="a-MZ"></a>所以朝夕是期无望长久。<a id="a-Ma"></a>而岁月如流。<a id="a-Mb"></a>六十之年。<a id="a-Mc"></a>飒焉已至。<a id="a-Md"></a>念兹遄速。<a id="a-Me"></a>则生涯可知。<a id="a-Mf"></a>加复少因求法寻访师友。<a id="a-Mg"></a>自他邦国无处不经。<a id="a-Mh"></a>涂路遐。<a id="a-Mi"></a>遥身力疲竭。<a id="a-Mj"></a>顷年已来更增衰弱。<a id="a-Mk"></a>顾阴视景能复几何。<a id="a-Ml"></a>既资粮未充前涂渐促。<a id="a-Mm"></a>无日不以此伤嗟。<a id="a-Mn"></a>笔墨陈之不能尽也。<a id="a-Mo"></a>然轻生多幸属逢。</p>
  <p id="aMp">明圣。<a id="a-Mq"></a>蒙先朝不次之泽。<a id="a-Mr"></a>荷陛下非分之恩。<a id="a-Ms"></a>沐浴隆慈岁月久矣。<a id="a-Mt"></a>至于增名益价发誉腾声。<a id="a-Mu"></a>无翼而飞。<a id="a-Mv"></a>坐淩霄汉。<a id="a-Mw"></a>受四事之供。<a id="a-Mx"></a>超伦辈之华。<a id="a-My"></a>求之古人所未有也。<a id="a-Mz"></a>玄奘何德何功以至于此。<a id="a-N0"></a>皆是天波广润日月曲临。<a id="a-N1"></a>遂使燕石为珍驽骀取贵。<a id="a-N2"></a>抚躬内省唯深惭恧。<a id="a-N3"></a>且害盈恶满寔前哲之雅旨。<a id="a-N4"></a>少欲知足。<a id="a-N5"></a>亦诸佛之诚言。<a id="a-N6"></a>玄奘自揆。<a id="a-N7"></a>艺业空虚名行无取。</p>
  <p id="aN8">天慈圣泽无宜久冒。<a id="a-N9"></a>望乞骸骨毕命山林。<a id="a-NA"></a>礼诵经行以答提奖。<a id="a-NB"></a>又蒙　陛下以轮王之尊。<a id="a-NC"></a>布法王之化。<a id="a-ND"></a>西域所得经本并令翻译。<a id="a-NE"></a>玄奘猥承人乏滥当斯任。<a id="a-NF"></a>既奉。</p>
  <p id="aNG">天旨夙夜匪宁。<a id="a-NH"></a>今已翻出六百余卷。<a id="a-NI"></a>皆三藏四含之宗要。<a id="a-NJ"></a>大小二乘之枢轴。<a id="a-NK"></a>凡圣行位之林薮。<a id="a-NL"></a>八万法门之海泽。<a id="a-NM"></a>西域称咏。<a id="a-NN"></a>以为镇国镇方之典。<a id="a-NO"></a>所须文义无披不得。<a id="a-NP"></a>譬犹择木邓林随求小大。<a id="a-NQ"></a>收珍海浦任取方圆。<a id="a-NR"></a>学者之宗斯为仿佛。<a id="a-NS"></a>玄奘用此奉报国恩。<a id="a-NT"></a>诚不能尽。<a id="a-NU"></a>虽然亦冀万分之一也。<a id="a-NV"></a>但断伏烦恼。<a id="a-NW"></a>必定慧相资。<a id="a-NX"></a>如车二轮。<a id="a-NY"></a>阙一不可至。<a id="a-NZ"></a>如研味经论慧学也。<a id="a-Na"></a>依林宴坐定学也。<a id="a-Nb"></a>玄奘少来颇得专精教义。<a id="a-Nc"></a>唯于四禅九定。<a id="a-Nd"></a>未暇安心。<a id="a-Ne"></a>今愿托虑禅门澄心定水。<a id="a-Nf"></a>制情猿之逸躁。<a id="a-Ng"></a>絷意象之奔驰。<a id="a-Nh"></a>若不敛迹山中不可成就。<a id="a-Ni"></a>窃承此州嵩高少室。<a id="a-Nj"></a>岭嶂重叠峰涧多奇。<a id="a-Nk"></a>含孕风云包蕴仁智。<a id="a-Nl"></a>果药丰茂萝薜清虚。<a id="a-Nm"></a>实海内之名山。<a id="a-Nn"></a>域中之神岳。<a id="a-No"></a>其间复有少林伽蓝闲居寺等。<a id="a-Np"></a>皆跨枕岩壑萦带林泉。<a id="a-Nq"></a>佛事尊严房宇闲邃。<a id="a-Nr"></a>即后魏三藏菩提留支译经之处也。<a id="a-Ns"></a>实可依归以修禅观。<a id="a-Nt"></a>又两疏朝士尚解归海辞荣。<a id="a-Nu"></a>巢许俗人犹知栖真蕴素。<a id="a-Nv"></a>况玄奘出家为法翻滞阛中。<a id="a-Nw"></a>清风激人念之增愧者也。<a id="a-Nx"></a>伏惟陛下明踰七曜。<a id="a-Ny"></a>照极九幽。<a id="a-Nz"></a>伏乞亮此愚诚。<a id="a-O0"></a>特垂听许。<a id="a-O1"></a>使得绝嚣尘于众俗。<a id="a-O2"></a>卷影迹于人间。<a id="a-O3"></a>陪麋鹿之群。<a id="a-O4"></a>随凫鹤之侣。<a id="a-O5"></a>栖身片石之上。<a id="a-O6"></a>庇影一树之阴。<a id="a-O7"></a>守察心猿观法实相。<a id="a-O8"></a>令四魔九结之贼。<a id="a-O9"></a>无所穿窬。<a id="a-OA"></a>五忍十行之心。<a id="a-OB"></a>相从引发。<a id="a-OC"></a>作菩提之由渐。<a id="a-OD"></a>为彼岸之良因。<a id="a-OE"></a>外不累于皇风。<a id="a-OF"></a>内有增于行业。<a id="a-OG"></a>以此送终天之恩也。<a id="a-OH"></a>傥蒙矜许。<a id="a-OI"></a>则庐山慧远雅操庶追。<a id="a-OJ"></a>剡岫道林清徽望续。<a id="a-OK"></a>仍冀禅观之余时间翻译。<a id="a-OL"></a>无任乐愿之至。<a id="a-OM"></a>谨诣阙奉表以闻。<a id="a-ON"></a>轻触宸威追深战越。<a id="a-OO"></a>帝览表不许。<a id="a-OP"></a>其月二十一日。<a id="a-OQ"></a>神笔自报书曰。<a id="a-OR"></a>省表知欲晦迹岩泉。<a id="a-OS"></a>追林远而架往。<a id="a-OT"></a>托虑禅寂。<a id="a-OU"></a>轨澄什以标今。<a id="a-OV"></a>仰挹风徽。<a id="a-OW"></a>寔所钦尚。<a id="a-OX"></a>朕业空学寮。<a id="a-OY"></a>靡究高深。<a id="a-OZ"></a>然以浅识薄闻未见其可。<a id="a-Oa"></a>法师津梁三果汲引四生。<a id="a-Ob"></a>智皎心灯。<a id="a-Oc"></a>定凝意水。<a id="a-Od"></a>非情尘之所翳。<a id="a-Oe"></a>岂识浪之能惊。<a id="a-Of"></a>道德可居。<a id="a-Og"></a>何必太华叠岭。<a id="a-Oh"></a>空寂可舍。<a id="a-Oi"></a>岂独少室重峦。<a id="a-Oj"></a>幸戢来言。<a id="a-Ok"></a>勿复陈请。<a id="a-Ol"></a>则市朝大隐。<a id="a-Om"></a>不独贵于昔贤。<a id="a-On"></a>见闻弘益。<a id="a-Oo"></a>更可珍于即代。</p>
  <p id="aOp">敕既令断表不敢复言。<a id="a-Oq"></a>法师既奉敕书。<a id="a-Or"></a>进启谢曰。<a id="a-Os"></a>沙门玄奘言。<a id="a-Ot"></a>使人李君信至垂赐　手诏。<a id="a-Ou"></a>银钩丽于丹字。</p>
  <p id="aOv">睿藻蔚彼河图。<a id="a-Ow"></a>磊落带峰岳之形。<a id="a-Ox"></a>郁润挹风云之气。<a id="a-Oy"></a>不谓白藏之暮。<a id="a-Oz"></a>更睹春葩之文。<a id="a-P0"></a>身居伊洛之间。<a id="a-P1"></a>忽瞩昆荆之宝。<a id="a-P2"></a>捧对欢欣。<a id="a-P3"></a>手舞足蹈。<a id="a-P4"></a>昔季重蒙魏君之札。<a id="a-P5"></a>唯叙睽离。<a id="a-P6"></a>慧远辱晋帝之书。<a id="a-P7"></a>才令给米。<a id="a-P8"></a>未睹词兼空寂可舍之旨。<a id="a-P9"></a>诲示大隐朝市之情。<a id="a-PA"></a>固知圣主之怀。<a id="a-PB"></a>穷真罄俗。<a id="a-PC"></a>综有该无。<a id="a-PD"></a>超羲轩而更高。<a id="a-PE"></a>驾曹马而逾远者矣。<a id="a-PF"></a>但玄奘素丝之质。<a id="a-PG"></a>尤畏朱蓝。<a id="a-PH"></a>葛虆之身。<a id="a-PI"></a>寔希松杞。<a id="a-PJ"></a>思愿媲烟霞于少室。<a id="a-PK"></a>偶泉石于嵩阿。<a id="a-PL"></a>允避溺之情。<a id="a-PM"></a>终防火之志。<a id="a-PN"></a>所以敢竭愚瞽。<a id="a-PO"></a>昧死陈　闻。<a id="a-PP"></a>庶陶甄之慈无遗凫鷃。<a id="a-PQ"></a>云雨之泽不弃蛛蝥。<a id="a-PR"></a>而明诏霈临。<a id="a-PS"></a>不垂亮许。<a id="a-PT"></a>仍降恩奖。<a id="a-PU"></a>曲存辉贲。<a id="a-PV"></a>五情战惧。<a id="a-PW"></a>不知所守。<a id="a-PX"></a>既戢来言。<a id="a-PY"></a>不敢更请。<a id="a-PZ"></a>谨附表谢闻。<a id="a-Pa"></a>唯增悚越。<a id="a-Pb"></a>冬十一月五日佛光王晬日。<a id="a-Pc"></a>法师又进法衣一具上佛光王。<a id="a-Pd"></a>表曰。<a id="a-Pe"></a>沙门玄奘言。<a id="a-Pf"></a>玄奘闻。<a id="a-Pg"></a>兰荣紫畹。<a id="a-Ph"></a>过之者必欢。<a id="a-Pi"></a>桂茂青溪。<a id="a-Pj"></a>逢之者斯悦。<a id="a-Pk"></a>卉木犹尔。<a id="a-Pl"></a>况人伦乎。<a id="a-Pm"></a>况　圣胤乎。<a id="a-Pn"></a>伏惟。</p>
  <p id="aPo">皇帝皇后。<a id="a-Pp"></a>挹神睿之姿。<a id="a-Pq"></a>怀天地之德。<a id="a-Pr"></a>抚宁区夏。<a id="a-Ps"></a>子育群生。<a id="a-Pt"></a>兼复大建伽蓝。<a id="a-Pu"></a>广兴福聚。<a id="a-Pv"></a>益宝图常恒不变之业。<a id="a-Pw"></a>助鼎命金刚坚固之因。<a id="a-Px"></a>既妙善熏修故。<a id="a-Py"></a>使　皇大子机神日茂。<a id="a-Pz"></a>潞王懿杰逾明。<a id="a-Q0"></a>佛光王岐嶷增朗。<a id="a-Q1"></a>可谓超周越商。<a id="a-Q2"></a>与黄比崇。<a id="a-Q3"></a>子子孙孙。<a id="a-Q4"></a>万年之庆者也。<a id="a-Q5"></a>玄奘猥以庸微。<a id="a-Q6"></a>时得参见王等。<a id="a-Q7"></a>私心踊悦诚欢诚喜。<a id="a-Q8"></a>今是佛光王诞[吭-几+(坐-工+十)]之日。<a id="a-Q9"></a>礼有献贺。<a id="a-QA"></a>辄率愚诚谨上法服一具。<a id="a-QB"></a>伏愿王子。<a id="a-QC"></a>万神拥卫。<a id="a-QD"></a>百福扶持。<a id="a-QE"></a>寤寐安和。<a id="a-QF"></a>乳哺调适。<a id="a-QG"></a>绍隆三宝。<a id="a-QH"></a>摧伏四魔。<a id="a-QI"></a>行菩萨行。<a id="a-QJ"></a>继如来事。<a id="a-QK"></a>不胜琼萼天枝英华美茂欢喜之至。<a id="a-QL"></a>谨附表并衣以　闻。<a id="a-QM"></a>轻触。</p>
  <p id="aQN">宸严。<a id="a-QO"></a>追深战越。<a id="a-QP"></a>法师时在积翠宫翻译。<a id="a-QQ"></a>无时暂辍。<a id="a-QR"></a>积气成疾。<a id="a-QS"></a>奏。</p>
  <p id="aQT">帝。<a id="a-QU"></a>帝闻之不悦。<a id="a-QV"></a>即遣供奉内医吕弘哲宣　敕慰问法师。<a id="a-QW"></a>法师悲喜不已。<a id="a-QX"></a>进表谢曰。<a id="a-QY"></a>沙门玄奘言。<a id="a-QZ"></a>使人吕弘哲等至。<a id="a-Qa"></a>宣　敕慰问。<a id="a-Qb"></a>玄奘所患。<a id="a-Qc"></a>并。</p>
  <p id="aQd">许出外将息。<a id="a-Qe"></a>慈旨忽临。<a id="a-Qf"></a>尪骸用起。<a id="a-Qg"></a>若对旒冕如置冰泉。<a id="a-Qh"></a>玄奘摄慎乖方疹瘵仍集。<a id="a-Qi"></a>自违离　銮躅倍觉婴缠。<a id="a-Qj"></a>心痛背闷。<a id="a-Qk"></a>骨酸肉楚。<a id="a-Ql"></a>食眠顿绝。<a id="a-Qm"></a>气息渐微。<a id="a-Qn"></a>虑有不图点秽宫宇。<a id="a-Qo"></a>思欲出外自屏沟壑。<a id="a-Qp"></a>仍恐惊动。</p>
  <p id="aQq">圣听。<a id="a-Qr"></a>不敢即事奏闻。<a id="a-Qs"></a>遂依问藉出至寺所。<a id="a-Qt"></a>病既因劳转笃。<a id="a-Qu"></a>心亦分隔明时。<a id="a-Qv"></a>乃有尚药司医张德志为其针疗。<a id="a-Qw"></a>因渐瘳降得存首领。<a id="a-Qx"></a>还顾专辄之罪。<a id="a-Qy"></a>自期粉墨之诛。<a id="a-Qz"></a>伏惟日月之明久谅愚拙。<a id="a-R0"></a>江海之泽每肆含容。<a id="a-R1"></a>岂可移幸于至微。<a id="a-R2"></a>屈法于常典。<a id="a-R3"></a>望申公道以穆宪司。<a id="a-R4"></a>枉狱为轻伏呋是俟。<a id="a-R5"></a>而残魂朽质仍被恩光。<a id="a-R6"></a>抚臆言怀用铭肌骨。<a id="a-R7"></a>自惟偃顿非复寻常。<a id="a-R8"></a>纵微下里之忧。<a id="a-R9"></a>亦尽生涯之冀。<a id="a-RA"></a>但恨隆恩未答末命先亏。<a id="a-RB"></a>仰惟。</p>
  <p id="aRC">帝勤亲劳蒋狩期于阅武。<a id="a-RD"></a>情在训戎。<a id="a-RE"></a>既昭仁于放麟。<a id="a-RF"></a>又策勋于献凤。<a id="a-RG"></a>遐迩庆集。<a id="a-RH"></a>上下欢并。<a id="a-RI"></a>风后清尘山只护野。<a id="a-RJ"></a>敬惟动止固极休祯。<a id="a-RK"></a>申[火*向]诫于十旬。<a id="a-RL"></a>浃辰而返。<a id="a-RM"></a>鄙宣游于八骏。<a id="a-RN"></a>密迩而旋。<a id="a-RO"></a>王驾可伫。<a id="a-RP"></a>永怀以慰。<a id="a-RQ"></a>抚事恛惶。<a id="a-RR"></a>终期陨越。<a id="a-RS"></a>不胜荷惧之至。<a id="a-RT"></a>谨奉表。<a id="a-RU"></a>待罪以闻。<a id="a-RV"></a>荒惴失图。<a id="a-RW"></a>伏听　敕旨。<a id="a-RX"></a>帝览表甚欢。<a id="a-RY"></a>经三日后遣使迎法师入。<a id="a-RZ"></a>四事供养。<a id="a-Ra"></a>留连累日。<a id="a-Rb"></a>　敕送法师。<a id="a-Rc"></a>还积翠宫。<a id="a-Rd"></a>仍旧宣译焉冬十二月改洛阳宫为东都。<a id="a-Re"></a>嫌封畿之褊隘。<a id="a-Rf"></a>乃东分郑州之氾水怀州之河阳。<a id="a-Rg"></a>西废谷州可宜阳永宁新安渑池等县。<a id="a-Rh"></a>皆隶属焉。<a id="a-Ri"></a>法师以乡邑增贵。<a id="a-Rj"></a>修表贺曰沙门玄奘言。<a id="a-Rk"></a>窃闻鹑首锡秦。<a id="a-Rl"></a>上帝兆金城之据。<a id="a-Rm"></a>龟图荐夏。<a id="a-Rn"></a>中畿启玉泉之窥。<a id="a-Ro"></a>是知灵贶所基皇猷显属。<a id="a-Rp"></a>昌诵由其卜远高光。<a id="a-Rq"></a>所以阐期允迪。<a id="a-Rr"></a>厥猷率遵斯在。<a id="a-Rs"></a>伏惟。</p>
  <p id="aRt">皇帝皇后。<a id="a-Ru"></a>揆物裁务。<a id="a-Rv"></a>悬衡抚俗。<a id="a-Rw"></a>即土中之重隩匝虞巡而驻跸。<a id="a-Rx"></a>因旧制之环伟。<a id="a-Ry"></a>仪镐京而建郛。<a id="a-Rz"></a>仍以卑宫载怀。<a id="a-S0"></a>改作劳于曩役。<a id="a-S1"></a>驭奔在念。<a id="a-S2"></a>轸居逸于晨兴。<a id="a-S3"></a>自非折中华夷均一徭输。<a id="a-S4"></a>岂能留连。</p>
  <p id="aS5">圣眷焕汗纶言。<a id="a-S6"></a>是以令下之初。<a id="a-S7"></a>山川郁其改观。<a id="a-S8"></a>柘制爰始。<a id="a-S9"></a>烟云霏而动色。<a id="a-SA"></a>飞甍日丽。<a id="a-SB"></a>驰道风清。<a id="a-SC"></a>神期肸向。<a id="a-SD"></a>彝伦郁穆。<a id="a-SE"></a>若赋武昌之鱼。<a id="a-SF"></a>乐迁王里。<a id="a-SG"></a>争企云亭之鹤。<a id="a-SH"></a>愿奉属车。<a id="a-SI"></a>既小晋郑之依。<a id="a-SJ"></a>更褊刘张之策。<a id="a-SK"></a>前王龌龊丰洛递开。<a id="a-SL"></a>我后牢笼伊咸并建。<a id="a-SM"></a>麟宗克茂鼎祚惟远。<a id="a-SN"></a>自可东宴平乐西临建章。<a id="a-SO"></a>伫吹笙而驻寿。<a id="a-SP"></a>康在藻而流咏。<a id="a-SQ"></a>荡荡至公。<a id="a-SR"></a>巍巍罕述。<a id="a-SS"></a>奘散材莫效。<a id="a-ST"></a>贻惧增深。<a id="a-SU"></a>但三川之郊猥沾故里。<a id="a-SV"></a>千载之幸郁为新邑。<a id="a-SW"></a>荜门虽翳刍命犹存。<a id="a-SX"></a>喜编毂下匪惭关外。<a id="a-SY"></a>况光宅之庆。<a id="a-SZ"></a>遐迩所同欢。<a id="a-Sa"></a>圣上允安。<a id="a-Sb"></a>庸微所特荷。<a id="a-Sc"></a>不胜喜抃之极。<a id="a-Sd"></a>谨奉表陈谢以。</p>
  <p id="aSe">闻。<a id="a-Sf"></a>三年春正月　驾还西京。<a id="a-Sg"></a>法师亦随归。</p>
 </body>
</html>