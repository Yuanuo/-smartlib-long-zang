<!doctype html>
<html id="z3IBWgf1QM" data-ver="813">
 <head>
  <meta charset="utf-8">
  <meta author="慧立">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大唐大慈恩寺三藏法师传卷第十</h1>
  <p id="a2">起显庆三年正月随车驾自洛还西京至麟德元年二月玉华宫舍化。</p>
  <p id="a3">显庆三年正月。<a id="a-4"></a>驾自东都还西京。<a id="a-5"></a>法师亦随还。<a id="a-6"></a>秋七月再有　敕。<a id="a-7"></a>法师徙居西明寺。<a id="a-8"></a>寺以元年秋八月戊子十九日造。<a id="a-9"></a>先有　敕曰。<a id="a-A"></a>以延康坊[泳-永+(噗-口)]王故宅。<a id="a-B"></a>为皇太子分造观寺各一。<a id="a-C"></a>命法师案行其处。<a id="a-D"></a>还奏地窄不容两所。<a id="a-E"></a>于是总用营寺。<a id="a-F"></a>其观改就普宁坊。<a id="a-G"></a>仍先造寺。<a id="a-H"></a>其年夏六月营造功毕。<a id="a-I"></a>其寺面三百五十步。<a id="a-J"></a>周围数里。<a id="a-K"></a>左右通衢腹背廛落。<a id="a-L"></a>青槐列其外。<a id="a-M"></a>渌水亘其间。<a id="a-N"></a>亹亹耽耽。<a id="a-O"></a>都邑仁祠。<a id="a-P"></a>此为最也。<a id="a-Q"></a>而廊殿楼台飞惊接汉。<a id="a-R"></a>金铺藻栋眩日晖霞。<a id="a-S"></a>凡有十院屋四千余间。<a id="a-T"></a>庄严之盛。<a id="a-U"></a>虽梁之同泰。<a id="a-V"></a>魏之永宁。<a id="a-W"></a>所不能及也。</p>
  <p id="aX">敕先委所司简大德五十人侍者各一人。<a id="a-Y"></a>后更令诠试业行童子一百五十人拟度。<a id="a-Z"></a>至其月十三日。<a id="a-a"></a>于寺建斋度僧。<a id="a-b"></a>命法师看度。<a id="a-c"></a>至秋七月十四日。<a id="a-d"></a>迎僧入寺。<a id="a-e"></a>其威仪幢盖音乐等。<a id="a-f"></a>一如入慈恩及迎碑之则。<a id="a-g"></a>　敕遣西明寺给法师上房一口。<a id="a-h"></a>新度沙弥海会等十人充弟子。</p>
  <p id="ai">大帝以法师先朝所重。<a id="a-j"></a>嗣位之后礼敬逾隆。<a id="a-k"></a>中使朝臣问慰无绝。<a id="a-l"></a>嚫施绵帛绫绵前后万余段。<a id="a-m"></a>法服纳袈裟等数百事。<a id="a-n"></a>法师受已皆为国造塔及营经像。<a id="a-o"></a>给施贫穷并外国婆罗门客等。<a id="a-p"></a>随得随散无所贮畜。<a id="a-q"></a>发愿造十俱胝像。<a id="a-r"></a>百万为一俱胝。<a id="a-s"></a>并造成矣。<a id="a-t"></a>东国重于般若。<a id="a-u"></a>前代虽翻不能周备。<a id="a-v"></a>众人更请委翻。<a id="a-w"></a>然般若部大。<a id="a-x"></a>京师多务。<a id="a-y"></a>又人命无常恐难得了。<a id="a-z"></a>乃请就于玉华宫翻译。<a id="a-10"></a>帝许焉。<a id="a-11"></a>即以四年冬十月。<a id="a-12"></a>法师从京发向玉华宫。<a id="a-13"></a>并翻经大德及门徒等同去。<a id="a-14"></a>其供给诸事一如京下。<a id="a-15"></a>至彼安置肃诚院焉。<a id="a-16"></a>至五年春正月一日起首翻大般若经。<a id="a-17"></a>经梵本总有二十万颂。<a id="a-18"></a>文既广大。<a id="a-19"></a>学徒每请删略。<a id="a-1A"></a>法师将顺众意。<a id="a-1B"></a>如罗什所翻。<a id="a-1C"></a>除繁去重。<a id="a-1D"></a>作此念已。<a id="a-1E"></a>于夜梦中。<a id="a-1F"></a>即有极怖畏事。<a id="a-1G"></a>以相警诫。<a id="a-1H"></a>或见乘危履崄。<a id="a-1I"></a>或见猛兽搏人。<a id="a-1J"></a>流汗战栗方得免脱。<a id="a-1K"></a>觉已惊惧。<a id="a-1L"></a>向诸众说。<a id="a-1M"></a>还依广翻。<a id="a-1N"></a>夜中乃见诸佛菩萨眉间放光照触己身心意怡适。<a id="a-1O"></a>法师又自见手执花灯供养诸佛。<a id="a-1P"></a>或升高座为众说法。<a id="a-1Q"></a>多人围绕赞叹恭敬。<a id="a-1R"></a>或梦见有人奉己名果。<a id="a-1S"></a>觉而喜庆不敢更删。<a id="a-1T"></a>一如梵本。<a id="a-1U"></a>佛说此经。<a id="a-1V"></a>凡在四处。<a id="a-1W"></a>一王舍城鹫峰山。<a id="a-1X"></a>二给孤独园。<a id="a-1Y"></a>三他化自在天王宫。<a id="a-1Z"></a>四王舍城竹林精舍。<a id="a-1a"></a>总一十六会。<a id="a-1b"></a>合为一部。<a id="a-1c"></a>然法师于西域得三本。<a id="a-1d"></a>到此翻译之日。<a id="a-1e"></a>文有疑错。<a id="a-1f"></a>即挍三本以定之。<a id="a-1g"></a>殷勤省覆。<a id="a-1h"></a>方乃著文。<a id="a-1i"></a>审慎之心古来无比。<a id="a-1j"></a>或文乖旨奥意有踌蹰。<a id="a-1k"></a>必觉异境似若有人授以明决。<a id="a-1l"></a>情即豁然。<a id="a-1m"></a>若披云睹日。<a id="a-1n"></a>自云。<a id="a-1o"></a>如此悟处岂奘浅怀所通。<a id="a-1p"></a>并是诸佛菩萨所冥加耳。<a id="a-1q"></a>经之初会有严净佛土品。<a id="a-1r"></a>品中说诸菩萨摩诃萨众。<a id="a-1s"></a>为般若波罗蜜故。<a id="a-1t"></a>以神通愿力盛大千界上妙珍宝诸妙香花百味饮食衣服音乐随意所生五尘妙境种种供养严说法处。<a id="a-1u"></a>时玉华寺主慧德及翻经僧嘉尚。<a id="a-1v"></a>其夜同梦见玉华寺内广博严净绮饰庄严幢帐宝舆花幡伎乐盈满寺中。<a id="a-1w"></a>又见无量僧众手执花盖如前供具共来供养大般若经。<a id="a-1x"></a>寺内衢巷墙壁皆庄绮锦。<a id="a-1y"></a>地积名华众共履践。<a id="a-1z"></a>至翻经院。<a id="a-20"></a>其院倍加胜妙。<a id="a-21"></a>如经所载宝庄严土。<a id="a-22"></a>又闻院内三堂讲说法师在中堂敷演。<a id="a-23"></a>既睹此已欢喜惊觉。<a id="a-24"></a>俱参法师说所梦事。<a id="a-25"></a>法师云。<a id="a-26"></a>今正翻此品。<a id="a-27"></a>诸菩萨等必有供养。<a id="a-28"></a>诸师等见信有此乎。<a id="a-29"></a>时殿侧有双柰树。<a id="a-2A"></a>忽于非时数数开花。<a id="a-2B"></a>花皆六出。<a id="a-2C"></a>鲜荣红白非常可爱。<a id="a-2D"></a>时众详议云。<a id="a-2E"></a>是般若再阐之征。<a id="a-2F"></a>又六出者表六到彼岸。<a id="a-2G"></a>然法师翻此经。<a id="a-2H"></a>时汲汲然恒虑无常。<a id="a-2I"></a>谓诸僧曰。<a id="a-2J"></a>玄奘今年六十有五。<a id="a-2K"></a>必当卒命于此伽蓝。<a id="a-2L"></a>经部甚大每惧不终。<a id="a-2M"></a>努力人加勤恳勿辞劳苦。<a id="a-2N"></a>至龙朔三年冬十月二十三日功毕绝笔。<a id="a-2O"></a>合成六百卷。<a id="a-2P"></a>称为大般若经焉。<a id="a-2Q"></a>合掌欢喜告徒众曰。<a id="a-2R"></a>此经于汉地有缘。<a id="a-2S"></a>玄奘来此玉华者。<a id="a-2T"></a>经之力也。<a id="a-2U"></a>向在京师诸缘牵乱。<a id="a-2V"></a>岂有了时。<a id="a-2W"></a>今得终讫。<a id="a-2X"></a>并是诸佛冥加龙天拥祐。<a id="a-2Y"></a>此乃镇国之典。<a id="a-2Z"></a>人天大宝。<a id="a-2a"></a>徒众宜各踊跃欣庆。<a id="a-2b"></a>时玉华寺都维那寂照。<a id="a-2c"></a>庆贺功毕设斋供养。<a id="a-2d"></a>是日请经从肃诚殿往嘉寿殿斋所讲读。<a id="a-2e"></a>当迎经时般若放光诸天雨花。<a id="a-2f"></a>并闻空中音乐非常香气。<a id="a-2g"></a>既睹灵瑞倍增嘉慰。<a id="a-2h"></a>谓门人曰。<a id="a-2i"></a>经自记此方当有乐大乘者。<a id="a-2j"></a>国王大臣四部徒众。<a id="a-2k"></a>书写受持读诵流布。<a id="a-2l"></a>皆得生天究竟解脱。<a id="a-2m"></a>既有此文不可缄默。<a id="a-2n"></a>至十一月二十日。<a id="a-2o"></a>令弟子窥基奉表奏闻。<a id="a-2p"></a>请御制经序。<a id="a-2q"></a>至十二月七日。<a id="a-2r"></a>通事舍人冯茂宣敕垂许。<a id="a-2s"></a>法师翻般若后。<a id="a-2t"></a>自觉身力衰竭。<a id="a-2u"></a>知无常将至。<a id="a-2v"></a>谓门人曰。<a id="a-2w"></a>吾来玉华本缘般若。<a id="a-2x"></a>今经事既终。<a id="a-2y"></a>吾生涯亦尽。<a id="a-2z"></a>若无常后。<a id="a-30"></a>汝等遣吾宜从俭省。<a id="a-31"></a>可以蘧蒢裹送。<a id="a-32"></a>仍择山涧僻处安置。<a id="a-33"></a>勿近宫寺。<a id="a-34"></a>不净之身宜须屏远。<a id="a-35"></a>门徒等闻之哀鲠各[打-丁+(改-己)]泪启曰。<a id="a-36"></a>和上气力尚可。<a id="a-37"></a>尊颜不殊于旧何因忽出此言。<a id="a-38"></a>法师曰。<a id="a-39"></a>吾自知之。<a id="a-3A"></a>汝何由得解。<a id="a-3B"></a>麟德元年春正月朔一日翻经大德及玉华寺众。<a id="a-3C"></a>殷勤启请翻大宝积经。<a id="a-3D"></a>法师见众情专至俯仰。<a id="a-3E"></a>翻数行讫便摄梵本停住告众曰。<a id="a-3F"></a>此经部轴与大般若同。<a id="a-3G"></a>玄奘自量气力不复办此。<a id="a-3H"></a>死期已至势非赊远。<a id="a-3I"></a>今欲往兰芝等谷礼拜辞俱胝佛像。<a id="a-3J"></a>于是与门人同出。<a id="a-3K"></a>僧众相顾莫不澘然。<a id="a-3L"></a>礼讫还寺。<a id="a-3M"></a>专精行道。<a id="a-3N"></a>遂绝翻译。<a id="a-3O"></a>至八日有弟子高昌僧玄觉。<a id="a-3P"></a>梦见有一浮图端严高大忽然崩倒。<a id="a-3Q"></a>见已惊起告法师。<a id="a-3R"></a>法师曰。<a id="a-3S"></a>非汝身事。<a id="a-3T"></a>此是吾灭谢之征。<a id="a-3U"></a>至九日暮间。<a id="a-3V"></a>于房后度渠。<a id="a-3W"></a>脚跌倒胫上有少许皮破。<a id="a-3X"></a>因即寝疾。<a id="a-3Y"></a>气候渐微。<a id="a-3Z"></a>至十六日如从梦觉口云。<a id="a-3a"></a>吾眼前有白莲华大于槃。<a id="a-3b"></a>鲜净可爱。<a id="a-3c"></a>十七日。<a id="a-3d"></a>又梦见百千人形容伟大俱着锦衣。<a id="a-3e"></a>将诸绮绣及妙花珍宝装法师所卧房宇。<a id="a-3f"></a>以次装严遍翻经院内外。<a id="a-3g"></a>爰至院后山岭林木。<a id="a-3h"></a>悉竖幡幢。<a id="a-3i"></a>众彩间错并奏音乐。<a id="a-3j"></a>门外又见无数宝舆舆中香食美果色类百千。<a id="a-3k"></a>并非人中之物。<a id="a-3l"></a>各各擎来供养于法师。<a id="a-3m"></a>法师辞曰。<a id="a-3n"></a>如此珍味证神通者。<a id="a-3o"></a>方堪得食。<a id="a-3p"></a>玄奘未阶此位。<a id="a-3q"></a>何敢辄受。<a id="a-3r"></a>虽此推辞而进食不止。<a id="a-3s"></a>侍人謦欬遂尔开目。<a id="a-3t"></a>因向寺主慧德具说前事。<a id="a-3u"></a>法师又云。<a id="a-3v"></a>玄奘一生以来所修福慧。<a id="a-3w"></a>准斯相貌欲似功不唐捐。<a id="a-3x"></a>信如佛教因果并不虚也。<a id="a-3y"></a>遂命嘉尚法师。<a id="a-3z"></a>具录所翻经论。<a id="a-40"></a>合七十四部。<a id="a-41"></a>总一千三百三十八卷。<a id="a-42"></a>又录造俱胝画像弥勒像。<a id="a-43"></a>各一千帧。<a id="a-44"></a>又造塑像十俱胝。<a id="a-45"></a>又抄写能断般若药师六门陀罗尼等经各一十部。<a id="a-46"></a>供养悲敬二田各万余人。<a id="a-47"></a>烧百千灯赎数万生。<a id="a-48"></a>录讫令嘉尚宣读。<a id="a-49"></a>闻已合掌喜庆。<a id="a-4A"></a>又告门人曰。<a id="a-4B"></a>吾无常期至。<a id="a-4C"></a>意欲舍堕。<a id="a-4D"></a>宜命有缘总集。<a id="a-4E"></a>于是罄舍衣资更令造像。<a id="a-4F"></a>并请僧行道。<a id="a-4G"></a>至二十三日设斋嚫施。<a id="a-4H"></a>其日又命塑工宋法智。<a id="a-4I"></a>于嘉寿殿竖菩提像骨已。<a id="a-4J"></a>因从寺众及翻经大德并门徒等乞欢喜辞别云。<a id="a-4K"></a>玄奘此毒身深可厌患。<a id="a-4L"></a>所作事毕无宜久住。<a id="a-4M"></a>愿以所修福慧回施有情。<a id="a-4N"></a>共诸有情同生睹史多天弥勒内眷属中。<a id="a-4O"></a>奉事慈尊。<a id="a-4P"></a>佛下生时。<a id="a-4Q"></a>亦愿随下广作佛事。<a id="a-4R"></a>乃至无上菩提。<a id="a-4S"></a>辞讫因默正念。<a id="a-4T"></a>时复口中诵。<a id="a-4U"></a>色蕴不可得。<a id="a-4V"></a>受想行识亦不可得。<a id="a-4W"></a>眼界不可得。<a id="a-4X"></a>乃至意界亦不可得。<a id="a-4Y"></a>眼识界不可得。<a id="a-4Z"></a>乃至意识界亦不可得。<a id="a-4a"></a>无明不可得。<a id="a-4b"></a>乃至老死亦不可得。<a id="a-4c"></a>乃至菩提不可得。<a id="a-4d"></a>不可得亦不可得。<a id="a-4e"></a>复口说偈教傍人云。<a id="a-4f"></a>南无弥勒如来应正等觉。<a id="a-4g"></a>愿与含识速奉慈颜。<a id="a-4h"></a>南无弥勒如来所居内众。<a id="a-4i"></a>愿舍命已必生其中。<a id="a-4j"></a>时寺主慧德。<a id="a-4k"></a>又梦见有千躯金像从东方来下入翻经院香花满空。<a id="a-4l"></a>至二月四日夜半。<a id="a-4m"></a>瞻病僧明藏禅师见有二人各长一丈许共捧一白莲华。<a id="a-4n"></a>如小车轮花有三重。<a id="a-4o"></a>叶长尺余。<a id="a-4p"></a>光净可爱。<a id="a-4q"></a>将至法师前。<a id="a-4r"></a>擎花人云。<a id="a-4s"></a>师从无始已来所有损恼有情诸有恶业因今小疾并得消除。<a id="a-4t"></a>应生欣庆。<a id="a-4u"></a>法师顾视合掌良久。<a id="a-4v"></a>遂以右手而自支头。<a id="a-4w"></a>次以左手申左髀上。<a id="a-4x"></a>舒足重垒右胁而卧。<a id="a-4y"></a>迄至命终竟不回转。<a id="a-4z"></a>不饮不食至五日夜半。<a id="a-50"></a>弟子光等问。<a id="a-51"></a>和上决定得生弥勒内院不。<a id="a-52"></a>法师报云。<a id="a-53"></a>得生。<a id="a-54"></a>言讫喘息渐微。<a id="a-55"></a>少间神逝。<a id="a-56"></a>侍人不觉属纩方知。<a id="a-57"></a>从足向上渐冷最后顶暖。<a id="a-58"></a>颜色赤白怡悦胜常。<a id="a-59"></a>过七七日竟无改变。<a id="a-5A"></a>亦无异气自非定慧庄严戒香资被。<a id="a-5B"></a>孰能致此。<a id="a-5C"></a>又慈恩寺僧明慧。<a id="a-5D"></a>业行精苦。<a id="a-5E"></a>初中后夜念诵经行无时懈废。<a id="a-5F"></a>于法师亡夜。<a id="a-5G"></a>夜半后旋绕佛堂行道。<a id="a-5H"></a>见北方有白虹四道。<a id="a-5I"></a>从北亘南贯井宿直至慈恩塔院。<a id="a-5J"></a>皎洁分明。<a id="a-5K"></a>心怪所以。<a id="a-5L"></a>即念往昔如来灭度有白虹十二道。<a id="a-5M"></a>从西方直贯太微。<a id="a-5N"></a>于是大圣迁化。<a id="a-5O"></a>今有此相。<a id="a-5P"></a>将非玉华法师有无常事耶。<a id="a-5Q"></a>天晓向众说其所见。<a id="a-5R"></a>众咸怪之。<a id="a-5S"></a>至九日旦无常事果达于京师符虹现之象。<a id="a-5T"></a>闻者嗟其感异。<a id="a-5U"></a>法师形长七尺板。<a id="a-5V"></a>身赤白色眉目疏朗。<a id="a-5W"></a>端严若塑美丽如画。<a id="a-5X"></a>音词清远言谈雅亮。<a id="a-5Y"></a>听者无厌。<a id="a-5Z"></a>或处徒众。<a id="a-5a"></a>或对嘉宾。<a id="a-5b"></a>一坐半日身不倾摇。<a id="a-5c"></a>服尚乾陀。<a id="a-5d"></a>裁唯细氎。<a id="a-5e"></a>修广适中行步雍容。<a id="a-5f"></a>直前而视辄不顾眄。<a id="a-5g"></a>滔滔焉若大江之纪地。<a id="a-5h"></a>灼灼焉类芙蕖之在水。<a id="a-5i"></a>加以戒范端凝始终如一。<a id="a-5j"></a>爱惜之志过护浮囊。<a id="a-5k"></a>持戒之坚超逾系草。<a id="a-5l"></a>性爱怡简不好交游。<a id="a-5m"></a>一入道场非朝命不出。<a id="a-5n"></a>法师亡后。<a id="a-5o"></a>西明寺上座道宣律师。<a id="a-5p"></a>有感神之德。<a id="a-5q"></a>至干封年中见有神现自云。<a id="a-5r"></a>弟子是韦将军诸天之子。<a id="a-5s"></a>主领鬼神。<a id="a-5t"></a>如来欲入涅槃。<a id="a-5u"></a>敕弟子护持赡部遗法。<a id="a-5v"></a>比见师戒行清严留心律部四方有疑皆来咨决。<a id="a-5w"></a>所制轻重时有乖错。<a id="a-5x"></a>师年寿渐促。<a id="a-5y"></a>文记不正便误后人。<a id="a-5z"></a>以是故来示师佛意。<a id="a-60"></a>因指宣所出律抄及轻重仪僻谬之处。<a id="a-61"></a>皆令改正。<a id="a-62"></a>宣闻之悚栗悲喜。<a id="a-63"></a>因问经律论等种种疑妨。<a id="a-64"></a>神皆为决之。<a id="a-65"></a>又问古来传法之僧德位高下。<a id="a-66"></a>并亦问法师。<a id="a-67"></a>神答曰。<a id="a-68"></a>自古诸师解行互有短长。<a id="a-69"></a>而不一准。<a id="a-6A"></a>且如奘师一人九生已来备修福慧两业。<a id="a-6B"></a>生生之中外闻博洽聪慧辩才。<a id="a-6C"></a>于赡部洲脂那国常为第一。<a id="a-6D"></a>福德亦然。<a id="a-6E"></a>其所翻译文质相兼无违梵本。<a id="a-6F"></a>由善业力今见生睹史多天慈氏内众。<a id="a-6G"></a>闻法悟解更不来人间。<a id="a-6H"></a>既从弥勒问法悟解得圣。<a id="a-6I"></a>宣受神语已。<a id="a-6J"></a>辞别而还。<a id="a-6K"></a>宣因录入着记数卷。<a id="a-6L"></a>见在西明寺藏矣。<a id="a-6M"></a>据此而言。<a id="a-6N"></a>自非法师高才懿德。<a id="a-6O"></a>乃神明知之。<a id="a-6P"></a>岂凡情所测。<a id="a-6Q"></a>法师病时。<a id="a-6R"></a>捡挍翻经使人许玄。<a id="a-6S"></a>备以其年二月三日奏云。<a id="a-6T"></a>法师因损足得病。<a id="a-6U"></a>至其月七日。</p>
  <p id="a6V">敕中御府。<a id="a-6W"></a>宜遣医人将药往看。<a id="a-6X"></a>所司即差供奉医人张德志程桃捧将药急赴。<a id="a-6Y"></a>比至法师已终。<a id="a-6Z"></a>医药不及。<a id="a-6a"></a>时坊州刺史窦师伦奏。<a id="a-6b"></a>法师已亡。</p>
  <p id="a6c">帝闻之哀恸伤感。<a id="a-6d"></a>为之罢朝曰。<a id="a-6e"></a>朕失国宝矣。<a id="a-6f"></a>时文武百寮。<a id="a-6g"></a>莫不悲哽流涕。<a id="a-6h"></a>帝言已。<a id="a-6i"></a>呜噎悲不能胜。<a id="a-6j"></a>帝翌日又谓群臣曰。<a id="a-6k"></a>惜哉朕国内失奘师一人。<a id="a-6l"></a>可谓释众梁摧矣。<a id="a-6m"></a>四生无导矣。<a id="a-6n"></a>亦何异于苦海方阔舟楫遽沈。<a id="a-6o"></a>暗室犹昏灯炬斯掩。</p>
  <p id="a6p">帝言已呜咽不止。<a id="a-6q"></a>至其月二十六日。<a id="a-6r"></a>下敕曰。<a id="a-6s"></a>窦师伦所奏。<a id="a-6t"></a>玉华寺僧玄奘法师既亡。<a id="a-6u"></a>葬事所须并令官给。<a id="a-6v"></a>至三月六日。<a id="a-6w"></a>又有敕曰。<a id="a-6x"></a>玉华寺奘法师既亡。<a id="a-6y"></a>其翻经之事且停。<a id="a-6z"></a>已翻成者准旧例官为抄写。<a id="a-70"></a>自余未翻者。<a id="a-71"></a>总付慈恩寺守掌。<a id="a-72"></a>勿令损失。<a id="a-73"></a>其玄奘弟子及同翻经僧。<a id="a-74"></a>先非玉华寺僧者。<a id="a-75"></a>宜各放还本寺。<a id="a-76"></a>至三月十五日又有　敕曰。<a id="a-77"></a>故玉华寺僧玄奘法师。<a id="a-78"></a>葬日宜听京城僧尼造幡盖送至墓所。<a id="a-79"></a>法师道茂德高。<a id="a-7A"></a>为明时痛惜故。<a id="a-7B"></a>于亡后重叠降恩。<a id="a-7C"></a>求之古人无比此也。<a id="a-7D"></a>于是门人遵其遗命。<a id="a-7E"></a>以籧篨为舆。<a id="a-7F"></a>奉神柩还京安置慈恩翻经堂内。<a id="a-7G"></a>弟子数百哀号动地。<a id="a-7H"></a>京城道俗奔赴哭泣。<a id="a-7I"></a>日数百千。<a id="a-7J"></a>以四月十四日将葬浐之东。<a id="a-7K"></a>都内僧尼及诸士庶。<a id="a-7L"></a>共造殡送之仪。<a id="a-7M"></a>素盖白幢泥洹帐舆金棺银椁娑罗树等五百余事。<a id="a-7N"></a>布之街衢。<a id="a-7O"></a>连云接汉。<a id="a-7P"></a>悲笳凄挽响匝穹宇。<a id="a-7Q"></a>而京邑及诸州五百里内。<a id="a-7R"></a>送者百余万人。<a id="a-7S"></a>虽复丧事华整。<a id="a-7T"></a>而法师神柩仍在籧篨本舆。<a id="a-7U"></a>东市绢行用缯三千匹结作泥洹舆。<a id="a-7V"></a>兼以花佩庄严极为殊妙。<a id="a-7W"></a>请安神柩。<a id="a-7X"></a>门徒等恐亏师素志不许。<a id="a-7Y"></a>乃以法师三衣及国家所施百金之纳置以前行。<a id="a-7Z"></a>籧篨舆次其后。<a id="a-7a"></a>观者莫不流泪哽塞。<a id="a-7b"></a>是日缁素宿于帐所者。<a id="a-7c"></a>三万余人。<a id="a-7d"></a>十五日旦掩坎讫。<a id="a-7e"></a>即于墓所设齐而散。<a id="a-7f"></a>是时天地变色鸟兽鸣哀。<a id="a-7g"></a>物感既然则人悲可悉。<a id="a-7h"></a>皆言爱河尚森慈舟遽沈。<a id="a-7i"></a>永夜犹昏慧灯先灭。<a id="a-7j"></a>攀恋之痛如亡眼目。<a id="a-7k"></a>不直比之山颓木坏而已。<a id="a-7l"></a>惜哉。<a id="a-7m"></a>至总章二年四月八日。<a id="a-7n"></a>有。</p>
  <p id="a7o">敕徙葬法师于樊川北原。<a id="a-7p"></a>营建塔宇。<a id="a-7q"></a>盖以旧所密迩京郊。<a id="a-7r"></a>禁中多见。<a id="a-7s"></a>时伤圣虑。<a id="a-7t"></a>故改卜焉。<a id="a-7u"></a>至于迁殡之仪。<a id="a-7v"></a>门徒哀感行侣悲恸。<a id="a-7w"></a>切彼往初。<a id="a-7x"></a>呜呼。</p>
  <p id="a7y">释慧立论曰。<a id="a-7z"></a>观夫夜星霄月。<a id="a-80"></a>继西日之明。<a id="a-81"></a>三江九河。<a id="a-82"></a>助东溟之大。<a id="a-83"></a>相资之道。<a id="a-84"></a>在物既然。<a id="a-85"></a>传袭之风。<a id="a-86"></a>于人岂异。<a id="a-87"></a>自法王潜辉之后。<a id="a-88"></a>阿难结集已来。<a id="a-89"></a>岁越千年。<a id="a-8A"></a>时逾十代。<a id="a-8B"></a>圣贤间出。<a id="a-8C"></a>英睿递生。<a id="a-8D"></a>各韫雄图。<a id="a-8E"></a>俱包上智。<a id="a-8F"></a>负荷遗法。<a id="a-8G"></a>控御天人。<a id="a-8H"></a>道制风飙。<a id="a-8I"></a>神倾海岳。<a id="a-8J"></a>或舒指而流膏液。<a id="a-8K"></a>或异室而朗奇光。<a id="a-8L"></a>或连尸以伏天魔。<a id="a-8M"></a>或一对而回时主。<a id="a-8N"></a>或愿通法于边刹。<a id="a-8O"></a>冒风波于崄涂。<a id="a-8P"></a>或虚己以应物。<a id="a-8Q"></a>求裹粮而行死地。<a id="a-8R"></a>终令玄津溢漾惠济无强。<a id="a-8S"></a>既益传灯。<a id="a-8T"></a>寔符付嘱。<a id="a-8U"></a>考之前册可不然哉。<a id="a-8V"></a>而清源不穷。<a id="a-8W"></a>今复遇法师嗣承之矣。<a id="a-8X"></a>惟法师星像降灵。<a id="a-8Y"></a>山岳腾气。<a id="a-8Z"></a>才过东箭。<a id="a-8a"></a>誉美南金。<a id="a-8b"></a>雅操不群。<a id="a-8c"></a>坚芳独拔。<a id="a-8d"></a>以四生为己任。<a id="a-8e"></a>建正法为身事。<a id="a-8f"></a>巍巍乎似嵩华之负穹苍。<a id="a-8g"></a>皎皎焉若琅玕之映澄海。<a id="a-8h"></a>而聪机俊骨。<a id="a-8i"></a>发于自然。<a id="a-8j"></a>味道轻荣。<a id="a-8k"></a>率由天性。<a id="a-8l"></a>至夫多识洽闻之奥。<a id="a-8m"></a>冠恒肇而逾高。<a id="a-8n"></a>详玄造微之功。<a id="a-8o"></a>跨生融而更远。<a id="a-8p"></a>滔滔乎荡荡乎。<a id="a-8q"></a>实绍隆之神器也。<a id="a-8r"></a>将使像化重光于颓季之期。<a id="a-8s"></a>故诞兹明德者矣。<a id="a-8t"></a>法师以今古大德阐扬经论。<a id="a-8u"></a>虽复俱依圣教而引据不同。<a id="a-8v"></a>诤论纷然其来自久。<a id="a-8w"></a>至如黎耶是报非报化人有心无心和合怖数之徒闻熏灭不灭等百有余科。<a id="a-8x"></a>并三藏四含之盘根。<a id="a-8y"></a>大小两宗之钳键。<a id="a-8z"></a>先贤之所不决。<a id="a-90"></a>今哲之所共疑。<a id="a-91"></a>法师亦踌蹰此文怏怏斯旨。<a id="a-92"></a>慨然叹曰。<a id="a-93"></a>此地经论。<a id="a-94"></a>盖法门枝叶。<a id="a-95"></a>未是根源。<a id="a-96"></a>诸师虽各起异端。<a id="a-97"></a>而情疑莫遣。<a id="a-98"></a>终须括囊大本。<a id="a-99"></a>取定于只[垣-土+示]耳。<a id="a-9A"></a>由是壮志发怀。<a id="a-9B"></a>驰心遐外。<a id="a-9C"></a>以贞观三年秋八月立誓装束。<a id="a-9D"></a>拂衣而去。<a id="a-9E"></a>到中天竺那烂陀寺逢大法师名尸罗跋陀。<a id="a-9F"></a>此曰戒贤。<a id="a-9G"></a>其人体二居宗。<a id="a-9H"></a>神鉴奥远博闲三藏。<a id="a-9I"></a>善四韦陀。<a id="a-9J"></a>于十七地论最为精熟。<a id="a-9K"></a>以此论该冠众经。<a id="a-9L"></a>亦偏常宣讲。<a id="a-9M"></a>元是弥勒菩萨所造。<a id="a-9N"></a>即摄大乘之根系。<a id="a-9O"></a>是法师发轫之所祈者。<a id="a-9P"></a>十六大国靡不归宗。<a id="a-9Q"></a>禀义学徒恒有万许。<a id="a-9R"></a>法师既往修造。<a id="a-9S"></a>一面尽欢以为相遇之晚。<a id="a-9T"></a>于是伏膺听受。<a id="a-9U"></a>兼咨决所疑。<a id="a-9V"></a>一遍便覆无所遗忘。<a id="a-9W"></a>譬蒙氾之纳群流。<a id="a-9X"></a>若孟诸之吞云梦彼师嗟怪叹未曾有。<a id="a-9Y"></a>云若斯人者闻名尚难。<a id="a-9Z"></a>岂谓此时共谈玄耳。<a id="a-9a"></a>法师从是声振葱西名流八国。<a id="a-9b"></a>彼诸先达英杰闻之。<a id="a-9c"></a>皆宿构重关共来难诘。<a id="a-9d"></a>雁行鱼累毂驾肩随。<a id="a-9e"></a>其并论之。<a id="a-9f"></a>词云屯雨至。<a id="a-9g"></a>法师从容辩释。<a id="a-9h"></a>皆入其室操其戈。<a id="a-9i"></a>取其牟击其盾。<a id="a-9j"></a>莫不人人丧辙解颐虔伏称为此公天纵之才难酬对也。<a id="a-9k"></a>戒日王等见之抃喜。<a id="a-9l"></a>皆肘步呜足倾珍供养。<a id="a-9m"></a>罢席之后更学梵书并诸经论。<a id="a-9n"></a>自如来一代所说。<a id="a-9o"></a>耆山方等之教。<a id="a-9p"></a>鹿苑半字之文。<a id="a-9q"></a>爰至后圣马鸣龙树无著天亲诸所制作。<a id="a-9r"></a>及灰山住等十八异执之宗。<a id="a-9s"></a>五部殊涂之致。<a id="a-9t"></a>并搜罗研究达其旨得其文。<a id="a-9u"></a>并佛处世之迹。<a id="a-9v"></a>如泥洹坚固之林。<a id="a-9w"></a>降魔菩提之树。<a id="a-9x"></a>迦路崇高之塔。<a id="a-9y"></a>那揭留影之山。<a id="a-9z"></a>皆躬申礼敬备睹灵奇。<a id="a-A0"></a>亦无遗矣。<a id="a-A1"></a>法师心期既满学览复周。<a id="a-A2"></a>将旋本土。<a id="a-A3"></a>遂缮写大小乘法教六百余部。<a id="a-A4"></a>请像七躯舍利百有余粒。<a id="a-A5"></a>以今唐十九年春正月二十五日。<a id="a-A6"></a>还至长安。<a id="a-A7"></a>道俗奔迎倾都罢市。<a id="a-A8"></a>是时也烟收雾卷。<a id="a-A9"></a>景丽风清。<a id="a-AA"></a>宝帐盈衢。<a id="a-AB"></a>花幢揜日。<a id="a-AC"></a>庆云垂彩于天表。<a id="a-AD"></a>郁郁纷纷。<a id="a-AE"></a>庶士咏赞于通庄。<a id="a-AF"></a>轰轰隐隐。<a id="a-AG"></a>邪风于焉顿戢。<a id="a-AH"></a>慧日赫以重明。<a id="a-AI"></a>虽不逢世尊从忉利之下阎浮。<a id="a-AJ"></a>此亦足为千载之休美也。<a id="a-AK"></a>法师此行经涂数万备历艰危。<a id="a-AL"></a>至如涸阴冱寒之山。<a id="a-AM"></a>飞波激浪之壑。<a id="a-AN"></a>厉毒黑风之气狻猊貙豻之群。<a id="a-AO"></a>并法显失侣之乡。<a id="a-AP"></a>智严遗伴之地。<a id="a-AQ"></a>班超之所不践。<a id="a-AR"></a>章亥之所未游。<a id="a-AS"></a>法师孑尔孤征。<a id="a-AT"></a>坦然无梗。<a id="a-AU"></a>扇唐风于八河之外。<a id="a-AV"></a>扬国化于五竺之间。<a id="a-AW"></a>使乎遐域侯王驰心辇毂。<a id="a-AX"></a>远方酋长系仰天衢。<a id="a-AY"></a>虽法师不世之功。<a id="a-AZ"></a>抑亦圣朝运昌感通之力也　皇帝握龙图而纂历。<a id="a-Aa"></a>应赤伏以君临。<a id="a-Ab"></a>戮鲸豕以济群生。<a id="a-Ac"></a>荡云霓而光日月。<a id="a-Ad"></a>正四维之绝柱。<a id="a-Ae"></a>息沧海之横流。<a id="a-Af"></a>重立乾坤再施镕造。<a id="a-Ag"></a>九功包于虞夏。<a id="a-Ah"></a>七德冠于曹刘。<a id="a-Ai"></a>海晏河清。<a id="a-Aj"></a>时和岁阜。<a id="a-Ak"></a>远无不顺。<a id="a-Al"></a>迩无不安。<a id="a-Am"></a>天成地平。<a id="a-An"></a>人庆神悦。<a id="a-Ao"></a>加以重明丽正三善之义克隆。<a id="a-Ap"></a>宰辅忠勤良哉之歌斯允。<a id="a-Aq"></a>既而功穷厚载。<a id="a-Ar"></a>德感上玄。<a id="a-As"></a>紫芝含秀于玉阶。<a id="a-At"></a>华果结英于朱阁。<a id="a-Au"></a>又如西州石瑞松县琨符。<a id="a-Av"></a>纪圣主千年之期。<a id="a-Aw"></a>显　储君副承之业。<a id="a-Ax"></a>凤毛才子之句。<a id="a-Ay"></a>上果佛田之文。<a id="a-Az"></a>历万古而不开。<a id="a-B0"></a>当我皇而始出。<a id="a-B1"></a>岂非明灵辅德玄天福眷者焉。<a id="a-B2"></a>加复游心真际城堑五乘。<a id="a-B3"></a>追思鹫岭之容。<a id="a-B4"></a>伫想提河之说。<a id="a-B5"></a>故使遗形绀发焕彩来仪。<a id="a-B6"></a>胜典高僧相辉而至。<a id="a-B7"></a>慈云布于六合。<a id="a-B8"></a>法鼓振于三千。<a id="a-B9"></a>天花将景风共飞。<a id="a-BA"></a>翠雾与香烟同馥。<a id="a-BB"></a>于是溺俗沈流之士。<a id="a-BC"></a>望涯岸而有期。<a id="a-BD"></a>清虚蹈玄之宾。<a id="a-BE"></a>顾三空而非远所谓司南启路众惑知方。<a id="a-BF"></a>商飙袭林而群籁自向。<a id="a-BG"></a>法师盛德也如彼逢时也如此。<a id="a-BH"></a>岂同雅澄怀道。<a id="a-BI"></a>遇二石之凶残。<a id="a-BJ"></a>安什传经。<a id="a-BK"></a>值符姚之伪历。<a id="a-BL"></a>校之深浅。<a id="a-BM"></a>即行潦之类江湖。<a id="a-BN"></a>方之明闇。<a id="a-BO"></a>乃朝阳之与萤曜矣。<a id="a-BP"></a>昔钟玦既至。<a id="a-BQ"></a>魏文奉赋以赞扬。<a id="a-BR"></a>神雀斯呈。<a id="a-BS"></a>贾逵献颂而论异。<a id="a-BT"></a>在禽物之微贱。<a id="a-BU"></a>古人犹且咏歌。<a id="a-BV"></a>况法师不朽之神功。<a id="a-BW"></a>栋梁之大业。<a id="a-BX"></a>岂可缄默于明时而无称述者也。<a id="a-BY"></a>立学愧往贤德非先达。<a id="a-BZ"></a>直以同沾像化叨厕末尘。<a id="a-Ba"></a>欣慕之怀百于恒品。<a id="a-Bb"></a>所以力课庸愚。<a id="a-Bc"></a>辄申斯传。<a id="a-Bd"></a>其清徽令望之美。<a id="a-Be"></a>绝后光前之踪。<a id="a-Bf"></a>别当分诸鸿笔。<a id="a-Bg"></a>非此所能覶缕也。<a id="a-Bh"></a>冀明鉴君子收意而不哂焉。</p>
  <p id="aBi">赞曰。<a id="a-Bj"></a>生灵感绝。<a id="a-Bk"></a>大圣迁神其。<a id="a-Bl"></a>能继绍。<a id="a-Bm"></a>唯乎哲人。<a id="a-Bn"></a>马鸣先唱。<a id="a-Bo"></a>提婆后申。<a id="a-Bp"></a>如日斯隐。<a id="a-Bq"></a>朗月方陈。<a id="a-Br"></a>穆矣法师。<a id="a-Bs"></a>谅为贞士。<a id="a-Bt"></a>迥秀天人。<a id="a-Bu"></a>不羁尘滓。<a id="a-Bv"></a>穷玄之奥。<a id="a-Bw"></a>究儒之理。<a id="a-Bx"></a>洁若明珠。<a id="a-By"></a>芬同蕙芷。<a id="a-Bz"></a>悼经之阙。<a id="a-C0"></a>疑义之错。<a id="a-C1"></a>委命询求。<a id="a-C2"></a>陵危践壑。<a id="a-C3"></a>恢恢器宇。<a id="a-C4"></a>赳赳诚恪。<a id="a-C5"></a>振美西州。<a id="a-C6"></a>归功东阁。<a id="a-C7"></a>属逢有道。<a id="a-C8"></a>时唯我　皇。<a id="a-C9"></a>重悬玉镜。<a id="a-CA"></a>再理珠囊。<a id="a-CB"></a>三乘既阐。<a id="a-CC"></a>十地兼扬。<a id="a-CD"></a>俾夫慧日。<a id="a-CE"></a>幽而更光。<a id="a-CF"></a>粤余庸眇。<a id="a-CG"></a>幸参尘末。<a id="a-CH"></a>长自蓬门。<a id="a-CI"></a>靡雕靡括。<a id="a-CJ"></a>高山斯仰。<a id="a-CK"></a>清流是渴。<a id="a-CL"></a>愿得攀依。<a id="a-CM"></a>比之藤葛。</p>
  <p id="aCN">释彦悰笺述曰。<a id="a-CO"></a>余观佛教。<a id="a-CP"></a>东度已来英俊贤明舍家入道者万计。<a id="a-CQ"></a>其中罕能兼善。<a id="a-CR"></a>一二美者有焉。<a id="a-CS"></a>至若视听貌言洽闻强识。<a id="a-CT"></a>轻生重道绝域遐征。<a id="a-CU"></a>贞操劲松筠。<a id="a-CV"></a>雅志陵金石。<a id="a-CW"></a>群雄革虑。<a id="a-CX"></a>圣主回光者。<a id="a-CY"></a>于三藏备之矣。<a id="a-CZ"></a>抑又闻之。<a id="a-Ca"></a>三藏当盛暑之辰。<a id="a-Cb"></a>体无沾液。<a id="a-Cc"></a>祁寒之际。<a id="a-Cd"></a>貌不惨凄。<a id="a-Ce"></a>又不夭不申。<a id="a-Cf"></a>不欠不嚏。<a id="a-Cg"></a>斯盖未详其地位何贤圣之可格哉又北宫现疾之时。<a id="a-Ch"></a>征庆繁缛。<a id="a-Ci"></a>将终之日。<a id="a-Cj"></a>色貌敷愉。<a id="a-Ck"></a>亦难得而测也。<a id="a-Cl"></a>及终后月余日。<a id="a-Cm"></a>有人赍栴檀末香至。<a id="a-Cn"></a>请依西国法以涂三藏身。<a id="a-Co"></a>众咸莫之许。<a id="a-Cp"></a>其人作色曰。<a id="a-Cq"></a>弟子别奉进止。<a id="a-Cr"></a>师等若不许。<a id="a-Cs"></a>请录状以闻。<a id="a-Ct"></a>众从之。<a id="a-Cu"></a>及开棺发殓已。<a id="a-Cv"></a>人觉异香等莲花之气。<a id="a-Cw"></a>互相惊问。<a id="a-Cx"></a>皆云若兹。<a id="a-Cy"></a>向人除并殓衣唯留衬服。<a id="a-Cz"></a>众睹三藏貌如生人。<a id="a-D0"></a>皆号绝共视向人涂香服殓盖棺已。<a id="a-D1"></a>俄失所在。<a id="a-D2"></a>众疑天人焉。<a id="a-D3"></a>余考三藏夙心稽其近迹。<a id="a-D4"></a>自非摩诃萨埵。<a id="a-D5"></a>其孰若之乎。<a id="a-D6"></a>粤我同俦幸希景仰勖哉。</p>
 </body>
</html>