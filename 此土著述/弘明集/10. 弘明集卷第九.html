<!doctype html>
<html id="z3IBWUQ1KW" data-ver="1232">
 <head>
  <meta charset="utf-8">
  <meta author="僧佑">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">弘明集卷第九</h1>
  <p id="a2">大梁皇帝立神明成佛义记(并吴兴沈绩作序注) 萧琛难范缜神灭论 曹思文难范缜神灭论(并二启诏答)</p>
  <p data-pb></p>
  <h2 id="a3">大梁皇帝立神明成佛义记(吴兴沈绩作序注)</h2>
  <p id="a4">夫神道冥默。<a id="a-5"></a>宣尼固已绝言。<a id="a-6"></a>心数理妙。<a id="a-7"></a>柱史又所未说。<a id="a-8"></a>圣非智不周近情难用语远故也。<a id="a-9"></a>是以先代玄儒谈遗宿业。<a id="a-A"></a>后世通辩亦论滞来身。<a id="a-B"></a>非夫天下之极虑。<a id="a-C"></a>何得而详焉。<a id="a-D"></a>故惑者闻识神不断。<a id="a-E"></a>而全谓之常。<a id="a-F"></a>闻心念不常而全谓之断。<a id="a-G"></a>云断则迷其性常。<a id="a-H"></a>云常则惑其用断。<a id="a-I"></a>惑其用断惑。<a id="a-J"></a>因用疑本谓在本可灭。<a id="a-K"></a>因本疑用谓在用弗移。<a id="a-L"></a>莫能精求。<a id="a-M"></a>互起偏执。<a id="a-N"></a>乃使天然觉性自没。<a id="a-O"></a>浮谈。</p>
  <p id="aP">圣主禀以玄符御兹大宝觉。<a id="a-Q"></a>先天垂则观民设化。<a id="a-R"></a>将恐支离诡辩构义横流。<a id="a-S"></a>微叙繁丝伊谁能振。<a id="a-T"></a>释教遗文其将丧矣。<a id="a-U"></a>是以着斯雅论。<a id="a-V"></a>以弘至典绩。<a id="a-W"></a>早念身空栖心内教。<a id="a-X"></a>每餐法音用忘寝食。<a id="a-Y"></a>而闇情难晓触理多疑。<a id="a-Z"></a>至于佛性大义顿迷心路。<a id="a-a"></a>既天诘远流预同抚觌。<a id="a-b"></a>万夜获开千昏永曙。<a id="a-c"></a>分除之疑朗然俱彻。<a id="a-d"></a>窃惟事与理亨无物不识。<a id="a-e"></a>用随道合奚心不辩。<a id="a-f"></a>故行云徘徊犹感美音之和。<a id="a-g"></a>游鱼踊跃尚赏清丝之韵。<a id="a-h"></a>况以入神之妙发自天衷。<a id="a-i"></a>此臣所以舞之蹈之而不能自己者也。<a id="a-j"></a>敢以肤受谨为注释。<a id="a-k"></a>岂伊锥管用穷天奥。<a id="a-l"></a>庶几固惑所以释焉。<a id="a-m"></a>夫涉行本乎立信(臣绩曰。<a id="a-n"></a>夫愚心闇必发大明。<a id="a-o"></a>明不欻起。<a id="a-p"></a>起必由行。<a id="a-q"></a>行不自修。<a id="a-r"></a>修必由信。<a id="a-s"></a>信者凭师仗理无违之心也。<a id="a-t"></a>故五根以一信为本。<a id="a-u"></a>四信以不违为宗。<a id="a-v"></a>宗信既立。<a id="a-w"></a>万善自行。<a id="a-x"></a>行善造果。<a id="a-y"></a>谓之行也)信立由乎正解(臣绩曰。<a id="a-z"></a>夫邪正不辩将何取信。<a id="a-10"></a>故立信之本资乎正解)解正则外邪莫扰(臣绩曰。<a id="a-11"></a>一心正则万邪灭矣。<a id="a-12"></a>是知内怀正见则外邪莫动)信立则内识无疑(臣绩曰识者心也故成实论云心意识体一而异名心既信矣将何疑乎)然信解所依其宗有在(臣绩曰。<a id="a-13"></a>依者凭也。<a id="a-14"></a>夫安心有本则枝行自从。<a id="a-15"></a>有本之言显乎下句)何者源神明以不断为精。<a id="a-16"></a>精神必归妙果(臣绩曰。<a id="a-17"></a>神而有尽宁谓神乎。<a id="a-18"></a>故经云吾见死者形坏体化而神不灭。<a id="a-19"></a>随行善恶。<a id="a-1A"></a>祸福自追。<a id="a-1B"></a>此即不灭断之义也。<a id="a-1C"></a>若化同草木则岂精乎。<a id="a-1D"></a>以其不断故终归妙极。<a id="a-1E"></a>凭心此地则触理皆明。<a id="a-1F"></a>明于众理何行不成。<a id="a-1G"></a>信解之宗此之谓也)妙果体极。<a id="a-1H"></a>常住精神不免无常(臣绩曰。<a id="a-1I"></a>妙果明理已足。<a id="a-1J"></a>所以体唯极常精神。<a id="a-1K"></a>涉行未满故之不免迁变也)无常者。<a id="a-1L"></a>前灭后生刹那不住者也(臣绩曰。<a id="a-1M"></a>刹那是天竺国音。<a id="a-1N"></a>迅速之极名也。<a id="a-1O"></a>生而即灭宁有住乎。<a id="a-1P"></a>故净名叹曰。<a id="a-1Q"></a>比丘即时生老灭矣)若心用心于攀缘前识必异后者。<a id="a-1R"></a>斯则与境俱往。<a id="a-1S"></a>谁成佛乎(臣绩曰。<a id="a-1T"></a>夫心随境动是其外用。<a id="a-1U"></a>后虽续前终非实论故知神识之性湛然不移。<a id="a-1V"></a>湛然不移故终归于妙果也)经云心为正因终成佛果(臣绩曰略语佛因其义有二。<a id="a-1W"></a>一曰缘因。<a id="a-1X"></a>二曰正因。<a id="a-1Y"></a>缘者万善是也。<a id="a-1Z"></a>正者神识是也。<a id="a-1a"></a>万善有助发之功故曰缘因神识是其正本。<a id="a-1b"></a>故曰正因。<a id="a-1c"></a>既云终成佛果斯验不断明矣)又言。<a id="a-1d"></a>若无明转则变成明。<a id="a-1e"></a>案此经意理如可求。<a id="a-1f"></a>何者夫心为用本。<a id="a-1g"></a>本一而用殊。<a id="a-1h"></a>殊用自有兴废。<a id="a-1i"></a>一本之性不移(臣绩曰陶汰尘秽本识则明明闇相易谓之变也。<a id="a-1j"></a>若前去后来非之谓也)一本者。<a id="a-1k"></a>即无明神明也(臣绩曰。<a id="a-1l"></a>神明本闇即。<a id="a-1m"></a>故以无明为因)寻无明之称非太虚之目。<a id="a-1n"></a>土石无情岂无明之谓(臣绩曰。<a id="a-1o"></a>夫别了善恶匪心不知。<a id="a-1p"></a>明审是非。<a id="a-1q"></a>匪情莫识。<a id="a-1r"></a>太虚无情故。<a id="a-1s"></a>不明愚智。<a id="a-1t"></a>土石无心宁辩解惑。<a id="a-1u"></a>故知解惑存乎有心愚智在乎有识既谓无明则义在矣)故知识虑应明体不免惑。<a id="a-1v"></a>惑虑不知故曰无明(臣绩曰。<a id="a-1w"></a>明为本性。<a id="a-1x"></a>所以应明识染外尘故内不免惑惑而不了乃谓无明。<a id="a-1y"></a>因斯致称。<a id="a-1z"></a>岂旨空也哉)而无明体上有生有灭。<a id="a-20"></a>生灭是其异用。<a id="a-21"></a>无明心义不改(臣绩曰。<a id="a-22"></a>既有其体便有其用。<a id="a-23"></a>语用非体。<a id="a-24"></a>论体非用。<a id="a-25"></a>用有兴废。<a id="a-26"></a>体无生灭)将恐见其用异。<a id="a-27"></a>便谓心随境灭(臣绩曰惑者迷其体用故不断猜。<a id="a-28"></a>何者夫体之与用不离不即离体无用。<a id="a-29"></a>故云。<a id="a-2A"></a>不离用义非体。<a id="a-2B"></a>故云。<a id="a-2C"></a>不即见其不离而迷其不即迷其不即。<a id="a-2D"></a>便谓心随境灭也)故继无明。<a id="a-2E"></a>名下加以住地之目。<a id="a-2F"></a>此显无明即是神明。<a id="a-2G"></a>神明性不迁也(臣绩曰。<a id="a-2H"></a>无明系以住地。<a id="a-2I"></a>盖是斥其迷识。<a id="a-2J"></a>而抱惑之徒未曾喻也)何以知然。<a id="a-2K"></a>如前心作无间重恶。<a id="a-2L"></a>后识起非想妙善。<a id="a-2M"></a>善恶之理大悬。<a id="a-2N"></a>而前后相去甚迥。<a id="a-2O"></a>斯用果无一本安得如此相续(臣绩曰。<a id="a-2P"></a>不有一本则用无所依。<a id="a-2Q"></a>而惑者见其类续为一。<a id="a-2R"></a>故举大善斥其相续之迷也)是知前恶自灭惑识不移。<a id="a-2S"></a>后善虽生闇心莫改(臣绩曰。<a id="a-2T"></a>未尝以善恶生灭亏其本也)故经言。<a id="a-2U"></a>若与烦恼诸结俱者。<a id="a-2V"></a>名为无明。<a id="a-2W"></a>若与一切善法俱者。<a id="a-2X"></a>名之为明。<a id="a-2Y"></a>岂非心识性一随缘异乎(臣绩曰。<a id="a-2Z"></a>若善恶互起岂谓俱乎。<a id="a-2a"></a>而恒对其言而常迷其旨。<a id="a-2b"></a>故举此要文以晓群惑也)故知生灭迁变酬于往因。<a id="a-2c"></a>善恶交谢生乎现境(臣绩曰。<a id="a-2d"></a>生灭因于本业非现境使之然。<a id="a-2e"></a>善恶生于今境非本业令其尔)而心为其本。<a id="a-2f"></a>未曾异矣(臣绩曰。<a id="a-2g"></a>虽复用由不同。<a id="a-2h"></a>其体莫异也)以其用本不断故。<a id="a-2i"></a>成佛之理皎然。<a id="a-2j"></a>随境迁谢故。<a id="a-2k"></a>生死可尽明矣(臣绩曰。<a id="a-2l"></a>成佛皎然扶其本也。<a id="a-2m"></a>生死可尽由其用也。<a id="a-2n"></a>若用而无本则灭而不成。<a id="a-2o"></a>若本而无用则成无所灭矣)</p>
  <p data-pb></p>
  <h2 id="a2p">难神灭论(序)（萧琛）</h2>
  <p id="a2q">内兄范子真着神灭论。<a id="a-2r"></a>以明无佛。<a id="a-2s"></a>自谓辩摧众口日服千人。<a id="a-2t"></a>予意犹有惑焉。<a id="a-2u"></a>聊欲薄其稽疑。<a id="a-2v"></a>询其未悟。<a id="a-2w"></a>论至今所持者形神。<a id="a-2x"></a>所讼者精理。<a id="a-2y"></a>若乃春秋孝享为之宗庙。<a id="a-2z"></a>则以为圣人神道设教立礼防愚。<a id="a-30"></a>杜伯关弓伯有被介。<a id="a-31"></a>复谓天地之间自有怪物。<a id="a-32"></a>非人死为鬼。<a id="a-33"></a>如此便不得。<a id="a-34"></a>诘以诗书校以往事。<a id="a-35"></a>唯可于形神之中。<a id="a-36"></a>辩其离合。<a id="a-37"></a>脱形神一体存灭罔异。<a id="a-38"></a>则范子奋扬蹈厉金汤邈然。<a id="a-39"></a>如灵质分途兴毁区别。<a id="a-3A"></a>则予克敌得俊。<a id="a-3B"></a>能事毕矣。<a id="a-3C"></a>又予虽明有佛而体佛不与俗同尔。<a id="a-3D"></a>兼陈本意系之论左焉。</p>
  <p id="a3E">神灭论(问答者论本客主之辞也难者今之所问)</p>
  <p id="a3F">问曰。<a id="a-3G"></a>子云神灭。<a id="a-3H"></a>何以知其灭耶。</p>
  <p id="a3I">答曰。<a id="a-3J"></a>神即形也。<a id="a-3K"></a>形即神也。<a id="a-3L"></a>是以形存则神存。<a id="a-3M"></a>形谢则神灭也。</p>
  <p id="a3N">问曰。<a id="a-3O"></a>形者。<a id="a-3P"></a>无知之称。<a id="a-3Q"></a>神者。<a id="a-3R"></a>有知之名。<a id="a-3S"></a>知与无知即事有异。<a id="a-3T"></a>神之与形理不容。<a id="a-3U"></a>一形神相即非所闻也。</p>
  <p id="a3V">答曰。<a id="a-3W"></a>形者。<a id="a-3X"></a>神之质。<a id="a-3Y"></a>神者。<a id="a-3Z"></a>形之用。<a id="a-3a"></a>是则形称其质。<a id="a-3b"></a>神言其用。<a id="a-3c"></a>形之与神不得相异。</p>
  <p id="a3d">难曰。<a id="a-3e"></a>今论形神合体则应有不离之证。<a id="a-3f"></a>而直云神即形形即神。<a id="a-3g"></a>形之与神不得相异。<a id="a-3h"></a>此辩而无征有乖笃喻矣。<a id="a-3i"></a>子今据梦以验形神不得共体。<a id="a-3j"></a>当人寝时其形是无知之物。<a id="a-3k"></a>而有见焉。<a id="a-3l"></a>此神游之所接也。<a id="a-3m"></a>神不孤立必凭形器。<a id="a-3n"></a>犹人不露处须有居室。<a id="a-3o"></a>但形器是秽闇之质。<a id="a-3p"></a>居室是蔽塞之地。<a id="a-3q"></a>神反形内则其识微惛惛。<a id="a-3r"></a>故以见为梦。<a id="a-3s"></a>人归室中则其神暂壅壅。<a id="a-3t"></a>故以明为昧。<a id="a-3u"></a>夫人或梦上腾玄虚远适万里。<a id="a-3v"></a>若非神行便是形往耶。<a id="a-3w"></a>形既不往神又不离。<a id="a-3x"></a>复焉得如此。<a id="a-3y"></a>若谓是想所见者。<a id="a-3z"></a>及其安寐身似僵木气。<a id="a-40"></a>若寒灰呼之不闻。<a id="a-41"></a>抚之无觉即云神与形均则是表里俱倦。<a id="a-42"></a>既不外接声音。<a id="a-43"></a>宁能内兴思想。<a id="a-44"></a>此即形静神驰断可知矣。<a id="a-45"></a>又疑凡所梦者。<a id="a-46"></a>或反中诡遇(赵简子。<a id="a-47"></a>梦童子裸歌可吴入邹。<a id="a-48"></a>晋小臣梦负公登天而负公出诸厕是也)或理所不容(吕齮。<a id="a-49"></a>梦射月中之。<a id="a-4A"></a>吴后。<a id="a-4B"></a>梦肠出绕阊门之类是也)或先觉未兆(吕姜梦天。<a id="a-4C"></a>名其子曰虞。<a id="a-4D"></a>曹人梦众君子谋欲士曹之类是)或假借象类(蔡茂禾失为秩。<a id="a-4E"></a>王浚梦三刀为州之类是也)或即事所无(胡人梦舟。<a id="a-4F"></a>越人梦骑之类是也)或乍验乍否(殷宗梦得传说。<a id="a-4G"></a>汉文梦获邓通验也。<a id="a-4H"></a>否事众多不复具载也)此皆神化茫眇幽明不。<a id="a-4I"></a>测易以约通难用理。<a id="a-4J"></a>检不许以神游必宜求诸形。<a id="a-4K"></a>内恐块尔潜灵外绝觐。<a id="a-4L"></a>觌虽复扶以六梦济以想因。<a id="a-4M"></a>理亦不得然也。</p>
  <p id="a4N">问曰。<a id="a-4O"></a>神故非质。<a id="a-4P"></a>形故非用。<a id="a-4Q"></a>不得为异其义安在。</p>
  <p id="a4R">答曰。<a id="a-4S"></a>名殊而体一也。</p>
  <p id="a4T">问曰。<a id="a-4U"></a>名既已殊。<a id="a-4V"></a>体何得一。</p>
  <p id="a4W">答曰。<a id="a-4X"></a>神之于质犹利之于刀。<a id="a-4Y"></a>形之于用犹刀之于利。<a id="a-4Z"></a>利之名非刀也。<a id="a-4a"></a>刀之名非利也。<a id="a-4b"></a>然而舍利无刃舍刀无利。<a id="a-4c"></a>未闻刀没而利存。<a id="a-4d"></a>岂容形亡而神在也。</p>
  <p id="a4e">难曰。<a id="a-4f"></a>夫刀之有利砥砺之功。<a id="a-4g"></a>故能水截蛟螭。<a id="a-4h"></a>陆断兕虎。<a id="a-4i"></a>若穷利尽用必摧其锋锷。<a id="a-4j"></a>化成钝刃。<a id="a-4k"></a>如此则利灭而刀存。<a id="a-4l"></a>即是神亡而形在。<a id="a-4m"></a>何云舍利无刃。<a id="a-4n"></a>名殊而体一耶。<a id="a-4o"></a>刀利既不俱灭。<a id="a-4p"></a>形神则不共亡。<a id="a-4q"></a>虽能近取于譬理实乖矣。</p>
  <p id="a4r">问曰。<a id="a-4s"></a>刀之与利或如来说形之与神其义不然。<a id="a-4t"></a>何以言之。<a id="a-4u"></a>木之质无知也。<a id="a-4v"></a>人之质有知也。<a id="a-4w"></a>人既有如木之质。<a id="a-4x"></a>而有异木之知。<a id="a-4y"></a>岂非木有其一人有其二耶。</p>
  <p id="a4z">答曰。<a id="a-50"></a>异哉言乎。<a id="a-51"></a>人若有如木之质以为形。<a id="a-52"></a>又有异木之知以为神。<a id="a-53"></a>则可如来论也。<a id="a-54"></a>今人之质质有知也。<a id="a-55"></a>木之质质无知也。<a id="a-56"></a>人之质非木质也。<a id="a-57"></a>木之质非人质也。<a id="a-58"></a>安在有如木之质。<a id="a-59"></a>而复有异木之知。</p>
  <p id="a5A">问曰。<a id="a-5B"></a>人之质所以异木质者。<a id="a-5C"></a>以其有知耳。<a id="a-5D"></a>人而无知与木何异。</p>
  <p id="a5E">答曰。<a id="a-5F"></a>人无无知之质。<a id="a-5G"></a>犹木无有知之形。</p>
  <p id="a5H">问曰。<a id="a-5I"></a>死者之形骸岂非无知之质耶。</p>
  <p id="a5J">答曰。<a id="a-5K"></a>是无知之质也。</p>
  <p id="a5L">问曰。<a id="a-5M"></a>若然者人果有如木之质。<a id="a-5N"></a>而有异木之知矣。</p>
  <p id="a5O">答曰。<a id="a-5P"></a>死者有如木之质。<a id="a-5Q"></a>而无异木之知。<a id="a-5R"></a>生者有异木之知。<a id="a-5S"></a>而无如木之质。</p>
  <p id="a5T">问曰。<a id="a-5U"></a>死者之骨骸非生者之形骸耶。</p>
  <p id="a5V">答曰。<a id="a-5W"></a>生形之非死形。<a id="a-5X"></a>死形之非生形。<a id="a-5Y"></a>区已革矣。<a id="a-5Z"></a>安有生人之形骸。<a id="a-5a"></a>而有死人之骨骸哉。</p>
  <p id="a5b">问曰。<a id="a-5c"></a>若生者之形骸非死者之骨骸。<a id="a-5d"></a>死者之骨骸则应不由生者之形骸。<a id="a-5e"></a>不由生者之形骸。<a id="a-5f"></a>则此骨骸从何而至。</p>
  <p id="a5g">答曰。<a id="a-5h"></a>是生者之形骸变为死者之骨骸也。</p>
  <p id="a5i">问曰。<a id="a-5j"></a>生者之形骸虽变为死者之骨骸。<a id="a-5k"></a>岂不因生而有死。<a id="a-5l"></a>则知死体犹生体也。</p>
  <p id="a5m">答曰。<a id="a-5n"></a>如因荣木变为枯木。<a id="a-5o"></a>枯木之质宁是荣木之体。</p>
  <p id="a5p">问曰。<a id="a-5q"></a>荣体变为枯体。<a id="a-5r"></a>枯体即是荣体。<a id="a-5s"></a>如丝体变为缕体。<a id="a-5t"></a>缕体即是丝体。<a id="a-5u"></a>有何咎焉。</p>
  <p id="a5v">答曰。<a id="a-5w"></a>若枯即是荣。<a id="a-5x"></a>荣即是枯。<a id="a-5y"></a>则应荣时凋零枯时结实。<a id="a-5z"></a>又荣木不应变为枯木。<a id="a-60"></a>以荣即是枯故。<a id="a-61"></a>枯无所复变也。<a id="a-62"></a>又荣枯是一何不先枯后荣。<a id="a-63"></a>要先荣后枯何耶。<a id="a-64"></a>丝缕同时不得为喻。</p>
  <p id="a65">问曰。<a id="a-66"></a>生形之谢便应豁然都尽。<a id="a-67"></a>何故方受死形绵历未已耶。</p>
  <p id="a68">答曰。<a id="a-69"></a>生灭之体要有其次故也。<a id="a-6A"></a>夫欻而生者。<a id="a-6B"></a>必欻而灭。<a id="a-6C"></a>渐而生者。<a id="a-6D"></a>必渐而灭。<a id="a-6E"></a>欻而生者。<a id="a-6F"></a>飘骤是也。<a id="a-6G"></a>渐而生者。<a id="a-6H"></a>动植是也。<a id="a-6I"></a>有欻有渐物之理也。</p>
  <p id="a6J">难曰。<a id="a-6K"></a>论云。<a id="a-6L"></a>人之质有知也。<a id="a-6M"></a>木之质无知也。<a id="a-6N"></a>岂不以人识凉燠知痛痒。<a id="a-6O"></a>养之则生。<a id="a-6P"></a>伤之则死耶。<a id="a-6Q"></a>夫木亦然矣。<a id="a-6R"></a>当春则荣。<a id="a-6S"></a>在秋则悴。<a id="a-6T"></a>树之必生拔之必死。<a id="a-6U"></a>何谓无知。<a id="a-6V"></a>今人之质犹如木也。<a id="a-6W"></a>神留则形立。<a id="a-6X"></a>神去则形废。<a id="a-6Y"></a>立也即是荣木。<a id="a-6Z"></a>废也即是枯木。<a id="a-6a"></a>子何以辩。<a id="a-6b"></a>此非神知而谓质有知乎。<a id="a-6c"></a>凡万有皆以神知无以质知者也。<a id="a-6d"></a>但草木昆虫之性。<a id="a-6e"></a>裁觉荣悴生死。<a id="a-6f"></a>生民之识则通安危利害。<a id="a-6g"></a>何谓非有如木之质以为形。<a id="a-6h"></a>又有异木之知以为神耶。<a id="a-6i"></a>此则形神有二居可别也。<a id="a-6j"></a>但木禀阴阳之偏风。<a id="a-6k"></a>人含一灵之精照。<a id="a-6l"></a>其识或同。<a id="a-6m"></a>其神则异矣。<a id="a-6n"></a>骨骸形骸之论死生授受之说。<a id="a-6o"></a>义既前定。<a id="a-6p"></a>事又不经。<a id="a-6q"></a>安用曲辩哉。</p>
  <p id="a6r">问曰。<a id="a-6s"></a>形即神者手等亦是神耶。</p>
  <p id="a6t">答曰。<a id="a-6u"></a>皆是神分。</p>
  <p id="a6v">问曰。<a id="a-6w"></a>若皆是神分神应能虑。<a id="a-6x"></a>手等亦应能虑也。</p>
  <p id="a6y">答曰。<a id="a-6z"></a>手等有痛痒之知。<a id="a-70"></a>而无是非之虑。</p>
  <p id="a71">问曰。<a id="a-72"></a>知之与虑为一为异。</p>
  <p id="a73">答曰。<a id="a-74"></a>知即是虑。<a id="a-75"></a>浅则为知。<a id="a-76"></a>深则为虑。</p>
  <p id="a77">问曰。<a id="a-78"></a>若尔应有二虑。<a id="a-79"></a>虑既有二。<a id="a-7A"></a>神有二乎。</p>
  <p id="a7B">答曰。<a id="a-7C"></a>人体唯一。<a id="a-7D"></a>神何得二。</p>
  <p id="a7E">问曰。<a id="a-7F"></a>若不得二安有痛痒之知而复有是非之虑。</p>
  <p id="a7G">答曰。<a id="a-7H"></a>如手足虽异总为一人。<a id="a-7I"></a>是非痛痒虽复有异。<a id="a-7J"></a>亦总为一神矣。</p>
  <p id="a7K">问曰。<a id="a-7L"></a>是非之虑不关手足。<a id="a-7M"></a>当关何也。</p>
  <p id="a7N">答曰。<a id="a-7O"></a>是非之虑心器所主。</p>
  <p id="a7P">问曰。<a id="a-7Q"></a>心器是五藏之心非耶。</p>
  <p id="a7R">答曰。<a id="a-7S"></a>是也。</p>
  <p id="a7T">问曰。<a id="a-7U"></a>五藏有何殊别。<a id="a-7V"></a>而心独有是非之虑。</p>
  <p id="a7W">答曰。<a id="a-7X"></a>七窍亦复何殊。<a id="a-7Y"></a>而司用不均何也。</p>
  <p id="a7Z">问曰。<a id="a-7a"></a>虑思无方。<a id="a-7b"></a>何以知是心器所主。</p>
  <p id="a7c">答曰。<a id="a-7d"></a>心病则思乖。<a id="a-7e"></a>是以知心为虑本。</p>
  <p id="a7f">问曰。<a id="a-7g"></a>何知不寄在眼等分中耶。</p>
  <p id="a7h">答曰。<a id="a-7i"></a>若虑可寄于眼分。<a id="a-7j"></a>眼何故不寄于耳分也。</p>
  <p id="a7k">问曰。<a id="a-7l"></a>虑体无本故可寄之于眼分。<a id="a-7m"></a>眼自有本。<a id="a-7n"></a>不假寄于他分。</p>
  <p id="a7o">答曰。<a id="a-7p"></a>眼何故有本而虑无本。<a id="a-7q"></a>苟无本于我形。<a id="a-7r"></a>而可遍寄于异地。<a id="a-7s"></a>亦可张甲之情。<a id="a-7t"></a>寄王乙之躯。<a id="a-7u"></a>李丙之性。<a id="a-7v"></a>托赵丁之体。<a id="a-7w"></a>然乎哉。<a id="a-7x"></a>不然也。</p>
  <p id="a7y">难曰。<a id="a-7z"></a>论云。<a id="a-80"></a>形神不殊手等皆是神分。<a id="a-81"></a>此则神以形为体。<a id="a-82"></a>体全即神全。<a id="a-83"></a>体伤即佛缺矣。<a id="a-84"></a>神者何。<a id="a-85"></a>识虑也。<a id="a-86"></a>今人或断手足残肌肤。<a id="a-87"></a>而智思不乱。<a id="a-88"></a>犹孙膑刖趾兵略愈明。<a id="a-89"></a>卢浮解腕儒道方谧。<a id="a-8A"></a>此神与形离。<a id="a-8B"></a>形伤神不害之切证也。<a id="a-8C"></a>但神任智以役物。<a id="a-8D"></a>托器以通照。<a id="a-8E"></a>视听香味各有所凭。<a id="a-8F"></a>而思识归乎心器。<a id="a-8G"></a>譬如人之有宅东阁延贤。<a id="a-8H"></a>南轩引景。<a id="a-8I"></a>北牖招风。<a id="a-8J"></a>西棂映月。<a id="a-8K"></a>主人端居中霤以收四事之用焉。<a id="a-8L"></a>若如来论口鼻耳目各有神分。<a id="a-8M"></a>一目病即视神毁。<a id="a-8N"></a>二目应俱盲矣。<a id="a-8O"></a>一耳疾即听神伤。<a id="a-8P"></a>两耳俱应聋矣。<a id="a-8Q"></a>今则不然。<a id="a-8R"></a>是知神以为器非以为体也。</p>
  <p id="a8S">又云。<a id="a-8T"></a>心为虑本虑不可寄之他分。<a id="a-8U"></a>若在于口眼耳鼻。<a id="a-8V"></a>斯论然也。<a id="a-8W"></a>若在于他心则不然矣。<a id="a-8X"></a>耳鼻虽共此体。<a id="a-8Y"></a>不可以相杂。<a id="a-8Z"></a>以其所司不同器。<a id="a-8a"></a>器用各异也。<a id="a-8b"></a>他心虽在彼形而可得相涉。<a id="a-8c"></a>以其神理均妙识虑齐功也。<a id="a-8d"></a>故书称。<a id="a-8e"></a>启尔心沃朕心。<a id="a-8f"></a>诗云。<a id="a-8g"></a>他人有心。<a id="a-8h"></a>予忖度之。<a id="a-8i"></a>齐桓师管仲之谋。<a id="a-8j"></a>汉祖用张良之策。<a id="a-8k"></a>是皆本之于我形。<a id="a-8l"></a>寄之于他分。<a id="a-8m"></a>何云张甲之情不可托王乙之躯。<a id="a-8n"></a>李丙之性勿得寄赵丁之体乎。</p>
  <p id="a8o">问曰。<a id="a-8p"></a>圣人之形犹凡人之形。<a id="a-8q"></a>而有凡圣之殊。<a id="a-8r"></a>故知形神异矣。</p>
  <p id="a8s">答曰。<a id="a-8t"></a>不然。<a id="a-8u"></a>金之精者能照。<a id="a-8v"></a>秽者不能照。<a id="a-8w"></a>能照之精金宁有不照之秽质。<a id="a-8x"></a>又岂有圣人之神。<a id="a-8y"></a>而寄凡人之器。<a id="a-8z"></a>亦无凡人之神。<a id="a-90"></a>而托圣人之体。<a id="a-91"></a>是以八彩重瞳勋华之容。<a id="a-92"></a>龙颜马口轩皋之状。<a id="a-93"></a>此形表之异也。<a id="a-94"></a>比干之心七窍并列。<a id="a-95"></a>伯约之胆其大如拳。<a id="a-96"></a>此心器之殊也。<a id="a-97"></a>是以圣人区分每异常品。<a id="a-98"></a>非唯道革群生。<a id="a-99"></a>乃亦形超万有。<a id="a-9A"></a>凡圣均体所未敢安。</p>
  <p id="a9B">问曰。<a id="a-9C"></a>子云。<a id="a-9D"></a>圣人之形必异于凡。<a id="a-9E"></a>敢问。<a id="a-9F"></a>阳货类仲尼。<a id="a-9G"></a>项籍似帝舜。<a id="a-9H"></a>舜项孔阳智革形同。<a id="a-9I"></a>其故何耶。</p>
  <p id="a9J">答曰。<a id="a-9K"></a>玟似玉而非玉。<a id="a-9L"></a>鶋类凤而非凤。<a id="a-9M"></a>物诚有之。<a id="a-9N"></a>人故宜尔。<a id="a-9O"></a>项阳貌似而非实。<a id="a-9P"></a>以心器不均虽貌无益也。</p>
  <p id="a9Q">问曰。<a id="a-9R"></a>凡圣之殊形器不一可也。<a id="a-9S"></a>圣人员极理无有二而且殊姿。<a id="a-9T"></a>阳文异状神不系色。<a id="a-9U"></a>于此益明。</p>
  <p id="a9V">答曰。<a id="a-9W"></a>圣与圣同。<a id="a-9X"></a>同于圣器而器不必同也。<a id="a-9Y"></a>犹马殊毛而齐逸。<a id="a-9Z"></a>玉异色而均美。<a id="a-9a"></a>是以晋棘楚和等价连城。<a id="a-9b"></a>驎骝盗骊俱致千里。</p>
  <p id="a9c">问曰。<a id="a-9d"></a>形神不二既闻之矣。<a id="a-9e"></a>形谢神灭理固宜然。<a id="a-9f"></a>敢问。<a id="a-9g"></a>经云。<a id="a-9h"></a>为之宗庙以鬼飨之。<a id="a-9i"></a>何谓也。</p>
  <p id="a9j">答曰。<a id="a-9k"></a>圣人之教然也。<a id="a-9l"></a>所以从孝子之心。<a id="a-9m"></a>而厉偷薄之意。<a id="a-9n"></a>神而明之。<a id="a-9o"></a>此之谓矣。</p>
  <p id="a9p">问曰。<a id="a-9q"></a>伯有被甲彭生豕见。<a id="a-9r"></a>坟素着其事。<a id="a-9s"></a>宁是设教而已耶。</p>
  <p id="a9t">答曰。<a id="a-9u"></a>妖怪茫茫或存或亡理死者众不皆为鬼。<a id="a-9v"></a>彭生伯有何独能然。<a id="a-9w"></a>乍人乍豕。<a id="a-9x"></a>未必齐郑之公子也。</p>
  <p id="a9y">问曰。<a id="a-9z"></a>易称故知鬼神之情状与天地相似而不违。<a id="a-A0"></a>又曰。<a id="a-A1"></a>载鬼一车其义云何。</p>
  <p id="aA2">答曰。<a id="a-A3"></a>有禽焉有兽焉。<a id="a-A4"></a>飞走之别也。<a id="a-A5"></a>有人焉有鬼焉。<a id="a-A6"></a>幽明之别也。<a id="a-A7"></a>人灭而为鬼。<a id="a-A8"></a>鬼灭而为人。<a id="a-A9"></a>则吾未知也。</p>
  <p id="aAA">难曰。<a id="a-AB"></a>论云。<a id="a-AC"></a>岂有圣人之神。<a id="a-AD"></a>而寄凡人之器。<a id="a-AE"></a>亦无凡人之神。<a id="a-AF"></a>而托圣人之体。<a id="a-AG"></a>今阳货类仲尼。<a id="a-AH"></a>项籍似帝舜。<a id="a-AI"></a>即是凡人之神托圣人之体也。<a id="a-AJ"></a>玟玉鶋凤不得为喻。<a id="a-AK"></a>今玟自名玟玉实名玉。<a id="a-AL"></a>鶋号鶢鶋凤曰神凤。<a id="a-AM"></a>名既殊称貌亦爽实。<a id="a-AN"></a>今舜重瞳子。<a id="a-AO"></a>项羽亦重瞳子。<a id="a-AP"></a>非有玟玉二名。<a id="a-AQ"></a>唯睹重瞳相类。<a id="a-AR"></a>又有女娲蛇躯。<a id="a-AS"></a>皋陶马口。<a id="a-AT"></a>非直圣神入于凡器。<a id="a-AU"></a>遂乃托乎虫畜之体。<a id="a-AV"></a>此形神殊别明闇不同。<a id="a-AW"></a>兹益昭显也。<a id="a-AX"></a>若形神为一理绝前因者。<a id="a-AY"></a>则圣应诞圣。<a id="a-AZ"></a>贤必产贤。<a id="a-Aa"></a>勇怯愚智悉类其本。<a id="a-Ab"></a>即形神之所陶甄。<a id="a-Ac"></a>一气之所孕育。<a id="a-Ad"></a>不得有尧睿朱嚚瞍顽舜圣矣。<a id="a-Ae"></a>论又云。<a id="a-Af"></a>圣同圣气而器不必同。<a id="a-Ag"></a>犹马殊毛而齐逸。<a id="a-Ah"></a>今毛复是逸器耶。<a id="a-Ai"></a>马有同毛色而异驽骏者如此。<a id="a-Aj"></a>则毛非逸相。<a id="a-Ak"></a>由体无圣器矣。<a id="a-Al"></a>人形骸无凡圣之别。<a id="a-Am"></a>而有贞脆之异。<a id="a-An"></a>故遐灵栖于远质。<a id="a-Ao"></a>促神寓乎近体。<a id="a-Ap"></a>则唯斯而已耳。<a id="a-Aq"></a>向所云圣人之体旨。<a id="a-Ar"></a>直语丘舜之形。<a id="a-As"></a>不言器有圣智。<a id="a-At"></a>非矛盾之说。<a id="a-Au"></a>勿近于此惑。</p>
  <p id="aAv">问曰。<a id="a-Aw"></a>知此神灭有何利用。</p>
  <p id="aAx">答曰。<a id="a-Ay"></a>浮屠害政桑门蠹俗风惊雾起驰荡不休。<a id="a-Az"></a>吾哀其弊思拯其溺。<a id="a-B0"></a>夫竭财以赴僧。<a id="a-B1"></a>破产以趋佛。<a id="a-B2"></a>而不恤亲戚不怜穷匮者何耶。<a id="a-B3"></a>良由厚我之情深济物之意浅。<a id="a-B4"></a>是以圭撮涉于贫友。<a id="a-B5"></a>吝情动于颜色。<a id="a-B6"></a>千钟委于富僧欢怀畅于容发。<a id="a-B7"></a>岂不以僧有多稌之期。<a id="a-B8"></a>友无遗秉之报。<a id="a-B9"></a>务施不关周急。<a id="a-BA"></a>立德必于在己。<a id="a-BB"></a>惑以茫昧之言。<a id="a-BC"></a>惧以阿鼻之苦。<a id="a-BD"></a>诱以虚诞之词。<a id="a-BE"></a>欣以兜率之乐。<a id="a-BF"></a>故弃缝掖袭横衣。<a id="a-BG"></a>废俎豆列瓶钵。<a id="a-BH"></a>家家弃其亲爱。<a id="a-BI"></a>人人绝其嗣续。<a id="a-BJ"></a>至使兵挫于行间。<a id="a-BK"></a>吏空于官府。<a id="a-BL"></a>粟罄于惰游。<a id="a-BM"></a>货殚于土木。<a id="a-BN"></a>所以奸宄佛胜颂声尚权。<a id="a-BO"></a>惟此之故也。<a id="a-BP"></a>其流莫已其病无垠。<a id="a-BQ"></a>若知陶甄禀于自然。<a id="a-BR"></a>森罗均于独化。<a id="a-BS"></a>忽焉自有恍尔而无。<a id="a-BT"></a>来也不御。<a id="a-BU"></a>去也不追。<a id="a-BV"></a>乘夫天理各安其性。<a id="a-BW"></a>小人甘其垄亩。<a id="a-BX"></a>君子保其恬素。<a id="a-BY"></a>耕而食。<a id="a-BZ"></a>食不可穷也。<a id="a-Ba"></a>蚕以衣。<a id="a-Bb"></a>衣不可尽也。<a id="a-Bc"></a>下有余以奉其上。<a id="a-Bd"></a>上无为以待其下。<a id="a-Be"></a>可以全生可以养亲。<a id="a-Bf"></a>可以为己可以为人。<a id="a-Bg"></a>可以匡国可以霸君用此道也。</p>
  <p id="aBh">难曰。<a id="a-Bi"></a>佛之有无寄于神理存灭。<a id="a-Bj"></a>既有往论。<a id="a-Bk"></a>且欲略言。<a id="a-Bl"></a>今指辩其损益语其利害。<a id="a-Bm"></a>以弼夫子过正之谈。<a id="a-Bn"></a>子云。<a id="a-Bo"></a>释氏蠹俗伤化费货损役。<a id="a-Bp"></a>或者为之。<a id="a-Bq"></a>非佛之尤也。<a id="a-Br"></a>佛之立教本以好生恶杀修善务施。<a id="a-Bs"></a>好生非正欲繁育鸟兽。<a id="a-Bt"></a>以人灵为重。<a id="a-Bu"></a>恶杀岂可得缓宥逋逃。<a id="a-Bv"></a>以哀矜断察。<a id="a-Bw"></a>修善不必瞻丈六之形。<a id="a-Bx"></a>以忠信为上。<a id="a-By"></a>务施不苟使殚财土木。<a id="a-Bz"></a>以周急为美。<a id="a-C0"></a>若绝嗣续则必法种不传。<a id="a-C1"></a>如并起浮图。<a id="a-C2"></a>又亦种殖无地。<a id="a-C3"></a>凡且犹知之。<a id="a-C4"></a>况我慈氏宁乐尔乎。<a id="a-C5"></a>今守株桑门迷瞀俗士。<a id="a-C6"></a>见寒者不施之短褐。<a id="a-C7"></a>遇饥者不锡以糠豆。<a id="a-C8"></a>而竞聚无识之僧。<a id="a-C9"></a>争造众多之佛。<a id="a-CA"></a>亲戚弃而不眄。<a id="a-CB"></a>祭祀废而不修。<a id="a-CC"></a>良缯碎于刹上。<a id="a-CD"></a>丹金縻于塔下。<a id="a-CE"></a>而谓为福田期以报业。<a id="a-CF"></a>此并体佛未深解法不妙。<a id="a-CG"></a>虽呼佛为佛。<a id="a-CH"></a>岂晓归佛之旨。<a id="a-CI"></a>号僧为僧宁达依僧之意。<a id="a-CJ"></a>此亦神不降福。<a id="a-CK"></a>予无取焉。<a id="a-CL"></a>夫六家之术各有流弊。<a id="a-CM"></a>儒失于僻。<a id="a-CN"></a>墨失于蔽。<a id="a-CO"></a>法失于峻。<a id="a-CP"></a>名失于诈。<a id="a-CQ"></a>咸由祖述者。<a id="a-CR"></a>失其传以致泥溺。<a id="a-CS"></a>今子不以僻蔽诛孔墨峻诈责韩邓。<a id="a-CT"></a>而独罪我如来贬兹正觉。<a id="a-CU"></a>是忿风涛而毁舟楫也。<a id="a-CV"></a>今逆悖之人无赖之子。<a id="a-CW"></a>上罔君亲下虚俦类。<a id="a-CX"></a>或不忌明宪而乍惧幽司。<a id="a-CY"></a>惮阎罗之猛畏牛头之酷。<a id="a-CZ"></a>遂悔其秽恶。<a id="a-Ca"></a>化而迁善。<a id="a-Cb"></a>此之益也。<a id="a-Cc"></a>又罪福之理。<a id="a-Cd"></a>不应殊于世教背乎人情。<a id="a-Ce"></a>若有事君以忠。<a id="a-Cf"></a>奉亲唯孝。<a id="a-Cg"></a>与朋友信。<a id="a-Ch"></a>如斯人者犹以一眚掩德蔑而弃之。<a id="a-Ci"></a>裁犯虫鱼陷于地狱。<a id="a-Cj"></a>斯必不然矣。<a id="a-Ck"></a>夫忠莫踰于伊尹。<a id="a-Cl"></a>孝莫尚乎曾参。<a id="a-Cm"></a>伊公宰一畜以膳汤。<a id="a-Cn"></a>曾子烹只禽以养点。<a id="a-Co"></a>而皆同趋炎镬俱赴锋树。<a id="a-Cp"></a>是则大功没于小过。<a id="a-Cq"></a>奉上反于惠下。<a id="a-Cr"></a>昔弥子矫驾犹以义弘免戮。<a id="a-Cs"></a>呜呼曾谓灵匠不如卫君乎。<a id="a-Ct"></a>故知此为忍人之防。<a id="a-Cu"></a>而非仁人之诫也。<a id="a-Cv"></a>若能监彼流宕衅不在佛。<a id="a-Cw"></a>观此祸福悟教开诱。<a id="a-Cx"></a>思息末以尊本。<a id="a-Cy"></a>不拔本以极末。<a id="a-Cz"></a>念忘我以弘法。<a id="a-D0"></a>不后法以利我。<a id="a-D1"></a>则虽曰未佛。<a id="a-D2"></a>吾必谓之佛矣。</p>
  <p id="aD3">难范中书神灭论(曹思文)　难神灭第一(并启诏答)</p>
  <p id="aD4">范答第一　重难神灭第二(重启诏答)</p>
  <p data-pb></p>
  <h2 id="aD5">难范中书神灭论（曹思文）</h2>
  <p id="aD6">论曰。<a id="a-D7"></a>神即形也。<a id="a-D8"></a>形即神也。<a id="a-D9"></a>是以形存则神存。<a id="a-DA"></a>形谢则神灭也。</p>
  <p id="aDB">难曰。<a id="a-DC"></a>形非即神也。<a id="a-DD"></a>神非即形也。<a id="a-DE"></a>是合而为用者也。<a id="a-DF"></a>而合非即矣。<a id="a-DG"></a>生则合而为用。<a id="a-DH"></a>死则形留而神逝也。<a id="a-DI"></a>何以言之。<a id="a-DJ"></a>昔者赵简子疾五日不知人。<a id="a-DK"></a>秦穆公七日乃寤。<a id="a-DL"></a>并神游于帝所。<a id="a-DM"></a>帝赐之钧天广乐。<a id="a-DN"></a>此其形留而神游者乎。<a id="a-DO"></a>若如论言形灭则神灭者。<a id="a-DP"></a>斯形之与神。<a id="a-DQ"></a>应如影响之必俱也。<a id="a-DR"></a>然形既病焉则神亦病也。<a id="a-DS"></a>何以形不知人神独游帝。<a id="a-DT"></a>而欣欢于钧天广乐乎。<a id="a-DU"></a>斯其寐也魂交故。<a id="a-DV"></a>神游于胡蝶。<a id="a-DW"></a>即形与神分也。<a id="a-DX"></a>其觉也形开。<a id="a-DY"></a>遽遽然周也。<a id="a-DZ"></a>即形与神合也。<a id="a-Da"></a>神之与形有分有合。<a id="a-Db"></a>合则共为一体。<a id="a-Dc"></a>分则形亡而神逝也。<a id="a-Dd"></a>是以延陵丧子而言曰。<a id="a-De"></a>骨肉归复于土。<a id="a-Df"></a>而魂气无不之也。<a id="a-Dg"></a>斯即形止而神不止也。<a id="a-Dh"></a>然经史明证灼灼也。<a id="a-Di"></a>如此宁是形止而神灭者乎。</p>
  <p id="aDj">论曰。<a id="a-Dk"></a>问者曰。<a id="a-Dl"></a>经云。<a id="a-Dm"></a>为之宗庙以鬼飨之。<a id="a-Dn"></a>通云。<a id="a-Do"></a>非有鬼也。<a id="a-Dp"></a>斯是圣人之教然也。<a id="a-Dq"></a>所以达孝子之心。<a id="a-Dr"></a>而厉偷薄之意也。</p>
  <p id="aDs">难曰。<a id="a-Dt"></a>今论所云皆情言也。<a id="a-Du"></a>而非圣旨。<a id="a-Dv"></a>请举经记以证圣人之教。<a id="a-Dw"></a>孝经云。<a id="a-Dx"></a>昔者周公郊祀后稷以配天。<a id="a-Dy"></a>宗祀文王于明堂。<a id="a-Dz"></a>以配上帝。<a id="a-E0"></a>若形神俱灭。<a id="a-E1"></a>复谁配天乎。<a id="a-E2"></a>复谁配帝乎。<a id="a-E3"></a>且无臣而为有臣。<a id="a-E4"></a>宣尼云。<a id="a-E5"></a>天可欺乎。<a id="a-E6"></a>今稷无神矣。<a id="a-E7"></a>而以稷配斯是周旦其欺天乎。<a id="a-E8"></a>果其无稷也。<a id="a-E9"></a>而空以配天者。<a id="a-EA"></a>即其欺天矣。<a id="a-EB"></a>又其欺人也。<a id="a-EC"></a>斯是人之教。<a id="a-ED"></a>教以欺妄也。<a id="a-EE"></a>设欺妄以立教者。<a id="a-EF"></a>复何达孝子之心。<a id="a-EG"></a>厉偷薄之意哉。<a id="a-EH"></a>原寻论旨。<a id="a-EI"></a>以无鬼为义。<a id="a-EJ"></a>试重诘之曰。<a id="a-EK"></a>孔子菜羹苽祭祀其祖祢也。<a id="a-EL"></a>礼云。<a id="a-EM"></a>乐以迎来哀以送往。<a id="a-EN"></a>神既无矣迎何所迎。<a id="a-EO"></a>神既无矣送何所送。<a id="a-EP"></a>迎来而乐。<a id="a-EQ"></a>斯假欣于孔貌。<a id="a-ER"></a>途往而哀。<a id="a-ES"></a>又虚泪于丘体。<a id="a-ET"></a>斯则夫子之祭祀也。<a id="a-EU"></a>欺伪满于方寸虚假盈于庙堂。<a id="a-EV"></a>圣人之教其若是乎。<a id="a-EW"></a>而云圣人之教然也何哉。</p>
  <p id="aEX">思文启。<a id="a-EY"></a>窃见范缜神灭论。<a id="a-EZ"></a>自为宾主。<a id="a-Ea"></a>遂有三十余条。<a id="a-Eb"></a>思文不惟闇蔽聊难论大旨二条而已。<a id="a-Ec"></a>庶欲以倾其根本。<a id="a-Ed"></a>谨冒上闻。<a id="a-Ee"></a>但思文情用浅匮。<a id="a-Ef"></a>惧不能征折诡经。<a id="a-Eg"></a>仰黩天煦伏追震悸。<a id="a-Eh"></a>谨启。</p>
  <p id="aEi">所难二条。<a id="a-Ej"></a>当别详览也　右诏答。</p>
  <p id="aEk">答曹录事难神灭论。</p>
  <p id="aEl">难曰。<a id="a-Em"></a>形非即神也。<a id="a-En"></a>神非即形也。<a id="a-Eo"></a>是合而为用者也。<a id="a-Ep"></a>而合非即也。</p>
  <p id="aEq">答曰。<a id="a-Er"></a>若合而为用者。<a id="a-Es"></a>明不合则无用。<a id="a-Et"></a>如蛩巨相资废一则不可。<a id="a-Eu"></a>此乃是灭神之精据。<a id="a-Ev"></a>而非存神之雅决。<a id="a-Ew"></a>子意本欲请战。<a id="a-Ex"></a>而定为我援兵耶。</p>
  <p id="aEy">难曰。<a id="a-Ez"></a>昔赵简子疾五日不知人。<a id="a-F0"></a>秦穆公七日乃寤。<a id="a-F1"></a>并神游于帝所。<a id="a-F2"></a>帝赐之钧天广乐。<a id="a-F3"></a>此形留而神逝者乎。</p>
  <p id="aF4">答曰。<a id="a-F5"></a>赵简子之上宾秦穆之上游帝。<a id="a-F6"></a>既云耳听钧天。<a id="a-F7"></a>居然口尝百味。<a id="a-F8"></a>亦可身安广厦。<a id="a-F9"></a>目悦玄黄。<a id="a-FA"></a>或复披文绣之衣。<a id="a-FB"></a>控如龙之辔。<a id="a-FC"></a>故知神之须待既不殊人。<a id="a-FD"></a>四肢七窍每与形等。<a id="a-FE"></a>只翼不可以适远。<a id="a-FF"></a>故不比不飞。<a id="a-FG"></a>神无所阙。<a id="a-FH"></a>何故凭形以自立。</p>
  <p id="aFI">难曰。<a id="a-FJ"></a>若如论旨形灭。<a id="a-FK"></a>即神灭者。<a id="a-FL"></a>斯形之与神应。<a id="a-FM"></a>如影之必俱也。<a id="a-FN"></a>然形既病焉。<a id="a-FO"></a>则神亦病也。<a id="a-FP"></a>何以形不知人。<a id="a-FQ"></a>神独游帝。<a id="a-FR"></a>答曰。<a id="a-FS"></a>若如来意便是形病而神不病也。<a id="a-FT"></a>今伤之则病是形痛而神不痛也。<a id="a-FU"></a>恼之则忧是形忧而神不忧也。<a id="a-FV"></a>忧虑痛形已得之如此。<a id="a-FW"></a>何用劳神于无事耶(曹以为生则合而为用则病废同也。<a id="a-FX"></a>死则形留而神游。<a id="a-FY"></a>则故游帝与形不同)</p>
  <p id="aFZ">难曰。<a id="a-Fa"></a>其寐也魂交故。<a id="a-Fb"></a>神游于胡蝶。<a id="a-Fc"></a>即形与神分也。<a id="a-Fd"></a>其觉也形开遽遽然周也。<a id="a-Fe"></a>即形与神合也。</p>
  <p id="aFf">答曰。<a id="a-Fg"></a>此难可谓穷辩。<a id="a-Fh"></a>未可谓穷理也。<a id="a-Fi"></a>子谓神游胡蝶是真作飞虫耶。<a id="a-Fj"></a>若然者或梦为牛则负人辕辀。<a id="a-Fk"></a>或梦为马则入人跨下。<a id="a-Fl"></a>明旦应有死牛死马。<a id="a-Fm"></a>而无其物何耶。<a id="a-Fn"></a>又肠绕昌门此人即死。<a id="a-Fo"></a>岂有遗其肝肺而可以生哉。<a id="a-Fp"></a>又日月丽天广轮千里。<a id="a-Fq"></a>无容下从返妇近入怀袖。<a id="a-Fr"></a>梦幻虚假无有自来矣。<a id="a-Fs"></a>一旦实之良足伟也。<a id="a-Ft"></a>明结想霄坐周天海。<a id="a-Fu"></a>神昏于内妄见异物。<a id="a-Fv"></a>岂庄生实乱南园。<a id="a-Fw"></a>赵简真登阊阖。<a id="a-Fx"></a>郢外弟萧琛亦以梦为文句甚悉。<a id="a-Fy"></a>想孰取视也。</p>
  <p id="aFz">难曰。<a id="a-G0"></a>延陵丧子而言曰。<a id="a-G1"></a>骨肉归于上。<a id="a-G2"></a>而魂气无不之也。<a id="a-G3"></a>斯即形止而神不止也。</p>
  <p id="aG4">答曰。<a id="a-G5"></a>人之生也。<a id="a-G6"></a>资气于天禀形于地。<a id="a-G7"></a>是以形销于下。<a id="a-G8"></a>气灭于上。<a id="a-G9"></a>气灭于上。<a id="a-GA"></a>故言无不之。<a id="a-GB"></a>无不之者。<a id="a-GC"></a>不测之辞耳。<a id="a-GD"></a>岂必其神兴知耶。</p>
  <p id="aGE">难曰。<a id="a-GF"></a>今论所云皆情言也。<a id="a-GG"></a>而非圣旨。<a id="a-GH"></a>请举经记以证圣人之教。<a id="a-GI"></a>孝经云。<a id="a-GJ"></a>昔者周公郊祀后稷。<a id="a-GK"></a>以配天。<a id="a-GL"></a>宗祀文王于明堂以配上帝。<a id="a-GM"></a>若形神俱灭谁配天乎。<a id="a-GN"></a>复谁配帝乎。</p>
  <p id="aGO">答曰。<a id="a-GP"></a>若均是圣达本自无教。<a id="a-GQ"></a>教之所设实在黔首。<a id="a-GR"></a>黔首之情常贵生而贱死。<a id="a-GS"></a>死而有灵则长畏敬之心。<a id="a-GT"></a>死而无知则生慢易之意。<a id="a-GU"></a>圣人知其若此。<a id="a-GV"></a>故庙祧坛墠以笃其诚心。<a id="a-GW"></a>肆筵授几以全其罔己。<a id="a-GX"></a>尊祖以穷郊天之敬。<a id="a-GY"></a>严父以配天明堂之享。<a id="a-GZ"></a>且忠信之寄心有地强梁之子兹焉是惧。<a id="a-Ga"></a>所以声教煦于上风俗淳于下。<a id="a-Gb"></a>周此道也。<a id="a-Gc"></a>故经云。<a id="a-Gd"></a>为之宗庙以鬼享之。<a id="a-Ge"></a>言用鬼神之道。<a id="a-Gf"></a>致兹孝享也。<a id="a-Gg"></a>春秋祭祀以时思之。<a id="a-Gh"></a>明厉其追远。<a id="a-Gi"></a>不可朝死夕亡也。<a id="a-Gj"></a>子贡问死而有知。<a id="a-Gk"></a>仲尼云。<a id="a-Gl"></a>吾欲言死而有知。<a id="a-Gm"></a>则孝子轻生以殉死。<a id="a-Gn"></a>吾欲言死而无知。<a id="a-Go"></a>则不孝之子弃而不葬。<a id="a-Gp"></a>子路问事鬼神。<a id="a-Gq"></a>夫子云。<a id="a-Gr"></a>未能事人。<a id="a-Gs"></a>焉能事鬼。<a id="a-Gt"></a>适言以鬼享之。<a id="a-Gu"></a>何故不许其事耶。<a id="a-Gv"></a>死而有知轻生以殉是也。<a id="a-Gw"></a>何故不明言其有。<a id="a-Gx"></a>而作此悠漫以答耶。<a id="a-Gy"></a>研求其义死而无知。<a id="a-Gz"></a>亦已审矣。<a id="a-H0"></a>宗庙郊社皆圣人之教迹。<a id="a-H1"></a>彝伦之道。<a id="a-H2"></a>不可得而废耳。</p>
  <p id="aH3">难曰。<a id="a-H4"></a>且无臣而为有臣。<a id="a-H5"></a>宣尼云。<a id="a-H6"></a>天可欺乎。<a id="a-H7"></a>今稷无神矣。<a id="a-H8"></a>而以稷配斯。<a id="a-H9"></a>是周旦其欺天乎。<a id="a-HA"></a>既其欺天。<a id="a-HB"></a>又其欺人。<a id="a-HC"></a>斯是圣人之教以欺妄。<a id="a-HD"></a>欺妄以教。<a id="a-HE"></a>何达孝子之心。<a id="a-HF"></a>厉偷薄之意哉。</p>
  <p id="aHG">答曰。<a id="a-HH"></a>夫圣人者显仁藏用穷神尽变。<a id="a-HI"></a>故曰圣达节而贤守节也。<a id="a-HJ"></a>宁可求之蹄筌局以言教。<a id="a-HK"></a>夫欺者。<a id="a-HL"></a>谓伤化败俗导人非道耳。<a id="a-HM"></a>苟可以安上治民移风易俗。<a id="a-HN"></a>三光明于上。<a id="a-HO"></a>黔黎悦于下。<a id="a-HP"></a>何欺妄之有乎。<a id="a-HQ"></a>请问。<a id="a-HR"></a>汤放桀武伐纣。<a id="a-HS"></a>是杀君非耶。<a id="a-HT"></a>而孟子云。<a id="a-HU"></a>闻诛独夫纣。<a id="a-HV"></a>未闻杀君也。<a id="a-HW"></a>子不责圣人放杀之迹。<a id="a-HX"></a>而勤勤于郊稷之妄乎。<a id="a-HY"></a>郊丘明堂乃是儒家之渊府也。<a id="a-HZ"></a>而非形神之滞义。<a id="a-Ha"></a>当如此何耶。</p>
  <p id="aHb">难曰。<a id="a-Hc"></a>乐以迎来哀以送往。<a id="a-Hd"></a>云云。</p>
  <p id="aHe">答曰。<a id="a-Hf"></a>此义未通而自释。<a id="a-Hg"></a>不复费辞于无用。<a id="a-Hh"></a>礼记有斯言多矣。<a id="a-Hi"></a>近写此条小恨未周也。</p>
  <p id="aHj">思文启。<a id="a-Hk"></a>始得范缜答神灭论。<a id="a-Hl"></a>犹执先迷。<a id="a-Hm"></a>思文试料其理致。<a id="a-Hn"></a>冲其四证。<a id="a-Ho"></a>谨冒奏闻。<a id="a-Hp"></a>但思文情识愚浅。<a id="a-Hq"></a>无以折其锋锐。<a id="a-Hr"></a>仰尘。</p>
  <p id="aHs">圣鉴伏追震悚。<a id="a-Ht"></a>谨启。</p>
  <p id="aHu">具一二缜既背经以起义。<a id="a-Hv"></a>乖理以致谈。<a id="a-Hw"></a>灭圣难以圣责。<a id="a-Hx"></a>乖理难以理诘。<a id="a-Hy"></a>如此则言语之论略成可息　　右诏答。</p>
  <p id="aHz">重难范中书神灭论。</p>
  <p id="aI0">论曰。<a id="a-I1"></a>若合而为用者明。<a id="a-I2"></a>不合则无用。<a id="a-I3"></a>如蛩巨之相资废一则不可。<a id="a-I4"></a>此乃是灭神之精据。<a id="a-I5"></a>而非存神之雅决。<a id="a-I6"></a>子意本欲请战。<a id="a-I7"></a>而定为我援兵也。<a id="a-I8"></a>论又云。<a id="a-I9"></a>形之于神犹刀之于利。<a id="a-IA"></a>未闻刀没而利存。<a id="a-IB"></a>岂形止而神在。<a id="a-IC"></a>又申延陵之言。<a id="a-ID"></a>即形消于下神灭于上。<a id="a-IE"></a>故云无之也。<a id="a-IF"></a>又云。<a id="a-IG"></a>以稷配天非欺天也。<a id="a-IH"></a>犹汤放武伐非杀君也。<a id="a-II"></a>子不责圣人放杀之迹。<a id="a-IJ"></a>而勤勤于郊稷之妄耶。<a id="a-IK"></a>难曰。<a id="a-IL"></a>蛩蛩巨虚是合用之证耳。<a id="a-IM"></a>而非形灭即神灭之据也。<a id="a-IN"></a>何以言之。<a id="a-IO"></a>蛩非虚也虚非蛩也。<a id="a-IP"></a>今灭蛩蛩而駏驉不死。<a id="a-IQ"></a>斩駏驉而蛩蛩不亡。<a id="a-IR"></a>非相即也。<a id="a-IS"></a>今引此以为形神俱灭之精据。<a id="a-IT"></a>又为救兵之良援。<a id="a-IU"></a>斯倒戈授人而欲求长存也。<a id="a-IV"></a>悲夫。<a id="a-IW"></a>斯即形灭而神不灭之证一也。<a id="a-IX"></a>论云。<a id="a-IY"></a>形之与神犹刀之于利。<a id="a-IZ"></a>未闻刀没而利存。<a id="a-Ia"></a>岂容形亡而神在。<a id="a-Ib"></a>雅论据形神之俱灭。<a id="a-Ic"></a>唯此一证而已。<a id="a-Id"></a>愚有惑焉。<a id="a-Ie"></a>何者。<a id="a-If"></a>神之与形是二物之合用。<a id="a-Ig"></a>即论所引蛩巨相资也。<a id="a-Ih"></a>是今刀之于利是一物之两名耳。<a id="a-Ii"></a>然一物两名者。<a id="a-Ij"></a>故舍刀则无利也。<a id="a-Ik"></a>二物之合用者。<a id="a-Il"></a>故形亡则神逝也。<a id="a-Im"></a>今引一物之二名。<a id="a-In"></a>征二物之合用。<a id="a-Io"></a>斯差若毫厘者何千里之远也。<a id="a-Ip"></a>斯又是形灭而神不灭之证二也。<a id="a-Iq"></a>又申延陵之言曰。<a id="a-Ir"></a>即是形消于下神灭于上。<a id="a-Is"></a>论云。<a id="a-It"></a>形神是一体之相即。<a id="a-Iu"></a>即今形灭于此。<a id="a-Iv"></a>即应神灭于形中。<a id="a-Iw"></a>何得云形消于下。<a id="a-Ix"></a>神灭于上。<a id="a-Iy"></a>而云无不之乎。<a id="a-Iz"></a>斯又是形灭而神不灭之证三也。<a id="a-J0"></a>又云。<a id="a-J1"></a>以稷配天非欺天也。<a id="a-J2"></a>犹汤放桀武伐纣非杀君也。<a id="a-J3"></a>即是权假以除恶乎。<a id="a-J4"></a>然唐虞之君无放伐之患矣。<a id="a-J5"></a>若乃运非太平世值三季权假立教以救一时。<a id="a-J6"></a>故权稷以配天假父以配帝。<a id="a-J7"></a>则可也。<a id="a-J8"></a>然有虞氏之王天下也。<a id="a-J9"></a>禘黄而郊喾。<a id="a-JA"></a>祖颛而宗尧。<a id="a-JB"></a>既淳风未殄。<a id="a-JC"></a>时非权假而今欺天罔帝也何乎。<a id="a-JD"></a>引证若斯。<a id="a-JE"></a>斯又是形灭而神不灭之证四也。<a id="a-JF"></a>斯四证既立而根本自倾。<a id="a-JG"></a>余枝叶庶不待风而靡也。</p>
  <p id="aJH">论曰。<a id="a-JI"></a>乐以迎来哀以送往。<a id="a-JJ"></a>此义不假通而自释。<a id="a-JK"></a>不复费于无用。<a id="a-JL"></a>礼记有言多矣。<a id="a-JM"></a>又云。<a id="a-JN"></a>夫言欺者。<a id="a-JO"></a>谓伤化败俗耳。<a id="a-JP"></a>苟可以安上治民。<a id="a-JQ"></a>复何欺妄之有乎。</p>
  <p id="aJR">难曰。<a id="a-JS"></a>前难云。<a id="a-JT"></a>迎来而乐。<a id="a-JU"></a>是假欣于孔貌。<a id="a-JV"></a>送往而哀。<a id="a-JW"></a>又虚泪于丘体。<a id="a-JX"></a>斯实鄙难之云梯。<a id="a-JY"></a>弱义之锋的。<a id="a-JZ"></a>在此言也。<a id="a-Ja"></a>而答者曾不惠解。<a id="a-Jb"></a>唯云不假通而自释。<a id="a-Jc"></a>请重之曰。<a id="a-Jd"></a>依如论旨既已许孔是假欣而虚泪也。<a id="a-Je"></a>又许稷之配天。<a id="a-Jf"></a>是指无以为有也。<a id="a-Jg"></a>宣尼云。<a id="a-Jh"></a>亡而为有虚而为盈。<a id="a-Ji"></a>爻象之所不占。<a id="a-Jj"></a>而格言之所攸弃。<a id="a-Jk"></a>用此风以扇也。<a id="a-Jl"></a>何得不伤。<a id="a-Jm"></a>兹俗于何不败。<a id="a-Jn"></a>而云可以安上治民也。<a id="a-Jo"></a>慈化何哉。<a id="a-Jp"></a>论云。<a id="a-Jq"></a>已通而昧者未悟。<a id="a-Jr"></a>聊重往咨侧闻提耳。</p>
 </body>
</html>