<!doctype html>
<html id="z3IBXH41fn" data-ver="1445">
 <head>
  <meta charset="utf-8">
  <meta author="法云">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">翻译名义集卷第九</h1>
  <h2 id="a2">什物篇第三十七</h2>
  <p id="a3">经音义云。<a id="a-4"></a>什者十也。<a id="a-5"></a>聚也杂也。<a id="a-6"></a>亦会数之名也。<a id="a-7"></a>谓资生之物。<a id="a-8"></a>庄子关尹曰。<a id="a-9"></a>凡有貌象声色者。<a id="a-A"></a>皆物也。<a id="a-B"></a>易曰。<a id="a-C"></a>天地絪緼。<a id="a-D"></a>万物化醇。<a id="a-E"></a>玉篇云。<a id="a-F"></a>凡生天地之间。<a id="a-G"></a>皆谓物也。<a id="a-H"></a>事也类也。</p>
  <p id="aI">佉啁(竹交)罗。<a id="a-J"></a>此云小长床。</p>
  <p id="aK">兴渠。<a id="a-L"></a>讹也。<a id="a-M"></a>应法师。<a id="a-N"></a>此云少。<a id="a-O"></a>正云兴宜。<a id="a-P"></a>出乌茶婆他那国。<a id="a-Q"></a>彼人常所食也。<a id="a-R"></a>此方相传。<a id="a-S"></a>为芸台者非也。<a id="a-T"></a>此是树汁似桃胶。<a id="a-U"></a>西国取之。<a id="a-V"></a>以置食中。<a id="a-W"></a>今阿魏是也。<a id="a-X"></a>慈愍三藏云。<a id="a-Y"></a>根如萝卜。<a id="a-Z"></a>出土辛臭。<a id="a-a"></a>慈愍冬到彼土。<a id="a-b"></a>不见其苗。<a id="a-c"></a>苍颉篇荤辛菜也。<a id="a-d"></a>凡物辛臭者。<a id="a-e"></a>皆曰荤。</p>
  <p id="af">摩偷(又云窣唎。<a id="a-g"></a>翻酒)大论酒有三种。<a id="a-h"></a>一者谷酒。<a id="a-i"></a>二者果酒。<a id="a-j"></a>蒲萄阿梨咤树果。<a id="a-k"></a>如是等种种。<a id="a-l"></a>名为果酒。<a id="a-m"></a>三者药酒。<a id="a-n"></a>种种药草。<a id="a-o"></a>合和米麯甘蔗汁中。<a id="a-p"></a>能变成酒。<a id="a-q"></a>同迹畜乳酒。<a id="a-r"></a>一切乳热者。<a id="a-s"></a>可中作酒。<a id="a-t"></a>汉书。<a id="a-u"></a>酒者天之美禄。<a id="a-v"></a>所以颐养天下。<a id="a-w"></a>享祀祈福。<a id="a-x"></a>扶衰养疾。<a id="a-y"></a>陶侃尝曰。<a id="a-z"></a>少时有酒失。<a id="a-10"></a>亡亲见约。<a id="a-11"></a>故不敢多饮。<a id="a-12"></a>或云酝者酿也。<a id="a-13"></a>苍颉篇云。<a id="a-14"></a>酒母也。<a id="a-15"></a>或云醪。<a id="a-16"></a>(力刀)苍颉篇谓。<a id="a-17"></a>有滓酒。<a id="a-18"></a>大庄严论云。<a id="a-19"></a>佛说身口意三业之恶行。<a id="a-1A"></a>唯酒为根本。<a id="a-1B"></a>复堕恶行中。</p>
  <p id="a1C">蔡。<a id="a-1D"></a>指归云。<a id="a-1E"></a>那烂陀僧吉祥月云。<a id="a-1F"></a>西域立表量影。<a id="a-1G"></a>影梵云蔡。<a id="a-1H"></a>此云影。<a id="a-1I"></a>朝蔡倒西去。<a id="a-1J"></a>便以脚足前后步之数足步影也。<a id="a-1K"></a>新毗柰耶云。<a id="a-1L"></a>佛言应作商短法。<a id="a-1M"></a>取细筹长二尺许。<a id="a-1N"></a>折一头四指竖至日中。<a id="a-1O"></a>度影长短。<a id="a-1P"></a>是谓啇短。<a id="a-1Q"></a>一说啇短。<a id="a-1R"></a>二尺屈折头转。<a id="a-1S"></a>如人脚影。<a id="a-1T"></a>故人滥用。</p>
  <p id="a1U">毗岚。<a id="a-1V"></a>亦云随蓝。<a id="a-1W"></a>此云迅猛风大论云。<a id="a-1X"></a>八方风不能动须弥山。<a id="a-1Y"></a>随岚风至。<a id="a-1Z"></a>碎如腐草。<a id="a-1a"></a>佛地论明八风。<a id="a-1b"></a>得可意事名利。<a id="a-1c"></a>失可意事明衰。<a id="a-1d"></a>不现诽拨名毁。<a id="a-1e"></a>不现赞美名誉。<a id="a-1f"></a>现前赞美名称。<a id="a-1g"></a>现前诽拨名讥。<a id="a-1h"></a>逼恼身心名苦。<a id="a-1i"></a>适悦身心名乐。<a id="a-1j"></a>净名疏云。<a id="a-1k"></a>行坚固慈者。<a id="a-1l"></a>则心如金刚。<a id="a-1m"></a>成真慈心。<a id="a-1n"></a>不为界内外八风之所毁损。<a id="a-1o"></a>荆溪云。<a id="a-1p"></a>外无八相。<a id="a-1q"></a>只是违顺。<a id="a-1r"></a>真中不同。<a id="a-1s"></a>故与内别。</p>
  <p id="a1t">差罗波尼。<a id="a-1u"></a>或纤罗半尼。<a id="a-1v"></a>此云灰水。</p>
  <p id="a1w">朱利草。<a id="a-1x"></a>大论云。<a id="a-1y"></a>秦言贼。</p>
  <p id="a1z">阿伽陀。<a id="a-20"></a>此云普去。<a id="a-21"></a>能去众病。<a id="a-22"></a>又翻圆药。<a id="a-23"></a>华严云。<a id="a-24"></a>阿伽陀药。<a id="a-25"></a>众生见者。<a id="a-26"></a>众病悉除。<a id="a-27"></a>律钞云。<a id="a-28"></a>报命支持。<a id="a-29"></a>勿过于药。<a id="a-2A"></a>药名乃通。<a id="a-2B"></a>要分为四。<a id="a-2C"></a>一时药者。<a id="a-2D"></a>从旦至中圣教听服。<a id="a-2E"></a>事顺法应。<a id="a-2F"></a>不生罪累。<a id="a-2G"></a>二非时药者。<a id="a-2H"></a>诸杂浆等。<a id="a-2I"></a>对病而设。<a id="a-2J"></a>时外开服。<a id="a-2K"></a>限分无违。<a id="a-2L"></a>三七日药者。<a id="a-2M"></a>约能就法。<a id="a-2N"></a>尽其分齐。<a id="a-2O"></a>从以日限。<a id="a-2P"></a>用疗深益。<a id="a-2Q"></a>四尽形药者。<a id="a-2R"></a>势力既微。<a id="a-2S"></a>故听久服。<a id="a-2T"></a>方能除患。<a id="a-2U"></a>形有三种。<a id="a-2V"></a>一尽药形。<a id="a-2W"></a>二尽病形。<a id="a-2X"></a>三尽报形。</p>
  <p id="a2Y">萨褒杀地。<a id="a-2Z"></a>西域记云。<a id="a-2a"></a>唐言蛇药。<a id="a-2b"></a>佛昔为帝释时。<a id="a-2c"></a>遭饥岁。<a id="a-2d"></a>疾疫流行。<a id="a-2e"></a>医疗无功道殣(渠[希-巾+ㄙ]切左传路死人也)相属。<a id="a-2f"></a>帝释悲愍。<a id="a-2g"></a>思所救济。<a id="a-2h"></a>乃变其形。<a id="a-2i"></a>为大蟒身。<a id="a-2j"></a>僵尸川谷(死不朽也)空中遍告。<a id="a-2k"></a>闻者感庆。<a id="a-2l"></a>相率奔赴。<a id="a-2m"></a>随割随生。<a id="a-2n"></a>疗饥疗疾。</p>
  <p id="a2o">优檀那。<a id="a-2p"></a>妙玄云。<a id="a-2q"></a>此云印。<a id="a-2r"></a>亦翻宗。<a id="a-2s"></a>印是楷定。<a id="a-2t"></a>不可改易。<a id="a-2u"></a>释名云印信也。<a id="a-2v"></a>所以对物为验也。<a id="a-2w"></a>说文云。<a id="a-2x"></a>执政所持信。</p>
  <p id="a2y">婆利。<a id="a-2z"></a>或盎句奢。<a id="a-30"></a>翻曲钩。</p>
  <p id="a31">亟缚屣。<a id="a-32"></a>或名革屣。<a id="a-33"></a>此云靴。<a id="a-34"></a>佛昔于阿軬茶国。<a id="a-35"></a>听着亟缚屣。<a id="a-36"></a>(所绮)说文皮作曰履。<a id="a-37"></a>麻作曰屦(音句)</p>
  <p id="a38">富罗。<a id="a-39"></a>正言腹罗。<a id="a-3A"></a>译云短靿靴。</p>
  <p id="a3B">舍楼伽。<a id="a-3C"></a>此云藕根。<a id="a-3D"></a>是也。</p>
  <p id="a3E">荤辛。<a id="a-3F"></a>荤而非辛。<a id="a-3G"></a>阿魏是也。<a id="a-3H"></a>辛而非荤。<a id="a-3I"></a>姜芥是也。<a id="a-3J"></a>是荤复是辛。<a id="a-3K"></a>五辛是也。<a id="a-3L"></a>梵网经云。<a id="a-3M"></a>不得食五辛。<a id="a-3N"></a>言五辛者。<a id="a-3O"></a>一葱。<a id="a-3P"></a>二薤。<a id="a-3Q"></a>三韭。<a id="a-3R"></a>四蒜。<a id="a-3S"></a>五兴渠。<a id="a-3T"></a>准楞严经。<a id="a-3U"></a>食有五失。<a id="a-3V"></a>一生过。<a id="a-3W"></a>二天远。<a id="a-3X"></a>三鬼近。<a id="a-3Y"></a>四福消。<a id="a-3Z"></a>五魔集。<a id="a-3a"></a>一生过者。<a id="a-3b"></a>经云。<a id="a-3c"></a>是五种辛。<a id="a-3d"></a>熟食发淫。<a id="a-3e"></a>生啖增恚。<a id="a-3f"></a>二天远者。<a id="a-3g"></a>经云。<a id="a-3h"></a>食辛之人。<a id="a-3i"></a>纵能宣说十二部经。<a id="a-3j"></a>十方天仙。<a id="a-3k"></a>嫌其臭秽。<a id="a-3l"></a>咸皆远离。<a id="a-3m"></a>三鬼近者。<a id="a-3n"></a>经云。<a id="a-3o"></a>诸饿鬼等因彼食次。<a id="a-3p"></a>舐其唇吻。<a id="a-3q"></a>常与鬼住。<a id="a-3r"></a>四福。<a id="a-3s"></a>消者。<a id="a-3t"></a>经云。<a id="a-3u"></a>福德日消。<a id="a-3v"></a>长无利益。<a id="a-3w"></a>五魔集者。<a id="a-3x"></a>经云。<a id="a-3y"></a>是食辛人。<a id="a-3z"></a>修三摩地。<a id="a-40"></a>菩萨天仙十方善神。<a id="a-41"></a>不来守护。<a id="a-42"></a>大力魔王。<a id="a-43"></a>得其方便。<a id="a-44"></a>现作佛身来为说法。<a id="a-45"></a>非毁禁戒。<a id="a-46"></a>护淫怒痴。<a id="a-47"></a>命终自为魔王眷属。<a id="a-48"></a>受魔福尽。<a id="a-49"></a>堕无间狱。<a id="a-4A"></a>又楞伽经大慧问曰。<a id="a-4B"></a>彼诸菩萨等。<a id="a-4C"></a>志求佛道者。<a id="a-4D"></a>酒肉及与葱。<a id="a-4E"></a>饮食为云何。<a id="a-4F"></a>惟愿无上尊。<a id="a-4G"></a>哀愍为演说。<a id="a-4H"></a>佛告大慧。<a id="a-4I"></a>有无量因缘不应食肉。<a id="a-4J"></a>然我今当为汝略说。<a id="a-4K"></a>谓一切众生。<a id="a-4L"></a>从本已来。<a id="a-4M"></a>展转因缘。<a id="a-4N"></a>常为六亲。<a id="a-4O"></a>以亲想故。<a id="a-4P"></a>不应食肉。<a id="a-4Q"></a>驴骡骆驼。<a id="a-4R"></a>狐狗牛马。<a id="a-4S"></a>人兽等肉。<a id="a-4T"></a>屠者杂卖故。<a id="a-4U"></a>不应食肉。<a id="a-4V"></a>不净气分所生长故。<a id="a-4W"></a>不应食肉。<a id="a-4X"></a>众生闻气。<a id="a-4Y"></a>悉生恐怖。<a id="a-4Z"></a>如旃陀罗及谭婆等。<a id="a-4a"></a>狗见憎恶惊怖群吠。<a id="a-4b"></a>故不应食肉。<a id="a-4c"></a>又令修行者慈心不生。<a id="a-4d"></a>故不应食肉。<a id="a-4e"></a>凡愚所嗜。<a id="a-4f"></a>臭秽不净。<a id="a-4g"></a>无善名称。<a id="a-4h"></a>故不应食肉。<a id="a-4i"></a>令诸咒术不成就故。<a id="a-4j"></a>不应食肉。<a id="a-4k"></a>以杀生者。<a id="a-4l"></a>见形起识。<a id="a-4m"></a>深味着故。<a id="a-4n"></a>不应食肉。<a id="a-4o"></a>彼食肉者。<a id="a-4p"></a>诸天所弃故。<a id="a-4q"></a>不应食肉。<a id="a-4r"></a>令口气臭故。<a id="a-4s"></a>不应食肉。<a id="a-4t"></a>多恶梦故。<a id="a-4u"></a>不应食肉。<a id="a-4v"></a>空闲林中。<a id="a-4w"></a>虎狼闻香故。<a id="a-4x"></a>不应食肉。<a id="a-4y"></a>又令饮食无节量故。<a id="a-4z"></a>不应食肉。<a id="a-50"></a>令修行者不生厌离故。<a id="a-51"></a>不应食肉。<a id="a-52"></a>我常说言。<a id="a-53"></a>凡所饮食。<a id="a-54"></a>作食子肉想。<a id="a-55"></a>作服药想故。<a id="a-56"></a>不应食肉。<a id="a-57"></a>听食肉者。<a id="a-58"></a>无有是处。<a id="a-59"></a>复次大慧。<a id="a-5A"></a>过去有王。<a id="a-5B"></a>名师子苏陀婆。<a id="a-5C"></a>食种种肉。<a id="a-5D"></a>遂至食人。<a id="a-5E"></a>臣民不堪。<a id="a-5F"></a>即便谋反。<a id="a-5G"></a>断其俸禄。<a id="a-5H"></a>以食肉者。<a id="a-5I"></a>有如是过故。<a id="a-5J"></a>不应食肉。<a id="a-5K"></a>一切肉与葱及诸韭蒜等。<a id="a-5L"></a>种种放逸酒。<a id="a-5M"></a>修行常远离(善见论云)食大蒜。<a id="a-5N"></a>咽咽得提余细薤葱不犯(西域记云)。<a id="a-5O"></a>菜则有姜芥苽瓠荤陀菜等。<a id="a-5P"></a>葱蒜虽少啖食亦希。<a id="a-5Q"></a>家有食者。<a id="a-5R"></a>驱令出郭(佛设渐化通。<a id="a-5S"></a>食三种净肉。<a id="a-5T"></a>所谓一不见杀。<a id="a-5U"></a>二不闻杀。<a id="a-5V"></a>三不疑杀。<a id="a-5W"></a>或言五净。<a id="a-5X"></a>加自死肉及鸟残肉。<a id="a-5Y"></a>楞伽梵网并皆断制)</p>
  <p id="a5Z">印。<a id="a-5a"></a>大论云。<a id="a-5b"></a>佛法印三种。<a id="a-5c"></a>一者一切有为法。<a id="a-5d"></a>念念生灭皆无常。<a id="a-5e"></a>二者一切法无我。<a id="a-5f"></a>三者寂灭涅槃。<a id="a-5g"></a>行者知三界皆是有为生灭作法。<a id="a-5h"></a>先有今无。<a id="a-5i"></a>今有后无。<a id="a-5j"></a>念念生灭相续。<a id="a-5k"></a>相似生故可得见。<a id="a-5l"></a>知如流水灯焰长风。<a id="a-5m"></a>相似相续故。<a id="a-5n"></a>人以为一众生。<a id="a-5o"></a>于无常法中。<a id="a-5p"></a>常颠倒故。<a id="a-5q"></a>谓去者常住。<a id="a-5r"></a>是名一切作法无常印。<a id="a-5s"></a>一切法无我。<a id="a-5t"></a>诸法内无主。<a id="a-5u"></a>无作者无知无见。<a id="a-5v"></a>无生者。<a id="a-5w"></a>无造业者。<a id="a-5x"></a>一切法。<a id="a-5y"></a>皆属因缘。<a id="a-5z"></a>属因缘故。<a id="a-60"></a>不自在。<a id="a-61"></a>不自在故无我。<a id="a-62"></a>我相不可得故。<a id="a-63"></a>如破我品中说。<a id="a-64"></a>是名无我印(云云)。<a id="a-65"></a>寂灭者。<a id="a-66"></a>是涅槃。<a id="a-67"></a>三毒三衰火灭故。<a id="a-68"></a>名为寂灭印。<a id="a-69"></a>问曰寂灭印中。<a id="a-6A"></a>何以但一法不多说。<a id="a-6B"></a>答曰初印中。<a id="a-6C"></a>说五众。<a id="a-6D"></a>二印中说一切法皆无我。<a id="a-6E"></a>第三印中。<a id="a-6F"></a>说二印果是名寂灭印。<a id="a-6G"></a>一切作法无常。<a id="a-6H"></a>则破我所外五欲等。<a id="a-6I"></a>若说无我。<a id="a-6J"></a>破内我法。<a id="a-6K"></a>我我所破故。<a id="a-6L"></a>是寂灭涅槃。<a id="a-6M"></a>论又问曰。<a id="a-6N"></a>摩诃衍中。<a id="a-6O"></a>说诸法不生不灭一相。<a id="a-6P"></a>所谓无相。<a id="a-6Q"></a>此中云何说一切有为作法无常。<a id="a-6R"></a>名为法印。<a id="a-6S"></a>二法云何不相违。<a id="a-6T"></a>答曰。<a id="a-6U"></a>观无常即是观空因缘。<a id="a-6V"></a>如观色念念无常。<a id="a-6W"></a>即知为空。<a id="a-6X"></a>过去色灭坏不可见。<a id="a-6Y"></a>故无色相。<a id="a-6Z"></a>未来色不生。<a id="a-6a"></a>无作无用。<a id="a-6b"></a>不可见故无色相。<a id="a-6c"></a>现在色亦无住。<a id="a-6d"></a>不可见不可分别知。<a id="a-6e"></a>故无色相。<a id="a-6f"></a>无色相。<a id="a-6g"></a>即是空。<a id="a-6h"></a>空即是无生无灭。<a id="a-6i"></a>无生无灭及生灭其实是一。<a id="a-6j"></a>说有广略。<a id="a-6k"></a>问曰。<a id="a-6l"></a>过去未来色不可见。<a id="a-6m"></a>故无色相。<a id="a-6n"></a>现在色住时可见。<a id="a-6o"></a>云何言无色相。<a id="a-6p"></a>答曰。<a id="a-6q"></a>现在色亦无住时。<a id="a-6r"></a>如四念处中说。<a id="a-6s"></a>若法后见坏相。<a id="a-6t"></a>当知初生时坏相。<a id="a-6u"></a>以随逐微细故不识。<a id="a-6v"></a>如人着屐。<a id="a-6w"></a>若初日新而无故。<a id="a-6x"></a>后应常新。<a id="a-6y"></a>不应有故。<a id="a-6z"></a>若无故应是常。<a id="a-70"></a>常故无罪无福。<a id="a-71"></a>无罪无福故则道俗法乱。<a id="a-72"></a>复次生灭相。<a id="a-73"></a>常随作法。<a id="a-74"></a>无有住时。<a id="a-75"></a>若有住时。<a id="a-76"></a>则无生灭。<a id="a-77"></a>以是故现在色无有住。</p>
  <p data-pb></p>
  <h2 id="a78">显色篇第三十八</h2>
  <p id="a79">阿毗昙明三种色。<a id="a-7A"></a>一者可见有对色。<a id="a-7B"></a>即色尘一法。<a id="a-7C"></a>为眼所见。<a id="a-7D"></a>假极微所成。<a id="a-7E"></a>名为有对。<a id="a-7F"></a>二者不可见有对色。<a id="a-7G"></a>谓眼等五根。<a id="a-7H"></a>此胜义根也。<a id="a-7I"></a>声等四尘。<a id="a-7J"></a>此之九法。<a id="a-7K"></a>非眼所见。<a id="a-7L"></a>皆假极微所成。<a id="a-7M"></a>三者不可见无对色。<a id="a-7N"></a>即无表色。<a id="a-7O"></a>唯识宗。<a id="a-7P"></a>明第八识变三种色。<a id="a-7Q"></a>一唯粗非细。<a id="a-7R"></a>即山河大地等。<a id="a-7S"></a>二亦粗亦细。<a id="a-7T"></a>内身浮尘色。<a id="a-7U"></a>对山河等色即细。<a id="a-7V"></a>比内身中五根即粗。<a id="a-7W"></a>三唯细非粗。<a id="a-7X"></a>即内五根。<a id="a-7Y"></a>此即大乘胜义五根。<a id="a-7Z"></a>以能造八法。<a id="a-7a"></a>不可见有对净色。<a id="a-7b"></a>而为体性也。<a id="a-7c"></a>瑜伽论及五蕴论。<a id="a-7d"></a>明三种色。<a id="a-7e"></a>谓显色。<a id="a-7f"></a>形色。<a id="a-7g"></a>表色。<a id="a-7h"></a>开显色为十三。<a id="a-7i"></a>谓青。<a id="a-7j"></a>黄。<a id="a-7k"></a>赤。<a id="a-7l"></a>白。<a id="a-7m"></a>光。<a id="a-7n"></a>影。<a id="a-7o"></a>明。<a id="a-7p"></a>暗。<a id="a-7q"></a>烟。<a id="a-7r"></a>云。<a id="a-7s"></a>尘。<a id="a-7t"></a>雾。<a id="a-7u"></a>空。<a id="a-7v"></a>一显色。<a id="a-7w"></a>开形为十。<a id="a-7x"></a>谓长。<a id="a-7y"></a>短。<a id="a-7z"></a>方。<a id="a-80"></a>圆。<a id="a-81"></a>粗。<a id="a-82"></a>细。<a id="a-83"></a>高。<a id="a-84"></a>下。<a id="a-85"></a>若正。<a id="a-86"></a>不正。<a id="a-87"></a>开表为八。<a id="a-88"></a>谓取。<a id="a-89"></a>舍。<a id="a-8A"></a>屈。<a id="a-8B"></a>伸。<a id="a-8C"></a>行。<a id="a-8D"></a>住。<a id="a-8E"></a>坐。<a id="a-8F"></a>卧。<a id="a-8G"></a>俱舍出无表色者。<a id="a-8H"></a>谓无所表彰也。<a id="a-8I"></a>涅槃出无作色者。<a id="a-8J"></a>谓无所作为也。<a id="a-8K"></a>萨婆多出无教色者。<a id="a-8L"></a>谓无所教示也。<a id="a-8M"></a>事钞释云。<a id="a-8N"></a>教者作也。<a id="a-8O"></a>不可教示于他。<a id="a-8P"></a>业疏云。<a id="a-8Q"></a>此明业体。<a id="a-8R"></a>一发续现不假缘辨。<a id="a-8S"></a>无由教示。<a id="a-8T"></a>方有成用即体任运。<a id="a-8U"></a>能酬来世故云无教。<a id="a-8V"></a>大论明四种色。<a id="a-8W"></a>受色(受戒时得律仪)止色(恶不善业止也)用色(如众僧受用檀越所施之物也)不用色(余无用之色也。<a id="a-8X"></a>资持云四分一非为体。<a id="a-8Y"></a>体从心发。<a id="a-8Z"></a>然限在小宗。<a id="a-8a"></a>曲从权意别立异名退非是)。<a id="a-8b"></a>小进不成大。<a id="a-8c"></a>密使行人。<a id="a-8d"></a>心希实道。<a id="a-8e"></a>多方之义。<a id="a-8f"></a>其在兹焉。</p>
  <p id="a8g">俱兰吒。<a id="a-8h"></a>此云色质碍曰色。</p>
  <p id="a8i">伊尼延。<a id="a-8j"></a>或伊泥延。<a id="a-8k"></a>此云金色。<a id="a-8l"></a>正言黳(乌奚)尼延。<a id="a-8m"></a>大论明三十二相。<a id="a-8n"></a>第八名伊泥延。<a id="a-8o"></a>鹿膊相。<a id="a-8p"></a>随次佣纤。</p>
  <p id="a8q">苏楼波。<a id="a-8r"></a>此云妙色。<a id="a-8s"></a>经云。<a id="a-8t"></a>妙色。<a id="a-8u"></a>湛然常安住。<a id="a-8v"></a>不为生老病死迁。</p>
  <p id="a8w">尼罗。<a id="a-8x"></a>此云青色。<a id="a-8y"></a>东方甲乙岁星属木。</p>
  <p id="a8z">阿卢那。<a id="a-90"></a>此云赤色。<a id="a-91"></a>南方丙丁。<a id="a-92"></a>荧惑属火。</p>
  <p id="a93">卢醯呾迦。<a id="a-94"></a>西域记云。<a id="a-95"></a>唐言赤色。</p>
  <p id="a96">迦沙野此云赤色。<a id="a-97"></a>梵音呼异。<a id="a-98"></a>今具录之。</p>
  <p id="a99">叔离。<a id="a-9A"></a>此云白色。<a id="a-9B"></a>西方庚辛。<a id="a-9C"></a>太白属金。</p>
  <p id="a9D">讫里瑟拏。<a id="a-9E"></a>此云黑色。<a id="a-9F"></a>北方壬癸。<a id="a-9G"></a>辰星属水。</p>
  <p id="a9H">迦茶。<a id="a-9I"></a>或迦罗。<a id="a-9J"></a>此云黑色。</p>
  <p id="a9K">捷陀罗。<a id="a-9L"></a>或劫宾那。<a id="a-9M"></a>此云黄色。<a id="a-9N"></a>中央戊已镇星属土。</p>
  <p id="a9O">罗差。<a id="a-9P"></a>或名勒叉。<a id="a-9Q"></a>此云紫色。</p>
  <p id="a9R">冰伽罗。<a id="a-9S"></a>梁言苍色。</p>
  <p id="a9T">凡夫沉迷。<a id="a-9U"></a>为物所转。<a id="a-9V"></a>听不出声。<a id="a-9W"></a>见不超色。<a id="a-9X"></a>今列经论令透声色。<a id="a-9Y"></a>如智论问。<a id="a-9Z"></a>心心数法无形故。<a id="a-9a"></a>可言无边。<a id="a-9b"></a>色是有形可见云何无边。<a id="a-9c"></a>答无处不有色。<a id="a-9d"></a>不可得筹量远近轻重。<a id="a-9e"></a>如佛说四大无处不有。<a id="a-9f"></a>故名为大。<a id="a-9g"></a>不可以五情得其限。<a id="a-9h"></a>不可以斗秤量其多少轻重。<a id="a-9i"></a>是故言色无边。<a id="a-9j"></a>复次是色过去时。<a id="a-9k"></a>初始不可得。<a id="a-9l"></a>未来世中。<a id="a-9m"></a>无有恒河沙劫数限当尽。<a id="a-9n"></a>是故无后边。<a id="a-9o"></a>初后边无故中亦无。<a id="a-9p"></a>无复边名色相。<a id="a-9q"></a>是色分别破散。<a id="a-9r"></a>边不可得无有本相。<a id="a-9s"></a>又摩诃衍宝严经云。<a id="a-9t"></a>譬如画师作鬼神像。<a id="a-9u"></a>即自恐惧。<a id="a-9v"></a>如是迦葉。<a id="a-9w"></a>诸凡夫人。<a id="a-9x"></a>自造色声香味细滑之法。<a id="a-9y"></a>轮转生死。<a id="a-9z"></a>亦复如是。<a id="a-A0"></a>又智论云。<a id="a-A1"></a>大欢喜菩萨作是念。<a id="a-A2"></a>众生易度耳。<a id="a-A3"></a>所以者何。<a id="a-A4"></a>众生所著皆是虚诳无实故。<a id="a-A5"></a>譬如人有一子。<a id="a-A6"></a>喜不净中戏。<a id="a-A7"></a>聚土为谷。<a id="a-A8"></a>以草木为鸟兽。<a id="a-A9"></a>而生爱着。<a id="a-AA"></a>人有夺者。<a id="a-AB"></a>嗔恚啼哭。<a id="a-AC"></a>其父知已。<a id="a-AD"></a>此子今虽爱着。<a id="a-AE"></a>此事易离耳。<a id="a-AF"></a>长大自休。<a id="a-AG"></a>何以故。<a id="a-AH"></a>此物非真故。<a id="a-AI"></a>菩萨亦如是。<a id="a-AJ"></a>观众爱着不净臭秽身及五欲。<a id="a-AK"></a>是无常种种苦因。<a id="a-AL"></a>如是众生。<a id="a-AM"></a>得信等五根成就时。<a id="a-AN"></a>即能舍离。<a id="a-AO"></a>若小儿所著。<a id="a-AP"></a>实是真物。<a id="a-AQ"></a>虽复年至百岁。<a id="a-AR"></a>着之转深。<a id="a-AS"></a>亦不能离。<a id="a-AT"></a>以诸法皆空。<a id="a-AU"></a>虚诳不实故。<a id="a-AV"></a>得无漏清净智慧眼时。<a id="a-AW"></a>即能远离所著。<a id="a-AX"></a>大自惭愧。<a id="a-AY"></a>譬如狂病所作非法醒悟之后。<a id="a-AZ"></a>羞惭无颜。<a id="a-Aa"></a>仰望后贤。<a id="a-Ab"></a>观色如幻。<a id="a-Ac"></a>于内外境。<a id="a-Ad"></a>无取着焉。</p>
  <p data-pb></p>
  <h2 id="aAe">总明三藏篇第三十九</h2>
  <p id="aAf">一经藏。<a id="a-Ag"></a>二律藏。<a id="a-Ah"></a>三论藏。<a id="a-Ai"></a>经藏则刊定因果。<a id="a-Aj"></a>穷究性相。<a id="a-Ak"></a>律藏则垂范四仪。<a id="a-Al"></a>严制三业。<a id="a-Am"></a>论藏则研真显正。<a id="a-An"></a>核伪摧邪。<a id="a-Ao"></a>同出一音。<a id="a-Ap"></a>异随四悉。<a id="a-Aq"></a>用显圆明之理。<a id="a-Ar"></a>式开解脱之门。<a id="a-As"></a>致立三藏之教也。</p>
  <p id="aAt">修多罗。<a id="a-Au"></a>或修单兰。<a id="a-Av"></a>或修妒路。<a id="a-Aw"></a>西域记名素怛览。<a id="a-Ax"></a>旧曰修多罗。<a id="a-Ay"></a>讹也。<a id="a-Az"></a>或言无翻。<a id="a-B0"></a>含五义故。<a id="a-B1"></a>摭华云。<a id="a-B2"></a>义味无尽。<a id="a-B3"></a>故喻涌泉。<a id="a-B4"></a>能生妙善。<a id="a-B5"></a>故号出生。<a id="a-B6"></a>揩定邪正。<a id="a-B7"></a>故譬绳墨。<a id="a-B8"></a>能示正理。<a id="a-B9"></a>故名显示。<a id="a-BA"></a>贯穿诸法。<a id="a-BB"></a>故曰结鬘。<a id="a-BC"></a>含此五义故不可翻(出杂心论)或言有翻。<a id="a-BD"></a>妙玄明有五译。<a id="a-BE"></a>一翻经。<a id="a-BF"></a>二翻论。<a id="a-BG"></a>三翻法本。<a id="a-BH"></a>四翻线。<a id="a-BI"></a>五翻善语教。<a id="a-BJ"></a>天台定云。<a id="a-BK"></a>今且据一名。<a id="a-BL"></a>以为正翻。<a id="a-BM"></a>亦不使二家有怨。<a id="a-BN"></a>何者。<a id="a-BO"></a>从古及今。<a id="a-BP"></a>译梵为汉。<a id="a-BQ"></a>皆题为经。<a id="a-BR"></a>若余翻是正。<a id="a-BS"></a>何不改作线契。<a id="a-BT"></a>若传译佥然则经正明矣。<a id="a-BU"></a>以此方周孔之教名为五经。<a id="a-BV"></a>故以经字。<a id="a-BW"></a>翻修多罗。<a id="a-BX"></a>然其众典。<a id="a-BY"></a>虽单题经。<a id="a-BZ"></a>诸论所指。<a id="a-Ba"></a>皆曰契经。<a id="a-Bb"></a>所谓契理契机。<a id="a-Bc"></a>名契经也。<a id="a-Bd"></a>摭华云。<a id="a-Be"></a>契理则合于二谛。<a id="a-Bf"></a>契机则符彼三根。<a id="a-Bg"></a>经者。<a id="a-Bh"></a>训常训法。<a id="a-Bi"></a>妙玄云。<a id="a-Bj"></a>天魔外道不能改坏。<a id="a-Bk"></a>名为教常。<a id="a-Bl"></a>真正不杂。<a id="a-Bm"></a>无能踰过。<a id="a-Bn"></a>名为行常。<a id="a-Bo"></a>湛然不动。<a id="a-Bp"></a>决无异趣。<a id="a-Bq"></a>名为理常。<a id="a-Br"></a>又训法者。<a id="a-Bs"></a>法可轨。<a id="a-Bt"></a>行可轨。<a id="a-Bu"></a>理可轨。<a id="a-Bv"></a>佛地论云。<a id="a-Bw"></a>经者贯摄为义。<a id="a-Bx"></a>贯穿所应知义。<a id="a-By"></a>摄持所化众生。<a id="a-Bz"></a>慈恩云。<a id="a-C0"></a>为常为法。<a id="a-C1"></a>是摄是贯。<a id="a-C2"></a>常则道轨百王。<a id="a-C3"></a>法乃德模万[卄/棄]摄乃集斯妙义。<a id="a-C4"></a>贯乃御彼庸生。<a id="a-C5"></a>庶令同出苦津。<a id="a-C6"></a>终归觉岸。</p>
  <p id="aC7">毗奈耶。<a id="a-C8"></a>或毗尼。<a id="a-C9"></a>什师云。<a id="a-CA"></a>毗尼秦言善治。<a id="a-CB"></a>谓自治淫怒痴。<a id="a-CC"></a>亦能治众生恶也。<a id="a-CD"></a>圆觉钞云。<a id="a-CE"></a>此云调伏。<a id="a-CF"></a>谓调练三业。<a id="a-CG"></a>制伏过非。<a id="a-CH"></a>调练通于止作。<a id="a-CI"></a>制伏唯明止恶。<a id="a-CJ"></a>就所诠之行。<a id="a-CK"></a>彰名调伏之藏。<a id="a-CL"></a>四教义云。<a id="a-CM"></a>此翻灭。<a id="a-CN"></a>谓佛说作无作戒。<a id="a-CO"></a>能灭身口之恶。<a id="a-CP"></a>是故云灭。<a id="a-CQ"></a>圆觉略钞云。<a id="a-CR"></a>灭有三义。<a id="a-CS"></a>一灭业非(论第一云。<a id="a-CT"></a>灭恶故名曰毗尼)二灭烦恼(律云。<a id="a-CU"></a>世尊。<a id="a-CV"></a>谓调伏贪嗔痴令尽故制增上戒学)三得灭果(戒经云。<a id="a-CW"></a>戒净有智慧。<a id="a-CX"></a>便得第一道)南山云。<a id="a-CY"></a>毗尼翻灭。<a id="a-CZ"></a>从功能为名。<a id="a-Ca"></a>非正译也。<a id="a-Cb"></a>正翻为律。<a id="a-Cc"></a>律者法也。<a id="a-Cd"></a>从教为名。<a id="a-Ce"></a>断割重轻开遮持犯。<a id="a-Cf"></a>非法不定。<a id="a-Cg"></a>俗有九流。<a id="a-Ch"></a>法流居一。<a id="a-Ci"></a>故世律法。<a id="a-Cj"></a>皆约刑科。<a id="a-Ck"></a>道与俗违。<a id="a-Cl"></a>刑名乃异。<a id="a-Cm"></a>至于处断必依常法。<a id="a-Cn"></a>谷响云。<a id="a-Co"></a>以此方法律之名。<a id="a-Cp"></a>翻彼土奈耶之语。<a id="a-Cq"></a>律者诠也。<a id="a-Cr"></a>诠量轻重犯不犯等。<a id="a-Cs"></a>风俗通曰。<a id="a-Ct"></a>皋陶谟虞造律。<a id="a-Cu"></a>律训诠。<a id="a-Cv"></a>训法。<a id="a-Cw"></a>尚书大传曰。<a id="a-Cx"></a>丕天之大律。<a id="a-Cy"></a>注云奉天之大法。<a id="a-Cz"></a>法亦律也。<a id="a-D0"></a>此方律名。<a id="a-D1"></a>起于舜世。<a id="a-D2"></a>汉萧何以为九章。<a id="a-D3"></a>渐分轻重委悉也。<a id="a-D4"></a>西域记云。<a id="a-D5"></a>毗奈耶藏。<a id="a-D6"></a>旧讹云毗那耶。</p>
  <p id="aD7">阿毗昙。<a id="a-D8"></a>或云阿毗达磨。<a id="a-D9"></a>此云无比法。<a id="a-DA"></a>谓无漏法慧为最胜故。<a id="a-DB"></a>四教义曰。<a id="a-DC"></a>无比法。<a id="a-DD"></a>圣人智慧。<a id="a-DE"></a>分别法义也。<a id="a-DF"></a>新云。<a id="a-DG"></a>阿毗达摩。<a id="a-DH"></a>此云对法。<a id="a-DI"></a>对有二种。<a id="a-DJ"></a>一者对向。<a id="a-DK"></a>谓向涅槃。<a id="a-DL"></a>以乘无漏圣道之因。<a id="a-DM"></a>感趣涅槃圆极之果。<a id="a-DN"></a>二者对观。<a id="a-DO"></a>对观四谛。<a id="a-DP"></a>谓以净慧之心。<a id="a-DQ"></a>观察四谛之法。<a id="a-DR"></a>故名对也。<a id="a-DS"></a>法有二种。<a id="a-DT"></a>一者胜义法。<a id="a-DU"></a>谓择灭涅槃(云云)二法相法。<a id="a-DV"></a>即通四圣谛(云云)问若据此义。<a id="a-DW"></a>合云对法藏。<a id="a-DX"></a>今隐对法之名。<a id="a-DY"></a>但云慧论者如何。<a id="a-DZ"></a>答此乃随方之声也。<a id="a-Da"></a>梵语奢萨怛罗。<a id="a-Db"></a>此云论。<a id="a-Dc"></a>梵语摩怛理迦。<a id="a-Dd"></a>此云本母。<a id="a-De"></a>本母能生妙慧。<a id="a-Df"></a>妙慧因论而生。<a id="a-Dg"></a>故展转翻为论也。<a id="a-Dh"></a>瑜伽论云。<a id="a-Di"></a>问答决择诸法性相。<a id="a-Dj"></a>故名论。<a id="a-Dk"></a>奘师传云。<a id="a-Dl"></a>旧曰优波提舍。<a id="a-Dm"></a>讹也。<a id="a-Dn"></a>正云邬波弟铄。<a id="a-Do"></a>后分经云摩达磨。</p>
  <p id="aDp">俱舍。<a id="a-Dq"></a>或云比吒。<a id="a-Dr"></a>或云摘迦。<a id="a-Ds"></a>此翻为藏。<a id="a-Dt"></a>即包含摄持之义。<a id="a-Du"></a>非藏无以积钱财。<a id="a-Dv"></a>非藏无以蕴文义。<a id="a-Dw"></a>故摄论云。<a id="a-Dx"></a>何名为藏。<a id="a-Dy"></a>答由能摄故。<a id="a-Dz"></a>谓摄一切所应知义。<a id="a-E0"></a>无令分散。<a id="a-E1"></a>故名为藏。<a id="a-E2"></a>四教义云。<a id="a-E3"></a>今言三名各含一切文理。<a id="a-E4"></a>故名藏也。<a id="a-E5"></a>阿含即定藏。<a id="a-E6"></a>毗尼即戒藏。<a id="a-E7"></a>阿毗昙即慧藏。<a id="a-E8"></a>今问。<a id="a-E9"></a>经云。<a id="a-EA"></a>贪着小乘三藏学者。<a id="a-EB"></a>且三藏之名。<a id="a-EC"></a>既通大小二教。<a id="a-ED"></a>何故法华判局小乘。<a id="a-EE"></a>答曰三藏属小。<a id="a-EF"></a>凡有二义。<a id="a-EG"></a>一者小乘三藏。<a id="a-EH"></a>皆佛所说。<a id="a-EI"></a>如出耀经云。<a id="a-EJ"></a>佛在波罗奈仙人鹿野苑中。<a id="a-EK"></a>告五比丘。<a id="a-EL"></a>此苦原本。<a id="a-EM"></a>本所未闻。<a id="a-EN"></a>本所未见。<a id="a-EO"></a>广说此法。<a id="a-EP"></a>为契经藏。<a id="a-EQ"></a>佛在罗阅城时。<a id="a-ER"></a>迦兰陀子名须陈那。<a id="a-ES"></a>出家学道。<a id="a-ET"></a>最初犯律。<a id="a-EU"></a>故说戒藏。<a id="a-EV"></a>佛在毗舍离。<a id="a-EW"></a>见跋耆子本末因缘。<a id="a-EX"></a>告诸比丘。<a id="a-EY"></a>诸无五畏恚恨之心者。<a id="a-EZ"></a>便不堕恶趣。<a id="a-Ea"></a>亦复不生入地狱中。<a id="a-Eb"></a>广说如阿毗昙。<a id="a-Ec"></a>是知小乘俱是佛说。<a id="a-Ed"></a>斯异大乘论藏。<a id="a-Ee"></a>自属菩萨之所造也。<a id="a-Ef"></a>二者小乘三藏。<a id="a-Eg"></a>部帙各别。<a id="a-Eh"></a>大乘经律。<a id="a-Ei"></a>二藏混同。<a id="a-Ej"></a>是故法华判其三藏。<a id="a-Ek"></a>属小乘也。<a id="a-El"></a>又大论。<a id="a-Em"></a>处处以摩诃衍。<a id="a-En"></a>斥三藏法非大菩萨。<a id="a-Eo"></a>先德妄破天台立教。<a id="a-Ep"></a>此由失究经论所以。<a id="a-Eq"></a>问法华既云三藏学者。<a id="a-Er"></a>大论安云佛在世时无三藏名。<a id="a-Es"></a>答佛灭度后。<a id="a-Et"></a>阿难结集修多罗藏。<a id="a-Eu"></a>优波离结集毗奈耶藏。<a id="a-Ev"></a>迦葉结集阿毗昙藏。<a id="a-Ew"></a>是则法华梵本恐无此名。<a id="a-Ex"></a>多是译师加三藏名。<a id="a-Ey"></a>显小乘教。<a id="a-Ez"></a>如今经自余诸品皆是结集者所置也。<a id="a-F0"></a>问今列三藏。<a id="a-F1"></a>依何诠次。<a id="a-F2"></a>答四教义云。<a id="a-F3"></a>说时非行时。<a id="a-F4"></a>教起之次。<a id="a-F5"></a>阿含为先修行之初。<a id="a-F6"></a>木叉为首。<a id="a-F7"></a>故出耀经。<a id="a-F8"></a>说教次第。<a id="a-F9"></a>先经次律。<a id="a-FA"></a>而后论也。<a id="a-FB"></a>四教仪以论居中者。<a id="a-FC"></a>以经是所解。<a id="a-FD"></a>论是能释。<a id="a-FE"></a>故先经而次论。<a id="a-FF"></a>然观诸文前后非一。<a id="a-FG"></a>亦各随人。<a id="a-FH"></a>不可确执。<a id="a-FI"></a>苟以义局。<a id="a-FJ"></a>徒自矛盾。<a id="a-FK"></a>或标四藏者。<a id="a-FL"></a>大论四名杂藏。<a id="a-FM"></a>或言五藏者。<a id="a-FN"></a>西域记云。<a id="a-FO"></a>四名杂集藏。<a id="a-FP"></a>五名禁咒藏。<a id="a-FQ"></a>以上座部唯结三藏。<a id="a-FR"></a>若大众部。<a id="a-FS"></a>别为五藏。<a id="a-FT"></a>又经音义列八藏。<a id="a-FU"></a>一胎化藏。<a id="a-FV"></a>二中阴藏。<a id="a-FW"></a>三摩诃衍方等藏。<a id="a-FX"></a>四戒律藏。<a id="a-FY"></a>五十住菩萨藏。<a id="a-FZ"></a>六杂藏。<a id="a-Fa"></a>七金刚藏。<a id="a-Fb"></a>八佛藏。</p>
  <p data-pb></p>
  <h2 id="aFc">十二分教篇第四十(别明经藏附出众题)</h2>
  <p id="aFd">窃以。<a id="a-Fe"></a>理超四句。<a id="a-Ff"></a>教摄群机。<a id="a-Fg"></a>散华贯华之殊。<a id="a-Fh"></a>应颂孤颂之别。<a id="a-Fi"></a>或有请以敷演。<a id="a-Fj"></a>或无问而自陈。<a id="a-Fk"></a>本事本生。<a id="a-Fl"></a>谈理谈喻。<a id="a-Fm"></a>牢笼妄识。<a id="a-Fn"></a>统会真源。<a id="a-Fo"></a>病有万殊药无一准。<a id="a-Fp"></a>故教部类开十二分。<a id="a-Fq"></a>发轸曰。<a id="a-Fr"></a>长行。<a id="a-Fs"></a>重颂并授记。<a id="a-Ft"></a>孤起。<a id="a-Fu"></a>无问而自说。<a id="a-Fv"></a>因缘譬喻及本事。<a id="a-Fw"></a>本生方广未曾有。<a id="a-Fx"></a>论义共成十二名。<a id="a-Fy"></a>广出大论三十三。</p>
  <p id="aFz">修多罗。<a id="a-G0"></a>此云契经。<a id="a-G1"></a>有通有别。<a id="a-G2"></a>通则修多罗。<a id="a-G3"></a>圣教之都名。<a id="a-G4"></a>别则妙玄云。<a id="a-G5"></a>直说法相者。<a id="a-G6"></a>是别修多罗。<a id="a-G7"></a>如说四谛等也。<a id="a-G8"></a>所言别者。<a id="a-G9"></a>杂集论云。<a id="a-GA"></a>谓长行缀葺略说所应说义。</p>
  <p id="aGB">祗夜。<a id="a-GC"></a>此云重颂。<a id="a-GD"></a>妙玄云。<a id="a-GE"></a>重颂上直说修多罗也。<a id="a-GF"></a>亦曰应颂。<a id="a-GG"></a>颂长行也。</p>
  <p id="aGH">和伽那。<a id="a-GI"></a>此云授记。<a id="a-GJ"></a>达磨郁多罗云。<a id="a-GK"></a>圣言说与名授。<a id="a-GL"></a>果为心期名记。<a id="a-GM"></a>妙玄云。<a id="a-GN"></a>说九道劫数。<a id="a-GO"></a>当得作佛。<a id="a-GP"></a>首楞严经明四种记。<a id="a-GQ"></a>一未发心记。<a id="a-GR"></a>或有流转六道。<a id="a-GS"></a>往于人间。<a id="a-GT"></a>好乐佛法过百千万亿劫。<a id="a-GU"></a>当发心过百千万亿阿僧祇劫。<a id="a-GV"></a>行菩萨道。<a id="a-GW"></a>供佛化人。<a id="a-GX"></a>皆若干劫。<a id="a-GY"></a>当得菩提(净名疏云。<a id="a-GZ"></a>虽未发心而与记也。<a id="a-Ga"></a>如佛祇洹林边。<a id="a-Gb"></a>为鸰雀授记。<a id="a-Gc"></a>又云约四教位者。<a id="a-Gd"></a>虽是具缚凡夫。<a id="a-Ge"></a>及二乘方便。<a id="a-Gf"></a>若有四教大乘机。<a id="a-Gg"></a>虽未发心而记)二适发心与记。<a id="a-Gh"></a>是人久种善根。<a id="a-Gi"></a>好乐大法。<a id="a-Gj"></a>有慈悲心。<a id="a-Gk"></a>住不退地。<a id="a-Gl"></a>故发心与记(净名疏云。<a id="a-Gm"></a>现前即内凡适发心与记)三密为记。<a id="a-Gn"></a>有菩萨未得记而行六度。<a id="a-Go"></a>功德满足。<a id="a-Gp"></a>天龙八部。<a id="a-Gq"></a>皆作是念。<a id="a-Gr"></a>此菩萨几时当得菩提。<a id="a-Gs"></a>劫国弟子众数如何。<a id="a-Gt"></a>佛断此疑。<a id="a-Gu"></a>即与授记。<a id="a-Gv"></a>举众皆知。<a id="a-Gw"></a>此菩萨独不知(净名疏问。<a id="a-Gx"></a>何故密记。<a id="a-Gy"></a>答有菩萨心行未熟。<a id="a-Gz"></a>若闻授记。<a id="a-H0"></a>心则放逸。<a id="a-H1"></a>不得现前受记。<a id="a-H2"></a>又云密记即三教外凡位)四无生现前记。<a id="a-H3"></a>于大众中。<a id="a-H4"></a>现前得无生。<a id="a-H5"></a>显露与记(净名疏云。<a id="a-H6"></a>无生取三教见真位)</p>
  <p id="aH7">伽陀。<a id="a-H8"></a>此云孤起。<a id="a-H9"></a>妙玄云。<a id="a-HA"></a>不重颂者名孤起。<a id="a-HB"></a>亦曰讽颂。<a id="a-HC"></a>西域记云。<a id="a-HD"></a>旧曰偈。<a id="a-HE"></a>梵本略也。<a id="a-HF"></a>或曰偈他。<a id="a-HG"></a>梵音讹也。<a id="a-HH"></a>今从正音宜云伽陀。<a id="a-HI"></a>唐言颂。</p>
  <p id="aHJ">优陀那。<a id="a-HK"></a>此云无问自说。<a id="a-HL"></a>妙玄云。<a id="a-HM"></a>如佛在舍婆提。<a id="a-HN"></a>毗舍佉堂上。<a id="a-HO"></a>阴地经行。<a id="a-HP"></a>自说优陀那。<a id="a-HQ"></a>所谓无我无我所。<a id="a-HR"></a>是事善哉。</p>
  <p id="aHS">尼陀那。<a id="a-HT"></a>此云因缘。<a id="a-HU"></a>妙玄云。<a id="a-HV"></a>修多罗中。<a id="a-HW"></a>有人问故。<a id="a-HX"></a>为说是事。<a id="a-HY"></a>毗尼中。<a id="a-HZ"></a>有人犯是事故。<a id="a-Ha"></a>结是戒。<a id="a-Hb"></a>一切佛语缘起事。<a id="a-Hc"></a>皆名因缘。</p>
  <p id="aHd">阿波陀那。<a id="a-He"></a>此云譬喻。<a id="a-Hf"></a>止观云。<a id="a-Hg"></a>月隐重山举扇喻之。<a id="a-Hh"></a>风息太虚动树训之。</p>
  <p id="aHi">伊帝目多伽。<a id="a-Hj"></a>此云本事。<a id="a-Hk"></a>妙玄云。<a id="a-Hl"></a>此说他事。<a id="a-Hm"></a>如佛将净饭五百人。<a id="a-Hn"></a>归国。<a id="a-Ho"></a>说三因缘之偈也。</p>
  <p id="aHp">阇陀伽。<a id="a-Hq"></a>此云本生。<a id="a-Hr"></a>此说菩萨行因。<a id="a-Hs"></a>本曾为事也。<a id="a-Ht"></a>显扬论云。<a id="a-Hu"></a>本事者。<a id="a-Hv"></a>谓如来说圣弟子前世等事。<a id="a-Hw"></a>本生谓如来说菩萨本所修行相应等事。</p>
  <p id="aHx">毗佛略。<a id="a-Hy"></a>此云方广。<a id="a-Hz"></a>妙玄云。<a id="a-I0"></a>此从所表为名。<a id="a-I1"></a>方广之理。<a id="a-I2"></a>正理为方。<a id="a-I3"></a>包富名广。</p>
  <p id="aI4">阿浮达摩。<a id="a-I5"></a>此云未曾有。<a id="a-I6"></a>妙玄云。<a id="a-I7"></a>佛现种种神力。<a id="a-I8"></a>众生怪未曾有。</p>
  <p id="aI9">优波提舍。<a id="a-IA"></a>此云逐分别所说。<a id="a-IB"></a>义翻论义。<a id="a-IC"></a>妙玄云。<a id="a-ID"></a>答其问者。<a id="a-IE"></a>释其所以。<a id="a-IF"></a>西域记云。<a id="a-IG"></a>邬波弟烁。<a id="a-IH"></a>旧讹云优波提舍。<a id="a-II"></a>今问如法华云。<a id="a-IJ"></a>我此九部法。<a id="a-IK"></a>随顺众生说。<a id="a-IL"></a>入大乘为本。<a id="a-IM"></a>何故小教。<a id="a-IN"></a>唯九部耶。<a id="a-IO"></a>答此以大教。<a id="a-IP"></a>而形小宗。<a id="a-IQ"></a>则夺小乘。<a id="a-IR"></a>义唯九部。<a id="a-IS"></a>故妙玄云。<a id="a-IT"></a>小乘灰断。<a id="a-IU"></a>无如意珠身。<a id="a-IV"></a>故无方广。<a id="a-IW"></a>小乘根钝。<a id="a-IX"></a>说必假缘。<a id="a-IY"></a>非天鼓任鸣。<a id="a-IZ"></a>少无问自说。<a id="a-Ia"></a>虽有授记。<a id="a-Ib"></a>记作佛少。<a id="a-Ic"></a>别论虽无。<a id="a-Id"></a>通说亦有。<a id="a-Ie"></a>故妙玄云。<a id="a-If"></a>小有托前六道因果。<a id="a-Ig"></a>阿含亦授弥勒佛记。<a id="a-Ih"></a>亦有自唱善哉。<a id="a-Ii"></a>无问自说。<a id="a-Ij"></a>声闻经以法空为大空。<a id="a-Ik"></a>斯乃小乘。<a id="a-Il"></a>亦通十二。<a id="a-Im"></a>复次若以小教。<a id="a-In"></a>而显大乘。<a id="a-Io"></a>则彰大乘义亦唯九。<a id="a-Ip"></a>以无因缘譬喻论义三部。<a id="a-Iq"></a>故妙玄云。<a id="a-Ir"></a>有人云。<a id="a-Is"></a>大乘根利不假此三。<a id="a-It"></a>斯亦别论。<a id="a-Iu"></a>通语大乘何得无此三经。<a id="a-Iv"></a>然此十二分经。<a id="a-Iw"></a>旧名十二部者。<a id="a-Ix"></a>妙玄云。<a id="a-Iy"></a>部别各有类从也。<a id="a-Iz"></a>新译恐滥部帙。<a id="a-J0"></a>改名为分。<a id="a-J1"></a>二教论云。<a id="a-J2"></a>穷理尽性之格言。<a id="a-J3"></a>出世入真之轨辙。<a id="a-J4"></a>论其文则部分十二。<a id="a-J5"></a>语其旨则四种悉檀。<a id="a-J6"></a>理妙域中。<a id="a-J7"></a>固非名号所及。<a id="a-J8"></a>化檀系表又非情智所寻。<a id="a-J9"></a>至于遣累亡筌。<a id="a-JA"></a>陶神尽照。<a id="a-JB"></a>近超生死。<a id="a-JC"></a>远证涅槃。<a id="a-JD"></a>播阐五乘。<a id="a-JE"></a>接群机之深浅。<a id="a-JF"></a>该明六道。<a id="a-JG"></a>辨善恶之升沈。<a id="a-JH"></a>夐(休正)期出世而法无不周。<a id="a-JI"></a>迩比王化而事无不尽。<a id="a-JJ"></a>能博能要不质不文。<a id="a-JK"></a>自非天下之至虑。<a id="a-JL"></a>孰能与于斯教哉。</p>
  <p id="aJM">阿含。<a id="a-JN"></a>正云阿笈多。<a id="a-JO"></a>此云教。<a id="a-JP"></a>妙乐云。<a id="a-JQ"></a>此云无比法。<a id="a-JR"></a>即言教也。<a id="a-JS"></a>唯识论云。<a id="a-JT"></a>谓诸如来所说之教。<a id="a-JU"></a>长阿含序云。<a id="a-JV"></a>阿含者。<a id="a-JW"></a>秦言法归。<a id="a-JX"></a>所谓万法之渊府。<a id="a-JY"></a>总持之林苑也。<a id="a-JZ"></a>法华论解其智慧门为说阿含义甚深。<a id="a-Ja"></a>涉法师云。<a id="a-Jb"></a>阿含此云传。<a id="a-Jc"></a>所说义。<a id="a-Jd"></a>是则大小二教。<a id="a-Je"></a>通号阿含。<a id="a-Jf"></a>而小乘中别开四部。<a id="a-Jg"></a>谓增一阿含明人天因果。<a id="a-Jh"></a>二长阿含破邪见。<a id="a-Ji"></a>三中阿含明诸深义。<a id="a-Jj"></a>四杂阿含明诸禅法。<a id="a-Jk"></a>以四阿含为转法轮设教之首。<a id="a-Jl"></a>别得其名。<a id="a-Jm"></a>嵩辅教编。<a id="a-Jn"></a>由昧通别犹豫不决。<a id="a-Jo"></a>其词则枝。</p>
  <p id="aJp">首楞严。<a id="a-Jq"></a>大论秦言健相。<a id="a-Jr"></a>分别知诸三昧行相多少深浅。<a id="a-Js"></a>如大将知诸兵力多少也。<a id="a-Jt"></a>菩萨得是三昧。<a id="a-Ju"></a>诸烦恼魔及魔人无能坏故。<a id="a-Jv"></a>譬如转轮圣王。<a id="a-Jw"></a>主兵宝将。<a id="a-Jx"></a>所住至处。<a id="a-Jy"></a>无能坏伏。<a id="a-Jz"></a>故名健相三昧也。<a id="a-K0"></a>大经云。<a id="a-K1"></a>首楞者。<a id="a-K2"></a>一切事竟。<a id="a-K3"></a>严名坚固。<a id="a-K4"></a>一切毕竟而得坚固。<a id="a-K5"></a>名首楞严。<a id="a-K6"></a>是故首楞严定名为佛性。<a id="a-K7"></a>慈恩翻为金刚藏。<a id="a-K8"></a>此诸菩萨证此定故。<a id="a-K9"></a>以是为名。</p>
  <p id="aKA">楞伽。<a id="a-KB"></a>正言[馬*夌](力登)迦。<a id="a-KC"></a>佛住南海滨。<a id="a-KD"></a>入楞伽国摩罗耶山。<a id="a-KE"></a>而说此经。<a id="a-KF"></a>梵语楞伽。<a id="a-KG"></a>此云不可往。<a id="a-KH"></a>唯神通人方能到也。<a id="a-KI"></a>阿跋多罗此云入。<a id="a-KJ"></a>谓入此山中。<a id="a-KK"></a>而说此宝。<a id="a-KL"></a>或翻无上。<a id="a-KM"></a>谓此经法是无上宝。</p>
  <p id="aKN">萨达磨芬陀利。<a id="a-KO"></a>此云妙法莲华。<a id="a-KP"></a>天台云。<a id="a-KQ"></a>妙名不可思议。<a id="a-KR"></a>法谓十界十如权实之法。<a id="a-KS"></a>莲华者喻权实之法也。<a id="a-KT"></a>慈恩云。<a id="a-KU"></a>藻宏纲之极唱。<a id="a-KV"></a>旌一部之都名。<a id="a-KW"></a>法含轨持。<a id="a-KX"></a>绾群祥以称妙。<a id="a-KY"></a>华兼秀发总众美而彰莲。</p>
  <p id="aKZ">般舟。<a id="a-Ka"></a>此云佛立。<a id="a-Kb"></a>亦名十方现在佛悉在前立定经。<a id="a-Kc"></a>经云。<a id="a-Kd"></a>持佛威神。<a id="a-Ke"></a>于三昧中立者。<a id="a-Kf"></a>有三事。<a id="a-Kg"></a>持佛威神力。<a id="a-Kh"></a>持佛三昧力。<a id="a-Ki"></a>持本功德力。<a id="a-Kj"></a>用是三事。<a id="a-Kk"></a>故得见佛。</p>
  <p id="aKl">摩诃袒持。<a id="a-Km"></a>止观翻大秘要。<a id="a-Kn"></a>遮恶持善秘要。<a id="a-Ko"></a>只是实相。<a id="a-Kp"></a>辅行云。<a id="a-Kq"></a>显非偏小。<a id="a-Kr"></a>故名为大。<a id="a-Ks"></a>一切法即一法。<a id="a-Kt"></a>故名秘。<a id="a-Ku"></a>一法摄一切法。<a id="a-Kv"></a>故名要。</p>
  <p id="aKw">盂兰盆。<a id="a-Kx"></a>盂兰西域之语转。<a id="a-Ky"></a>此翻倒悬。<a id="a-Kz"></a>盆是此方贮食之器。<a id="a-L0"></a>三藏云。<a id="a-L1"></a>盆罗百味。<a id="a-L2"></a>式贡三尊。<a id="a-L3"></a>仰大众之恩光。<a id="a-L4"></a>救倒悬之窘急。<a id="a-L5"></a>义当救倒悬器(如孟子云。<a id="a-L6"></a>当今之时。<a id="a-L7"></a>万乘之国行仁政。<a id="a-L8"></a>民之悦之如解倒悬)应法师云。<a id="a-L9"></a>盂兰言讹。<a id="a-LA"></a>正云乌蓝婆拏。<a id="a-LB"></a>此云救倒悬。</p>
  <p id="aLC">修跋挐(此言金)婆颇婆(此言光)郁多摩此言明。<a id="a-LD"></a>天台言。<a id="a-LE"></a>法性之法。<a id="a-LF"></a>可尊可贵。<a id="a-LG"></a>名法性为金。<a id="a-LH"></a>此法性寂而常照。<a id="a-LI"></a>名为光。<a id="a-LJ"></a>此法性大悲能多利益。<a id="a-LK"></a>名为明。<a id="a-LL"></a>此三字题。<a id="a-LM"></a>玄义别释。<a id="a-LN"></a>乃立五科。<a id="a-LO"></a>文虽明着。<a id="a-LP"></a>人自固迷。<a id="a-LQ"></a>或言从法而立号。<a id="a-LR"></a>或曰单譬以为题。<a id="a-LS"></a>或文义以两存。<a id="a-LT"></a>欲利钝而[雨/隻]济。<a id="a-LU"></a>宫商各奏。<a id="a-LV"></a>丹素竞舒。<a id="a-LW"></a>既惑异端。<a id="a-LX"></a>孰能一贯。<a id="a-LY"></a>余因临讲。<a id="a-LZ"></a>遂辄议之。<a id="a-La"></a>观此题之旨也。<a id="a-Lb"></a>依文正意。<a id="a-Lc"></a>唯在于法。<a id="a-Ld"></a>就名旁通。<a id="a-Le"></a>乃该于喻。<a id="a-Lf"></a>所谓佛入禅那。<a id="a-Lg"></a>妙契原寂。<a id="a-Lh"></a>遂唱真号。<a id="a-Li"></a>以赴利机。<a id="a-Lj"></a>欲令安住于其中。<a id="a-Lk"></a>故从当体而立称。<a id="a-Ll"></a>是以依文。<a id="a-Lm"></a>唯在于法。<a id="a-Ln"></a>虽义推譬喻无有一文。<a id="a-Lo"></a>而名通世象似与喻同无妨钝根。<a id="a-Lp"></a>而作譬解。<a id="a-Lq"></a>是故就名旁通于喻。<a id="a-Lr"></a>虽利钝兼摄法喻咸通。<a id="a-Ls"></a>佛元意故文之旨故。<a id="a-Lt"></a>七种立题。<a id="a-Lu"></a>当单法也。<a id="a-Lv"></a>问搜玄录据玄义云。<a id="a-Lw"></a>若利根人。<a id="a-Lx"></a>即法作譬。<a id="a-Ly"></a>既云作譬。<a id="a-Lz"></a>岂是单法。<a id="a-M0"></a>此之一难。<a id="a-M1"></a>讵可通乎。<a id="a-M2"></a>答曰根钝者。<a id="a-M3"></a>以金光明为物象之号。<a id="a-M4"></a>根利者以金光明是法性之名。<a id="a-M5"></a>此则即用显体。<a id="a-M6"></a>金宝是真如。<a id="a-M7"></a>乃知全性成相。<a id="a-M8"></a>真如为金宝。<a id="a-M9"></a>故云即法作譬。<a id="a-MA"></a>既解即法作譬。<a id="a-MB"></a>则了全事是理。<a id="a-MC"></a>所以利人不假譬喻。<a id="a-MD"></a>故妙玄曰。<a id="a-ME"></a>利根即名解理。<a id="a-MF"></a>不假譬喻。<a id="a-MG"></a>但作法华而解。<a id="a-MH"></a>兹意幽深。<a id="a-MI"></a>逐语奚晓。<a id="a-MJ"></a>问迩来匠者。<a id="a-MK"></a>解此经题。<a id="a-ML"></a>分文义之二途。<a id="a-MM"></a>定法喻之两向。<a id="a-MN"></a>人既佥允。<a id="a-MO"></a>独何不从。<a id="a-MP"></a>答文是能显。<a id="a-MQ"></a>义是所诠。<a id="a-MR"></a>能诠之文必召所诠之义。<a id="a-MS"></a>所诠之义必应能诠之文。<a id="a-MT"></a>今若抗分。<a id="a-MU"></a>则成水火。<a id="a-MV"></a>余不用者。<a id="a-MW"></a>由过在斯。<a id="a-MX"></a>问先达立随机之义。<a id="a-MY"></a>以伸此题。<a id="a-MZ"></a>待人问云法耶喻耶。<a id="a-Ma"></a>乃应之曰。<a id="a-Mb"></a>为问利根。<a id="a-Mc"></a>为问钝根。<a id="a-Md"></a>若问利根。<a id="a-Me"></a>即是单法。<a id="a-Mf"></a>若问钝根。<a id="a-Mg"></a>即是单譬。<a id="a-Mh"></a>此义通方。<a id="a-Mi"></a>何藉重释。<a id="a-Mj"></a>答随机虽尔。<a id="a-Mk"></a>其如佛唱此名。<a id="a-Ml"></a>为依法立。<a id="a-Mm"></a>为作喻陈。<a id="a-Mn"></a>是则只图答问纵横。<a id="a-Mo"></a>不顾释名淆混。<a id="a-Mp"></a>问四明记文。<a id="a-Mq"></a>据经定题。<a id="a-Mr"></a>言从法立。<a id="a-Ms"></a>及乎释义。<a id="a-Mt"></a>云被二根。<a id="a-Mu"></a>净觉谓。<a id="a-Mv"></a>自语相违。<a id="a-Mw"></a>前后矛楯。<a id="a-Mx"></a>未知此斥。<a id="a-My"></a>义实然乎。<a id="a-Mz"></a>答曰此不可也。<a id="a-N0"></a>何哉言从法立者。<a id="a-N1"></a>依文之正意也。<a id="a-N2"></a>云被二根者就名之旁通也。<a id="a-N3"></a>只由题旨含蕴。<a id="a-N4"></a>遂致释义通方。<a id="a-N5"></a>其有瑕者。<a id="a-N6"></a>但不合云顺古作譬。<a id="a-N7"></a>不知其喻。<a id="a-N8"></a>出自题名。<a id="a-N9"></a>由是辄伸管见。<a id="a-NA"></a>粗述大纲。<a id="a-NB"></a>欲以尘雾之微。<a id="a-NC"></a>少益山海之广。<a id="a-ND"></a>遂附此集。<a id="a-NE"></a>流布四方。<a id="a-NF"></a>冀观览者。<a id="a-NG"></a>塞世情焉。</p>
  <p id="aNH">楼炭。<a id="a-NI"></a>此翻成败。</p>
 </body>
</html>