<!doctype html>
<html id="z3IBXGn1ff" data-ver="1069">
 <head>
  <meta charset="utf-8">
  <meta author="法云">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">翻译名义集卷第一</h1>
  <p id="a2">夫翻译者。<a id="a-3"></a>谓翻梵天之语。<a id="a-4"></a>转成汉地之言。<a id="a-5"></a>音虽似别。<a id="a-6"></a>义则大同。<a id="a-7"></a>宋僧传云。<a id="a-8"></a>如翻锦绣背面俱华。<a id="a-9"></a>但左右不同耳。<a id="a-A"></a>译之言易也。<a id="a-B"></a>谓以所有。<a id="a-C"></a>易其所无。<a id="a-D"></a>故以此方之经。<a id="a-E"></a>而显彼土之法。<a id="a-F"></a>周礼掌四方之语。<a id="a-G"></a>各有其官。<a id="a-H"></a>东方曰寄。<a id="a-I"></a>南方曰象。<a id="a-J"></a>西方曰狄鞮。<a id="a-K"></a>北方曰译。<a id="a-L"></a>今通西言而云译者。<a id="a-M"></a>盖汉世多事北方。<a id="a-N"></a>而译官兼善西语。<a id="a-O"></a>故摩腾始至。<a id="a-P"></a>而译四十二章。<a id="a-Q"></a>因称译也。<a id="a-R"></a>言名义者。<a id="a-S"></a>能诠曰名。<a id="a-T"></a>所以为义。<a id="a-U"></a>能诠之名。<a id="a-V"></a>胡梵音别。<a id="a-W"></a>自汉至隋。<a id="a-X"></a>皆指西域以为胡国。<a id="a-Y"></a>唐有彦琮法师。<a id="a-Z"></a>独分胡梵。<a id="a-a"></a>葱岭已西。<a id="a-b"></a>并属梵种。<a id="a-c"></a>铁门之左。<a id="a-d"></a>皆曰胡乡。<a id="a-e"></a>言梵音者。<a id="a-f"></a>劫初廓然。<a id="a-g"></a>光音天神降为人祖。<a id="a-h"></a>宣流梵音。<a id="a-i"></a>故西域记云。<a id="a-j"></a>详其文字。<a id="a-k"></a>梵天所制。<a id="a-l"></a>原始垂则。<a id="a-m"></a>四十七言。<a id="a-n"></a>寓物合成。<a id="a-o"></a>随事转用。<a id="a-p"></a>流演枝派。<a id="a-q"></a>其源浸广。<a id="a-r"></a>因地随人微有改变。<a id="a-s"></a>语其大较。<a id="a-t"></a>未异本源。<a id="a-u"></a>而中印度。<a id="a-v"></a>特为详正。<a id="a-w"></a>辞调和雅。<a id="a-x"></a>与天音同。<a id="a-y"></a>气韵清亮。<a id="a-z"></a>为人轨则。</p>
  <p id="a10">或问。<a id="a-11"></a>玄奘三藏义净法师。<a id="a-12"></a>西游梵国。<a id="a-13"></a>东译华言。<a id="a-14"></a>指其古翻。<a id="a-15"></a>证曰旧讹。<a id="a-16"></a>岂可初地龙树论梵音而不亲(如以耆阇名鹫。<a id="a-17"></a>掘名头。<a id="a-18"></a>奘云讹也。<a id="a-19"></a>今云姞栗罗矩吒)。<a id="a-1A"></a>三贤罗什译秦言而未正(什译罗睺罗为覆障。<a id="a-1B"></a>奘译罗怙罗为执日)。<a id="a-1C"></a>既皆纰缪。<a id="a-1D"></a>安得感通。<a id="a-1E"></a>泽及古今福资幽显。<a id="a-1F"></a>今试释曰。<a id="a-1G"></a>秦楚之国。<a id="a-1H"></a>笔聿名殊。<a id="a-1I"></a>殷夏之时。<a id="a-1J"></a>文质体别。<a id="a-1K"></a>况其五印度别千载日遥。<a id="a-1L"></a>时移俗化。<a id="a-1M"></a>言变名迁。<a id="a-1N"></a>遂致梁唐之新传。<a id="a-1O"></a>乃殊秦晋之旧译。<a id="a-1P"></a>苟能晓意。<a id="a-1Q"></a>何必封言。<a id="a-1R"></a>设筌虽殊。<a id="a-1S"></a>得鱼安别。<a id="a-1T"></a>法云十岁无知。<a id="a-1U"></a>三衣滥服。<a id="a-1V"></a>后学圣教。<a id="a-1W"></a>殊昧梵言。<a id="a-1X"></a>由是思义思类。<a id="a-1Y"></a>随见随录。<a id="a-1Z"></a>但经论文散。<a id="a-1a"></a>疏记义广。<a id="a-1b"></a>前后添削。<a id="a-1c"></a>时将二纪。<a id="a-1d"></a>编成七卷六十四篇。<a id="a-1e"></a>十号三身。<a id="a-1f"></a>居然列目。<a id="a-1g"></a>四洲七趣。<a id="a-1h"></a>灿尔在掌。<a id="a-1i"></a>免检阅之劳。<a id="a-1j"></a>资诚证之美。<a id="a-1k"></a>但愧义天弥广。<a id="a-1l"></a>管见奚周。<a id="a-1m"></a>教海幽深。<a id="a-1n"></a>蠡测焉尽。<a id="a-1o"></a>其诸鈌疑。<a id="a-1p"></a>倾俟博达者也。<a id="a-1q"></a>时大宋绍兴十三年。<a id="a-1r"></a>岁次癸亥。<a id="a-1s"></a>仲秋晦日。<a id="a-1t"></a>居弥陀院。<a id="a-1u"></a>扶病云尔。</p>
  <p id="a1v">十种通号第一 诸佛别名第二 通别三身第三 释尊别名第四 三乘通号第五 菩萨别名第六 度五比丘第七 十大弟子第八 总诸声闻第九 宗释论主第十 宗翻译主第十一 七众弟子第十二 僧伽众名第十三。</p>
  <p data-pb></p>
  <h2 id="a1w">十种通号第一</h2>
  <p id="a1x">福田论叙三宝曰。<a id="a-1y"></a>功成妙智。<a id="a-1z"></a>道登圆觉佛也。<a id="a-20"></a>玄理幽微。<a id="a-21"></a>正教精诚法也。<a id="a-22"></a>禁戒守真威仪出俗僧也。<a id="a-23"></a>皆是四生导首。<a id="a-24"></a>六趣舟航。<a id="a-25"></a>故名为宝。<a id="a-26"></a>无机子问曰。<a id="a-27"></a>如涅槃云。<a id="a-28"></a>诸佛所师。<a id="a-29"></a>所谓法也。<a id="a-2A"></a>则应立教举法为初。<a id="a-2B"></a>何缘垂训佛居先耶。<a id="a-2C"></a>释曰。<a id="a-2D"></a>人能弘道。<a id="a-2E"></a>非道弘人。<a id="a-2F"></a>佛有能演之功。<a id="a-2G"></a>法无自显之力。<a id="a-2H"></a>犹若伏藏藉人指出。<a id="a-2I"></a>故初称佛。<a id="a-2J"></a>然后示法。<a id="a-2K"></a>佛有无量德。<a id="a-2L"></a>亦有无量名。<a id="a-2M"></a>故今此集。<a id="a-2N"></a>先列十号。<a id="a-2O"></a>言十号者。<a id="a-2P"></a>一仿同先迹号。<a id="a-2Q"></a>二堪为福田号。<a id="a-2R"></a>三遍知法界号。<a id="a-2S"></a>四果显因德号。<a id="a-2T"></a>五妙往菩提号。<a id="a-2U"></a>六达伪通真号。<a id="a-2V"></a>七摄化从道号。<a id="a-2W"></a>八应机授法号。<a id="a-2X"></a>九觉悟归真号。<a id="a-2Y"></a>十三界独尊号。</p>
  <p id="a2Z">梵语多陀阿伽陀。<a id="a-2a"></a>亦云怛闼阿竭。<a id="a-2b"></a>后秦翻为如来。<a id="a-2c"></a>金刚经云。<a id="a-2d"></a>无所从来。<a id="a-2e"></a>亦无所去。<a id="a-2f"></a>故名如来。<a id="a-2g"></a>此以法身释。<a id="a-2h"></a>转法轮论云。<a id="a-2i"></a>第一义谛名如。<a id="a-2j"></a>正觉名来。<a id="a-2k"></a>此以报身释。<a id="a-2l"></a>成实论云。<a id="a-2m"></a>乘如实道。<a id="a-2n"></a>来成正觉。<a id="a-2o"></a>故名如来。<a id="a-2p"></a>此约应身释。</p>
  <p id="a2q">阿罗诃。<a id="a-2r"></a>秦云应供。<a id="a-2s"></a>大论云。<a id="a-2t"></a>应受一切天地众生供养。<a id="a-2u"></a>亦翻杀贼。<a id="a-2v"></a>又翻不生。<a id="a-2w"></a>观经疏云。<a id="a-2x"></a>天竺三名相近。<a id="a-2y"></a>阿罗诃翻应供。<a id="a-2z"></a>阿罗汉翻无生。<a id="a-30"></a>阿卢汉翻杀贼。</p>
  <p id="a31">三藐三佛陀。<a id="a-32"></a>亦云三耶三菩。<a id="a-33"></a>秦言正遍知。<a id="a-34"></a>大论云。<a id="a-35"></a>是言正遍知一切法。<a id="a-36"></a>什师言。<a id="a-37"></a>正遍觉也。<a id="a-38"></a>言法无差故言正。<a id="a-39"></a>智无不周故言遍。<a id="a-3A"></a>出生死梦故言觉。<a id="a-3B"></a>妙宗云。<a id="a-3C"></a>此之三号。<a id="a-3D"></a>即召三德。<a id="a-3E"></a>今就所观义当三谛。<a id="a-3F"></a>正遍知即般若真谛也。<a id="a-3G"></a>应供即解脱俗谛也。<a id="a-3H"></a>如来即法身中谛也。<a id="a-3I"></a>故维摩云。<a id="a-3J"></a>阿难若我广说此三句义。<a id="a-3K"></a>汝以劫寿不能尽受。</p>
  <p id="a3L">鞞侈遮罗那三般那。<a id="a-3M"></a>秦言明行足。<a id="a-3N"></a>大论云。<a id="a-3O"></a>宿命天眼漏尽名为三明。<a id="a-3P"></a>三乘虽得三明。<a id="a-3Q"></a>明不满足。<a id="a-3R"></a>佛悉满足。<a id="a-3S"></a>是为异也。</p>
  <p id="a3T">修伽陀。<a id="a-3U"></a>秦言好去。<a id="a-3V"></a>大论云。<a id="a-3W"></a>于种种诸深三摩提无量智慧中去。<a id="a-3X"></a>或名修伽度。<a id="a-3Y"></a>此云善逝。<a id="a-3Z"></a>菩萨地持经云。<a id="a-3a"></a>第一上升。<a id="a-3b"></a>永不复还。<a id="a-3c"></a>故名善逝。</p>
  <p id="a3d">路伽惫。<a id="a-3e"></a>大论云。<a id="a-3f"></a>是名知世间。<a id="a-3g"></a>知二种世间。<a id="a-3h"></a>一众生。<a id="a-3i"></a>二非众生。<a id="a-3j"></a>及如实相。<a id="a-3k"></a>知世间果。<a id="a-3l"></a>世间因。<a id="a-3m"></a>出世间灭。<a id="a-3n"></a>出世间道。<a id="a-3o"></a>地持经云。<a id="a-3p"></a>知世间众生界。<a id="a-3q"></a>一切种烦恼。<a id="a-3r"></a>及清净。<a id="a-3s"></a>名世间解。</p>
  <p id="a3t">阿耨多罗。<a id="a-3u"></a>秦云无上。<a id="a-3v"></a>大论云。<a id="a-3w"></a>如诸法中涅槃无上。<a id="a-3x"></a>众生中佛亦无上。<a id="a-3y"></a>地持经云。<a id="a-3z"></a>唯一丈夫名无上士。<a id="a-40"></a>大经云。<a id="a-41"></a>有所断者。<a id="a-42"></a>名有上士。<a id="a-43"></a>无所断者名无上士。</p>
  <p id="a44">富楼沙昙藐娑罗提。<a id="a-45"></a>秦云可化丈夫调御师。<a id="a-46"></a>大论云。<a id="a-47"></a>佛以大慈大智故。<a id="a-48"></a>有时软美语。<a id="a-49"></a>有时苦切语。<a id="a-4A"></a>有时杂语。<a id="a-4B"></a>令不失道。<a id="a-4C"></a>若言佛为女人调御师。<a id="a-4D"></a>为不尊重。<a id="a-4E"></a>若说丈夫一切都摄。</p>
  <p id="a4F">舍多提婆魔[少/兔]舍喃。<a id="a-4G"></a>此云天人教师。<a id="a-4H"></a>大论云。<a id="a-4I"></a>佛示导是应作。<a id="a-4J"></a>是不应作。<a id="a-4K"></a>是善。<a id="a-4L"></a>是不善。<a id="a-4M"></a>是人随教行。<a id="a-4N"></a>又云。<a id="a-4O"></a>度余道众生者少。<a id="a-4P"></a>度天人众生者多。</p>
  <p id="a4Q">佛陀。<a id="a-4R"></a>大论云。<a id="a-4S"></a>秦言知者。<a id="a-4T"></a>知过去未来现在众生非众生数。<a id="a-4U"></a>有常无常等一切诸法。<a id="a-4V"></a>菩提树下了了觉知。<a id="a-4W"></a>故名佛陀。<a id="a-4X"></a>后汉郊祀志云。<a id="a-4Y"></a>汉言觉也。<a id="a-4Z"></a>觉具三义。<a id="a-4a"></a>一者自觉。<a id="a-4b"></a>悟性真常。<a id="a-4c"></a>了惑虚妄。<a id="a-4d"></a>二者觉他。<a id="a-4e"></a>运无缘慈度有情界。<a id="a-4f"></a>三者觉行圆满。<a id="a-4g"></a>穷原极底。<a id="a-4h"></a>行满果圆故。<a id="a-4i"></a>华严云。<a id="a-4j"></a>一切诸法性无生。<a id="a-4k"></a>亦无灭。<a id="a-4l"></a>奇哉大导师。<a id="a-4m"></a>自觉能觉他。<a id="a-4n"></a>肇师云。<a id="a-4o"></a>生死长寝莫能自觉。<a id="a-4p"></a>自觉觉彼者。<a id="a-4q"></a>其唯佛也。<a id="a-4r"></a>妙乐记云。<a id="a-4s"></a>此云知者觉者。<a id="a-4t"></a>对迷名知。<a id="a-4u"></a>对愚说觉。<a id="a-4v"></a>佛地论云。<a id="a-4w"></a>具一切智一切种智。<a id="a-4x"></a>离烦恼障及所知障。<a id="a-4y"></a>于一切法一切种相。<a id="a-4z"></a>能自开觉。<a id="a-50"></a>亦能开觉一切有情。<a id="a-51"></a>如睡梦觉。<a id="a-52"></a>如莲华开。<a id="a-53"></a>故名为佛。</p>
  <p id="a54">路迦那也。<a id="a-55"></a>大论云。<a id="a-56"></a>翻世尊。<a id="a-57"></a>成论云。<a id="a-58"></a>具上九号。<a id="a-59"></a>为物钦重。<a id="a-5A"></a>故曰世尊。<a id="a-5B"></a>天上人间所共尊故。<a id="a-5C"></a>此十号义。<a id="a-5D"></a>若总略释。<a id="a-5E"></a>无虚妄名如来。<a id="a-5F"></a>良福田名应供。<a id="a-5G"></a>知法界名正遍知。<a id="a-5H"></a>具三明名明行足。<a id="a-5I"></a>不还来名善逝。<a id="a-5J"></a>知众生国土名世间解。<a id="a-5K"></a>无与等名无上士。<a id="a-5L"></a>调他心名调御丈夫。<a id="a-5M"></a>为众生眼名天人师。<a id="a-5N"></a>知三聚名佛。<a id="a-5O"></a>具兹十德。<a id="a-5P"></a>名世间尊。<a id="a-5Q"></a>涅槃疏云。<a id="a-5R"></a>阿含及成论。<a id="a-5S"></a>合无上士与调御丈夫为一号。<a id="a-5T"></a>故至世尊十数方满。<a id="a-5U"></a>涅槃及大论。<a id="a-5V"></a>开无上士与调御丈夫为两号。<a id="a-5W"></a>而辅行云。<a id="a-5X"></a>大论合无上士调御丈夫。<a id="a-5Y"></a>以为一句。<a id="a-5Z"></a>此文误也。<a id="a-5a"></a>学者详之。</p>
  <p id="a5b">婆伽婆。<a id="a-5c"></a>应法师云。<a id="a-5d"></a>薄伽梵总众德。<a id="a-5e"></a>至尚之名也。<a id="a-5f"></a>大论云。<a id="a-5g"></a>一名有德。<a id="a-5h"></a>二名巧分别诸法。<a id="a-5i"></a>三名有名声。<a id="a-5j"></a>无有得名声如佛者。<a id="a-5k"></a>四能破淫怒痴。<a id="a-5l"></a>新云薄伽梵。<a id="a-5m"></a>名具六义。<a id="a-5n"></a>佛地论曰。<a id="a-5o"></a>薄伽梵声。<a id="a-5p"></a>依六义转。<a id="a-5q"></a>一自在。<a id="a-5r"></a>二炽盛。<a id="a-5s"></a>三端严。<a id="a-5t"></a>四名称。<a id="a-5u"></a>五吉祥。<a id="a-5v"></a>六尊贵。<a id="a-5w"></a>颂曰。<a id="a-5x"></a>自在炽盛与端严。<a id="a-5y"></a>名称吉祥及尊贵。<a id="a-5z"></a>如是六德义圆满。<a id="a-60"></a>是故彰名薄伽梵。<a id="a-61"></a>其义云何。<a id="a-62"></a>谓如来永不系属诸烦恼。<a id="a-63"></a>故具自在义。<a id="a-64"></a>猛焰智火所烧炼故。<a id="a-65"></a>具炽盛义。<a id="a-66"></a>妙三十二大士相等所庄饰故。<a id="a-67"></a>具端严义。<a id="a-68"></a>一切殊胜功德圆满无不知故具名称义。<a id="a-69"></a>一切世间亲近供养咸称赞故。<a id="a-6A"></a>具吉祥义。<a id="a-6B"></a>具一切德。<a id="a-6C"></a>常起方便。<a id="a-6D"></a>利益安乐一切有情。<a id="a-6E"></a>无懈废故。<a id="a-6F"></a>具尊贵义。<a id="a-6G"></a>唐奘法师明五种不翻。<a id="a-6H"></a>一秘密故不翻。<a id="a-6I"></a>陀罗尼是。<a id="a-6J"></a>二多含故不翻。<a id="a-6K"></a>如薄伽梵含六义故。<a id="a-6L"></a>三此无故不翻。<a id="a-6M"></a>如阎浮树。<a id="a-6N"></a>四顺古故不翻。<a id="a-6O"></a>如阿耨菩提。<a id="a-6P"></a>实可翻之。<a id="a-6Q"></a>但摩腾已来存梵音故。<a id="a-6R"></a>五生善故不翻。<a id="a-6S"></a>如般若尊重智慧轻浅。<a id="a-6T"></a>令人生敬是故不翻。</p>
  <p data-pb></p>
  <h2 id="a6U">诸佛别名第二</h2>
  <p id="a6V">仰则真法俯立俗号。<a id="a-6W"></a>名虽各异。<a id="a-6X"></a>义亦互通。<a id="a-6Y"></a>故法苑云。<a id="a-6Z"></a>如释迦翻能仁。<a id="a-6a"></a>岂有一佛非能仁也。<a id="a-6b"></a>阿弥陀云无量寿。<a id="a-6c"></a>岂有一佛非长寿也。<a id="a-6d"></a>但以逗机设化。<a id="a-6e"></a>随世建立。<a id="a-6f"></a>题名。<a id="a-6g"></a>则功能虽殊。<a id="a-6h"></a>显义。<a id="a-6i"></a>乃力用齐等。<a id="a-6j"></a>方知三世无量之名。<a id="a-6k"></a>具显诸佛无量之德也。</p>
  <p id="a6l">释迦文。<a id="a-6m"></a>净名疏云。<a id="a-6n"></a>天竺语释迦为能。<a id="a-6o"></a>文为儒。<a id="a-6p"></a>义名能儒。<a id="a-6q"></a>大论云。<a id="a-6r"></a>释迦文佛。<a id="a-6s"></a>先世作瓦师名大光明。<a id="a-6t"></a>尔时有佛名释迦文。<a id="a-6u"></a>弟子名舍利弗目伽连阿难。<a id="a-6v"></a>佛与弟子俱到瓦师舍一宿。<a id="a-6w"></a>尔时瓦师。<a id="a-6x"></a>布施草座灯明石蜜浆。<a id="a-6y"></a>便发愿言。<a id="a-6z"></a>我于当来作佛如今佛名。<a id="a-70"></a>弟子名字。<a id="a-71"></a>亦如今佛。<a id="a-72"></a>优婆塞戒经云。<a id="a-73"></a>我于释迦。<a id="a-74"></a>最初发心。<a id="a-75"></a>于迦葉佛。<a id="a-76"></a>满三僧祗。<a id="a-77"></a>须知三祗正满。<a id="a-78"></a>在于胜观。<a id="a-79"></a>今言迦葉兼百劫故。<a id="a-7A"></a>大论云。<a id="a-7B"></a>初阿僧祇中心不自知我当作佛不作佛。<a id="a-7C"></a>二阿僧祇中心虽能知我必作佛。<a id="a-7D"></a>而口不称我当作佛。<a id="a-7E"></a>三阿僧祇中。<a id="a-7F"></a>了知得佛。<a id="a-7G"></a>口自发言。<a id="a-7H"></a>无所畏难。<a id="a-7I"></a>我于来世。<a id="a-7J"></a>当得作佛。<a id="a-7K"></a>从过去释迦文佛。<a id="a-7L"></a>到刺那尸弃佛。<a id="a-7M"></a>为初阿僧祇。<a id="a-7N"></a>是中菩萨。<a id="a-7O"></a>永离女人身。<a id="a-7P"></a>从刺那尸弃佛。<a id="a-7Q"></a>至燃灯佛。<a id="a-7R"></a>为二阿僧祇。<a id="a-7S"></a>是时菩萨。<a id="a-7T"></a>七枝青莲华。<a id="a-7U"></a>供养燃灯佛。<a id="a-7V"></a>敷鹿皮衣。<a id="a-7W"></a>布发掩泥。<a id="a-7X"></a>便授其记。<a id="a-7Y"></a>汝当作佛。<a id="a-7Z"></a>名释迦牟尼。<a id="a-7a"></a>从燃灯佛。<a id="a-7b"></a>至毗婆尸。<a id="a-7c"></a>为三僧祇。<a id="a-7d"></a>过三僧祇。<a id="a-7e"></a>种三十二相业。</p>
  <p id="a7f">罽那尸弃。<a id="a-7g"></a>名出俱舍大论。<a id="a-7h"></a>则名刺那尸弃。<a id="a-7i"></a>此云宝髻。<a id="a-7j"></a>亦云宝顶。<a id="a-7k"></a>吾佛世尊初僧祇满时。<a id="a-7l"></a>值此佛。<a id="a-7m"></a>与七佛中第二尸弃。<a id="a-7n"></a>隔二僧祇。<a id="a-7o"></a>先达谓同。<a id="a-7p"></a>故今辩异。</p>
  <p id="a7q">提洹竭或云提和竭罗。<a id="a-7r"></a>此云燃灯。<a id="a-7s"></a>大论云。<a id="a-7t"></a>太子生时。<a id="a-7u"></a>一切身边。<a id="a-7v"></a>光如灯故。<a id="a-7w"></a>故云燃灯。<a id="a-7x"></a>以至成佛。<a id="a-7y"></a>亦名燃灯。<a id="a-7z"></a>镫字说文从金。<a id="a-80"></a>徐铉云。<a id="a-81"></a>锭中置烛故谓之灯。<a id="a-82"></a>声类云。<a id="a-83"></a>有足曰锭。<a id="a-84"></a>无足曰灯。<a id="a-85"></a>故瑞应经。<a id="a-86"></a>翻为锭光。<a id="a-87"></a>摭华云。<a id="a-88"></a>锭音定。<a id="a-89"></a>灯属也。<a id="a-8A"></a>古来翻译。<a id="a-8B"></a>回文不同。<a id="a-8C"></a>或云燃灯。<a id="a-8D"></a>或云锭光。<a id="a-8E"></a>语异义同。<a id="a-8F"></a>故须从金。<a id="a-8G"></a>释尊修行。<a id="a-8H"></a>名儒童时。<a id="a-8I"></a>二僧祇满。<a id="a-8J"></a>遇燃灯佛。<a id="a-8K"></a>得受记莂。</p>
  <p id="a8L">毗婆尸。<a id="a-8M"></a>亦名维卫。<a id="a-8N"></a>此云胜观。<a id="a-8O"></a>俱舍云。<a id="a-8P"></a>三无数劫满。<a id="a-8Q"></a>逆次逢胜观。<a id="a-8R"></a>燃灯。<a id="a-8S"></a>宝髻佛。<a id="a-8T"></a>初释迦牟尼。<a id="a-8U"></a>此由释尊于胜观佛初种相好。<a id="a-8V"></a>故毗婆尸为七佛首。<a id="a-8W"></a>以赞弗沙精进力故。<a id="a-8X"></a>超九大劫故至于今。<a id="a-8Y"></a>过九十一大劫也。</p>
  <p id="a8Z">尸弃。<a id="a-8a"></a>亦名式弃。<a id="a-8b"></a>大论翻火依。<a id="a-8c"></a>佛名经。<a id="a-8d"></a>过三千劫。</p>
  <p id="a8e">毗舍浮。<a id="a-8f"></a>翻遍一切自在。<a id="a-8g"></a>药王药上经云。<a id="a-8h"></a>庄严劫中最后一佛。</p>
  <p id="a8i">俱留孙。<a id="a-8j"></a>此云所应断。<a id="a-8k"></a>又翻作用庄严。<a id="a-8l"></a>贤劫第九减六万岁。<a id="a-8m"></a>出成佛道。<a id="a-8n"></a>为千佛首。</p>
  <p id="a8o">拘那含牟尼此云金寂。<a id="a-8p"></a>大论名迦那迦牟尼。<a id="a-8q"></a>秦言金仙人。<a id="a-8r"></a>四万岁时出现阎浮。</p>
  <p id="a8s">迦葉波。<a id="a-8t"></a>此云饮光。<a id="a-8u"></a>二万岁时出成正觉。<a id="a-8v"></a>至百岁时。<a id="a-8w"></a>释迦牟尼。<a id="a-8x"></a>居兜率天。<a id="a-8y"></a>四种观世。<a id="a-8z"></a>故大论云。<a id="a-90"></a>一者观时。<a id="a-91"></a>人寿百岁佛出时到。<a id="a-92"></a>二观土地。<a id="a-93"></a>诸国常在中国生故。<a id="a-94"></a>三观种姓。<a id="a-95"></a>刹利种姓。<a id="a-96"></a>势力大。<a id="a-97"></a>婆罗门种。<a id="a-98"></a>智慧大。<a id="a-99"></a>随时所贵。<a id="a-9A"></a>佛于中生。<a id="a-9B"></a>四观生处。<a id="a-9C"></a>何等母人。<a id="a-9D"></a>能怀那罗延力菩萨。<a id="a-9E"></a>亦能自护净戒。<a id="a-9F"></a>如是观竟。<a id="a-9G"></a>唯中国迦毗罗婆。<a id="a-9H"></a>净饭王垢能怀菩萨。<a id="a-9I"></a>如是思惟已。<a id="a-9J"></a>于兜率天下。<a id="a-9K"></a>不失正慧。<a id="a-9L"></a>入于母胎。</p>
  <p id="a9M">弥勒。<a id="a-9N"></a>西域记云。<a id="a-9O"></a>梅哩丽耶。<a id="a-9P"></a>唐云慈氏。<a id="a-9Q"></a>即姓也。<a id="a-9R"></a>旧曰弥勒。<a id="a-9S"></a>讹也。<a id="a-9T"></a>什曰姓也。<a id="a-9U"></a>阿逸多字也。<a id="a-9V"></a>南天竺婆罗门子。<a id="a-9W"></a>净名疏云。<a id="a-9X"></a>有言从姓立名。<a id="a-9Y"></a>今谓非姓恐是名也。<a id="a-9Z"></a>何者。<a id="a-9a"></a>弥勒此翻慈氏。<a id="a-9b"></a>过去为王名昙摩流支。<a id="a-9c"></a>慈育国人。<a id="a-9d"></a>自尔至今。<a id="a-9e"></a>常名慈氏。<a id="a-9f"></a>始阿逸多。<a id="a-9g"></a>此云无能胜。<a id="a-9h"></a>有言阿逸多。<a id="a-9i"></a>是名既不亲见正文。<a id="a-9j"></a>未可定执。<a id="a-9k"></a>观下生经云。<a id="a-9l"></a>时修梵摩。<a id="a-9m"></a>即与子立字。<a id="a-9n"></a>名曰弥勒。</p>
  <p id="a9o">袍休兰罗。<a id="a-9p"></a>汉言大宝。<a id="a-9q"></a>即多宝佛。<a id="a-9r"></a>出萨云分陀利经。</p>
  <p id="a9s">弗沙。<a id="a-9t"></a>正名富沙。<a id="a-9u"></a>清凉云。<a id="a-9v"></a>亦云勃沙。<a id="a-9w"></a>此云增盛。<a id="a-9x"></a>明达胜义故也。<a id="a-9y"></a>亦底沙。<a id="a-9z"></a>亦云提舍。<a id="a-A0"></a>此翻明。<a id="a-A1"></a>又云说度。<a id="a-A2"></a>说法度人也。<a id="a-A3"></a>什师解弗沙菩萨云。<a id="a-A4"></a>二十八宿中鬼星名也。<a id="a-A5"></a>生时相应鬼宿。<a id="a-A6"></a>因以为名。<a id="a-A7"></a>或名沸星。<a id="a-A8"></a>或名孛星。</p>
  <p id="aA9">楼夷亘罗。<a id="a-AA"></a>清净平等觉经。<a id="a-AB"></a>翻世饶王。<a id="a-AC"></a>无量寿经。<a id="a-AD"></a>翻世自在王。</p>
  <p id="aAE">昙摩迦。<a id="a-AF"></a>此翻法藏比丘。<a id="a-AG"></a>乃无量寿行因时名阿弥陀。<a id="a-AH"></a>清净平等觉经。<a id="a-AI"></a>翻无量清净佛。<a id="a-AJ"></a>无量寿经。<a id="a-AK"></a>翻无量寿佛。<a id="a-AL"></a>称赞净土经云。<a id="a-AM"></a>其中世尊。<a id="a-AN"></a>名无量寿及无量光。</p>
  <p id="aAO">阿閦。<a id="a-AP"></a>净名经云。<a id="a-AQ"></a>有国名妙喜。<a id="a-AR"></a>佛号无动。<a id="a-AS"></a>疏云阿之言无。<a id="a-AT"></a>閦之言动。</p>
  <p id="aAU">刺那那伽罗。<a id="a-AV"></a>此云宝积。<a id="a-AW"></a>以无漏根力觉道等法宝集故。<a id="a-AX"></a>名为宝积。<a id="a-AY"></a>问若尔一切佛皆应号宝积。<a id="a-AZ"></a>答但此佛即以此宝为名。</p>
  <p id="aAa">楼至。<a id="a-Ab"></a>此翻啼泣。<a id="a-Ac"></a>又名卢遮亦名鲁支。<a id="a-Ad"></a>此翻爱乐。</p>
  <p id="aAe">鞞恕婆附。<a id="a-Af"></a>大论云。<a id="a-Ag"></a>秦言一切胜。</p>
  <p id="aAh">提和罗耶。<a id="a-Ai"></a>晋言天人王。<a id="a-Aj"></a>佛授调达。<a id="a-Ak"></a>作佛之号。</p>
  <p id="aAl">须扇多。<a id="a-Am"></a>亦云须扇头。<a id="a-An"></a>此云甚净。<a id="a-Ao"></a>弟子未熟。<a id="a-Ap"></a>便入涅槃。<a id="a-Aq"></a>留化佛一劫。</p>
  <p data-pb></p>
  <h2 id="aAr">通别三身第三(别标释迦通贯诸佛)</h2>
  <p id="aAs">万汇沉迷居三道而流转。<a id="a-At"></a>十力超悟证三身为圆通。<a id="a-Au"></a>由是三谛一境合名法身。<a id="a-Av"></a>此彰一性也。<a id="a-Aw"></a>三智一心合名报身。<a id="a-Ax"></a>三脱一体合名应身。<a id="a-Ay"></a>此显二修也。<a id="a-Az"></a>以斯定慧互严。<a id="a-B0"></a>致使法身圆显境智冥合。<a id="a-B1"></a>应物现形。<a id="a-B2"></a>三身明矣。</p>
  <p id="aB3">毗卢遮那。<a id="a-B4"></a>辅行曰。<a id="a-B5"></a>此云遍一切处。<a id="a-B6"></a>烦恼体净。<a id="a-B7"></a>众德悉备。<a id="a-B8"></a>身土相称遍一切处。<a id="a-B9"></a>唯识论云。<a id="a-BA"></a>一自性身。<a id="a-BB"></a>谓诸如来真净法界。<a id="a-BC"></a>受用变化平等所依。<a id="a-BD"></a>离相寂然。<a id="a-BE"></a>绝诸戏论。<a id="a-BF"></a>具无边际真实功德。<a id="a-BG"></a>是一切法平等实性。<a id="a-BH"></a>即此自性亦名法身。<a id="a-BI"></a>光明玄云。<a id="a-BJ"></a>法名可轨。<a id="a-BK"></a>诸佛轨之。<a id="a-BL"></a>而得成佛。<a id="a-BM"></a>故经言。<a id="a-BN"></a>诸佛所师所谓法也。<a id="a-BO"></a>摩诃衍论云。<a id="a-BP"></a>克其法身真实自体。<a id="a-BQ"></a>湛湛绝虑。<a id="a-BR"></a>寂寂名断。<a id="a-BS"></a>能为色相作所依止。<a id="a-BT"></a>今问。<a id="a-BU"></a>寂寂名断安名法身。<a id="a-BV"></a>答法实无名。<a id="a-BW"></a>为机诠辩。<a id="a-BX"></a>召寂寂体。<a id="a-BY"></a>强称法身。<a id="a-BZ"></a>问湛湛之体。<a id="a-Ba"></a>当同太虚。<a id="a-Bb"></a>答凡所有相皆是非相。<a id="a-Bc"></a>觉五音如谷响。<a id="a-Bd"></a>知实无声。<a id="a-Be"></a>了万物如梦形。<a id="a-Bf"></a>见皆非色。<a id="a-Bg"></a>空有不二。<a id="a-Bh"></a>中道昭然。<a id="a-Bi"></a>不可闻无谓空断绝。</p>
  <p id="aBj">卢舍那贤首。<a id="a-Bk"></a>梵网疏云。<a id="a-Bl"></a>梵本卢舍那此云光明遍照。<a id="a-Bm"></a>照有二义。<a id="a-Bn"></a>一内以智光。<a id="a-Bo"></a>照真法界。<a id="a-Bp"></a>此约自受用义。<a id="a-Bq"></a>二外以身光。<a id="a-Br"></a>照应大机。<a id="a-Bs"></a>此约他受用义。<a id="a-Bt"></a>净觉。<a id="a-Bu"></a>杂编云卢舍那。<a id="a-Bv"></a>宝梁经翻为净满。<a id="a-Bw"></a>以诸恶都尽故云净。<a id="a-Bx"></a>众德悉圆故云满。<a id="a-By"></a>此多从自受用报得名。<a id="a-Bz"></a>或翻光明遍照。<a id="a-C0"></a>此多从他受用报为目。<a id="a-C1"></a>若论色心皆得净满。<a id="a-C2"></a>身智俱有光明。<a id="a-C3"></a>则二名并通自他受用也。<a id="a-C4"></a>唯识论云。<a id="a-C5"></a>二受用身此有二种。<a id="a-C6"></a>一自受用身。<a id="a-C7"></a>谓诸如来三无数劫。<a id="a-C8"></a>修习无量福德资粮。<a id="a-C9"></a>所起无边真实功德。<a id="a-CA"></a>又极圆净常遍色身。<a id="a-CB"></a>相续湛然尽未来际。<a id="a-CC"></a>常自受用广大法乐。<a id="a-CD"></a>二他受用身。<a id="a-CE"></a>由平等智示现妙净功德身。<a id="a-CF"></a>居纯净土。<a id="a-CG"></a>为住十地菩萨。<a id="a-CH"></a>现大神通。<a id="a-CI"></a>转正法轮。<a id="a-CJ"></a>决众疑网。<a id="a-CK"></a>令彼受用大乘法乐。<a id="a-CL"></a>合此二身。<a id="a-CM"></a>名曰报身。<a id="a-CN"></a>摩诃衍云。<a id="a-CO"></a>所言报身者。<a id="a-CP"></a>具胜妙因受极乐果。<a id="a-CQ"></a>自然自在决定安乐。<a id="a-CR"></a>远离苦相。<a id="a-CS"></a>故名为报。</p>
  <p id="aCT">释迦牟尼。<a id="a-CU"></a>摭华云。<a id="a-CV"></a>此云能仁寂默。<a id="a-CW"></a>寂默故不住生死。<a id="a-CX"></a>能仁故不住涅槃。<a id="a-CY"></a>悲智兼运立此嘉称。<a id="a-CZ"></a>发轸云。<a id="a-Ca"></a>本起经。<a id="a-Cb"></a>翻释迦为能仁。<a id="a-Cc"></a>本行经。<a id="a-Cd"></a>译牟尼为寂默。<a id="a-Ce"></a>能仁是姓。<a id="a-Cf"></a>寂默是字。<a id="a-Cg"></a>姓从慈悲利物。<a id="a-Ch"></a>字取智慧冥理。<a id="a-Ci"></a>以利物故。<a id="a-Cj"></a>不住涅槃。<a id="a-Ck"></a>以冥理故不住生死。<a id="a-Cl"></a>长水云。<a id="a-Cm"></a>寂者现相无相。<a id="a-Cn"></a>默者示说无说。<a id="a-Co"></a>此则即真之应也。<a id="a-Cp"></a>能仁是姓者。<a id="a-Cq"></a>长阿含云。<a id="a-Cr"></a>昔有轮王姓甘蔗氏。<a id="a-Cs"></a>听次妃之谮。<a id="a-Ct"></a>摈四太子。<a id="a-Cu"></a>至雪山北自立城居。<a id="a-Cv"></a>以德归人。<a id="a-Cw"></a>不数年间。<a id="a-Cx"></a>郁为强国。<a id="a-Cy"></a>父王悔忆。<a id="a-Cz"></a>遣使往召。<a id="a-D0"></a>四子辞过不还。<a id="a-D1"></a>父王三叹。<a id="a-D2"></a>我子释迦。<a id="a-D3"></a>因此命氏。<a id="a-D4"></a>又云住直树林。<a id="a-D5"></a>又号释迦。<a id="a-D6"></a>既于林立国。<a id="a-D7"></a>即以林为姓。<a id="a-D8"></a>此以释迦翻为直林。<a id="a-D9"></a>寂默是字者。<a id="a-DA"></a>本行经云。<a id="a-DB"></a>又诸释种立性。<a id="a-DC"></a>憍慢多言。<a id="a-DD"></a>及见太子。<a id="a-DE"></a>悉皆默然。<a id="a-DF"></a>王云宜字牟尼。<a id="a-DG"></a>称赞净土经名释迦寂静。<a id="a-DH"></a>又释迦牟尼。<a id="a-DI"></a>翻度沃焦。<a id="a-DJ"></a>如旧华严名字品。<a id="a-DK"></a>及十住婆沙所列。<a id="a-DL"></a>大海有石。<a id="a-DM"></a>其名曰焦。<a id="a-DN"></a>万流沃之。<a id="a-DO"></a>至石皆竭。<a id="a-DP"></a>所以大海水不增长。<a id="a-DQ"></a>众生流转犹如焦石。<a id="a-DR"></a>五欲沃之而无厌足。<a id="a-DS"></a>唯佛能度故此为名。<a id="a-DT"></a>释迦牟尼属应身也。<a id="a-DU"></a>摩诃衍云。<a id="a-DV"></a>所言应者随顺根机而不相违。<a id="a-DW"></a>随时随处随趣出现。<a id="a-DX"></a>非安乐相故名为应。<a id="a-DY"></a>而此应身周匝千华上复现千释迦。<a id="a-DZ"></a>一华百亿国。<a id="a-Da"></a>一国一释迦。<a id="a-Db"></a>故召释迦牟尼。<a id="a-Dc"></a>名千百亿化身也。<a id="a-Dd"></a>唯识论云。<a id="a-De"></a>三变化身。<a id="a-Df"></a>谓诸如来由成事智。<a id="a-Dg"></a>变现无量。<a id="a-Dh"></a>随类化身。<a id="a-Di"></a>居净秽土。<a id="a-Dj"></a>为未来登地菩萨及二乘异生。<a id="a-Dk"></a>称彼机宜。<a id="a-Dl"></a>现通说法。<a id="a-Dm"></a>若就应身。<a id="a-Dn"></a>开出变化。<a id="a-Do"></a>则成四身。<a id="a-Dp"></a>以现同始终名应。<a id="a-Dq"></a>无而欻有名化。<a id="a-Dr"></a>然此三身之法。<a id="a-Ds"></a>或执即义名失三身。<a id="a-Dt"></a>或执离义相乖一体。<a id="a-Du"></a>今约三义。<a id="a-Dv"></a>通而辨之。<a id="a-Dw"></a>一者体用。<a id="a-Dx"></a>智与体冥。<a id="a-Dy"></a>能起大用。<a id="a-Dz"></a>自报上冥法性体名真身。<a id="a-E0"></a>他报下赴机缘用名应身。<a id="a-E1"></a>故光明云。<a id="a-E2"></a>佛真法身。<a id="a-E3"></a>犹如虚空。<a id="a-E4"></a>应物现形。<a id="a-E5"></a>如水中月。<a id="a-E6"></a>而观世音普门示现。<a id="a-E7"></a>令无涯人获乎冥显两种利益者由此二身也。<a id="a-E8"></a>二者权实。<a id="a-E9"></a>权名权暂。<a id="a-EA"></a>实谓实录。<a id="a-EB"></a>以施权故。<a id="a-EC"></a>从胜起劣。<a id="a-ED"></a>三佛离明。<a id="a-EE"></a>以显实故从劣起胜。<a id="a-EF"></a>祗是一身故曰。<a id="a-EG"></a>吾今此身即是法身。<a id="a-EH"></a>又云。<a id="a-EI"></a>微妙净法身具相三十二。<a id="a-EJ"></a>是知顺机则权设三身。<a id="a-EK"></a>就应乃实唯一佛也。<a id="a-EL"></a>三者事理。<a id="a-EM"></a>观经疏云。<a id="a-EN"></a>佛本无身无寿。<a id="a-EO"></a>亦无于量。<a id="a-EP"></a>随顺世间。<a id="a-EQ"></a>而论三身。<a id="a-ER"></a>是则仰观至理。<a id="a-ES"></a>本实无形。<a id="a-ET"></a>俯随物机。<a id="a-EU"></a>迹垂化事。<a id="a-EV"></a>犹明镜也。<a id="a-EW"></a>像体本虚。<a id="a-EX"></a>若水月焉影元非实。<a id="a-EY"></a>苟于迹事。<a id="a-EZ"></a>而起封执。<a id="a-Ea"></a>则同痴猴堕井而死。<a id="a-Eb"></a>学出世法。<a id="a-Ec"></a>宜诫之哉。</p>
  <p data-pb></p>
  <h2 id="aEd">释尊姓字第四</h2>
  <p id="aEe">世本云。<a id="a-Ef"></a>言姓即在上。<a id="a-Eg"></a>言氏即在下。<a id="a-Eh"></a>西域记云。<a id="a-Ei"></a>姓者所以系统百世使不别也。<a id="a-Ej"></a>氏者所以别子孙之所出也。<a id="a-Ek"></a>族姓殊者。<a id="a-El"></a>有四流焉。<a id="a-Em"></a>一婆罗门净行也。<a id="a-En"></a>守道居贞洁白其操。<a id="a-Eo"></a>二刹帝利王种也。<a id="a-Ep"></a>奕世君临仁恕为志。<a id="a-Eq"></a>三吠奢商贾也。<a id="a-Er"></a>贸迁有无逐利远近。<a id="a-Es"></a>四戎陀罗农人也。<a id="a-Et"></a>肆力畴垄。<a id="a-Eu"></a>勤身稼穑。<a id="a-Ev"></a>智度论云。<a id="a-Ew"></a>随时所尚。<a id="a-Ex"></a>佛生其中。<a id="a-Ey"></a>释迦出刚强之世。<a id="a-Ez"></a>托王种以振威。<a id="a-F0"></a>迦葉生善顺之时居净行以标德。<a id="a-F1"></a>故佛诸文姓有六种。<a id="a-F2"></a>一瞿昙。<a id="a-F3"></a>二甘蔗。<a id="a-F4"></a>三日种。<a id="a-F5"></a>四释迦。<a id="a-F6"></a>五舍夷。<a id="a-F7"></a>六刹利。<a id="a-F8"></a>今具释之。</p>
  <p id="aF9">瞿昙。<a id="a-FA"></a>或憍昙弥。<a id="a-FB"></a>或俱谭。<a id="a-FC"></a>西域记云。<a id="a-FD"></a>乔答摩。<a id="a-FE"></a>旧云瞿昙。<a id="a-FF"></a>讹略也。<a id="a-FG"></a>古翻甘蔗。<a id="a-FH"></a>泥土等。<a id="a-FI"></a>南山曰非也。<a id="a-FJ"></a>瞿昙星名。<a id="a-FK"></a>从星立称。<a id="a-FL"></a>至于后代。<a id="a-FM"></a>改姓释迦。<a id="a-FN"></a>慈恩云。<a id="a-FO"></a>释迦之群望也。<a id="a-FP"></a>文句曰。<a id="a-FQ"></a>瞿昙此云纯淑。<a id="a-FR"></a>应法师翻为地最胜。<a id="a-FS"></a>谓除天外人类中此族最胜。<a id="a-FT"></a>如十二游经明。<a id="a-FU"></a>阿僧祗时。<a id="a-FV"></a>大茅草王。<a id="a-FW"></a>舍位付臣。<a id="a-FX"></a>师婆罗门。<a id="a-FY"></a>遂受其姓。<a id="a-FZ"></a>名小瞿昙。<a id="a-Fa"></a>仁贤劫初。<a id="a-Fb"></a>识神托生。<a id="a-Fc"></a>立瞿昙姓。<a id="a-Fd"></a>故知瞿昙。<a id="a-Fe"></a>远从过去近自民主。<a id="a-Ff"></a>二姓甘蔗者菩萨本行经云。<a id="a-Fg"></a>大茅草王得成王仙。<a id="a-Fh"></a>寿命极长。<a id="a-Fi"></a>老不能行。<a id="a-Fj"></a>时诸弟子。<a id="a-Fk"></a>出求饮食。<a id="a-Fl"></a>以笼盛仙。<a id="a-Fm"></a>悬树枝上。<a id="a-Fn"></a>猎师遥见。<a id="a-Fo"></a>谓鸟便射。<a id="a-Fp"></a>滴血于地。<a id="a-Fq"></a>生二甘蔗。<a id="a-Fr"></a>日炙开剖。<a id="a-Fs"></a>一出童男一出童女。<a id="a-Ft"></a>占相师立男名善生。<a id="a-Fu"></a>即灌其顶。<a id="a-Fv"></a>名甘蔗王。<a id="a-Fw"></a>女名善贤。<a id="a-Fx"></a>为第一妃。<a id="a-Fy"></a>三姓日种者。<a id="a-Fz"></a>本行经云。<a id="a-G0"></a>又以日炙甘蔗出故亦名日种。<a id="a-G1"></a>四姓释迦。<a id="a-G2"></a>具三身篇。</p>
  <p id="aG3">舍夷。<a id="a-G4"></a>文句云。<a id="a-G5"></a>舍夷者贵姓也。<a id="a-G6"></a>此名讹略。<a id="a-G7"></a>正云奢夷耆耶。<a id="a-G8"></a>本行经云。<a id="a-G9"></a>以住释迦大树蓊郁枝条之林。<a id="a-GA"></a>是故名为奢夷耆耶。<a id="a-GB"></a>此以其处而立于姓。<a id="a-GC"></a>故国名舍夷。</p>
  <p id="aGD">刹帝利。<a id="a-GE"></a>肇曰王种也。<a id="a-GF"></a>秦言田主。<a id="a-GG"></a>劫初人食地味。<a id="a-GH"></a>转食自然粳米。<a id="a-GI"></a>后人情渐伪各有封殖。<a id="a-GJ"></a>遂立有德处平分田。<a id="a-GK"></a>此王者之始也。<a id="a-GL"></a>故相承为名。<a id="a-GM"></a>为其尊贵自在强暴快意不能忍和也。<a id="a-GN"></a>什曰。<a id="a-GO"></a>梵音中含二义。<a id="a-GP"></a>一言忍辱。<a id="a-GQ"></a>二言能嗔。<a id="a-GR"></a>言此人有大力势。<a id="a-GS"></a>能大嗔恚。<a id="a-GT"></a>忍受苦痛。<a id="a-GU"></a>刚强难伏。<a id="a-GV"></a>因以为姓。</p>
  <p id="aGW">萨婆悉达。<a id="a-GX"></a>唐言顿吉。<a id="a-GY"></a>太子生时。<a id="a-GZ"></a>诸吉祥瑞。<a id="a-Ga"></a>悉皆具故大论翻为成利。<a id="a-Gb"></a>西域记云。<a id="a-Gc"></a>萨婆曷剌他悉陀。<a id="a-Gd"></a>唐言一切义成。<a id="a-Ge"></a>旧云悉达。<a id="a-Gf"></a>讹也。<a id="a-Gg"></a>此乃世尊小字耳。</p>
  <p id="aGh">摩纳缚迦。<a id="a-Gi"></a>或号摩那婆。<a id="a-Gj"></a>瑞应翻为儒童。<a id="a-Gk"></a>本行翻为云童。<a id="a-Gl"></a>又云善慧。<a id="a-Gm"></a>又翻年少净行。<a id="a-Gn"></a>燃灯佛时为菩萨号。<a id="a-Go"></a>今问瑞应明昔为摩纳献燃灯华。<a id="a-Gp"></a>诸文引此证二僧祇。<a id="a-Gq"></a>何故妙玄证通行因耶。<a id="a-Gr"></a>答经中既云。<a id="a-Gs"></a>得不起法忍。<a id="a-Gt"></a>三藏由伏惑故。<a id="a-Gu"></a>无此法忍故证通教。<a id="a-Gv"></a>而诸文中证二僧祗者。<a id="a-Gw"></a>以瑞应是三藏故。<a id="a-Gx"></a>净名疏中义以初祗为伏。<a id="a-Gy"></a>二三祇为顺。<a id="a-Gz"></a>百劫为无生。<a id="a-H0"></a>三十四心为寂灭故。<a id="a-H1"></a>诸文中证二僧祗。<a id="a-H2"></a>发轸问若通别圆妙玄何故判为通教。<a id="a-H3"></a>答非但通二亦通三藏。<a id="a-H4"></a>随教所说。<a id="a-H5"></a>浅深不同。<a id="a-H6"></a>一往瑞应多属通义。<a id="a-H7"></a>以得忍故。<a id="a-H8"></a>异前三藏。<a id="a-H9"></a>不说行因不思议相。<a id="a-HA"></a>异后别圆。<a id="a-HB"></a>况复若判属通必兼后二。<a id="a-HC"></a>又云。<a id="a-HD"></a>余经说遇燃灯是八地。<a id="a-HE"></a>正是通教辟支佛地。</p>
 </body>
</html>