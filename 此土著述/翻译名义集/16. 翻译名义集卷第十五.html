<!doctype html>
<html id="z3IBXHG1ft" data-ver="1131">
 <head>
  <meta charset="utf-8">
  <meta author="法云">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">翻译名义集卷第十五</h1>
  <h2 id="a2">唐梵字体篇第五十五</h2>
  <p id="a3">西域五竺。<a id="a-4"></a>经尚天书。<a id="a-5"></a>东夏九州。<a id="a-6"></a>字法鸟迹。<a id="a-7"></a>自古罕觌。<a id="a-8"></a>因译方传。<a id="a-9"></a>琅函具存。<a id="a-A"></a>此集略辨。</p>
  <p id="aB">卍。<a id="a-C"></a>熏闻曰。<a id="a-D"></a>志諴纂要云。<a id="a-E"></a>梵云室利靺瑳。<a id="a-F"></a>此云吉祥海云。<a id="a-G"></a>如来胸臆有大人相。<a id="a-H"></a>形如[歹*(〦/(ㄙ*ㄙ))]字名吉祥海云。<a id="a-I"></a>华严音义云。<a id="a-J"></a>案卍字。<a id="a-K"></a>本非是字。<a id="a-L"></a>大周长寿二年。<a id="a-M"></a>主上权制此文。<a id="a-N"></a>着于天枢音之为万。<a id="a-O"></a>谓吉祥万德之所集也。<a id="a-P"></a>经中上下据汉本总一十七字。<a id="a-Q"></a>同呼为万。<a id="a-R"></a>依梵文有二十八相(云云)</p>
  <p id="aS">[歹*(〦/(ㄙ*ㄙ))]。<a id="a-T"></a>苑师云。<a id="a-U"></a>此是西域万字。<a id="a-V"></a>佛胸前吉祥相也[ㄙ/(刃*工*刃)/一/(、<a id="a-W"></a>*、<a id="a-X"></a>*、<a id="a-Y"></a>)/口]。<a id="a-Z"></a>音万。<a id="a-a"></a>是吉祥胜德之相。<a id="a-b"></a>由发右旋而生。<a id="a-c"></a>似[ㄙ/(刃*工*刃)/一/(、<a id="a-d"></a>*、<a id="a-e"></a>*、<a id="a-f"></a>)/口]字。<a id="a-g"></a>梵云塞缚悉底迦。<a id="a-h"></a>此云有乐。<a id="a-i"></a>有此相者。<a id="a-j"></a>必有安乐。<a id="a-k"></a>若卍[乏-之+九]万万字。<a id="a-l"></a>是此方字。<a id="a-m"></a>宋高僧传。<a id="a-n"></a>明翻译四例。<a id="a-o"></a>一翻字不翻音。<a id="a-p"></a>诸经咒词是也。<a id="a-q"></a>二翻音不翻字。<a id="a-r"></a>如华严中[乏-之+九]字是也。<a id="a-s"></a>以此方万字翻之。<a id="a-t"></a>而字体犹是梵书。<a id="a-u"></a>三音字俱翻。<a id="a-v"></a>经文是也。<a id="a-w"></a>四音字俱不翻。<a id="a-x"></a>西来梵夹是也。</p>
  <p id="ay">【图】。<a id="a-z"></a>章安疏云。<a id="a-10"></a>言伊字者。<a id="a-11"></a>外国有新旧两伊。<a id="a-12"></a>旧伊横竖断绝相离。<a id="a-13"></a>借此况彼。<a id="a-14"></a>横如烈火竖如点水。<a id="a-15"></a>各不相续。<a id="a-16"></a>不横不同烈火。<a id="a-17"></a>不竖不同点水。<a id="a-18"></a>应如此方草下字相细画相连。<a id="a-19"></a>是新伊相。<a id="a-1A"></a>旧伊可譬昔教三德。<a id="a-1B"></a>法身本有。<a id="a-1C"></a>般若修成。<a id="a-1D"></a>入无余已方是解脱无复身智。<a id="a-1E"></a>如竖点水纵而相离。<a id="a-1F"></a>又约身约智分得有余解脱。<a id="a-1G"></a>横一时有三法各异。<a id="a-1H"></a>如横烈火各不相关。<a id="a-1I"></a>新伊者譬今教三德法身即照亦即自在。<a id="a-1J"></a>名一为三。<a id="a-1K"></a>三无别体。<a id="a-1L"></a>故不是横。<a id="a-1M"></a>非前非后。<a id="a-1N"></a>故是非纵。<a id="a-1O"></a>一即三。<a id="a-1P"></a>如大点。<a id="a-1Q"></a>三即一如细画。<a id="a-1R"></a>而三而一而一而三。<a id="a-1S"></a>不可一三说。<a id="a-1T"></a>不可一三思。<a id="a-1U"></a>故名不可思议不可思议者即非三非一。<a id="a-1V"></a>名秘密藏。<a id="a-1W"></a>如世伊字。<a id="a-1X"></a>谷响云。<a id="a-1Y"></a>西方字有新旧。<a id="a-1Z"></a>亦犹此土之篆隶也。<a id="a-1a"></a>莫不以篆为旧以隶为新。</p>
  <p id="a1b">附明修性离合之法。</p>
  <p id="a1c">杀三摩娑。<a id="a-1d"></a>此云离合。<a id="a-1e"></a>欲显三点非纵横相。<a id="a-1f"></a>当示修性有离合法。<a id="a-1g"></a>三道至迷。<a id="a-1h"></a>理性之法法圆具。<a id="a-1i"></a>二因开悟。<a id="a-1j"></a>修习之事事融通。<a id="a-1k"></a>开则各离为三。<a id="a-1l"></a>对乃共合成一。<a id="a-1m"></a>论此三点试开十门 初本文 二消名 三释义 四定体 五示相 六究意 七判教 八定位 九决疑 十指讹。</p>
  <p id="a1n">初本文者。<a id="a-1o"></a>大经云。<a id="a-1p"></a>一切诸法。<a id="a-1q"></a>本性自空。<a id="a-1r"></a>亦用菩萨修习空故。<a id="a-1s"></a>见诸法空。<a id="a-1t"></a>起信论云。<a id="a-1u"></a>以知法性体无悭贪。<a id="a-1v"></a>随顺修行檀波罗蜜。<a id="a-1w"></a>天台别行玄云。<a id="a-1x"></a>原此因果根本。<a id="a-1y"></a>即是性德缘了也。<a id="a-1z"></a>此之性德。<a id="a-20"></a>本自有之。<a id="a-21"></a>非适今也。<a id="a-22"></a>又云。<a id="a-23"></a>以此二种方便修习。<a id="a-24"></a>渐渐增长起于毫末。<a id="a-25"></a>得成修德合抱大树。<a id="a-26"></a>荆溪不二门云。<a id="a-27"></a>性德只是界如一念。<a id="a-28"></a>此内界如三法具足。<a id="a-29"></a>性虽本尔。<a id="a-2A"></a>藉智起修。<a id="a-2B"></a>此皆修性之明文。<a id="a-2C"></a>大经云。<a id="a-2D"></a>解脱之法亦非涅槃。<a id="a-2E"></a>如来之身亦非涅槃。<a id="a-2F"></a>摩诃般若亦非涅槃。<a id="a-2G"></a>章安涅槃玄释。<a id="a-2H"></a>文云法身亦非。<a id="a-2I"></a>那可单作三身释大。<a id="a-2J"></a>文云。<a id="a-2K"></a>解脱亦非。<a id="a-2L"></a>那可单作三脱释灭。<a id="a-2M"></a>文云般若亦非。<a id="a-2N"></a>那可单作三智释度。<a id="a-2O"></a>故知单释。<a id="a-2P"></a>非今经意。<a id="a-2Q"></a>三德中各各求皆不可得。<a id="a-2R"></a>三法合求亦不可得。<a id="a-2S"></a>智者妙玄云。<a id="a-2T"></a>此之妙行与前境智一而论三。<a id="a-2U"></a>三而论一。<a id="a-2V"></a>荆溪云。<a id="a-2W"></a>又了顺修对性有离有合。<a id="a-2X"></a>离谓修性各三。<a id="a-2Y"></a>合谓修二性一。<a id="a-2Z"></a>永嘉云。<a id="a-2a"></a>偏中三应须简。<a id="a-2b"></a>一有般若无解脱法身。<a id="a-2c"></a>二有解脱无法身般若。<a id="a-2d"></a>三有法身无解脱般若。<a id="a-2e"></a>有一无二故不圆。<a id="a-2f"></a>不圆故非性。<a id="a-2g"></a>又偏中三应须拣。<a id="a-2h"></a>一有般若解脱无法身。<a id="a-2i"></a>二有解脱法身无般若。<a id="a-2j"></a>三有法身般若无解脱。<a id="a-2k"></a>有二无一故不圆。<a id="a-2l"></a>不圆故非性。<a id="a-2m"></a>圆中三应须具。<a id="a-2n"></a>一法身不痴即般若。<a id="a-2o"></a>般若无著即解脱。<a id="a-2p"></a>解脱寂灭即法身(二三例尔)此皆离合之本文。<a id="a-2q"></a>二消名者。<a id="a-2r"></a>修谓立行进趣起正助之二因。<a id="a-2s"></a>性谓本自体性。<a id="a-2t"></a>即界如之一念。<a id="a-2u"></a>凡夫迷故从真起妄。<a id="a-2v"></a>犹镜尘翳。<a id="a-2w"></a>缘了之明性自存故。<a id="a-2x"></a>具理性之德。<a id="a-2y"></a>行人悟故。<a id="a-2z"></a>背尘合觉。<a id="a-30"></a>似鉴揩磨妍丑之影像遂现。<a id="a-31"></a>故有修成之德。<a id="a-32"></a>三释义者。<a id="a-33"></a>离合之法。<a id="a-34"></a>南屏法师。<a id="a-35"></a>尝立三义以伸明之。<a id="a-36"></a>一离是各也。<a id="a-37"></a>离谓修性各三。<a id="a-38"></a>合是共也。<a id="a-39"></a>合谓修二性一。<a id="a-3A"></a>二离乃开也。<a id="a-3B"></a>约性恒开。<a id="a-3C"></a>合乃对也。<a id="a-3D"></a>对修方合。<a id="a-3E"></a>三离即与义。<a id="a-3F"></a>与而言之。<a id="a-3G"></a>一性本具于二修。<a id="a-3H"></a>二修常即乎一性。<a id="a-3I"></a>合即夺义。<a id="a-3J"></a>理即虽具缘了。<a id="a-3K"></a>夺而言之。<a id="a-3L"></a>由不发心未曾加行。<a id="a-3M"></a>彼性缘了只名正因。<a id="a-3N"></a>二修虽具法身。<a id="a-3O"></a>因智照故。<a id="a-3P"></a>但名了因。<a id="a-3Q"></a>由起行故。<a id="a-3R"></a>合名缘因。<a id="a-3S"></a>四定体者。<a id="a-3T"></a>欲示离合教相。<a id="a-3U"></a>须核修性法体。<a id="a-3V"></a>良以若性若修皆以三千总相以为其体。<a id="a-3W"></a>故起信云。<a id="a-3X"></a>心真如者。<a id="a-3Y"></a>即是一法界大总相法门体。<a id="a-3Z"></a>所谓心性不生不灭。<a id="a-3a"></a>心虽本真。<a id="a-3b"></a>不觉起妄经云。<a id="a-3c"></a>心如工画师。<a id="a-3d"></a>造种种五阴。<a id="a-3e"></a>一切世间中。<a id="a-3f"></a>无不从心造。<a id="a-3g"></a>由此无明为缘成众生法。<a id="a-3h"></a>维摩诘言。<a id="a-3i"></a>譬如幻师见所幻人。<a id="a-3j"></a>菩萨观众生为若此。<a id="a-3k"></a>由悟斯理故有佛法。<a id="a-3l"></a>法华云。<a id="a-3m"></a>唯佛与佛乃能究尽诸法实相。<a id="a-3n"></a>而此三法既互具于三千。<a id="a-3o"></a>亦各摄乎百界。<a id="a-3p"></a>体其本寂。<a id="a-3q"></a>乃名理具。<a id="a-3r"></a>照于起心。<a id="a-3s"></a>则名事造。<a id="a-3t"></a>修性虽二。<a id="a-3u"></a>三千体一。<a id="a-3v"></a>故妙乐云只缘理一。<a id="a-3w"></a>是故修性相对离合。<a id="a-3x"></a>五示相。<a id="a-3y"></a>孤山显性录示离相曰。<a id="a-3z"></a>一家修性正义即约玄文前三妙也。<a id="a-40"></a>境即性三。<a id="a-41"></a>智即智三。<a id="a-42"></a>行即行三。<a id="a-43"></a>行之所阶即有诸位。<a id="a-44"></a>若至初住。<a id="a-45"></a>名随分果。<a id="a-46"></a>则分证三法也。<a id="a-47"></a>若就合说即合性为一。<a id="a-48"></a>合修为二。<a id="a-49"></a>合理性三为一正因法身德也。<a id="a-4A"></a>合智三为一了因般若德也。<a id="a-4B"></a>合行三为一缘因解脱德也。<a id="a-4C"></a>故开虽具九。<a id="a-4D"></a>九只是三。<a id="a-4E"></a>三九虽殊。<a id="a-4F"></a>其理常一。<a id="a-4G"></a>今详此说。<a id="a-4H"></a>文会义便。<a id="a-4I"></a>以释离义。<a id="a-4J"></a>文会释签境即理性三德。<a id="a-4K"></a>智即三德之解。<a id="a-4L"></a>行即三德之观。<a id="a-4M"></a>洎明合义。<a id="a-4N"></a>文会释签一谓涅槃。<a id="a-4O"></a>三谓三德。<a id="a-4P"></a>言义便者。<a id="a-4Q"></a>离合既是迷悟与夺。<a id="a-4R"></a>当在住前。<a id="a-4S"></a>若至初住。<a id="a-4T"></a>修性一合无复分张。<a id="a-4U"></a>奚论与夺之别欤。<a id="a-4V"></a>二四明指要钞云。<a id="a-4W"></a>如光明玄十种三法。<a id="a-4X"></a>采取经论修性法相故具离合两说。<a id="a-4Y"></a>如三德三宝虽是修德之极。<a id="a-4Z"></a>义必该性。<a id="a-4a"></a>三身三智文虽约悟理必通迷。<a id="a-4b"></a>三识三道既指事即理必全性起修。<a id="a-4c"></a>此六岂非修性各三。<a id="a-4d"></a>三因既以一性对智行二修。<a id="a-4e"></a>三菩提三大乘三涅槃并以一性对证理起用二修。<a id="a-4f"></a>此四岂非修二性一。<a id="a-4g"></a>今谓修性一门。<a id="a-4h"></a>本依智行二妙。<a id="a-4i"></a>对境妙在迷之理。<a id="a-4j"></a>相对与夺而论离合十种三法。<a id="a-4k"></a>乃显果人所证三德。<a id="a-4l"></a>并属于悟。<a id="a-4m"></a>弃亲本文远取他部。<a id="a-4n"></a>此迷文矣。<a id="a-4o"></a>又山家离合大有二义。<a id="a-4p"></a>一约修性相成。<a id="a-4q"></a>在性则全修成性。<a id="a-4r"></a>性自有三。<a id="a-4s"></a>起修则全性成修。<a id="a-4t"></a>修自具三。<a id="a-4u"></a>二约修性相对。<a id="a-4v"></a>离谓修性各三。<a id="a-4w"></a>合谓修二性一。<a id="a-4x"></a>今用修性各三。<a id="a-4y"></a>而解修六性三。<a id="a-4z"></a>此混相成相对之门。<a id="a-50"></a>复乱六法九法之数。<a id="a-51"></a>斯背义焉。<a id="a-52"></a>三净觉杂编云。<a id="a-53"></a>予尝有文心解。<a id="a-54"></a>具引玄签注之。<a id="a-55"></a>大意与孤山不异(说离同也)但取境智行三。<a id="a-56"></a>圆对三德(此说合异)故杂编云。<a id="a-57"></a>如三身中法身可解。<a id="a-58"></a>报即般若。<a id="a-59"></a>应即解脱。<a id="a-5A"></a>三般若中。<a id="a-5B"></a>实相即法身。<a id="a-5C"></a>观照即般若。<a id="a-5D"></a>文字即解脱。<a id="a-5E"></a>三解脱中。<a id="a-5F"></a>性净即法身。<a id="a-5G"></a>圆净即般若。<a id="a-5H"></a>方便净即解脱。<a id="a-5I"></a>此似合掌合矣。<a id="a-5J"></a>亦如川字合焉。<a id="a-5K"></a>若以性德缘了。<a id="a-5L"></a>归修报应。<a id="a-5M"></a>修中法身。<a id="a-5N"></a>合性正因。<a id="a-5O"></a>此失与夺之义。<a id="a-5P"></a>又违金錍故性缘了同名正因。<a id="a-5Q"></a>四南屏断于离合。<a id="a-5R"></a>大有四种。<a id="a-5S"></a>一者三一。<a id="a-5T"></a>释签云。<a id="a-5U"></a>一谓涅槃。<a id="a-5V"></a>三谓三德。<a id="a-5W"></a>二者三六。<a id="a-5X"></a>金錍本有三种三理元遍达性成修。<a id="a-5Y"></a>修三亦遍。<a id="a-5Z"></a>离虽有六。<a id="a-5a"></a>合则但三。<a id="a-5b"></a>三者三九。<a id="a-5c"></a>离谓修性各三(此成九法)合谓修二性一(此成三法)四者性九修十八。<a id="a-5d"></a>如光明梦见金鼓之文。<a id="a-5e"></a>今谓三一三九是离合之正义。<a id="a-5f"></a>修三性三属全性以起修。<a id="a-5g"></a>非对辨于离合。<a id="a-5h"></a>五先禀清辨老师尝分二义。<a id="a-5i"></a>一修性各论离合。<a id="a-5j"></a>二修性对论离合。<a id="a-5k"></a>且各论者。<a id="a-5l"></a>如金錍云。<a id="a-5m"></a>本有三种三理元遍。<a id="a-5n"></a>此乃在性则全修成性。<a id="a-5o"></a>性自离九自合成三。<a id="a-5p"></a>达性成修。<a id="a-5q"></a>修三亦遍。<a id="a-5r"></a>此乃起修则全性成修。<a id="a-5s"></a>修亦离九亦合成三。<a id="a-5t"></a>斯约横论两重离合。<a id="a-5u"></a>若对论者。<a id="a-5v"></a>如释签云。<a id="a-5w"></a>离谓修性各三。<a id="a-5x"></a>性无所移。<a id="a-5y"></a>修常宛尔。<a id="a-5z"></a>故有九法。<a id="a-60"></a>合谓修二性一。<a id="a-61"></a>此约功力与夺相对论。<a id="a-62"></a>合性中缘了无功斥为一性。<a id="a-63"></a>修德法身受熏夺名二修。<a id="a-64"></a>兹约竖论一番离合。<a id="a-65"></a>六究意者。<a id="a-66"></a>今宗示此离合之法。<a id="a-67"></a>为显法体不思议故。<a id="a-68"></a>何哉。<a id="a-69"></a>虽论合三为一。<a id="a-6A"></a>一不定一。<a id="a-6B"></a>一自常三。<a id="a-6C"></a>虽示离一为三。<a id="a-6D"></a>三不定三。<a id="a-6E"></a>三自常一。<a id="a-6F"></a>故章安曰。<a id="a-6G"></a>横之弥高。<a id="a-6H"></a>竖之弥广。<a id="a-6I"></a>会之常分。<a id="a-6J"></a>派之常合。<a id="a-6K"></a>七判教者。<a id="a-6L"></a>如金錍云。<a id="a-6M"></a>论生两教似等明具。<a id="a-6N"></a>别教不诠种具等义。<a id="a-6O"></a>非此可述。<a id="a-6P"></a>故别佛性灭九方见。<a id="a-6Q"></a>圆人则达九界三道。<a id="a-6R"></a>即见圆伊三德体遍。<a id="a-6S"></a>别教不谈乎种具。<a id="a-6T"></a>遂说修性之纵横。<a id="a-6U"></a>圆宗由示于体遍。<a id="a-6V"></a>故演修性之离合。<a id="a-6W"></a>此显共而不杂。<a id="a-6X"></a>复彰离亦不分。<a id="a-6Y"></a>八定位者。<a id="a-6Z"></a>教既唯圆。<a id="a-6a"></a>位须简滥。<a id="a-6b"></a>初局住前。<a id="a-6c"></a>二通初后。<a id="a-6d"></a>三示极果。<a id="a-6e"></a>初局住前者。<a id="a-6f"></a>不二门云。<a id="a-6g"></a>如镜本来具三。<a id="a-6h"></a>依理生解。<a id="a-6i"></a>故名为智。<a id="a-6j"></a>智解导行。<a id="a-6k"></a>行解契理。<a id="a-6l"></a>初住既三法相符。<a id="a-6m"></a>与夺离合局住前也。<a id="a-6n"></a>二通初后者。<a id="a-6o"></a>显性录云。<a id="a-6p"></a>一家缘了之位深浅与夺非止一途。<a id="a-6q"></a>若法华寿量疏文则住前通是缘因。<a id="a-6r"></a>初住真正显了乃是了因。<a id="a-6s"></a>以约声闻闻经得记即入初住。<a id="a-6t"></a>此约真似分缘了。<a id="a-6u"></a>若药草喻疏。<a id="a-6v"></a>至于究竟名为智三。<a id="a-6w"></a>中间四即悉为行三。<a id="a-6x"></a>以顺经文究竟至于一切智故。<a id="a-6y"></a>此以分极分缘了。<a id="a-6z"></a>若法师品疏。<a id="a-70"></a>道前真如即是正因。<a id="a-71"></a>道中真如。<a id="a-72"></a>即为缘因。<a id="a-73"></a>亦名了因。<a id="a-74"></a>道终真如。<a id="a-75"></a>即是圆果。<a id="a-76"></a>记云。<a id="a-77"></a>此以修德对彼正因。<a id="a-78"></a>正中缘了同成正因。<a id="a-79"></a>修中正因。<a id="a-7A"></a>同成缘了。<a id="a-7B"></a>又云。<a id="a-7C"></a>此以博地为道前。<a id="a-7D"></a>发心已后为道中位分之为二。<a id="a-7E"></a>住前为缘。<a id="a-7F"></a>登住已去为了。<a id="a-7G"></a>此之三因该通一教。<a id="a-7H"></a>三示极果者。<a id="a-7I"></a>涅槃玄释大灭度文云法身亦非。<a id="a-7J"></a>那可单作三身释大。<a id="a-7K"></a>文云解脱亦非。<a id="a-7L"></a>那可单作三脱释灭。<a id="a-7M"></a>文云般若亦非那可单作三智释度。<a id="a-7N"></a>先达乃谓大灭度三既各开九。<a id="a-7O"></a>乃成离为二十七法。<a id="a-7P"></a>今谓章安玄云。<a id="a-7Q"></a>虽一而三。<a id="a-7R"></a>虽三而一。<a id="a-7S"></a>虽复三一。<a id="a-7T"></a>而非三一。<a id="a-7U"></a>虽非三一。<a id="a-7V"></a>而三而一。<a id="a-7W"></a>不可思议摄一切法。<a id="a-7X"></a>祖师为显三德圆融异乎纵横并别。<a id="a-7Y"></a>后裔分析为二十七法。<a id="a-7Z"></a>去道远矣。<a id="a-7a"></a>九决疑者。<a id="a-7b"></a>或人问曰。<a id="a-7c"></a>性中三法若起二修乃显只有一法安言合三为一耶。<a id="a-7d"></a>南屏释云。<a id="a-7e"></a>只一三德。<a id="a-7f"></a>说有开合。<a id="a-7g"></a>若从迷论则。<a id="a-7h"></a>合三为一。<a id="a-7i"></a>若就悟言则起修为二。<a id="a-7j"></a>如身与臂缚则合为一身。<a id="a-7k"></a>解则开成三处。<a id="a-7l"></a>先师解曰。<a id="a-7m"></a>终日随缘。<a id="a-7n"></a>虽起二修。<a id="a-7o"></a>何妨性中。<a id="a-7p"></a>终日不变所谓性无所移。<a id="a-7q"></a>修常宛尔。<a id="a-7r"></a>十指讹者。<a id="a-7s"></a>光明忏悔品梦中见闻有二。<a id="a-7t"></a>一梦见金鼓。<a id="a-7u"></a>二梦击鼓声。<a id="a-7v"></a>见鼓又三。<a id="a-7w"></a>一正见鼓(鼓体睹法身)二见鼓光(光智睹报身)三见光中佛(佛即应身)二梦见击鼓。<a id="a-7x"></a>文为三。<a id="a-7y"></a>一见击鼓。<a id="a-7z"></a>二出大音声。<a id="a-80"></a>三声所诠辨(鼓是法身。<a id="a-81"></a>桴鼓合是报身。<a id="a-82"></a>击出是应身)旧谓梦见金鼓三身各三。<a id="a-83"></a>是性中九法。<a id="a-84"></a>梦见击鼓是修中九法。<a id="a-85"></a>遂说三九二十七法。<a id="a-86"></a>新记斥曰。<a id="a-87"></a>前文见鼓是法身之三即境三也。<a id="a-88"></a>鼓光之三即智三也。<a id="a-89"></a>见佛之三即用三也。<a id="a-8A"></a>今文但明能击之人用智击鼓。<a id="a-8B"></a>何曾论于修性二十七法耶。<a id="a-8C"></a>又如四明记曰。<a id="a-8D"></a>上鼓表三。<a id="a-8E"></a>光三佛。<a id="a-8F"></a>三祇是一三。<a id="a-8G"></a>今对信相机智所观合三为一。<a id="a-8H"></a>但名法身。<a id="a-8I"></a>此乃修性融即之明鉴。<a id="a-8J"></a>学斯宗者。<a id="a-8K"></a>当了世伊三点。<a id="a-8L"></a>天主三目。<a id="a-8M"></a>异别教之纵横。<a id="a-8N"></a>建圆宗之离合。<a id="a-8O"></a>显修性之一致。<a id="a-8P"></a>会生佛以同原绝思议之门。<a id="a-8Q"></a>非数量之法。<a id="a-8R"></a>故净名词丧于毗耶。<a id="a-8S"></a>释迦言罄于摩竭。<a id="a-8T"></a>故名不思议之法矣。</p>
  <p data-pb></p>
  <h2 id="a8U">烦恼惑业篇第五十六</h2>
  <p id="a8V">烦恼菩提体元一矣。<a id="a-8W"></a>涅槃生死。<a id="a-8X"></a>见有二焉。<a id="a-8Y"></a>若知如实性。<a id="a-8Z"></a>了幻化相。<a id="a-8a"></a>以施慈慧。<a id="a-8b"></a>治贪嗔痴。<a id="a-8c"></a>故大集云。<a id="a-8d"></a>远离一切诸烦恼。<a id="a-8e"></a>清净无垢犹真实。<a id="a-8f"></a>其心则作大光明。<a id="a-8g"></a>是名宝炬陀罗尼。</p>
  <p id="a8h">阿梨耶。<a id="a-8i"></a>起信云。<a id="a-8j"></a>以依阿梨耶识故。<a id="a-8k"></a>说有无明。<a id="a-8l"></a>不觉而起(一业识相)能见(二转识相)能现(三现识相)能取境界起念相续故说为意。<a id="a-8m"></a>此明无明为缘生三细。<a id="a-8n"></a>号无明惑。<a id="a-8o"></a>境界为缘。<a id="a-8p"></a>生六粗(一智相二相续相三执取相四计名字相五起业相六业系苦相)名见思惑。<a id="a-8q"></a>无明是根本惑。<a id="a-8r"></a>障中道理。<a id="a-8s"></a>当修中观破此别惑。<a id="a-8t"></a>见思是枝末惑。<a id="a-8u"></a>障真谛理。<a id="a-8v"></a>当修空观。<a id="a-8w"></a>破此通惑。<a id="a-8x"></a>通别之惑如亡。<a id="a-8y"></a>真中之理自显。</p>
  <p id="a8z">萨迦耶。<a id="a-90"></a>竦疏具云。<a id="a-91"></a>萨迦耶达利瑟致。<a id="a-92"></a>此云身见。<a id="a-93"></a>百法疏云。<a id="a-94"></a>谓于五蕴执我我所一切见趣所依为业。</p>
  <p id="a95">达梨舍那。<a id="a-96"></a>此云见见有五种。<a id="a-97"></a>一身见(执我我所为身见)二边见(边见随身计断常)三见取(见取执劣以为胜)四戒取(戒取于非因计因)五邪见(邪见拨无因果法)具此五种名曰见惑。<a id="a-98"></a>止观云。<a id="a-99"></a>见则见理。<a id="a-9A"></a>见实非惑。<a id="a-9B"></a>见理之时。<a id="a-9C"></a>能断此惑。<a id="a-9D"></a>从解得名。<a id="a-9E"></a>名为见惑。<a id="a-9F"></a>复次见惑。<a id="a-9G"></a>非但随解得名。<a id="a-9H"></a>亦当体受名。<a id="a-9I"></a>称之为假。<a id="a-9J"></a>假者虚妄颠倒。<a id="a-9K"></a>名之假耳。<a id="a-9L"></a>当知见惑乃有三种。<a id="a-9M"></a>一俱生见。<a id="a-9N"></a>二推理见。<a id="a-9O"></a>三发得见。<a id="a-9P"></a>一俱生见者。<a id="a-9Q"></a>止观云。<a id="a-9R"></a>五钝何必是贪嗔。<a id="a-9S"></a>如诸蠕动实不推理而举[虫*敖]张鬐怒目自大。<a id="a-9T"></a>底下凡夫。<a id="a-9U"></a>何尝执见。<a id="a-9V"></a>行住坐卧。<a id="a-9W"></a>恒起我心。<a id="a-9X"></a>故知五钝非无利也(记云。<a id="a-9Y"></a>钝中有利。<a id="a-9Z"></a>如虫兽凡夫。<a id="a-9a"></a>亦能起我。<a id="a-9b"></a>我即是利。<a id="a-9c"></a>虽利属钝。<a id="a-9d"></a>又云。<a id="a-9e"></a>底下之人。<a id="a-9f"></a>虽起于利。<a id="a-9g"></a>此利属钝。<a id="a-9h"></a>从于钝使背上而起)二推理见。<a id="a-9i"></a>止观云。<a id="a-9j"></a>今约位分之。<a id="a-9k"></a>令不相滥。<a id="a-9l"></a>未发禅来虽有世智推理辩聪。<a id="a-9m"></a>见想犹弱。<a id="a-9n"></a>所有十使。<a id="a-9o"></a>同属于钝(记云。<a id="a-9p"></a>未得禅来纵起宿习所有烦恼。<a id="a-9q"></a>及因见阴起于我见仍属钝使。<a id="a-9r"></a>初果所断凡夫共有冥伏在身。<a id="a-9s"></a>障真无漏。<a id="a-9t"></a>若见谛理此惑自除。<a id="a-9u"></a>故名此惑以之为见。<a id="a-9v"></a>故不同于禅后所起)。<a id="a-9w"></a>三发得见。<a id="a-9x"></a>止观云。<a id="a-9y"></a>从因定发见。<a id="a-9z"></a>见心猛盛。<a id="a-A0"></a>所有十使。<a id="a-A1"></a>从强受名。<a id="a-A2"></a>皆属于利(记曰。<a id="a-A3"></a>若诸外道。<a id="a-A4"></a>由未见谛得禅定已虽断钝使。<a id="a-A5"></a>仍未曾断一毫见惑。<a id="a-A6"></a>见惑现前故不同于未发禅来所有见惑及冥伏者。<a id="a-A7"></a>是故不以八十八使中见惑为例。<a id="a-A8"></a>故八十八使义属阴境摄)。<a id="a-A9"></a>略言三结。<a id="a-AA"></a>广说八十八使(今述颂曰苦具十使。<a id="a-AB"></a>集灭七。<a id="a-AC"></a>身边戒取三使无。<a id="a-AD"></a>道谛但去身边二。<a id="a-AE"></a>上不嗔成八十八)</p>
  <p id="aAF">略言三结者。<a id="a-AG"></a>一身见。<a id="a-AH"></a>二戒取。<a id="a-AI"></a>三疑使。<a id="a-AJ"></a>更加贪嗔名五下分。<a id="a-AK"></a>如妙乐云。<a id="a-AL"></a>言下分者。<a id="a-AM"></a>贪虽通上。<a id="a-AN"></a>不是唯上。<a id="a-AO"></a>嗔一唯下。<a id="a-AP"></a>更不通上。<a id="a-AQ"></a>余三遍摄一切见惑。<a id="a-AR"></a>今问见通五利。<a id="a-AS"></a>何故俱舍但言三结。<a id="a-AT"></a>答如论颂曰摄根门故。<a id="a-AU"></a>言根门者身见即苦门。<a id="a-AV"></a>戒禁取即苦道二门。<a id="a-AW"></a>疑通四门谓四谛也。<a id="a-AX"></a>所言摄根者。<a id="a-AY"></a>边见依身见转。<a id="a-AZ"></a>见取依戒禁转。<a id="a-Aa"></a>邪见依疑转。<a id="a-Ab"></a>故此三结即摄五见。<a id="a-Ac"></a>问见惑既历三界四谛安云余三遍摄一切。<a id="a-Ad"></a>见惑虽复通上而复牵下耶。<a id="a-Ae"></a>答所迷之谛。<a id="a-Af"></a>虽通三界。<a id="a-Ag"></a>能牵之惑。<a id="a-Ah"></a>正在欲界。<a id="a-Ai"></a>故云纵断贪等至无所有。<a id="a-Aj"></a>由身见等。<a id="a-Ak"></a>还来欲界。<a id="a-Al"></a>问如妙玄云断见谛惑。<a id="a-Am"></a>而复兼除四思。<a id="a-An"></a>未审何法为思耶。<a id="a-Ao"></a>答。<a id="a-Ap"></a>此以四趣之思为四思也。<a id="a-Aq"></a>以妙玄因明因益。<a id="a-Ar"></a>是故凡位持戒则伏四趣之业。<a id="a-As"></a>初果修观则断四趣之思。<a id="a-At"></a>以俱生推见二思随见落故。<a id="a-Au"></a>乃曰兼除。<a id="a-Av"></a>应知思惑乃有三种。<a id="a-Aw"></a>一俱生思。<a id="a-Ax"></a>与形俱生。<a id="a-Ay"></a>如男女托胎。<a id="a-Az"></a>妄于父母越爱恶心。<a id="a-B0"></a>斯是邪思。<a id="a-B1"></a>还归见惑。<a id="a-B2"></a>二依见思。<a id="a-B3"></a>止观云。<a id="a-B4"></a>五利岂唯见惑。<a id="a-B5"></a>何尝无恚欲耶(记云。<a id="a-B6"></a>利中有钝。<a id="a-B7"></a>如诸外道依于诸见而起嗔恚)。<a id="a-B8"></a>问止观云。<a id="a-B9"></a>若利中有钝。<a id="a-BA"></a>见谛但断于利钝犹应在。<a id="a-BB"></a>答准止观云。<a id="a-BC"></a>毗昙谓利上之钝名背上使。<a id="a-BD"></a>见谛断时。<a id="a-BE"></a>正利既去。<a id="a-BF"></a>背使亦去。<a id="a-BG"></a>三界系思。<a id="a-BH"></a>即是三界九品思惑。<a id="a-BI"></a>此名钝使。<a id="a-BJ"></a>亦名事障。<a id="a-BK"></a>号正三毒(俱生如杜牧云)夫七情爱怒二者生而自能。<a id="a-BL"></a>是二者性之根恶之端也。<a id="a-BM"></a>乳儿见乳必拏求。<a id="a-BN"></a>不得即啼。<a id="a-BO"></a>是爱与怒与儿俱生也。<a id="a-BP"></a>问五上分者。<a id="a-BQ"></a>一掉举(高举是贪家等流)二慢。<a id="a-BR"></a>三无明。<a id="a-BS"></a>四色染。<a id="a-BT"></a>五无色染(由贪重故两界别说)何故上界而无疑耶。<a id="a-BU"></a>答疑随见落故无此惑。<a id="a-BV"></a>净名疏以五盖配四分。<a id="a-BW"></a>贪欲嗔恚睡疑属痴(记云。<a id="a-BX"></a>由痴故睡。<a id="a-BY"></a>由痴故疑)掉散是我取(记云。<a id="a-BZ"></a>以我取心遍起三毒故名掉散)止观云。<a id="a-Ba"></a>掉有三种。<a id="a-Bb"></a>一身掉。<a id="a-Bc"></a>身好游走诸杂戏谑。<a id="a-Bd"></a>坐不暂安。<a id="a-Be"></a>二口掉好喜吟咏。<a id="a-Bf"></a>竞争是非。<a id="a-Bg"></a>无益戏论世间语言等。<a id="a-Bh"></a>三者心掉心情放逸。<a id="a-Bi"></a>纵意攀缘思惟文艺世间才技诸恶觉观等名为心掉。<a id="a-Bj"></a>此四各出二万一千。<a id="a-Bk"></a>新华严云。<a id="a-Bl"></a>贪行多者。<a id="a-Bm"></a>二万一千。<a id="a-Bn"></a>嗔行多者。<a id="a-Bo"></a>二万一千。<a id="a-Bp"></a>痴行多者。<a id="a-Bq"></a>二万一千。<a id="a-Br"></a>等分行者。<a id="a-Bs"></a>二万一千。<a id="a-Bt"></a>了知如是悉是虚妄。<a id="a-Bu"></a>垂裕释十缠是思惑。<a id="a-Bv"></a>忿恚曰嗔。<a id="a-Bw"></a>隐藏自罪曰覆。<a id="a-Bx"></a>意识昏迷曰睡。<a id="a-By"></a>五情暗冥曰眠。<a id="a-Bz"></a>嬉游曰戏。<a id="a-C0"></a>三业躁动曰掉。<a id="a-C1"></a>屏处起罪不自羞曰无惭。<a id="a-C2"></a>露处起罪不羞他曰无愧。<a id="a-C3"></a>财法不能慧施曰悭。<a id="a-C4"></a>他荣心生热恼曰嫉。<a id="a-C5"></a>俱舍颂曰。<a id="a-C6"></a>缠八无惭愧嫉悭并悔眠。<a id="a-C7"></a>及掉举昏沉。<a id="a-C8"></a>或十加忿覆。<a id="a-C9"></a>楞严明十习。<a id="a-CA"></a>一淫习(节疏云。<a id="a-CB"></a>淫习即所发之业。<a id="a-CC"></a>具足贪痴)。<a id="a-CD"></a>二贪(即是爱根本之数)。<a id="a-CE"></a>三慢(恃己凌他高举为性)。<a id="a-CF"></a>四嗔(热恼居怀性不安隐)。<a id="a-CG"></a>五诈习(诈谓谄曲罔冒于他矫设异仪谄曲为性)。<a id="a-CH"></a>六诳(诳谓矫诳。<a id="a-CI"></a>心怀异谋。<a id="a-CJ"></a>多现不实矫现有德。<a id="a-CK"></a>诡诈为性。<a id="a-CL"></a>邪命为业)。<a id="a-CM"></a>七怨(即恨也。<a id="a-CN"></a>由忿为先。<a id="a-CO"></a>怀恶不舍。<a id="a-CP"></a>结冤为性。<a id="a-CQ"></a>不能含忍。<a id="a-CR"></a>常热恼故)八见(即五种见。<a id="a-CS"></a>辅行云。<a id="a-CT"></a>大经二十三云。<a id="a-CU"></a>谓离五事。<a id="a-CV"></a>即五见也。<a id="a-CW"></a>因是五见生六十二。<a id="a-CX"></a>章安云。<a id="a-CY"></a>此有二意。<a id="a-CZ"></a>一者我见。<a id="a-Ca"></a>有五十六。<a id="a-Cb"></a>谓欲界五阴各计四句。<a id="a-Cc"></a>合为二十。<a id="a-Cd"></a>色界亦尔。<a id="a-Ce"></a>无色除色。<a id="a-Cf"></a>但有十六。<a id="a-Cg"></a>故知三界合五十六。<a id="a-Ch"></a>边见有六。<a id="a-Ci"></a>三界各二。<a id="a-Cj"></a>谓断常添前合成六十二见。<a id="a-Ck"></a>二者三世五阴。<a id="a-Cl"></a>各计断常。<a id="a-Cm"></a>用有无二见。<a id="a-Cn"></a>而为根本。<a id="a-Co"></a>此准大论六十八文。<a id="a-Cp"></a>谓色如去等四句。<a id="a-Cq"></a>四阴亦然合二十句。<a id="a-Cr"></a>此即计过去世也。<a id="a-Cs"></a>又计色常等四句。<a id="a-Ct"></a>四阴亦然。<a id="a-Cu"></a>合二十句。<a id="a-Cv"></a>此即计现在世也。<a id="a-Cw"></a>又计色有边等四句。<a id="a-Cx"></a>四阴亦然。<a id="a-Cy"></a>合二十句。<a id="a-Cz"></a>即计未来也。<a id="a-D0"></a>三世六十并有无二)。<a id="a-D1"></a>九枉(谓逼压良善。<a id="a-D2"></a>害所摄也亦嗔之类)。<a id="a-D3"></a>十讼习(谓相论得失。<a id="a-D4"></a>忿恨为先。<a id="a-D5"></a>恼之一法性相应故)</p>
  <p id="aD6">尼延底。<a id="a-D7"></a>此云深入。<a id="a-D8"></a>贪之异名。<a id="a-D9"></a>乐著名贪。<a id="a-DA"></a>能贪之人有二种。<a id="a-DB"></a>一者有力。<a id="a-DC"></a>二者无力。<a id="a-DD"></a>所贪之境。<a id="a-DE"></a>禅门明三种。<a id="a-DF"></a>一外贪欲。<a id="a-DG"></a>男子缘女人。<a id="a-DH"></a>女人缘男子。<a id="a-DI"></a>二内外贪欲。<a id="a-DJ"></a>外缘男女身相。<a id="a-DK"></a>复缘内身形貌。<a id="a-DL"></a>三遍一切处贪欲。<a id="a-DM"></a>众生处处着。<a id="a-DN"></a>俱舍明四种。<a id="a-DO"></a>一显色。<a id="a-DP"></a>谓青黄赤白也。<a id="a-DQ"></a>二形色谓长短方圆等。<a id="a-DR"></a>三妙触。<a id="a-DS"></a>四供奉。<a id="a-DT"></a>大论明六种。<a id="a-DU"></a>一着色若赤若白若黄若黑。<a id="a-DV"></a>二或着形容。<a id="a-DW"></a>细肤纤指修目高眉。<a id="a-DX"></a>三或着威仪。<a id="a-DY"></a>进止坐起行住礼拜俯仰扬眉顿睫亲近按摩。<a id="a-DZ"></a>四或着言语。<a id="a-Da"></a>软声美词应意承旨。<a id="a-Db"></a>五或着细滑。<a id="a-Dc"></a>柔肤软肌热时身凉。<a id="a-Dd"></a>寒时体温。<a id="a-De"></a>六或着人相。<a id="a-Df"></a>若男若女。</p>
  <p id="aDg">羯吒斯。<a id="a-Dh"></a>此云爱之别名。<a id="a-Di"></a>涅槃云。<a id="a-Dj"></a>爱河洄澓没众生。<a id="a-Dk"></a>无明所盲不能出贪与于爱。<a id="a-Dl"></a>圭峰圆觉约四句释。<a id="a-Dm"></a>一贪非爱(如人贪忙非是爱忙)二爱非贪(如人爱看相打相杀谁肯贪求)三亦贪亦爱(即名利财色)四非贪非爱(即违情之境)管子云。<a id="a-Dn"></a>利之所在。<a id="a-Do"></a>虽千仞之山无所不上。<a id="a-Dp"></a>深源之下无所不入。<a id="a-Dq"></a>商人通贾倍道兼行。<a id="a-Dr"></a>夜以续日。<a id="a-Ds"></a>千里不远。<a id="a-Dt"></a>利在前也。<a id="a-Du"></a>渔人入海。<a id="a-Dv"></a>海水百仞。<a id="a-Dw"></a>冲波迸流。<a id="a-Dx"></a>宿夜不出。<a id="a-Dy"></a>利在水也。<a id="a-Dz"></a>渔父人有八疵。<a id="a-E0"></a>非其事而事之。<a id="a-E1"></a>谓之总(总滥也非是己事而强知之谓之叨滥也)莫之顾而进之谓之佞(强进忠言人不采顾谓之佞)希意导言。<a id="a-E2"></a>谓之谄(希望前人意气而导达其言)不择是非而言谓之腴(调苟顺物不简是非)好言人之恶谓之谗(闻人之过好扬显之)析交离亲谓之贼(人有亲情交故辄欲离而析之。<a id="a-E3"></a>斯助害也)称誉诈伪以贩恶人谓之匿(与己亲者虽恶而誉与己疏者虽善而毁)不择善否两容。<a id="a-E4"></a>颜适偷拔其所欲。<a id="a-E5"></a>谓之险(否恶也。<a id="a-E6"></a>善恶二边两皆容纳。<a id="a-E7"></a>和颜悦色。<a id="a-E8"></a>偷拔其意之所欲随而佞之。<a id="a-E9"></a>斯险诐之人也)此八疵者。<a id="a-EA"></a>外以乱人。<a id="a-EB"></a>内以伤身。<a id="a-EC"></a>君子不友。<a id="a-ED"></a>明君不臣。<a id="a-EE"></a>渔父事有四患。<a id="a-EF"></a>好经大事。<a id="a-EG"></a>变更易常。<a id="a-EH"></a>以挂功名谓之叨(注云伺候安危经营大事变改之际建立功名谓叨滥之人)专知擅事侵人自用谓之贪(注云专己独擅自用陵人谓之贪)见过不更闻谏愈甚谓之狠(注云有过不改闻谏弥增狼戾之人)。<a id="a-EI"></a>人同于己则可。<a id="a-EJ"></a>不同于己。<a id="a-EK"></a>虽善不善。<a id="a-EL"></a>谓之矜(注曰物同于己虽恶而善。<a id="a-EM"></a>物异乎己虽善而恶。<a id="a-EN"></a>谓之矜夸之人)</p>
  <p id="aEO">提鞞沙。<a id="a-EP"></a>此云嗔恚。<a id="a-EQ"></a>恚怒恨也。<a id="a-ER"></a>禅门明三种嗔。<a id="a-ES"></a>一非理嗔。<a id="a-ET"></a>他不来恼而自生嗔。<a id="a-EU"></a>二顺理嗔。<a id="a-EV"></a>外人来恼尔乃生嗔。<a id="a-EW"></a>亦如净土有正三毒。<a id="a-EX"></a>三诤讼嗔。<a id="a-EY"></a>着己之法谓是。<a id="a-EZ"></a>在他之法言非。<a id="a-Ea"></a>由兹不顺而生恼觉。</p>
  <p id="aEb">慕何。<a id="a-Ec"></a>此云痴。<a id="a-Ed"></a>禅门明三种痴。<a id="a-Ee"></a>一计断常。<a id="a-Ef"></a>过去诸法为灭有耶。<a id="a-Eg"></a>现在诸法不灭有乎。<a id="a-Eh"></a>推寻三世。<a id="a-Ei"></a>若灭即断不灭乃常。<a id="a-Ej"></a>二计有无我及阴等有耶无耶。<a id="a-Ek"></a>如是乃至非有非无。<a id="a-El"></a>三计世性作是念言。<a id="a-Em"></a>由有微尘。<a id="a-En"></a>即有实法。<a id="a-Eo"></a>有实法故。<a id="a-Ep"></a>乃有四大有四大故。<a id="a-Eq"></a>乃有假名众生世间。<a id="a-Er"></a>因兹思念而行邪道。<a id="a-Es"></a>阿含正行经佛坐思念。<a id="a-Et"></a>人痴故有生死。<a id="a-Eu"></a>何等为痴。<a id="a-Ev"></a>本从痴中来。<a id="a-Ew"></a>今生为人。<a id="a-Ex"></a>复痴心不解。<a id="a-Ey"></a>自不开不知死当所趣向。<a id="a-Ez"></a>见佛不问。<a id="a-F0"></a>见经不读。<a id="a-F1"></a>见沙门不承事。<a id="a-F2"></a>不信道德。<a id="a-F3"></a>见父母不敬。<a id="a-F4"></a>不念世间苦。<a id="a-F5"></a>不知泥犁中拷治剧。<a id="a-F6"></a>是名痴。<a id="a-F7"></a>故有生死不止。<a id="a-F8"></a>生死如呼吸间。<a id="a-F9"></a>膬(音脆)不过于人命。<a id="a-FA"></a>然此贪嗔痴。<a id="a-FB"></a>名为三毒。<a id="a-FC"></a>中阴经云。<a id="a-FD"></a>三毒之重者。<a id="a-FE"></a>痴病是其原。<a id="a-FF"></a>又此三毒。<a id="a-FG"></a>须分二种。<a id="a-FH"></a>一者三毒惑。<a id="a-FI"></a>别行记云。<a id="a-FJ"></a>任运起者。<a id="a-FK"></a>名为烦恼。<a id="a-FL"></a>止观云。<a id="a-FM"></a>昏烦之法。<a id="a-FN"></a>恼乱心神。<a id="a-FO"></a>与心作烦。<a id="a-FP"></a>令心得恼。<a id="a-FQ"></a>二者三毒业。<a id="a-FR"></a>别行记云。<a id="a-FS"></a>卒起决定能动身口。<a id="a-FT"></a>名三毒业。<a id="a-FU"></a>瑞应云。<a id="a-FV"></a>贪欲致老。<a id="a-FW"></a>嗔恚致病。<a id="a-FX"></a>愚痴致死。<a id="a-FY"></a>义推等分致生。<a id="a-FZ"></a>又复须知。<a id="a-Fa"></a>业有多种。<a id="a-Fb"></a>如智论云。<a id="a-Fc"></a>黑业者是不善业。<a id="a-Fd"></a>果报地狱等受苦恼处。<a id="a-Fe"></a>是中众生以大苦恼闷极故名为黑受善果报处。<a id="a-Ff"></a>所谓诸天以其受乐随意自在明了故名为白业。<a id="a-Fg"></a>是业是三界天。<a id="a-Fh"></a>善不善受果报处。<a id="a-Fi"></a>所谓人阿修罗等八部。<a id="a-Fj"></a>此处亦受乐亦受苦。<a id="a-Fk"></a>故名白黑业。<a id="a-Fl"></a>问无漏业应是白。<a id="a-Fm"></a>何以言非白非黑。<a id="a-Fn"></a>答无漏法虽清净无垢。<a id="a-Fo"></a>以空无相无作故无所分别。<a id="a-Fp"></a>不得言白。<a id="a-Fq"></a>黑白是相待法。<a id="a-Fr"></a>此中无相待故不得言白。<a id="a-Fs"></a>复次无漏业能灭一切诸观。<a id="a-Ft"></a>观中分别。<a id="a-Fu"></a>故有黑白。<a id="a-Fv"></a>此中无观。<a id="a-Fw"></a>故无白(云云)。<a id="a-Fx"></a>然遗教云。<a id="a-Fy"></a>我如良医。<a id="a-Fz"></a>知病说药。<a id="a-G0"></a>妙玄云。<a id="a-G1"></a>作大医王。<a id="a-G2"></a>须解脉种种病。<a id="a-G3"></a>识种种药。<a id="a-G4"></a>精种种治。<a id="a-G5"></a>得种种差。<a id="a-G6"></a>仁王云。<a id="a-G7"></a>佛知众生有三种病。<a id="a-G8"></a>一者贪病。<a id="a-G9"></a>二者嗔病。<a id="a-GA"></a>三者痴病。<a id="a-GB"></a>既知此病。<a id="a-GC"></a>当投于药。<a id="a-GD"></a>故仁王云。<a id="a-GE"></a>治贪嗔痴三不善根。<a id="a-GF"></a>起施慈慧三种善根。<a id="a-GG"></a>治贪则教布施。<a id="a-GH"></a>故光明云。<a id="a-GI"></a>舍诸所重肢节手足。<a id="a-GJ"></a>治嗔则教行慈悲。<a id="a-GK"></a>故法华云。<a id="a-GL"></a>常柔和能忍慈悲于一切。<a id="a-GM"></a>治痴则教修智慧。<a id="a-GN"></a>故遗教云。<a id="a-GO"></a>实智慧者。<a id="a-GP"></a>则是度老病死海坚牢船也。<a id="a-GQ"></a>亦是无明黑暗大明灯也。<a id="a-GR"></a>虽有此药。<a id="a-GS"></a>服与不服。<a id="a-GT"></a>非医咎也。<a id="a-GU"></a>故华严云。<a id="a-GV"></a>譬如善方药自疾不能除。<a id="a-GW"></a>于法不修行。<a id="a-GX"></a>多闻亦如是。</p>
  <p id="aGY">阿耆毗伽。<a id="a-GZ"></a>此云邪命。<a id="a-Ga"></a>以邪法活命根也。<a id="a-Gb"></a>智论云。<a id="a-Gc"></a>如经中说。<a id="a-Gd"></a>舍利弗入城乞食。<a id="a-Ge"></a>得已向壁坐食。<a id="a-Gf"></a>时梵志女。<a id="a-Gg"></a>名曰净目。<a id="a-Gh"></a>见而问曰。<a id="a-Gi"></a>沙门汝食耶。<a id="a-Gj"></a>答言食。<a id="a-Gk"></a>净目问。<a id="a-Gl"></a>下口食耶。<a id="a-Gm"></a>仰口食耶。<a id="a-Gn"></a>方口食耶。<a id="a-Go"></a>四维口食耶。<a id="a-Gp"></a>俱答云不。<a id="a-Gq"></a>净目言。<a id="a-Gr"></a>食法四种。<a id="a-Gs"></a>我问汝。<a id="a-Gt"></a>汝言不。<a id="a-Gu"></a>我不解。<a id="a-Gv"></a>汝当说。<a id="a-Gw"></a>舍利弗言。<a id="a-Gx"></a>有出家人。<a id="a-Gy"></a>合药种谷植树。<a id="a-Gz"></a>不净活命名下口食。<a id="a-H0"></a>有出家人。<a id="a-H1"></a>观视星宿日月风雨雷电霹雳。<a id="a-H2"></a>不净活命名仰口食。<a id="a-H3"></a>有出家人。<a id="a-H4"></a>曲媚毫势。<a id="a-H5"></a>通使四方。<a id="a-H6"></a>巧言多求。<a id="a-H7"></a>不净活命。<a id="a-H8"></a>名方口食。<a id="a-H9"></a>有出家人。<a id="a-HA"></a>学种种咒术。<a id="a-HB"></a>卜算吉凶。<a id="a-HC"></a>如是活命。<a id="a-HD"></a>名四维口食。<a id="a-HE"></a>姊我不堕是四不净食。<a id="a-HF"></a>我用清净乞士活命。<a id="a-HG"></a>是时净目闻说清净法食。<a id="a-HH"></a>欢喜信解。<a id="a-HI"></a>舍利弗因为说法。<a id="a-HJ"></a>得须陀洹。<a id="a-HK"></a>又智论释八正道云。<a id="a-HL"></a>五种邪命以无漏智慧舍离。<a id="a-HM"></a>是为正命。<a id="a-HN"></a>问何等是五种邪命。<a id="a-HO"></a>答一为利养故诈现奇特。<a id="a-HP"></a>二为利养故自说功德。<a id="a-HQ"></a>三为利养故占相吉凶。<a id="a-HR"></a>四为利养故高声现威令人畏敬。<a id="a-HS"></a>五为利养故称说所得供养。<a id="a-HT"></a>以动人心。<a id="a-HU"></a>邪因缘活命故是为邪命。</p>
  <p id="aHV">阿罗伽。<a id="a-HW"></a>此云欲。<a id="a-HX"></a>希须为义。<a id="a-HY"></a>五情之所欲是名五欲。<a id="a-HZ"></a>大论云。<a id="a-Ha"></a>哀哉众生常为五欲所恼而欲求之不已。<a id="a-Hb"></a>此五欲者。<a id="a-Hc"></a>得之转剧如火炙疥。<a id="a-Hd"></a>五欲无益如狗啮骨。<a id="a-He"></a>五欲增争。<a id="a-Hf"></a>如乌竞肉。<a id="a-Hg"></a>五欲烧人。<a id="a-Hh"></a>如逆风执炬。<a id="a-Hi"></a>五欲害人。<a id="a-Hj"></a>如践恶蛇。<a id="a-Hk"></a>五欲无实。<a id="a-Hl"></a>如梦所得。<a id="a-Hm"></a>五欲不久。<a id="a-Hn"></a>假借须臾。<a id="a-Ho"></a>世人愚惑。<a id="a-Hp"></a>贪着五欲至死不舍。<a id="a-Hq"></a>为之后世受无量苦。<a id="a-Hr"></a>譬如愚人贪着好果。<a id="a-Hs"></a>上树食之。<a id="a-Ht"></a>不肯时下。<a id="a-Hu"></a>人伐其树树倾堕落。<a id="a-Hv"></a>身首毁坏痛恼而死。<a id="a-Hw"></a>然此五欲分界内外。<a id="a-Hx"></a>如大论云。<a id="a-Hy"></a>二乘但断界内五欲。<a id="a-Hz"></a>故世间五欲所不能动。<a id="a-I0"></a>别惑未除。<a id="a-I1"></a>故为界外上妙色声之所染污。<a id="a-I2"></a>故迦葉云。<a id="a-I3"></a>三界五欲我已断竟不能动心。<a id="a-I4"></a>此是菩萨净妙五欲。<a id="a-I5"></a>吾于此事不能自安。<a id="a-I6"></a>此是迦葉为界外之声动。<a id="a-I7"></a>天女散华身子除云。<a id="a-I8"></a>此为界外之色动。<a id="a-I9"></a>又分别生死涅槃有异分别。<a id="a-IA"></a>亦是别见。<a id="a-IB"></a>斯为法尘所惑也。</p>
  <p id="aIC">奢他。<a id="a-ID"></a>此云谄曲。<a id="a-IE"></a>罔冒他故矫设异仪曲顺时人。</p>
 </body>
</html>