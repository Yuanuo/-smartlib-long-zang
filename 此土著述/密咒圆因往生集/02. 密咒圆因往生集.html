<!doctype html>
<html id="z3IBX8E1dm" data-ver="793">
 <head>
  <meta charset="utf-8">
  <meta author="智广">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">密咒圆因往生集</h1>
  <p id="a2">归命大智海毗卢遮那佛。</p>
  <p data-pb></p>
  <h2 id="a3">持诵神咒仪</h2>
  <p id="a4">欲诵持陀罗尼神咒者。<a id="a-5"></a>先须归依三宝。<a id="a-6"></a>发大菩提心已。<a id="a-7"></a>然后依法持念真言。<a id="a-8"></a>今依五字陀罗尼法。<a id="a-9"></a>念诵神咒有其四种一者三摩地念。<a id="a-A"></a>谓观所念明咒。<a id="a-B"></a>本尊口中流出光明。<a id="a-C"></a>入自口中右旋安布心月轮中。<a id="a-D"></a>如水精珠布于明镜之上。<a id="a-E"></a>心准念此是也。<a id="a-F"></a>二者言意念。<a id="a-G"></a>谓依前心月观诸咒字。<a id="a-H"></a>口中出声不高不下不缓不急。<a id="a-I"></a>如是而念。<a id="a-J"></a>所出声势犹如摇铃是也。<a id="a-K"></a>三者金刚念。<a id="a-L"></a>谓依前入于字观。<a id="a-M"></a>密合唇齿。<a id="a-N"></a>小令其舌微动而念是也。<a id="a-O"></a>四者降魔念。<a id="a-P"></a>谓内以悲心为本。<a id="a-Q"></a>外现威怒之相。<a id="a-R"></a>颦眉厉声而念是也。<a id="a-S"></a>如是四种虽有差别。<a id="a-T"></a>不离一念为无二也。<a id="a-U"></a>又有二种。<a id="a-V"></a>一无数持念。<a id="a-W"></a>谓不持念珠不定时数。<a id="a-X"></a>行住坐卧恒常持念。<a id="a-Y"></a>二有数持念。<a id="a-Z"></a>谓手掏数珠限定时数。<a id="a-a"></a>或百或千随应持念。<a id="a-b"></a>若人诵持秘密神咒。<a id="a-c"></a>要应依师依经而受持之。<a id="a-d"></a>然须求于晓梵音者。<a id="a-e"></a>指决字句不令讹转。<a id="a-f"></a>一一分明专志持诵。<a id="a-g"></a>于前四种念法随取其一。<a id="a-h"></a>依法念诵无有间断。<a id="a-i"></a>所祈胜果决得成就。</p>
  <h2 id="aj">金刚大轮明王咒</h2>
  <p id="ak">捺麻厮嘚呤也(四合)[寧*委](切身)葛(引)喃(引)萨唥末(二合)怛达(引)遏怛(引)喃(引)唵觅啰[口*精]觅啰[口*精]麻诃(引)拶屹啰(二合)末唧呤(二合)末唧啰(二合)萨怛萨怛　萨啰帝萨啰帝　嘚啰(二合)英(一合)麻祢碇　西[口*捺]啊[口*屹]呤(二合)嘚囕(二合引)[口*養]　西嘚啰(二合)英　觅[口*捺]麻祢　三末(舌齿)[口*拶]祢　嘚啰宁[寧*委](切身)[口*養]　莎(引)诃(引)</p>
  <p id="al">阿閦如来念诵法云。</p>
  <p id="am">由诵此真言　　如再入轮坛</p>
  <p id="an">失念破三昧　　菩萨与声闻</p>
  <p id="ao">身口二律仪　　四重五无间</p>
  <p id="ap">是等诸罪障　　悉皆得清净</p>
  <p id="aq">又甘露军茶利菩萨念诵仪云。<a id="a-r"></a>次结金刚轮菩萨印。<a id="a-s"></a>诵密言以入曼荼罗者。<a id="a-t"></a>受得三世无障碍三种菩萨律仪。<a id="a-u"></a>由入曼荼罗。<a id="a-v"></a>身心备十微尘刹世界微尘数三么耶。<a id="a-w"></a>无作戒禁。<a id="a-x"></a>或因屈伸俯仰发言吐气起心动念。<a id="a-y"></a>废忘菩提之心退失善根。<a id="a-z"></a>以此印契密言殊胜方便。<a id="a-10"></a>诵持作意能除违犯愆咎。<a id="a-11"></a>三么耶如故倍加光显。<a id="a-12"></a>能净身口意故。<a id="a-13"></a>则成入一切曼荼罗。<a id="a-14"></a>获得灌顶三么耶(其印相者。<a id="a-15"></a>二手内相叉。<a id="a-16"></a>直竖二头指相并。<a id="a-17"></a>以二中指缠二头指初节前。<a id="a-18"></a>各头相拄。<a id="a-19"></a>二大指并申直。<a id="a-1A"></a>结印当心念诵密语。<a id="a-1B"></a>若未入坛不许作法者。<a id="a-1C"></a>以此真言即当入坛作法。<a id="a-1D"></a>不成盗法也)</p>
  <p data-pb></p>
  <h2 id="a1E">净法界咒</h2>
  <p id="a1F">唵嚂。</p>
  <p id="a1G">瑜伽莲华部念诵法云。<a id="a-1H"></a>若触秽处当观顶上。<a id="a-1I"></a>有法界生字放赤色光。<a id="a-1J"></a>所谓嚂字。<a id="a-1K"></a>于所食物皆加持此字。<a id="a-1L"></a>即不成秽触。<a id="a-1M"></a>于一切供养香华等皆加此字。<a id="a-1N"></a>放白色光即无秽触。<a id="a-1O"></a>所供养物皆遍法界。</p>
  <p data-pb></p>
  <h2 id="a1P">文殊护身咒</h2>
  <p id="a1Q">唵齿[口*臨](直音疾陵)</p>
  <p id="a1R">文殊根本一字陀罗尼经云。<a id="a-1S"></a>若诵此咒能消一切灾障。<a id="a-1T"></a>一切恶梦一切怨敌。<a id="a-1U"></a>能灭五逆十恶一切罪业。<a id="a-1V"></a>能除一切恶邪咒法。<a id="a-1W"></a>亦能成办一切善事。<a id="a-1X"></a>种种咒中是诸佛心。<a id="a-1Y"></a>能令一切所愿皆得满足。<a id="a-1Z"></a>若发大心诵之一遍。<a id="a-1a"></a>即能守护自身。<a id="a-1b"></a>若诵两遍。<a id="a-1c"></a>力能守护同伴。<a id="a-1d"></a>若诵三遍。<a id="a-1e"></a>力能守护一宅中人。<a id="a-1f"></a>若诵四遍。<a id="a-1g"></a>力能守护一城中人。<a id="a-1h"></a>若诵五遍。<a id="a-1i"></a>力能守护一国中人。<a id="a-1j"></a>若诵六遍。<a id="a-1k"></a>力能守护一天下人。<a id="a-1l"></a>若诵七遍。<a id="a-1m"></a>力能守护四天下人。</p>
  <p data-pb></p>
  <h2 id="a1n">一字轮王咒</h2>
  <p id="a1o">唵部林(直音没隆云引)</p>
  <p id="a1p">末法中一字心咒经云。</p>
  <p id="a1q">佛告诸佛子　　汝等今善听</p>
  <p id="a1r">我今说此咒　　具足诸功德</p>
  <p id="a1s">当来恶世时　　我法将欲灭</p>
  <p id="a1t">能于此时中　　护持我末法</p>
  <p id="a1u">能除世间恶　　毒害诸鬼神</p>
  <p id="a1v">及诸天魔人　　一切诸咒法</p>
  <p id="a1w">若闻此咒名　　皆悉自摧伏</p>
  <p id="a1x">我灭度之后　　布分舍利已</p>
  <p id="a1y">当隐诸相好　　变身为此咒</p>
  <p id="a1z">佛有二种身　　真身及化身</p>
  <p id="a20">若能供养者　　福德无有异</p>
  <p id="a21">此咒亦如是　　一切诸天人</p>
  <p id="a22">能生希有心　　受持及供养</p>
  <p id="a23">所得诸功德　　如我身无异</p>
  <p id="a24">此咒王功德　　我今但略说</p>
  <p data-pb></p>
  <h2 id="a25">三字总持咒</h2>
  <p id="a26">唵哑吽。</p>
  <p id="a27">瑜伽大教主经云。<a id="a-28"></a>唵字是大遍照如来。<a id="a-29"></a>哑字是无量寿如来。<a id="a-2A"></a>吽字是阿閦如来。<a id="a-2B"></a>又成佛仪轨云。</p>
  <p id="a2C">由诵此唵字　　加持威力故</p>
  <p id="a2D">纵观想不成　　于诸佛海会</p>
  <p id="a2E">诸供养云海　　真言具成就</p>
  <p id="a2F">由诸佛诚谛　　法尔所成故</p>
  <p id="a2G">由适诵哑字　　摧灭诸罪障</p>
  <p id="a2H">获诸悦意乐　　等同一切佛</p>
  <p id="a2I">超胜众魔罗　　不能为障碍</p>
  <p id="a2J">应受诸世间　　广大之供养</p>
  <p id="a2K">由吽字加持　　虎狼诸毒虫</p>
  <p id="a2L">恶心人非人　　尽无能陵屈</p>
  <p id="a2M">如来初成佛　　于菩提树下</p>
  <p id="a2N">以此印密言　　摧坏天魔众</p>
  <p data-pb></p>
  <h2 id="a2O">七俱胝佛母心大准提咒</h2>
  <p id="a2P">捺麻。<a id="a-2Q"></a>萨不怛(二合)喃(引)萨灭三莫[口*捺]　光(引)低(引)喃(引)怛涅达　唵　拶令足令　尊宁莎(引)诃(引)</p>
  <p id="a2R">准提陀罗尼经云。<a id="a-2S"></a>佛言此咒能灭十恶五逆一切罪障。<a id="a-2T"></a>成就一切白法功德。<a id="a-2U"></a>持此咒者。<a id="a-2V"></a>不问在家出家饮酒食肉有妻子等。<a id="a-2W"></a>不拣净秽。<a id="a-2X"></a>但依我法无不成就。<a id="a-2Y"></a>至心持诵。<a id="a-2Z"></a>能使短命众生增延寿命。<a id="a-2a"></a>及除无量病苦。<a id="a-2b"></a>迦摩罗疾尚得除差。<a id="a-2c"></a>何况余病若不消差无有是处。<a id="a-2d"></a>若诵此咒一百八遍。<a id="a-2e"></a>如是不绝满四十九日。<a id="a-2f"></a>每有善恶吉祥灾变。<a id="a-2g"></a>准提菩萨令二圣者常随其人。<a id="a-2h"></a>所有善恶心之所念。<a id="a-2i"></a>皆于耳边一一具报。<a id="a-2j"></a>又诵此咒。<a id="a-2k"></a>能令国王大臣长者婆罗门等。<a id="a-2l"></a>生爱敬心见即欢喜。<a id="a-2m"></a>随其所愿悉得成就。<a id="a-2n"></a>若有无福无相。<a id="a-2o"></a>求官不迁贫苦所逼。<a id="a-2p"></a>常诵此咒。<a id="a-2q"></a>能令现世得轮王福。<a id="a-2r"></a>所求官位必当称遂。<a id="a-2s"></a>若常持诵水不能溺火不能烧。<a id="a-2t"></a>毒药刀兵冤家病苦皆不能害。<a id="a-2u"></a>又若依法诵满一百万遍。<a id="a-2v"></a>便得往诣十方净土。<a id="a-2w"></a>历事诸佛得闻妙法速证菩提。</p>
  <p data-pb></p>
  <h2 id="a2x">大佛顶白伞盖心咒</h2>
  <p id="a2y">捺麻厮但(二合)达(引)须遏怛(引)也啊啰诃(二合)碇萨灭三莫[口*捺]薛怛涅达(引)唵　啊[口*捺]令觅折宁　觅(引)啰末唧啰(二合)噤呤末(舌齿)[口*捺]末(舌齿)噤祢末唧啰(二合)钵(引)祢　癹(怛)吽[口*能][口*(隆-一)](二合引)癹(怛)莎(引)诃。</p>
  <p id="a2z">万行首楞严经云。<a id="a-30"></a>佛告阿难。<a id="a-31"></a>是佛顶章句。<a id="a-32"></a>出生十方一切诸佛。<a id="a-33"></a>十方如来因此咒心。<a id="a-34"></a>得成无上正遍知觉。<a id="a-35"></a>十方如来执此咒心。<a id="a-36"></a>降伏诸魔制诸外道。<a id="a-37"></a>十方如来乘此咒心。<a id="a-38"></a>坐宝莲华于微尘国转大法轮。<a id="a-39"></a>摩顶授记拔济群苦。<a id="a-3A"></a>所谓地狱饿鬼畜生盲聋喑哑。<a id="a-3B"></a>五苦诸横同时解脱。<a id="a-3C"></a>贼难兵难王难狱难。<a id="a-3D"></a>饥渴贫穷应念销散。<a id="a-3E"></a>若我说是咒之功德。<a id="a-3F"></a>从旦至暮音声相联。<a id="a-3G"></a>字句中间亦不重叠。<a id="a-3H"></a>经恒沙劫终不能尽。<a id="a-3I"></a>若诸众生以纸素白氎。<a id="a-3J"></a>书写此咒贮于香囊。<a id="a-3K"></a>是人心昏未能诵忆。<a id="a-3L"></a>或带身上或书宅中。<a id="a-3M"></a>当知是人尽其生年。<a id="a-3N"></a>一切诸毒所不能害。<a id="a-3O"></a>阿难若佛灭后末世众生。<a id="a-3P"></a>有能自诵若教他诵者。<a id="a-3Q"></a>水不能溺火不能烧。<a id="a-3R"></a>大小毒气入此人口成甘露味。<a id="a-3S"></a>一切恶星鬼神毒人不能起恶。<a id="a-3T"></a>当知是咒。<a id="a-3U"></a>常有八万四千那由他恒河沙俱胝金刚藏王菩萨种族。<a id="a-3V"></a>一一皆有诸金刚众。<a id="a-3W"></a>而为眷属昼夜随侍。<a id="a-3X"></a>设有众生于散乱心。<a id="a-3Y"></a>非三摩地心忆口持。<a id="a-3Z"></a>是金刚王常随从彼诸善男子。<a id="a-3a"></a>何况决定菩提心者。<a id="a-3b"></a>此诸金刚藏王。<a id="a-3c"></a>精心阴速发彼神识。<a id="a-3d"></a>是人应时心能记忆。<a id="a-3e"></a>八万四千恒河沙劫。<a id="a-3f"></a>周遍了知得无疑惑。<a id="a-3g"></a>劫劫不生贫穷下贱不可乐处。<a id="a-3h"></a>此诸众生纵其自身不作福业。<a id="a-3i"></a>十方如来所有功德悉与此人。<a id="a-3j"></a>由是得于恒河沙阿僧祇不可说不可说劫。<a id="a-3k"></a>常与诸佛同生一处。<a id="a-3l"></a>无量功德如恶叉聚。<a id="a-3m"></a>同处熏修永无分散。<a id="a-3n"></a>是故能令破戒之人戒根清净。<a id="a-3o"></a>未得戒者令其得戒。<a id="a-3p"></a>未精进者令得精进。<a id="a-3q"></a>无智慧者令得智慧。<a id="a-3r"></a>不清净者速得清净。<a id="a-3s"></a>不持斋戒自成斋戒。<a id="a-3t"></a>是善男子持此咒时。<a id="a-3u"></a>设犯禁戒于未受时。<a id="a-3v"></a>持咒之后众破戒罪。<a id="a-3w"></a>无间轻重一时消灭。<a id="a-3x"></a>纵经饮酒啖食五辛种种不净。<a id="a-3y"></a>一切诸佛菩萨金刚天仙鬼神。<a id="a-3z"></a>不将为过。<a id="a-40"></a>纵不作坛不入道场亦不行道。<a id="a-41"></a>诵持此咒。<a id="a-42"></a>还同入坛行道功德。<a id="a-43"></a>若造五逆无间重罪。<a id="a-44"></a>及诸比丘比丘尼四弃八弃。<a id="a-45"></a>诵此咒已如是重业。<a id="a-46"></a>犹如猛风吹散沙聚。<a id="a-47"></a>悉皆灭除更无毫发。<a id="a-48"></a>若有众生从无量劫来。<a id="a-49"></a>所有一切轻重罪障。<a id="a-4A"></a>从前世来未及忏悔。<a id="a-4B"></a>若能读诵书写此咒。<a id="a-4C"></a>身上带持若安住处庄宅园馆。<a id="a-4D"></a>如是积业犹汤消雪。<a id="a-4E"></a>不久皆得悟无生忍。<a id="a-4F"></a>若有女人未生男女。<a id="a-4G"></a>欲求孕者。<a id="a-4H"></a>至心忆念或带身上。<a id="a-4I"></a>便生福德智慧男女。<a id="a-4J"></a>求长命者即得长命。<a id="a-4K"></a>命终之后随愿往生十方佛土。<a id="a-4L"></a>若诸国土饥荒疫厉刀兵贼难。<a id="a-4M"></a>写此神咒安城四门支提幢上。<a id="a-4N"></a>令国土人奉迎礼拜恭敬供养。<a id="a-4O"></a>一切灾厄悉皆消灭。<a id="a-4P"></a>风雨顺时五谷丰殷。<a id="a-4Q"></a>兆庶安乐灾障不起。<a id="a-4R"></a>恶星出现种种灾异。<a id="a-4S"></a>有此咒地悉皆消灭。<a id="a-4T"></a>十二由旬成结界地。<a id="a-4U"></a>诸恶灾祥永不能入。<a id="a-4V"></a>是故如来宣示此咒。<a id="a-4W"></a>汝及未来诸修行者。<a id="a-4X"></a>于此咒心不生疑悔。<a id="a-4Y"></a>是善男子。<a id="a-4Z"></a>于此父母所生之身不得心通。<a id="a-4a"></a>十方如来便为妄语。</p>
  <p data-pb></p>
  <h2 id="a4b">大宝楼阁根本咒</h2>
  <p id="a4c">捺麻　萨唥末(二合)怛达(引)遏怛(引)喃(引)唵　觅布辣遏唥[口*命](二合)麻祢不啰(二合)[口*命]　怛达(引)遏怛祢[口*捺]唥折(二合)祢　麻祢麻祢　须不啰(二合)唥　觅麻令萨(引)遏啰　遏(合口)觅(引)唥　吽吽　[口*撮]辣[口*撮]辣莫[口*捺]灭斡浪鸡碇　[口*悟]缬(引)溺实提(二合)怛　遏唥[口*命](二合)莎(引)诃。</p>
  <p id="a4d">善住陀罗尼经云。<a id="a-4e"></a>若有众生闻此陀罗尼。<a id="a-4f"></a>受持读诵修习忆念。<a id="a-4g"></a>求大成就乃至闻名。<a id="a-4h"></a>或复手触或佩身上。<a id="a-4i"></a>或才眼视或书经卷。<a id="a-4j"></a>或书帛素或书墙壁。<a id="a-4k"></a>一切众生若有见者。<a id="a-4l"></a>五逆四重诽谤正法。<a id="a-4m"></a>诽谤圣人捕猎屠脍。<a id="a-4n"></a>盲聋背伛喑哑癞病。<a id="a-4o"></a>贫穷下劣魔网邪见恶星陵害。<a id="a-4p"></a>彼等诸人乃至四生诸众生类。<a id="a-4q"></a>闻此陀罗尼名者。<a id="a-4r"></a>决定证得无上菩提若书衣中若置幢上及以牌板。<a id="a-4s"></a>乃至闻声手触。<a id="a-4t"></a>及影其身转复触于余人。<a id="a-4u"></a>决定不退无上菩提。<a id="a-4v"></a>能于现世获众功德远离诸罪。<a id="a-4w"></a>于诸世间皆得敬爱。<a id="a-4x"></a>于一切处皆得供养。<a id="a-4y"></a>一切国王王子宰官后宫。<a id="a-4z"></a>并诸眷属皆得欢喜。<a id="a-50"></a>离于贫穷不受世苦。<a id="a-51"></a>毒药刀杖水火等难。<a id="a-52"></a>诸恶兽等不能为害。<a id="a-53"></a>离诸怖畏无一切病。<a id="a-54"></a>临命终时心不散动。<a id="a-55"></a>一切诸佛现前安慰。<a id="a-56"></a>卧安觉安乃至梦中见百千佛刹。<a id="a-57"></a>及见诸佛菩萨围绕。<a id="a-58"></a>一切诸魔不能障碍。<a id="a-59"></a>一切冤家不得其便。<a id="a-5A"></a>增长善根获。<a id="a-5B"></a>无量福。<a id="a-5C"></a>何况久能持诵其福不可校量。<a id="a-5D"></a>又不假时日不限斋戒。<a id="a-5E"></a>常于清旦诵一百八遍。<a id="a-5F"></a>所求之事皆得成就。</p>
  <p data-pb></p>
  <h2 id="a5G">大宝楼阁心咒</h2>
  <p id="a5H">唵　麻祢末唧呤(二合)吽。</p>
  <p id="a5I">若此心咒诵十万遍。<a id="a-5J"></a>即见一切如来。<a id="a-5K"></a>诵二十万遍。<a id="a-5L"></a>得见一切佛土。<a id="a-5M"></a>若诵三十万遍。<a id="a-5N"></a>得成一切曼荼罗。<a id="a-5O"></a>一切真言法悉得成就。<a id="a-5P"></a>乃至若诵一百万遍。<a id="a-5Q"></a>得一切如来灌顶佛地。<a id="a-5R"></a>与一切如来同会。<a id="a-5S"></a>若造五逆罪诽谤圣人诽谤正法。<a id="a-5T"></a>应入阿鼻地狱者。<a id="a-5U"></a>诵咒一千遍。<a id="a-5V"></a>所作罪业悉皆消灭。<a id="a-5W"></a>得不退位悟宿命智得六根清净。<a id="a-5X"></a>兼获世间种种事业随意成就。</p>
  <p data-pb></p>
  <h2 id="a5Y">大宝楼阁随心咒</h2>
  <p id="a5Z">唵　么祢[口*捺]哩吽发。</p>
  <p id="a5a">若诵随心咒满一万遍。<a id="a-5b"></a>所有神鬼作障碍者。<a id="a-5c"></a>悉来接足礼拜白言。<a id="a-5d"></a>持明者救护我等勿断我命。<a id="a-5e"></a>所使我者决定得了我皆成就。<a id="a-5f"></a>乃至诵十万遍。<a id="a-5g"></a>得见一切如来。<a id="a-5h"></a>彼等如来作是言。<a id="a-5i"></a>善男子汝欲所往诸佛刹土。<a id="a-5j"></a>皆得随意无有障碍。<a id="a-5k"></a>及得种种世间出世间法。<a id="a-5l"></a>心所乐求皆得成就。</p>
  <p data-pb></p>
  <h2 id="a5m">功德山陀罗尼咒</h2>
  <p id="a5n">捺么莫[口*捺](引)也　捺么[口*捺]唥麻(二合引)也　捺么珊遏(引)也　西宁乎噜噜　西[寧*各](切身)噜　吉勒钵(二合)吉勒钵(二合)　西[口*捺]唥　布噜唥莎(引)诃(引)</p>
  <p id="a5o">大集经云。<a id="a-5p"></a>若人诵此咒一遍。<a id="a-5q"></a>如礼大佛名经四万五千四百遍。<a id="a-5r"></a>又如转大藏经六十万五千四百遍。<a id="a-5s"></a>造罪过十刹土。<a id="a-5t"></a>入阿鼻大地狱。<a id="a-5u"></a>受罪劫尽更生。<a id="a-5v"></a>念此咒一遍。<a id="a-5w"></a>其罪皆得消灭不入地狱。<a id="a-5x"></a>命终决定往生西方世界。<a id="a-5y"></a>得见阿弥陀佛上品上生。</p>
  <p data-pb></p>
  <h2 id="a5z">不动如来净除业障咒</h2>
  <p id="a60">捺么啰捺　嘚啰(二合)也(引)也　唵葛(上齶)葛奶葛(上齶)葛祢　[口*浪]拶祢[口*浪]拶祢　嘚[口*浪](二合)怛祢嘚[口*浪](二合)怛祢　嘚啰(二合引)萨祢嘚啰(二合引)萨祢不啰(二合)帝诃捺不啰(二合)帝诃捺萨唥末(二合)葛唥麻(二合)钵啰(合口)钵啰(引)祢铭莎(引)诃(引)</p>
  <p id="a61">拔济苦难陀罗尼经云。<a id="a-62"></a>若有善男子善女人。<a id="a-63"></a>至诚礼敬不动如来应正等觉受持此咒。<a id="a-64"></a>先所造作五无间业。<a id="a-65"></a>四重十恶毁诸贤圣。<a id="a-66"></a>谤正法罪皆悉除灭。<a id="a-67"></a>临命终时彼不动佛。<a id="a-68"></a>与诸菩萨来现其前。<a id="a-69"></a>赞叹慰喻令其欢喜。<a id="a-6A"></a>复告之言今来迎汝。<a id="a-6B"></a>应随我往所从佛国。<a id="a-6C"></a>彼命终已。<a id="a-6D"></a>决定往生不动如来清净佛土。</p>
  <p data-pb></p>
  <h2 id="a6E">释迦牟尼灭恶趣王根本咒</h2>
  <p id="a6F">唵捺么末遏斡碇　萨唥末(二合)[寧*各](切身)唥遏(二合)帝钵哩商[口*捺]尔祢啰(引)[口*拶](引)也　怛达(引)遏怛(引)也　啊啰诃(二合)碇　萨灭三莫[口*捺](引)也怛涅达(引)唵商[口*捺]祢商[口*捺]祢　萨唥末(二合)钵(引)[口*邦]　觅商[口*捺]祢　熟宁觅熟宁　萨唥末(二合)葛唥麻(二合)　啊(引)斡啰捺　觅熟宁孤噜　莎(引)诃(引)</p>
  <p id="a6G">拔济苦难陀罗尼经云。<a id="a-6H"></a>若有善男子善女人。<a id="a-6I"></a>至诚礼敬灭恶趣王如来受持此咒。<a id="a-6J"></a>万四千劫常忆宿命。<a id="a-6K"></a>所在生处得丈夫身。<a id="a-6L"></a>具足诸根深信因果。<a id="a-6M"></a>善诸伎术妙解诸论。<a id="a-6N"></a>好行惠施厌舍诸欲。<a id="a-6O"></a>不造恶业离诸危怖。<a id="a-6P"></a>具正念慧众所爱重。<a id="a-6Q"></a>常近善友恒闻正法。<a id="a-6R"></a>求菩提心曾无暂舍。<a id="a-6S"></a>以诸功德而自庄严。<a id="a-6T"></a>具善律仪怖诸恶业。<a id="a-6U"></a>恒无匮乏调柔乐静。<a id="a-6V"></a>于天人中常受快乐。<a id="a-6W"></a>速证无上正等菩提。<a id="a-6X"></a>终不退于十到彼岸。<a id="a-6Y"></a>愿常利乐一切有情。<a id="a-6Z"></a>诸所修行非事自利。<a id="a-6a"></a>在所生处常得见佛。<a id="a-6b"></a>护持正法预贤圣众。</p>
  <p data-pb></p>
  <h2 id="a6c">佛顶无垢净光咒</h2>
  <p id="a6d">唵嘚唥(二合)也[寧*委](切身)萨唥末(二合)怛达(引)遏怛[口*紇]呤(二合)[口*捺]也遏呤[口*命](二合)[口*撮]辣[口*捺]呤麻(二合)[口*捺]睹　遏唥[口*命](二合)珊诃啰　啊余珊商[口*捺]也钵(引)[口*邦]萨唥末(二合)怛达(引)遏怛萨满多实祢(二合)折觅麻辣觅熟宁　莎(引)诃(引)</p>
  <p id="a6e">佛顶放无垢光一切如来心陀罗尼经云。<a id="a-6f"></a>此陀罗尼是九十九百千俱胝那由他殑伽沙如来同所宣说。<a id="a-6g"></a>若有众生得见闻随喜者。<a id="a-6h"></a>所有三世一切罪业。<a id="a-6i"></a>当堕地狱恶趣乃至傍生。<a id="a-6j"></a>悉皆破灭。<a id="a-6k"></a>若书此咒安于塔中。<a id="a-6l"></a>如九十九百千俱胝那由他殑伽沙等如来。<a id="a-6m"></a>一一如来全身舍利。<a id="a-6n"></a>置于塔中而无有异。<a id="a-6o"></a>若有此塔生恭敬者。<a id="a-6p"></a>所有过去短命之业而得消除。<a id="a-6q"></a>复增寿命诸天护持。<a id="a-6r"></a>此人命终舍此身时。<a id="a-6s"></a>便得往生安乐世界。<a id="a-6t"></a>若诵一遍。<a id="a-6u"></a>同彼十殑伽沙等如来所。<a id="a-6v"></a>而种善根获大福报。<a id="a-6w"></a>五无间业悉皆灭尽。<a id="a-6x"></a>乃至地狱傍生焰魔罗界。<a id="a-6y"></a>一切罪障皆得解脱。<a id="a-6z"></a>复得长寿。<a id="a-70"></a>命尽即生安乐世界。<a id="a-71"></a>乃至若有专注念诵。<a id="a-72"></a>久患疮痍便得痊差。<a id="a-73"></a>意所求事皆悉获得。<a id="a-74"></a>若复有人闻念诵声。<a id="a-75"></a>所有罪障悉得解脱。<a id="a-76"></a>其念诵声触于傍生及诸虫蚁一切业道悉得解脱。<a id="a-77"></a>若于冢间掘取骸骨。<a id="a-78"></a>咒其沙土二十一遍散于骨上。<a id="a-79"></a>彼之神识随其方处。<a id="a-7A"></a>所堕地狱悉皆解脱。<a id="a-7B"></a>生善逝天。<a id="a-7C"></a>若诵百千遍。<a id="a-7D"></a>命终之时。<a id="a-7E"></a>被焰魔王使以索系颈牵入焰魔罗界。<a id="a-7F"></a>彼界之内一切地狱。<a id="a-7G"></a>悉皆破坏返生怖畏。<a id="a-7H"></a>寻令回还而得解脱。<a id="a-7I"></a>谓彼行人法王之使。<a id="a-7J"></a>住静虑道无有疑惑。<a id="a-7K"></a>欲生安乐世界随愿往生也。</p>
  <p id="a7L">佛顶尊胜咒</p>
  <p id="a7M">尊胜总持如本经。</p>
  <p data-pb></p>
  <h2 id="a7N">尊胜心咒</h2>
  <p id="a7O">唵没隆(二合)莎(引)诃(引)</p>
  <p id="a7P">佛顶尊胜陀罗尼经云。<a id="a-7Q"></a>此咒能破一切地狱。<a id="a-7R"></a>琰魔王界傍生之苦。<a id="a-7S"></a>回趣善道。<a id="a-7T"></a>此咒不可思议有大神力。<a id="a-7U"></a>若复有人一经于耳。<a id="a-7V"></a>先世所造一切恶业悉皆消灭。<a id="a-7W"></a>当得清净胜妙之身。<a id="a-7X"></a>随所生佛土诸天所生之处。<a id="a-7Y"></a>忆持不忘。<a id="a-7Z"></a>若人欲总须臾忆念此咒还得增寿。<a id="a-7a"></a>身口意净亦无苦痛。<a id="a-7b"></a>随其福利悉蒙安隐。<a id="a-7c"></a>亦令一切如来之所瞻视。<a id="a-7d"></a>一切天神常为侍卫。<a id="a-7e"></a>人所敬重恶障消除。<a id="a-7f"></a>一切菩萨同为覆护。<a id="a-7g"></a>诸佛净土及诸天宫。<a id="a-7h"></a>一切菩萨甚深行愿。<a id="a-7i"></a>随意游入悉无障碍。<a id="a-7j"></a>舍此身已。<a id="a-7k"></a>即得往生种种微妙诸佛刹土。</p>
  <p data-pb></p>
  <h2 id="a7l">观自在菩萨六字大明心咒</h2>
  <p id="a7m">唵　麻祢钵[口*能]铭(二合)吽。</p>
  <p id="a7n">庄严宝王经云。<a id="a-7o"></a>此六字大明。<a id="a-7p"></a>是观自在菩萨微妙本心。<a id="a-7q"></a>若人持诵此咒。<a id="a-7r"></a>于持诵时有九十殑伽河数如来。<a id="a-7s"></a>微尘菩萨集会。<a id="a-7t"></a>天龙药叉虚空神等而来卫护。<a id="a-7u"></a>七代种族皆得解脱。<a id="a-7v"></a>腹中诸虫当得不退菩萨之位。<a id="a-7w"></a>又若依法念诵。<a id="a-7x"></a>是人则得无尽辩才。<a id="a-7y"></a>清净智聚及大慈悲。<a id="a-7z"></a>日日得具六波罗蜜圆满功德。<a id="a-80"></a>是人口中所出之气。<a id="a-81"></a>触在人身蒙所触者。<a id="a-82"></a>即起慈心离诸嗔毒。<a id="a-83"></a>当得不退菩萨。<a id="a-84"></a>疾证阿耨菩提。<a id="a-85"></a>若以此咒戴持之者。<a id="a-86"></a>则同如来金刚之身。<a id="a-87"></a>以手触于余人之身。<a id="a-88"></a>其蒙所触者及所见有情。<a id="a-89"></a>皆速得入菩萨之位。<a id="a-8A"></a>而永不受生老病死爱别离苦。<a id="a-8B"></a>又如满四大洲男女等人。<a id="a-8C"></a>一切皆得七地菩萨之位。<a id="a-8D"></a>彼菩萨众所有功德。<a id="a-8E"></a>与念此咒一遍功德而无有异。<a id="a-8F"></a>若人书写此六字大明陀罗尼。<a id="a-8G"></a>则同书写八万四千法藏而无有异。<a id="a-8H"></a>若人以天金宝造作。<a id="a-8I"></a>如微尘数如来形像。<a id="a-8J"></a>不如书写此六字中一字功德。<a id="a-8K"></a>若有得此六字大明。<a id="a-8L"></a>是人贪嗔痴毒不能染着。<a id="a-8M"></a>其有戴持在身中者。<a id="a-8N"></a>是人亦不染着贪嗔痴病。</p>
  <p data-pb></p>
  <h2 id="a8O">文殊菩萨五字心咒</h2>
  <p id="a8P">啊啰钵拶捺。</p>
  <p id="a8Q">金刚顶经五字真言胜相云。<a id="a-8R"></a>若人才诵一遍。<a id="a-8S"></a>如诵八万四千十二围陀藏经。<a id="a-8T"></a>若诵两遍。<a id="a-8U"></a>文殊普贤随逐加被。<a id="a-8V"></a>护法善神在其人前。<a id="a-8W"></a>又善男子善女人。<a id="a-8X"></a>有能持此真言才诵一遍。<a id="a-8Y"></a>即入如来一切法平等。<a id="a-8Z"></a>一切文字亦皆平等。<a id="a-8a"></a>速得成就摩诃般若。<a id="a-8b"></a>又若诵一遍。<a id="a-8c"></a>能除行人一切苦难。<a id="a-8d"></a>若诵两遍。<a id="a-8e"></a>除灭亿劫生死重罪。<a id="a-8f"></a>若诵三遍三昧现前。<a id="a-8g"></a>若诵四遍总持不忘。<a id="a-8h"></a>若诵五遍速成无上菩提。<a id="a-8i"></a>若人一心独处闲静。<a id="a-8j"></a>梵书五字轮坛。<a id="a-8k"></a>依法念诵满一月已。<a id="a-8l"></a>文殊菩萨即现其身。<a id="a-8m"></a>或于空中演说法要。<a id="a-8n"></a>是时行者得宿命智。<a id="a-8o"></a>辩才无碍神足自在。<a id="a-8p"></a>胜愿成就福智具足。<a id="a-8q"></a>速能皆证如来法身。<a id="a-8r"></a>但心信受。<a id="a-8s"></a>经十六生决成正觉(轮字观门衣师禀受)</p>
  <p data-pb></p>
  <h2 id="a8t">观自在菩萨甘露咒</h2>
  <p id="a8u">捺么啰捺　嘚啰(二合)也(引)也　捺麻啊(引)唥拽(二合)斡浪鸡碇说啰(引)也磨殢萨咄(引)也麻诃(引)萨咄(引)也麻诃(引)葛(引)噜祢葛(引)也怛涅达(引)唵[寧*各](切身)儞[寧*各](切身)尔　葛(引)[寧*各](切身)尔莎(引)诃(引)</p>
  <p id="a8v">观音陀罗尼经云。<a id="a-8w"></a>若欲诵此咒者。<a id="a-8x"></a>所有过现四重五逆。<a id="a-8y"></a>谤方等经一阐提罪。<a id="a-8z"></a>悉皆消灭无有遗余。<a id="a-90"></a>身心轻利智慧明达。<a id="a-91"></a>若身若语悉能利乐一切众生。<a id="a-92"></a>若有众生广造一切无间等罪。<a id="a-93"></a>若得遇此持咒人影暂映其身。<a id="a-94"></a>忽得共语或闻语声。<a id="a-95"></a>彼人罪障悉皆消灭。<a id="a-96"></a>又若欲利益一切有情者。<a id="a-97"></a>每至天降雨时。<a id="a-98"></a>起大悲心仰面向空。<a id="a-99"></a>诵真言二十一遍。<a id="a-9A"></a>其雨滴所沾一切有情。<a id="a-9B"></a>尽灭一切恶业重罪皆获利乐。</p>
  <p data-pb></p>
  <h2 id="a9C">药师琉璃光佛咒</h2>
  <p id="a9D">捺么末遏干碇　[口*命]折[口*精][口*悟]噜　[口*命][寧*各](切身)唥拽(二合)　不啰(二合)末啰(引)[口*拶](引)也　怛达(引)遏怛(引)也　啊啰　诃(二合)碇　萨灭三莫[口*捺](引)也怛涅达(引)唵　[口*命]折[口*精][口*命]折[口*精]　麻诃(引)[口*命]折[口*精][口*命]折[口*精]啰(引)[口*拶]萨呣遏碇　莎(引)诃(引)</p>
  <p id="a9E">药师七佛功德经云。<a id="a-9F"></a>药师琉璃光如来。<a id="a-9G"></a>得菩提时由本愿力。<a id="a-9H"></a>观诸有情遇众病苦。<a id="a-9I"></a>瘦疟干痟黄热等病。<a id="a-9J"></a>或被厌魅蛊道所中。<a id="a-9K"></a>或复短命或时横死。<a id="a-9L"></a>欲令是等病苦消除所求愿满。<a id="a-9M"></a>光中演说此陀罗尼。<a id="a-9N"></a>若见男子女人有病苦者。<a id="a-9O"></a>应当一心为彼病人清净澡漱。<a id="a-9P"></a>或食或药或无虫水。<a id="a-9Q"></a>咒一百八遍。<a id="a-9R"></a>与彼服食。<a id="a-9S"></a>所有病苦应皆消灭。<a id="a-9T"></a>若有所求至心念诵。<a id="a-9U"></a>皆得如意无病延年。<a id="a-9V"></a>命终之后生彼世界。<a id="a-9W"></a>得不退转乃至菩提。</p>
  <p data-pb></p>
  <h2 id="a9X">阿弥陀佛根本咒</h2>
  <p id="a9Y">捺么啰捺嘚啰(二合)也(引)也　捺麻啊(引)唥拽(二合)啊弥怛(引)末(引)也　怛达(引)遏怛(引)也啊啰诃(二合)碇萨灭三莫[口*捺](引)也　怛涅达(引)唵啊密[口*栗](二合)碇啊密[口*栗](二合)多纳末(二合)永　啊密[口*栗](二合)怛三末永　啊密[口*栗](二合)怛遏唥[口*命](二合)　啊密[口*栗](二合)怛西宁　啊密[口*栗](二合)怛碇[口*精]　啊密[口*栗](二合)怛觅悔磷(卢间切二合引)碇　啊密[口*栗](二合)怛觅屹磷(上同)怛　遏(引)弥尔　啊密[口*栗](二合)怛　遏遏捺　鸡(引)唥帝(二合)葛唥　啊嘧[口*栗](二合)怛嫰努觅　厮斡(二合)唥　萨唥末(二合引)唥达(二合)萨(引)[口*捺]尔　萨唥末(二合)葛　唥麻(二合)屹令(二合)折　疙折(二合)　[口*養]　葛唥　莎(引)诃。</p>
  <p id="a9Z">无量寿如来念诵仪云。<a id="a-9a"></a>此陀罗尼才诵一遍。<a id="a-9b"></a>则灭身中十恶四重五无间罪。<a id="a-9c"></a>一切业障悉皆消灭。<a id="a-9d"></a>若苾刍苾刍尼犯根本罪。<a id="a-9e"></a>诵七遍已。<a id="a-9f"></a>即时还得戒品清净。<a id="a-9g"></a>诵满一万遍。<a id="a-9h"></a>获得不忘失菩提心。<a id="a-9i"></a>三摩地菩提心显现身中。<a id="a-9j"></a>皎洁圆明犹如净月。<a id="a-9k"></a>临命终时见无量寿如来。<a id="a-9l"></a>与无量俱胝菩萨众会围绕。<a id="a-9m"></a>来迎行者安慰身心。<a id="a-9n"></a>则生极乐世界。<a id="a-9o"></a>上品上生证菩萨位。</p>
  <p data-pb></p>
  <h2 id="a9p">阿弥陀佛心咒</h2>
  <p id="a9q">唵　啊密[口*栗](二合)怛　碇[口*精]　曷啰吽。</p>
  <p id="a9r">诵满十万遍得见弥陀佛。</p>
  <p data-pb></p>
  <h2 id="a9s">阿弥陀佛一字咒(据诸师所傅更加唵啊弥怛嚩并莎诃字亦得)</h2>
  <p id="a9t">[口*紇]哩。</p>
  <p id="a9u">大乐金刚三昧经般若理趣释云。<a id="a-9v"></a>[口*紇]哩字具四字成一真言。<a id="a-9w"></a>贺字门者。<a id="a-9x"></a>一切法因不可得义。<a id="a-9y"></a>啰字门者。<a id="a-9z"></a>一切法离尘义。<a id="a-A0"></a>尘者所谓五尘。<a id="a-A1"></a>亦名能取所取二种执着。<a id="a-A2"></a>伊字门者。<a id="a-A3"></a>自在不可得。<a id="a-A4"></a>二点恶字义。<a id="a-A5"></a>恶字名为涅槃。<a id="a-A6"></a>由觉悟诸法本不生故。<a id="a-A7"></a>二种执着皆远离。<a id="a-A8"></a>证得法界清净。<a id="a-A9"></a>[口*紇]哩字亦云惭义。<a id="a-AA"></a>若具惭愧不为一切不善耶。<a id="a-AB"></a>具一切无漏善法。<a id="a-AC"></a>是故莲华部亦名法部。<a id="a-AD"></a>由此字加持。<a id="a-AE"></a>于极乐世界水鸟树林皆演法音。<a id="a-AF"></a>如广经中所说。<a id="a-AG"></a>若人持此一字真言。<a id="a-AH"></a>能除灾祸疾病。<a id="a-AI"></a>命终已后当生安乐国土。<a id="a-AJ"></a>得上品上生。<a id="a-AK"></a>此一通修观自在心真言行者。<a id="a-AL"></a>亦能助余部修瑜伽人也。</p>
  <p data-pb></p>
  <h2 id="aAM">无量寿王如来一百八名陀罗尼曰。</h2>
  <p id="aAN">[口*捺]么　末遏斡碇　啊钵哩弥怛(引)余唥(二合)谒(引)捺　须弥弥实耶(二合)怛碇[口*左]啰(引)[口*拶](引)也　怛达(引)遏怛(引)也　啊啰诃(二合)碇　萨灭三莫[口*捺](引)也　怛涅达(引)　唵　萨唥末(二合)　珊厮葛(二合引)啰　钵哩熟[口*捺]　[口*捺]唥麻(二合)碇　遏遏捺　萨母遏碇　莎末(引)斡　觅熟宁麻诃(引)捺也　钵哩斡(引)唥　莎(引)诃(引)</p>
  <p id="aAO">决定光明王如来经云。<a id="a-AP"></a>若有众生。<a id="a-AQ"></a>得见此陀罗尼及闻名号。<a id="a-AR"></a>至心书写受持读诵供养礼拜。<a id="a-AS"></a>短寿之人复增长寿满足百岁。<a id="a-AT"></a>若复有人若自书若教人书。<a id="a-AU"></a>于后不堕地狱饿鬼畜生。<a id="a-AV"></a>阎罗王界业道冥官。<a id="a-AW"></a>永不于是诸恶道中受其恶报。<a id="a-AX"></a>若书此咒。<a id="a-AY"></a>则同书写八万四千法藏。<a id="a-AZ"></a>便同修建八万四千宝塔。<a id="a-Aa"></a>若有五无间地狱之业。<a id="a-Ab"></a>由是功德力故。<a id="a-Ac"></a>其业障等皆悉消除。<a id="a-Ad"></a>临命终时。<a id="a-Ae"></a>九十九俱胝佛。<a id="a-Af"></a>面现其前来迎是人。<a id="a-Ag"></a>往生于彼佛国土中。<a id="a-Ah"></a>又书此咒。<a id="a-Ai"></a>当来永不受其女身。<a id="a-Aj"></a>四天王等暗中卫护。<a id="a-Ak"></a>若闻此咒。<a id="a-Al"></a>永不受飞鸟四足多足等身。<a id="a-Am"></a>速成无上菩提。<a id="a-An"></a>尔时世尊说是伽陀曰。</p>
  <p id="aAo">若入大悲精室中　　耳暂闻此陀罗尼</p>
  <p id="aAp">设使六度未圆满　　是人速证天人师</p>
  <p data-pb></p>
  <h2 id="aAq">智炬如来心破地狱咒</h2>
  <p id="aAr">捺麻啊实怛(二合)　石低(引)喃(引)萨灭三莫[口*捺]光(引)低(引)喃(引)唵　谒(引)捺(引)斡末(引)西　溺哩溺哩　吽。</p>
  <p id="aAs">别行经云。<a id="a-At"></a>此咒若诵一遍。<a id="a-Au"></a>无间地狱碎如微尘。<a id="a-Av"></a>于中受苦众生。<a id="a-Aw"></a>悉生极乐世界。<a id="a-Ax"></a>若梵书此咒于钟鼓铃铎作声木上等。<a id="a-Ay"></a>有诸众生得闻声者。<a id="a-Az"></a>所有十恶五逆等罪悉皆消灭不堕恶趣之中。</p>
  <p data-pb></p>
  <h2 id="aB0">毗卢遮那佛大灌顶光咒</h2>
  <p id="aB1">唵　么遏　昧[口*浪]拶捺　麻诃(引)母[口*能]啰(二合)麻祢钵[口*能]麻(二合)[口*撮]辣　不啰(二合)斡唥怛(二合)也　吽。</p>
  <p id="aB2">不空罥索经云。<a id="a-B3"></a>若有如法受持读诵满千万遍。<a id="a-B4"></a>则获七大善梦。<a id="a-B5"></a>入大曼拏罗会。<a id="a-B6"></a>若有过去一切十恶五逆。<a id="a-B7"></a>四重诸罪烬然除灭。<a id="a-B8"></a>若闻此咒。<a id="a-B9"></a>二三七遍经耳根者。<a id="a-BA"></a>即得除灭一切罪障。<a id="a-BB"></a>若诸众生。<a id="a-BC"></a>具造十恶五逆四重诸罪。<a id="a-BD"></a>数如微尘满斯世界。<a id="a-BE"></a>身坏命终堕诸恶道。<a id="a-BF"></a>以此真言加持土沙一百八遍。<a id="a-BG"></a>散亡者尸骇上。<a id="a-BH"></a>或散墓上塔上。<a id="a-BI"></a>彼所亡者。<a id="a-BJ"></a>若在地狱饿鬼修罗傍生等中。<a id="a-BK"></a>以此真言加持力故。<a id="a-BL"></a>应时即得光明及身。<a id="a-BM"></a>除诸罪报舍所苦身往于西方极乐国土。<a id="a-BN"></a>莲华化生直至成佛。<a id="a-BO"></a>更不堕落。<a id="a-BP"></a>复有众生连年累月。<a id="a-BQ"></a>痿黄疾恼苦楚万端。<a id="a-BR"></a>是病人者先世业报。<a id="a-BS"></a>以是真言于病者前。<a id="a-BT"></a>一二三日每日高声。<a id="a-BU"></a>诵此真言一千八千遍。<a id="a-BV"></a>则得除灭宿业病障。<a id="a-BW"></a>若为鬼娆魂识闷乱失音不语。<a id="a-BX"></a>持真言者加持手一百八遍。<a id="a-BY"></a>摩扪头面以手按于心上頞上。<a id="a-BZ"></a>加持一千八十遍。<a id="a-Ba"></a>则得除差。<a id="a-Bb"></a>若诸鬼神魍魉之病。<a id="a-Bc"></a>加持五色线索一百八结。<a id="a-Bd"></a>系其病者腰臂项上。<a id="a-Be"></a>及加持衣则便除差。</p>
  <p data-pb></p>
  <h2 id="aBf">金刚萨埵百字咒</h2>
  <p id="aBg">唵　末唧啰(二合)萨咄　萨麻也　麻鸋(切身)钵(引)辣也　末唧啰(二合)萨咄　嘚永(二合)那　钵帝实达(二合)　[口*能]唥(二合)囊铭末斡　须多商铭末斡　须波商铭末斡　啊[寧*(焉-正)](切身)啰屹(二合)多铭末斡　萨唥末(二合)西[淝-巴+林](切身)铭　不啰(二合)也[口*拶]　萨唥末(二合)葛唥麻(二合)　须拶铭即怛　实哩(二合)[口*養]　孤噜吽　诃诃诃诃　和末遏梡　萨唥末(二合)怛达(引)遏怛　末唧啰(一合)麻铭闷(引)拶　末唧哩(二合)末斡　麻诃(引)萨麻也　萨咄　哑。</p>
  <p id="aBh">此咒求愿补阙功德无量。<a id="a-Bi"></a>散在诸经。<a id="a-Bj"></a>又名句中随宗回转。<a id="a-Bk"></a>诵者知之。</p>
  <p data-pb></p>
  <h2 id="aBl">十二因缘咒</h2>
  <p id="aBm">唵　英[口*捺]唥麻(二合引)形[丁*各](切身)不啰(二合)末斡(引)形(引)[丁*各](舌齿)碇善(引)怛达(引)遏多　缬末[口*捺]怛(二合)碇善(引)拶　养祢[口*浪][口*捺]　[口*英]梡　斡(引)溺(引)　麻诃(引)实啰(二合)麻捺英　莎(引)诃(引)</p>
  <p id="aBn">今此咒句准经翻译即是颂曰。</p>
  <p id="aBo">诸法从缘起　　如来说是因</p>
  <p id="aBp">彼法因缘盖　　是大沙门说</p>
  <p id="aBq">若造佛像。<a id="a-Br"></a>安置舍利如芥子许。<a id="a-Bs"></a>或写法颂安置其中。<a id="a-Bt"></a>如我现身等无有异。<a id="a-Bu"></a>凡修功德诵此庆成。</p>
  <p data-pb></p>
  <h2 id="aBv">摩利支天母咒</h2>
  <p id="aBw">涅达　唵　把打吃刺马厮　巴啰吃刺马厮　鸣打耶马厮　[口*禰]啰马厮　哑立哿马厮　马哩哿马厮　鸣麻马厮　末捺马厮　古噜麻马厮　[口*精]巴啰马厮　马合执巴啰马厮　[口*暗][口*捺]捺[口*納]马厮　[箭/衣]喝。</p>
  <h2 id="aBx">请雨咒</h2>
  <p id="aBy">佛实力故大龙王等。<a id="a-Bz"></a>速来在此阎浮提内。<a id="a-C0"></a>所祈请处降澍大雨。<a id="a-C1"></a>而说咒曰。</p>
  <p id="aC2">只啰只啰　至哩至哩　足呤足呤。</p>
  <p id="aC3">佛实力故咄诸龙王。<a id="a-C4"></a>于阎浮提请雨国内降澍大雨。<a id="a-C5"></a>而说咒曰。</p>
  <p id="aC6">发啰发啰　啤哩啤哩　咈哩咈哩　怛涅达　癹啰癹啰　呬唎呬唎　苏噜苏噜　哑哿喃　只发只发　石啤石啤　[口*秣]咈[口*秣]咈。</p>
  <p data-pb></p>
  <h2 id="aC7">截雨咒</h2>
  <p id="aC8">唵　萨唥末　麻马合啰麻帝　吃呤帝　吽　某甲等愿拥护。</p>
  <p id="aC9">如此神咒。<a id="a-CA"></a>或诵三遍七遍二十一遍。</p>
  <p data-pb></p>
  <h2 id="aCB">截雹咒</h2>
  <p id="aCC">萨唥斡割哩麻。</p>
  <h2 id="aCD">心咒</h2>
  <p id="aCE">唵马合怛[口*辣]曷也　麻祢啰[口*拶][口*捺]　萨麻也萨呤斡　吽发怛。</p>
  <p id="aCF">如此神咒。<a id="a-CG"></a>或诵三遍七遍二十一遍。</p>
  <p data-pb></p>
  <h2 id="aCH">数珠功德法</h2>
  <p id="aCI">夫数珠者。<a id="a-CJ"></a>记心之奇术。<a id="a-CK"></a>积功之初基。<a id="a-CL"></a>持之者成德。<a id="a-CM"></a>戴之者灭垢。<a id="a-CN"></a>世出世果。<a id="a-CO"></a>莫不田斯。<a id="a-CP"></a>故今依经略示其相。<a id="a-CQ"></a>然准金刚顶瑜伽念珠经云。</p>
  <p id="aCR">珠表菩提之胜果　　于中间绝为断漏</p>
  <p id="aCS">绳线贯串表观音　　母珠以表无量寿</p>
  <p id="aCT">慎莫蓦过越法罪　　皆由念珠积功德</p>
  <p id="aCU">砗磲念珠一倍福　　木患念珠两倍福</p>
  <p id="aCV">以铁为珠三倍福　　熟铜作珠四倍福</p>
  <p id="aCW">水精真珠及诸宝　　此等念珠百倍福</p>
  <p id="aCX">千倍功德帝释子　　金刚子珠俱胝福</p>
  <p id="aCY">莲子念珠千俱胝　　菩提子珠无数福</p>
  <p id="aCZ">佛部念诵菩提子　　金刚部法金刚子</p>
  <p id="aCa">宝部念诵以诸宝　　莲华部珠用莲子</p>
  <p id="aCb">羯磨部中为念珠　　众珠间杂应贯串</p>
  <p id="aCc">念珠分别有四种　　上品最胜及中下</p>
  <p id="aCd">一千八十以为上　　一百八珠为最胜</p>
  <p id="aCe">五十四珠以为中　　二十七珠为下类</p>
  <p id="aCf">二手持珠当心上　　静虑离念心专注</p>
  <p id="aCg">本尊瑜伽心一境　　皆得成就理事法</p>
  <p id="aCh">设安顶髻及挂身　　或安颈上及安臂</p>
  <p id="aCi">所说言论成念诵　　以此念诵净三业</p>
  <p id="aCj">由安顶髻净无间　　由带颈上净四重</p>
  <p id="aCk">手持臂上除众罪　　能令行者速清净</p>
  <p id="aCl">若修真言陀罗尼　　念诸如来菩萨名</p>
  <p id="aCm">当获无量胜功德　　所求胜愿皆成就</p>
 </body>
</html>