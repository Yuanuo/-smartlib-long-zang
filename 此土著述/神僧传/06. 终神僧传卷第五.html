<!doctype html>
<html id="z3IBXS11m8" data-ver="1316">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">终神僧传卷第五</h1>
  <h2 id="a2">普明</h2>
  <p id="a3">释普明。<a id="a-4"></a>本名法京。<a id="a-5"></a>俗姓朱氏。<a id="a-6"></a>会稽人。<a id="a-7"></a>少小志操有异。<a id="a-8"></a>有僧乞食因劝云。<a id="a-9"></a>即子既有善性。<a id="a-A"></a>可向天台山出家。<a id="a-B"></a>其中有初依菩萨在彼说法。<a id="a-C"></a>遂以陈太建十四年。<a id="a-D"></a>踰山越涧来入天台。<a id="a-E"></a>正值智者处坐说法。<a id="a-F"></a>智者笑云。<a id="a-G"></a>宿誓愿力今得相遇。<a id="a-H"></a>随智者往荆州玉泉寺。<a id="a-I"></a>每于泉侧练苦专思。<a id="a-J"></a>智者反路台峰令造大钟天台供养。<a id="a-K"></a>江陵道俗竞为营造。<a id="a-L"></a>当欲铸时盲人来看。<a id="a-M"></a>明悬鉴机知相不吉果尔。<a id="a-N"></a>开模钟便破缺。<a id="a-O"></a>后还国清所住之房。<a id="a-P"></a>去水悬远。<a id="a-Q"></a>房头空地纯是礓石。<a id="a-R"></a>仍怀念曰。<a id="a-S"></a>若令此石出水岂不快乎。<a id="a-T"></a>言竟数日石中泉溜。<a id="a-U"></a>周给东西。<a id="a-V"></a>国清精舍。<a id="a-W"></a>隋高帝置立。<a id="a-X"></a>明以讲堂狭小欲毁广之。<a id="a-Y"></a>共顶禅师商量。<a id="a-Z"></a>顶劝勿改。<a id="a-a"></a>有括州都督周孝节遥闻此事。<a id="a-b"></a>即施杉柱泛海送来。<a id="a-c"></a>顶向赤城感见明身长一十余丈。<a id="a-d"></a>高出松林之上。<a id="a-e"></a>翼从数十许人语顶曰。<a id="a-f"></a>兄勿苦谏事愿克成。<a id="a-g"></a>顶知神异合掌对曰。<a id="a-h"></a>不敢更谏一依仁者。<a id="a-i"></a>竖堂之日感动山王。<a id="a-j"></a>晨朝隐轸状若雷震。<a id="a-k"></a>摧树倾枝阔百步许。<a id="a-l"></a>自佛垄下直到于寺。<a id="a-m"></a>至于日没还返旧踪。<a id="a-n"></a>砰砰磕磕势若初至。<a id="a-o"></a>又愿共道俗造堂殿金铜卢舍那像坐身丈六。<a id="a-p"></a>时有一人称从曹溪村来。<a id="a-q"></a>施金十一两用入像身。<a id="a-r"></a>问其姓名终不肯说。<a id="a-s"></a>礼拜辞退。<a id="a-t"></a>周访彼村无人识者。<a id="a-u"></a>又比房侍者恒闻房内共人语话。<a id="a-v"></a>阴伺察视不见别形。<a id="a-w"></a>所听言音唯劝修善。<a id="a-x"></a>既而化缘就毕。<a id="a-y"></a>大渐时至清晨呼诸弟子曰。<a id="a-z"></a>夫人寿命。<a id="a-10"></a>不可常。<a id="a-11"></a>保汝等宜知。<a id="a-12"></a>便自脱新净之衣着故破者。<a id="a-13"></a>换衣才竟奄然就灭。</p>
  <p data-pb></p>
  <h2 id="a14">玄光</h2>
  <p id="a15">玄光者。<a id="a-16"></a>海东熊州人也。<a id="a-17"></a>少而颖悟。<a id="a-18"></a>往衡山见思大和尚。<a id="a-19"></a>后返锡江南。<a id="a-1A"></a>属本国舟舰附载离岸。<a id="a-1B"></a>时彩云乱目。<a id="a-1C"></a>雅乐沸空。<a id="a-1D"></a>绛节霓旌。<a id="a-1E"></a>传呼空中声云。<a id="a-1F"></a>天帝召海东玄光禅师。<a id="a-1G"></a>光拱手避让。<a id="a-1H"></a>唯见青衣前导。<a id="a-1I"></a>少选入宫城。<a id="a-1J"></a>且非人间官府。<a id="a-1K"></a>羽卫之设也无非鳞介参杂鬼神。<a id="a-1L"></a>或曰。<a id="a-1M"></a>今日天帝降龙王宫。<a id="a-1N"></a>请师说亲证法门。<a id="a-1O"></a>吾曹水府蒙师利益。<a id="a-1P"></a>既登宝殿次陟高台。<a id="a-1Q"></a>如问而谈略经七日。<a id="a-1R"></a>然后王躬送别。<a id="a-1S"></a>其船泛洋不进。<a id="a-1T"></a>光复登船。<a id="a-1U"></a>船人谓经半日而已。<a id="a-1V"></a>光归熊州翁山。<a id="a-1W"></a>卓锡结茅乃成梵刹。<a id="a-1X"></a>厥后罔知攸往。</p>
  <p data-pb></p>
  <h2 id="a1Y">明达</h2>
  <p id="a1Z">明达。<a id="a-1a"></a>姓康氏。<a id="a-1b"></a>其先康居国人也。<a id="a-1c"></a>童稚出家。<a id="a-1d"></a>严持斋戒年及具足行业弥峻。<a id="a-1e"></a>胁不着席日无再饭。<a id="a-1f"></a>外仪轨则内树道因。<a id="a-1g"></a>广济为怀游行在务。<a id="a-1h"></a>以梁天监初来自西戎至于益郡。<a id="a-1i"></a>时巴峡蛮夷鼓行抄劫。<a id="a-1j"></a>州郡征兵克期诛讨。<a id="a-1k"></a>达愍其将苦志存拯拔。<a id="a-1l"></a>独行诣贼登其堡垒。<a id="a-1m"></a>慰喻招引未狎其情。<a id="a-1n"></a>俄而风雨晦冥雷霆震击。<a id="a-1o"></a>群贼惊骇恻尔求哀。<a id="a-1p"></a>达乃教具千灯祈诚三宝。<a id="a-1q"></a>营办始就。<a id="a-1r"></a>昏霾立霁。<a id="a-1s"></a>山泽通气。<a id="a-1t"></a>天地开朗。<a id="a-1u"></a>翕然望国。<a id="a-1v"></a>并从王化。<a id="a-1w"></a>遂使江路肃清往还无阻。<a id="a-1x"></a>后因行役中路逢人缚豚在地。<a id="a-1y"></a>声作人语曰。<a id="a-1z"></a>愿上圣救我。<a id="a-20"></a>达即解衣赎而放之。<a id="a-21"></a>尝于夜中索水洗足。<a id="a-22"></a>弟子如言。<a id="a-23"></a>而泥竟不脱。<a id="a-24"></a>重以汤洗如前不去。<a id="a-25"></a>乃自以水灌之。<a id="a-26"></a>其足便净。<a id="a-27"></a>达曰。<a id="a-28"></a>此鱼膏也。<a id="a-29"></a>更莫测其所从。<a id="a-2A"></a>行至梓州牛头山。<a id="a-2B"></a>欲构浮屠及以精舍。<a id="a-2C"></a>不访材石直觅匠工。<a id="a-2D"></a>道俗皆怪其言。<a id="a-2E"></a>于时三月水竭即下求木。<a id="a-2F"></a>乃于水中得一长材。<a id="a-2G"></a>正堪刹柱。<a id="a-2H"></a>长短合度。<a id="a-2I"></a>佥用欣然。<a id="a-2J"></a>仍引而竖焉。<a id="a-2K"></a>至四月中涪水大溢。<a id="a-2L"></a>木流翳江。<a id="a-2M"></a>自泊村岸都无溜者。<a id="a-2N"></a>达率合道俗通皆接取。<a id="a-2O"></a>从横山积。<a id="a-2P"></a>创修堂宇架塔九层。<a id="a-2Q"></a>远近并力一时缮造。<a id="a-2R"></a>役不逾时欻然成就。<a id="a-2S"></a>而躬袭三衣并是粗布。<a id="a-2T"></a>破便治补寒暑无革。<a id="a-2U"></a>有时在定据于绳床。<a id="a-2V"></a>赫然火起众往扑灭。<a id="a-2W"></a>唯觉清凉。<a id="a-2X"></a>有沙门僧救者。<a id="a-2Y"></a>积患挛躄来从乞瘥。<a id="a-2Z"></a>达便授杖令行。<a id="a-2a"></a>不移晷景骤步而返。<a id="a-2b"></a>又布萨时身先众坐。<a id="a-2c"></a>因有偷者。<a id="a-2d"></a>穿墙负物既出在外。<a id="a-2e"></a>迷闷方所还来投寺。<a id="a-2f"></a>遂喻而遣之。<a id="a-2g"></a>天监十五年随始兴王还荆州。<a id="a-2h"></a>冬十二月终于江陵。</p>
  <p data-pb></p>
  <h2 id="a2i">道舜</h2>
  <p id="a2j">道舜。<a id="a-2k"></a>未详何许人。<a id="a-2l"></a>静处林泉庇道自隐。<a id="a-2m"></a>言常含笑谈述清远。<a id="a-2n"></a>尝止泽州羊头山。<a id="a-2o"></a>神农定药之所结宇茅茨。<a id="a-2p"></a>余无蓄积。<a id="a-2q"></a>日唯一食常坐卒岁。<a id="a-2r"></a>感蛇鼠同居。<a id="a-2s"></a>在绳床下。<a id="a-2t"></a>各孚产育不相危恼。<a id="a-2u"></a>又致虎来蹲踞其侧。<a id="a-2v"></a>便为说法。<a id="a-2w"></a>有人还住告虎令去。<a id="a-2x"></a>或语之云。<a id="a-2y"></a>明日人来汝不须至。<a id="a-2z"></a>便如舜言虎便不现。<a id="a-30"></a>给侍之人与虎同住。<a id="a-31"></a>亲如家犬曾莫之畏。<a id="a-32"></a>身着弊衲略无可采。<a id="a-33"></a>跣行林野不择晨夕。<a id="a-34"></a>开皇初忽游聚落说法化诸村民皆盛集受法。<a id="a-35"></a>独不为一女受戒。<a id="a-36"></a>告云。<a id="a-37"></a>汝当生牛中其相已现。<a id="a-38"></a>戒不救汝也。<a id="a-39"></a>业不定者尔乃相济耳。<a id="a-3A"></a>时有不信其言以为惑众。<a id="a-3B"></a>咸有疑者。<a id="a-3C"></a>舜欲决于众议。<a id="a-3D"></a>告众曰。<a id="a-3E"></a>必不信者试蹋汝牛尾业影必当不起。<a id="a-3F"></a>即以足蹑女裙后空地云。<a id="a-3G"></a>是尾影。<a id="a-3H"></a>其女依言趣起不得。<a id="a-3I"></a>时众惊信。<a id="a-3J"></a>请舜曰。<a id="a-3K"></a>如何除此业报。<a id="a-3L"></a>其女家积粟数万石。<a id="a-3M"></a>既惧恶业一时顿舍。<a id="a-3N"></a>舜并为营福令其忏悔。<a id="a-3O"></a>如此累作恶业便倾方为受戒。<a id="a-3P"></a>或依诸疠村受于疠供。<a id="a-3Q"></a>见有脓溃外流者。<a id="a-3R"></a>皆口就而[口*束]之。<a id="a-3S"></a>情无恶念。<a id="a-3T"></a>或洗其衣服。<a id="a-3U"></a>或净其心业。<a id="a-3V"></a>用为己任。<a id="a-3W"></a>情向欣然初无颦蹙。<a id="a-3X"></a>后游于林虑洪谷。<a id="a-3Y"></a>北诣晋盘亭等。<a id="a-3Z"></a>诸山隐寺综禅定业不测所终。</p>
  <p data-pb></p>
  <h2 id="a3a">道仙</h2>
  <p id="a3b">道仙。<a id="a-3c"></a>一名僧仙。<a id="a-3d"></a>本康居国人。<a id="a-3e"></a>初以游贾为业。<a id="a-3f"></a>后值僧达禅师为其说法。<a id="a-3g"></a>遂沈宝船于江。<a id="a-3h"></a>辞妻子投灌口竹林寺而出家焉。<a id="a-3i"></a>初落发日对众誓曰。<a id="a-3j"></a>不得道者不出此山。<a id="a-3k"></a>即迥绝人踪结宇岩曲。<a id="a-3l"></a>禅学之侣相次屯焉。<a id="a-3m"></a>每览经卷始开见佛在某处无不哽咽。<a id="a-3n"></a>我何不值但见遗文。<a id="a-3o"></a>而仙挺卓不群野栖禽兽。<a id="a-3p"></a>或有造问学方者。<a id="a-3q"></a>皆答善权冥符正则。<a id="a-3r"></a>自初入定一坐则以四五日为恒。<a id="a-3s"></a>准客到其门。<a id="a-3t"></a>潜然即觉起共接晤。<a id="a-3u"></a>若无人往端坐静室。<a id="a-3v"></a>寂若虚空。<a id="a-3w"></a>有时预告明当有客至。<a id="a-3x"></a>或及百千皆如其说。<a id="a-3y"></a>曾无欠长。<a id="a-3z"></a>梁始兴王澹褰帷三蜀。<a id="a-40"></a>礼以师敬携至陕。<a id="a-41"></a>于时道馆崇敞巾褐纷盛。<a id="a-42"></a>属相呵斥甚寄忧心焉。<a id="a-43"></a>仙乃晏如曾无所屑。<a id="a-44"></a>一夕道士忽见东冈火发恐野火</p>
  <p data-pb></p>
  <h2 id="a45">法安</h2>
  <p id="a46">法安姓彭氏。<a id="a-47"></a>安定鹑孤人。<a id="a-48"></a>少出家在太白山九陇精舍慕禅为业。<a id="a-49"></a>粗食弊衣卒于终老。<a id="a-4A"></a>开皇中来至江都令通晋王。<a id="a-4B"></a>时以其形质矬陋言笑轻举并不为通。<a id="a-4C"></a>日到门首喻遣不去。<a id="a-4D"></a>试为通之。<a id="a-4E"></a>王闻召入相见如旧。<a id="a-4F"></a>便住慧日寺。<a id="a-4G"></a>王所游履必赍随从及驾幸泰山时遇渴乏四顾唯岩无由致水安以刀刺石引水崩注用给帝王时大嗟之问何力耶。<a id="a-4H"></a>答王力也。<a id="a-4I"></a>及从王入沙碛达于泥海中应遭变。<a id="a-4J"></a>皆预避之得无损败。<a id="a-4K"></a>后往泰山神通寺。<a id="a-4L"></a>僧来请檀越安为达之。<a id="a-4M"></a>王乃手书寺壁为弘护也。<a id="a-4N"></a>初与王入谷。<a id="a-4O"></a>安见一僧着弊衣乘白驴而来。<a id="a-4P"></a>王问何人。<a id="a-4Q"></a>安曰。<a id="a-4R"></a>斯朗公也。<a id="a-4S"></a>即创造神通故来迎引。<a id="a-4T"></a>及至寺中。<a id="a-4U"></a>又见一神状甚伟大。<a id="a-4V"></a>在讲堂上手凭鸱吻下观人众。<a id="a-4W"></a>王又问之。<a id="a-4X"></a>答曰。<a id="a-4Y"></a>此太白山神从王者也。<a id="a-4Z"></a>尔后诸奇不可广录。<a id="a-4a"></a>至十一年春。<a id="a-4b"></a>四方多难。<a id="a-4c"></a>无疾而终所住。<a id="a-4d"></a>春秋九十八。</p>
  <p data-pb></p>
  <h2 id="a4e">智顗</h2>
  <p id="a4f">智顗。<a id="a-4g"></a>字德安。<a id="a-4h"></a>姓陈氏。<a id="a-4i"></a>颍川人也。<a id="a-4j"></a>母徐氏。<a id="a-4k"></a>梦香烟五彩萦回在怀。<a id="a-4l"></a>欲拂去之。<a id="a-4m"></a>闻人语曰。<a id="a-4n"></a>宿世因缘寄托生道。<a id="a-4o"></a>福德自至何以去之。<a id="a-4p"></a>又梦吞白鼠。<a id="a-4q"></a>如是再三。<a id="a-4r"></a>怪而卜之。<a id="a-4s"></a>师曰。<a id="a-4t"></a>白龙之兆也。<a id="a-4u"></a>及诞育之夜室内洞明。<a id="a-4v"></a>信宿之间其光乃止。<a id="a-4w"></a>忽有二僧扣门曰。<a id="a-4x"></a>善哉儿德所重必出家矣。<a id="a-4y"></a>言讫而隐。<a id="a-4z"></a>年十八投湘州果愿寺沙门法绪而出家焉。<a id="a-50"></a>一日因说禅门用清心海。<a id="a-51"></a>语默之际每思林泽乃梦岩崖万重云日半垂。<a id="a-52"></a>其侧沧海无畔泓澄。<a id="a-53"></a>在于其下又见一僧。<a id="a-54"></a>摇手伸臂至于岐麓。<a id="a-55"></a>挽顗上山。<a id="a-56"></a>顗以梦中所见通告门人。<a id="a-57"></a>咸曰。<a id="a-58"></a>此乃会稽之天台山也。<a id="a-59"></a>圣贤之所托矣。<a id="a-5A"></a>先有清州僧定光。<a id="a-5B"></a>久居此山。<a id="a-5C"></a>积四十载。<a id="a-5D"></a>定慧兼习。<a id="a-5E"></a>盖神人也。<a id="a-5F"></a>顗未至二年预告山民曰。<a id="a-5G"></a>有大善知识当来相就。<a id="a-5H"></a>宜种豆造酱编蒲为席。<a id="a-5I"></a>更起屋舍用以待之。<a id="a-5J"></a>顗往天台既达彼山。<a id="a-5K"></a>与光相见即陈赏要。<a id="a-5L"></a>光曰。<a id="a-5M"></a>大善知识。<a id="a-5N"></a>忆吾早年山上摇手相唤不乎。<a id="a-5O"></a>顗惊异焉。<a id="a-5P"></a>知通梦之有在也。<a id="a-5Q"></a>又闻钟声满谷。<a id="a-5R"></a>众咸怪异。<a id="a-5S"></a>光曰。<a id="a-5T"></a>钟是召集有缘尔得住也。<a id="a-5U"></a>顗乃卜居胜地。<a id="a-5V"></a>是光所住之北佛垄山南螺溪之源。<a id="a-5W"></a>处既闲敞易得寻真。<a id="a-5X"></a>地平泉清徘徊止宿。<a id="a-5Y"></a>俄见三人皂帻绛衣。<a id="a-5Z"></a>执疏请云。<a id="a-5a"></a>可于此行道。</p>
  <p data-pb></p>
  <h2 id="a5b">智旷</h2>
  <p id="a5c">智旷。<a id="a-5d"></a>姓王氏。<a id="a-5e"></a>初母将孕。<a id="a-5f"></a>梦入流浴。<a id="a-5g"></a>童子乘宝船来投便觉有娠。<a id="a-5h"></a>及生长敏而重行。<a id="a-5i"></a>梁末为壮士。<a id="a-5j"></a>后离俗从道学长生术。<a id="a-5k"></a>及值高僧授戒为佛弟子。<a id="a-5l"></a>德行动人渐示潜迹。<a id="a-5m"></a>江陵张诠者二世眼盲。<a id="a-5n"></a>旷曰。<a id="a-5o"></a>尔家冢内棺枕古井。<a id="a-5p"></a>移坟开甃必获禳焉。<a id="a-5q"></a>因即随言瞽者见道。<a id="a-5r"></a>请求剃落。<a id="a-5s"></a>众咸惮之。<a id="a-5t"></a>便伐薪施僧空闲静虑。<a id="a-5u"></a>又言。<a id="a-5v"></a>涧有古钟可掘出悬寺。<a id="a-5w"></a>仁州刺史谓为诡惑。<a id="a-5x"></a>鞭背百下无惨无破。<a id="a-5y"></a>便送出台拘在尚方。<a id="a-5z"></a>有力者试以八尺械悬来捶膝。<a id="a-60"></a>傍观谓言糜碎。<a id="a-61"></a>而旷容既无挠肉亦无痕狱吏云。<a id="a-62"></a>承居士能忍饥。<a id="a-63"></a>便绝食七日。<a id="a-64"></a>身色如故市衢见行验狱犹有。<a id="a-65"></a>方信分身。<a id="a-66"></a>大定三年从人乞草屩。<a id="a-67"></a>今夜当急行。<a id="a-68"></a>及三更合城火发。<a id="a-69"></a>四门出人不泄。<a id="a-6A"></a>烧杀七千。<a id="a-6B"></a>旷在狱引囚二百安步而出。<a id="a-6C"></a>年将不惑始蒙剃落。<a id="a-6D"></a>进戒以后头陀。<a id="a-6E"></a>蛇弭床侧。<a id="a-6F"></a>每夕山隅四灯同照。<a id="a-6G"></a>士俗云赴奄成华寺。<a id="a-6H"></a>有一宰鸭而为斋者。<a id="a-6I"></a>鸭神夜告便曰。<a id="a-6J"></a>何有杀牲而充净供。<a id="a-6K"></a>自尔便断。<a id="a-6L"></a>曾度夏水徒侣数十欲住不可欲去无从。<a id="a-6M"></a>前岸两船无人将至。<a id="a-6N"></a>旷笑而举声呼之。<a id="a-6O"></a>船自截流直到。<a id="a-6P"></a>遂因济水。<a id="a-6Q"></a>诫以勿传。<a id="a-6R"></a>又于咸阳造佛迹寺。<a id="a-6S"></a>有牛产犊出首还隐。<a id="a-6T"></a>已过信次母将亡。<a id="a-6U"></a>僧告旷知恻。<a id="a-6V"></a>答曰。<a id="a-6W"></a>此犊是寺居士。<a id="a-6X"></a>侵用僧物今来偿债。<a id="a-6Y"></a>其羞不出牛母无他。<a id="a-6Z"></a>因执炉呵戒犊子。<a id="a-6a"></a>疾当偿报何耻生乎。<a id="a-6b"></a>应言便出。<a id="a-6c"></a>神异冥征不可备载。<a id="a-6d"></a>以开皇二十九年九月二十四日终于四望开圣寺。<a id="a-6e"></a>自克终期。<a id="a-6f"></a>天香满室。<a id="a-6g"></a>合寺音乐。<a id="a-6h"></a>西南而去。</p>
  <p data-pb></p>
  <h2 id="a6i">法充</h2>
  <p id="a6j">法充。<a id="a-6k"></a>姓毕氏。<a id="a-6l"></a>九江人。<a id="a-6m"></a>常诵法华并读大品。<a id="a-6n"></a>其遍难纪。<a id="a-6o"></a>兼缮造寺宇。<a id="a-6p"></a>情在住持。<a id="a-6q"></a>末住庐山半顶化城寺修定。<a id="a-6r"></a>自非僧事未尝妄履。<a id="a-6s"></a>每劝僧众无以女人入寺。<a id="a-6t"></a>上损佛化下坠俗谣。<a id="a-6u"></a>然世以基业事重有不从者。<a id="a-6v"></a>充叹曰。<a id="a-6w"></a>生不值佛已以罪缘。<a id="a-6x"></a>正教不行义须早死。<a id="a-6y"></a>何虑方土不奉戒乎。<a id="a-6z"></a>遂于此山香炉峰自投而下。<a id="a-70"></a>誓粉身骨用生净土。<a id="a-71"></a>便于中虚头忽倒上。<a id="a-72"></a>冉冉而下处于深谷。<a id="a-73"></a>不损一毛。<a id="a-74"></a>寺众初不知也。<a id="a-75"></a>后有人上峰顶。<a id="a-76"></a>路望下千有余仞闻人语声。<a id="a-77"></a>就而寻之。<a id="a-78"></a>乃是充也。<a id="a-79"></a>身命犹存口诵如故。<a id="a-7A"></a>迎还</p>
  <p data-pb></p>
  <h2 id="a7B">慧侃</h2>
  <p id="a7C">慧侃。<a id="a-7D"></a>曲阿人也。<a id="a-7E"></a>住蒋州大归善寺。<a id="a-7F"></a>灵通幽显世莫识之。<a id="a-7G"></a>而翘敬尊像事同真佛。<a id="a-7H"></a>每见立像不敢辄坐。<a id="a-7I"></a>劝人造像唯作坐者。<a id="a-7J"></a>后往岭南修禅法。<a id="a-7K"></a>大有悟解。<a id="a-7L"></a>住栖霞时尝往扬都谒偲法师。<a id="a-7M"></a>偲异礼接之。<a id="a-7N"></a>将还山偲请现神力。<a id="a-7O"></a>侃即从窗中出臂解齐熙寺佛殿上额。<a id="a-7P"></a>因语偲云。<a id="a-7Q"></a>世人无远识见多惊异。<a id="a-7R"></a>故吾所不为耳。<a id="a-7S"></a>大业元年终于大归善寺。<a id="a-7T"></a>初侃终日以三衣还众僧。<a id="a-7U"></a>吾今死去。<a id="a-7V"></a>徒众好住。<a id="a-7W"></a>便还房内。<a id="a-7X"></a>大众惊起追之。<a id="a-7Y"></a>乃见房中白骨一具跏坐床上。<a id="a-7Z"></a>撼之锵然不散。</p>
  <p data-pb></p>
  <h2 id="a7a">法喜</h2>
  <p id="a7b">法喜。<a id="a-7c"></a>南海人也。<a id="a-7d"></a>形容寝陋短弱迂疏。<a id="a-7e"></a>可年四十许人。<a id="a-7f"></a>岭表耆老咸言。<a id="a-7g"></a>儿童时见识之。<a id="a-7h"></a>颜貌如今无异。<a id="a-7i"></a>蛮蜒(音但)间相传云。<a id="a-7j"></a>已三百岁矣。<a id="a-7k"></a>亦自言旧识庐山远法师。<a id="a-7l"></a>说晋宋朝事历历如信宿前耳。<a id="a-7m"></a>平素时悄默无语。<a id="a-7n"></a>语必含深意。<a id="a-7o"></a>吉凶之征有如影响。<a id="a-7p"></a>人亦不欲与喜相见。<a id="a-7q"></a>惧直言灾恶忤逆意也。<a id="a-7r"></a>陈朝马静为广州刺史。<a id="a-7s"></a>方上任。<a id="a-7t"></a>喜直入州。<a id="a-7u"></a>上厅事画地作马头形。<a id="a-7v"></a>以示其子而去。<a id="a-7w"></a>静本名族多武略。<a id="a-7x"></a>到州行部从甲士数万。<a id="a-7y"></a>旌旗剑戟以威边徼。<a id="a-7z"></a>其侈僭过度。<a id="a-80"></a>被人诬告谋反。<a id="a-81"></a>帝使临汝侯按之。<a id="a-82"></a>利其财产擒而斩之。<a id="a-83"></a>此画地之明效也。<a id="a-84"></a>喜之先见皆此类。<a id="a-85"></a>炀帝闻之取来扬州。<a id="a-86"></a>帝令宫内安置。<a id="a-87"></a>于时内造一堂新成。<a id="a-88"></a>师忽升堂观看。<a id="a-89"></a>因惊走下阶。<a id="a-8A"></a>回顾云。<a id="a-8B"></a>几压杀我。<a id="a-8C"></a>其日中夜天大雨堂崩。<a id="a-8D"></a>压杀数十人。<a id="a-8E"></a>其后又于宫内环走索羊头。<a id="a-8F"></a>帝闻而恶之以为狂言。<a id="a-8G"></a>命锁着一室。<a id="a-8H"></a>数日三卫于市见喜坦率游行。<a id="a-8I"></a>还奏云。<a id="a-8J"></a>法喜在市。<a id="a-8K"></a>敕责所司检验所禁之处。<a id="a-8L"></a>门锁如旧。<a id="a-8M"></a>守者亦云。<a id="a-8N"></a>师在室内。<a id="a-8O"></a>于是开户入室见袈裟覆一聚白骨锁在项骨之上。<a id="a-8P"></a>以状奏闻。<a id="a-8Q"></a>敕遣长史王恒验之皆然。<a id="a-8R"></a>帝由是始信非常人也。<a id="a-8S"></a>敕令勿惊动。<a id="a-8T"></a>至日暮师还室内。<a id="a-8U"></a>或语或笑。<a id="a-8V"></a>守门秦闻。<a id="a-8W"></a>敕所司脱锁放师出外随意所适。<a id="a-8X"></a>其后帝遇弑于江都。<a id="a-8Y"></a>方悟索羊头之验。<a id="a-8Z"></a>有时一日之中凡数十处斋供。<a id="a-8a"></a>师皆赴会。<a id="a-8b"></a>在在见之。<a id="a-8c"></a>其间亦饮酒啖肉。<a id="a-8d"></a>俄而见身有疾。<a id="a-8e"></a>常卧床去荐席令人于床下铺炭火甚热。<a id="a-8f"></a>数日而命终。<a id="a-8g"></a>火炙半身皆焦烂。<a id="a-8h"></a>葬于香山寺至大业四年南海郡奏云。<a id="a-8i"></a>法喜师见还在郡。<a id="a-8j"></a>敕遣开棺</p>
  <p data-pb></p>
  <h2 id="a8k">普安</h2>
  <p id="a8l">普安。<a id="a-8m"></a>姓郭氏。<a id="a-8n"></a>京兆泾阳人。<a id="a-8o"></a>小年依圆禅师出家。<a id="a-8p"></a>苦节头陀。<a id="a-8q"></a>晚投蔼法师。<a id="a-8r"></a>通明三藏常业华严。<a id="a-8s"></a>诵读禅思准为摽拟。<a id="a-8t"></a>周氏灭法栖隐于终南山之楩梓谷。<a id="a-8u"></a>时有重募捉获一僧赏物十叚。<a id="a-8v"></a>有人应募来欲执安。<a id="a-8w"></a>即慰喻曰。<a id="a-8x"></a>观卿贫煎当欲相给。<a id="a-8y"></a>为设食已俱共入京。<a id="a-8z"></a>帝语此人曰。<a id="a-90"></a>我国法急不许道人民间。<a id="a-91"></a>儞复助急不许道人山中。<a id="a-92"></a>若尔遣他何处得活。<a id="a-93"></a>宜放入山不须检校。<a id="a-94"></a>于是释然复归。<a id="a-95"></a>隋文创历佛教大兴。<a id="a-96"></a>广募遗僧依旧安置。<a id="a-97"></a>时楩梓一谷三十余僧。<a id="a-98"></a>应诏出家并住官寺。<a id="a-99"></a>唯安依本山居守素林壑。<a id="a-9A"></a>时行村聚惠益生灵。<a id="a-9B"></a>末有人于子午虎林两谷合涧之侧。<a id="a-9C"></a>凿龛结庵延而住之。<a id="a-9D"></a>初止龛日上有大石正当其上。<a id="a-9E"></a>恐落掘出逐峻崩下。<a id="a-9F"></a>安自念曰。<a id="a-9G"></a>愿移余处莫碎龛窟。<a id="a-9H"></a>石遂依言迸避余所。<a id="a-9I"></a>大众共怪。<a id="a-9J"></a>安曰。<a id="a-9K"></a>华严力也。<a id="a-9L"></a>未足异之。<a id="a-9M"></a>又龛东石壁涧左有索陀者。<a id="a-9N"></a>川乡巨害纵横非一。<a id="a-9O"></a>阴嫉安德恒思诛殄。<a id="a-9P"></a>与伴三人持弓挟刃。<a id="a-9Q"></a>攘臂挽强将欲放箭。<a id="a-9R"></a>箭不离弦手张不息。<a id="a-9S"></a>努眼舌噤立住经宿。<a id="a-9T"></a>声相通震远近云会。<a id="a-9U"></a>乡人稽首归诚请救。<a id="a-9V"></a>安曰。<a id="a-9W"></a>素了不知岂非华严力也。<a id="a-9X"></a>若欲除免但令忏悔。<a id="a-9Y"></a>如语教之方蒙解脱。<a id="a-9Z"></a>又龛西魏村张晖者。<a id="a-9a"></a>夙兴恶念以盗为业。<a id="a-9b"></a>夜往安所私取佛油。<a id="a-9c"></a>瓮受五升。<a id="a-9d"></a>背负而出</p>
  <p data-pb></p>
  <h2 id="a9e">道英</h2>
  <p id="a9f">道英。<a id="a-9g"></a>姓陈氏。<a id="a-9h"></a>蒲州猗氏人也。<a id="a-9i"></a>幼从叔休律师出家。<a id="a-9j"></a>至并州依炬法师学道。<a id="a-9k"></a>后入禅定稍呈异迹。<a id="a-9l"></a>大业中尝任直岁与俗争地。<a id="a-9m"></a>遽斗不息便语彼云。<a id="a-9n"></a>吾其死矣。<a id="a-9o"></a>忽然倒仆如死之僵。<a id="a-9p"></a>诸俗同评道人多诈。<a id="a-9q"></a>以针刺甲虽深不动。<a id="a-9r"></a>气绝色变将欲洪肨。<a id="a-9s"></a>傍有智者令其归命。<a id="a-9t"></a>誓不敢争愿还生也。<a id="a-9u"></a>寻言起坐语笑如常。<a id="a-9v"></a>又行龙台泽池侧见鱼之游。<a id="a-9w"></a>乃曰。<a id="a-9x"></a>吾与汝共争我何者为胜。<a id="a-9y"></a>汝不及我我可不及汝耶。<a id="a-9z"></a>即脱衣入水。<a id="a-A0"></a>弟子持衣守之经十六宿。<a id="a-A1"></a>比出告曰虽在水中唯弊土坌我耳。<a id="a-A2"></a>又属严冬冰厚雪壮。<a id="a-A3"></a>乃曰。<a id="a-A4"></a>如此平净之处何得不眠。<a id="a-A5"></a>遂脱衣仰卧经于三宿。<a id="a-A6"></a>乃起而言曰。<a id="a-A7"></a>几被火炙杀我。<a id="a-A8"></a>晚还蒲州住普救寺。<a id="a-A9"></a>昼则厉众僧勤事。<a id="a-AA"></a>夜则跏坐为说禅观。<a id="a-AB"></a>时或弊其劳者闻法不觉其疲。<a id="a-AC"></a>一日说起信论奄然不语。<a id="a-AD"></a>怪往观之气绝身冷。<a id="a-AE"></a>众知灭想</p>
  <p data-pb></p>
  <h2 id="aAF">法进</h2>
  <p id="aAG">法进。<a id="a-AH"></a>不知氏族。<a id="a-AI"></a>住益州绵竹县响应山玉女寺为辉禅师弟子。<a id="a-AJ"></a>后于定法师所受十戒。<a id="a-AK"></a>恭谨精诚谦恪为务。<a id="a-AL"></a>唯业坐禅。<a id="a-AM"></a>寺后竹林常于彼坐。<a id="a-AN"></a>有四老虎绕于左右。<a id="a-AO"></a>师语勿泄其相也。<a id="a-AP"></a>后教水观。<a id="a-AQ"></a>家人取柴见绳状上有好清水。<a id="a-AR"></a>拾两白石安着水中。<a id="a-AS"></a>进暮还寺弥觉背痛。<a id="a-AT"></a>问其家人。<a id="a-AU"></a>云安石子。<a id="a-AV"></a>语令明往可除此石。<a id="a-AW"></a>及旦进禅。<a id="a-AX"></a>家人还见如初清水。<a id="a-AY"></a>即除石子。<a id="a-AZ"></a>所苦便愈。<a id="a-Aa"></a>因尔习定不出此山。<a id="a-Ab"></a>开皇中蜀王秀临益州。<a id="a-Ac"></a>妃患心腹诸治不损。<a id="a-Ad"></a>有绵州昌隆白崖山道士文普善者。<a id="a-Ae"></a>能升刀焚火。<a id="a-Af"></a>鹄鸣山有二道士。<a id="a-Ag"></a>能呼策鬼神符印章醮。<a id="a-Ah"></a>入水不溺。<a id="a-Ai"></a>并</p>
  <p data-pb></p>
  <h2 id="aAj">僧朗</h2>
  <p id="aAk">释僧朗。<a id="a-Al"></a>一名法朗。<a id="a-Am"></a>俗姓许氏。<a id="a-An"></a>南阳人。<a id="a-Ao"></a>年二十余欣欲出家寻预剃落。<a id="a-Ap"></a>栖止无定多住鄂州。<a id="a-Aq"></a>饮啖同俗为时共轻。<a id="a-Ar"></a>常养一猴一犬。<a id="a-As"></a>其状伟大皆黄赤色。<a id="a-At"></a>不狎余人唯附于朗。<a id="a-Au"></a>日夕相随未曾舍离。<a id="a-Av"></a>若至食时以木盂受食。<a id="a-Aw"></a>朗啖饱已余者用饲之。<a id="a-Ax"></a>既同器食讫。<a id="a-Ay"></a>猴便取盂戴之骑犬背上先朗而行。<a id="a-Az"></a>人有夺者辄为所咋。<a id="a-B0"></a>朗任犬盘游略无常度。<a id="a-B1"></a>陈末隋初行于江岭之表。<a id="a-B2"></a>章服粗弊威仪越序。<a id="a-B3"></a>杖策徒行护养生命。<a id="a-B4"></a>时复读诵诸经偏以法华为志。<a id="a-B5"></a>素乏声弄清靡不丰。<a id="a-B6"></a>乃洁诵之一坐七遍。<a id="a-B7"></a>如是不久声如雷动。<a id="a-B8"></a>知福力之可阶也。<a id="a-B9"></a>其诵必以七数为期。<a id="a-BA"></a>乃至七十七百七千逮于七万。<a id="a-BB"></a>声韵谐畅任纵而起。<a id="a-BC"></a>其类筝笛随发明了。<a id="a-BD"></a>故所诵经时傍人观者视听皆失。<a id="a-BE"></a>朗唇吻不动而转起咽喉。<a id="a-BF"></a>远近亮彻因以著名。<a id="a-BG"></a>然臂脚及手。<a id="a-BH"></a>伸缩任怀有若龟藏。<a id="a-BI"></a>时若肉聚或住酒席。<a id="a-BJ"></a>同诸宴饮。<a id="a-BK"></a>而嚼嚼猪肉。<a id="a-BL"></a>不测其来。<a id="a-BM"></a>故世语曰。<a id="a-BN"></a>法华朗五处俱时缩猪肉满口颡。<a id="a-BO"></a>或复巡江洄溯拱手舟中。<a id="a-BP"></a>猴犬在傍都无舣棹。<a id="a-BQ"></a>随意所往。<a id="a-BR"></a>虽陵犯风波瞬息之间便达所在。<a id="a-BS"></a>有比丘尼为鬼所著。<a id="a-BT"></a>超悟玄解说辩经文。<a id="a-BU"></a>居宗讲导听采云合。<a id="a-BV"></a>皆不测也。<a id="a-BW"></a>莫不赞其聪悟。<a id="a-BX"></a>朗闻曰。<a id="a-BY"></a>此邪鬼所加何有正理。<a id="a-BZ"></a>须后检校。<a id="a-Ba"></a>他日清旦猴犬前行径至尼寺。<a id="a-Bb"></a>朗往到礼佛绕塔至讲堂前。<a id="a-Bc"></a>尼犹讲说。<a id="a-Bd"></a>朗乃厉声呵曰。<a id="a-Be"></a>小婢吾今既来何不下座。<a id="a-Bf"></a>此尼承声崩下走出。<a id="a-Bg"></a>堂前立对于朗。<a id="a-Bh"></a>从卯至申卓不移处。<a id="a-Bi"></a>通汗流地默无言说。<a id="a-Bj"></a>闻其慧解奄若聋痴。<a id="a-Bk"></a>百日已后方复本性。<a id="a-Bl"></a>其降行感通皆此类也。<a id="a-Bm"></a>大业末卒。</p>
  <h2 id="aBn">惠祥</h2>
  <p id="aBo">释惠祥。<a id="a-Bp"></a>姓周氏。<a id="a-Bq"></a>十五出家。<a id="a-Br"></a>头陀乞食。<a id="a-Bs"></a>默自禅诵不与众同。<a id="a-Bt"></a>年十九染患三月救疗无征。<a id="a-Bu"></a>夜中宴坐叹曰。<a id="a-Bv"></a>大丈夫本欲以身从道于末法中摧伏非法。<a id="a-Bw"></a>如何此志未从为病所困。<a id="a-Bx"></a>将晓有一人长丈余谓曰。<a id="a-By"></a>但诵涅槃无愁不差。<a id="a-Bz"></a>至旦即诵三日便瘳。<a id="a-C0"></a>大业末夏中因食口中得舍利。<a id="a-C1"></a>不辨弃地。<a id="a-C2"></a>辄还在口。<a id="a-C3"></a>如是数四。<a id="a-C4"></a>疑是真身砧槌不碎。<a id="a-C5"></a>遂声钟告众。<a id="a-C6"></a>白黑咸集。<a id="a-C7"></a>祥涕泣焚香愿降威力。<a id="a-C8"></a>须臾放五色光异香遍郭。<a id="a-C9"></a>众睹希有。<a id="a-CA"></a>体貌肥白可长八尺有余。<a id="a-CB"></a>行路不识莫不怪仰。<a id="a-CC"></a>刺史李升明至寺怪异。<a id="a-CD"></a>谓群官曰。<a id="a-CE"></a>此道人肤容若此。<a id="a-CF"></a>日可应啖一羊。<a id="a-CG"></a>语讫觉手足不随乘马失御。<a id="a-CH"></a>诸官以实告之。<a id="a-CI"></a>便悔谢还。<a id="a-CJ"></a>复大使权茂行至邓州。<a id="a-CK"></a>又怪升明曰。<a id="a-CL"></a>此大德非凡具说往缘。<a id="a-CM"></a>茂不信。<a id="a-CN"></a>请将七日试以粗食。<a id="a-CO"></a>而肤色更悦。<a id="a-CP"></a>茂愧伏悔先不信之罪。<a id="a-CQ"></a>将终手执经胡跪谓弟子曰。<a id="a-CR"></a>吾今逝矣。<a id="a-CS"></a>汝好住持无令绝灭。<a id="a-CT"></a>又感异香盈郭。<a id="a-CU"></a>以大业末年八月卒。<a id="a-CV"></a>春秋七十。<a id="a-CW"></a>气命虽绝而胡跪执经如初。<a id="a-CX"></a>远近奔赴见其卓然无不叹讶。</p>
  <h2 id="aCY">无相</h2>
  <p id="aCZ">涪州相忠寺无相禅师者。<a id="a-Ca"></a>非巴蜀人不知何来。<a id="a-Cb"></a>忽至山寺随众而已。<a id="a-Cc"></a>不异恒人。<a id="a-Cd"></a>其寺在涪州上流大江水北。<a id="a-Ce"></a>崖侧有铭方五尺许。<a id="a-Cf"></a>字如掌大都不可识。<a id="a-Cg"></a>下有佛迹相去九尺长三尺许。<a id="a-Ch"></a>蹈石如泥道俗敬重。<a id="a-Ci"></a>相以一时渡水齐返无船。<a id="a-Cj"></a>乃钵安水中曰。<a id="a-Ck"></a>何为常擎汝。<a id="a-Cl"></a>汝可自渡水。<a id="a-Cm"></a>便取芭蕉搭水立上而渡。<a id="a-Cn"></a>钵随后来须臾达岸。<a id="a-Co"></a>时采樵者见之。<a id="a-Cp"></a>相语觉知已便辞去。<a id="a-Cq"></a>徒众苦留不住。<a id="a-Cr"></a>至水入船。<a id="a-Cs"></a>诸人礼请。<a id="a-Ct"></a>不与篙楫。<a id="a-Cu"></a>乃捉船舷。<a id="a-Cv"></a>直尔渡水。<a id="a-Cw"></a>不顾而去。<a id="a-Cx"></a>即令寻逐莫测所在。</p>
  <h2 id="aCy">明恭</h2>
  <p id="aCz">释明恭。<a id="a-D0"></a>住郑州会善寺。<a id="a-D1"></a>其力若神。<a id="a-D2"></a>尝山行见虎猪交斗猪渐不如。<a id="a-D3"></a>恭语虎曰。<a id="a-D4"></a>可放令去虎不肯。<a id="a-D5"></a>恭以一手捉头一手撮尾。<a id="a-D6"></a>掷之山下。<a id="a-D7"></a>又以僧衣置磉下。<a id="a-D8"></a>僧怪之。<a id="a-D9"></a>恭笑为捧柱取衣。<a id="a-DA"></a>大业末贼起抄掠。<a id="a-DB"></a>令其寺办数十人大猪食具。<a id="a-DC"></a>恭延贼食贼让恭先。<a id="a-DD"></a>恭乃铺饼数十安猪啖之。<a id="a-DE"></a>须臾食尽贼众惊伏。<a id="a-DF"></a>恭召为护寺檀越。<a id="a-DG"></a>群贼许之。<a id="a-DH"></a>故隋唐交军。<a id="a-DI"></a>其境绝贼往来。<a id="a-DJ"></a>恭之力也。</p>
  <h2 id="aDK">昙询</h2>
  <p id="aDL">释昙询。<a id="a-DM"></a>姓杨氏。<a id="a-DN"></a>弘农华阴人。<a id="a-DO"></a>后迁宅于河东郡焉。<a id="a-DP"></a>年二十二方舍俗事远访岩隐。<a id="a-DQ"></a>游至白鹿山北林落泉寺逢昙淮禅师而蒙剃发。<a id="a-DR"></a>后经三夏移住鹿土谷修禅。<a id="a-DS"></a>属枯泉重出鹿糜绕院。<a id="a-DT"></a>故得美水驯兽日济道邻。<a id="a-DU"></a>从学之徒相庆兹瑞。<a id="a-DV"></a>时因请法暂往云门。<a id="a-DW"></a>值径阴雾昏便成失道。<a id="a-DX"></a>赖山神示路方会本途。<a id="a-DY"></a>时有盗来窃蔬菜将欲出园。<a id="a-DZ"></a>乃为群蜂所螫(音拭)询闻来救。<a id="a-Da"></a>慈心将治得全余命。<a id="a-Db"></a>尝有赵人远至殷勤致礼陈云。<a id="a-Dc"></a>因病死复苏。<a id="a-Dd"></a>得见阎王诘问罪当就狱。<a id="a-De"></a>赖有昙询禅师来为请命。<a id="a-Df"></a>王因放免特来礼谢。<a id="a-Dg"></a>又山行值二虎相斗累时不歇。<a id="a-Dh"></a>询乃执锡分之以身为翳。<a id="a-Di"></a>语云。<a id="a-Dj"></a>同居林薮计为大乖。<a id="a-Dk"></a>幸各分路。<a id="a-Dl"></a>虎低头受命。<a id="a-Dm"></a>便饮气而散。<a id="a-Dn"></a>屡逢态虎交诤事略同此。<a id="a-Do"></a>而或廓居榛梗。<a id="a-Dp"></a>唯询一踪入鸟不乱兽见如偶。<a id="a-Dq"></a>每入禅定七日为期。<a id="a-Dr"></a>白虎入房仍为窟宅。<a id="a-Ds"></a>独虎静院不出十年。<a id="a-Dt"></a>自有禅踪斯人罕拟。<a id="a-Du"></a>初遘疾弥留。<a id="a-Dv"></a>忽有神光照烛香风拂扇。<a id="a-Dw"></a>又感异鸟白颈赤身。<a id="a-Dx"></a>绕院空飞声唳哀切。<a id="a-Dy"></a>气至大渐鸟住堂基。<a id="a-Dz"></a>自后狎附不畏人物。<a id="a-E0"></a>或在房门至于卧席。<a id="a-E1"></a>悲叫逾甚血沸眼中。<a id="a-E2"></a>既尔往化。<a id="a-E3"></a>鸟便飞出外空旋转奄然翔逝。<a id="a-E4"></a>又感猛虎绕院悲吼两宵云昏三日天地结惨。<a id="a-E5"></a>又加山崩石坠林摧涧塞。<a id="a-E6"></a>惊发人畜栖遑失据。<a id="a-E7"></a>其哀感灵祥未可殚记。<a id="a-E8"></a>后以武德五年十二月。<a id="a-E9"></a>弟子静休道愿慧方等乃阇毗余质建塔立碑焉。</p>
  <h2 id="aEA">智满</h2>
  <p id="aEB">释智满者。<a id="a-EC"></a>俗姓贾氏。<a id="a-ED"></a>不知何许人也。<a id="a-EE"></a>戒行高洁居于安乐寺。<a id="a-EF"></a>时唐太宗在晋阳。<a id="a-EG"></a>与刘文靖首谋之夜高祖梦堕床下。<a id="a-EH"></a>又见遍身为虫蛆所食。<a id="a-EI"></a>意甚恶之咨询于满。<a id="a-EJ"></a>满曰。<a id="a-EK"></a>此可拜贺也。<a id="a-EL"></a>夫床下者。<a id="a-EM"></a>所谓陛下也。<a id="a-EN"></a>群蛆食者。<a id="a-EO"></a>所谓群生共仰一人活耳。<a id="a-EP"></a>高祖嘉其言。<a id="a-EQ"></a>又云。<a id="a-ER"></a>贫道颇习易。<a id="a-ES"></a>以挂之象明夷之兆。<a id="a-ET"></a>按易曰。<a id="a-EU"></a>巽在床下纷若无咎而早吉晚凶。<a id="a-EV"></a>斯固体大不可以小。<a id="a-EW"></a>小则败大则济。<a id="a-EX"></a>可作大事以济群生。<a id="a-EY"></a>无往不亨乃必成乎。<a id="a-EZ"></a>高祖动容曰。<a id="a-Ea"></a>虽蒙善诱未敢当仁。<a id="a-Eb"></a>师眄太宗曰。<a id="a-Ec"></a>郎君与大人并协兆梦。<a id="a-Ed"></a>是谓干父之蛊考用无咎。<a id="a-Ee"></a>天理人事昭然可知。<a id="a-Ef"></a>不可固拒天之与也。<a id="a-Eg"></a>天与不取必受其咎。<a id="a-Eh"></a>无乃不可乎。<a id="a-Ei"></a>高祖拜而谢曰。<a id="a-Ej"></a>弟子何幸再烦郑重叮咛之意。<a id="a-Ek"></a>敢不敬从。<a id="a-El"></a>满后不知所终。</p>
  <h2 id="aEm">智晞</h2>
  <p id="aEn">释智晞。<a id="a-Eo"></a>俗姓陈氏。<a id="a-Ep"></a>颍川人。<a id="a-Eq"></a>年二十始获从愿。<a id="a-Er"></a>一得奉值即定师资。<a id="a-Es"></a>律仪具足禀受禅诀。<a id="a-Et"></a>加修寂定。<a id="a-Eu"></a>常居佛陇修禅道场。<a id="a-Ev"></a>乐三昧者咸共归仰。<a id="a-Ew"></a>宴坐之暇。<a id="a-Ex"></a>时复指撝创造伽蓝殿堂房舍悉皆严整。<a id="a-Ey"></a>唯经台未构。<a id="a-Ez"></a>始欲僦工。<a id="a-F0"></a>有香炉峰。<a id="a-F1"></a>山岩峻崄林木秀异。<a id="a-F2"></a>然彼神祇巨有灵验。<a id="a-F3"></a>自古已来无敢视其峰崖。<a id="a-F4"></a>况有登践而采伐者。<a id="a-F5"></a>时众议曰。<a id="a-F6"></a>今既营经台供养法宝。<a id="a-F7"></a>唯尚精华岂可率尔而已。<a id="a-F8"></a>其香炉峰柽柏木中精胜可共取之以充供养。<a id="a-F9"></a>论详既讫。<a id="a-FA"></a>往咨于晞。<a id="a-FB"></a>具陈上事。<a id="a-FC"></a>良久答云。<a id="a-FD"></a>山神护惜不可造次。<a id="a-FE"></a>无敢重言各还所在。<a id="a-FF"></a>尔夜梦人送疏云。<a id="a-FG"></a>香炉峰柽柏树尽皆舍给经台。<a id="a-FH"></a>时有僧法云。<a id="a-FI"></a>欲往香炉峰头陀。<a id="a-FJ"></a>晞谏曰。<a id="a-FK"></a>彼山神刚强。<a id="a-FL"></a>卿道力微弱。<a id="a-FM"></a>向彼必不得安。<a id="a-FN"></a>慎勿往也。<a id="a-FO"></a>云不纳旨。<a id="a-FP"></a>遂往到山。<a id="a-FQ"></a>不盈二宿。<a id="a-FR"></a>神即现形驱云令还。<a id="a-FS"></a>自陈其事。<a id="a-FT"></a>方忆前旨。<a id="a-FU"></a>深生敬仰。<a id="a-FV"></a>有弟子道亘在房诵经。<a id="a-FW"></a>自往唤云。<a id="a-FX"></a>今晚当有僧。<a id="a-FY"></a>来言竟仍向门下。<a id="a-FZ"></a>即见一僧纯着纳衣执锡持钵。<a id="a-Fa"></a>形神爽俊有异常人。<a id="a-Fb"></a>从外而来。<a id="a-Fc"></a>相去二十余步。<a id="a-Fd"></a>才入路东隐而不现。<a id="a-Fe"></a>俄顷之间即闻东山有钟鼓声大音震谷。<a id="a-Ff"></a>便云。<a id="a-Fg"></a>噫唤吾也。<a id="a-Fh"></a>未终数日语弟子云。<a id="a-Fi"></a>吾命无几。<a id="a-Fj"></a>可作香汤洗浴。<a id="a-Fk"></a>适竟山中鸟兽异色殊形。<a id="a-Fl"></a>常所不见者并皆来集房侧。<a id="a-Fm"></a>履地腾空悲鸣唤呼。<a id="a-Fn"></a>经日方散。<a id="a-Fo"></a>以贞观元年十二月十八日午时。<a id="a-Fp"></a>结跏安坐端直俨然。<a id="a-Fq"></a>气息绵微如入禅定。<a id="a-Fr"></a>因而不返。<a id="a-Fs"></a>时虚空中有弦管声。<a id="a-Ft"></a>合众皆闻。<a id="a-Fu"></a>良久乃息。<a id="a-Fv"></a>经停数日方入石龛颜色敷悦手足柔软不异生平。<a id="a-Fw"></a>春秋七十有二。</p>
  <h2 id="aFx">惠主</h2>
  <p id="aFy">释惠主。<a id="a-Fz"></a>俗姓贾氏。<a id="a-G0"></a>始州永归县人。<a id="a-G1"></a>六岁出家为斌法师弟子。<a id="a-G2"></a>于黄安县造寺七所。<a id="a-G3"></a>梓潼县造十寺。<a id="a-G4"></a>武连县造三寺。<a id="a-G5"></a>初年登冠欲受具足。<a id="a-G6"></a>当境无人乃入京选德。<a id="a-G7"></a>于甘露寺受戒。<a id="a-G8"></a>唯听四分余义傍通。<a id="a-G9"></a>梦见三日三夜天地闇冥众生无眼。<a id="a-GA"></a>过此忽明眼还明净。<a id="a-GB"></a>觉已汗流。<a id="a-GC"></a>一百日后周毁经道。<a id="a-GD"></a>方知征应。<a id="a-GE"></a>即返故乡南山藏伏唯食松叶。<a id="a-GF"></a>异类禽兽同集无声。<a id="a-GG"></a>或有山神送伏苓甘松香来。<a id="a-GH"></a>获此供养六时行道。<a id="a-GI"></a>禽兽随行礼佛诵经。<a id="a-GJ"></a>似如听仰。<a id="a-GK"></a>仍为幽显受菩萨戒。<a id="a-GL"></a>后有猕猴群共治道。<a id="a-GM"></a>主曰。<a id="a-GN"></a>汝性躁扰作此何为。<a id="a-GO"></a>曰时君异也。<a id="a-GP"></a>佛日通也。<a id="a-GQ"></a>深怪其言。<a id="a-GR"></a>寻尔更有异祥。<a id="a-GS"></a>龙飞兽集香气充山。<a id="a-GT"></a>其类众矣。<a id="a-GU"></a>后有八人采弓材者。<a id="a-GV"></a>甚大惊骇。<a id="a-GW"></a>便慰主曰。<a id="a-GX"></a>圣。<a id="a-GY"></a>君出世时号开皇矣。<a id="a-GZ"></a>即将出山以事奏闻蒙预出家。<a id="a-Ga"></a>大业中敕还本州香林寺。<a id="a-Gb"></a>常弘四分为业。<a id="a-Gc"></a>武德之始陵阳公临益州。<a id="a-Gd"></a>素少信心。<a id="a-Ge"></a>将百余驮物行至始州。<a id="a-Gf"></a>令于寺内讲堂佛殿僧房安置。<a id="a-Gg"></a>无敢违者。<a id="a-Gh"></a>主从庄还见斯秽杂。<a id="a-Gi"></a>即入房中取锡杖三衣出叹曰。<a id="a-Gj"></a>死活今日矣。<a id="a-Gk"></a>举杖向驴骡一时倒仆如死。<a id="a-Gl"></a>两手各擎一驮掷弃坑中。<a id="a-Gm"></a>州县官人惊怖执主状申。<a id="a-Gn"></a>陵阳大喜一无所怪。<a id="a-Go"></a>书曰。<a id="a-Gp"></a>弟子数病不逢害鬼。<a id="a-Gq"></a>蒙得律师破悭贪袋。<a id="a-Gr"></a>深为大利。<a id="a-Gs"></a>今附沉香十斤细绫十段仰赠。<a id="a-Gt"></a>后还京日从受菩萨戒焉。<a id="a-Gu"></a>贞观三年寺有明禅师者。<a id="a-Gv"></a>清卓不群。<a id="a-Gw"></a>白日独坐见无半身。<a id="a-Gx"></a>向众述曰。<a id="a-Gy"></a>吾与律师建立此寺。<a id="a-Gz"></a>两人同心忽失半身。<a id="a-H0"></a>将不律师先去。<a id="a-H1"></a>不者明其死矣。<a id="a-H2"></a>寻尔午时主便无疾而逝。<a id="a-H3"></a>春秋八十九。</p>
  <h2 id="aH4">明净</h2>
  <p id="aH5">释明净。<a id="a-H6"></a>高密人。<a id="a-H7"></a>少出家味定为业。<a id="a-H8"></a>后南游东越天台诸山。<a id="a-H9"></a>禅观在怀无缘世习。<a id="a-HA"></a>而衣服褴缕动止适时。<a id="a-HB"></a>同侣禅徒未知弘仰。<a id="a-HC"></a>山粒致绝。<a id="a-HD"></a>日至村中每从乞食。<a id="a-HE"></a>赍还中路值于群虎。<a id="a-HF"></a>皆张口闭目若有饥相。<a id="a-HG"></a>净曰。<a id="a-HH"></a>吾经行山泽多矣。<a id="a-HI"></a>虎兕无心畏之。<a id="a-HJ"></a>今列于路傍岂非为食耶。<a id="a-HK"></a>乃以匙抄饭内其口中。<a id="a-HL"></a>余者对而啖尽。<a id="a-HM"></a>告曰。<a id="a-HN"></a>知来食少辄济自他殊不副怀深用多愧。<a id="a-HO"></a>明日乞食虎又如前。<a id="a-HP"></a>尝值亢旱苗稼并枯淫祀之流妄祈邀请。<a id="a-HQ"></a>虽加恳恻终不能致。<a id="a-HR"></a>净曰。<a id="a-HS"></a>可罢诸邪祷。<a id="a-HT"></a>吾独能降。<a id="a-HU"></a>遂结斋静室七日。<a id="a-HV"></a>平旦云布雨施高下滂注百姓利焉。<a id="a-HW"></a>贞观三年冬至于四年夏六月无雨。<a id="a-HX"></a>天子下诏岳渎诸庙普令雩祭。<a id="a-HY"></a>于时万里赫然全无有应。<a id="a-HZ"></a>有潘侍郎者。<a id="a-Ha"></a>曾任密州。<a id="a-Hb"></a>知静能感以状奏闻。<a id="a-Hc"></a>敕召至京令住祈雨。<a id="a-Hd"></a>告以所须一无损费。<a id="a-He"></a>唯愿静念三宝慈济四生。<a id="a-Hf"></a>七日之后必降甘泽。<a id="a-Hg"></a>乃于庄严寺静房禅默。<a id="a-Hh"></a>至七日向晓问守卫者曰。<a id="a-Hi"></a>天之西北应有白虹。<a id="a-Hj"></a>可试观之。<a id="a-Hk"></a>寻声便见。<a id="a-Hl"></a>净曰。<a id="a-Hm"></a>雨必至矣。<a id="a-Hn"></a>须臾云合骤雨忽零。<a id="a-Ho"></a>比至日晡海内通洽。<a id="a-Hp"></a>遂以有年。<a id="a-Hq"></a>敕乃总度三千僧用酬净德。<a id="a-Hr"></a>其征应难思厥相叵测。<a id="a-Hs"></a>但以京辇諠杂性不狎之。<a id="a-Ht"></a>请还本乡之义胜寺山居继业。<a id="a-Hu"></a>竟不测其存没云。</p>
  <h2 id="aHv">智璪</h2>
  <p id="aHw">释智璪。<a id="a-Hx"></a>俗姓张氏。<a id="a-Hy"></a>清河人。<a id="a-Hz"></a>年二十。<a id="a-I0"></a>二亲俱逝。<a id="a-I1"></a>惨服才释便染疾病。<a id="a-I2"></a>经岁月医药无效。<a id="a-I3"></a>仍于静夜策杖曳疾出中庭向月而卧。<a id="a-I4"></a>至心专念月光菩萨。<a id="a-I5"></a>唯愿大悲济我沉痾。<a id="a-I6"></a>如是系念。<a id="a-I7"></a>遂经旬朔。<a id="a-I8"></a>于中夜间忽梦见一人形色非常。<a id="a-I9"></a>从东方来谓璪曰。<a id="a-IA"></a>我今故来为汝治病。<a id="a-IB"></a>即以口就璪身次第吸嗽(音朔)三夜如此。<a id="a-IC"></a>因尔稍痊。<a id="a-ID"></a>遂求离俗。<a id="a-IE"></a>投安静寺慧凭法师以为弟子。<a id="a-IF"></a>闻智者轨行超群为世良导。<a id="a-IG"></a>即泛舸丰流直指台岫。<a id="a-IH"></a>伏膺受道。<a id="a-II"></a>乃遣行法华忏悔。<a id="a-IJ"></a>第二七日初夜忏讫。<a id="a-IK"></a>还就禅床如欲安坐仍见九头龙从地涌出上升虚空。<a id="a-IL"></a>明旦咨白者云。<a id="a-IM"></a>此是表九道众生闻法华经将来之世破无明地入法性空尔。<a id="a-IN"></a>陈法德四年永阳王伯智作牧仙都。<a id="a-IO"></a>延屈智者来于镇所。<a id="a-IP"></a>璪随师受请。<a id="a-IQ"></a>同赴会稽山。<a id="a-IR"></a>九旬坐讫仍即辞王。<a id="a-IS"></a>住宝林山寺行法华三昧。<a id="a-IT"></a>初日初夜如有人来摇动户扇。<a id="a-IU"></a>璪问之。<a id="a-IV"></a>汝是何人。<a id="a-IW"></a>夜来摇户。<a id="a-IX"></a>即长声答云。<a id="a-IY"></a>我来看灯尔。<a id="a-IZ"></a>频经数过问答如前。<a id="a-Ia"></a>其寺内先有大德慧成禅师。<a id="a-Ib"></a>夜具闻之。<a id="a-Ic"></a>谓弟子曰。<a id="a-Id"></a>彼堂内从来有大恶鬼。<a id="a-Ie"></a>今闻此声必是鬼来取人也。<a id="a-If"></a>天将欲晓成师扣户而唤璪。<a id="a-Ig"></a>未暇得应便绕堂唱云。<a id="a-Ih"></a>苦哉苦哉。<a id="a-Ii"></a>其人了矣。<a id="a-Ij"></a>璪即开户问意。<a id="a-Ik"></a>答云。<a id="a-Il"></a>汝犹在耶。<a id="a-Im"></a>吾谓昨夜鬼已害汝。<a id="a-In"></a>故此嗟耳。<a id="a-Io"></a>第二日夜鬼入堂内。<a id="a-Ip"></a>槌壁打柱。<a id="a-Iq"></a>周遍东西。<a id="a-Ir"></a>堂内六灯。<a id="a-Is"></a>璪即灭五。<a id="a-It"></a>留一行道。<a id="a-Iu"></a>坐禅诵经坦然无惧。<a id="a-Iv"></a>于三七日中事恒如此。<a id="a-Iw"></a>行法将讫。<a id="a-Ix"></a>见一青衣童子称赞善哉。<a id="a-Iy"></a>言已不见。<a id="a-Iz"></a>璪又因事出往会稽路。<a id="a-J0"></a>由剡县孝行村乞食。<a id="a-J1"></a>主人误煮毒蕈设璪食竟进趣前途。<a id="a-J2"></a>主人于后啖此余残。<a id="a-J3"></a>并皆吐痢若死等苦。<a id="a-J4"></a>邻人见之即持药追璪。<a id="a-J5"></a>十里方及。<a id="a-J6"></a>见璪快行无恙。<a id="a-J7"></a>问曰。<a id="a-J8"></a>何故见寻具陈上事。<a id="a-J9"></a>便笑而答曰。<a id="a-JA"></a>贫道无他。<a id="a-JB"></a>可弃药反踪不须见逐。<a id="a-JC"></a>以贞观十二年卒于寺。<a id="a-JD"></a>春秋八十三矣。</p>
  <h2 id="aJE">知苑</h2>
  <p id="aJF">幽州沙门知苑。<a id="a-JG"></a>精练有学识。<a id="a-JH"></a>隋大业中发心造石字一切经藏以备法灭。<a id="a-JI"></a>既而于幽州西山凿岩为石室。<a id="a-JJ"></a>即磨四壁而以写经。<a id="a-JK"></a>又取方石别更磨写。<a id="a-JL"></a>藏诸室内每一室满。<a id="a-JM"></a>即以石塞门镕铁锢之。<a id="a-JN"></a>时隋炀帝幸涿郡。<a id="a-JO"></a>内史侍郎萧瑀皇后弟也。<a id="a-JP"></a>性笃信佛法以其事白后。<a id="a-JQ"></a>后施绢千匹。<a id="a-JR"></a>瑀施绢五百匹。<a id="a-JS"></a>朝野闻之争共舍施。<a id="a-JT"></a>故苑得以成功。<a id="a-JU"></a>苑常以役匠既多道俗奔凑。<a id="a-JV"></a>欲于岩前造木佛堂并食堂寐室。<a id="a-JW"></a>而念木瓦难办。<a id="a-JX"></a>恐繁经费未能起作。<a id="a-JY"></a>忽一夜暴雨雷电震山。<a id="a-JZ"></a>明旦既晴。<a id="a-Ja"></a>乃见山下有大木松柏数千万。<a id="a-Jb"></a>为水所漂积于道次。<a id="a-Jc"></a>道俗惊骇不知来处。<a id="a-Jd"></a>于是远近叹服。<a id="a-Je"></a>苑乃使匠择取其木。<a id="a-Jf"></a>余皆分与邑里。<a id="a-Jg"></a>邑里喜愧而助造堂宇。<a id="a-Jh"></a>顷之毕成如其志焉。<a id="a-Ji"></a>苑所造石经已满七室。<a id="a-Jj"></a>以贞观十三年卒。<a id="a-Jk"></a>弟子犹继其功焉。</p>
  <h2 id="aJl">大志</h2>
  <p id="aJm">僧大志。<a id="a-Jn"></a>会稽顾氏子。<a id="a-Jo"></a>发蒙出家师事天台智者。<a id="a-Jp"></a>智者见其形神洒落高放物表。<a id="a-Jq"></a>取名大志。<a id="a-Jr"></a>诵法华经索然闲静。<a id="a-Js"></a>音声清转听者忘疲。<a id="a-Jt"></a>后于庐山甘露行头陀行。<a id="a-Ju"></a>有时投身猛兽彼皆避去。<a id="a-Jv"></a>餐粒若尽惟以饼果继命而已。<a id="a-Jw"></a>如是七载禅诵不休。<a id="a-Jx"></a>晚住持福林寺。<a id="a-Jy"></a>会大业中屏除佛教。<a id="a-Jz"></a>慨大法陵迟。<a id="a-K0"></a>遂身着孝衣于佛堂中恸哭三日。<a id="a-K1"></a>誓舍形骸申明正教。<a id="a-K2"></a>即往东都上表曰。<a id="a-K3"></a>愿陛下兴隆三宝。<a id="a-K4"></a>贫道当然一臂于嵩岳用报国恩。<a id="a-K5"></a>帝许之。<a id="a-K6"></a>遂设大斋七众通集。<a id="a-K7"></a>师绝粮三日登大棚中。<a id="a-K8"></a>布裹其臂灌之以蜡。<a id="a-K9"></a>如炬燃之。<a id="a-KA"></a>光照岩岫晃然大明。<a id="a-KB"></a>众见苦行痛入心髓。<a id="a-KC"></a>而志形色不变。<a id="a-KD"></a>或诵经文。<a id="a-KE"></a>或赞佛德。<a id="a-KF"></a>或为众说法。<a id="a-KG"></a>声声不绝。<a id="a-KH"></a>烧已下棚。<a id="a-KI"></a>跏趺入定七日而卒。</p>
  <h2 id="aKJ">智聪</h2>
  <p id="aKK">僧智聪。<a id="a-KL"></a>住扬州白马寺专习三论。<a id="a-KM"></a>寻渡江住安乐寺。<a id="a-KN"></a>值隋国亡思归无计。<a id="a-KO"></a>隐江荻中诵法华经。<a id="a-KP"></a>七日不饥。<a id="a-KQ"></a>恒有四虎驯绕。<a id="a-KR"></a>聪曰。<a id="a-KS"></a>吾已十日不食命在呼吸间。<a id="a-KT"></a>卿可食之。<a id="a-KU"></a>虎作人语曰。<a id="a-KV"></a>造立天地无有此理。<a id="a-KW"></a>忽见一老翁腋下挟一小船。<a id="a-KX"></a>来曰。<a id="a-KY"></a>师欲渡江即上船。<a id="a-KZ"></a>其四虎见而泪出。<a id="a-Ka"></a>聪曰。<a id="a-Kb"></a>持危拔难正在今日。<a id="a-Kc"></a>即同四虎利涉南岸。<a id="a-Kd"></a>船及老人忽然不见。<a id="a-Ke"></a>聪领四虎止栖霞塔西。<a id="a-Kf"></a>径行禅诵誓不寝卧。<a id="a-Kg"></a>安众八十余人。<a id="a-Kh"></a>若有凶事虎来大吼。<a id="a-Ki"></a>由此警觉。<a id="a-Kj"></a>贞观中年九十九。<a id="a-Kk"></a>于佛生日熏炉遍礼圣像还归静室端坐而化。</p>
  <h2 id="aKl">善道</h2>
  <p id="aKm">善道法师。<a id="a-Kn"></a>临淄人。<a id="a-Ko"></a>入大藏信手探卷得观无量寿佛经。<a id="a-Kp"></a>乃专心念佛以修十六妙观。<a id="a-Kq"></a>及住庐山观远公遗躅。<a id="a-Kr"></a>豁然增思。<a id="a-Ks"></a>后遁迹终南修般舟三昧数载。<a id="a-Kt"></a>睹宝阁瑶池宛然在目。<a id="a-Ku"></a>复往晋阳从绰禅师授无量寿经。<a id="a-Kv"></a>入定七日。<a id="a-Kw"></a>绰请观所生处。<a id="a-Kx"></a>道报曰。<a id="a-Ky"></a>师当忏悔三罪方可往生。<a id="a-Kz"></a>师尝安佛像在檐牖下。<a id="a-L0"></a>自处深房此一罪也。<a id="a-L1"></a>当于佛前忏。<a id="a-L2"></a>又常役使出家人此二罪也。<a id="a-L3"></a>当于四方僧前忏。<a id="a-L4"></a>又因造屋多损虫命此三罪也。<a id="a-L5"></a>当于一切众生前忏。<a id="a-L6"></a>绰静思往咎洗心悔谢。<a id="a-L7"></a>久之道因定出谓绰曰。<a id="a-L8"></a>师罪灭矣。<a id="a-L9"></a>后有白光来照之时。<a id="a-LA"></a>是往生相也。<a id="a-LB"></a>道行化京师归者如市。<a id="a-LC"></a>忽微疾即掩室怡然念佛而逝。<a id="a-LD"></a>异香天乐向西而隐。</p>
 </body>
</html>