<!doctype html>
<html id="z3IBXS61mB" data-ver="1375">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">神僧传卷第九</h1>
  <h2 id="a2">金刚仙</h2>
  <p id="a3">僧金刚仙者。<a id="a-4"></a>西域人也。<a id="a-5"></a>居于清远峡山寺。<a id="a-6"></a>能梵音弹舌摇锡而咒物。<a id="a-7"></a>物无不应。<a id="a-8"></a>善囚拘鬼魅束缚蚊螭。<a id="a-9"></a>动锡杖一声。<a id="a-A"></a>召雷立震。<a id="a-B"></a>是日峡山寺有李朴者。<a id="a-C"></a>持斧翦巨木。<a id="a-D"></a>刳而为舟。<a id="a-E"></a>忽登山见一盘石上有穴。<a id="a-F"></a>睹一大蜘蛛足广丈余。<a id="a-G"></a>四蛇啮卉窒其穴而去。<a id="a-H"></a>俄闻林木有声暴猛吼骤。<a id="a-I"></a>工人惧而缘木伺之。<a id="a-J"></a>果睹枳首之虺长可数十丈。<a id="a-K"></a>屈曲蹙怒环其蛛穴。<a id="a-L"></a>东西其首。<a id="a-M"></a>俄而跃西之首吸穴之卉团。<a id="a-N"></a>而飞出颖脱俱尽。<a id="a-O"></a>后回东之首大画其目大呀其口。<a id="a-P"></a>吸其蜘蛛蜘蛛驰出。<a id="a-Q"></a>以足擒穴之口。<a id="a-R"></a>翘屈其毒。<a id="a-S"></a>丹然若火。<a id="a-T"></a>焌虺之咽喉去虺之目。<a id="a-U"></a>虺懵然而复苏。<a id="a-V"></a>举首又吸之。<a id="a-W"></a>蛛不见更毒虺。<a id="a-X"></a>虺遂倒于石而殒。<a id="a-Y"></a>蛛跃出缘虺之腹咀。<a id="a-Z"></a>内齿折二头俱出丝而囊之。<a id="a-a"></a>跃出穴去。<a id="a-b"></a>朴讶之返峡山寺语金刚仙。<a id="a-c"></a>仙乃祈朴验穴振环杖而咒之。<a id="a-d"></a>蛛即出于僧前俨若神听。<a id="a-e"></a>及引锡触之。<a id="a-f"></a>蛛乃殂于穴侧耳。<a id="a-g"></a>及夜僧梦见老人捧匹帛而前曰。<a id="a-h"></a>我即蛛也。<a id="a-i"></a>复能织耳。<a id="a-j"></a>礼僧曰。<a id="a-k"></a>愿为福田之依。<a id="a-l"></a>语毕遂亡。<a id="a-m"></a>僧及觉布已在侧。<a id="a-n"></a>其于精妙奇巧非世茧丝之所能制也。<a id="a-o"></a>僧乃制而为衣。<a id="a-p"></a>尘垢不触。<a id="a-q"></a>后数年僧欲往番禺泛舶归天竺。<a id="a-r"></a>乃于峡山金锁潭畔摇锡大呼而咒水。<a id="a-s"></a>俄而水辟见底矣。<a id="a-t"></a>以澡瓶张之。<a id="a-u"></a>有一泥鳅鱼可长三寸许。<a id="a-v"></a>跃入瓶中。<a id="a-w"></a>语众僧曰。<a id="a-x"></a>此龙矣。<a id="a-y"></a>吾将至海门以药煮为膏涂足则渡海若履坦途。<a id="a-z"></a>是夜有白衣叟挈转关榼诣寺。<a id="a-10"></a>家人传经曰。<a id="a-11"></a>知金刚仙好酒。<a id="a-12"></a>此榼一边美酝一边毒醪。<a id="a-13"></a>其榼即晋惠帝曾用酖牛将军者也。<a id="a-14"></a>今有黄金百两奉公。<a id="a-15"></a>为持此酒毒其僧也。<a id="a-16"></a>是僧无何。<a id="a-17"></a>取吾子欲为膏恨伊之深痛贯骨髓。<a id="a-18"></a>但无计而奈何。<a id="a-19"></a>传经喜受金与酒。<a id="a-1A"></a>得转关之法诣金刚仙。<a id="a-1B"></a>仙持杯向口次。<a id="a-1C"></a>忽有数岁小儿跃出就手覆之。<a id="a-1D"></a>日酒是龙所将来而毒师耳。<a id="a-1E"></a>僧大骇诘传经。<a id="a-1F"></a>传经遂不敢隐。<a id="a-1G"></a>僧乃问小儿曰。<a id="a-1H"></a>尔何人而相救。<a id="a-1I"></a>儿曰。<a id="a-1J"></a>我昔日之蛛也。<a id="a-1K"></a>今已离其恶业。<a id="a-1L"></a>而托生为人七稔矣。<a id="a-1M"></a>吾之魂稍灵于常人。<a id="a-1N"></a>知师有难故飞魂奉救。<a id="a-1O"></a>言讫而没。<a id="a-1P"></a>众僧聆之。<a id="a-1Q"></a>共礼金刚仙。<a id="a-1R"></a>求舍其龙子。<a id="a-1S"></a>僧不得已而纵之。<a id="a-1T"></a>后仙果泛舶归天竺矣。</p>
  <p data-pb></p>
  <h2 id="a1U">怀信</h2>
  <p id="a1V">怀信者。<a id="a-1W"></a>居处广陵别无奇迹。<a id="a-1X"></a>会昌三年癸亥岁。<a id="a-1Y"></a>武宗为赵归真排毁释门。<a id="a-1Z"></a>将欲堙灭教法。<a id="a-1a"></a>有淮南词客刘隐之薄游四明。<a id="a-1b"></a>旅泊之宵梦中如泛海焉。<a id="a-1c"></a>回顾见塔一所东度。<a id="a-1d"></a>是淮南西灵寺塔。<a id="a-1e"></a>其塔峻峙校胡太后永宁塔少分耳。<a id="a-1f"></a>塔第三层见信凭阑与隐之交谈。<a id="a-1g"></a>且曰。<a id="a-1h"></a>暂送塔过东海。<a id="a-1i"></a>旬日而还。<a id="a-1j"></a>数日隐之归扬州。<a id="a-1k"></a>即往谒信。<a id="a-1l"></a>信曰。<a id="a-1m"></a>记得海上相见时否。<a id="a-1n"></a>隐之了然省悟。<a id="a-1o"></a>后数日天火焚塔俱尽。<a id="a-1p"></a>白雨倾澍。<a id="a-1q"></a>傍有草堂一无所损。<a id="a-1r"></a>由是观之。<a id="a-1s"></a>东海人见永宁塔不谬矣。</p>
  <p data-pb></p>
  <h2 id="a1t">智广</h2>
  <p id="a1u">释智广。<a id="a-1v"></a>姓崔氏。<a id="a-1w"></a>不知何许人也。<a id="a-1x"></a>德瓶素完道根惟固。<a id="a-1y"></a>化行洪雅特显奇踪。<a id="a-1z"></a>凡百病者造之。<a id="a-20"></a>则以片竹为杖指其痛端。<a id="a-21"></a>或一扑之无不立愈。<a id="a-22"></a>为癵者则起。<a id="a-23"></a>跛者则奔。<a id="a-24"></a>其后益加神验。<a id="a-25"></a>或遇病者一掴一叱皆起。<a id="a-26"></a>或令烧纸缗掇散饮食。<a id="a-27"></a>或遇甚痛恼者。<a id="a-28"></a>捩纸蘸水贴之亦差。<a id="a-29"></a>尝循江渎池咒食饲鱼。<a id="a-2A"></a>经夜其鱼二尺已上。<a id="a-2B"></a>亿万许皆浮水面而殒。<a id="a-2C"></a>聊蹑流水救十千鱼生忉利天也。<a id="a-2D"></a>自咸通初至九座山。<a id="a-2E"></a>忽逢巨蟒欲来吞师。<a id="a-2F"></a>师锡自飞撑拄其口。<a id="a-2G"></a>师入其口趺坐入定。<a id="a-2H"></a>神来谢罪师不顾之。<a id="a-2I"></a>逮出定蟒化为石矣。<a id="a-2J"></a>继而雷雨大作涌沙成地。<a id="a-2K"></a>山神移山。<a id="a-2L"></a>八维荫映。<a id="a-2M"></a>以乾符三年示寂。</p>
  <h2 id="a2N">从谏</h2>
  <p id="a2O">释从谏。<a id="a-2P"></a>姓张氏。<a id="a-2Q"></a>南阳人。<a id="a-2R"></a>徙居广陵为土著姓。<a id="a-2S"></a>身长八尺眉目魁奇。<a id="a-2T"></a>越壮室之年忽顿悟真理。<a id="a-2U"></a>遂舍妻子从披削焉。<a id="a-2V"></a>于是研精禅观心境明白。<a id="a-2W"></a>不逾十载耆年宿德皆所推服焉。<a id="a-2X"></a>及来洛师遂止敬爱寺。<a id="a-2Y"></a>既年德并成缁黄所宗。<a id="a-2Z"></a>每赴供皆与宾头卢尊者对食。<a id="a-2a"></a>其为人天钦奉若此。<a id="a-2b"></a>唐武宗嗣历改元会昌。<a id="a-2c"></a>爱驭凤骖鹤之仪。<a id="a-2d"></a>薄点黑降龙之教。<a id="a-2e"></a>乃下郡国毁庙塔令沙门复。<a id="a-2f"></a>初谏公乃乌帽麻衣潜于皇甫枚之温泉别业。<a id="a-2g"></a>后冈上乔木骈郁巨石砥平。<a id="a-2h"></a>谏公夏日常于中入寂。<a id="a-2i"></a>或补毳事。<a id="a-2j"></a>忽一日颓云驶雨。<a id="a-2k"></a>霆击石傍。<a id="a-2l"></a>诸兄走往林中。<a id="a-2m"></a>谏公恬然跏坐若无所闻者。<a id="a-2n"></a>诸兄致问。<a id="a-2o"></a>徐曰。<a id="a-2p"></a>恶畜生而已。<a id="a-2q"></a>至大中初宣宗复兴内教。<a id="a-2r"></a>谏公归东都故居。<a id="a-2s"></a>其子自广陵来觐。<a id="a-2t"></a>适与谏遇于院门。<a id="a-2u"></a>威貌崇严不复可识。<a id="a-2v"></a>乃拜而问从谏所居。<a id="a-2w"></a>谏公指曰。<a id="a-2x"></a>近东头。<a id="a-2y"></a>其子既去遂阖门不出。<a id="a-2z"></a>其割裂爱网又如此。<a id="a-30"></a>咸通丙戌岁夏五月。<a id="a-31"></a>忽遍诣所向信家。<a id="a-32"></a>皆谓曰。<a id="a-33"></a>善建福业。<a id="a-34"></a>贫道秋初当远行。<a id="a-35"></a>故相别耳。<a id="a-36"></a>至秋七月朔。<a id="a-37"></a>清旦盥手焚香念慈氏如来。<a id="a-38"></a>遂右胁而卧。<a id="a-39"></a>呼门人玄章等诫曰。<a id="a-3A"></a>人生难得。<a id="a-3B"></a>恶道易沦。<a id="a-3C"></a>唯有归命释尊励精梵行。<a id="a-3D"></a>龙华会上当复相逢。<a id="a-3E"></a>生也有涯与尔少别。<a id="a-3F"></a>是日无疾奄化。<a id="a-3G"></a>行年八十余矣。<a id="a-3H"></a>玄章等奉遗旨送尸于建春门外尸陀林中施诸鸟兽。<a id="a-3I"></a>三日复视之。<a id="a-3J"></a>饥貌如生无物敢近。<a id="a-3K"></a>遂覆以饼饵。<a id="a-3L"></a>经宿有狼狐迹。<a id="a-3M"></a>唯啖饼饵而丰肤宛然。<a id="a-3N"></a>乃依天竺法阇维讫。<a id="a-3O"></a>收余烬起白塔于道傍。<a id="a-3P"></a>春秋奉香火之荐焉普闻。</p>
  <p id="a3Q">释普闻。<a id="a-3R"></a>唐僖宗第三子。<a id="a-3S"></a>生而吉祥。<a id="a-3T"></a>眉目风骨清真如画。<a id="a-3U"></a>性不茄荤。<a id="a-3V"></a>僖宗钟爱之。<a id="a-3W"></a>然以其无经世意。<a id="a-3X"></a>百计陶写之终不可回。<a id="a-3Y"></a>中和元年天下乱。<a id="a-3Z"></a>僖宗幸蜀。<a id="a-3a"></a>亲王宗室皆逃亡。<a id="a-3b"></a>闻断发逸游谒石霜诸。<a id="a-3c"></a>诸与语叹异曰。<a id="a-3d"></a>汝乘愿力而来乃生王家。<a id="a-3e"></a>脱身从我火中莲也。<a id="a-3f"></a>闻夜入室问祖师别传事。<a id="a-3g"></a>诸曰。<a id="a-3h"></a>待按山点头即向汝道。<a id="a-3i"></a>闻因契悟。<a id="a-3j"></a>依止数岁。<a id="a-3k"></a>乃请遍游名山。<a id="a-3l"></a>诸曰。<a id="a-3m"></a>逢干即止。<a id="a-3n"></a>遇陈便住。<a id="a-3o"></a>于是远游。<a id="a-3p"></a>过昭武抵大干。<a id="a-3q"></a>遥望山巅蔚然深秀。<a id="a-3r"></a>问父老曰。<a id="a-3s"></a>彼有居者否。<a id="a-3t"></a>老曰。<a id="a-3u"></a>有一陈嗣者。<a id="a-3v"></a>久隐其中。<a id="a-3w"></a>因悟师言。<a id="a-3x"></a>即拨草至山。<a id="a-3y"></a>陈嗣一见乃分坐同住。<a id="a-3z"></a>因乞菜种于嗣愿求斗斛。<a id="a-40"></a>嗣曰。<a id="a-41"></a>岂有斗斛与之一合。<a id="a-42"></a>遂入山垦种。<a id="a-43"></a>后谷口之人相谓曰。<a id="a-44"></a>前日僧入山经今不出。<a id="a-45"></a>必为虎所啖。<a id="a-46"></a>往视之见茅庐一所。<a id="a-47"></a>行者数人指呼百诺。<a id="a-48"></a>而重冈复岭菜已青矣。<a id="a-49"></a>盖耕种菜者。<a id="a-4A"></a>乃山神所投。<a id="a-4B"></a>行者乃虎也。<a id="a-4C"></a>陈嗣觉师之胜乃曰。<a id="a-4D"></a>吾居此每苦恶兽毒虫之多。<a id="a-4E"></a>公来皆屏迹。<a id="a-4F"></a>道德非吾所及。<a id="a-4G"></a>吾种之缘其属公乎。<a id="a-4H"></a>既而道德播闻缁徒云集。<a id="a-4I"></a>遂成巨刹。<a id="a-4J"></a>忽有老人跪请曰。<a id="a-4K"></a>我乃龙也。<a id="a-4L"></a>家于此山以行雨。<a id="a-4M"></a>不职上天有罚当死。<a id="a-4N"></a>愿赐救护。<a id="a-4O"></a>师曰。<a id="a-4P"></a>汝得罪上帝我何能致力。<a id="a-4Q"></a>虽然汝可易形来。<a id="a-4R"></a>俄化为小蛇。<a id="a-4S"></a>师以锡杖引入净瓶。<a id="a-4T"></a>良久风雷挟坐榻山岳摇振。<a id="a-4U"></a>师宴坐达旦。<a id="a-4V"></a>天宇澄霁蛇自瓶出。<a id="a-4W"></a>有顷复为老人形而谢曰。<a id="a-4X"></a>若非藉师法力则血肉腥秽此地矣。<a id="a-4Y"></a>无以报德。<a id="a-4Z"></a>山中无水何以安众。<a id="a-4a"></a>当以水延师道场也。<a id="a-4b"></a>即于峻谷穷源刮成石穴涌泉一泓。<a id="a-4c"></a>始虽涓涓终焉衍溢。<a id="a-4d"></a>遂成一湖。<a id="a-4e"></a>今在半山龙湖之名。<a id="a-4f"></a>盖始于此。<a id="a-4g"></a>冱寒不冰大旱不竭。<a id="a-4h"></a>其流四出灌溉田数百顷。<a id="a-4i"></a>邦人神之建祠其上。<a id="a-4j"></a>岁时享祀焉。<a id="a-4k"></a>今遇上元乃师诞辰。<a id="a-4l"></a>龙必朝谢有祥云瑞气之应。<a id="a-4m"></a>院之右十五里有隋义宁欧阳太守之庙。<a id="a-4n"></a>即今福善王也。<a id="a-4o"></a>庙食至是历二百七十余载。<a id="a-4p"></a>其神极灵祸福此邦。<a id="a-4q"></a>民敬畏之牲牢享祭无虚日。<a id="a-4r"></a>师见而闵焉。<a id="a-4s"></a>一日杖策之祠下。<a id="a-4t"></a>说偈见意。<a id="a-4u"></a>复与之约曰。<a id="a-4v"></a>能食素持不杀戒乃可为邻。<a id="a-4w"></a>是夕里之父老梦神云。<a id="a-4x"></a>我今受禅师戒不复血食。<a id="a-4y"></a>祭我当如比丘饭足矣。<a id="a-4z"></a>如是易血食以斋羞。<a id="a-50"></a>至今遵之。<a id="a-51"></a>神人相安。<a id="a-52"></a>神显灵异。<a id="a-53"></a>护持此山。<a id="a-54"></a>或云。<a id="a-55"></a>师尝与神以道力角胜负。<a id="a-56"></a>庙傍有松巨干参天。<a id="a-57"></a>师举手抝下拂地三匝。<a id="a-58"></a>而神实拂其二。<a id="a-59"></a>遂屈而从之。<a id="a-5A"></a>一日集徒曰。<a id="a-5B"></a>吾将他适。<a id="a-5C"></a>院事付聪教二门人。<a id="a-5D"></a>乃说偈曰。<a id="a-5E"></a>我逃世难来出家。<a id="a-5F"></a>宗师指示个歇处。<a id="a-5G"></a>住山聚众三十年。<a id="a-5H"></a>对人不欲轻分付。<a id="a-5I"></a>今日分明说以君。<a id="a-5J"></a>我敛目时齐听取。<a id="a-5K"></a>寺众凄然坚请且为佛法住世。<a id="a-5L"></a>师曰。<a id="a-5M"></a>汝等岂不知达磨只履西归普化全身脱去之旨耶。<a id="a-5N"></a>何以去来生灭视吾也。<a id="a-5O"></a>既而跨虎凌晨抵信州应供。<a id="a-5P"></a>到彼僧房集。<a id="a-5Q"></a>供罢就长者更觅一分与行者。<a id="a-5R"></a>长者谓师独行不诺所请。<a id="a-5S"></a>遂觅水一盂。<a id="a-5T"></a>噀杖为虎高驭而去。<a id="a-5U"></a>至开元寺。<a id="a-5V"></a>而龙湖寺僧至彼追之。<a id="a-5W"></a>乃祝之曰。<a id="a-5X"></a>吾不复归山中。<a id="a-5Y"></a>已有聪禅师矣。<a id="a-5Z"></a>故龙湖无开山祖师之塔。<a id="a-5a"></a>惟有跨虎庵基。<a id="a-5b"></a>为古今之证。<a id="a-5c"></a>又有禅师照水自写真像。<a id="a-5d"></a>至今存焉。<a id="a-5e"></a>敕谥圆觉禅师。<a id="a-5f"></a>凡有所祷其应如响。<a id="a-5g"></a>而院前有师所坐之杉。<a id="a-5h"></a>至今间生异花。</p>
  <p data-pb></p>
  <h2 id="a5i">怀浚</h2>
  <p id="a5j">怀浚者。<a id="a-5k"></a>不知何许人也。<a id="a-5l"></a>憨而且狂。<a id="a-5m"></a>乃逆知未来之事。<a id="a-5n"></a>其应如神。<a id="a-5o"></a>乾宁中无何至巴东。<a id="a-5p"></a>且能草书笔法天然。<a id="a-5q"></a>或于寺观店肆壁书佛经道法。<a id="a-5r"></a>以至歌诗鄙俚之词。<a id="a-5s"></a>靡不集其笔端矣。<a id="a-5t"></a>与之语阿唯而已。<a id="a-5u"></a>里人以神圣待之。<a id="a-5v"></a>刺史于公患其惑众。<a id="a-5w"></a>系狱诘之。<a id="a-5x"></a>乃以诗通状。<a id="a-5y"></a>辞意在闽川之西东。<a id="a-5z"></a>然章句靡丽。<a id="a-60"></a>州将异而释之。<a id="a-61"></a>又详其旨疑在海中。<a id="a-62"></a>疑为杯渡之流。<a id="a-63"></a>行旅经过必维舟而谒。<a id="a-64"></a>辨其上下峡之吉凶贸易经求物之利钝。<a id="a-65"></a>客子</p>
  <p data-pb></p>
  <h2 id="a66">辛七师</h2>
  <p id="a67">七师。<a id="a-68"></a>陕人。<a id="a-69"></a>辛其姓也。<a id="a-6A"></a>始为儿时甚谨肃。<a id="a-6B"></a>未尝以狎弄为事。<a id="a-6C"></a>其父母俱异而怜之。<a id="a-6D"></a>十岁好浮图氏法。<a id="a-6E"></a>日阅佛书。<a id="a-6F"></a>自能辨梵音不由师教。<a id="a-6G"></a>其后父为陕郡守。<a id="a-6H"></a>先是郡南有瓦窑七所。<a id="a-6I"></a>及父卒辛七哀毁甚。<a id="a-6J"></a>一日发狂遁去。<a id="a-6K"></a>其家僮迹其所往至郡南。<a id="a-6L"></a>见辛七在一瓦窑中端坐。<a id="a-6M"></a>身有奇光璨然若炼金色。<a id="a-6N"></a>家僮惊异。<a id="a-6O"></a>次至窑。<a id="a-6P"></a>又见一辛七在焉。<a id="a-6Q"></a>历是七窑俱有一辛七在中。<a id="a-6R"></a>繇是陕人呼为辛七师。</p>
  <p data-pb></p>
  <h2 id="a6S">简师</h2>
  <p id="a6T">居道简禅师。<a id="a-6U"></a>久入先云居之室。<a id="a-6V"></a>为堂中第一座。<a id="a-6W"></a>属先云居将顺寂。<a id="a-6X"></a>主事请问南堪继嗣。<a id="a-6Y"></a>居曰堂中简。<a id="a-6Z"></a>主事意谓令拣择可当者。<a id="a-6a"></a>佥曰。<a id="a-6b"></a>第二座可然。<a id="a-6c"></a>且备礼请。<a id="a-6d"></a>第一座若谦让即坚请第二座。<a id="a-6e"></a>师既密承授记略不辞免。<a id="a-6f"></a>即自持道具入方丈摄众演法。<a id="a-6g"></a>主事等不惬素志。<a id="a-6h"></a>罔循规式。<a id="a-6i"></a>师察其情乃潜弃去。<a id="a-6j"></a>其夜安乐树神号泣。<a id="a-6k"></a>诘旦主事大众奔至麦庄。<a id="a-6l"></a>悔过哀痛请归院。<a id="a-6m"></a>众闻空中连声唱曰。<a id="a-6n"></a>和尚来也。</p>
  <p data-pb></p>
  <h2 id="a6o">契此</h2>
  <p id="a6p">契此者。<a id="a-6q"></a>不详氏族。<a id="a-6r"></a>或云四明人。<a id="a-6s"></a>形裁腲(乃罪切)脮(乌罪切)蹙额皤腹。<a id="a-6t"></a>言语无恒寝卧随处。<a id="a-6u"></a>常以杖荷布囊入廛。<a id="a-6v"></a>市肆见物则乞。<a id="a-6w"></a>至于醯酱鱼葅才接入口。<a id="a-6x"></a>分少许入囊。<a id="a-6y"></a>号为长汀子布袋师也。<a id="a-6z"></a>曾于雪中卧而身上无雪。<a id="a-70"></a>人以此奇之。<a id="a-71"></a>又尝就人乞啜。<a id="a-72"></a>其店则物售。<a id="a-73"></a>袋囊中皆百一供身具也。<a id="a-74"></a>示人吉凶必现相表兆。<a id="a-75"></a>亢阳即曳高齿木屐市桥上竖膝而眠。<a id="a-76"></a>水潦则系湿草屦。<a id="a-77"></a>人以此验知。<a id="a-78"></a>以天复中终于奉川乡。<a id="a-79"></a>邑人共埋之。<a id="a-7A"></a>后有他州见此僧。<a id="a-7B"></a>亦荷布袋行。<a id="a-7C"></a>江浙</p>
  <p data-pb></p>
  <h2 id="a7D">阿足师</h2>
  <p id="a7E">足师者。<a id="a-7F"></a>莫知其所来。<a id="a-7G"></a>形质痴浊神情不慧。<a id="a-7H"></a>时有所言靡不先觉。<a id="a-7I"></a>居虽无定多寓阌乡。<a id="a-7J"></a>憧憧往来争路礼谒。<a id="a-7K"></a>山岳檀施曾不顾瞻。<a id="a-7L"></a>人或忧或疾。<a id="a-7M"></a>获其指南者其验神速。<a id="a-7N"></a>时陕州有富室张臻者。<a id="a-7O"></a>财积钜万。<a id="a-7P"></a>止有一男年可十七。<a id="a-7Q"></a>生而愚騃。<a id="a-7R"></a>既挛手足。<a id="a-7S"></a>既懵言语。<a id="a-7T"></a>惟嗜饮食口如溪壑。<a id="a-7U"></a>父母钟爱尽力事之。<a id="a-7V"></a>迎医求药不远千里。<a id="a-7W"></a>十数年后家业殆尽。<a id="a-7X"></a>或有谓曰。<a id="a-7Y"></a>阿足贤圣见世诸佛。<a id="a-7Z"></a>何不投告。<a id="a-7a"></a>希其痊除。<a id="a-7b"></a>臻与其妻来抵阌乡。<a id="a-7c"></a>叩头抆泪求其拯济。<a id="a-7d"></a>阿足久之。<a id="a-7e"></a>谓臻曰。<a id="a-7f"></a>汝冤未散尚</p>
  <p data-pb></p>
  <h2 id="a7g">惟靖</h2>
  <p id="a7h">惟靖。<a id="a-7i"></a>吴门人也。<a id="a-7j"></a>年三十许入国宁寺巡僧房。<a id="a-7k"></a>唱曰。<a id="a-7l"></a>要人出家请留。<a id="a-7m"></a>下至经藏院。<a id="a-7n"></a>见二众阇黎大德慧政。<a id="a-7o"></a>便跪拜伸诚愿容执侍。<a id="a-7p"></a>政公允纳与翦饰。<a id="a-7q"></a>于天台受具。<a id="a-7r"></a>尝侵星赴禅林寺晨粥。<a id="a-7s"></a>而多虎豹随到寺门。<a id="a-7t"></a>虎踞地若伺候。<a id="a-7u"></a>靖出复随。<a id="a-7v"></a>迟明巨迹极多。<a id="a-7w"></a>靖恐人知以锄灭虎迹。<a id="a-7x"></a>俄患背疽困睡。<a id="a-7y"></a>有鸩鸟粪于疮所。<a id="a-7z"></a>非久全愈。<a id="a-80"></a>又虞冰雪备粳粒半斗。<a id="a-81"></a>每日以铫合菜煮食。<a id="a-82"></a>置粳于地窖中。<a id="a-83"></a>过期用米常满不耗。<a id="a-84"></a>靖乃筑之而云。<a id="a-85"></a>吾被此物知非理也。<a id="a-86"></a>卒时年七十余。</p>
  <p data-pb></p>
  <h2 id="a87">齐州僧</h2>
  <p id="a88">论在齐州时出猎。<a id="a-89"></a>至一县界憩兰若中。<a id="a-8A"></a>觉桃香异常访其僧。<a id="a-8B"></a>僧不及隐。<a id="a-8C"></a>言近有人施二桃。<a id="a-8D"></a>因从经案下取出献论。<a id="a-8E"></a>大如饭碗。<a id="a-8F"></a>论时饥尽食之。<a id="a-8G"></a>核大如鸡卵。<a id="a-8H"></a>论因诘其所自。<a id="a-8I"></a>僧笑曰。<a id="a-8J"></a>向实谬言之。<a id="a-8K"></a>此桃去此十余里。<a id="a-8L"></a>道路危险。<a id="a-8M"></a>贫道偶行脚见之。<a id="a-8N"></a>觉异因掇数枚。<a id="a-8O"></a>论曰。<a id="a-8P"></a>请去骑从与和尚偕往。<a id="a-8Q"></a>僧不得已导论北出。<a id="a-8R"></a>荒榛中经五里许抵一水。<a id="a-8S"></a>僧曰。<a id="a-8T"></a>恐中丞不能渡此。<a id="a-8U"></a>论志决往。<a id="a-8V"></a>乃依僧解衣。<a id="a-8W"></a>载之而浮登岸。<a id="a-8X"></a>又经西北涉二水。<a id="a-8Y"></a>上山越涧数里。<a id="a-8Z"></a>至一处。<a id="a-8a"></a>瀑泉怪石非人境也。<a id="a-8b"></a>有桃数百株。<a id="a-8c"></a>枝干扫地高二三尺。<a id="a-8d"></a>其香破鼻。<a id="a-8e"></a>论与僧各食一蔕。<a id="a-8f"></a>腹饱矣。<a id="a-8g"></a>论解衣将尽力包之。<a id="a-8h"></a>僧曰。<a id="a-8i"></a>此或灵境不可多取。<a id="a-8j"></a>贫道常听长老说。<a id="a-8k"></a>昔有人亦尝至此。<a id="a-8l"></a>怀五六枚迷不得出。<a id="a-8m"></a>论亦疑僧非常。<a id="a-8n"></a>取两颗而返。<a id="a-8o"></a>僧切戒论勿言。<a id="a-8p"></a>论至州使招僧。<a id="a-8q"></a>僧已逝矣。</p>
  <p data-pb></p>
  <h2 id="a8r">蚬子和尚</h2>
  <p id="a8s">兆蚬子和尚。<a id="a-8t"></a>事迹颇异居无定所。<a id="a-8u"></a>自印心于洞山。<a id="a-8v"></a>混俗闽川。<a id="a-8w"></a>不畜道具。<a id="a-8x"></a>不循律仪。<a id="a-8y"></a>冬夏一纳。<a id="a-8z"></a>逐日沿江岸。<a id="a-90"></a>采掇虾蚬以充其腹。<a id="a-91"></a>暮即宿东山白马庙纸钱中。<a id="a-92"></a>居民自为蚬子和尚。<a id="a-93"></a>华严静禅师闻之欲决真假。<a id="a-94"></a>先潜入纸钱中。<a id="a-95"></a>深夜师归。<a id="a-96"></a>严把住曰。<a id="a-97"></a>如何是祖师西来意。<a id="a-98"></a>师遽答曰。<a id="a-99"></a>神前酒台盘。<a id="a-9A"></a>严放手曰。<a id="a-9B"></a>不虚与我同根生。<a id="a-9C"></a>严后赴庄宗诏入长安。<a id="a-9D"></a>师已先至。<a id="a-9E"></a>每日歌唱自拍。<a id="a-9F"></a>或乃佯狂。<a id="a-9G"></a>泥雪去来俱无踪迹。<a id="a-9H"></a>厥后不知所终。</p>
  <p data-pb></p>
  <h2 id="a9I">扣冰古佛</h2>
  <p id="a9J">冰澡光古佛。<a id="a-9K"></a>初参雪峰。<a id="a-9L"></a>峰曰。<a id="a-9M"></a>子异日必为王者师。<a id="a-9N"></a>后自鹅湖归温岭结庵继居将军岩。<a id="a-9O"></a>二虎侍侧。<a id="a-9P"></a>神人献地。<a id="a-9Q"></a>为瑞岩院。<a id="a-9R"></a>学者争集。<a id="a-9S"></a>尝谓众曰。<a id="a-9T"></a>古圣修行须凭苦节。<a id="a-9U"></a>吾今夏则衣楮。<a id="a-9V"></a>冬则扣冰而浴。<a id="a-9W"></a>故世人号为扣冰古佛。<a id="a-9X"></a>后住灵曜。<a id="a-9Y"></a>天成三年应闽王之召。<a id="a-9Z"></a>延居内堂。<a id="a-9a"></a>敬拜曰。<a id="a-9b"></a>谢师远降。<a id="a-9c"></a>赐茶次师提起槖子曰。<a id="a-9d"></a>大王会么。<a id="a-9e"></a>曰不会。<a id="a-9f"></a>曰人王法王各自照了。<a id="a-9g"></a>留十日以疾辞。<a id="a-9h"></a>至十二月二日。<a id="a-9i"></a>沐浴升堂告众而逝。<a id="a-9j"></a>王与道俗备香薪荼毗。<a id="a-9k"></a>祥耀满山。<a id="a-9l"></a>收舍利塔于瑞岩正寝。<a id="a-9m"></a>谥妙应法威慈济禅师。<a id="a-9n"></a>自是至今远近祈祷灵异非一。</p>
  <p data-pb></p>
  <h2 id="a9o">全宰</h2>
  <p id="a9p">全宰。<a id="a-9q"></a>俗姓沈氏。<a id="a-9r"></a>钱唐人也。<a id="a-9s"></a>孩抱之间不喜荤血。<a id="a-9t"></a>其母累睹善征。<a id="a-9u"></a>劝投径山法济大师削染。<a id="a-9v"></a>及修禅观亭亭高竦不杂风尘。<a id="a-9w"></a>慕十二头陀以饰其行。<a id="a-9x"></a>谚曰。<a id="a-9y"></a>宰道者焉。<a id="a-9z"></a>迨乎诸方参请。<a id="a-A0"></a>得石霜禅师印证密加保任。<a id="a-A1"></a>入天台山闇岩。<a id="a-A2"></a>以永其志也。<a id="a-A3"></a>伊岩与寒山子所隐对峙。<a id="a-A4"></a>皆魑魅木怪所丛萃其间。<a id="a-A5"></a>宰之居也。<a id="a-A6"></a>二十余年。<a id="a-A7"></a>恶鸟革音山精让窟。<a id="a-A8"></a>出入经行鬼神执役。<a id="a-A9"></a>或扫其路。<a id="a-AA"></a>或侍其傍。<a id="a-AB"></a>或代汲泉。<a id="a-AC"></a>或供菜果。<a id="a-AD"></a>时时人见宰未尝言后终于镇国院。</p>
  <p data-pb></p>
  <h2 id="aAE">延寿</h2>
  <p id="aAF">延寿。<a id="a-AG"></a>字冲玄。<a id="a-AH"></a>总角诵法华经。<a id="a-AI"></a>五行俱下。<a id="a-AJ"></a>六旬而毕。<a id="a-AK"></a>投四明翠岩禅师出家。<a id="a-AL"></a>衣无缯纩食无重味。<a id="a-AM"></a>复往参韶国师发明心要。<a id="a-AN"></a>尝谓曰。<a id="a-AO"></a>汝与元帅有缘。<a id="a-AP"></a>他日当大作佛事。<a id="a-AQ"></a>惜吾不及见耳。<a id="a-AR"></a>初住天台智者岩。<a id="a-AS"></a>九旬习定。<a id="a-AT"></a>有鸟斥鷃巢于衣裓(苦得切)后于国清行法华忏。<a id="a-AU"></a>夜见神人持戟而入。<a id="a-AV"></a>师诃之曰。<a id="a-AW"></a>何得擅入。<a id="a-AX"></a>对曰。<a id="a-AY"></a>久积善业方到此中。<a id="a-AZ"></a>夜半绕像见普贤前莲花在手。<a id="a-Aa"></a>遂上智者岩作二阄。<a id="a-Ab"></a>一曰一生禅定。<a id="a-Ac"></a>二曰诵经万善庄严净土。<a id="a-Ad"></a>乃冥心精祷得诵经万善。<a id="a-Ae"></a>乃至七度。<a id="a-Af"></a>于是一意专修净业。<a id="a-Ag"></a>振锡金华天柱峰诵经三载。<a id="a-Ah"></a>禅观中见观音以甘露灌其口。<a id="a-Ai"></a>遂获辨才。<a id="a-Aj"></a>初演法于雪窦。<a id="a-Ak"></a>建隆元年忠懿王请住灵隐。<a id="a-Al"></a>二年迁永明。<a id="a-Am"></a>日课一百八事未尝暂废。<a id="a-An"></a>学者参问。<a id="a-Ao"></a>指心为宗以悟为则。<a id="a-Ap"></a>日暮往别峰行道念佛。<a id="a-Aq"></a>旁人闻螺贝天乐之声。<a id="a-Ar"></a>忠懿王叹曰。<a id="a-As"></a>自古求西方者未有如此之专功也。<a id="a-At"></a>乃为立西方香严殿</p>
  <p data-pb></p>
  <h2 id="aAu">全清</h2>
  <p id="aAv">全清越人也。<a id="a-Aw"></a>得密藏禁咒之法。<a id="a-Ax"></a>能厌劾鬼神。<a id="a-Ay"></a>时有市侩王家之妇患邪气。<a id="a-Az"></a>言语狂倒。<a id="a-B0"></a>或啼或笑。<a id="a-B1"></a>如是数岁。<a id="a-B2"></a>召浦治之。<a id="a-B3"></a>乃缚草人长尺余。<a id="a-B4"></a>衣以五彩。<a id="a-B5"></a>置之于坛。<a id="a-B6"></a>咒禁之良久。<a id="a-B7"></a>妇言。<a id="a-B8"></a>乞命。<a id="a-B9"></a>遂志之曰。<a id="a-BA"></a>顷岁春日于禹祠前相附耳。<a id="a-BB"></a>如师不见杀即放之远去。<a id="a-BC"></a>清乃取一[培-土+缶](步后切)以鞭驱刍。<a id="a-BD"></a>灵入其中而呦呦有声。<a id="a-BE"></a>缄器口以六乙泥。<a id="a-BF"></a>朱书符印之瘗于桑林之下。<a id="a-BG"></a>戒家人勿动之。<a id="a-BH"></a>妇人病差。<a id="a-BI"></a>经五载后值刘汉宏与董昌隔江而相持越城陷。<a id="a-BJ"></a>人谓此为窖(音教)藏。<a id="a-BK"></a>掘打[培-土+缶]破。<a id="a-BL"></a>见一鸦闯(音朕)然飞出。<a id="a-BM"></a>立于桑杪。<a id="a-BN"></a>而作人语曰。<a id="a-BO"></a>今得见日光矣。<a id="a-BP"></a>时清公已卒也。</p>
  <p data-pb></p>
  <h2 id="aBQ">自新</h2>
  <p id="aBR">自新。<a id="a-BS"></a>姓孙氏。<a id="a-BT"></a>临淄人也。<a id="a-BU"></a>濯戒寻师曾无懈废。<a id="a-BV"></a>闻膺禅师化被钟陵。<a id="a-BW"></a>往参问焉。<a id="a-BX"></a>从云居长往回锡隐广德山中。<a id="a-BY"></a>属两浙文穆王钱氏率吏士躬征苑陵入山寺。<a id="a-BZ"></a>群僧皆窜。<a id="a-Ba"></a>唯新晏如。<a id="a-Bb"></a>问曰。<a id="a-Bc"></a>何不避。<a id="a-Bd"></a>对曰。<a id="a-Be"></a>东西俱是贼。<a id="a-Bf"></a>令老僧去何处逃避。<a id="a-Bg"></a>王惊其訏直回戈遣归。<a id="a-Bh"></a>见武肃王问之。<a id="a-Bi"></a>言无所屈加之高行。<a id="a-Bj"></a>造应瑞院居之。<a id="a-Bk"></a>假号曰广现大师。<a id="a-Bl"></a>初新尝入宣城山采药。<a id="a-Bm"></a>穿洞深去。<a id="a-Bn"></a>始则阇昧寻见日分明。<a id="a-Bo"></a>行仅数里。<a id="a-Bp"></a>洞侧有别窍。<a id="a-Bq"></a>溪水泛泛然。<a id="a-Br"></a>隈一大松枝下有草庵。<a id="a-Bs"></a>一僧雪眉拥衲坐禅。<a id="a-Bt"></a>旁有一磬</p>
  <p data-pb></p>
  <h2 id="aBu">法本</h2>
  <p id="aBv">法本。<a id="a-Bw"></a>不知何许人也。<a id="a-Bx"></a>循良守法行止庠序。<a id="a-By"></a>言多诡激。<a id="a-Bz"></a>天福中至襄州禅院。<a id="a-C0"></a>与一僧同过夏。<a id="a-C1"></a>朝昏共处。<a id="a-C2"></a>心地相于法本尝言曰。<a id="a-C3"></a>贫道于相州西山中住持竹林寺。<a id="a-C4"></a>寺前有一石柱。<a id="a-C5"></a>他日有暇必请相访。<a id="a-C6"></a>其僧追念此言。<a id="a-C7"></a>因往彼寻访洎至山下村中投一兰若寄宿。<a id="a-C8"></a>问其村僧曰。<a id="a-C9"></a>此去竹林寺近远。<a id="a-CA"></a>僧乃遥指孤峰之侧曰。<a id="a-CB"></a>彼处是也。<a id="a-CC"></a>古老相传昔圣贤所居之地。<a id="a-CD"></a>今则但有名存耳。<a id="a-CE"></a>故无院舍。<a id="a-CF"></a>僧疑之。<a id="a-CG"></a>诘朝而往。<a id="a-CH"></a>既至竹丛。<a id="a-CI"></a>丛中果有石柱。<a id="a-CJ"></a>罔然不知其涯涘。<a id="a-CK"></a>当法本临别云。<a id="a-CL"></a>但扣其柱即见其人。<a id="a-CM"></a>其僧乃以小枝击柱数声。<a id="a-CN"></a>乃风云四起咫尺莫窥。<a id="a-CO"></a>俄然耳目豁开楼台对耸。<a id="a-CP"></a>身在三门之下逡巡。<a id="a-CQ"></a>法本自内而出。<a id="a-CR"></a>见之甚喜问南中旧事。<a id="a-CS"></a>乃引其僧度重门升秘殿参其尊宿。<a id="a-CT"></a>尊宿问其故。<a id="a-CU"></a>法本云。<a id="a-CV"></a>早年襄州同过夏期此相访。<a id="a-CW"></a>故及山门也。<a id="a-CX"></a>尊宿曰。<a id="a-CY"></a>可饭后请出。<a id="a-CZ"></a>在此无座位。<a id="a-Ca"></a>食毕法本送至三门相别。<a id="a-Cb"></a>既而天地昏暗不知所进。<a id="a-Cc"></a>顷之宛在竹林中石柱之侧。<a id="a-Cd"></a>余并莫睹。<a id="a-Ce"></a>即知圣贤之在世隐显难既。<a id="a-Cf"></a>金粟如来独能化现者乎。</p>
  <h2 id="aCg">点点师</h2>
  <p id="aCh">点点师者。<a id="a-Ci"></a>不知何许人也。<a id="a-Cj"></a>虽事削染恒若风狂。<a id="a-Ck"></a>有命斋食者。<a id="a-Cl"></a>酒肉不间。<a id="a-Cm"></a>每日将夕辄市黄白麻纸笔墨置怀袖以归所居之室。<a id="a-Cn"></a>虽有外户且无四壁。<a id="a-Co"></a>入后阖扉人不得造。<a id="a-Cp"></a>初邻僧小童蹑足伺之。<a id="a-Cq"></a>见秉烛箕踞陈纸笔于前诃责大书。<a id="a-Cr"></a>莫晓其文字。<a id="a-Cs"></a>往往咄嗟如决断处置。<a id="a-Ct"></a>久之从明闇间熟视之闪烁若有人森列。<a id="a-Cu"></a>状如曹吏。<a id="a-Cv"></a>襦裳皆非世之服饰。<a id="a-Cw"></a>观者怖惧而退。<a id="a-Cx"></a>诘其故怒而不答。<a id="a-Cy"></a>居数岁。<a id="a-Cz"></a>邛筰(音昨)之人咸神异之。<a id="a-D0"></a>后不知所终。</p>
  <h2 id="aD1">行遵</h2>
  <p id="aD2">释行遵。<a id="a-D3"></a>福州闽王王氏之仲子。<a id="a-D4"></a>开运中状貌若七十余。<a id="a-D5"></a>然壮力不衰。<a id="a-D6"></a>或询其年腊则必杜默。<a id="a-D7"></a>于阆中寓光国禅院。<a id="a-D8"></a>院徒以法律住持。<a id="a-D9"></a>人不知遵之能否。<a id="a-DA"></a>有李氏子家命斋。<a id="a-DB"></a>饮啖之次欻起出门。<a id="a-DC"></a>叫噪若有所责。<a id="a-DD"></a>谓李曰。<a id="a-DE"></a>今夜有火自东南至于西北街。<a id="a-DF"></a>邻居咸令备之。<a id="a-DG"></a>是夕果然煨烬无遗。<a id="a-DH"></a>众问其故。<a id="a-DI"></a>曰昨一妇女衣红秉炬而过。<a id="a-DJ"></a>老僧恨追不及耳。<a id="a-DK"></a>又于赵法曹家指桃树下云。<a id="a-DL"></a>有如许钱不言其数。<a id="a-DM"></a>赵乃召人发之。<a id="a-DN"></a>畚(音本)锸方兴适遇客至。<a id="a-DO"></a>为家童所取。<a id="a-DP"></a>喧喧之际尽化为青泥。<a id="a-DQ"></a>或经行人塳墓知其家吉凶。<a id="a-DR"></a>至于风角鸟兽闻见之间。<a id="a-DS"></a>预言灾祸后必合契。<a id="a-DT"></a>故州闾远近咸以预言用为口实。<a id="a-DU"></a>终于晋安玉山。<a id="a-DV"></a>缁徒为荼毗焉。</p>
  <h2 id="aDW">僧缄</h2>
  <p id="aDX">释僧缄。<a id="a-DY"></a>俗姓王氏。<a id="a-DZ"></a>京兆人。<a id="a-Da"></a>恒居于净众寺。<a id="a-Db"></a>髭发皓白而面色红润逍遥然。<a id="a-Dc"></a>人莫测其情伪。<a id="a-Dd"></a>有华阳进士王处厚者。<a id="a-De"></a>于伪蜀落第入寺写忧于松竹间见缄。<a id="a-Df"></a>缄曰。<a id="a-Dg"></a>得非王处厚乎。<a id="a-Dh"></a>处厚惊曰。<a id="a-Di"></a>未尝相狎何遽呼耶。<a id="a-Dj"></a>缄曰。<a id="a-Dk"></a>偶然耳。<a id="a-Dl"></a>处厚心知其异。<a id="a-Dm"></a>咨曰。<a id="a-Dn"></a>和尚某身迹奚若。<a id="a-Do"></a>缄曰。<a id="a-Dp"></a>子将来之事极于明年。<a id="a-Dq"></a>而今而后事可知矣。<a id="a-Dr"></a>意言蜀将亡也。<a id="a-Ds"></a>嘱令勿泄。<a id="a-Dt"></a>一日缄于案头拈文卷。<a id="a-Du"></a>览之则处厚府试赋[葶-丁+呆]。<a id="a-Dv"></a>曰考乎真伪。<a id="a-Dw"></a>非君烛下之文。<a id="a-Dx"></a>何多诳乎。<a id="a-Dy"></a>遂探怀袖赋[葶-丁+呆]示之。<a id="a-Dz"></a>此岂非程试之真本乎。<a id="a-E0"></a>处厚惊竦不已。<a id="a-E1"></a>乃曰。<a id="a-E2"></a>仆后偶加润色。<a id="a-E3"></a>用补烛下仓卒之过也。<a id="a-E4"></a>师何从得是本乎。<a id="a-E5"></a>缄曰。<a id="a-E6"></a>非但一赋。<a id="a-E7"></a>君平生所作之者皆贮之矣。<a id="a-E8"></a>明日访之。<a id="a-E9"></a>携处厚入寺。<a id="a-EA"></a>谒太尉豳公杜琮之祠。<a id="a-EB"></a>坐于西庑下。<a id="a-EC"></a>俄有数吏服色厖杂。<a id="a-ED"></a>自堂宇间缀行而出。<a id="a-EE"></a>降阶再拜。<a id="a-EF"></a>缄曰。<a id="a-EG"></a>新官在此便可庭参。<a id="a-EH"></a>处厚惶惧而作。<a id="a-EI"></a>缄曰。<a id="a-EJ"></a>此辈将为君之驱策。<a id="a-EK"></a>又何惧乎。<a id="a-EL"></a>宁知泰山举君为司命否。<a id="a-EM"></a>仍以夙负壮图未酬前志请候登第后施行。<a id="a-EN"></a>复检官禄簿见来春一榜人数已定。<a id="a-EO"></a>君亦预其间。<a id="a-EP"></a>斯乃阴注阳受也。<a id="a-EQ"></a>策人世之名食幽府之禄。<a id="a-ER"></a>此阳注阴受也。<a id="a-ES"></a>处厚震骇不知所裁。<a id="a-ET"></a>但问明年及第姓名。<a id="a-EU"></a>缄索纸笔立书一短封与之。<a id="a-EV"></a>诫之严密藏之。<a id="a-EW"></a>脱泄祸不旋踵。<a id="a-EX"></a>至春试罢。<a id="a-EY"></a>缄来处厚家留一简云。<a id="a-EZ"></a>暂还弊庐。<a id="a-Ea"></a>无复再面也。<a id="a-Eb"></a>后往寺觅之。<a id="a-Ec"></a>已他适矣。<a id="a-Ed"></a>乃拆短封视之。<a id="a-Ee"></a>但书四句云。<a id="a-Ef"></a>周成同成。<a id="a-Eg"></a>二王殊名。<a id="a-Eh"></a>王居一焉。<a id="a-Ei"></a>百日为程。<a id="a-Ej"></a>及榜出有八士也。<a id="a-Ek"></a>二王处厚与王慎言也。<a id="a-El"></a>王居一焉。<a id="a-Em"></a>恶其百日为程。<a id="a-En"></a>处厚唯狎同年。<a id="a-Eo"></a>置酒高会极遂性之乐。<a id="a-Ep"></a>由是荒乱不起。<a id="a-Eq"></a>是夜暴亡。<a id="a-Er"></a>同年皆梦。<a id="a-Es"></a>处厚蓝袍槐笏驱殿而行。<a id="a-Et"></a>验其策名之荣。<a id="a-Eu"></a>止一百二十日。<a id="a-Ev"></a>详其缄之年生于文宗太和初。<a id="a-Ew"></a>成名在宣宗大中。<a id="a-Ex"></a>王处厚遇之已一百三十余岁矣。</p>
  <h2 id="aEy">智晖</h2>
  <p id="aEz">释智晖。<a id="a-F0"></a>咸秦人。<a id="a-F1"></a>姓高氏。<a id="a-F2"></a>童稚时至精舍辄留止如家。<a id="a-F3"></a>圭峰温禅师见而异之为剃发。<a id="a-F4"></a>年二十受满足戒。<a id="a-F5"></a>师事高安白水本仁禅师十年。<a id="a-F6"></a>而还洛京。<a id="a-F7"></a>爱中滩佳山水创屋以居。<a id="a-F8"></a>号温室院。<a id="a-F9"></a>日以施水给药为事。<a id="a-FA"></a>人莫能浅深之。<a id="a-FB"></a>梁开平五年忽欲造圭峰山行。<a id="a-FC"></a>翛然深往坐岩石间如常寝处。<a id="a-FD"></a>顾见磨衲数珠铜[(止-├+乍)*瓦]棕笠。<a id="a-FE"></a>藏石壁间。<a id="a-FF"></a>触之即坏。<a id="a-FG"></a>敛目良久曰。<a id="a-FH"></a>此吾前身道具也。<a id="a-FI"></a>因就其处建寺以酬夙心。<a id="a-FJ"></a>方薙草有祥云出众峰间。<a id="a-FK"></a>遂名曰重云。<a id="a-FL"></a>虎豹引去。<a id="a-FM"></a>有龙湫险恶不可犯。<a id="a-FN"></a>晖督役夷塞之以为路。<a id="a-FO"></a>龙以移他处。<a id="a-FP"></a>但见云雷随之。<a id="a-FQ"></a>后唐明宗闻而佳之。<a id="a-FR"></a>赐额曰长兴。<a id="a-FS"></a>住持四十余年。<a id="a-FT"></a>节度使王彦超微时。<a id="a-FU"></a>尝从晖游欲为沙门。<a id="a-FV"></a>晖熟视曰。<a id="a-FW"></a>汝世缘深当为我家垣墙。<a id="a-FX"></a>彦超后果镇永兴申弟子之礼。<a id="a-FY"></a>周显德三年夏诣永兴。<a id="a-FZ"></a>与彦超别嘱以护法。<a id="a-Fa"></a>彦超泣曰。<a id="a-Fb"></a>公遂忍弃弟子乎。<a id="a-Fc"></a>晖笑曰。<a id="a-Fd"></a>借千年亦一别耳。<a id="a-Fe"></a>七月二十四日书偈一首。<a id="a-Ff"></a>乃加趺而化。<a id="a-Fg"></a>阅世八十有四。<a id="a-Fh"></a>坐六十有四夏。<a id="a-Fi"></a>初晖居中滩。<a id="a-Fj"></a>有病比丘为众恶弃之。<a id="a-Fk"></a>比丘哀曰。<a id="a-Fl"></a>我以宿业白癞。<a id="a-Fm"></a>师能为我洗摩。<a id="a-Fn"></a>晖为之无难色。<a id="a-Fo"></a>俄有神光异香。<a id="a-Fp"></a>方讶之。<a id="a-Fq"></a>忽失所在归视疮痂亦皆异香也。</p>
  <h2 id="aFr">谷泉</h2>
  <p id="aFs">释谷泉。<a id="a-Ft"></a>未详其姓氏。<a id="a-Fu"></a>泉南人也。<a id="a-Fv"></a>少聪敏性耐垢污。<a id="a-Fw"></a>大言不逊流俗憎之。<a id="a-Fx"></a>去为沙门。<a id="a-Fy"></a>拨置戒律任心而行。<a id="a-Fz"></a>造汾阳谒昭禅师。<a id="a-G0"></a>昭奇之密受记莂。<a id="a-G1"></a>南归放浪湘中。<a id="a-G2"></a>闻慈明住道。<a id="a-G3"></a>吾往省觐。<a id="a-G4"></a>慈明问曰。<a id="a-G5"></a>白云横谷口。<a id="a-G6"></a>道人何处来。<a id="a-G7"></a>泉左右顾曰。<a id="a-G8"></a>夜来何处火。<a id="a-G9"></a>烧出古人坟。<a id="a-GA"></a>慈明呵曰。<a id="a-GB"></a>未在更道看。<a id="a-GC"></a>泉乃作虎声。<a id="a-GD"></a>慈明以坐具摵之。<a id="a-GE"></a>泉接住推置绳床上。<a id="a-GF"></a>慈明亦作虎声。<a id="a-GG"></a>泉大笑。<a id="a-GH"></a>山有湫毒龙所蛰。<a id="a-GI"></a>堕叶触波必雷雨连日。<a id="a-GJ"></a>过者不敢喘泉。<a id="a-GK"></a>慈明暮归。<a id="a-GL"></a>时秋暑。<a id="a-GM"></a>捉其衣曰可同浴。<a id="a-GN"></a>慈明掣肘径去。<a id="a-GO"></a>于是泉解衣跃入霹雳随至。<a id="a-GP"></a>腥风吹雨林木振摇。<a id="a-GQ"></a>慈明蹲草中。<a id="a-GR"></a>意泉死矣。<a id="a-GS"></a>须臾晴霁。<a id="a-GT"></a>忽引颈出波间曰[囗@力](音祸)后登衡岳之顶灵峰寺住懒瓒岩。<a id="a-GU"></a>又移住芭蕉。<a id="a-GV"></a>将移居保真。<a id="a-GW"></a>大书壁曰。<a id="a-GX"></a>余此芭蕉庵幽占堆云处。<a id="a-GY"></a>般般异境未暇数。<a id="a-GZ"></a>先看矮松三四树。<a id="a-Ga"></a>寒来烧枯杉。<a id="a-Gb"></a>饥餐大紫芋。<a id="a-Gc"></a>而今弃之去。<a id="a-Gd"></a>不知谁来住。<a id="a-Ge"></a>住保真庵。<a id="a-Gf"></a>盖衡湘至险绝处。<a id="a-Gg"></a>夜地坐祝融峰下。<a id="a-Gh"></a>有大蟒盘绕之。<a id="a-Gi"></a>泉解衣带缚其腰。<a id="a-Gj"></a>中夜不见。<a id="a-Gk"></a>明日杖策遍山寻之。<a id="a-Gl"></a>衣带缠枯松上。<a id="a-Gm"></a>盖松妖也。<a id="a-Gn"></a>又自后洞负一石像至南台。<a id="a-Go"></a>像无虑数百斤。<a id="a-Gp"></a>众僧惊骇莫知其来。<a id="a-Gq"></a>后洞僧亦莫知其去。<a id="a-Gr"></a>遂相传为飞来罗汉。<a id="a-Gs"></a>尝过衡山县见屠者斫肉。<a id="a-Gt"></a>立其旁作可怜态。<a id="a-Gu"></a>指其肉又指其口。<a id="a-Gv"></a>屠问曰。<a id="a-Gw"></a>汝哑耶。<a id="a-Gx"></a>即肯首。<a id="a-Gy"></a>屠怜之割巨脔置盆中。<a id="a-Gz"></a>泉喜出望外发谢而去。<a id="a-H0"></a>一市大笑。<a id="a-H1"></a>而泉自若。<a id="a-H2"></a>化于嘉祐十五年六月六日。<a id="a-H3"></a>阅世九十有二。<a id="a-H4"></a>坐六十四夏。<a id="a-H5"></a>郴人塔之至今祠焉。</p>
  <h2 id="aH6">矿师</h2>
  <p id="aH7">矿师者。<a id="a-H8"></a>海坛戍卒之子。<a id="a-H9"></a>自七八岁不喜鱼肉甘嗜野菜。<a id="a-HA"></a>每见家厨烹燀(音阐)毛鳞。<a id="a-HB"></a>则手掬沙灰投于爨镬。<a id="a-HC"></a>贵其不食。<a id="a-HD"></a>自言开元寺塔隋朝中我造也。<a id="a-HE"></a>多说未萌事后皆契合。<a id="a-HF"></a>便请出家。<a id="a-HG"></a>因披法服。<a id="a-HH"></a>顶有香气如爇沉檀。<a id="a-HI"></a>时号为圣僧。<a id="a-HJ"></a>侍御史皇甫政请入府署。<a id="a-HK"></a>因作肉锤子百数。<a id="a-HL"></a>惟一是素者。<a id="a-HM"></a>盘器交杂悉陈于前。<a id="a-HN"></a>意验之凡圣耳。<a id="a-HO"></a>矿临筵径拈素者啖之。<a id="a-HP"></a>余者手拂而作。<a id="a-HQ"></a>皇甫部曲一皆惊叹。<a id="a-HR"></a>自言寿止十三当定归灭至是果终。</p>
  <h2 id="aHS">志言</h2>
  <p id="aHT">僧志言。<a id="a-HU"></a>自言姓许。<a id="a-HV"></a>寿春人。<a id="a-HW"></a>落发东京景德寺七俱胝院事清璲。<a id="a-HX"></a>璲见其相貌奇古直视不瞬。<a id="a-HY"></a>心异之为授具戒。<a id="a-HZ"></a>然动止轩昂语笑无度。<a id="a-Ha"></a>多行市里褰裳疾趋。<a id="a-Hb"></a>举指画空伫立良久。<a id="a-Hc"></a>时从屠酤游饮啖无所择。<a id="a-Hd"></a>众以为狂。<a id="a-He"></a>璲独曰。<a id="a-Hf"></a>此异人也。<a id="a-Hg"></a>人有欲为斋施辄先知以至。<a id="a-Hh"></a>温州人林仲芳自其家以摩纳来献。<a id="a-Hi"></a>舟始及岸遽来取去。<a id="a-Hj"></a>仁宗每延入禁中。<a id="a-Hk"></a>径登座加趺。<a id="a-Hl"></a>饭毕遽出未尝揖也。<a id="a-Hm"></a>或阴卜休咎书纸挥翰甚疾。<a id="a-Hn"></a>初不可晓其后多验。<a id="a-Ho"></a>仁宗春秋渐高嗣位未立。<a id="a-Hp"></a>默遣内侍至言所。<a id="a-Hq"></a>言所书有十一郎字。<a id="a-Hr"></a>人莫测何谓。<a id="a-Hs"></a>后英宗以濮王第十一子入继。<a id="a-Ht"></a>众始悟。<a id="a-Hu"></a>普净院施浴。<a id="a-Hv"></a>夜漏初尽。<a id="a-Hw"></a>门扉未启。<a id="a-Hx"></a>方迎佛。<a id="a-Hy"></a>而浴室有人声。<a id="a-Hz"></a>往视则言在焉。<a id="a-I0"></a>其具斋荐鲙者。<a id="a-I1"></a>并食之。<a id="a-I2"></a>临流而吐。<a id="a-I3"></a>化为小鲜群泳而去。<a id="a-I4"></a>海客遇风且没。<a id="a-I5"></a>见僧操緪引舶而济。<a id="a-I6"></a>客至都下遇言。<a id="a-I7"></a>忽谓之曰。<a id="a-I8"></a>非我汝奈何客记其貌。<a id="a-I9"></a>真引舟者也。<a id="a-IA"></a>将死作颂不可晓。<a id="a-IB"></a>已而曰。<a id="a-IC"></a>我从古始成就逃多国土今南国矣。<a id="a-ID"></a>仁宗遣内侍以真身塑像置寺中。<a id="a-IE"></a>榜曰显化禅师。<a id="a-IF"></a>其后善者礼之见额莹然有光。<a id="a-IG"></a>就视之得舍利。</p>
  <h2 id="aIH">宗本</h2>
  <p id="aII">释圆照。<a id="a-IJ"></a>讳宗本。<a id="a-IK"></a>出于管氏。<a id="a-IL"></a>常州无锡人也。<a id="a-IM"></a>性质直少缘饰貌丰硕言无枝叶。<a id="a-IN"></a>年十九师事苏州承天永安道升禅师。<a id="a-IO"></a>其住瑞光。<a id="a-IP"></a>民有屠牛者。<a id="a-IQ"></a>牛逸赴本跪若自诉。<a id="a-IR"></a>遂买而畜之。<a id="a-IS"></a>其住净慈。<a id="a-IT"></a>岁大旱湖井皆竭。<a id="a-IU"></a>寺之西隅有甘泉自涌。<a id="a-IV"></a>得金鳗鱼因浚为井投鱼其间。<a id="a-IW"></a>寺众千余人汲以不竭。<a id="a-IX"></a>民张氏有女子死。<a id="a-IY"></a>梦其母曰。<a id="a-IZ"></a>我以罪为蛇。<a id="a-Ia"></a>既觉得蛇于棺下。<a id="a-Ib"></a>持以诣本。<a id="a-Ic"></a>乃为说法。<a id="a-Id"></a>复置故处。<a id="a-Ie"></a>俄有黑蝉翔棺上。<a id="a-If"></a>而蛇失所在。<a id="a-Ig"></a>母祝曰。<a id="a-Ih"></a>若我女当入笼中。<a id="a-Ii"></a>当持汝再诣净慈。<a id="a-Ij"></a>如其祝。<a id="a-Ik"></a>本复为说法。<a id="a-Il"></a>是夕梦女曰。<a id="a-Im"></a>二报已解脱矣。<a id="a-In"></a>其显化异数如此。<a id="a-Io"></a>元符二年十二月甲子将入灭。<a id="a-Ip"></a>沐浴而卧。<a id="a-Iq"></a>门弟子环拥请曰。<a id="a-Ir"></a>和尚道遍天下。<a id="a-Is"></a>今日不可无偈。<a id="a-It"></a>幸强起安坐。<a id="a-Iu"></a>索笔大书五字曰。<a id="a-Iv"></a>后事付守荣。<a id="a-Iw"></a>掷笔憨卧若熟睡然。<a id="a-Ix"></a>撼之已去矣。<a id="a-Iy"></a>门弟子塔师全身于灵岩寺。<a id="a-Iz"></a>阅世八十。<a id="a-J0"></a>坐五十二夏。</p>
  <h2 id="aJ1">悟新</h2>
  <p id="aJ2">释悟新。<a id="a-J3"></a>姓王氏。<a id="a-J4"></a>韶州曲江人也。<a id="a-J5"></a>魁岸黑面如梵僧状。<a id="a-J6"></a>依佛陀院落发。<a id="a-J7"></a>以气节盖众好面折人。<a id="a-J8"></a>初住云岩。<a id="a-J9"></a>已而迁翠岩。<a id="a-JA"></a>旧有淫祠。<a id="a-JB"></a>乡人禳[示*會]酒胾汪秽无虚日。<a id="a-JC"></a>新诫知事毁之。<a id="a-JD"></a>知事辞以不敢掇祸。<a id="a-JE"></a>新怒曰。<a id="a-JF"></a>使能作祸吾自当之。<a id="a-JG"></a>乃躬自毁折。<a id="a-JH"></a>俄有巨蟒蟠卧内。<a id="a-JI"></a>引首作吞噬之状。<a id="a-JJ"></a>新叱之而遁。<a id="a-JK"></a>安寝无他。<a id="a-JL"></a>未几再领云岩。<a id="a-JM"></a>建经藏。<a id="a-JN"></a>太史黄公庭坚为作记。<a id="a-JO"></a>有以其亲墓志镵于碑阴者。<a id="a-JP"></a>新恚怒曰。<a id="a-JQ"></a>陵侮不避祸若是。<a id="a-JR"></a>语未卒灵光翻屋雷击自户入析其碑阴中分之。<a id="a-JS"></a>视之已成灰烬。<a id="a-JT"></a>而藏记安然无损。<a id="a-JU"></a>晚还住黄龙。<a id="a-JV"></a>学者云委。<a id="a-JW"></a>属疾退居晦堂。<a id="a-JX"></a>政和五年十二月十五日泊然而逝。<a id="a-JY"></a>讣闻诸方衲子为之呜咽流涕。<a id="a-JZ"></a>茶毗得舍利五色。<a id="a-Ja"></a>阅世七十二。<a id="a-Jb"></a>坐四十五夏。<a id="a-Jc"></a>塔于晦堂之后。</p>
  <h2 id="aJd">净梵</h2>
  <p id="aJe">僧净梵。<a id="a-Jf"></a>嘉禾人。<a id="a-Jg"></a>姓笪氏。<a id="a-Jh"></a>母梦光明满室见神人似佛。<a id="a-Ji"></a>因而怀娠。<a id="a-Jj"></a>生甫十岁依胜果寺出家祝发。<a id="a-Jk"></a>从湛谦二法师学教得其传。<a id="a-Jl"></a>初住无量寿院。<a id="a-Jm"></a>凡讲法华经十余过。<a id="a-Jn"></a>大观中结二十七僧修法华忏。<a id="a-Jo"></a>每期方便正修。<a id="a-Jp"></a>二十八日连作三会。<a id="a-Jq"></a>精恪上通感普贤受羯摩法。<a id="a-Jr"></a>呼净梵比丘名声如撞钟。<a id="a-Js"></a>时长洲县宰王公度亲目其事。<a id="a-Jt"></a>题石为记。<a id="a-Ju"></a>又尝梦黄衣人请入冥见王者。<a id="a-Jv"></a>令检簿云。<a id="a-Jw"></a>净梵比丘累经劫数讲法华经。<a id="a-Jx"></a>即遣使送归。<a id="a-Jy"></a>一日禅观中合众皆见金甲神人胡跪师前。<a id="a-Jz"></a>又在他处忏期蒙韦驮天点检。<a id="a-K0"></a>大众中有戒不严净者。<a id="a-K1"></a>先以预定后果忏法不全。<a id="a-K2"></a>时姑苏守应公有婢为崇所恼。<a id="a-K3"></a>请师授戒。<a id="a-K4"></a>其妖即灭。<a id="a-K5"></a>葛氏请施戒荐夫。<a id="a-K6"></a>见夫绕师三匝而去。<a id="a-K7"></a>待制贾公见师道行。<a id="a-K8"></a>即补为管内法主。<a id="a-K9"></a>师住持十余年。<a id="a-KA"></a>亡后焚躯有舍利五色。</p>
  <h2 id="aKB">道隆</h2>
  <p id="aKC">婺州僧道隆。<a id="a-KD"></a>云游诸方寓江州能仁寺。<a id="a-KE"></a>所为不常但呼为风和尚。<a id="a-KF"></a>绍兴元年行化抵瑞昌投宿天花寺。<a id="a-KG"></a>夜有男子垂泣言。<a id="a-KH"></a>弟子不幸在生前广造恶业现堕牛身。<a id="a-KI"></a>一尾生于头上形模丑异。<a id="a-KJ"></a>愿师慈悲为我忏悔令脱此苦。<a id="a-KK"></a>明日至若山汤氏家。<a id="a-KL"></a>一门男女悉出作礼。<a id="a-KM"></a>启告曰。<a id="a-KN"></a>前日牛产犊甚怪。<a id="a-KO"></a>尾出头上。<a id="a-KP"></a>恐于寒家生灾。<a id="a-KQ"></a>愿和尚畅此因缘以洗宿咎。<a id="a-KR"></a>须臾驱牛前来。<a id="a-KS"></a>掉头摇尾若乞怜状。<a id="a-KT"></a>隆咄曰。<a id="a-KU"></a>汝昔者作业兹日难逃。<a id="a-KV"></a>虽受此形本性何异。<a id="a-KW"></a>岂不闻沩山和尚示众言。<a id="a-KX"></a>中有响句里藏机。<a id="a-KY"></a>汝若于斯会得。<a id="a-KZ"></a>便见灵光动耀照彻十方佛与众生本同一体。<a id="a-Ka"></a>其或未然当为说偈。<a id="a-Kb"></a>牛受记毕随隆归寺。<a id="a-Kc"></a>观者以千数。<a id="a-Kd"></a>牛见人俯而不食如羞赧态。<a id="a-Ke"></a>除夕忽殂。<a id="a-Kf"></a>隆梦来谢。<a id="a-Kg"></a>遂领众然炬爇之。</p>
  <h2 id="aKh">灵芝</h2>
  <p id="aKi">灵芝律师。<a id="a-Kj"></a>重造明州五台戒坛成。<a id="a-Kk"></a>有一老人神气超迈眉须皓白。<a id="a-Kl"></a>进而启曰。<a id="a-Km"></a>弟子有三珠奉献以为坛成之贺。<a id="a-Kn"></a>言讫忽然不见。<a id="a-Ko"></a>因置其珠于坛心。<a id="a-Kp"></a>屡现光相。<a id="a-Kq"></a>其后有坛主会十师大开戒法。<a id="a-Kr"></a>越二日夜分有一僧登坛。<a id="a-Ks"></a>忽睹珠光外彻内现善财童子。<a id="a-Kt"></a>僧乃惊呼。<a id="a-Ku"></a>众起视之悉皆环礼。<a id="a-Kv"></a>自是每夜僧众益伸虔恳。<a id="a-Kw"></a>而珠之所现。<a id="a-Kx"></a>或金色佛或六臂观音。<a id="a-Ky"></a>或紫竹碧柳。<a id="a-Kz"></a>或奇木怪石。<a id="a-L0"></a>或迦陵频伽飞舞左右。<a id="a-L1"></a>或月盖(长者名)或龙神献珠。<a id="a-L2"></a>神变非一。<a id="a-L3"></a>见者闻者皆谓希有。</p>
  <h2 id="aL4">常罗汉</h2>
  <p id="aL5">嘉州僧常罗汉者。<a id="a-L6"></a>异人也。<a id="a-L7"></a>好劝人设罗汉斋会。<a id="a-L8"></a>故得此名。<a id="a-L9"></a>杨氏媪嗜食鸡。<a id="a-LA"></a>平生所杀不知几千百数。<a id="a-LB"></a>既死家人作六七斋具黄箓醮。<a id="a-LC"></a>道士方拜章。<a id="a-LD"></a>僧忽至告其子曰。<a id="a-LE"></a>吾为汝忏悔。<a id="a-LF"></a>杨家甚喜设座延入。<a id="a-LG"></a>僧顾其仆云。<a id="a-LH"></a>去街东第几家买花雌鸡一只来。<a id="a-LI"></a>如言得之。<a id="a-LJ"></a>命杀以具馔。<a id="a-LK"></a>杨氏泣请曰。<a id="a-LL"></a>尊者见临。<a id="a-LM"></a>非有所爱惜。<a id="a-LN"></a>今日启醮筵。<a id="a-LO"></a>举家内外久绝荤馔。<a id="a-LP"></a>乞以付邻家。<a id="a-LQ"></a>僧不可必欲就煮。<a id="a-LR"></a>食既熟就厅踞坐。<a id="a-LS"></a>拆肉满盘分。<a id="a-LT"></a>置上真九位。<a id="a-LU"></a>乃食其余。<a id="a-LV"></a>斋罢不揖而去。<a id="a-LW"></a>是夕卖鸡家及杨氏悉梦媪至谢曰。<a id="a-LX"></a>在生时罪业见责为鸡。<a id="a-LY"></a>赖罗汉悔谢之赐。<a id="a-LZ"></a>今既脱矣。<a id="a-La"></a>自是郡人作佛事荐亡。<a id="a-Lb"></a>幸其来以为冥涂得助。<a id="a-Lc"></a>绍兴末年卒。<a id="a-Ld"></a>肉身久而不坏。</p>
  <h2 id="aLe">胆巴</h2>
  <p id="aLf">国师胆巴者。<a id="a-Lg"></a>一名功嘉。<a id="a-Lh"></a>葛刺思西番突甘斯旦麻人。<a id="a-Li"></a>幼从西天竺古达麻失利。<a id="a-Lj"></a>传习梵秘得其法要。<a id="a-Lk"></a>世祖中统间帝师八思巴荐之。<a id="a-Ll"></a>时怀孟大旱。<a id="a-Lm"></a>世祖命祷之立雨。<a id="a-Ln"></a>又尝咒食投龙湫。<a id="a-Lo"></a>顷之奇花异果涌出波面。<a id="a-Lp"></a>取以上进。<a id="a-Lq"></a>世祖大悦。<a id="a-Lr"></a>枢密副使月的迷失镇潮。<a id="a-Ls"></a>而妻得奇疾。<a id="a-Lt"></a>胆巴以所持数珠加其身即愈。<a id="a-Lu"></a>又尝为月的迷失言异梦。<a id="a-Lv"></a>及已还朝期后皆验。<a id="a-Lw"></a>元贞间海都犯西番界。<a id="a-Lx"></a>成宗命祷于摩诃葛刺神。<a id="a-Ly"></a>已而捷书果至。<a id="a-Lz"></a>又为成宗祷疾遄愈。<a id="a-M0"></a>赐予甚厚。<a id="a-M1"></a>且诏分御前校尉十人为之导从。<a id="a-M2"></a>成宗北巡。<a id="a-M3"></a>命胆巴以象舆前导。<a id="a-M4"></a>过云川语诸弟子曰。<a id="a-M5"></a>此地有灵怪恐惊乘舆当密持神咒以厌之。<a id="a-M6"></a>未几风雨大至。<a id="a-M7"></a>众咸惊惧惟幄殿无虞。<a id="a-M8"></a>复赐碧钿杯一。<a id="a-M9"></a>大德七年夏卒。<a id="a-MA"></a>皇庆间追号大觉普惠广照无上胆巴帝师。</p>
 </body>
</html>