<!doctype html>
<html id="z3IBXRz1m7" data-ver="1296">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">神僧传卷第四</h1>
  <h2 id="a2">慧通</h2>
  <p id="a3">释慧通。<a id="a-4"></a>不知何许人。<a id="a-5"></a>宋元嘉中见在寿春。<a id="a-6"></a>寝宿无定游历村里。<a id="a-7"></a>饮宴食啖不异恒人。<a id="a-8"></a>常自称郑散骑。<a id="a-9"></a>言未然之事颇时有验。<a id="a-A"></a>江陵有边僧归者。<a id="a-B"></a>游贾寿春。<a id="a-C"></a>将应反乡。<a id="a-D"></a>路值慧通称欲寄物。<a id="a-E"></a>僧归时自负重担。<a id="a-F"></a>固以致辞。<a id="a-G"></a>遂强置担上。<a id="a-H"></a>而了不觉重。<a id="a-I"></a>行数里便别去。<a id="a-J"></a>谓僧归曰。<a id="a-K"></a>我有姊在江陵作尼名慧绪住三层寺。<a id="a-L"></a>君可为我相闻道寻欲往。<a id="a-M"></a>言讫忽然不见。<a id="a-N"></a>顾视担上所寄物亦失。<a id="a-O"></a>僧归既至寻得慧绪。<a id="a-P"></a>具说其意。<a id="a-Q"></a>绪既无此弟。<a id="a-R"></a>亦不知何以而然。<a id="a-S"></a>乃自往寿春寻之竟不相见。<a id="a-T"></a>通后自往江陵。<a id="a-U"></a>而慧绪已死。<a id="a-V"></a>入其房中讯问委悉。<a id="a-W"></a>因留江陵少时。<a id="a-X"></a>路由人家坟墓无不悉其氏族死亡年月。<a id="a-Y"></a>传以相问并如其言。<a id="a-Z"></a>或时悬指偷劫道其罪状。<a id="a-a"></a>于是群盗遥见通者辄间行避走。<a id="a-b"></a>又于江津路值一人。<a id="a-c"></a>忽以杖打之语云。<a id="a-d"></a>何駃归去。<a id="a-e"></a>看汝家若为。<a id="a-f"></a>此人至家。<a id="a-g"></a>果延火所及舍物荡尽。<a id="a-h"></a>齐永元初忽就相识人任漾求酒甚急。<a id="a-i"></a>云今应远行不复相见。<a id="a-j"></a>为谢诸知识。<a id="a-k"></a>并宜精勤修善为先。<a id="a-l"></a>饮酒毕至墙边卧地。<a id="a-m"></a>就看已死后数十日。<a id="a-n"></a>复有人于市中见之。<a id="a-o"></a>追及共语。<a id="a-p"></a>久之乃失。</p>
  <p data-pb></p>
  <h2 id="aq">邵硕</h2>
  <p id="ar">沙门邵硕。<a id="a-s"></a>康居国人。<a id="a-t"></a>与志公最善。<a id="a-u"></a>出入经行不问夜旦。<a id="a-v"></a>意欲求之则去。<a id="a-w"></a>游益州以滑稽言事能发人欢笑。<a id="a-x"></a>因劝以善。<a id="a-y"></a>家家喜之。<a id="a-z"></a>至人家眠地者。<a id="a-10"></a>家必有死。<a id="a-11"></a>就人求细席者必有小儿亡。<a id="a-12"></a>时咸以此为谶。<a id="a-13"></a>至四月八日成都行化。<a id="a-14"></a>硕于众中作师子形。<a id="a-15"></a>尔日郫县亦言见硕作师子形。<a id="a-16"></a>乃悟分其身也。<a id="a-17"></a>刺史萧慧开及刘孟明。<a id="a-18"></a>皆挹事之。<a id="a-19"></a>孟明以男子衣衣二妾。<a id="a-1A"></a>试硕云。<a id="a-1B"></a>以此二人给公为左右可乎。<a id="a-1C"></a>硕为人好韵语。<a id="a-1D"></a>乃谓明曰。<a id="a-1E"></a>宁自乞食以清宴不能与阿夫竟残年。<a id="a-1F"></a>后忽着布帽诣明。<a id="a-1G"></a>少时明卒。<a id="a-1H"></a>先是孟明长史沈仲玉改鞭杖之格严重常科。<a id="a-1I"></a>硕谓玉曰。<a id="a-1J"></a>天地嗷嗷从此起。<a id="a-1K"></a>若除鞭格得刺史。<a id="a-1L"></a>玉除之。<a id="a-1M"></a>及明卒仲玉果行州事。<a id="a-1N"></a>是年九月将亡。<a id="a-1O"></a>谓沙门法进曰。<a id="a-1P"></a>愿露骸松下然脚须着屐。<a id="a-1Q"></a>进诺之。<a id="a-1R"></a>已而化。<a id="a-1S"></a>舁其尸露之。<a id="a-1T"></a>明日往视失所在。<a id="a-1U"></a>俄有自郫县来者曰。<a id="a-1V"></a>昨见硕公着一屐行市中。<a id="a-1W"></a>曰为我语进公。<a id="a-1X"></a>小儿见欺止为我只屐。<a id="a-1Y"></a>进惊问之沙弥。<a id="a-1Z"></a>答曰。<a id="a-1a"></a>舁尸时一屐堕。<a id="a-1b"></a>行急不及系也法愿。</p>
  <p id="a1c">释法愿。<a id="a-1d"></a>本姓钟氏。<a id="a-1e"></a>名武厉。<a id="a-1f"></a>先颖川长社人。<a id="a-1g"></a>祖世避难移居吴兴长城。<a id="a-1h"></a>家本事神身习鼓舞。<a id="a-1i"></a>世间杂伎及蓍爻占相备尽其妙。<a id="a-1j"></a>尝以镜照面云。<a id="a-1k"></a>我不久当见天子。<a id="a-1l"></a>于是出都住沈桥。<a id="a-1m"></a>以佣相自业。<a id="a-1n"></a>宗壳沈庆之微时请愿相。<a id="a-1o"></a>愿曰。<a id="a-1p"></a>宗君应为三州刺史。<a id="a-1q"></a>沈公当位极三公。<a id="a-1r"></a>如是历相众人。<a id="a-1s"></a>记其近事所验非一。<a id="a-1t"></a>遂有闻于宋太祖太祖见之。<a id="a-1u"></a>取东治囚及一奴美颜色者。<a id="a-1v"></a>饰以衣冠令愿相之。<a id="a-1w"></a>愿指囚曰。<a id="a-1x"></a>君多危难下阶便应钳锁。<a id="a-1y"></a>谓奴曰。<a id="a-1z"></a>君是下贱人。<a id="a-20"></a>乃暂得免耶。<a id="a-21"></a>帝异之。<a id="a-22"></a>敕住后堂知阴阳秘术。<a id="a-23"></a>后少时启求出家。<a id="a-24"></a>三启方遂。<a id="a-25"></a>为上定林远公弟子。<a id="a-26"></a>及孝武龙飞。<a id="a-27"></a>宗壳出镇广州。<a id="a-28"></a>携愿同往。<a id="a-29"></a>奉为五戒之师。<a id="a-2A"></a>会谯王构逆。<a id="a-2B"></a>壳以咨愿。<a id="a-2C"></a>愿曰。<a id="a-2D"></a>随君来误杀人。<a id="a-2E"></a>今太白犯南斗。<a id="a-2F"></a>法应杀大臣。<a id="a-2G"></a>宜速改计必得大勋。<a id="a-2H"></a>果如愿言。<a id="a-2I"></a>壳迁豫州刺史。<a id="a-2J"></a>复携同行。<a id="a-2K"></a>及竟陵王诞举事。<a id="a-2L"></a>陈谏亦然。<a id="a-2M"></a>齐高帝亲事幼主。<a id="a-2N"></a>恒有不测之忧。<a id="a-2O"></a>每以咨愿。<a id="a-2P"></a>愿曰。<a id="a-2Q"></a>后七月当定。<a id="a-2R"></a>果如其言。<a id="a-2S"></a>及高帝即位。<a id="a-2T"></a>事以师礼。<a id="a-2U"></a>武帝嗣兴亦尽师敬。<a id="a-2V"></a>永元一年卒。<a id="a-2W"></a>春秋八十二。</p>
  <p data-pb></p>
  <h2 id="a2X">宝志</h2>
  <p id="a2Y">宝志。<a id="a-2Z"></a>本姓朱氏。<a id="a-2a"></a>金城人。<a id="a-2b"></a>初朱氏妇闻儿啼鹰巢中。<a id="a-2c"></a>梯树得之。<a id="a-2d"></a>举以为子。<a id="a-2e"></a>七岁依钟山僧俭出家修习禅业。<a id="a-2f"></a>往来皖山剑水之下。<a id="a-2g"></a>面方而莹彻如镜。<a id="a-2h"></a>手足皆鸟爪。<a id="a-2i"></a>止江东道林寺。<a id="a-2j"></a>至宋大始初忽如僻异。<a id="a-2k"></a>居止无定饮食无时。<a id="a-2l"></a>发长数寸常跣行街巷。<a id="a-2m"></a>执一锡杖。<a id="a-2n"></a>杖头挂剪刀及镜。<a id="a-2o"></a>或挂一两匹帛。<a id="a-2p"></a>齐建元中稍见异迹。<a id="a-2q"></a>数日不食亦无饥容。<a id="a-2r"></a>与人言始若难晓。<a id="a-2s"></a>后皆效验。<a id="a-2t"></a>时或赋诗言如谶记。<a id="a-2u"></a>江东士庶皆共事之。<a id="a-2v"></a>齐武帝谓其惑众收驻建康。<a id="a-2w"></a>既旦人见其入市。<a id="a-2x"></a>还检狱中志犹在焉。<a id="a-2y"></a>志语狱吏。<a id="a-2z"></a>门外有两舆食来金钵盛饭。<a id="a-30"></a>汝可取之。<a id="a-31"></a>既而齐文惠太子竟陵王子良。</p>
  <p data-pb></p>
  <h2 id="a32">香阇梨</h2>
  <p id="a33">阇梨者。<a id="a-34"></a>莫测其来。<a id="a-35"></a>止益州青城山寺。<a id="a-36"></a>时俗每至三月三日必往山游赏。<a id="a-37"></a>多将酒肉酣乐。<a id="a-38"></a>香屡劝之不断。<a id="a-39"></a>后因三月又如前集。<a id="a-3A"></a>香令人穿坑方丈许。<a id="a-3B"></a>忽曰。<a id="a-3C"></a>檀越等尝自饮啖未曾与香。<a id="a-3D"></a>今日须餐一顿。<a id="a-3E"></a>诸人争奉肴酒。<a id="a-3F"></a>随得随尽若填巨壑。<a id="a-3G"></a>至晚曰。<a id="a-3H"></a>我大醉饱扶我就坑。<a id="a-3I"></a>不尔汗地。<a id="a-3J"></a>及至坑所张口大吐。<a id="a-3K"></a>雉肉自口出即能飞鸣。<a id="a-3L"></a>羊肉自口出即能驰走。<a id="a-3M"></a>酒肉</p>
  <p data-pb></p>
  <h2 id="a3N">道琳</h2>
  <p id="a3O">道琳。<a id="a-3P"></a>本会稽山阴人。<a id="a-3Q"></a>少出家有戒行。<a id="a-3R"></a>善涅槃法华诵净名经。<a id="a-3S"></a>吴国张绪礼事之。<a id="a-3T"></a>后居富阳县林泉寺。<a id="a-3U"></a>常有鬼怪。<a id="a-3V"></a>自琳居之则消。<a id="a-3W"></a>琳弟子慧韶为屋所压头陷入胸。<a id="a-3X"></a>琳为祈请。<a id="a-3Y"></a>韶夜见两胡道人拔出其头。<a id="a-3Z"></a>旦起遂平复。<a id="a-3a"></a>琳于是设圣僧斋。<a id="a-3b"></a>铺新帛于床上。<a id="a-3c"></a>斋毕见帛上有人迹。<a id="a-3d"></a>长三尺余。<a id="a-3e"></a>众咸服其征感。<a id="a-3f"></a>富阳人始家家立圣僧坐以饭之。<a id="a-3g"></a>至梁初琳出居齐熙寺。<a id="a-3h"></a>天监十八年卒。<a id="a-3i"></a>春秋七十有三。</p>
  <p data-pb></p>
  <h2 id="a3j">嵩头陀</h2>
  <p id="a3k">头陀法师。<a id="a-3l"></a>居婺州双林北四十里岩谷间。<a id="a-3m"></a>为创香山寺。<a id="a-3n"></a>及建灵刹道俗万众共引麻笮举刹。<a id="a-3o"></a>笮忽中断引者皆颠踬。<a id="a-3p"></a>师乃曰。<a id="a-3q"></a>有何魔事使之然乎。<a id="a-3r"></a>因以钵盛净水。<a id="a-3s"></a>内外搅之咒而作礼。<a id="a-3t"></a>捧钵绕刹一周。<a id="a-3u"></a>刹乃不假人功屹然自立。<a id="a-3v"></a>后又至莱山立寺。<a id="a-3w"></a>师常曰。<a id="a-3x"></a>莱山王而不久。<a id="a-3y"></a>香山久而不王。<a id="a-3z"></a>后果如其所言。<a id="a-40"></a>竟不知所终。</p>
  <p data-pb></p>
  <h2 id="a41">阿专师</h2>
  <p id="a42">专师者。<a id="a-43"></a>不详其氏族。<a id="a-44"></a>云游定州。<a id="a-45"></a>时在州里中闻人有会社斋供嫁娶丧葬之席。<a id="a-46"></a>或少年放鹰走狗追随宴集之处。<a id="a-47"></a>未尝不在。<a id="a-48"></a>其间斗诤諠嚣亦曲助朋党。<a id="a-49"></a>如此多年。<a id="a-4A"></a>后正月十五夜。<a id="a-4B"></a>触他长幼坐席意口聚骂。<a id="a-4C"></a>主人欲打杀之。<a id="a-4D"></a>市道之徒救解将去其。<a id="a-4E"></a>家兄弟明旦捕觅。<a id="a-4F"></a>正见阿专师骑一破墙上坐喜笑。<a id="a-4G"></a>谓之曰。<a id="a-4H"></a>汝等此间何厌贱我。<a id="a-4I"></a>我舍汝去。<a id="a-4J"></a>捕者奋杖欲掷前人复遮约阿专。<a id="a-4K"></a>复云。<a id="a-4L"></a>定厌贱我我去。<a id="a-4M"></a>以杖击墙口唱叱叱。<a id="a-4N"></a>所骑之墙一堵忽然升上可数十仞。<a id="a-4O"></a>举手谢乡里曰好住百姓见者无不礼拜悔咎。<a id="a-4P"></a>须臾映云而灭。<a id="a-4Q"></a>可经一年。<a id="a-4R"></a>间在长安。<a id="a-4S"></a>还如旧态于后不知所终。</p>
  <p data-pb></p>
  <h2 id="a4T">达磨</h2>
  <p id="a4U">提达磨。<a id="a-4V"></a>南天竺婆罗门种。<a id="a-4W"></a>神慧疏朗闻皆晓悟。<a id="a-4X"></a>志存大乘冥心虚寂。<a id="a-4Y"></a>通微彻数定学高之。<a id="a-4Z"></a>梁武帝普通初至广州。<a id="a-4a"></a>刺史表闻。<a id="a-4b"></a>武帝遣使诏迎至金陵。<a id="a-4c"></a>帝亲问曰。<a id="a-4d"></a>朕即位以来造寺舍经度僧不可胜数。<a id="a-4e"></a>有何功德。<a id="a-4f"></a>师曰。<a id="a-4g"></a>并无功德。<a id="a-4h"></a>帝曰。<a id="a-4i"></a>何以并无功德。<a id="a-4j"></a>师曰。<a id="a-4k"></a>此但人天小果。<a id="a-4l"></a>有漏之因。<a id="a-4m"></a>虽有非实。<a id="a-4n"></a>帝曰。<a id="a-4o"></a>如何是真功德。<a id="a-4p"></a>师曰。<a id="a-4q"></a>净智妙圆体自空寂。<a id="a-4r"></a>如是功德不以世求。<a id="a-4s"></a>帝问。<a id="a-4t"></a>如何是圣谛第一义。<a id="a-4u"></a>师曰。<a id="a-4v"></a>廓然无圣。<a id="a-4w"></a>帝曰。<a id="a-4x"></a>对朕者谁。<a id="a-4y"></a>师曰。<a id="a-4z"></a>不识。<a id="a-50"></a>帝不省玄旨。<a id="a-51"></a>师知机不契。<a id="a-52"></a>十九日遂去梁。<a id="a-53"></a>折芦一枝渡江。<a id="a-54"></a>二十三日北趋魏境。<a id="a-55"></a>寻至雒邑。<a id="a-56"></a>初止嵩山少林寺。<a id="a-57"></a>终日面壁而坐九年。<a id="a-58"></a>遂逝焉。<a id="a-59"></a>葬熊耳山。<a id="a-5A"></a>魏宋云奉使西域回。<a id="a-5B"></a>遇师于葱岭。<a id="a-5C"></a>见手携只履翩翩独逝。<a id="a-5D"></a>云问何去。<a id="a-5E"></a>曰西天去。<a id="a-5F"></a>又谓云曰。<a id="a-5G"></a>汝主已厌世。<a id="a-5H"></a>云闻之茫然别师。<a id="a-5I"></a>东迈暨复命明帝已登遐矣。<a id="a-5J"></a>迨孝庄即位。<a id="a-5K"></a>云具奏其事。<a id="a-5L"></a>帝令起圹。<a id="a-5M"></a>惟空棺一只革履存焉。</p>
  <p data-pb></p>
  <h2 id="a5N">通公</h2>
  <p id="a5O">公道人者。<a id="a-5P"></a>不知其氏族。<a id="a-5Q"></a>居处无常所语狂谲。<a id="a-5R"></a>然必有应验。<a id="a-5S"></a>饮酒食肉游行民间。<a id="a-5T"></a>侯景甚信之。<a id="a-5U"></a>扬州未陷之日。<a id="a-5V"></a>多拾无数死鱼头积于西明门外。<a id="a-5W"></a>又拔青草荆棘栽市里。<a id="a-5X"></a>及侯景渡江。<a id="a-5Y"></a>先屠东府一城尽毙。<a id="a-5Z"></a>置其首于西明门外。<a id="a-5a"></a>为京观焉。<a id="a-5b"></a>朝市破落所在荒芜耳。<a id="a-5c"></a>通公言说得失于景不便。<a id="a-5d"></a>景恶之。<a id="a-5e"></a>又惮非常人不敢加害。<a id="a-5f"></a>私遣小将于子悦将武士四人往候之。<a id="a-5g"></a>景谓子悦云。<a id="a-5h"></a>若知杀者勿害。<a id="a-5i"></a>不知则密捉之。<a id="a-5j"></a>子悦立四人于门外。<a id="a-5k"></a>独入见通脱衣火燎。<a id="a-5l"></a>逆谓子悦曰。<a id="a-5m"></a>汝来杀我。<a id="a-5n"></a>我是何人。<a id="a-5o"></a>汝敢辄杀。<a id="a-5p"></a>子悦作礼拜云不敢。<a id="a-5q"></a>于是驰往报景。<a id="a-5r"></a>景礼拜谢之。<a id="a-5s"></a>卒不敢害。<a id="a-5t"></a>景后因宴召通。<a id="a-5u"></a>通取肉揾盐以进于景。<a id="a-5v"></a>问曰好否。<a id="a-5w"></a>景曰太碱。<a id="a-5x"></a>通曰不碱则烂。<a id="a-5y"></a>及景死数日众以盐五石置腹。<a id="a-5z"></a>中送尸于建康。<a id="a-60"></a>市百姓争屠脍羹食皆。<a id="a-61"></a>尽后竟不知所去。</p>
  <p data-pb></p>
  <h2 id="a62">僧林</h2>
  <p id="a63">僧林。<a id="a-64"></a>吴人。<a id="a-65"></a>深有德素行能动物。<a id="a-66"></a>梁大同中上蜀。<a id="a-67"></a>至潼州城西北百四十里有豆图山。<a id="a-68"></a>上有神祠。<a id="a-69"></a>土民敬之。<a id="a-6A"></a>每往祭谒。<a id="a-6B"></a>林往居之。<a id="a-6C"></a>禅默累日。<a id="a-6D"></a>忽有大蟒。<a id="a-6E"></a>萦绳床前。<a id="a-6F"></a>举头如揖让者。<a id="a-6G"></a>林为授三归。<a id="a-6H"></a>受已便去。<a id="a-6I"></a>自尔安帖卒无灾异。<a id="a-6J"></a>其山北涪水之阳素来无猿。<a id="a-6K"></a>自林栖托已来便有两头。<a id="a-6L"></a>依林而住。<a id="a-6M"></a>有初见者云度水来。<a id="a-6N"></a>及后林出山门。<a id="a-6O"></a>猿还泅渡。<a id="a-6P"></a>如此非一。<a id="a-6Q"></a>年月淹久孚乳产生。<a id="a-6R"></a>乃有数十。<a id="a-6S"></a>有时送林至龙门口。<a id="a-6T"></a>伫望而返。<a id="a-6U"></a>后住赤水岩故寺中。<a id="a-6V"></a>屋宇并摧止有丛林。<a id="a-6W"></a>便即露坐。<a id="a-6X"></a>有虎蹲于林前低目视林。<a id="a-6Y"></a>乃为说法。<a id="a-6Z"></a>良久便去。<a id="a-6a"></a>尔后孤游雄悍不避恶兽。<a id="a-6b"></a>常行仁济感化极多。<a id="a-6c"></a>末卒于潼郡。</p>
  <p data-pb></p>
  <h2 id="a6d">慧约</h2>
  <p id="a6e">释慧约。<a id="a-6f"></a>字德素。<a id="a-6g"></a>姓娄氏。<a id="a-6h"></a>东阳乌伤人也。<a id="a-6i"></a>祖世为东南仕族。<a id="a-6j"></a>有占其茔墓者云。<a id="a-6k"></a>后世当有苦行得道者为帝王师焉。<a id="a-6l"></a>母留氏梦长人擎金像令吞之。<a id="a-6m"></a>又见紫光绕身。<a id="a-6n"></a>因而有孕。<a id="a-6o"></a>便觉精神爽发思理明悟。<a id="a-6p"></a>及载诞之日。<a id="a-6q"></a>光香充满身白如雪。<a id="a-6r"></a>俗因名为灵粲。<a id="a-6s"></a>儿童时聚沙为佛塔。<a id="a-6t"></a>垒石为高座。<a id="a-6u"></a>七岁便求入学。<a id="a-6v"></a>即诵孝经论语。<a id="a-6w"></a>乃至史传披文见意。<a id="a-6x"></a>宅南有果园邻童竞采常以为患。<a id="a-6y"></a>乃舍己所得空拳而返。<a id="a-6z"></a>乡土以蚕桑为业。<a id="a-70"></a>常怀悲恻。<a id="a-71"></a>由是不服缣纩。<a id="a-72"></a>季父喜畋腊化终不改。<a id="a-73"></a>常叹曰。<a id="a-74"></a>飞走之类去人甚远。<a id="a-75"></a>好生恶死此情何别。<a id="a-76"></a>乃绝膻腥。<a id="a-77"></a>叔父遂避于他里恣行剿戮。<a id="a-78"></a>梦赤衣使者手持矛戟。<a id="a-79"></a>谓曰。<a id="a-7A"></a>汝终日杀生。<a id="a-7B"></a>菩萨教化又不能止。<a id="a-7C"></a>捉来就死。<a id="a-7D"></a>惊觉汗流。<a id="a-7E"></a>旦便毁诸猎具深改前咎。<a id="a-7F"></a>约复至常所猎处。<a id="a-7G"></a>见麋鹿数十头腾倚随船。<a id="a-7H"></a>若有愧谢者所居。<a id="a-7I"></a>僻左不尝见寺忽值。<a id="a-7J"></a>一僧访以至教彼乃。<a id="a-7K"></a>举手东指云剡中。<a id="a-7L"></a>佛事甚盛因仍。<a id="a-7M"></a>不见方悟。<a id="a-7N"></a>神人至年。<a id="a-7O"></a>十二始游于剡遍礼。<a id="a-7P"></a>塔庙肆意。<a id="a-7Q"></a>山川远会。<a id="a-7R"></a>素心多究。<a id="a-7S"></a>经典宋泰。<a id="a-7T"></a>始四年于上虞东山寺辞亲剪落时年。<a id="a-7U"></a>十七事南。<a id="a-7V"></a>林寺沙门慧静。<a id="a-7W"></a>随静住剡之梵居寺。<a id="a-7X"></a>服勤就养年踰一纪。<a id="a-7Y"></a>及静之亡。<a id="a-7Z"></a>尽心丧之。<a id="a-7a"></a>礼服阕之。<a id="a-7b"></a>后却粒岩栖饵以松术。<a id="a-7c"></a>蠲疾延年深有成益。<a id="a-7d"></a>齐太宰文简公褚渊。<a id="a-7e"></a>尝请讲净名胜鬘。<a id="a-7f"></a>渊遇疾昼寝。<a id="a-7g"></a>见梵僧云。<a id="a-7h"></a>菩萨当至。<a id="a-7i"></a>寻有道人来者是也。<a id="a-7j"></a>俄而约造焉。<a id="a-7k"></a>遂豁然病愈。<a id="a-7l"></a>即请受五戒。<a id="a-7m"></a>齐给事中娄幼瑜少有学术。<a id="a-7n"></a>约之族祖也。<a id="a-7o"></a>每见辄起为礼。<a id="a-7p"></a>或问。<a id="a-7q"></a>此乃君族下班。<a id="a-7r"></a>何乃恭耶。<a id="a-7s"></a>瑜曰。<a id="a-7t"></a>菩萨出世方师于天下。<a id="a-7u"></a>岂老夫致敬而已。<a id="a-7v"></a>时人未喻此旨。<a id="a-7w"></a>惟王文宪深以为然。<a id="a-7x"></a>后还都又住草堂。<a id="a-7y"></a>少傅沈约。<a id="a-7z"></a>隆昌中外任携与同行在郡。<a id="a-80"></a>惟以静漠自娱禅诵为乐。<a id="a-81"></a>异香入室猛兽驯阶。<a id="a-82"></a>常入金华山采结。<a id="a-83"></a>或停赤松涧。<a id="a-84"></a>有道士丁德静。<a id="a-85"></a>于馆暴亡。<a id="a-86"></a>传云。<a id="a-87"></a>山精所毙。<a id="a-88"></a>乃要大治祭酒居之。<a id="a-89"></a>妖犹充斥。<a id="a-8A"></a>长山令徐伯超立议请约移居。<a id="a-8B"></a>曾未浃旬而神魅弭息。<a id="a-8C"></a>后昼卧见二青衣女子从涧水出。<a id="a-8D"></a>礼悔云。<a id="a-8E"></a>夙障深重。<a id="a-8F"></a>堕此水精。<a id="a-8G"></a>昼夜烦恼。<a id="a-8H"></a>即授以归戒。<a id="a-8I"></a>自尔灾怪永绝。<a id="a-8J"></a>天监十八年已亥四月八日。<a id="a-8K"></a>天子发弘誓心受菩萨戒。<a id="a-8L"></a>乃幸等觉殿。<a id="a-8M"></a>皇储已下爰至道俗士庶。<a id="a-8N"></a>咸希度脱。<a id="a-8O"></a>弟子著录者凡四万八千人。<a id="a-8P"></a>尝受戒时。<a id="a-8Q"></a>有一干鹊历阶而升。<a id="a-8R"></a>状若餐受。<a id="a-8S"></a>至说戒毕然后飞腾。<a id="a-8T"></a>又尝述戒有二孔雀。<a id="a-8U"></a>驱斥不去。<a id="a-8V"></a>敕乃听上。<a id="a-8W"></a>徐行至坛俯颈听法。<a id="a-8X"></a>上曰。<a id="a-8Y"></a>此鸟必欲灭度别受余果。<a id="a-8Z"></a>矜其至诚更为说法。<a id="a-8a"></a>无何二鸟同化。<a id="a-8b"></a>后静居闲室。<a id="a-8c"></a>忽有野媪赍书数卷置经案上。<a id="a-8d"></a>无言而出。<a id="a-8e"></a>并持异树自植于庭云。<a id="a-8f"></a>青庭树也。<a id="a-8g"></a>约曰。<a id="a-8h"></a>此书美也不俟看之。<a id="a-8i"></a>如其恶也亦不劳视。<a id="a-8j"></a>经七日又见一叟请书而退。<a id="a-8k"></a>此树叶绿花红扶疏尚在。<a id="a-8l"></a>又感异鸟身赤尾长形如翡翠。<a id="a-8m"></a>相随栖息出入树间。<a id="a-8n"></a>大通四年梦见旧宅白壁朱门赫然壮丽。<a id="a-8o"></a>仍发愿造寺。<a id="a-8p"></a>诏乃号为本生焉。<a id="a-8q"></a>又敕改所居竹山里为智者里。<a id="a-8r"></a>大同元年八月使人伐门外树枝曰。<a id="a-8s"></a>舆驾当来勿令妨路。<a id="a-8t"></a>人未之测。<a id="a-8u"></a>至九月六日现疾北首右胁而卧。<a id="a-8v"></a>神识恬愉了无痛恼。<a id="a-8w"></a>谓弟子曰。<a id="a-8x"></a>我梦四部大众幡花罗列空中迎我凌云而去。<a id="a-8y"></a>福报当讫。<a id="a-8z"></a>至十六日敕遣舍人徐俨参疾。<a id="a-90"></a>答曰。<a id="a-91"></a>今夜当去。<a id="a-92"></a>至五更二唱。<a id="a-93"></a>异香满室。<a id="a-94"></a>左右肃然。<a id="a-95"></a>乃曰。<a id="a-96"></a>夫生有死自然恒数。<a id="a-97"></a>勤修念慧勿起乱想。<a id="a-98"></a>言毕合掌便入涅槃。<a id="a-99"></a>春秋八十有四。<a id="a-9A"></a>六十三夏。<a id="a-9B"></a>初卧疾时。<a id="a-9C"></a>见一老公执锡来入。<a id="a-9D"></a>及迁化日诸僧咸卜寺之东岩。<a id="a-9E"></a>帝乃改葬独龙。<a id="a-9F"></a>抑其前见之叟则志公相迎者乎。<a id="a-9G"></a>又临终夜所乘青牛。<a id="a-9H"></a>忽然鸣吼泪下交流。<a id="a-9I"></a>至葬日敕使牵从部伍。<a id="a-9J"></a>发寺至山吼泪不息。<a id="a-9K"></a>又建塔之始白鹤一双。<a id="a-9L"></a>绕坟鸣泪声甚哀惋。<a id="a-9M"></a>葬后三日欻然永逝。</p>
  <h2 id="a9N">檀特师</h2>
  <p id="a9O">檀特师。<a id="a-9P"></a>一名惠丰。<a id="a-9Q"></a>身为比丘。<a id="a-9R"></a>不知何处人也。<a id="a-9S"></a>饮酒啖肉语默无常。<a id="a-9T"></a>逆论来事后皆如言。<a id="a-9U"></a>居于凉州。<a id="a-9V"></a>宇文仲和为刺史。<a id="a-9W"></a>请之至州内。<a id="a-9X"></a>历观厩库。<a id="a-9Y"></a>乃云。<a id="a-9Z"></a>何意畜他官马官物。<a id="a-9a"></a>仲和不喻其旨。<a id="a-9b"></a>怒不令在凉州。<a id="a-9c"></a>未几仲和拒不受代。<a id="a-9d"></a>朝廷令独孤信禽之。<a id="a-9e"></a>仲和身死资财没官。<a id="a-9f"></a>周文遣书召之。<a id="a-9g"></a>檀特发至岐州。<a id="a-9h"></a>会齐神武来寇玉壁。<a id="a-9i"></a>檀特曰。<a id="a-9j"></a>狗岂能至龙门也。<a id="a-9k"></a>神武果不至龙门而返。<a id="a-9l"></a>侯景未叛东魏之前。<a id="a-9m"></a>忽捉一杖。<a id="a-9n"></a>杖头刻为猕猴形。<a id="a-9o"></a>令其面常向西。<a id="a-9p"></a>日夜弄之。<a id="a-9q"></a>又索一角弓牵挽之。<a id="a-9r"></a>俄而景启降。<a id="a-9s"></a>寻复背叛。<a id="a-9t"></a>人皆以为验。<a id="a-9u"></a>至大统十七年春初忽着一布帽。<a id="a-9v"></a>周文左右惊问之。<a id="a-9w"></a>檀特曰。<a id="a-9x"></a>汝亦着王亦着也。<a id="a-9y"></a>至三月而魏文帝崩。<a id="a-9z"></a>复取一白绢帽着之。<a id="a-A0"></a>左右复问之。<a id="a-A1"></a>檀特曰。<a id="a-A2"></a>汝亦着王亦着也。<a id="a-A3"></a>未几丞相夫人薨。<a id="a-A4"></a>复又着白绢帽。<a id="a-A5"></a>左右复问之云。<a id="a-A6"></a>汝亦着王亦着也。<a id="a-A7"></a>寻而丞相第二儿武邑公薨。<a id="a-A8"></a>其事验多知此也。<a id="a-A9"></a>俄而疾卒。<a id="a-AA"></a>周文命葬之。</p>
  <h2 id="aAB">植相</h2>
  <p id="aAC">释植相。<a id="a-AD"></a>姓郝氏。<a id="a-AE"></a>梓潼涪人。<a id="a-AF"></a>尝任巴西郡吏。<a id="a-AG"></a>太守郑贞令相赍献物。<a id="a-AH"></a>下扬都见梁祖王公崇敬佛教。<a id="a-AI"></a>便愿出家。<a id="a-AJ"></a>乃还蜀决誓。<a id="a-AK"></a>家属并其妻子。<a id="a-AL"></a>既同相志一时剪落。<a id="a-AM"></a>自出家后专习苦行一食常坐。<a id="a-AN"></a>正心佛理以命自期。<a id="a-AO"></a>时南武郡有法爱道人。<a id="a-AP"></a>高炫道术相往观之。<a id="a-AQ"></a>爱于夕中自以咒力现一大神。<a id="a-AR"></a>身着衣冠容相瑰伟。<a id="a-AS"></a>来举绳床离地四五尺。<a id="a-AT"></a>便诵戒神即驰去。<a id="a-AU"></a>斯须复来举床。<a id="a-AV"></a>仅动一角如前复去。<a id="a-AW"></a>俄尔又来在相前立。<a id="a-AX"></a>相正意贞白初无微动。<a id="a-AY"></a>寻尔复去于屋头现。<a id="a-AZ"></a>面舍栋破裂其声甚大。<a id="a-Aa"></a>相亦无惧神见不动。<a id="a-Ab"></a>便来礼拜求哀忏悔。<a id="a-Ac"></a>至旦语爱曰。<a id="a-Ad"></a>汝所重者此是邪术。<a id="a-Ae"></a>非正法也。<a id="a-Af"></a>可舍之相因行路寄宿道馆。<a id="a-Ag"></a>道士有素。<a id="a-Ah"></a>闻相名。<a id="a-Ai"></a>恐化徒属拒不延之。<a id="a-Aj"></a>其夜群虎绕院相吼。<a id="a-Ak"></a>道士等通夕不安。<a id="a-Al"></a>及明追之从受菩萨戒焉。<a id="a-Am"></a>又曾行弘农水侧。<a id="a-An"></a>见人垂钓相劝止之。<a id="a-Ao"></a>不从其言。<a id="a-Ap"></a>即唾水中。<a id="a-Aq"></a>忽有大蛇擎头四顾。<a id="a-Ar"></a>来趣钓者。<a id="a-As"></a>因即归命。<a id="a-At"></a>投相出家。<a id="a-Au"></a>后因梁末军乱。<a id="a-Av"></a>入青城山聚徒集业。<a id="a-Aw"></a>未暇经始。<a id="a-Ax"></a>适便迁化。<a id="a-Ay"></a>初相置足于绵州城西柏林寺。<a id="a-Az"></a>院宇成就。<a id="a-B0"></a>于堂头植梧桐一株。<a id="a-B1"></a>极为繁茂。<a id="a-B2"></a>夏月忽无故叶落。<a id="a-B3"></a>又维那旦打钟初不发声。<a id="a-B4"></a>大小疑怪不测所以。<a id="a-B5"></a>上座僧谓有大变执锡逃避。<a id="a-B6"></a>须臾信报。<a id="a-B7"></a>相已终。<a id="a-B8"></a>乃知树枯钟噎表其迁化之晨也。<a id="a-B9"></a>弟子衔命露尸松下焉。</p>
  <h2 id="aBA">陆法和</h2>
  <p id="aBB">陆法和。<a id="a-BC"></a>不知何许人也。<a id="a-BD"></a>隐于江陵百里洲。<a id="a-BE"></a>衣食居处一与戒行沙门同。<a id="a-BF"></a>耆老自幼见之容色常定。<a id="a-BG"></a>人莫能测也。<a id="a-BH"></a>或谓出自嵩高。<a id="a-BI"></a>遍游遐迩。<a id="a-BJ"></a>既入荆州汶阳郡。<a id="a-BK"></a>居高要县之紫石山。<a id="a-BL"></a>无故舍所居山。<a id="a-BM"></a>俄有蛮贼文道期之乱。<a id="a-BN"></a>时人以为预见萌兆。<a id="a-BO"></a>及侯景始告降于梁。<a id="a-BP"></a>法和谓南郡朱元英曰。<a id="a-BQ"></a>贫道共檀越击侯景去。<a id="a-BR"></a>元英曰。<a id="a-BS"></a>侯景为国立效。<a id="a-BT"></a>师云击之何也。<a id="a-BU"></a>法和曰。<a id="a-BV"></a>正自如此。<a id="a-BW"></a>及景渡江。<a id="a-BX"></a>法和时在清溪山。<a id="a-BY"></a>元英往问曰。<a id="a-BZ"></a>景今围城其事云何。<a id="a-Ba"></a>法和曰。<a id="a-Bb"></a>凡人取果宜待熟时。<a id="a-Bc"></a>固问之曰。<a id="a-Bd"></a>亦克亦不克。<a id="a-Be"></a>景遣将任约击梁湘东王于江陵。<a id="a-Bf"></a>法和乃诣湘东乞征约。<a id="a-Bg"></a>召诸蛮弟子八百人在江津。<a id="a-Bh"></a>二日便发湘东。<a id="a-Bi"></a>遣胡僧祐领千余人与同行。<a id="a-Bj"></a>法和登舰大笑曰。<a id="a-Bk"></a>无量兵马。<a id="a-Bl"></a>江陵多神祠。<a id="a-Bm"></a>人俗恒所祈祷。<a id="a-Bn"></a>自法和军出无复一验。<a id="a-Bo"></a>人以为神皆从行故也。<a id="a-Bp"></a>至赤沙湖与约相对。<a id="a-Bq"></a>法和乘轻舟不介胄。<a id="a-Br"></a>沿流而下。<a id="a-Bs"></a>去约军一里。<a id="a-Bt"></a>乃还谓将士曰。<a id="a-Bu"></a>聊观彼龙睡不动。<a id="a-Bv"></a>吾军之龙甚自踊跃。<a id="a-Bw"></a>即攻之。<a id="a-Bx"></a>若得彼明日当不损客主一人而破贼。<a id="a-By"></a>然有恶处。<a id="a-Bz"></a>遂纵火船。<a id="a-C0"></a>而逆风不便。<a id="a-C1"></a>法和执白羽扇麾风。<a id="a-C2"></a>风即返约。<a id="a-C3"></a>众皆见梁兵步于水上。<a id="a-C4"></a>于是大溃皆投水。<a id="a-C5"></a>约逃窜不知所之。<a id="a-C6"></a>法和曰。<a id="a-C7"></a>明日午时当得。<a id="a-C8"></a>及期而未得人问之。<a id="a-C9"></a>法和曰。<a id="a-CA"></a>吾前于此洲水干时建一刹。<a id="a-CB"></a>语檀越等。<a id="a-CC"></a>此虽为刹实是贼标。<a id="a-CD"></a>今何不向标下求贼也。<a id="a-CE"></a>如其言果于水中见约抱刹仰头栽出鼻。<a id="a-CF"></a>遂禽之。<a id="a-CG"></a>约言。<a id="a-CH"></a>求就师目前死。<a id="a-CI"></a>法和曰。<a id="a-CJ"></a>檀越有相必不兵死。<a id="a-CK"></a>且于王有缘决无他虑。<a id="a-CL"></a>王于后当得檀越力耳。<a id="a-CM"></a>湘东果释用为郡守。<a id="a-CN"></a>及魏围江陵约以兵赴救力战焉。<a id="a-CO"></a>法和既平约。<a id="a-CP"></a>往进见王僧辨于巴陵。<a id="a-CQ"></a>谓曰。<a id="a-CR"></a>贫道已却侯景一臂。<a id="a-CS"></a>其更何能为。<a id="a-CT"></a>檀越宜即逐取。<a id="a-CU"></a>乃请还。<a id="a-CV"></a>谓湘东王曰。<a id="a-CW"></a>侯景自然平矣。<a id="a-CX"></a>无足可虑。<a id="a-CY"></a>蜀贼将至。<a id="a-CZ"></a>法和请守巫峡待之。<a id="a-Ca"></a>乃总诸军而往运石以填江。<a id="a-Cb"></a>三日水遂不流。<a id="a-Cc"></a>横之以铁锁。<a id="a-Cd"></a>武陵王纪果遣蜀兵来度峡口。<a id="a-Ce"></a>势蹙进退不可。<a id="a-Cf"></a>王綝与法和经略一战而殄之。<a id="a-Cg"></a>军次白帝谓人曰。<a id="a-Ch"></a>诸葛孔明可谓为名将。<a id="a-Ci"></a>吾自见之。<a id="a-Cj"></a>此城旁有其埋弩箭镞一斛许。<a id="a-Ck"></a>因插表令掘之如其言。<a id="a-Cl"></a>又尝至襄阳城北大树下。<a id="a-Cm"></a>画地方二尺。<a id="a-Cn"></a>令弟子掘之得一龟长尺半。<a id="a-Co"></a>以杖叩之曰。<a id="a-Cp"></a>汝欲出不能得已数百岁。<a id="a-Cq"></a>不逢我者岂见天日乎。<a id="a-Cr"></a>为授三归龟乃入草。<a id="a-Cs"></a>初八叠山多恶疾人。<a id="a-Ct"></a>法和为采药疗之。<a id="a-Cu"></a>不过三服皆差。<a id="a-Cv"></a>即求为弟子。<a id="a-Cw"></a>山中多毒虫猛兽。<a id="a-Cx"></a>法和授其禁戒不复噬螫(音栻)所泊江湖必于峰侧结表云。<a id="a-Cy"></a>此处放生。<a id="a-Cz"></a>渔者皆无所得。<a id="a-D0"></a>才或少获。<a id="a-D1"></a>辄有大风雷。<a id="a-D2"></a>船人惧而放之。<a id="a-D3"></a>风雨乃定。<a id="a-D4"></a>晚虽将兵犹禁诸军渔捕。<a id="a-D5"></a>有窃违者中夜猛兽必来欲噬之。<a id="a-D6"></a>或亡其船缆。<a id="a-D7"></a>有小弟子戏截蛇头。<a id="a-D8"></a>来诣法和。<a id="a-D9"></a>法和曰汝何意杀因指以示之。<a id="a-DA"></a>弟子乃见蛇头齰裤裆而不落。<a id="a-DB"></a>法和使忏悔为蛇作功德。<a id="a-DC"></a>又有人以牛试刀一下而头断。<a id="a-DD"></a>来诣法和。<a id="a-DE"></a>法和曰。<a id="a-DF"></a>有一断头牛就卿征命殊急。<a id="a-DG"></a>若不为作功德。<a id="a-DH"></a>一月内报至。<a id="a-DI"></a>其人弗信少日果死。<a id="a-DJ"></a>法和又为人置宅相墓以避祸求福。<a id="a-DK"></a>尝谓人曰。<a id="a-DL"></a>勿系马于碓。<a id="a-DM"></a>其人行过乡曲。<a id="a-DN"></a>门侧有碓因系马于其柱。<a id="a-DO"></a>入门中忆法和戒。<a id="a-DP"></a>走出将解之。<a id="a-DQ"></a>马已毙矣。<a id="a-DR"></a>梁元帝以法和为都督。<a id="a-DS"></a>郢州刺史封江乘县公。<a id="a-DT"></a>法和不称臣。<a id="a-DU"></a>其启文朱印名上自称居士。<a id="a-DV"></a>后称司徒。<a id="a-DW"></a>梁元帝谓其仆射王褒曰。<a id="a-DX"></a>我未尝有意用陆为三公。<a id="a-DY"></a>而自称何也。<a id="a-DZ"></a>褒曰。<a id="a-Da"></a>彼既以道术自命容是先知。<a id="a-Db"></a>梁元帝以法和功业稍重。<a id="a-Dc"></a>遂就加司徒都督刺史如故。<a id="a-Dd"></a>部曲数千人通呼为弟子。<a id="a-De"></a>唯以道术为化。<a id="a-Df"></a>不以法狱加人。<a id="a-Dg"></a>又列肆之所不立市丞。<a id="a-Dh"></a>牧佐之法无人领受。<a id="a-Di"></a>但以空槛籥在道间。<a id="a-Dj"></a>上开一孔以受钱。<a id="a-Dk"></a>贾客店人随货多少。<a id="a-Dl"></a>计其估限自委槛中。<a id="a-Dm"></a>所受所掌之司夕方开取。<a id="a-Dn"></a>条其孔目输之于库。<a id="a-Do"></a>又法和平常言若不出口。<a id="a-Dp"></a>时有所论则雄辨无敌。<a id="a-Dq"></a>然犹带蛮音。<a id="a-Dr"></a>善为攻战。<a id="a-Ds"></a>具在江夏。<a id="a-Dt"></a>大聚兵舰。<a id="a-Du"></a>欲袭襄阳。<a id="a-Dv"></a>而入武关。<a id="a-Dw"></a>梁元帝使止之。<a id="a-Dx"></a>法和曰。<a id="a-Dy"></a>法和是求佛之人。<a id="a-Dz"></a>尚不希释梵天王坐处。<a id="a-E0"></a>岂规主位。<a id="a-E1"></a>但于空王佛所。<a id="a-E2"></a>与主上有香火因缘。<a id="a-E3"></a>见王上应有报至。<a id="a-E4"></a>故救援耳。<a id="a-E5"></a>今既被疑。<a id="a-E6"></a>是业定不可解也。<a id="a-E7"></a>于是设供食具大[飢-几+追]薄饼。<a id="a-E8"></a>及魏举兵。<a id="a-E9"></a>法和自郢入汉口。<a id="a-EA"></a>将赴江陵。<a id="a-EB"></a>梁元帝使人逆之曰。<a id="a-EC"></a>此自能破贼。<a id="a-ED"></a>师但镇郢州不须动也。<a id="a-EE"></a>法和乃还州。<a id="a-EF"></a>垩其城门。<a id="a-EG"></a>着粗白布衫裤邪巾。<a id="a-EH"></a>大绳束腰坐苇席。<a id="a-EI"></a>终日乃脱之。<a id="a-EJ"></a>及闻梁元败灭。<a id="a-EK"></a>复取前凶服着之。<a id="a-EL"></a>哭泣受吊。<a id="a-EM"></a>梁人入魏果见[飢-几+追]饼焉。<a id="a-EN"></a>法和始于百里洲造寿王寺。<a id="a-EO"></a>既架佛殿更截梁柱曰。<a id="a-EP"></a>后四十许年佛法当遭雷雹。<a id="a-EQ"></a>此寺幽僻可以免难。<a id="a-ER"></a>及魏平荆州宫室焚烬。<a id="a-ES"></a>总管欲发取寿王佛殿。<a id="a-ET"></a>嫌其材短乃停。<a id="a-EU"></a>后周氏灭佛法。<a id="a-EV"></a>此寺隔此陈境故不及难。<a id="a-EW"></a>天保六年春清河王岳进军临江。<a id="a-EX"></a>法和举州入齐。<a id="a-EY"></a>文宣以法和为大都督十州诸军事太尉公。<a id="a-EZ"></a>西南大都督五州诸军事荆州刺史安湘郡公宋莅为郢州刺史。<a id="a-Ea"></a>官爵如故。<a id="a-Eb"></a>莅弟遣为散骑常侍仪同三司湘州刺史义兴县公。<a id="a-Ec"></a>梁将侯瑱来逼江夏。<a id="a-Ed"></a>齐军弃城而退。<a id="a-Ee"></a>法和与宋莅兄弟入朝。<a id="a-Ef"></a>文宣闻其有奇术。<a id="a-Eg"></a>虚心想见之。<a id="a-Eh"></a>备三公卤簿。<a id="a-Ei"></a>于城南十二里供帐以待之。<a id="a-Ej"></a>法和遥见邺城下马禹步。<a id="a-Ek"></a>辛术谓曰。<a id="a-El"></a>公既万里归诚主上虚心相待。<a id="a-Em"></a>何作此术。<a id="a-En"></a>法和手持香炉步从路车至于馆。<a id="a-Eo"></a>明日引见。<a id="a-Ep"></a>给通幰油络网车。<a id="a-Eq"></a>诣阙通名不称官爵。<a id="a-Er"></a>不称臣。<a id="a-Es"></a>但云荆山居士。<a id="a-Et"></a>文宣宴法和及其徒属于昭阳殿。<a id="a-Eu"></a>赐法和钱百万物万段甲第一区田一百顷奴婢二百人生资什物称是。<a id="a-Ev"></a>法和所得奴婢尽免之曰。<a id="a-Ew"></a>各随缘去。<a id="a-Ex"></a>钱帛散施一日便尽。<a id="a-Ey"></a>以官所赐宅营佛寺。<a id="a-Ez"></a>自居一房与凡人无异。<a id="a-F0"></a>三年间再为太尉。<a id="a-F1"></a>世犹谓之居士。<a id="a-F2"></a>无疾而告弟子死期。<a id="a-F3"></a>至时烧香礼拜佛。<a id="a-F4"></a>坐绳床而终。<a id="a-F5"></a>浴讫将殓。<a id="a-F6"></a>尸小缩止三尺许。<a id="a-F7"></a>文宣令开棺视之。<a id="a-F8"></a>空棺而已。<a id="a-F9"></a>法和书其所居屋壁而涂之。<a id="a-FA"></a>及剥落有文曰。<a id="a-FB"></a>十年天子为尚可。<a id="a-FC"></a>百日天子急如火。<a id="a-FD"></a>周年天子递代坐。<a id="a-FE"></a>又曰。<a id="a-FF"></a>一母生三天。<a id="a-FG"></a>两天共五年。<a id="a-FH"></a>说者以娄太后生三天子。<a id="a-FI"></a>自孝昭即位至武成传位。<a id="a-FJ"></a>后主共五年焉。</p>
  <h2 id="aFK">尚圆</h2>
  <p id="aFL">释尚圆。<a id="a-FM"></a>姓陈氏。<a id="a-FN"></a>广汉人。<a id="a-FO"></a>出家以咒术救物。<a id="a-FP"></a>梁武陵王萧纪宫中鬼怪魅诸婇女。<a id="a-FQ"></a>或歌或哭纷然乱举。<a id="a-FR"></a>王乃令善射者控弦拟之。<a id="a-FS"></a>鬼乃现形。<a id="a-FT"></a>即放箭射鬼便遥接还返掷人。<a id="a-FU"></a>久而不已。<a id="a-FV"></a>闻圆持咒。<a id="a-FW"></a>请入宫中诸鬼竞作诸变现龙蛇百兽。<a id="a-FX"></a>倏忽前后在空在地怪变多端。<a id="a-FY"></a>圆安坐告曰。<a id="a-FZ"></a>汝小家鬼何因敢入王宫。<a id="a-Fa"></a>能变我身则可自变万种。<a id="a-Fb"></a>秖是小鬼可住听我一言。<a id="a-Fc"></a>诸鬼合掌住立。<a id="a-Fd"></a>圆始发云。<a id="a-Fe"></a>南无佛陀。<a id="a-Ff"></a>鬼皆失所在。<a id="a-Fg"></a>自尔安静。<a id="a-Fh"></a>武帝闻召大蒙赏遇。<a id="a-Fi"></a>年八十一终所住城。</p>
  <h2 id="aFj">法聪</h2>
  <p id="aFk">释法聪。<a id="a-Fl"></a>姓梅氏。<a id="a-Fm"></a>南阳新野人。<a id="a-Fn"></a>八岁出家卓然神秀。<a id="a-Fo"></a>正性贞洁身形如玉。<a id="a-Fp"></a>蔬藿是甘无求滋馔。<a id="a-Fq"></a>因至襄阳伞盖山白马泉。<a id="a-Fr"></a>筑室方丈。<a id="a-Fs"></a>以为栖止之宅。<a id="a-Ft"></a>入谷两所置兰若舍。<a id="a-Fu"></a>今巡山者尚识故基焉。<a id="a-Fv"></a>初梁晋安王来都襄雍。<a id="a-Fw"></a>承风来问将至禅室。<a id="a-Fx"></a>马骑将从无故却退。<a id="a-Fy"></a>王惭而返。<a id="a-Fz"></a>夜感恶梦。<a id="a-G0"></a>后更再往马退如故。<a id="a-G1"></a>王乃洁斋。<a id="a-G2"></a>躬尽虔敬方得进见。<a id="a-G3"></a>初至寺侧但睹一谷猛火洞然。<a id="a-G4"></a>良久伫望忽变为水。<a id="a-G5"></a>经停倾仰水灭堂现。<a id="a-G6"></a>以事相询。<a id="a-G7"></a>乃知尔时入水火定也。<a id="a-G8"></a>堂内所坐绳床两边各有一虎。<a id="a-G9"></a>王不敢进。<a id="a-GA"></a>聪乃以手按头着地。<a id="a-GB"></a>闭其两目。<a id="a-GC"></a>召王令前。<a id="a-GD"></a>方得展礼。<a id="a-GE"></a>因告境内多被虎灾请求救援。<a id="a-GF"></a>聪即入定。<a id="a-GG"></a>须臾有十七大虎来至。<a id="a-GH"></a>便与受三归戒。<a id="a-GI"></a>敕勿犯暴百姓。<a id="a-GJ"></a>又命弟子以布故衣系诸虎颈。<a id="a-GK"></a>满七日已当来于此。<a id="a-GL"></a>王至期日设斋众集。<a id="a-GM"></a>诸虎亦至。<a id="a-GN"></a>便与食解布。<a id="a-GO"></a>遂尔无害。<a id="a-GP"></a>其日将王临白马泉。<a id="a-GQ"></a>内有白龟就聪手中取食。<a id="a-GR"></a>谓王曰。<a id="a-GS"></a>此是雄龙。<a id="a-GT"></a>又临灵泉有五色鲤。<a id="a-GU"></a>亦就手食。<a id="a-GV"></a>云此雌龙。<a id="a-GW"></a>王与群吏嗟赏其事。<a id="a-GX"></a>大施而旋。<a id="a-GY"></a>有凶党左右数十人。<a id="a-GZ"></a>夜来劫所施之物。<a id="a-Ga"></a>遇虎哮吼遮遏其道。<a id="a-Gb"></a>又见大人倚立禅室。<a id="a-Gc"></a>傍有松树。<a id="a-Gd"></a>止至其膝。<a id="a-Ge"></a>执金刚杵将有守护。<a id="a-Gf"></a>竟夜回遑日午方返。<a id="a-Gg"></a>王怪其来晚。<a id="a-Gh"></a>方以事首。<a id="a-Gi"></a>遂表奏闻。<a id="a-Gj"></a>下敕为造禅居寺。<a id="a-Gk"></a>聪不往住。<a id="a-Gl"></a>度人安之。<a id="a-Gm"></a>聪住禅堂每有白鹿白雀驯伏栖止。<a id="a-Gn"></a>行往所及慈救为先。<a id="a-Go"></a>忽遇屠者驱猪百余头。<a id="a-Gp"></a>聪三告曰解脱首楞严。<a id="a-Gq"></a>猪遂绳解散去。<a id="a-Gr"></a>诸屠大怒将事加手。<a id="a-Gs"></a>并屹然不动。<a id="a-Gt"></a>便归过悔罪因断杀业。<a id="a-Gu"></a>又于汉水渔人牵网所。<a id="a-Gv"></a>如前三告。<a id="a-Gw"></a>引网不得。<a id="a-Gx"></a>方复归心空网而返。<a id="a-Gy"></a>又荆州苦旱。<a id="a-Gz"></a>长沙寺遣僧至聪所请雨。<a id="a-H0"></a>使还大降。<a id="a-H1"></a>陂池皆满。<a id="a-H2"></a>湘东王承闻驰驾山门伸师襄之礼。<a id="a-H3"></a>频请下都固辞不许。<a id="a-H4"></a>乃舍宫造天宫寺邀延。<a id="a-H5"></a>永住巴峡空晋鸿上。<a id="a-H6"></a>湘东王柏木为寝殿。<a id="a-H7"></a>及感放光旬日不歇。<a id="a-H8"></a>王于傍造浮图僧房讲堂。<a id="a-H9"></a>并王服玩作露盘。<a id="a-HA"></a>立为宝光寺。<a id="a-HB"></a>请聪居之。<a id="a-HC"></a>王述般若义。<a id="a-HD"></a>每明日将竖义。<a id="a-HE"></a>殿则夜放光明。<a id="a-HF"></a>照数里不假灯烛。<a id="a-HG"></a>议者以般若大慧智光幽烛所致。<a id="a-HH"></a>以梁大定五年九月无疾而化。<a id="a-HI"></a>端坐如生形柔顶暖。<a id="a-HJ"></a>手屈二指异香不歇。<a id="a-HK"></a>年九十二。</p>
  <h2 id="aHL">僧安</h2>
  <p id="aHM">释僧安。<a id="a-HN"></a>不知何许人。<a id="a-HO"></a>戒业精苦坐禅讲解。<a id="a-HP"></a>时号多能。<a id="a-HQ"></a>齐文宣时在王屋山。<a id="a-HR"></a>聚徒二十许人。<a id="a-HS"></a>讲涅槃。<a id="a-HT"></a>始发题有雌雉来座侧伏听。<a id="a-HU"></a>僧若食时出外饮啄。<a id="a-HV"></a>日晚上讲依时赴集。<a id="a-HW"></a>三卷未了遂绝不至。<a id="a-HX"></a>众咸怪之。<a id="a-HY"></a>安曰。<a id="a-HZ"></a>雉今生人道不须怪也。<a id="a-Ha"></a>武平四年安领徒众至越州行头陀。<a id="a-Hb"></a>忽云。<a id="a-Hc"></a>往年雌雉应生此径。<a id="a-Hd"></a>至一家遥唤雌雉。<a id="a-He"></a>一女走出如旧相识。<a id="a-Hf"></a>礼拜欢喜。<a id="a-Hg"></a>女父母异之。<a id="a-Hh"></a>引入设食。<a id="a-Hi"></a>安曰。<a id="a-Hj"></a>此女何故名雌雉耶。<a id="a-Hk"></a>答曰。<a id="a-Hl"></a>见其初生发如雉毛。<a id="a-Hm"></a>既是女故名雌雉也。<a id="a-Hn"></a>安大笑。<a id="a-Ho"></a>为述本缘。<a id="a-Hp"></a>女闻涕泣苦求出家。<a id="a-Hq"></a>二亲欣然许之。<a id="a-Hr"></a>为讲涅槃。<a id="a-Hs"></a>便领解一无遗漏。<a id="a-Ht"></a>至后三卷茫然不解。</p>
  <h2 id="aHu">傅弘</h2>
  <p id="aHv">大士傅弘者。<a id="a-Hw"></a>住东阳郡乌伤县双林寺。<a id="a-Hx"></a>体权应道蹑嗣维摩。<a id="a-Hy"></a>时或分身济度为任。<a id="a-Hz"></a>依止双林导化法俗。<a id="a-I0"></a>或金色表于胸臆。<a id="a-I1"></a>异香流于掌内。<a id="a-I2"></a>或见身长丈余臂过于膝。<a id="a-I3"></a>脚长二尺指长六寸。<a id="a-I4"></a>两目明亮重瞳外耀。<a id="a-I5"></a>色貌端峙有大人之相。<a id="a-I6"></a>梁孝武闻之延住建业。<a id="a-I7"></a>乃居钟山下定林寺。<a id="a-I8"></a>坐荫高松。<a id="a-I9"></a>卧依磐石。<a id="a-IA"></a>四澈六甸。<a id="a-IB"></a>天花甘露恒流于地。<a id="a-IC"></a>帝后于华林园重云殿开般若题。<a id="a-ID"></a>独设一榻拟与天旨对扬。<a id="a-IE"></a>及玉辇升殿而公晏然其坐。<a id="a-IF"></a>宪司讥问。<a id="a-IG"></a>但云法地无动。<a id="a-IH"></a>若动则一切不安。<a id="a-II"></a>且知梁运将尽救愍兵灾。<a id="a-IJ"></a>乃然臂为炬冀禳来祸。<a id="a-IK"></a>至陈大建元年夏中于本州。<a id="a-IL"></a>右胁而卧。<a id="a-IM"></a>奄就升遐。<a id="a-IN"></a>于时隆暑赫曦。<a id="a-IO"></a>而身体温暖色貌敷愉。<a id="a-IP"></a>光彩鲜洁香气充满。<a id="a-IQ"></a>屈伸如恒。<a id="a-IR"></a>观者发心莫不惊叹。<a id="a-IS"></a>遂合殓于岩中。<a id="a-IT"></a>数旬之间香花散积。<a id="a-IU"></a>后忽失其所在。<a id="a-IV"></a>往者不见号慕转深。<a id="a-IW"></a>悲恋之声恸噎山谷。<a id="a-IX"></a>初大士在日常以经目繁多人或不能遍阅。<a id="a-IY"></a>乃就山中建大层龛。<a id="a-IZ"></a>一柱八面。<a id="a-Ia"></a>实以诸经运行不碍。<a id="a-Ib"></a>谓之轮藏。<a id="a-Ic"></a>仍有愿言。<a id="a-Id"></a>登吾藏门者生生世世不失人身。<a id="a-Ie"></a>从劝世人。<a id="a-If"></a>有发于菩提心者。<a id="a-Ig"></a>能推轮藏。<a id="a-Ih"></a>是人即与持诵诸经功德无异。<a id="a-Ii"></a>今天下所建轮藏皆设大士像。<a id="a-Ij"></a>实始于此。<a id="a-Ik"></a>山有古松。<a id="a-Il"></a>大士曾于松间愿度众生。<a id="a-Im"></a>以斧为誓。<a id="a-In"></a>至今松木斧痕犹在。<a id="a-Io"></a>其饲虎之余饭弃掷林间。<a id="a-Ip"></a>化而为石。<a id="a-Iq"></a>青白错杂可作数珠。<a id="a-Ir"></a>谓之饭石。<a id="a-Is"></a>至今长存。<a id="a-It"></a>灵异之迹不可纪极。</p>
  <h2 id="aIu">慧思</h2>
  <p id="aIv">释慧思。<a id="a-Iw"></a>俗姓李氏。<a id="a-Ix"></a>武津人也。<a id="a-Iy"></a>少以弘恕慈育知名闾里。<a id="a-Iz"></a>常梦梵僧劝令出俗。<a id="a-J0"></a>骇悟斯瑞辞亲入道。<a id="a-J1"></a>数梦神僧劝令斋戒。<a id="a-J2"></a>唯一食不食别供。<a id="a-J3"></a>所止庵舍。<a id="a-J4"></a>野人焚其所居。<a id="a-J5"></a>遂显疠疾求诚忏悔。<a id="a-J6"></a>所患平复。<a id="a-J7"></a>又梦梵僧数百形服镶异。<a id="a-J8"></a>上座命曰。<a id="a-J9"></a>汝先受戒律仪非胜。<a id="a-JA"></a>安能开发于正道也。<a id="a-JB"></a>既遇清众宜更翻坛。<a id="a-JC"></a>祈请师僧四十二人加羯磨法。<a id="a-JD"></a>具足成就后忽惊悟。<a id="a-JE"></a>方知梦受。<a id="a-JF"></a>复梦弥勒。<a id="a-JG"></a>弥勒说法开悟。<a id="a-JH"></a>故造二像并同供养。<a id="a-JI"></a>又梦随弥勒与诸眷属同会法华。<a id="a-JJ"></a>心自惟曰。<a id="a-JK"></a>我于释迦末法受持法华。<a id="a-JL"></a>今值慈尊豁然开悟。<a id="a-JM"></a>转复精进。<a id="a-JN"></a>灵瑞重沓。<a id="a-JO"></a>瓶水常满。<a id="a-JP"></a>供养严备若有天童侍卫之者。<a id="a-JQ"></a>自大苏山将四十余僧径趋南岳。<a id="a-JR"></a>既至谓徒曰。<a id="a-JS"></a>吾寄此山期十载。<a id="a-JT"></a>以后必事远游。<a id="a-JU"></a>师曰。<a id="a-JV"></a>吾前生曾居此处领徒。<a id="a-JW"></a>陟岭见一所林泉胜异。<a id="a-JX"></a>曰古寺也。<a id="a-JY"></a>吾昔居之。<a id="a-JZ"></a>掘地果得僧用器皿殿宇基址。<a id="a-Ja"></a>又指两石下得遗骸。<a id="a-Jb"></a>乃建塔。<a id="a-Jc"></a>今三生塔是也。<a id="a-Jd"></a>又于东畔灵岩之傍建台。<a id="a-Je"></a>为众讲般若法。<a id="a-Jf"></a>正当大岳之心。<a id="a-Jg"></a>今般若寺是也。<a id="a-Jh"></a>南北学徒来者云集。<a id="a-Ji"></a>师患无水。<a id="a-Jj"></a>忽见岩下润。<a id="a-Jk"></a>以锡杖卓之。<a id="a-Jl"></a>果得一泉。<a id="a-Jm"></a>犹未周续。<a id="a-Jn"></a>有二虎引师登岭。<a id="a-Jo"></a>跑地哮吼。<a id="a-Jp"></a>泉水流迸。<a id="a-Jq"></a>今虎跑泉是也。<a id="a-Jr"></a>或问。<a id="a-Js"></a>何不下山教化众生。<a id="a-Jt"></a>一向目视云汉作么。<a id="a-Ju"></a>师曰。<a id="a-Jv"></a>三世诸佛被我一口吞尽。<a id="a-Jw"></a>更有甚么众生可度者。<a id="a-Jx"></a>江左佛学盛学义门。<a id="a-Jy"></a>自思南度定慧双举。<a id="a-Jz"></a>道风既盛名称普闻。<a id="a-K0"></a>俄有道士生妒害心。<a id="a-K1"></a>密告陈主诬师。<a id="a-K2"></a>乃北僧受齐国券。<a id="a-K3"></a>斸断岳心钉石兴妖。<a id="a-K4"></a>帝遂遣使追师使至石桥。<a id="a-K5"></a>见二虎跑愤大蛇当路。<a id="a-K6"></a>使惊乃誓曰。<a id="a-K7"></a>我见思禅师当如佛想。<a id="a-K8"></a>若起恶心任汝所伤。<a id="a-K9"></a>虎蛇乃退。<a id="a-KA"></a>使见师再拜以事白。<a id="a-KB"></a>未至之前。<a id="a-KC"></a>师见一小蜂来螫(音栻)其面。<a id="a-KD"></a>即为大蜂咬杀。<a id="a-KE"></a>[銜-金+缶]至师前。<a id="a-KF"></a>师入定观之。<a id="a-KG"></a>知是宿冤欲相娆害。<a id="a-KH"></a>师谓使曰。<a id="a-KI"></a>使者先去贫道续来。<a id="a-KJ"></a>七日后飞锡而往四门。<a id="a-KK"></a>关吏齐奏。<a id="a-KL"></a>师入帝已惊异。<a id="a-KM"></a>及师朝见帝遂下迎。<a id="a-KN"></a>复问左右。<a id="a-KO"></a>卿等见此僧何如人。<a id="a-KP"></a>对云。<a id="a-KQ"></a>常僧。<a id="a-KR"></a>帝曰。<a id="a-KS"></a>朕见其踏宝花乘空而至。<a id="a-KT"></a>乃迎师入殿供养。<a id="a-KU"></a>其道士罪以欺罔欲尽诛之。<a id="a-KV"></a>师恳帝曰。<a id="a-KW"></a>此宿冤。<a id="a-KX"></a>愿陛下赦之。<a id="a-KY"></a>乃可其奏。<a id="a-KZ"></a>敕彼道士给师役使。<a id="a-Ka"></a>师奏辞还山。<a id="a-Kb"></a>帝饯以殊礼。<a id="a-Kc"></a>未几道士诬师者一人暴死。<a id="a-Kd"></a>一人为犬所啮而毙。<a id="a-Ke"></a>应蜂兆矣。<a id="a-Kf"></a>自是每年陈主三信参劳荣盛莫加。<a id="a-Kg"></a>而神异难测。<a id="a-Kh"></a>遇雨不湿履泥不污。<a id="a-Ki"></a>或现形大小。<a id="a-Kj"></a>或寂尔藏身。<a id="a-Kk"></a>是年六月临将终时。<a id="a-Kl"></a>连日说法。<a id="a-Km"></a>苦切呵责。<a id="a-Kn"></a>闻者寒心。<a id="a-Ko"></a>至二十二日屏众泯然而逝。<a id="a-Kp"></a>小师灵辨号恸。<a id="a-Kq"></a>乃开目曰。<a id="a-Kr"></a>何惊动吾耶。<a id="a-Ks"></a>痴人出法。<a id="a-Kt"></a>言讫长往。</p>
 </body>
</html>