<!doctype html>
<html id="z3IBXS21m9" data-ver="1307">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">神僧传卷第六</h1>
  <h2 id="a2">法顺</h2>
  <p id="a3">释法顺。<a id="a-4"></a>姓杜氏。<a id="a-5"></a>雍州万年县人。<a id="a-6"></a>禀性柔和。<a id="a-7"></a>年十八弃俗出家。<a id="a-8"></a>事因圣寺僧珍禅师受持定业。<a id="a-9"></a>尝行化庆州劝民设会供限五百。<a id="a-A"></a>及临斋食更倍人来。<a id="a-B"></a>供主惧焉。<a id="a-C"></a>顺曰。<a id="a-D"></a>无所畏也。<a id="a-E"></a>但通周给而莫委供所从来千人皆足。<a id="a-F"></a>有张河江张弘畅者。<a id="a-G"></a>家畜牛马性本弊恶。<a id="a-H"></a>人皆患之。<a id="a-I"></a>卖无取者。<a id="a-J"></a>顺示语慈善如有闻从。<a id="a-K"></a>自后更无抵啮。<a id="a-L"></a>尝引众骊山夏中栖静。<a id="a-M"></a>地多虫蚁无因种菜。<a id="a-N"></a>顺恐有损害。<a id="a-O"></a>就地示之令虫移徙。<a id="a-P"></a>不久往视。<a id="a-Q"></a>如其分齐恰无虫焉。<a id="a-R"></a>顺时患肿脓溃外流。<a id="a-S"></a>人有敬而[口*束](子累切)者。<a id="a-T"></a>或有以帛拭者。<a id="a-U"></a>寻即瘥愈。<a id="a-V"></a>余脓发香流气难比。<a id="a-W"></a>拭帛犹带香气不散。<a id="a-X"></a>三原民田萨埵者。<a id="a-Y"></a>生来患聋。<a id="a-Z"></a>又张苏者亦患生哑。<a id="a-a"></a>顺闻命来与共言议。<a id="a-b"></a>遂如常日永即痊复。<a id="a-c"></a>武功县僧为毒龙所魅。<a id="a-d"></a>众以投之顺。<a id="a-e"></a>端拱对坐。<a id="a-f"></a>龙遂托病僧言曰。<a id="a-g"></a>禅师既来义无久住。<a id="a-h"></a>极相劳娆寻即释然。<a id="a-i"></a>故使远近瘴疠淫邪所恼者无不投造。<a id="a-j"></a>顺不施余术但坐而对之无不痊愈。<a id="a-k"></a>因行南野将度黄渠。<a id="a-l"></a>其水泛溢厉涉而度岸既峻滑。<a id="a-m"></a>虽登还堕水忽断流。<a id="a-n"></a>便随陆而度。<a id="a-o"></a>及顺上岸水寻还复。<a id="a-p"></a>门徒勿睹。<a id="a-q"></a>而不测其然也。<a id="a-r"></a>以贞观十四年。<a id="a-s"></a>都无疾苦告累门人。<a id="a-t"></a>生来行法令使承用。<a id="a-u"></a>言讫如常坐定卒于南郊义善寺。</p>
  <p data-pb></p>
  <h2 id="av">志宽</h2>
  <p id="aw">志宽。<a id="a-x"></a>姓姚氏。<a id="a-y"></a>蒲州河东人也。<a id="a-z"></a>历览诸经以涅槃地论为心要所居。<a id="a-10"></a>住房每夜必有振动介胄之响。<a id="a-11"></a>窃而观者。<a id="a-12"></a>咸见非常神人绕房而行。<a id="a-13"></a>时川邑虎暴行人断路。<a id="a-14"></a>或数百为群。<a id="a-15"></a>经历村郭伤损人畜。<a id="a-16"></a>中有王兽其头最大。<a id="a-17"></a>五色纯备威伏诸兽。<a id="a-18"></a>遂州都督张逊。<a id="a-19"></a>远闻慈德遣人往迎。<a id="a-1A"></a>宽乃令州县立斋行道各受八戒。<a id="a-1B"></a>当夕虎灾销散莫知所往。<a id="a-1C"></a>时人感之奉为神圣。<a id="a-1D"></a>贞观初还蒲晋。<a id="a-1E"></a>时州郡遇旱诸祈不遂。<a id="a-1F"></a>官民乃往请焉。<a id="a-1G"></a>宽为置坛场以身自誓。<a id="a-1H"></a>不降雨者不处堂房。<a id="a-1I"></a>曝形两日。<a id="a-1J"></a>密云垂布三日已后。<a id="a-1K"></a>合境滂流民赖有年。<a id="a-1L"></a>未终之前右胁而卧。<a id="a-1M"></a>枕于右臂告门徒曰。<a id="a-1N"></a>生死长远有待者皆尔。<a id="a-1O"></a>汝等但自观身如幻。<a id="a-1P"></a>便无爱结自缠。<a id="a-1Q"></a>吾命亦断。<a id="a-1R"></a>当取椽两根籧篨一领裹缚舆送。<a id="a-1S"></a>无得随俗纷纭为不益事也言讫而卒。</p>
  <p data-pb></p>
  <h2 id="a1T">世瑜</h2>
  <p id="a1U">世瑜。<a id="a-1V"></a>姓陈氏。<a id="a-1W"></a>住台州。<a id="a-1X"></a>大业十二年往绵州震响寺伦法师所出家。<a id="a-1Y"></a>一食头陀勤苦相续。<a id="a-1Z"></a>又往利州入籍住寺。<a id="a-1a"></a>后入益州绵竹县响应山独住多年。<a id="a-1b"></a>四猿供给山果等食。<a id="a-1c"></a>有信士母家生者。<a id="a-1d"></a>负粮来送。<a id="a-1e"></a>惊讶深山常烧薰陆沉水香等。<a id="a-1f"></a>既还山半路见两人。<a id="a-1g"></a>形甚青色状貌希世。<a id="a-1h"></a>各负莲华蔗芋而上。<a id="a-1i"></a>云我供给禅师去也。<a id="a-1j"></a>然其山居三年之中食米一石七升。<a id="a-1k"></a>六时行道以猿鸟为侣。<a id="a-1l"></a>初唯一泉。<a id="a-1m"></a>后有三泉流出于下。<a id="a-1n"></a>贞观元年梦有四龙来入心眼。<a id="a-1o"></a>既觉大悟三论宗旨。<a id="a-1p"></a>遂往灵睿法师讲下。<a id="a-1q"></a>所闻词理宛若旧寻。<a id="a-1r"></a>便往绵州住大施寺。<a id="a-1s"></a>至十有九年四月八日。<a id="a-1t"></a>往崇乐寺言语欲游方去。<a id="a-1u"></a>或有喻曰。<a id="a-1v"></a>只此寺者是诸方也。<a id="a-1w"></a>因还大施本房香气满室。<a id="a-1x"></a>坐处之地涌三金钱。<a id="a-1y"></a>合众寻香从瑜房而出。<a id="a-1z"></a>乃见加坐手尚执炉奄然而逝。<a id="a-20"></a>春秋六十三矣。</p>
  <p data-pb></p>
  <h2 id="a21">玄奘</h2>
  <p id="a22">玄奘。<a id="a-23"></a>本名祎。<a id="a-24"></a>姓陈氏。<a id="a-25"></a>洛州缑氏人也。<a id="a-26"></a>少罹穷酷随兄长睫法师住净土寺。<a id="a-27"></a>授以精理旁兼巧论。<a id="a-28"></a>年十一诵维摩法华。<a id="a-29"></a>东都恒度便预其次。<a id="a-2A"></a>自尔卓然梗正不偶欲慕大法。<a id="a-2B"></a>后达长安住庄严寺。<a id="a-2C"></a>又非本望。<a id="a-2D"></a>西踰剑阁既达蜀都。<a id="a-2E"></a>受诸经论一闻不忘。<a id="a-2F"></a>武德五年二十有一为诸学府雄伯沙门讲扬心论。<a id="a-2G"></a>不窥文相而诵注无穷。<a id="a-2H"></a>时曰神人。<a id="a-2I"></a>后又遍游荆扬等州访诸道邻。<a id="a-2J"></a>复还京辇广就诸蕃。<a id="a-2K"></a>遍学书语行坐寻授。<a id="a-2L"></a>数日博通惟候机会。<a id="a-2M"></a>贞观三年会夹下敕道俗随丰四出。<a id="a-2N"></a>由斯得往西域取诸经像。<a id="a-2O"></a>行至罽宾国。<a id="a-2P"></a>道险虎豹不可过。<a id="a-2Q"></a>奘不知为计。<a id="a-2R"></a>乃锁房门而坐。<a id="a-2S"></a>至夕开门见一老僧。<a id="a-2T"></a>头面疮痍身体脓血。<a id="a-2U"></a>床上独坐莫知由来。<a id="a-2V"></a>奘乃礼拜勤求。<a id="a-2W"></a>僧口授多心经一卷。<a id="a-2X"></a>令奘诵之。<a id="a-2Y"></a>遂得山川平易道路开通虎豹藏形魔鬼潜迹。<a id="a-2Z"></a>遂至佛国取经六百余部。<a id="a-2a"></a>以贞观十九年还京师。<a id="a-2b"></a>下敕令住玉华翻译经藏。<a id="a-2c"></a>奘生常已来愿生弥勒。<a id="a-2d"></a>及游西域又闻无著兄弟皆生彼天。<a id="a-2e"></a>又频祈请咸有显证。<a id="a-2f"></a>后至玉华但有隙次无不发愿。<a id="a-2g"></a>麟德元年告翻译僧及门人曰。<a id="a-2h"></a>有为之</p>
  <p data-pb></p>
  <h2 id="a2i">法敏</h2>
  <p id="a2j">法敏姓孙氏。<a id="a-2k"></a>丹阳人也。<a id="a-2l"></a>八岁出家事英禅师为弟子。<a id="a-2m"></a>入茅山听明法师三论悟其宗旨。<a id="a-2n"></a>贞观元年出还丹阳讲华严涅槃。<a id="a-2o"></a>二年越州田都督追还一音寺相续法轮。<a id="a-2p"></a>于时众集。<a id="a-2q"></a>义学沙门七十余州八百余人。<a id="a-2r"></a>当境僧千二百人。<a id="a-2s"></a>尼众三百。<a id="a-2t"></a>士俗之集不可复纪。<a id="a-2u"></a>至十九年会稽士俗请住静林讲华严经。<a id="a-2v"></a>至六月末正讲。<a id="a-2w"></a>有蛇悬半身在敏项上。<a id="a-2x"></a>长七尺许。<a id="a-2y"></a>作黄金色吐五色光。<a id="a-2z"></a>终讲方隐。<a id="a-30"></a>至夏讫还一音寺。<a id="a-31"></a>夜有赤衣二人礼敏曰。<a id="a-32"></a>法师讲四部大经功德难量。<a id="a-33"></a>须往他方教化。<a id="a-34"></a>故从东方来迎法师。<a id="a-35"></a>弟子数十人同见此相。<a id="a-36"></a>至八月十七日。<a id="a-37"></a>尔前三日三夜无故闇冥。<a id="a-38"></a>恰至二十三日将逝。<a id="a-39"></a>忽放大光夜明如日。<a id="a-3A"></a>因尔迁化。<a id="a-3B"></a>春秋六十有七。<a id="a-3C"></a>身长七尺六寸。<a id="a-3D"></a>停丧七日塔表放光。<a id="a-3E"></a>地为震动异香不灭。<a id="a-3F"></a>莫不怪叹。<a id="a-3G"></a>道俗庄严。<a id="a-3H"></a>送于隆安山焉。</p>
  <p data-pb></p>
  <h2 id="a3I">慧璇</h2>
  <p id="a3J">慧璇。<a id="a-3K"></a>姓董氏。<a id="a-3L"></a>少出家在襄川。<a id="a-3M"></a>周灭法后南往陈朝入茅山听明师三论。<a id="a-3N"></a>又入栖霞听悬布法师四论大品涅槃等。<a id="a-3O"></a>晚往安州大林寺听圆法师释论。<a id="a-3P"></a>凡所游刃并契幽极。<a id="a-3Q"></a>又返乡梓住光福寺居山顶。<a id="a-3R"></a>以引汲为劳将移他寺。<a id="a-3S"></a>夜见神人身长一丈。<a id="a-3T"></a>衣以紫袍。<a id="a-3U"></a>顶礼璇曰。<a id="a-3V"></a>奉请住此常讲大乘。<a id="a-3W"></a>勿以小乘为虑。<a id="a-3X"></a>其小乘者。<a id="a-3Y"></a>亦如高山无水不能利人。<a id="a-3Z"></a>大乘经者犹如大海。<a id="a-3a"></a>此山多佛出世。<a id="a-3b"></a>一人读诵讲说大乘。<a id="a-3c"></a>能令所住珍宝光明眷属荣胜饮食丰饶。<a id="a-3d"></a>若有小乘前事并失。<a id="a-3e"></a>惟愿弘持勿孤所望。<a id="a-3f"></a>法师须水此易得耳。<a id="a-3g"></a>来月八日定当得之。<a id="a-3h"></a>自往剑南慈母山大泉请一龙王去也。<a id="a-3i"></a>言已不见。<a id="a-3j"></a>恰至来月七日初夜。<a id="a-3k"></a>大风卒起。<a id="a-3l"></a>从西南来。<a id="a-3m"></a>雷震雨注。<a id="a-3n"></a>在寺北汉高庙下佛堂后百步许。<a id="a-3o"></a>通夜相续至明方住。<a id="a-3p"></a>惟见清泉。<a id="a-3q"></a>香而且美。<a id="a-3r"></a>合众同幸。<a id="a-3s"></a>及止龙泉渐便干竭。<a id="a-3t"></a>贞观二十三年讲涅槃经。<a id="a-3u"></a>四月八日夜山神告曰。<a id="a-3v"></a>法师疾作房宇不久当生西方。<a id="a-3w"></a>至七月十四日讲盂兰盆经竟敛手曰。<a id="a-3x"></a>生常信施今须通散。<a id="a-3y"></a>一毫已上舍入十方众僧及穷独乞人并诸异道。<a id="a-3z"></a>言已。<a id="a-40"></a>而终于法座矣。<a id="a-41"></a>春秋七十有九焉。</p>
  <p data-pb></p>
  <h2 id="a42">丰干</h2>
  <p id="a43">丰干师者。<a id="a-44"></a>本居天台国清寺。<a id="a-45"></a>剪发齐眉布裘拥质。<a id="a-46"></a>身量可七尺余。<a id="a-47"></a>人或借问。<a id="a-48"></a>止对曰。<a id="a-49"></a>随时二字而已。<a id="a-4A"></a>更无他语。<a id="a-4B"></a>乐独舂谷。<a id="a-4C"></a>役同城旦。<a id="a-4D"></a>应副斋炊。<a id="a-4E"></a>尝乘虎直入松门。<a id="a-4F"></a>众僧惊惧口唱唱道歌。<a id="a-4G"></a>与拾得寒山子二人相得欢甚。<a id="a-4H"></a>丰干出云游。<a id="a-4I"></a>适闾丘胤出守台州欲之官。<a id="a-4J"></a>俄病头风召名医莫差。<a id="a-4K"></a>丰干偶至其家。<a id="a-4L"></a>自谓善疗此疾。<a id="a-4M"></a>闾丘闻而见之。<a id="a-4N"></a>师持净水噀之须臾祛殄。<a id="a-4O"></a>因是大加敬焉。<a id="a-4P"></a>问所从来。<a id="a-4Q"></a>曰天台国清</p>
  <p data-pb></p>
  <h2 id="a4R">寒山子</h2>
  <p id="a4S">山子者。<a id="a-4T"></a>世谓为贫子。<a id="a-4U"></a>风狂之士弗可恒度推之。<a id="a-4V"></a>隐天台始丰县西七十里。<a id="a-4W"></a>号为寒暗二岩。<a id="a-4X"></a>每于寒岩幽窟中居之。<a id="a-4Y"></a>以为定止。<a id="a-4Z"></a>时来国清寺有拾得者。<a id="a-4a"></a>寺僧令知食堂。<a id="a-4b"></a>恒时收拾众僧残食菜滓。<a id="a-4c"></a>断巨竹为筒。<a id="a-4d"></a>投藏于内。<a id="a-4e"></a>若寒山子来即负而去。<a id="a-4f"></a>或廊下徐行。<a id="a-4g"></a>或时叫噪凌人。<a id="a-4h"></a>或望空曼骂。<a id="a-4i"></a>寺僧不耐以杖逼逐。<a id="a-4j"></a>翻身抚掌呵呵徐退。<a id="a-4k"></a>然其布襦零落面貌枯瘁。<a id="a-4l"></a>以桦皮为冠。<a id="a-4m"></a>曳大木屐。<a id="a-4n"></a>或发辞气宛有所归归于佛理。<a id="a-4o"></a>初闾丘入寺放问寒山。<a id="a-4p"></a>沙门道翘对曰。<a id="a-4q"></a>此人狂病。<a id="a-4r"></a>本居寒岩间。<a id="a-4s"></a>好吟词偈言语不常。<a id="a-4t"></a>或臧或否终不可知。<a id="a-4u"></a>与寺行者拾得以为交友。<a id="a-4v"></a>相聚言说不可详悉。<a id="a-4w"></a>寺僧见太守拜之。<a id="a-4x"></a>惊曰。<a id="a-4y"></a>大官何礼风狂夫耶。<a id="a-4z"></a>二人连臂笑傲出寺。<a id="a-50"></a>闾丘复往寒岩谒问。<a id="a-51"></a>并送衣裳药物。<a id="a-52"></a>而高声倡言曰。<a id="a-53"></a>贼我贼退。<a id="a-54"></a>便身缩入岩石穴缝中。<a id="a-55"></a>复曰。<a id="a-56"></a>报汝诸人各各努力。<a id="a-57"></a>其石穴缝泯然而合杳无踪迹。<a id="a-58"></a>乃令僧道翘寻其遗物。<a id="a-59"></a>唯于林间缀叶书词颂。<a id="a-5A"></a>并村墅人家屋壁所抄录得二百余首。<a id="a-5B"></a>编成一集。<a id="a-5C"></a>人多讽诵。<a id="a-5D"></a>至有庭际何所有白云抱幽石之句云。</p>
  <p data-pb></p>
  <h2 id="a5E">拾得</h2>
  <p id="a5F">得者。<a id="a-5G"></a>丰干禅师偶山行至赤城道侧。<a id="a-5H"></a>闻儿啼。<a id="a-5I"></a>遂寻之见一子可数岁。<a id="a-5J"></a>初谓牧牛之竖。<a id="a-5K"></a>委问端倪云。<a id="a-5L"></a>无舍孤弃于此。<a id="a-5M"></a>丰干携至国清寺。<a id="a-5N"></a>付与典座僧曰。<a id="a-5O"></a>或人来认可还之。<a id="a-5P"></a>后沙门灵熠摄受之令知食堂香灯。<a id="a-5Q"></a>忽于一日见其登座与像对盘而餐。<a id="a-5R"></a>复呼憍陈如曰。<a id="a-5S"></a>小果声闻。<a id="a-5T"></a>傍若无人执筯大笑。<a id="a-5U"></a>僧乃驱之。<a id="a-5V"></a>灵熠咨尊宿等罢其堂任。<a id="a-5W"></a>且令厨内涤器。<a id="a-5X"></a>洗濯才毕澄滤食滓。<a id="a-5Y"></a>以筒盛之。<a id="a-5Z"></a>寒山来必负而去。<a id="a-5a"></a>又护伽蓝神庙每日僧厨下食。<a id="a-5b"></a>为乌鸟所取狼藉。<a id="a-5c"></a>拾得以杖扑土偶三二下骂曰。<a id="a-5d"></a>汝食不能护。<a id="a-5e"></a>安护伽蓝乎。<a id="a-5f"></a>是夕神附梦与阖寺僧曰。<a id="a-5g"></a>拾得打我。<a id="a-5h"></a>明日诸僧说梦符同。<a id="a-5i"></a>一寺纷然始知非常人也。<a id="a-5j"></a>时牒申州县。<a id="a-5k"></a>郡符下云。<a id="a-5l"></a>贤士隐道菩萨应身。<a id="a-5m"></a>宜用旌之。<a id="a-5n"></a>号拾得为贤士。<a id="a-5o"></a>又于寺庄牧牛。<a id="a-5p"></a>歌</p>
  <p data-pb></p>
  <h2 id="a5q">法冲</h2>
  <p id="a5r">法冲。<a id="a-5s"></a>字孝敦。<a id="a-5t"></a>姓李氏。<a id="a-5u"></a>陇西成纪人也。<a id="a-5v"></a>幼而秀异傲岸时俗。<a id="a-5w"></a>年二十四遂发心出家。<a id="a-5x"></a>听涅槃三十余遍。<a id="a-5y"></a>又至安州暠法师下听大品三论楞伽经。<a id="a-5z"></a>即入武都山修业。<a id="a-60"></a>年三十行至冀州。<a id="a-61"></a>贞观初年下敕有私度者处以极刑。<a id="a-62"></a>冲誓亡身便即剃落。<a id="a-63"></a>时峄阳山多有逃僧避难。<a id="a-64"></a>资给告穷。<a id="a-65"></a>便造诣州宰曰。<a id="a-66"></a>如有死事冲身当之。<a id="a-67"></a>但施道粮终获福祐。<a id="a-68"></a>守宰等嘉其烈亮膏网周济。<a id="a-69"></a>乃分僧两处各置米仓。<a id="a-6A"></a>可十斛许。<a id="a-6B"></a>一所徒众四十余人。<a id="a-6C"></a>纯学大乘并修禅业。<a id="a-6D"></a>经年食米如本不减。<a id="a-6E"></a>一所五十六人才经两日。<a id="a-6F"></a>食米便尽。<a id="a-6G"></a>由不修禅兼修外学。<a id="a-6H"></a>冲曰。<a id="a-6I"></a>不足怪也。<a id="a-6J"></a>能行道者白毫之惠耳。<a id="a-6K"></a>时逃难转多无处投止。<a id="a-6L"></a>山有虎穴。<a id="a-6M"></a>冲诣告曰。<a id="a-6N"></a>今穷客相投可见容否。<a id="a-6O"></a>虎乃相携而去。<a id="a-6P"></a>及难解冲乃随处弘法。<a id="a-6Q"></a>冲虽广宣经术专以楞伽命家。<a id="a-6R"></a>中书杜正伦每咨禀之。<a id="a-6S"></a>时三岁玄奘不许讲旧繙经。<a id="a-6T"></a>冲曰。<a id="a-6U"></a>君依旧经出家。<a id="a-6V"></a>若不许弘旧经者。<a id="a-6W"></a>君请还俗。<a id="a-6X"></a>更依新繙经。<a id="a-6Y"></a>方许君此意。<a id="a-6Z"></a>奘闻遂止。<a id="a-6a"></a>师亦命代弘经护法。<a id="a-6b"></a>强御之士不可及也。<a id="a-6c"></a>仆射于志宁曰。<a id="a-6d"></a>此法师乃法界头陀僧也。<a id="a-6e"></a>不可名实拘之。</p>
  <p data-pb></p>
  <h2 id="a6f">通达</h2>
  <p id="a6g">通达。<a id="a-6h"></a>雍州人。<a id="a-6i"></a>三十出家栖止无定。<a id="a-6j"></a>常以饮水啖菜任性游从。<a id="a-6k"></a>或揽折蒿藿生死而食。<a id="a-6l"></a>至于桃杏瓜果必生吞皮核。<a id="a-6m"></a>人问所由。<a id="a-6n"></a>云信施难弃也。<a id="a-6o"></a>贞观己来稍显神异。<a id="a-6p"></a>往至人家。<a id="a-6q"></a>欢笑则吉。<a id="a-6r"></a>愁惨则凶。<a id="a-6s"></a>或索财贿。<a id="a-6t"></a>或索功力。<a id="a-6u"></a>随命多少即须依送。<a id="a-6v"></a>若违其语后失过前。<a id="a-6w"></a>有人骑驴历寺游观。<a id="a-6x"></a>达往就乞惜而不施。<a id="a-6y"></a>其骑寻死。<a id="a-6z"></a>京室贵贱咸宗事之。<a id="a-70"></a>祸福由其一言。<a id="a-71"></a>说导唯存离着。<a id="a-72"></a>所得财利并营寺宇。<a id="a-73"></a>大将军薛万钧。<a id="a-74"></a>初闻异行迎宅供养。<a id="a-75"></a>百有余日不违正轨。<a id="a-76"></a>忽于一夜索食欲啖。<a id="a-77"></a>初不与之苦求不已。<a id="a-78"></a>试与遂食。<a id="a-79"></a>从尔已后稍改前迹。<a id="a-7A"></a>专显变应其行多僻。<a id="a-7B"></a>欲往入内宿。<a id="a-7C"></a>将军兄弟大怒打之几死。<a id="a-7D"></a>仰而告曰。<a id="a-7E"></a>卿已打我身肉都毁。<a id="a-7F"></a>血污不净可作汤洗。<a id="a-7G"></a>待沸涌已脱衣入镬。<a id="a-7H"></a>状如冷水傍人怖之。<a id="a-7I"></a>犹索加火。<a id="a-7J"></a>遂合宅惊奉恣其寝处。<a id="a-7K"></a>曾负人钱百有余贯。<a id="a-7L"></a>后既办得无人可送。<a id="a-7M"></a>乃将钱寺门伺觅行人。<a id="a-7N"></a>随负多少偿达西市。<a id="a-7O"></a>众皆止之。<a id="a-7P"></a>而达付不禁。<a id="a-7Q"></a>及往勘偿不失一文。<a id="a-7R"></a>时逢米贵欲设大斋。<a id="a-7S"></a>乃命寺家多令疏请。<a id="a-7T"></a>及至明旦来赴数千。<a id="a-7U"></a>而供度閴然不知何拟。<a id="a-7V"></a>大众咎之。<a id="a-7W"></a>达曰。<a id="a-7X"></a>他许送供计非妄语。<a id="a-7Y"></a>临至斋时僧徒欲散。<a id="a-7Z"></a>忽见熟食美膳连车接舆充道而来。<a id="a-7a"></a>即用施设。<a id="a-7b"></a>乃大余长并供僧库。<a id="a-7c"></a>都不委其所从来。<a id="a-7d"></a>食讫须臾人车不见。<a id="a-7e"></a>后不知其终。</p>
  <p data-pb></p>
  <h2 id="a7f">岑阇黎</h2>
  <p id="a7g">襄州禅居寺岑阇黎者。<a id="a-7h"></a>未详何许人。<a id="a-7i"></a>住寺禅念为业。<a id="a-7j"></a>有先见之明。<a id="a-7k"></a>而寺居山薮资给素少。<a id="a-7l"></a>粒食不继。<a id="a-7m"></a>岑每日将坩(口甘切)入郭乞酒而饮。<a id="a-7n"></a>又乞满坩可三斗许。<a id="a-7o"></a>将还在道行饮。<a id="a-7p"></a>达寺坩亦空竭。<a id="a-7q"></a>明日复尔。<a id="a-7r"></a>在寺解斋。<a id="a-7s"></a>将笃坩就厨请粥三升。<a id="a-7t"></a>乃挂枝头。<a id="a-7u"></a>入众以杖打僧头。<a id="a-7v"></a>从上至下人别一击。<a id="a-7w"></a>日日如是。<a id="a-7x"></a>人以其卓越异常。<a id="a-7y"></a>或疑打已灾散不辞受之。<a id="a-7z"></a>岑将粥入房。<a id="a-80"></a>旧养黧犬一头。<a id="a-81"></a>并一寺内鼠乃有数千。<a id="a-82"></a>每旦来集。<a id="a-83"></a>犬鼠同食庭中堛满。<a id="a-84"></a>道俗共观。<a id="a-85"></a>一时失一鼠。<a id="a-86"></a>岑悲惋无聊。<a id="a-87"></a>必是犬杀。<a id="a-88"></a>便告责犬。<a id="a-89"></a>犬便衔来。<a id="a-8A"></a>岑见懊恼以杖捶犬。<a id="a-8B"></a>将鼠埋已悲哀恸哭。<a id="a-8C"></a>寺僧被鼠啮衣及箱以告于岑。<a id="a-8D"></a>岑总召诸鼠各令相保。<a id="a-8E"></a>一鼠无保。<a id="a-8F"></a>岑曰。<a id="a-8G"></a>汝何啮人衣杖捶之。<a id="a-8H"></a>鼠不敢动。<a id="a-8I"></a>岑为寺贫便于讲堂东白马泉下泺(音洛)中延记。<a id="a-8J"></a>某处为厨库。<a id="a-8K"></a>某处为仓廪。<a id="a-8L"></a>人并笑之。<a id="a-8M"></a>经宿水缩地出如语。<a id="a-8N"></a>便作遂令丰渥。<a id="a-8O"></a>又遥记云。<a id="a-8P"></a>却后六十年当有愚人于寺南立重阁者。<a id="a-8Q"></a>然寺基业不亏斗讼不可住耳。<a id="a-8R"></a>永徽中恰有人立重阁。<a id="a-8S"></a>由此相讼如其语焉。</p>
  <h2 id="a8T">慧悟</h2>
  <p id="a8U">释慧悟。<a id="a-8V"></a>未详氏族。<a id="a-8W"></a>隐太白山中持诵华严经。<a id="a-8X"></a>服饵松术。<a id="a-8Y"></a>忽于一时见一居士。<a id="a-8Z"></a>来云相请居士腾身入空。<a id="a-8a"></a>令悟于衣带中坐。<a id="a-8b"></a>摄以飞行至一道场。<a id="a-8c"></a>见五百异僧翔空而至。<a id="a-8d"></a>悟奄就末行。<a id="a-8e"></a>居士语曰。<a id="a-8f"></a>师受持华严是佛境界。<a id="a-8g"></a>何得于小圣下坐。<a id="a-8h"></a>遂即引于半千人之上。<a id="a-8i"></a>斋讫居士曰。<a id="a-8j"></a>本所斋意在师一人。<a id="a-8k"></a>虽有五百罗汉来食皆临时相请耳。<a id="a-8l"></a>遂送还本处。<a id="a-8m"></a>有如梦觉。<a id="a-8n"></a>时高宗永徽中也。</p>
  <h2 id="a8o">法融</h2>
  <p id="a8p">释法融。<a id="a-8q"></a>姓韦。<a id="a-8r"></a>润州延陵人。<a id="a-8s"></a>年十九入茅山依炅法师剃除服勤请道。<a id="a-8t"></a>贞观十七年于牛头山幽栖寺北岩下别立茅茨禅室。<a id="a-8u"></a>日夕思择无缺寸阴。<a id="a-8v"></a>山有石室深可十步。<a id="a-8w"></a>融于中坐。<a id="a-8x"></a>忽有神蛇长丈余。<a id="a-8y"></a>目如星火举头扬威。<a id="a-8z"></a>于室口经宿。<a id="a-90"></a>见融不动遂去。<a id="a-91"></a>因居百日。<a id="a-92"></a>山素多虎。<a id="a-93"></a>樵苏绝人。<a id="a-94"></a>自融入后往还无阻。<a id="a-95"></a>又感群鹿依室听伏曾无惧容。<a id="a-96"></a>有二大鹿直入。<a id="a-97"></a>通僧听法三年而去。<a id="a-98"></a>所住食厨基临大壑。<a id="a-99"></a>至于激水不可镶阶。<a id="a-9A"></a>乃顾步徘徊指东岭曰。<a id="a-9B"></a>昔远公拄锡朽镶惊泉。<a id="a-9C"></a>若此可居。<a id="a-9D"></a>会当清泉自溢。<a id="a-9E"></a>经宿东岭忽涌飞泉。<a id="a-9F"></a>清白甘美冬温夏冷。<a id="a-9G"></a>即激引登峰趣釜经廊。<a id="a-9H"></a>又二十一年十一月。<a id="a-9I"></a>岩下讲法华经。<a id="a-9J"></a>于时素雪满阶法流不绝。<a id="a-9K"></a>于凝冰内获花二茎。<a id="a-9L"></a>状如芙蓉璨同金色。<a id="a-9M"></a>经于七日忽然失之。<a id="a-9N"></a>永徽三年邑宰请出建初讲扬大品。<a id="a-9O"></a>僧众千人至灭诤品。<a id="a-9P"></a>融乃纵其天辩商搉理义。<a id="a-9Q"></a>地忽大动听侣惊波。<a id="a-9R"></a>钟磬香床并皆摇荡。<a id="a-9S"></a>寺外道俗安然不觉。<a id="a-9T"></a>显庆元年司功萧元善再三邀请。<a id="a-9U"></a>出在建初。<a id="a-9V"></a>融谓诸僧曰。<a id="a-9W"></a>从今一去再践无期。<a id="a-9X"></a>离合之道此常规耳。<a id="a-9Y"></a>辞而不免。<a id="a-9Z"></a>遂出山门。<a id="a-9a"></a>禽兽哀号逾月不止。<a id="a-9b"></a>山涧泉池击石涌砂一时填满。<a id="a-9c"></a>房前大桐四株五月繁茂。<a id="a-9d"></a>一朝凋尽。<a id="a-9e"></a>至二年闰正月二十三日终于建初。<a id="a-9f"></a>春秋六十四矣。</p>
  <h2 id="a9g">智勤</h2>
  <p id="a9h">释智勤。<a id="a-9i"></a>俗姓朱氏。<a id="a-9j"></a>隋仁寿因舍利州别置大兴国寺。<a id="a-9k"></a>勤少小以匡护为心。<a id="a-9l"></a>每处众发言无不允睦。<a id="a-9m"></a>精诚勇猛事皆冥祐。<a id="a-9n"></a>初母患委顿为念观音。<a id="a-9o"></a>宅中树叶之上皆现化佛。<a id="a-9p"></a>合家并见。<a id="a-9q"></a>母疾遂除。<a id="a-9r"></a>又属隋末荒乱诸贼竞起。<a id="a-9s"></a>勤独守此寺贼不敢凌。<a id="a-9t"></a>故得寺宇经像一无所损。<a id="a-9u"></a>诸寺湮灭不可目见。<a id="a-9v"></a>又一时权着俗衣以避兵刃。<a id="a-9w"></a>被贼围绕而欲杀之。<a id="a-9x"></a>忽闻空中声告。<a id="a-9y"></a>师可去俗衣。<a id="a-9z"></a>遂除外服。<a id="a-A0"></a>贼见顶礼。<a id="a-A1"></a>请将供养。<a id="a-A2"></a>经于数月。<a id="a-A3"></a>后投于蜀听暠法师讲。<a id="a-A4"></a>众至三千。<a id="a-A5"></a>法师皆委令检校。<a id="a-A6"></a>遂得安帖内外无事一人力也。<a id="a-A7"></a>又至唐初还归邓州。<a id="a-A8"></a>讲维摩三论十余遍。<a id="a-A9"></a>后隐于北山倚立十余年。<a id="a-AA"></a>所居三所即今见存。<a id="a-AB"></a>恒闻谷中钟声。<a id="a-AC"></a>后寻岩岭忽见一寺。<a id="a-AD"></a>宛丽奇常。<a id="a-AE"></a>入中礼拜。<a id="a-AF"></a>似有人住。<a id="a-AG"></a>如是数度。<a id="a-AH"></a>后更寻觅莫知所在。<a id="a-AI"></a>又居山内粮食将尽。<a id="a-AJ"></a>其行道之处土自发起。<a id="a-AK"></a>遂除弃之明日复尔。<a id="a-AL"></a>如是再三。<a id="a-AM"></a>遂有谷现。<a id="a-AN"></a>因即深掘得粟二十余硕。<a id="a-AO"></a>其粟粒大色赤稍异凡谷。<a id="a-AP"></a>时邓州佛法陵迟。<a id="a-AQ"></a>合州道俗就山礼请。<a id="a-AR"></a>愿出住持。<a id="a-AS"></a>遂感梦而出。<a id="a-AT"></a>其梦不详子细。<a id="a-AU"></a>后时负像出山。<a id="a-AV"></a>中途忽闇莫知其路不得前进。<a id="a-AW"></a>俄有异火两炬照路极明。<a id="a-AX"></a>因得见道送至村中。<a id="a-AY"></a>火方回灭村人并见无不惊异。<a id="a-AZ"></a>永徽年初以见时事繁杂守房不出。<a id="a-Aa"></a>向淹三载读一切经两遍。<a id="a-Ab"></a>每读经时恒见有神来听。<a id="a-Ac"></a>初中后夜尝闻弹指謦欬之声。<a id="a-Ad"></a>至显庆四年五月。<a id="a-Ae"></a>欲终之前所有功德不周之处。<a id="a-Af"></a>晓夜经构使毕。<a id="a-Ag"></a>人问何故如此忽速。<a id="a-Ah"></a>答曰。<a id="a-Ai"></a>无常之法何可保耶。<a id="a-Aj"></a>至十五日。<a id="a-Ak"></a>寺中树木枝叶萎枯自然分析。<a id="a-Al"></a>禽鸟悲鸣遍于寺内。<a id="a-Am"></a>僧各惊问莫知所由。<a id="a-An"></a>至十六日旦忽见昔听经神来礼拜。<a id="a-Ao"></a>语云莫礼。<a id="a-Ap"></a>傍人无有见者。<a id="a-Aq"></a>于是剃发披衣在绳床内。<a id="a-Ar"></a>手执香炉跏趺而坐。<a id="a-As"></a>告诸弟子。<a id="a-At"></a>汝可取大品经读诵。<a id="a-Au"></a>至往生品讫。<a id="a-Av"></a>遂合掌坐而卒。<a id="a-Aw"></a>停经数日颜色如旧。<a id="a-Ax"></a>恒有异香闻于寺内。<a id="a-Ay"></a>春秋七十四。</p>
  <h2 id="aAz">道宣</h2>
  <p id="aB0">释道宣。<a id="a-B1"></a>姓钱氏。<a id="a-B2"></a>丹徒人也。<a id="a-B3"></a>初母妊而梦月贯其怀。<a id="a-B4"></a>复梦梵僧语云。<a id="a-B5"></a>汝所妊者即梁朝僧祐律师。<a id="a-B6"></a>祐则南齐剡溪隐岳寺僧护也。<a id="a-B7"></a>宜从出家。<a id="a-B8"></a>既弱冠极力护持专精克念。<a id="a-B9"></a>感舍利现于宝函。<a id="a-BA"></a>乃晦迹于终南仿掌之谷。<a id="a-BB"></a>所居之水神人指之。<a id="a-BC"></a>穿地尺余其泉迸涌。<a id="a-BD"></a>时号为白泉寺。<a id="a-BE"></a>猛兽驯伏每有所依。<a id="a-BF"></a>名花芬芳奇草蔓延。<a id="a-BG"></a>隋末迁丰德寺。<a id="a-BH"></a>尝因独坐。<a id="a-BI"></a>护法神告曰。<a id="a-BJ"></a>彼清官村故净业寺。<a id="a-BK"></a>地当宝势道可习成。<a id="a-BL"></a>闻斯卜焉。<a id="a-BM"></a>焚功德香行般若舟定。<a id="a-BN"></a>时有群龙礼谒。<a id="a-BO"></a>若男若女化为人形。<a id="a-BP"></a>沙弥散心顾盻邪视。<a id="a-BQ"></a>龙赫然发怒将搏攫之。<a id="a-BR"></a>寻追悔吐毒井中。<a id="a-BS"></a>具陈而去。<a id="a-BT"></a>宣乃令封闭。<a id="a-BU"></a>人或潜开往往烟上。<a id="a-BV"></a>审其神变或送异花一奁。<a id="a-BW"></a>形似枣花大如榆荚。<a id="a-BX"></a>香气馝(蒲必切)馞(蒲骨切)数载宛然。<a id="a-BY"></a>又供奇果李杏梨柰。<a id="a-BZ"></a>然其味甘其色洁非人间所遇也。<a id="a-Ba"></a>门徒尝欲举阴事。<a id="a-Bb"></a>先是潜通。<a id="a-Bc"></a>以定观根随病与药。<a id="a-Bd"></a>皆此类也。<a id="a-Be"></a>宣尝筑一坛。<a id="a-Bf"></a>俄有长眉僧谈知道者。<a id="a-Bg"></a>复三果梵僧礼坛。<a id="a-Bh"></a>赞曰。<a id="a-Bi"></a>自佛灭后像法住世兴发唯师一人也。<a id="a-Bj"></a>干封二年春冥感天人来谈律相。<a id="a-Bk"></a>言钞文轻重仪中舛误皆译之过非师之罪。<a id="a-Bl"></a>请师改正。<a id="a-Bm"></a>故今所行著述多是重修本是也。<a id="a-Bn"></a>又有天人云。<a id="a-Bo"></a>曾撰祇洹图经。<a id="a-Bp"></a>计人间纸帛一百许卷是也。<a id="a-Bq"></a>贞观中曾隐沁部云室山。<a id="a-Br"></a>人睹天童给侍左右于西明寺夜行道足趺前阶有物扶持履空无害。<a id="a-Bs"></a>熟顾视之乃少年也。<a id="a-Bt"></a>宣遽问何人中夜在此。<a id="a-Bu"></a>少年曰。<a id="a-Bv"></a>某非常人即毗沙门天王之子那吒也。<a id="a-Bw"></a>护法之故拥护和尚。<a id="a-Bx"></a>时之久矣。<a id="a-By"></a>宣曰。<a id="a-Bz"></a>贫道修行无事烦太子。<a id="a-C0"></a>太子威神自在。<a id="a-C1"></a>西域有可作佛事者。<a id="a-C2"></a>愿为致之。<a id="a-C3"></a>太子曰。<a id="a-C4"></a>某有佛牙宝掌虽久头目犹舍。<a id="a-C5"></a>敢不奉献。<a id="a-C6"></a>俄授于宣。<a id="a-C7"></a>宣保銶供养焉。<a id="a-C8"></a>复次庭除有一天来礼谒。<a id="a-C9"></a>谓宣曰。<a id="a-CA"></a>律师当生睹史天宫持物一包云。<a id="a-CB"></a>是棘林香。<a id="a-CC"></a>尔后十旬安坐而化。<a id="a-CD"></a>干封二年十月三日也。<a id="a-CE"></a>春秋七十二。<a id="a-CF"></a>僧腊五十二。</p>
  <h2 id="aCG">英师</h2>
  <p id="aCH">英禅师。<a id="a-CI"></a>居西京法海寺。<a id="a-CJ"></a>有异人来谒曰。<a id="a-CK"></a>弟子知有水陆斋可以利益幽明。<a id="a-CL"></a>自梁武殁后因循不行。<a id="a-CM"></a>今大觉寺有吴僧义济藏此仪文。<a id="a-CN"></a>愿师往求。<a id="a-CO"></a>以来月十五于山北寺如法修设。<a id="a-CP"></a>苟释狴牢敢不知报。<a id="a-CQ"></a>英公寻诣义济。<a id="a-CR"></a>得仪文以归即以所期日于山北寺修设。<a id="a-CS"></a>次日曛暮向者异人与十数辈来谢曰。<a id="a-CT"></a>弟子即秦庄襄王也。<a id="a-CU"></a>又指其徒曰。<a id="a-CV"></a>此范睢穰侯白起王翦张仪陈轸。<a id="a-CW"></a>皆秦臣也。<a id="a-CX"></a>咸坐本罪幽囚阴府。<a id="a-CY"></a>大夜冥冥无能救护。<a id="a-CZ"></a>昔梁武帝于金山寺设此斋时。<a id="a-Ca"></a>前代纣王之臣皆免所苦。<a id="a-Cb"></a>弟子尔时亦暂息苦。<a id="a-Cc"></a>然以狱情未决不得出离。<a id="a-Cd"></a>今蒙吾师设斋。<a id="a-Ce"></a>弟子与此徒辈。<a id="a-Cf"></a>并列国诸侯众等皆乘善力将生人间。<a id="a-Cg"></a>虑世异国殊故此来谢。<a id="a-Ch"></a>言讫遂灭。<a id="a-Ci"></a>自是仪文布行天下作大利益。</p>
  <h2 id="aCj">窥基</h2>
  <p id="aCk">释窥基。<a id="a-Cl"></a>字洪道。<a id="a-Cm"></a>姓尉迟氏。<a id="a-Cn"></a>京兆长安人也。<a id="a-Co"></a>初基之生母裴氏。<a id="a-Cp"></a>梦掌月轮吞之。<a id="a-Cq"></a>寤而有孕。<a id="a-Cr"></a>及乎盈月弥。<a id="a-Cs"></a>与群儿弗类。<a id="a-Ct"></a>数方诵习神晤精爽。<a id="a-Cu"></a>至年十七遂预缁林。<a id="a-Cv"></a>及乎入法奉敕为奘弟子。<a id="a-Cw"></a>始住广福寺。<a id="a-Cx"></a>寻奉敕选聪慧颖脱者。<a id="a-Cy"></a>入大慈恩寺躬事奘师学诸佛法。<a id="a-Cz"></a>后游五台山登太行。<a id="a-D0"></a>至西河古佛宇中宿。<a id="a-D1"></a>梦身在半山岩下有无量人唱苦声。<a id="a-D2"></a>冥昧之间初不忍闻。<a id="a-D3"></a>徒步陟彼层峰。<a id="a-D4"></a>皆琉璃色。<a id="a-D5"></a>尽见诸国土仰望一城。<a id="a-D6"></a>城中有声曰。<a id="a-D7"></a>住住咄。<a id="a-D8"></a>基公未合到此。<a id="a-D9"></a>斯须二天童自城出。<a id="a-DA"></a>问曰。<a id="a-DB"></a>汝见山下罪苦众生否。<a id="a-DC"></a>答曰。<a id="a-DD"></a>我闻声而不见形。<a id="a-DE"></a>童子遂投与一剑曰。<a id="a-DF"></a>剖腹当见矣。<a id="a-DG"></a>基自剖之。<a id="a-DH"></a>腹开有光两道晖映山下。<a id="a-DI"></a>见无数人受苦。<a id="a-DJ"></a>时童子入城持纸二及笔投捧而去。<a id="a-DK"></a>基极惊异。<a id="a-DL"></a>明日于寺中得弥勒上生经。<a id="a-DM"></a>以为弥勒化现。<a id="a-DN"></a>欲开广之。<a id="a-DO"></a>遂援毫而授。<a id="a-DP"></a>笔端舍利累累而下。<a id="a-DQ"></a>尝造玉文殊像及金写大般若经。<a id="a-DR"></a>皆获瑞应。<a id="a-DS"></a>初宣律师以弘律感天厨供馔。<a id="a-DT"></a>每薄基三车之玩不甚为礼。<a id="a-DU"></a>基尝访宣。<a id="a-DV"></a>其日过午。<a id="a-DW"></a>而天馔不至。<a id="a-DX"></a>及基辞去天神乃降。<a id="a-DY"></a>宣责以后时。<a id="a-DZ"></a>天神曰。<a id="a-Da"></a>适见大乘菩萨在此。<a id="a-Db"></a>翊卫严甚。<a id="a-Dc"></a>故无自而入。<a id="a-Dd"></a>宣闻之大惊。<a id="a-De"></a>于是遐迩增敬焉。<a id="a-Df"></a>先是奘公亲搜西域戒贤瑜伽师地论惟识宗。<a id="a-Dg"></a>而师尽领其妙。<a id="a-Dh"></a>世谓之慈恩教。<a id="a-Di"></a>以永淳元年十一月十三日卒于慈恩寺翻经院。<a id="a-Dj"></a>春秋五十一。</p>
  <h2 id="aDk">洪昉</h2>
  <p id="aDl">释洪昉。<a id="a-Dm"></a>本京兆人。<a id="a-Dn"></a>幼而出家遂证道果。<a id="a-Do"></a>志在禅寂而亦以讲经为事。<a id="a-Dp"></a>门人常数百。<a id="a-Dq"></a>一日昉夜初独坐。<a id="a-Dr"></a>有四人来前曰。<a id="a-Ds"></a>鬼王阎罗今为小女疾止造斋请师临赴。<a id="a-Dt"></a>昉曰。<a id="a-Du"></a>吾人汝鬼。<a id="a-Dv"></a>何以能至。<a id="a-Dw"></a>四人曰。<a id="a-Dx"></a>阇黎但行。<a id="a-Dy"></a>弟子能致之。<a id="a-Dz"></a>昉从之。<a id="a-E0"></a>四人乘马。<a id="a-E1"></a>人持绳床一足遂北行。<a id="a-E2"></a>可数百里。<a id="a-E3"></a>至一山。<a id="a-E4"></a>山复有小朱门。<a id="a-E5"></a>四人请昉闭目。<a id="a-E6"></a>未食顷。<a id="a-E7"></a>人曰。<a id="a-E8"></a>开之已到王庭矣。<a id="a-E9"></a>其宫阙室屋崇峻非常。<a id="a-EA"></a>侍卫严饰颇侔人主。<a id="a-EB"></a>鬼王具冠衣降阶迎礼。<a id="a-EC"></a>王曰。<a id="a-ED"></a>有小女久疾。<a id="a-EE"></a>今幸而痊。<a id="a-EF"></a>欲造少福修一斋。<a id="a-EG"></a>是以请师临顾。<a id="a-EH"></a>斋毕自令侍送无虑。<a id="a-EI"></a>于是请入宫中。<a id="a-EJ"></a>其斋场严饰华丽。<a id="a-EK"></a>僧且万人佛像至多。<a id="a-EL"></a>一如人间事。<a id="a-EM"></a>昉仰视空中不见白日。<a id="a-EN"></a>如人间重阴状。<a id="a-EO"></a>须臾王夫人后宫数百人皆出礼谒。<a id="a-EP"></a>王女年十四五。<a id="a-EQ"></a>貌独病色。<a id="a-ER"></a>昉为赞礼。<a id="a-ES"></a>愿毕见诸人持千余牙盘食到。<a id="a-ET"></a>以次布于僧前坐。<a id="a-EU"></a>昉于大床别置名馔甚香洁。<a id="a-EV"></a>昉且欲食之。<a id="a-EW"></a>鬼王白曰。<a id="a-EX"></a>师若长住此当餐鬼食。<a id="a-EY"></a>不敢留师。<a id="a-EZ"></a>请不食。<a id="a-Ea"></a>昉惧而止。<a id="a-Eb"></a>斋毕。<a id="a-Ec"></a>余食犹数百盘。<a id="a-Ed"></a>昉见侍卫臣吏向千人皆有欲食之色。<a id="a-Ee"></a>昉请王赐之余食。<a id="a-Ef"></a>王曰。<a id="a-Eg"></a>促持去赐之。<a id="a-Eh"></a>诸官拜谢相顾喜笑。<a id="a-Ei"></a>口开达于两耳。<a id="a-Ej"></a>王因跪曰。<a id="a-Ek"></a>师既惠顾无他供养。<a id="a-El"></a>有绢五百匹奉师。<a id="a-Em"></a>请为受八关斋戒。<a id="a-En"></a>师曰。<a id="a-Eo"></a>鬼绢纸也。<a id="a-Ep"></a>吾不用之。<a id="a-Eq"></a>王曰。<a id="a-Er"></a>自有人绢奉师。<a id="a-Es"></a>因为受八关斋戒。<a id="a-Et"></a>戒毕。<a id="a-Eu"></a>王又令前四人者依前送之。<a id="a-Ev"></a>昉忽开目已到所居。<a id="a-Ew"></a>天犹未曙。<a id="a-Ex"></a>门人但谓入禅不觉所适。<a id="a-Ey"></a>昉忽开目命火照床。<a id="a-Ez"></a>前五百缣在焉。<a id="a-F0"></a>弟子问之。<a id="a-F1"></a>乃言其故。<a id="a-F2"></a>昉既禅行素高声价日盛。<a id="a-F3"></a>顷到鬼所但神往耳。<a id="a-F4"></a>而其形不动。<a id="a-F5"></a>未几晨坐。<a id="a-F6"></a>有二天人其质殊丽。<a id="a-F7"></a>拜谒请曰。<a id="a-F8"></a>南天王提头赖吒请师至天供养。<a id="a-F9"></a>昉许之。<a id="a-FA"></a>因敷天衣坐昉。<a id="a-FB"></a>二人执衣举而腾空。<a id="a-FC"></a>斯须已到南天。<a id="a-FD"></a>王领侍从曲躬礼拜曰。<a id="a-FE"></a>师道行高远。<a id="a-FF"></a>诸天愿睹师讲诵。<a id="a-FG"></a>是以辄请师。<a id="a-FH"></a>因置高座坐昉。<a id="a-FI"></a>其道场崇丽殆非人间过百千倍。<a id="a-FJ"></a>天人皆长大身有光明。<a id="a-FK"></a>其殿堂树木皆是七宝尽有光彩夺人目睛。<a id="a-FL"></a>昉初到天形质犹人也。<a id="a-FM"></a>见天王之后身自长大与天人等。<a id="a-FN"></a>设诸珍馔皆自然味。<a id="a-FO"></a>甘美非常。<a id="a-FP"></a>食毕王因请入宫。<a id="a-FQ"></a>更设供具谈话款至。<a id="a-FR"></a>其侍卫天官兼鬼神甚众。<a id="a-FS"></a>后忽言曰。<a id="a-FT"></a>弟子欲至三十三天议事。<a id="a-FU"></a>请师且少留。<a id="a-FV"></a>又戒左右曰。<a id="a-FW"></a>师欲游观所在听之。<a id="a-FX"></a>但莫使到后园。<a id="a-FY"></a>再三言而去。<a id="a-FZ"></a>去后昉念曰后园有何不利而不欲吾到之。<a id="a-Fa"></a>伺无人之际窃至后园。<a id="a-Fb"></a>其园甚大泉流池沼。<a id="a-Fc"></a>树木花药处处皆有。<a id="a-Fd"></a>非人间所识渐渐深入。<a id="a-Fe"></a>遥闻大呻叫声不可忍听。<a id="a-Ff"></a>遂到其傍见大铜柱。<a id="a-Fg"></a>径数百尺高千丈柱有穿孔左右傍达。<a id="a-Fh"></a>或以银铛锁其顶。<a id="a-Fi"></a>或穿其胸骨者。<a id="a-Fj"></a>至有数万。<a id="a-Fk"></a>头皆夜叉也。<a id="a-Fl"></a>锯牙钩爪身倍于天人。<a id="a-Fm"></a>见禅师至叩头言饥曰。<a id="a-Fn"></a>我以食人故为天王所锁。<a id="a-Fo"></a>今乞免我。<a id="a-Fp"></a>我若得脱但人间求他食。<a id="a-Fq"></a>必不敢食人为害。<a id="a-Fr"></a>为饥渴所逼。<a id="a-Fs"></a>发此言时口中火出。<a id="a-Ft"></a>问其锁早晚。<a id="a-Fu"></a>或云毗婆尸佛出世时。<a id="a-Fv"></a>动则数千万年。<a id="a-Fw"></a>亦有三五辈老者。<a id="a-Fx"></a>言诚志恳僧许解其缚。<a id="a-Fy"></a>而遽还。<a id="a-Fz"></a>斯须王至。<a id="a-G0"></a>先问师颇游后园乎。<a id="a-G1"></a>左右曰无。<a id="a-G2"></a>王乃喜坐定。<a id="a-G3"></a>昉曰。<a id="a-G4"></a>适到后园。<a id="a-G5"></a>见锁众生数万。<a id="a-G6"></a>彼何过乎。<a id="a-G7"></a>王怃然曰。<a id="a-G8"></a>师果游后园。<a id="a-G9"></a>然小慈是大慈之贼。<a id="a-GA"></a>师不须问。<a id="a-GB"></a>昉又固问。<a id="a-GC"></a>王曰。<a id="a-GD"></a>此诸恶鬼常害于人唯食人肉。<a id="a-GE"></a>非诸天防护。<a id="a-GF"></a>世人已为此鬼食尽。<a id="a-GG"></a>此皆大恶鬼。<a id="a-GH"></a>不可以理待。<a id="a-GI"></a>故锁之。<a id="a-GJ"></a>昉曰。<a id="a-GK"></a>适见三五辈。<a id="a-GL"></a>老者颇诚言。<a id="a-GM"></a>但人间求他食请免之。<a id="a-GN"></a>若此曹不食之。<a id="a-GO"></a>余者亦可舍也。<a id="a-GP"></a>王曰。<a id="a-GQ"></a>此鬼言。<a id="a-GR"></a>何可信。<a id="a-GS"></a>昉固请。<a id="a-GT"></a>王目左右命解老者三五人来。<a id="a-GU"></a>俄而解至。<a id="a-GV"></a>叩头曰。<a id="a-GW"></a>蒙恩释放。<a id="a-GX"></a>年已老矣。<a id="a-GY"></a>今得去必不敢扰人。<a id="a-GZ"></a>王曰。<a id="a-Ga"></a>以禅师故放汝到人间。<a id="a-Gb"></a>若更食人此度重来当令苦死。<a id="a-Gc"></a>皆曰。<a id="a-Gd"></a>不敢。<a id="a-Ge"></a>于是释去。<a id="a-Gf"></a>未久忽见王庭前有神至。<a id="a-Gg"></a>自称山岳川渎之神。<a id="a-Gh"></a>被甲面金色奔波。<a id="a-Gi"></a>言曰。<a id="a-Gj"></a>不知何处忽有四五夜叉到人间杀人食肉甚众不可制。<a id="a-Gk"></a>故白之。<a id="a-Gl"></a>王谓昉曰。<a id="a-Gm"></a>弟子言何如。<a id="a-Gn"></a>适语师小慈是大慈之贼。<a id="a-Go"></a>此恶鬼言宁可保任。<a id="a-Gp"></a>语诸神曰。<a id="a-Gq"></a>促擒之。<a id="a-Gr"></a>俄而诸神执夜叉到。<a id="a-Gs"></a>王怒曰。<a id="a-Gt"></a>何违所请。<a id="a-Gu"></a>命斩其手足以铁锁贯胸。<a id="a-Gv"></a>曳去而锁之。<a id="a-Gw"></a>昉乃请还。<a id="a-Gx"></a>又令前二人送至寺。<a id="a-Gy"></a>寺已失昉二七日。<a id="a-Gz"></a>而在天犹如少顷。<a id="a-H0"></a>昉于陕城中选空旷地造龙光寺。<a id="a-H1"></a>又建病坊常养病者数百人。<a id="a-H2"></a>寺极崇丽远近道俗归者如云。<a id="a-H3"></a>则为释提桓因所请矣。<a id="a-H4"></a>昉晨方漱。<a id="a-H5"></a>有夜叉至其前。<a id="a-H6"></a>左肩头施五色毯。<a id="a-H7"></a>而言曰。<a id="a-H8"></a>释迦天王请师讲大涅槃经。<a id="a-H9"></a>昉默然还坐。<a id="a-HA"></a>夜叉遂搩绳床置于左膊。<a id="a-HB"></a>曰请师合目。<a id="a-HC"></a>因举其左手而伸其右足曰。<a id="a-HD"></a>请师开目。<a id="a-HE"></a>视之已到善法堂。<a id="a-HF"></a>禅师既至天堂天光眩目开不能得。<a id="a-HG"></a>天帝曰。<a id="a-HH"></a>师念弥勒。<a id="a-HI"></a>昉遽念之。<a id="a-HJ"></a>于是目开不眩。<a id="a-HK"></a>而人身卑小仰视天形不见其际。<a id="a-HL"></a>天帝又曰。<a id="a-HM"></a>禅师又念弥勒佛。<a id="a-HN"></a>身形当大。<a id="a-HO"></a>如言念之。<a id="a-HP"></a>三念而身三长遂与天等。<a id="a-HQ"></a>天帝与诸天礼敬言曰。<a id="a-HR"></a>弟子闻师善讲大涅槃经。<a id="a-HS"></a>为日久矣。<a id="a-HT"></a>今诸天钦仰敬设道场。<a id="a-HU"></a>因请大师讲经听受。<a id="a-HV"></a>昉曰。<a id="a-HW"></a>讲经之事诚不为劳。<a id="a-HX"></a>然昉病坊之中病者数百。<a id="a-HY"></a>恃昉为命。<a id="a-HZ"></a>常行乞以给之。<a id="a-Ha"></a>今若留连讲经。<a id="a-Hb"></a>人间动涉年岁。<a id="a-Hc"></a>恐病人馁死。<a id="a-Hd"></a>今也固辞。<a id="a-He"></a>天帝曰。<a id="a-Hf"></a>道场已成斯愿已久。<a id="a-Hg"></a>因请大师勿为辞也。<a id="a-Hh"></a>昉不可忽空中有大天人身又数倍于天。<a id="a-Hi"></a>天帝敬起迎之。<a id="a-Hj"></a>大天人言曰。<a id="a-Hk"></a>大梵天王有敕。<a id="a-Hl"></a>天人既去。<a id="a-Hm"></a>天帝怃然曰。<a id="a-Hn"></a>本欲留师讲经。<a id="a-Ho"></a>今梵天有敕不许。<a id="a-Hp"></a>然师已至。<a id="a-Hq"></a>岂不能暂开经卷少讲宗旨令天人信受。<a id="a-Hr"></a>昉许之。<a id="a-Hs"></a>于是置食。<a id="a-Ht"></a>食器皆七宝饮食香美精妙倍常。<a id="a-Hu"></a>禅师食已。<a id="a-Hv"></a>身毛孔皆出异光。<a id="a-Hw"></a>毛孔之中尽能观见诸物。<a id="a-Hx"></a>方悟天身胜妙也。<a id="a-Hy"></a>既食设金高座敷以天衣。<a id="a-Hz"></a>昉遂登座。<a id="a-I0"></a>其善法堂中诸天数百千万。<a id="a-I1"></a>兼四天王各领徒众同会听法。<a id="a-I2"></a>阶下左右则有龙王夜叉诸鬼神人非人等。<a id="a-I3"></a>皆合掌而听。<a id="a-I4"></a>昉因开涅槃经。<a id="a-I5"></a>首讲一纸余。<a id="a-I6"></a>言辞典畅备宣宗旨。<a id="a-I7"></a>天帝大称赞功德。<a id="a-I8"></a>开经毕又令前夜叉送至本寺。<a id="a-I9"></a>弟子已失昉二十七日矣。</p>
  <h2 id="aIA">华严和尚</h2>
  <p id="aIB">华严和尚。<a id="a-IC"></a>学于神秀。<a id="a-ID"></a>禅宗谓之北祖。<a id="a-IE"></a>尝在洛都天官寺。<a id="a-IF"></a>弟子三百余人。<a id="a-IG"></a>每日堂食和尚严整瓶钵必须齐集。<a id="a-IH"></a>有弟子夏腊道业高出流辈。<a id="a-II"></a>而性烦褊躁。<a id="a-IJ"></a>时因卧疾不随众赴会。<a id="a-IK"></a>一沙弥瓶钵未足。<a id="a-IL"></a>来诣此僧顶礼云。<a id="a-IM"></a>欲上堂无钵。<a id="a-IN"></a>如可暂借明日当自置之。<a id="a-IO"></a>僧不与曰。<a id="a-IP"></a>吾钵受持已数十年。<a id="a-IQ"></a>借汝必恐损之。<a id="a-IR"></a>沙弥恳告曰。<a id="a-IS"></a>上堂食顷而归。<a id="a-IT"></a>岂便毁损。<a id="a-IU"></a>至于再三。<a id="a-IV"></a>僧乃借之。<a id="a-IW"></a>曰吾爱钵如命。<a id="a-IX"></a>必若有损同杀我也。<a id="a-IY"></a>沙弥得钵捧持兢惧。<a id="a-IZ"></a>食毕将归。<a id="a-Ia"></a>僧已催之。<a id="a-Ib"></a>沙弥持钵下堂。<a id="a-Ic"></a>不意塼破蹴倒遂碎之。<a id="a-Id"></a>少顷僧又催之。<a id="a-Ie"></a>既惧遂至僧所作礼承过且千百拜。<a id="a-If"></a>僧大叫曰。<a id="a-Ig"></a>汝杀我也。<a id="a-Ih"></a>怒骂至甚。<a id="a-Ii"></a>因之病亟一夕而卒。<a id="a-Ij"></a>尔后经时。<a id="a-Ik"></a>和尚于嵩山岳寺。<a id="a-Il"></a>与弟子百余人方讲华严经。<a id="a-Im"></a>沙弥亦在听位。<a id="a-In"></a>忽闻寺外山谷中若风雨声。<a id="a-Io"></a>和尚遂招此沙弥。<a id="a-Ip"></a>令于己背后立。<a id="a-Iq"></a>须臾见一大蛇长七八丈。<a id="a-Ir"></a>大四五围。<a id="a-Is"></a>直入寺来努目张口。<a id="a-It"></a>左右皆欲奔走。<a id="a-Iu"></a>和尚戒之不令动。<a id="a-Iv"></a>蛇渐至讲堂升阶睥睨若有所求。<a id="a-Iw"></a>和尚以锡杖止之云住。<a id="a-Ix"></a>蛇欲至座遂俯首闭目。<a id="a-Iy"></a>和尚戒之。<a id="a-Iz"></a>以锡杖扣其首曰。<a id="a-J0"></a>既明所业。<a id="a-J1"></a>今当回向三宝。<a id="a-J2"></a>令诸僧齐声为之念佛。<a id="a-J3"></a>与受三归五戒。<a id="a-J4"></a>此蛇宛转而去。<a id="a-J5"></a>时亡僧弟子已有登会者。<a id="a-J6"></a>和尚召谓曰。<a id="a-J7"></a>此蛇汝之师也。<a id="a-J8"></a>修行累年合证果位。<a id="a-J9"></a>为临终之时惜一钵故怒此沙弥。<a id="a-JA"></a>遂作一蟒蛇。<a id="a-JB"></a>适此来者欲杀此沙弥。<a id="a-JC"></a>更若杀之当堕大地狱无出期也。<a id="a-JD"></a>赖吾止之与受禁戒。<a id="a-JE"></a>今当舍此身矣。<a id="a-JF"></a>汝往寻之。<a id="a-JG"></a>弟子受命而出。<a id="a-JH"></a>蛇行所过草木开靡如车路焉。<a id="a-JI"></a>行十四五里至深谷间。<a id="a-JJ"></a>此蛇自以其首叩石而死矣。<a id="a-JK"></a>归白和尚。<a id="a-JL"></a>和尚曰。<a id="a-JM"></a>此蛇今已受生在裴郎中宅作女。<a id="a-JN"></a>亦甚聪慧。<a id="a-JO"></a>年十八当亡。<a id="a-JP"></a>即却为男。<a id="a-JQ"></a>然后出家修道。<a id="a-JR"></a>裴郎中即我门徒。<a id="a-JS"></a>汝可入城为吾省问之。<a id="a-JT"></a>其女今已欲生而甚艰难。<a id="a-JU"></a>汝便可救之。<a id="a-JV"></a>时裴宽为兵部郎中。<a id="a-JW"></a>即和尚门人也。<a id="a-JX"></a>弟子受命入城。<a id="a-JY"></a>遥指裴家。<a id="a-JZ"></a>遇裴请假在宅。<a id="a-Ja"></a>遂令报云。<a id="a-Jb"></a>华严和尚传语。<a id="a-Jc"></a>郎中出见神色甚忧。<a id="a-Jd"></a>僧问其故。<a id="a-Je"></a>云妻欲产已六七日。<a id="a-Jf"></a>烛灯相守甚危困矣僧曰。<a id="a-Jg"></a>某能救之。<a id="a-Jh"></a>遂令于堂门外净床席。<a id="a-Ji"></a>僧人焚香击磬呼和尚者三。<a id="a-Jj"></a>夫人安然而产一女。<a id="a-Jk"></a>后果十八年而卒。</p>
  <h2 id="aJl">清虚</h2>
  <p id="aJm">释清虚。<a id="a-Jn"></a>姓唐氏。<a id="a-Jo"></a>梓州人也。<a id="a-Jp"></a>立性刚决桀黠难防。<a id="a-Jq"></a>忽回心长诵金刚般若。<a id="a-Jr"></a>三业偕齐无有懈怠。<a id="a-Js"></a>尝于山林持诵。<a id="a-Jt"></a>有七鹿驯扰若倾听焉。<a id="a-Ju"></a>声息而去。<a id="a-Jv"></a>又邻居失火连薨灰烬。<a id="a-Jw"></a>唯虚之屋飙焰飞过略无焦灼。<a id="a-Jx"></a>长安二年独游蓝田悟真寺上方北院。<a id="a-Jy"></a>旧无井泉人力不及。<a id="a-Jz"></a>远取于涧掣瓶荷瓮运致极劳。<a id="a-K0"></a>时华严大师法藏。<a id="a-K1"></a>闻虚持经灵验。<a id="a-K2"></a>乃请祈泉。<a id="a-K3"></a>即入弥勒阁内焚香经声达旦者三。<a id="a-K4"></a>忽心中似见三玉女在阁西北山腹以刀子剜地。<a id="a-K5"></a>随便有水。<a id="a-K6"></a>虚熟记其处遂趋起掘之。<a id="a-K7"></a>果获甘泉用之不竭。<a id="a-K8"></a>四年从少林寺坐夏。<a id="a-K9"></a>山顶有一佛室甚宽敞。<a id="a-KA"></a>人无敢到者。<a id="a-KB"></a>云鬼神居宅焉。<a id="a-KC"></a>尝有律师恃其戒行夜往念律。<a id="a-KD"></a>见一巨人以矛刺之。<a id="a-KE"></a>狼狈下山逡巡气绝。<a id="a-KF"></a>又持火头金刚咒僧。<a id="a-KG"></a>时所宗重。<a id="a-KH"></a>众谓之曰。<a id="a-KI"></a>君咒力无双能宿彼否。<a id="a-KJ"></a>曰斯焉足惧。<a id="a-KK"></a>于是赍香火入坐持咒。<a id="a-KL"></a>俄而神出以手揽足。<a id="a-KM"></a>投之间下。<a id="a-KN"></a>七日不语精神昏倒。<a id="a-KO"></a>虚闻之曰。<a id="a-KP"></a>下趣鬼物敢尔。<a id="a-KQ"></a>即往彼如常诵经。<a id="a-KR"></a>夜闻堂中似有声甚厉。<a id="a-KS"></a>即念十一面观音咒。<a id="a-KT"></a>又闻堂中似有两牛斗。<a id="a-KU"></a>佛像皆振咒既亡效。<a id="a-KV"></a>还持本经一契。<a id="a-KW"></a>帖然相次。<a id="a-KX"></a>影响皆绝。<a id="a-KY"></a>自此居者无患。<a id="a-KZ"></a>神遂移去。<a id="a-Ka"></a>神龙二年准诏入内祈雨。<a id="a-Kb"></a>二十七日雪降。<a id="a-Kc"></a>中宗以为未济时望。<a id="a-Kd"></a>令就寺更祈请。<a id="a-Ke"></a>即于佛殿内精祷并炼一指。<a id="a-Kf"></a>才及一宵雨足千里。<a id="a-Kg"></a>指复如旧才遇大水寺屋皆垫溺。<a id="a-Kh"></a>其院无苦若无涝没。<a id="a-Ki"></a>凡诸异验皆如此也。</p>
  <h2 id="aKj">金师</h2>
  <p id="aKk">僧金师。<a id="a-Kl"></a>新罗人。<a id="a-Km"></a>居睢阳。<a id="a-Kn"></a>谓录事参军房琬云。<a id="a-Ko"></a>太守裴宽当改。<a id="a-Kp"></a>琬问何时。<a id="a-Kq"></a>曰明日午敕书必至。<a id="a-Kr"></a>当与公相见于郡西南角。<a id="a-Ks"></a>琬专候之。<a id="a-Kt"></a>午前有驿使两封牒到。<a id="a-Ku"></a>不是琬以为谬也。<a id="a-Kv"></a>至午又一驿使送牒来云。<a id="a-Kw"></a>裴公改为安陆别驾。<a id="a-Kx"></a>房遽命驾迎僧。<a id="a-Ky"></a>身又自去。<a id="a-Kz"></a>果于郡西南角相遇裴。<a id="a-L0"></a>召问僧云。<a id="a-L1"></a>官虽改其服不改。<a id="a-L2"></a>然公甥侄各当分散。<a id="a-L3"></a>及后敕至除别驾紫绂犹存。<a id="a-L4"></a>甥侄之徒各分散矣。</p>
 </body>
</html>