<!doctype html>
<html id="z3IBXRx1m6" data-ver="1199">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">神僧传卷第三</h1>
  <h2 id="a2">昙无忏</h2>
  <p id="a3">昙无忏。<a id="a-4"></a>或云昙摩忏。<a id="a-5"></a>中天竺国人也。<a id="a-6"></a>六岁遭父忧。<a id="a-7"></a>独与母居。<a id="a-8"></a>见沙门达摩耶舍。<a id="a-9"></a>以忏为其弟子。<a id="a-A"></a>习学小乘。<a id="a-B"></a>后遇白头禅师遂业大乘。<a id="a-C"></a>至年二十诵大小乘经二百余万言忏从兄善能调象。<a id="a-D"></a>骑杀王所乘白耳大象。<a id="a-E"></a>王怒诛之。<a id="a-F"></a>令曰。<a id="a-G"></a>敢有视者夷三族。<a id="a-H"></a>亲属莫敢往者。<a id="a-I"></a>忏哭而葬之。<a id="a-J"></a>王怒欲诛忏。<a id="a-K"></a>忏曰。<a id="a-L"></a>王以法故杀之。<a id="a-M"></a>我以亲而葬之。<a id="a-N"></a>并莫违大义。<a id="a-O"></a>何为见怒。<a id="a-P"></a>傍人为之寒心。<a id="a-Q"></a>其神色自若。<a id="a-R"></a>王奇其志气。<a id="a-S"></a>遂留供养之。<a id="a-T"></a>忏明解咒术所向皆验。<a id="a-U"></a>西域号为大咒师。<a id="a-V"></a>后随王入山。<a id="a-W"></a>王渴须水不能得。<a id="a-X"></a>忏乃密咒石出水。<a id="a-Y"></a>因赞曰。<a id="a-Z"></a>大王惠泽所感遂使枯石生泉。<a id="a-a"></a>邻国闻者皆叹王德。<a id="a-b"></a>于时雨泽甚调百姓称咏。<a id="a-c"></a>王悦其道术深加优宠。<a id="a-d"></a>顷之王意稍歇待之渐薄。<a id="a-e"></a>忏以久处致厌。<a id="a-f"></a>遂辞往罽宾。<a id="a-g"></a>欲演大乘彼国不合。<a id="a-h"></a>乃东适龟兹(音丘慈)顷之复进到姑臧止于传舍虑失经本枕之而寝。<a id="a-i"></a>有人牵之在地。<a id="a-j"></a>忏警觉。<a id="a-k"></a>谓是盗者。<a id="a-l"></a>如此三夕。<a id="a-m"></a>闻空中语曰。<a id="a-n"></a>此如来解脱之藏。<a id="a-o"></a>何以枕之。<a id="a-p"></a>忏乃惭悟别置高处。<a id="a-q"></a>夜有盗之者。<a id="a-r"></a>数过提举竟不能动。<a id="a-s"></a>明旦忏持经去不以为重。<a id="a-t"></a>盗者见之。<a id="a-u"></a>谓是圣人。<a id="a-v"></a>悉来拜谢。<a id="a-w"></a>时河西王沮渠蒙逊僣据凉土。<a id="a-x"></a>忏尝告蒙逊云。<a id="a-y"></a>有鬼入聚落必多灾疫。<a id="a-z"></a>蒙逊不信。<a id="a-10"></a>欲躬见为验。<a id="a-11"></a>忏即以术加蒙逊蒙逊见而骇怖。<a id="a-12"></a>忏曰。<a id="a-13"></a>宜洁诚斋戒神咒驱之乃读咒三日。<a id="a-14"></a>谓蒙逊曰。<a id="a-15"></a>鬼已去矣。<a id="a-16"></a>时境首有见鬼者云。<a id="a-17"></a>见数百疫鬼奔骤而逝。<a id="a-18"></a>境内获安。<a id="a-19"></a>时魏虏拓跋焘闻忏有道术。<a id="a-1A"></a>遣使迎之。<a id="a-1B"></a>蒙逊既事忏日久不忍舍去。<a id="a-1C"></a>后又慰辞以迎。<a id="a-1D"></a>蒙逊既吝忏不遣。<a id="a-1E"></a>又迫魏之强。<a id="a-1F"></a>至蒙逊义和三年三月。<a id="a-1G"></a>忏因请西行。<a id="a-1H"></a>更寻涅槃后分。<a id="a-1I"></a>蒙逊忿其欲去。<a id="a-1J"></a>乃密图害忏。<a id="a-1K"></a>伪以资粮发遣。<a id="a-1L"></a>厚赠宝货。<a id="a-1M"></a>临发之日忏乃流涕。<a id="a-1N"></a>告众曰。<a id="a-1O"></a>忏业对将至。<a id="a-1P"></a>众圣不能救矣。<a id="a-1Q"></a>以本有心誓义不容停。<a id="a-1R"></a>比发蒙逊果遣刺客于路害之。<a id="a-1S"></a>春秋四十九。<a id="a-1T"></a>是岁宋元嘉十年也。<a id="a-1U"></a>远近咸共嗟焉。<a id="a-1V"></a>既而蒙逊左右常白日见鬼神以剑击蒙逊。<a id="a-1W"></a>至四月蒙逊寝疾而亡。</p>
  <p data-pb></p>
  <h2 id="a1X">杯渡</h2>
  <p id="a1Y">渡者。<a id="a-1Z"></a>不知姓名。<a id="a-1a"></a>常乘木杯渡水。<a id="a-1b"></a>人因目之。<a id="a-1c"></a>初在冀州不修细行。<a id="a-1d"></a>神力卓越世莫测其由。<a id="a-1e"></a>尝于北方寄宿一家。<a id="a-1f"></a>家有一金像。<a id="a-1g"></a>渡窃而将去。<a id="a-1h"></a>家主觉而追之。<a id="a-1i"></a>见渡徐行。<a id="a-1j"></a>走马逐之不及。<a id="a-1k"></a>至于孟津河浮木杯于水。<a id="a-1l"></a>凭之渡河。<a id="a-1m"></a>不假风棹轻疾如飞。<a id="a-1n"></a>俄而及岸达于京师。<a id="a-1o"></a>见时可年四十许。<a id="a-1p"></a>带索褴缕殆不蔽身。<a id="a-1q"></a>言语出没喜怒不均。<a id="a-1r"></a>或严冰叩冻洗浴。<a id="a-1s"></a>或着履上山。<a id="a-1t"></a>或徒行入市。<a id="a-1u"></a>唯荷一芦圌(音遄)子更无余物。<a id="a-1v"></a>尝从延贤寺法意道人处。<a id="a-1w"></a>意以别房待之。<a id="a-1x"></a>后欲往瓜步江。<a id="a-1y"></a>于江侧就航人。<a id="a-1z"></a>告渡不肯载之。<a id="a-20"></a>复累足杯中顾盻言咏。<a id="a-21"></a>杯自然流直渡北岸。<a id="a-22"></a>向广陵遇村舍李家八关斋。<a id="a-23"></a>先不相识。<a id="a-24"></a>乃直入斋堂而坐。<a id="a-25"></a>置芦圌于中庭。<a id="a-26"></a>众以其形陋无恭敬之心。<a id="a-27"></a>李见芦圌当道。<a id="a-28"></a>欲移置墙边。<a id="a-29"></a>数人举不能动。<a id="a-2A"></a>渡食竟提之而去。<a id="a-2B"></a>笑曰。<a id="a-2C"></a>四天王李家。<a id="a-2D"></a>于时有一竖子窥其圌中。<a id="a-2E"></a>有四小儿并长数寸。<a id="a-2F"></a>面目端正衣裳鲜洁。<a id="a-2G"></a>于是追觅不知所在。<a id="a-2H"></a>后数日乃见在西界蒙笼树下坐。<a id="a-2I"></a>李礼拜请还家。<a id="a-2J"></a>日日供养。<a id="a-2K"></a>渡不甚持斋。<a id="a-2L"></a>饮酒啖肉。<a id="a-2M"></a>至于辛鲙。<a id="a-2N"></a>与俗无异。<a id="a-2O"></a>百姓奉上或受不</p>
  <p data-pb></p>
  <h2 id="a2P">昙谛</h2>
  <p id="a2Q">昙谛。<a id="a-2R"></a>姓康氏。<a id="a-2S"></a>其先康居国人。<a id="a-2T"></a>汉灵帝时移附中国。<a id="a-2U"></a>献帝末乱移止吴兴。<a id="a-2V"></a>谛父肜尝为冀州别驾。<a id="a-2W"></a>母黄氏昼寝梦见一僧。<a id="a-2X"></a>呼黄为母。<a id="a-2Y"></a>寄一麈尾并铁镂书镇二枚。<a id="a-2Z"></a>眠觉见两物具存。<a id="a-2a"></a>因而怀孕生谛。<a id="a-2b"></a>谛年五岁母以麈尾等示之。<a id="a-2c"></a>谛曰。<a id="a-2d"></a>秦王所饷。<a id="a-2e"></a>母曰。<a id="a-2f"></a>汝置何处。<a id="a-2g"></a>答云不忆。<a id="a-2h"></a>至年十岁出家。<a id="a-2i"></a>学不从师悟自天发。<a id="a-2j"></a>后随父之樊邓。<a id="a-2k"></a>遇见关中僧[契-大+石](音略)道人。<a id="a-2l"></a>忽唤[契-大+石]名。<a id="a-2m"></a>[契-大+石]曰。<a id="a-2n"></a>童子何以呼宿老名。<a id="a-2o"></a>谛曰。<a id="a-2p"></a>向者忽言。<a id="a-2q"></a>阿上是谛沙弥。<a id="a-2r"></a>为众僧采菜被野猪所伤。<a id="a-2s"></a>不觉失声耳。<a id="a-2t"></a>[契-大+石]经为弘觉法师弟子。<a id="a-2u"></a>为僧采菜被野猪所伤。<a id="a-2v"></a>[契-大+石]初不忆。<a id="a-2w"></a>此乃诣谛父</p>
  <p data-pb></p>
  <h2 id="a2x">求那跋摩</h2>
  <p id="a2y">那跋摩。<a id="a-2z"></a>此云功德铠。<a id="a-30"></a>本刹利种。<a id="a-31"></a>累世为王治在罽宾国。<a id="a-32"></a>年十四便机见俊达深度。<a id="a-33"></a>仁爱泛博崇德务善。<a id="a-34"></a>其母尝须野肉令跋摩办之。<a id="a-35"></a>跋摩曰。<a id="a-36"></a>有命之类莫不贪生。<a id="a-37"></a>夭彼之命非仁人矣。<a id="a-38"></a>年二十出家受戒。<a id="a-39"></a>洞明九部博晓四舍。<a id="a-3A"></a>诵经百余万言。<a id="a-3B"></a>深达律品妙入禅要。<a id="a-3C"></a>时人号曰三藏法师。<a id="a-3D"></a>至年三十罽宾国王薨。<a id="a-3E"></a>绝无绍嗣。<a id="a-3F"></a>众咸议曰。<a id="a-3G"></a>跋摩帝室之胤。<a id="a-3H"></a>又才明德重。<a id="a-3I"></a>可请令还俗以绍国位。<a id="a-3J"></a>群臣数百再三固请。<a id="a-3K"></a>跋摩不纳。<a id="a-3L"></a>乃辞师违众林栖谷饮。<a id="a-3M"></a>孤行山野遁迹人世。<a id="a-3N"></a>后至阇婆国。<a id="a-3O"></a>初未至一日阇婆王母夜梦见一道士飞舶入国。<a id="a-3P"></a>明旦果是跋摩来至。<a id="a-3Q"></a>王母敬以圣礼从受五戒。<a id="a-3R"></a>母因劝王曰。<a id="a-3S"></a>宿世因缘得为母子。<a id="a-3T"></a>我已受戒而汝不信。<a id="a-3U"></a>恐后生之因永绝今果。<a id="a-3V"></a>王迫以母敕。<a id="a-3W"></a>即奉命受戒。<a id="a-3X"></a>渐染既久专精稍笃。<a id="a-3Y"></a>顷之邻兵犯境。<a id="a-3Z"></a>王谓跋摩曰。<a id="a-3a"></a>外贼恃力欲见侵侮。<a id="a-3b"></a>若与斗战伤杀必多。<a id="a-3c"></a>如其不拒危亡将至。<a id="a-3d"></a>今唯归命师尊不知何计。<a id="a-3e"></a>跋摩曰。<a id="a-3f"></a>暴寇相攻宜须御捍。<a id="a-3g"></a>但当起慈悲心勿兴害念耳。<a id="a-3h"></a>王自领兵拟之。<a id="a-3i"></a>旗鼓始交贼便退散。<a id="a-3j"></a>王遇流矢伤脚。<a id="a-3k"></a>跋摩为咒水洗之。<a id="a-3l"></a>信宿平复。<a id="a-3m"></a>后为跋摩立精舍。<a id="a-3n"></a>躬自琢材伤王脚指。<a id="a-3o"></a>跋摩又为咒治之。<a id="a-3p"></a>有顷平复。<a id="a-3q"></a>时京师名德沙门慧观慧聪等远挹风猷思欲参禀。<a id="a-3r"></a>以元嘉元年九月。<a id="a-3s"></a>启文帝求迎请跋摩。<a id="a-3t"></a>帝即敕交州刺史令泛舶延致。<a id="a-3u"></a>观等又遣沙门法长道冲道隽等往彼祈请。<a id="a-3v"></a>文帝知跋摩已至南海。<a id="a-3w"></a>于是复敕州郡令资发下京。<a id="a-3x"></a>路由始兴经停岁许。<a id="a-3y"></a>始兴有虎市山。<a id="a-3z"></a>仪形耸峙峰岭高绝。<a id="a-40"></a>跋摩谓其仿佛耆阇。<a id="a-41"></a>乃改名灵鹫。<a id="a-42"></a>于山寺之外别立禅室。<a id="a-43"></a>去寺数里磬音不闻。<a id="a-44"></a>每至鸣椎。<a id="a-45"></a>跋摩已至。<a id="a-46"></a>或冒雨不沾。<a id="a-47"></a>或履泥不污。<a id="a-48"></a>时众道俗莫不肃然增敬。<a id="a-49"></a>寺有宝月殿。<a id="a-4A"></a>跋摩于殿北壁手自画作罗云像。<a id="a-4B"></a>及定光儒童布发之形。<a id="a-4C"></a>像成之后每夕放光。<a id="a-4D"></a>久之乃歇。<a id="a-4E"></a>始兴太守蔡茂之深加敬仰。<a id="a-4F"></a>后茂之将死。<a id="a-4G"></a>跋摩躬自往视说法安慰。<a id="a-4H"></a>后家人梦见茂之在寺中与众僧讲法。<a id="a-4I"></a>此山本多虎灾。<a id="a-4J"></a>自跋摩居之。<a id="a-4K"></a>昼行夜往。<a id="a-4L"></a>或时值虎以杖按头抒之而去。<a id="a-4M"></a>跋摩尝于别室坐禅。<a id="a-4N"></a>累日不出。<a id="a-4O"></a>寺僧遣沙弥往候之。<a id="a-4P"></a>见一白师子缘柱而立。<a id="a-4Q"></a>亘室弥漫生青莲花。<a id="a-4R"></a>沙弥惊恐大呼。<a id="a-4S"></a>往视师子豁无所见。<a id="a-4T"></a>未终之前预造遗文偈颂三十六行。<a id="a-4U"></a>自说因缘云。<a id="a-4V"></a>已证二果。<a id="a-4W"></a>手自封缄付弟子阿沙罗云。<a id="a-4X"></a>我终后可以此文还示天竺僧。<a id="a-4Y"></a>亦可示此境僧也。<a id="a-4Z"></a>既终之后即趺坐绳床。<a id="a-4a"></a>颜貌不异似若入定。<a id="a-4b"></a>道俗赴者千有余人。<a id="a-4c"></a>并闻香气芬烈。<a id="a-4d"></a>咸见一物状</p>
  <p data-pb></p>
  <h2 id="a4e">僧亮</h2>
  <p id="a4f">僧亮。<a id="a-4g"></a>未详何许人。<a id="a-4h"></a>以戒行著名。<a id="a-4i"></a>欲造丈六金像。<a id="a-4j"></a>闻湘州伍子胥庙多有铜器。<a id="a-4k"></a>亮告刺史张劭借健人一百大船十只。<a id="a-4l"></a>劭曰。<a id="a-4m"></a>庙既灵验犯者必死。<a id="a-4n"></a>且有蛮人守护。<a id="a-4o"></a>讵可得耶。<a id="a-4p"></a>亮曰。<a id="a-4q"></a>若果福德则与檀越共。<a id="a-4r"></a>如其有咎躬自当之。<a id="a-4s"></a>劭即给人船。<a id="a-4t"></a>三日至庙。<a id="a-4u"></a>庙前有两镬容百余斛。<a id="a-4v"></a>中有巨蛇。<a id="a-4w"></a>长十余丈。<a id="a-4x"></a>出遮行路。<a id="a-4y"></a>亮乃执锡咒之。<a id="a-4z"></a>蛇即隐去。<a id="a-50"></a>俄见一人秉笏出云。<a id="a-51"></a>闻师道业非凡营福事重。<a id="a-52"></a>今特相随喜。<a id="a-53"></a>于是令人辇取庙铜。<a id="a-54"></a>既多十取一。<a id="a-55"></a>而舫已满。<a id="a-56"></a>及归遇风水甚利。<a id="a-57"></a>群蛮相报追不及矣。<a id="a-58"></a>还都铸像既成。<a id="a-59"></a>唯焰光未备。<a id="a-5A"></a>文帝为造金薄圆光。<a id="a-5B"></a>安置彭城寺。<a id="a-5C"></a>至太始中明帝移像湘宫寺焉。</p>
  <p data-pb></p>
  <h2 id="a5D">道生</h2>
  <p id="a5E">道生。<a id="a-5F"></a>本姓魏氏。<a id="a-5G"></a>钜鹿人。<a id="a-5H"></a>生而颖悟聪哲若神。<a id="a-5I"></a>其父知非凡器爱而异之。<a id="a-5J"></a>后值沙门竺法汰。<a id="a-5K"></a>遂改俗归依。<a id="a-5L"></a>及年在志学便登讲座。<a id="a-5M"></a>吐纳问辩辞清珠玉。<a id="a-5N"></a>虽宿望学僧当时名士。<a id="a-5O"></a>皆虑挫词穷莫敢詶抗。<a id="a-5P"></a>年至具戒器鉴日深。<a id="a-5Q"></a>初入庐山幽栖七年。<a id="a-5R"></a>常以入道之要慧解为本。<a id="a-5S"></a>故钻研群经。<a id="a-5T"></a>万里从师不惮疲苦。<a id="a-5U"></a>后游长安从什公受业。<a id="a-5V"></a>关中僧众咸谓神悟。<a id="a-5W"></a>还止青园寺。<a id="a-5X"></a>宋太祖文皇深加叹重。<a id="a-5Y"></a>后太祖设会。<a id="a-5Z"></a>帝亲同众御于地筵。<a id="a-5a"></a>下食良久。<a id="a-5b"></a>众咸疑日晚。<a id="a-5c"></a>帝曰。<a id="a-5d"></a>始可中耳。<a id="a-5e"></a>生曰。<a id="a-5f"></a>白日丽天。<a id="a-5g"></a>天言始中。<a id="a-5h"></a>何得非中。<a id="a-5i"></a>遂取钵便食。<a id="a-5j"></a>于是一众从</p>
  <p data-pb></p>
  <h2 id="a5k">昙摩密多</h2>
  <p id="a5l">摩密多。<a id="a-5m"></a>此云法秀。<a id="a-5n"></a>罽宾人也。<a id="a-5o"></a>年至七岁神明澄正。<a id="a-5p"></a>每见法事辄自然欣跃。<a id="a-5q"></a>其亲爱而异之。<a id="a-5r"></a>遂令出家。<a id="a-5s"></a>罽宾多出圣达。<a id="a-5t"></a>屡值明师。<a id="a-5u"></a>博贯群经特深禅法。<a id="a-5v"></a>所得之要皆极其微奥。<a id="a-5w"></a>为人沉邃有慧解。<a id="a-5x"></a>仪轨详正。<a id="a-5y"></a>生而连眉。<a id="a-5z"></a>故世号眉禅师。<a id="a-60"></a>少好游方誓志宣化。<a id="a-61"></a>周历诸国遂适龟兹。<a id="a-62"></a>未至一日王梦神告王曰。<a id="a-63"></a>有大福德人明当入国。<a id="a-64"></a>汝应供养。<a id="a-65"></a>明旦即敕外司。<a id="a-66"></a>若有异人入境必驰奏闻。<a id="a-67"></a>俄而密多果至。<a id="a-68"></a>王自出郊迎。<a id="a-69"></a>乃请入宫。<a id="a-6A"></a>遂从禀戒尽四事之礼。<a id="a-6B"></a>密多安而能迁不拘利养。<a id="a-6C"></a>居数载密有去心。<a id="a-6D"></a>神又降梦曰。<a id="a-6E"></a>福德人舍王去矣。<a id="a-6F"></a>王惕然惊觉。<a id="a-6G"></a>既而君臣固留莫之能止。<a id="a-6H"></a>遂度流沙进到炖煌。<a id="a-6I"></a>于闲旷之地建立精舍。<a id="a-6J"></a>植奈千株开园百亩。<a id="a-6K"></a>房阁池林极为严净。<a id="a-6L"></a>顷之后适凉州。<a id="a-6M"></a>仍于公府旧寺更葺堂宇。<a id="a-6N"></a>学徒济济禅业甚盛。<a id="a-6O"></a>常以江右王畿志欲传法。<a id="a-6P"></a>以宋元嘉元年展转至蜀。<a id="a-6Q"></a>俄而出峡停止荆州。<a id="a-6R"></a>于长沙寺造立禅阁。<a id="a-6S"></a>翘诚恳恻祈请舍利。<a id="a-6T"></a>旬有余日遂感一冲器出声放光满室。<a id="a-6U"></a>门徒道俗莫不更增勇猛。<a id="a-6V"></a>人百其心。<a id="a-6W"></a>顷之沿流东下至于京师。<a id="a-6X"></a>初止中兴寺。<a id="a-6Y"></a>晚憩祇洹。<a id="a-6Z"></a>密多道声素着化洽连邦。<a id="a-6a"></a>至京甫尔倾都礼讯。<a id="a-6b"></a>自宋文袁皇后及皇太子公主。<a id="a-6c"></a>莫不设斋桂宫请戒椒掖。<a id="a-6d"></a>参候之使旬日相望。<a id="a-6e"></a>即于祇洹寺译出禅经禅法要普贤观虚空藏观等。<a id="a-6f"></a>常以禅道教授。<a id="a-6g"></a>或千里咨受四辈。<a id="a-6h"></a>远近皆号大禅师。<a id="a-6i"></a>会稽太守平昌孟顗。<a id="a-6j"></a>深信正法。<a id="a-6k"></a>以三宝为己任。<a id="a-6l"></a>素好禅味敬心殷重。<a id="a-6m"></a>及临浙右请与同游。<a id="a-6n"></a>乃于鄮(音茂)县之山建立塔寺。<a id="a-6o"></a>东境旧俗多趋巫祝。<a id="a-6p"></a>及妙化所移比屋归正。<a id="a-6q"></a>自西徂东无思不服。<a id="a-6r"></a>元嘉十年还都止钟山定林下寺。<a id="a-6s"></a>密多天性凝静雅爱山水。<a id="a-6t"></a>为钟山镇岳埒美嵩华。<a id="a-6u"></a>常叹下寺基构临涧低侧。<a id="a-6v"></a>于是乘高相地揆卜山势。<a id="a-6w"></a>以元嘉十二年斩木刊石营建上寺。<a id="a-6x"></a>士庶钦风献奉稠叠。<a id="a-6y"></a>禅房殿宇郁尔层构。<a id="a-6z"></a>于是息心之众万里来集。<a id="a-70"></a>讽诵肃邕望风成化定林达禅师即神足弟子。<a id="a-71"></a>弘其风教声震道俗。<a id="a-72"></a>故能净化久而莫渝。<a id="a-73"></a>胜业崇而弗替。<a id="a-74"></a>盖密多之遗烈也。<a id="a-75"></a>爰自西域至于南土。<a id="a-76"></a>凡所游履靡不兴造檀会敷陈教法。<a id="a-77"></a>初密多之发罽宾也。<a id="a-78"></a>有迦毗罗神王卫送。<a id="a-79"></a>遂至龟兹于中路欲反。<a id="a-7A"></a>乃现形告辞密多曰。<a id="a-7B"></a>汝神力通变自在游处。<a id="a-7C"></a>将不相随共往南方。<a id="a-7D"></a>语毕即收影不现。<a id="a-7E"></a>遂远从至都即于上寺图像着壁。<a id="a-7F"></a>迄至于今犹有声影之验。<a id="a-7G"></a>洁诚祈福莫不享愿。<a id="a-7H"></a>以元嘉十九年七月六日卒于上寺。<a id="a-7I"></a>春秋八十有七。</p>
  <p data-pb></p>
  <h2 id="a7J">求那跋陀罗</h2>
  <p id="a7K">那跋陀罗。<a id="a-7L"></a>此云功德贤。<a id="a-7M"></a>中天竺人。<a id="a-7N"></a>以大乘学故世号摩诃衍。<a id="a-7O"></a>本婆罗门种幼。<a id="a-7P"></a>学五明诸论。<a id="a-7Q"></a>后遇见阿毗昙杂心。<a id="a-7R"></a>寻读惊悟。<a id="a-7S"></a>乃深崇佛法。<a id="a-7T"></a>其家世事外道禁绝沙门。<a id="a-7U"></a>乃舍家潜遁远求师范。<a id="a-7V"></a>即投簪落[髟/采](音采)专精志学。<a id="a-7W"></a>及受具戒博通三藏。<a id="a-7X"></a>到师子诸国皆传送资供。<a id="a-7Y"></a>既有缘东方。<a id="a-7Z"></a>随舶泛海中途风止。<a id="a-7a"></a>淡水复竭举舶忧惶。<a id="a-7b"></a>跋陀曰。<a id="a-7c"></a>可同心并力念十方佛称观世音。<a id="a-7d"></a>何往不感乃密诵咒经恳到礼忏。<a id="a-7e"></a>俄而信风暴至密云降雨。<a id="a-7f"></a>一舶蒙济。<a id="a-7g"></a>宋丞相南谯王义宣镇荆州。<a id="a-7h"></a>创房殿请讲华严等经。<a id="a-7i"></a>而跋陀自忖未善华言有怀愧叹。<a id="a-7j"></a>即旦夕礼忏请观世音乞求冥应。<a id="a-7k"></a>遂梦有人白服持剑擎一人首。<a id="a-7l"></a>来至其前曰。<a id="a-7m"></a>何故忧耶。<a id="a-7n"></a>跋陀具以事对。<a id="a-7o"></a>答曰。<a id="a-7p"></a>无所多忧。<a id="a-7q"></a>即以剑易首更安新头。<a id="a-7r"></a>语令回转曰。<a id="a-7s"></a>得无痛耶。<a id="a-7t"></a>答曰。<a id="a-7u"></a>不痛。<a id="a-7v"></a>豁然便觉心神喜悦。<a id="a-7w"></a>旦起语义皆通备领华言。<a id="a-7x"></a>于是就讲。<a id="a-7y"></a>元嘉末谯王屡有怪梦。<a id="a-7z"></a>跋陀答云。<a id="a-80"></a>京都将有祸乱。<a id="a-81"></a>未及一年元凶构逆。<a id="a-82"></a>及孝建之初谯王阴谋逆节。<a id="a-83"></a>跋陀颜容忧掺未及发言。<a id="a-84"></a>谯王问其故。<a id="a-85"></a>跋陀谏诤恳切。<a id="a-86"></a>乃流涕而出曰。<a id="a-87"></a>必无所冀。<a id="a-88"></a>贫道不容扈从。<a id="a-89"></a>谯王以其</p>
  <p data-pb></p>
  <h2 id="a8A">慧达</h2>
  <p id="a8B">慧达。<a id="a-8C"></a>姓刘氏。<a id="a-8D"></a>名窣和。<a id="a-8E"></a>本咸阳东北三城定阳稽胡也。<a id="a-8F"></a>先不事佛目不识字。<a id="a-8G"></a>后因酒会疾。<a id="a-8H"></a>命终备睹地狱众苦之相。<a id="a-8I"></a>因出家为僧。<a id="a-8J"></a>住于文成郡。<a id="a-8K"></a>至元魏太武太延元年流化将讫。<a id="a-8L"></a>便事西返行及凉州番禾郡东北望御谷而遥礼之。<a id="a-8M"></a>人莫有晓者。<a id="a-8N"></a>乃问其故。<a id="a-8O"></a>达云。<a id="a-8P"></a>此崖当有像现。<a id="a-8Q"></a>若灵相圆备则世乐时康。<a id="a-8R"></a>如其有阙则世乱民苦。<a id="a-8S"></a>尔后八十七年至正光初。<a id="a-8T"></a>忽天风雨雷震山裂。<a id="a-8U"></a>挺出石像举身丈八。<a id="a-8V"></a>形相端严唯无有首。<a id="a-8W"></a>登即选石命工雕镌别头安讫还落。<a id="a-8X"></a>因遂住之。<a id="a-8Y"></a>魏道凌迟其言验矣。<a id="a-8Z"></a>逮周元年治凉州。<a id="a-8a"></a>城东七里涧忽有光现。<a id="a-8b"></a>彻照幽显观者异之。<a id="a-8c"></a>乃像首也便奉至山岩安之。<a id="a-8d"></a>宛然符会。<a id="a-8e"></a>相好圆备。<a id="a-8f"></a>太平斯在。<a id="a-8g"></a>保定元年置为瑞像寺焉。<a id="a-8h"></a>识者方知其先监。<a id="a-8i"></a>达后行至肃州酒泉县城西七里涧中死。<a id="a-8j"></a>其骨并碎如葵子大。<a id="a-8k"></a>可穿之。<a id="a-8l"></a>今城西古寺中塑像在焉。</p>
  <p data-pb></p>
  <h2 id="a8m">勒那漫提</h2>
  <p id="a8n">那漫提。<a id="a-8o"></a>天竺僧也。<a id="a-8p"></a>住元魏洛京永宁寺。<a id="a-8q"></a>善五明工道术。<a id="a-8r"></a>时信州刺史綦母怀文。<a id="a-8s"></a>巧思多知天情博艺。<a id="a-8t"></a>每国家营宫室器械无所不关。<a id="a-8u"></a>利益公私一时之最。<a id="a-8v"></a>又敕令修理永宁寺。<a id="a-8w"></a>见提有异术。<a id="a-8x"></a>常送饷只承。<a id="a-8y"></a>冀有闻见。<a id="a-8z"></a>而提视之平平初无叙接。<a id="a-90"></a>怀文心恨之。<a id="a-91"></a>时洛南玄武馆有一蠕蠕(音软)客曾与提西域旧交乘马衣皮。<a id="a-92"></a>时来造寺二人相得。<a id="a-93"></a>言笑抵掌弥日不懈。<a id="a-94"></a>怀文旁见夷言不晓往复。<a id="a-95"></a>乃谓提曰。<a id="a-96"></a>弟子好事人也。<a id="a-97"></a>比来供承望师降意。<a id="a-98"></a>而全不赐一言。<a id="a-99"></a>此北狄耳。<a id="a-9A"></a>兽心人面。<a id="a-9B"></a>杀生血食何足可尚。<a id="a-9C"></a>不期对面遂成彼此。<a id="a-9D"></a>提曰。<a id="a-9E"></a>尔勿轻他。<a id="a-9F"></a>纵使读万卷书。<a id="a-9G"></a>事用未必相过也。<a id="a-9H"></a>怀文曰。<a id="a-9I"></a>此有所知当与角伎赌马。<a id="a-9J"></a>提曰。<a id="a-9K"></a>尔有何耶。<a id="a-9L"></a>曰算术之能无问望山临水悬测高深围圌(音遄)踏窖不舛升合。<a id="a-9M"></a>提笑而言曰此小儿戏耳。<a id="a-9N"></a>庭前有一枣树极大子实繁满。<a id="a-9O"></a>时七月初悉已成就。<a id="a-9P"></a>提仰视树曰。<a id="a-9Q"></a>尔知其上可有几许子乎。<a id="a-9R"></a>怀文怪而笑曰。<a id="a-9S"></a>算者所知必依钩股标准。<a id="a-9T"></a>则天文地理亦可推测。<a id="a-9U"></a>草木繁耗有何形兆计期。<a id="a-9V"></a>实谩言也。<a id="a-9W"></a>提指蠕蠕曰。<a id="a-9X"></a>此即</p>
  <p data-pb></p>
  <h2 id="a9Y">僧意</h2>
  <p id="a9Z">僧意。<a id="a-9a"></a>不知何许人。<a id="a-9b"></a>贞确有思力。<a id="a-9c"></a>每登座讲说。<a id="a-9d"></a>辄天花下散于法座。<a id="a-9e"></a>元魏中住太山朗公谷山寺。<a id="a-9f"></a>寺有高丽等像七尊。<a id="a-9g"></a>并是金铜。<a id="a-9h"></a>俱陈寺堂。<a id="a-9i"></a>堂门常开。<a id="a-9j"></a>而鸟兽无敢入者。<a id="a-9k"></a>意奉法自资束躬供养。<a id="a-9l"></a>将终前夕有一沙弥。<a id="a-9m"></a>死来已久。<a id="a-9n"></a>见形礼拜云。<a id="a-9o"></a>违奉已来常为天帝驱使。<a id="a-9p"></a>栖遑无暇废修道业。<a id="a-9q"></a>不久天帝请师讲经。<a id="a-9r"></a>愿因一言得免形苦。<a id="a-9s"></a>意便洗浴烧香端坐静室。<a id="a-9t"></a>候待时至。<a id="a-9u"></a>及期果有天来入寺及房。<a id="a-9v"></a>冠服羽从伟丽殊特。<a id="a-9w"></a>众僧初见但谓是何世贵人入山参谒不生惊异。<a id="a-9x"></a>及意尔日无疾而逝。<a id="a-9y"></a>方知灵感焉。</p>
  <h2 id="a9z">道丰</h2>
  <p id="aA0">释道丰。<a id="a-A1"></a>未详氏族。<a id="a-A2"></a>世称得道之流。<a id="a-A3"></a>与弟子三人居相州鼓山中不求利养。<a id="a-A4"></a>世之术艺无所不解。<a id="a-A5"></a>齐高帝往来并邺常过问之。<a id="a-A6"></a>应对不思随事标举。<a id="a-A7"></a>帝曾命酒并蒸肫。<a id="a-A8"></a>敕置丰前令遣食之。<a id="a-A9"></a>丰略无辞让极意饱啖。<a id="a-AA"></a>帝大笑。<a id="a-AB"></a>亦不与言。<a id="a-AC"></a>驾去后谓弟子曰。<a id="a-AD"></a>除却床头物。<a id="a-AE"></a>及发撤床见向者蒸肫犹在。<a id="a-AF"></a>都不似啖嚼处。<a id="a-AG"></a>时石窟寺有一坐禅僧。<a id="a-AH"></a>每日至西。<a id="a-AI"></a>则东望山巅有丈八金像现。<a id="a-AJ"></a>此僧私喜谓睹灵瑞。<a id="a-AK"></a>日日礼拜。<a id="a-AL"></a>如此可经两月。<a id="a-AM"></a>后在房卧。<a id="a-AN"></a>忽闻枕间有语。<a id="a-AO"></a>谓之曰。<a id="a-AP"></a>天下更何处有佛。<a id="a-AQ"></a>汝今成道即是佛也。<a id="a-AR"></a>尔当好作佛身莫自轻脱。<a id="a-AS"></a>此僧闻已便起持重。<a id="a-AT"></a>傍视群僧犹如草芥。<a id="a-AU"></a>于大众前侧手指胸云。<a id="a-AV"></a>尔辇颇识真佛不。<a id="a-AW"></a>泥龛画像语不能出唇。<a id="a-AX"></a>知虑何如。<a id="a-AY"></a>儞见真佛不知礼敬。<a id="a-AZ"></a>犹作本目期我悉堕阿鼻。<a id="a-Aa"></a>又眼精已赤叫呼无常。<a id="a-Ab"></a>合寺知是惊禅。<a id="a-Ac"></a>及未发前舁诣丰所。<a id="a-Ad"></a>径问曰。<a id="a-Ae"></a>汝两月已来常见东山上现金像耶。<a id="a-Af"></a>答曰。<a id="a-Ag"></a>实见。<a id="a-Ah"></a>又曰。<a id="a-Ai"></a>汝闻枕间遣作佛耶。<a id="a-Aj"></a>答曰。<a id="a-Ak"></a>实然。<a id="a-Al"></a>丰曰。<a id="a-Am"></a>此风动失心耳。<a id="a-An"></a>若不早治或狂走难制。<a id="a-Ao"></a>便以针针三处。<a id="a-Ap"></a>因即不发。<a id="a-Aq"></a>及丰临终谓弟子曰。<a id="a-Ar"></a>吾在山久。<a id="a-As"></a>令汝等有谷汲之劳。<a id="a-At"></a>今去无以相遗。<a id="a-Au"></a>当留一泉与汝。<a id="a-Av"></a>既无陟降辛苦。<a id="a-Aw"></a>努力勤修道业。<a id="a-Ax"></a>便于窖傍去一方石。<a id="a-Ay"></a>遂有玄泉。<a id="a-Az"></a>澄映不盈不减。<a id="a-B0"></a>于今见存。</p>
  <h2 id="aB1">僧稠</h2>
  <p id="aB2">释僧稠。<a id="a-B3"></a>姓孙氏。<a id="a-B4"></a>元出昌黎末。<a id="a-B5"></a>居钜鹿之瘿陶焉。<a id="a-B6"></a>性度纯懿。<a id="a-B7"></a>一览佛经涣然神解。<a id="a-B8"></a>幼落发为沙弥时。<a id="a-B9"></a>时辈每暇。<a id="a-BA"></a>常角力为戏。<a id="a-BB"></a>而稠以劣弱见凌侮。<a id="a-BC"></a>稠羞之。<a id="a-BD"></a>乃入殿中闭户抱金刚足。<a id="a-BE"></a>而誓曰。<a id="a-BF"></a>我以羸弱为等辈轻侮。<a id="a-BG"></a>汝以力闻当祐我。<a id="a-BH"></a>我捧汝足七日当与我力。<a id="a-BI"></a>如不与必死无还志也。<a id="a-BJ"></a>如是至第六日。<a id="a-BK"></a>将曙金刚形现手执一钵筋谓稠曰。<a id="a-BL"></a>小子欲力当食此筋。<a id="a-BM"></a>稠辞以斋故不欲食。<a id="a-BN"></a>神乃怖以杵。<a id="a-BO"></a>稠惧遂食。<a id="a-BP"></a>食已神曰。<a id="a-BQ"></a>汝已多力。<a id="a-BR"></a>然善持教勉旃。<a id="a-BS"></a>神去且晓。<a id="a-BT"></a>乃还所居。<a id="a-BU"></a>同列复戏侮。<a id="a-BV"></a>稠曰。<a id="a-BW"></a>吾有力矣。<a id="a-BX"></a>恐汝不能堪。<a id="a-BY"></a>众试引其臂。<a id="a-BZ"></a>筋骨强劲殆非人也。<a id="a-Ba"></a>方惊疑。<a id="a-Bb"></a>稠曰。<a id="a-Bc"></a>吾与汝试之。<a id="a-Bd"></a>因入殿中横蹋壁行。<a id="a-Be"></a>自西至东凡数百步。<a id="a-Bf"></a>又跃首至于梁数四。<a id="a-Bg"></a>仍引重千钧。<a id="a-Bh"></a>拳捷骁趫动骇物听。<a id="a-Bi"></a>众皆惊服。<a id="a-Bj"></a>尝住嵩岳寺。<a id="a-Bk"></a>僧有百人泉水才足。<a id="a-Bl"></a>忽见妇人弊衣挟帚却坐阶上听僧诵经。<a id="a-Bm"></a>众不测为神人也。<a id="a-Bn"></a>便诃遣之。<a id="a-Bo"></a>妇有愠色以足蹋泉。<a id="a-Bp"></a>水立枯竭身亦不现。<a id="a-Bq"></a>众以告稠。<a id="a-Br"></a>稠呼优婆夷。<a id="a-Bs"></a>三呼乃出。<a id="a-Bt"></a>便谓神曰。<a id="a-Bu"></a>众僧行道宜加拥护。<a id="a-Bv"></a>妇人以足拨于故泉。<a id="a-Bw"></a>水即上涌。<a id="a-Bx"></a>众叹异之。<a id="a-By"></a>后诣怀州西王屋山修习前法。<a id="a-Bz"></a>闻两虎交斗咆响震岩。<a id="a-C0"></a>乃以锡杖中解。<a id="a-C1"></a>各散而去。<a id="a-C2"></a>一时忽有仙经两卷在于床上。<a id="a-C3"></a>稠曰。<a id="a-C4"></a>我本修佛道。<a id="a-C5"></a>岂拘域中长生者乎。<a id="a-C6"></a>言已须臾自失。<a id="a-C7"></a>后移止青罗山受诸疠疾供养。<a id="a-C8"></a>情不惮其臭溃甘之如荠。<a id="a-C9"></a>坐久疲顿舒脚床前。<a id="a-CA"></a>有神辄扶之还令加坐。<a id="a-CB"></a>因屡入定。<a id="a-CC"></a>每以七日为期。<a id="a-CD"></a>闻有敕召绝无承命。<a id="a-CE"></a>苦相敦喻方遂允请。<a id="a-CF"></a>即日拂衣将出山阙。<a id="a-CG"></a>两岫忽然惊震响声悲切。<a id="a-CH"></a>骇扰人畜禽兽飞走。<a id="a-CI"></a>如是三日。<a id="a-CJ"></a>稠顾曰。<a id="a-CK"></a>慕道怀仁触类斯在。<a id="a-CL"></a>岂非爱情易守放荡难持耶。<a id="a-CM"></a>乃不约事留杖策漳滏(扶甫切)又尝有客僧负锡初至。<a id="a-CN"></a>将欲安处问其本夏。<a id="a-CO"></a>答云。<a id="a-CP"></a>吾见此中三为伽蓝。<a id="a-CQ"></a>言终而隐。<a id="a-CR"></a>既而掘地为井果得鸱吻二焉。<a id="a-CS"></a>又所住禅窟前有深渊。<a id="a-CT"></a>见被毛之人伟而胡貌。<a id="a-CU"></a>置釜然火水将沸涌。<a id="a-CV"></a>俄有大蟒从水中出。<a id="a-CW"></a>欲入釜内。<a id="a-CX"></a>稠以足拨之蟒遂入水。<a id="a-CY"></a>毛人亦隐。<a id="a-CZ"></a>其夜因致男子神来顶拜稠云。<a id="a-Ca"></a>弟子有儿。<a id="a-Cb"></a>岁岁为恶神所啖。<a id="a-Cc"></a>儿子等惜命不敢当。<a id="a-Cd"></a>弟子衰老将死。<a id="a-Ce"></a>故自供食。<a id="a-Cf"></a>蒙师之力得免斯难。<a id="a-Cg"></a>稠索水潠之奄成云雾。<a id="a-Ch"></a>时或谗稠于宣帝以倨傲无敬。<a id="a-Ci"></a>帝大怒自来加害。<a id="a-Cj"></a>稠冥知之。<a id="a-Ck"></a>生来不至僧厨。<a id="a-Cl"></a>忽无何而到云。<a id="a-Cm"></a>明有大客至多作供设。<a id="a-Cn"></a>至夜五更先备牛舆。<a id="a-Co"></a>独往谷口。<a id="a-Cp"></a>去寺二十余里。<a id="a-Cq"></a>孤立道侧。<a id="a-Cr"></a>须臾帝至。<a id="a-Cs"></a>怪问其故。<a id="a-Ct"></a>稠曰。<a id="a-Cu"></a>恐身血不净秽污伽蓝。<a id="a-Cv"></a>在此候耳。<a id="a-Cw"></a>帝谓尚书令杨遵彦曰。<a id="a-Cx"></a>如此真人何可毁谤也。<a id="a-Cy"></a>因谓曰。<a id="a-Cz"></a>朕未见佛之灵异。<a id="a-D0"></a>颇可得睹否。<a id="a-D1"></a>稠曰。<a id="a-D2"></a>此非沙门所宜。<a id="a-D3"></a>帝强之。<a id="a-D4"></a>乃投袈裟于地。<a id="a-D5"></a>帝使数十人举之不能动。<a id="a-D6"></a>稠命沙弥取之。<a id="a-D7"></a>初无重焉。<a id="a-D8"></a>嵩阳杜昌妻柳氏甚妒。<a id="a-D9"></a>有婢金荆昌沐令理发。<a id="a-DA"></a>柳氏截其双指。<a id="a-DB"></a>无何柳被狐刺螫(音栻)指双落。<a id="a-DC"></a>又有一婢名玉莲。<a id="a-DD"></a>能唱歌。<a id="a-DE"></a>昌爱而叹其善。<a id="a-DF"></a>柳氏乃截其舌。<a id="a-DG"></a>后柳氏舌疮烂事急。<a id="a-DH"></a>就稠忏悔。<a id="a-DI"></a>稠已先知谓柳氏曰。<a id="a-DJ"></a>夫人为妒。<a id="a-DK"></a>前截婢指已失双指。<a id="a-DL"></a>又截婢舌。<a id="a-DM"></a>今又合断舌。<a id="a-DN"></a>悔过至心乃可免。<a id="a-DO"></a>柳氏顶礼求哀。<a id="a-DP"></a>经七日稠大张口咒之。<a id="a-DQ"></a>有二蛇从口出。<a id="a-DR"></a>一尺以上。<a id="a-DS"></a>急咒之遂落。<a id="a-DT"></a>舌亦平复。<a id="a-DU"></a>当终之时异香满寺。<a id="a-DV"></a>闻者悚神。<a id="a-DW"></a>既而克日。<a id="a-DX"></a>准敕四部弥山。<a id="a-DY"></a>人兼数万香柴千计。<a id="a-DZ"></a>日正中时焚之以火。<a id="a-Da"></a>莫不哀恸哭响流川。<a id="a-Db"></a>顷有白鸟数百徘徊烟上。<a id="a-Dc"></a>悲鸣相切。<a id="a-Dd"></a>移时乃逝。</p>
  <h2 id="aDe">宝公</h2>
  <p id="aDf">沙门宝公者。<a id="a-Dg"></a>嵩山高栖士也。<a id="a-Dh"></a>旦从林虑向白鹿山。<a id="a-Di"></a>因迷失道。<a id="a-Dj"></a>日将隅中。<a id="a-Dk"></a>忽闻钟声。<a id="a-Dl"></a>寻响而进。<a id="a-Dm"></a>岩岫重阻登陟而趋。<a id="a-Dn"></a>乃见一寺。<a id="a-Do"></a>独据深林三门正南赫奕辉焕。<a id="a-Dp"></a>前至门所。<a id="a-Dq"></a>看额云灵隐之寺。<a id="a-Dr"></a>门外五六犬。<a id="a-Ds"></a>其大如牛。<a id="a-Dt"></a>白毛黑啄或踊或卧。<a id="a-Du"></a>回眸盻宝。<a id="a-Dv"></a>宝怖将返。<a id="a-Dw"></a>须臾见胡僧外来。<a id="a-Dx"></a>宝唤不应。<a id="a-Dy"></a>亦不回。<a id="a-Dz"></a>顾直入门内犬亦随。<a id="a-E0"></a>入良久宝见。<a id="a-E1"></a>人渐次入。<a id="a-E2"></a>门屋宇四周房门并。<a id="a-E3"></a>闭进至讲堂唯见床榻高座俨然。<a id="a-E4"></a>宝入西南隅床上坐。<a id="a-E5"></a>久之忽闻东间有声。<a id="a-E6"></a>仰视见开孔如井大比丘前后从孔飞下。<a id="a-E7"></a>遂至五六十人。<a id="a-E8"></a>依位坐讫自相借问。<a id="a-E9"></a>今日斋时何处食来。<a id="a-EA"></a>或言豫章成都长安陇右蓟北岭南五天竺等。<a id="a-EB"></a>无处不至。<a id="a-EC"></a>动即千万余里。<a id="a-ED"></a>末后一僧从空而下。<a id="a-EE"></a>诸人竞问。<a id="a-EF"></a>来何太迟。<a id="a-EG"></a>答曰。<a id="a-EH"></a>今日相州城东彼岸寺鉴禅师讲会。<a id="a-EI"></a>各各竖义。<a id="a-EJ"></a>有一后生聪俊难问。<a id="a-EK"></a>词音锋起殊为可观。<a id="a-EL"></a>不觉遂晚。<a id="a-EM"></a>宝本事鉴为和尚。<a id="a-EN"></a>既闻此语望得参话。<a id="a-EO"></a>因整衣而起白诸僧曰。<a id="a-EP"></a>鉴是宝和尚。<a id="a-EQ"></a>诸僧直视宝。<a id="a-ER"></a>顷之已失灵隐寺所在。<a id="a-ES"></a>宝但独坐于柞木之下。<a id="a-ET"></a>一无所见。<a id="a-EU"></a>唯睹岩谷。<a id="a-EV"></a>禽鸟翔集喧乱。<a id="a-EW"></a>及出山以问尚统法师。<a id="a-EX"></a>尚曰。<a id="a-EY"></a>此寺石赵时佛图澄法师所造。<a id="a-EZ"></a>年岁久远贤圣居之。<a id="a-Ea"></a>非凡所住。<a id="a-Eb"></a>或沈或隐迁徙无定。<a id="a-Ec"></a>今山行者犹闻钟声。</p>
  <h2 id="aEd">阿秃师</h2>
  <p id="aEe">释阿秃师者。<a id="a-Ef"></a>不知乡土姓名所出。<a id="a-Eg"></a>尔朱未灭之前已在晋阳游诸郡邑。<a id="a-Eh"></a>不居寺舍出入民间。<a id="a-Ei"></a>语谲必有征验。<a id="a-Ej"></a>每行市里人众围绕之。<a id="a-Ek"></a>因大呼以手指胸曰。<a id="a-El"></a>怜尔百姓无所知。<a id="a-Em"></a>不识并州阿秃师。<a id="a-En"></a>人遂以此名焉。<a id="a-Eo"></a>齐神武迁邺之后。<a id="a-Ep"></a>以晋阳兵马之地王业所基。<a id="a-Eq"></a>常镇守并州。<a id="a-Er"></a>时来邺下。<a id="a-Es"></a>所有军国大事未出帷幄者。<a id="a-Et"></a>秃师先于人众间泄露。<a id="a-Eu"></a>末年执置城内遣人防家不听辄出。<a id="a-Ev"></a>若其越逸罪及门司。<a id="a-Ew"></a>当日并州城三门。<a id="a-Ex"></a>各有一秃师荡出。<a id="a-Ey"></a>遮执不能禁。<a id="a-Ez"></a>未几有人从北州来云。<a id="a-F0"></a>秃师四月八日于雁门郡市舍命。<a id="a-F1"></a>郭下大家以香花送之埋于城外。<a id="a-F2"></a>并州人怪笑此语。<a id="a-F3"></a>谓之曰。<a id="a-F4"></a>秃师四月八日从汾桥过东出。<a id="a-F5"></a>一脚有鞋一脚徒跣。<a id="a-F6"></a>但不知入何坊巷。<a id="a-F7"></a>人皆见之。<a id="a-F8"></a>何云雁门死也。<a id="a-F9"></a>此人复往北州报语乡邑。<a id="a-FA"></a>众共开冢看之。<a id="a-FB"></a>唯见一只履鞋耳。<a id="a-FC"></a>后还并州。<a id="a-FD"></a>齐神武以制约不从浪语不息虑动民庶。<a id="a-FE"></a>遂以祆惑戮之。<a id="a-FF"></a>沙门无发以绳钩首。<a id="a-FG"></a>伏法之日举州民众诣市观之。<a id="a-FH"></a>秃师含笑更无言语。<a id="a-FI"></a>刑后六七日有人从河西部落来云。<a id="a-FJ"></a>道逢秃师形状如故。<a id="a-FK"></a>但能负一绳笼秃师头。<a id="a-FL"></a>与语不应急走西去。</p>
  <h2 id="aFM">僧达</h2>
  <p id="aFN">释僧达。<a id="a-FO"></a>俗姓李氏。<a id="a-FP"></a>上谷人。<a id="a-FQ"></a>十五出家。<a id="a-FR"></a>游学北代听习为业。<a id="a-FS"></a>初经营山寺。<a id="a-FT"></a>将入谷口虎踞其前。<a id="a-FU"></a>乃祝曰。<a id="a-FV"></a>欲造一寺福被幽灵。<a id="a-FW"></a>若相许者可为避道。<a id="a-FX"></a>言讫寻去。<a id="a-FY"></a>及造寺竟安众综业。<a id="a-FZ"></a>达返邺京。<a id="a-Fa"></a>夜有神现。<a id="a-Fb"></a>身被黄服。<a id="a-Fc"></a>拜而跪曰。<a id="a-Fd"></a>弟子是戴山胡也。<a id="a-Fe"></a>王及三谷正备供养。<a id="a-Ff"></a>愿不须还。<a id="a-Fg"></a>达曰。<a id="a-Fh"></a>在山利少在京利多。<a id="a-Fi"></a>贫道观机而动。<a id="a-Fj"></a>幸无遮止。<a id="a-Fk"></a>又经静夜有推户者。<a id="a-Fl"></a>称曰山神之妻。<a id="a-Fm"></a>曰日无暇今故参拜。<a id="a-Fn"></a>并奉米糕一筐。<a id="a-Fo"></a>进而重曰。<a id="a-Fp"></a>僧无偏为礼佛之时。<a id="a-Fq"></a>请兼弟子名也。<a id="a-Fr"></a>达答糕可将还。<a id="a-Fs"></a>后当为礼佛兼名也。<a id="a-Ft"></a>因令通礼之时一拜兼唱。<a id="a-Fu"></a>达遣弟子道爽为山神读金光明经。<a id="a-Fv"></a>月余有虎来盗犬去。<a id="a-Fw"></a>达闻之曰。<a id="a-Fx"></a>此必小道人懈怠不为檀越读经。<a id="a-Fy"></a>具问之。<a id="a-Fz"></a>果云。<a id="a-G0"></a>年日来别读维摩耳。<a id="a-G1"></a>乃烧香礼佛告曰。<a id="a-G2"></a>昨虽诵余经其福亦属檀越。<a id="a-G3"></a>若有灵鉴放犬还也。<a id="a-G4"></a>至晓犬还。<a id="a-G5"></a>看于顶上有衘啮处。<a id="a-G6"></a>一日少觉微疾。<a id="a-G7"></a>端坐绳床。<a id="a-G8"></a>口诵般若。<a id="a-G9"></a>形气调静。<a id="a-GA"></a>遂终于洪谷山寺。<a id="a-GB"></a>春秋八十有二。</p>
  <h2 id="aGC">玄畅</h2>
  <p id="aGD">释玄畅。<a id="a-GE"></a>姓赵氏。<a id="a-GF"></a>河西金城人。<a id="a-GG"></a>少时家门为胡虏所灭。<a id="a-GH"></a>祸将及畅。<a id="a-GI"></a>虏师见畅而止之曰。<a id="a-GJ"></a>此儿目光外射非凡童也。<a id="a-GK"></a>遂获免。<a id="a-GL"></a>仍往凉州出家。<a id="a-GM"></a>其后虐虏剪灭佛法害诸沙门。<a id="a-GN"></a>唯畅得走。<a id="a-GO"></a>以元嘉二十二年闰五月十七日发自平城。<a id="a-GP"></a>路由代郡上谷。<a id="a-GQ"></a>东跨太行。<a id="a-GR"></a>路经幽冀。<a id="a-GS"></a>南转将至孟津。<a id="a-GT"></a>唯手把一束杨枝一扼葱叶。<a id="a-GU"></a>虏骑追逐将欲及之。<a id="a-GV"></a>乃以杨枝击沙。<a id="a-GW"></a>沙起天闇人马不能前。<a id="a-GX"></a>有顷沙息骑已复至。<a id="a-GY"></a>于是投身河中。<a id="a-GZ"></a>唯以葱叶内鼻孔中通气度水。<a id="a-Ga"></a>以八月一日达于扬州。<a id="a-Gb"></a>洞晓经律深入禅要占记吉凶靡不诚验。<a id="a-Gc"></a>迄宋之季年乃飞舟远举。<a id="a-Gd"></a>适成都止大石寺。<a id="a-Ge"></a>手画作金刚密迹等十六神像。<a id="a-Gf"></a>升明三年又游西界观瞩岷岭。<a id="a-Gg"></a>乃于岷山郡北部广阳县界见齐后山。<a id="a-Gh"></a>遂有终焉之志。<a id="a-Gi"></a>仍倚岩傍谷结草为庵。<a id="a-Gj"></a>弟子法期见神人乘马着青单衣。<a id="a-Gk"></a>绕山一匝还示造塔之处。<a id="a-Gl"></a>以齐建元元年四月二十三日。<a id="a-Gm"></a>建刹立寺名曰齐兴。<a id="a-Gn"></a>其后惠太子遣使征迎。<a id="a-Go"></a>敕命重叠辞不获免。<a id="a-Gp"></a>于是泛舟东下。<a id="a-Gq"></a>中途动疾带恙至京。<a id="a-Gr"></a>倾众阻望。<a id="a-Gs"></a>少时而卒。<a id="a-Gt"></a>春秋六十有九。</p>
  <h2 id="aGu">昙超</h2>
  <p id="aGv">释昙超。<a id="a-Gw"></a>姓张氏。<a id="a-Gx"></a>清河人。<a id="a-Gy"></a>形长八尺容正可观。<a id="a-Gz"></a>蔬食布衣一中而已。<a id="a-H0"></a>初止都龙华寺。<a id="a-H1"></a>元嘉末南游始兴。<a id="a-H2"></a>遍观山水。<a id="a-H3"></a>独宿松下。<a id="a-H4"></a>虎兕不伤。<a id="a-H5"></a>大明中还都。<a id="a-H6"></a>至齐太祖即位。<a id="a-H7"></a>被敕往辽东弘赞禅道。<a id="a-H8"></a>停彼二年大行法化。<a id="a-H9"></a>建元末还京。<a id="a-HA"></a>俄又适钱唐灵隐山。<a id="a-HB"></a>一定累日。<a id="a-HC"></a>忽见一人来礼曰。<a id="a-HD"></a>弟子居在七里滩。<a id="a-HE"></a>以富阳县人凿麓山下侵坏龙室。<a id="a-HF"></a>群龙共忿。<a id="a-HG"></a>誓三百日不雨。<a id="a-HH"></a>今已百日田地枯涸。<a id="a-HI"></a>欲屈道德前行必能感致甘雨。<a id="a-HJ"></a>润泽苍生功有归也。<a id="a-HK"></a>超许之。<a id="a-HL"></a>神乃去。<a id="a-HM"></a>超南行五日至赤城山。<a id="a-HN"></a>为龙咒愿。<a id="a-HO"></a>至夜群龙化作人来礼拜。<a id="a-HP"></a>超更说法。<a id="a-HQ"></a>因乞三归。<a id="a-HR"></a>自称是龙。<a id="a-HS"></a>超请其降雨。<a id="a-HT"></a>乃相看无言。<a id="a-HU"></a>其夜与超梦云。<a id="a-HV"></a>本因忿立誓。<a id="a-HW"></a>师既导之以善。<a id="a-HX"></a>不敢违命。<a id="a-HY"></a>明日晡当降雨。<a id="a-HZ"></a>至期沾足岁以。<a id="a-Ha"></a>大熟以永。<a id="a-Hb"></a>明十年卒。<a id="a-Hc"></a>春秋七十有四。</p>
  <h2 id="aHd">法度</h2>
  <p id="aHe">释法度。<a id="a-Hf"></a>黄龙人也。<a id="a-Hg"></a>南齐初游于金陵。<a id="a-Hh"></a>高士齐郡名僧绍。<a id="a-Hi"></a>隐居琅邪之摄山。<a id="a-Hj"></a>挹度清真待以师友。<a id="a-Hk"></a>及亡舍所居山为栖霞寺。<a id="a-Hl"></a>先是有道士欲以寺地为观。<a id="a-Hm"></a>住者辄死。<a id="a-Hn"></a>后为寺犹多恐动。<a id="a-Ho"></a>自度居之群妖皆息。<a id="a-Hp"></a>经岁余忽闻人马鼓角之声。<a id="a-Hq"></a>俄见一人投刺于度曰靳尚。<a id="a-Hr"></a>度命前之。<a id="a-Hs"></a>尚形甚都雅羽卫亦众。<a id="a-Ht"></a>致敬毕乃言。<a id="a-Hu"></a>弟子王有此山七百余年矣。<a id="a-Hv"></a>神道有法物不得。<a id="a-Hw"></a>于前后栖托或非真直。<a id="a-Hx"></a>故死病继之。<a id="a-Hy"></a>亦其命也。<a id="a-Hz"></a>法师道德所归。<a id="a-I0"></a>谨舍以奉给。<a id="a-I1"></a>并愿受五戒永结来缘。<a id="a-I2"></a>度曰。<a id="a-I3"></a>人神道殊无容相屈。<a id="a-I4"></a>且檀越血食世祀。<a id="a-I5"></a>此最五戒所禁。<a id="a-I6"></a>尚曰。<a id="a-I7"></a>若备门徒辄先去杀。<a id="a-I8"></a>于是辞去。<a id="a-I9"></a>明日一人送钱一万并香烛等。<a id="a-IA"></a>疏云。<a id="a-IB"></a>弟子靳尚奉供。<a id="a-IC"></a>至其月十五日度为设会。<a id="a-ID"></a>尚又来同众礼拜行道受戒而去。<a id="a-IE"></a>既而摄山庙巫梦神告曰。<a id="a-IF"></a>吾已受戒于度法师矣。<a id="a-IG"></a>今后祠祭勿得杀戮。<a id="a-IH"></a>由是庙中荐献菜饭而已。<a id="a-II"></a>度尝动散寝于地。<a id="a-IJ"></a>见尚从外来以手摩头足而去。<a id="a-IK"></a>顷之复来持一琉璃。<a id="a-IL"></a>瓯中如水以奉度。<a id="a-IM"></a>味甘而冷。<a id="a-IN"></a>度所苦即间。<a id="a-IO"></a>其征感如此。</p>
  <h2 id="aIP">惠瑱</h2>
  <p id="aIQ">释惠瑱。<a id="a-IR"></a>未详其氏族。<a id="a-IS"></a>住上党元门寺。<a id="a-IT"></a>奉戒真确禅忏为业。<a id="a-IU"></a>后遇国灭三宝。<a id="a-IV"></a>瑱抱持经像隐于深山。<a id="a-IW"></a>遇贼欲劫初未觉也。<a id="a-IX"></a>忽见一人形长丈余。<a id="a-IY"></a>美貌髯颜具好衣服乘白马朱鬃。<a id="a-IZ"></a>自山顶来径至瑱前。<a id="a-Ia"></a>下马谓曰。<a id="a-Ib"></a>今夜贼至师可急避。<a id="a-Ic"></a>瑱居悬崖之下。<a id="a-Id"></a>绝无余道。<a id="a-Ie"></a>疑是山神。<a id="a-If"></a>乃曰。<a id="a-Ig"></a>今佛法毁灭贫道容身无地。<a id="a-Ih"></a>故来依役檀越。<a id="a-Ii"></a>今有贼来。<a id="a-Ij"></a>正可于此取死更何逃窜。<a id="a-Ik"></a>神曰。<a id="a-Il"></a>师既远投弟子。<a id="a-Im"></a>弟子亦能护师。<a id="a-In"></a>遂失所在。<a id="a-Io"></a>当夜忽降大雪可深丈余。<a id="a-Ip"></a>雪深道隔遂免贼难。<a id="a-Iq"></a>后晴路开群贼重来。<a id="a-Ir"></a>神遂告山下诸村曰。<a id="a-Is"></a>贼欲劫瑱师汝等急往共救乃。<a id="a-It"></a>各严器仗入山拒击贼。<a id="a-Iu"></a>便惊散。<a id="a-Iv"></a>每日恒凭神力安业山阜。<a id="a-Iw"></a>不测其终。</p>
  <h2 id="aIx">僧群</h2>
  <p id="aIy">释僧群。<a id="a-Iz"></a>清贫守节蔬食持经。<a id="a-J0"></a>居罗江县之霍山。<a id="a-J1"></a>构立茅室。<a id="a-J2"></a>孤在海中。<a id="a-J3"></a>上有石盂。<a id="a-J4"></a>水深六尺。<a id="a-J5"></a>常有清流。<a id="a-J6"></a>古老相传是群仙所宅。<a id="a-J7"></a>群因绝粒。<a id="a-J8"></a>其庵舍与石盂。<a id="a-J9"></a>隔一小涧。<a id="a-JA"></a>常以木为梁。<a id="a-JB"></a>由之汲水。<a id="a-JC"></a>年至一百三十。<a id="a-JD"></a>忽见一折翅鸭当梁头。<a id="a-JE"></a>群将举锡拨之。<a id="a-JF"></a>恐有转伤。<a id="a-JG"></a>因此回归。<a id="a-JH"></a>遂绝水数日而终。<a id="a-JI"></a>临终谓左右曰。<a id="a-JJ"></a>我少时曾折一鸭翅。<a id="a-JK"></a>验此以为报也。</p>
 </body>
</html>