<!doctype html>
<html id="z3IBXRu1m4" data-ver="1174">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">神僧传卷第一</h1>
  <h2 id="a2">摩腾</h2>
  <p id="a3">释摩腾。<a id="a-4"></a>本中天竺人也。<a id="a-5"></a>美风仪解大小乘经。<a id="a-6"></a>常以游化为任。<a id="a-7"></a>往天竺附庸小国讲金光明经。<a id="a-8"></a>会敌国侵境。<a id="a-9"></a>腾惟曰。<a id="a-A"></a>经云。<a id="a-B"></a>能说此法为地神所护。<a id="a-C"></a>使所居安乐。<a id="a-D"></a>今锋镝方始。<a id="a-E"></a>曾是为益乎。<a id="a-F"></a>乃誓以忘身。<a id="a-G"></a>躬往和劝。<a id="a-H"></a>遂致二国交欢。<a id="a-I"></a>由是显誉。<a id="a-J"></a>逮汉永平中明帝夜梦金人飞空而至。<a id="a-K"></a>乃大集群臣以占所梦。<a id="a-L"></a>通人傅毅奏曰。<a id="a-M"></a>臣闻西域有神。<a id="a-N"></a>其名曰佛。<a id="a-O"></a>陛下所梦将必是乎。<a id="a-P"></a>帝以为然。<a id="a-Q"></a>即遣郎中蔡愔博士弟子秦景等。<a id="a-R"></a>往天竺寻访佛法。<a id="a-S"></a>愔等于彼遇见摩腾。<a id="a-T"></a>要还汉地。<a id="a-U"></a>腾誓志弘通不惮疲苦。<a id="a-V"></a>冒涉流沙至于雒邑。<a id="a-W"></a>明帝甚加赏接。<a id="a-X"></a>于城西门外立精舍以处之。<a id="a-Y"></a>汉地有沙门。<a id="a-Z"></a>自腾始也。<a id="a-a"></a>但大法初传未有归信。<a id="a-b"></a>故蕴其深解无所宣述。<a id="a-c"></a>后卒于雒阳。<a id="a-d"></a>有记云。<a id="a-e"></a>腾译四十二章经一卷。<a id="a-f"></a>初缄在兰台石室第十四间中。<a id="a-g"></a>腾所住处。<a id="a-h"></a>今雒阳城西雍门外白马寺是也。<a id="a-i"></a>相传云。<a id="a-j"></a>外国有王尝毁破诸寺。<a id="a-k"></a>唯招提寺未及毁坏。<a id="a-l"></a>夜有一白马绕塔悲鸣。<a id="a-m"></a>即以启王。<a id="a-n"></a>王即停坏诸寺。<a id="a-o"></a>因改招提以为白马。<a id="a-p"></a>故诸寺立名。<a id="a-q"></a>多取则焉。</p>
  <p data-pb></p>
  <h2 id="ar">法兰</h2>
  <p id="as">法兰。<a id="a-t"></a>中天竺人也。<a id="a-u"></a>自言诵经论数万章。<a id="a-v"></a>为天竺学者之师。<a id="a-w"></a>时蔡愔既至彼国。<a id="a-x"></a>兰与摩腾共契游化。<a id="a-y"></a>遂相随而来。<a id="a-z"></a>既达雒阳与腾同止。<a id="a-10"></a>少时便善汉言。<a id="a-11"></a>愔于西域获经。<a id="a-12"></a>即为翻译。<a id="a-13"></a>所谓十地断结佛本生法海藏佛本行四十二章等五部。<a id="a-14"></a>会移都寇乱四部失本不传。<a id="a-15"></a>江左唯四十二章经。<a id="a-16"></a>今见在。<a id="a-17"></a>可二千余言。<a id="a-18"></a>汉地见存诸经唯此为始也。<a id="a-19"></a>愔又于西域得画释迦倚像。<a id="a-1A"></a>是优田王旃檀像师第四作。<a id="a-1B"></a>既至雒阳。<a id="a-1C"></a>明帝即令画工图写置清凉台中及显节陵上。<a id="a-1D"></a>旧像今不复存焉。<a id="a-1E"></a>又昔汉武穿昆明池底得黑灰问东方朔。<a id="a-1F"></a>朔云。<a id="a-1G"></a>可问西域梵人。<a id="a-1H"></a>法兰既至。<a id="a-1I"></a>众追问之。<a id="a-1J"></a>兰云。<a id="a-1K"></a>世界终尽劫火洞烧。<a id="a-1L"></a>此灰是也。<a id="a-1M"></a>其言有征。<a id="a-1N"></a>信者甚众。<a id="a-1O"></a>后卒于雒阳。<a id="a-1P"></a>春秋六十余矣。</p>
  <p data-pb></p>
  <h2 id="a1Q">世高</h2>
  <p id="a1R">清字世高。<a id="a-1S"></a>安息国王子也。<a id="a-1T"></a>幼以孝行见称。<a id="a-1U"></a>加又志业聪敏克意好学。<a id="a-1V"></a>外国典籍及七曜五行医方异术乃至鸟兽之声无不棕达。<a id="a-1W"></a>尝行。<a id="a-1X"></a>见群燕忽谓伴曰。<a id="a-1Y"></a>燕云。<a id="a-1Z"></a>应有送食者。<a id="a-1a"></a>顷之果有致焉。<a id="a-1b"></a>众咸奇之。<a id="a-1c"></a>隽异之声早被西域。<a id="a-1d"></a>让国出家修道。<a id="a-1e"></a>博晓经藏尤精阿毗昙学。<a id="a-1f"></a>既而游方遍历诸国。<a id="a-1g"></a>以汉桓初年到中夏。<a id="a-1h"></a>通习华言宣译诸经。<a id="a-1i"></a>多有神迹。<a id="a-1j"></a>自称先身已经出家。<a id="a-1k"></a>有一同学多嗔。<a id="a-1l"></a>分卫值施主不称。<a id="a-1m"></a>每辄怼(音队)恨。<a id="a-1n"></a>高屡加诃谏。<a id="a-1o"></a>终不悛改。<a id="a-1p"></a>如此二十余年。<a id="a-1q"></a>乃与同学辞诀云。<a id="a-1r"></a>我当往广毕宿世之对。<a id="a-1s"></a>卿明经精勤不在吾后。<a id="a-1t"></a>而性多恚怒命过当受恶形。<a id="a-1u"></a>我若得道必当相度</p>
  <p data-pb></p>
  <h2 id="a1v">僧会</h2>
  <p id="a1w">僧会。<a id="a-1x"></a>俗姓康氏。<a id="a-1y"></a>其先康居国人。<a id="a-1z"></a>世居天竺。<a id="a-20"></a>其父因商贾移于交阯。<a id="a-21"></a>会年十余岁。<a id="a-22"></a>二亲并亡。<a id="a-23"></a>以至性居忧。<a id="a-24"></a>服阕出家。<a id="a-25"></a>厉行甚峻。<a id="a-26"></a>为人弘雅有识量。<a id="a-27"></a>笃志好学。<a id="a-28"></a>明解三藏博览六经。<a id="a-29"></a>天文图纬多所综涉。<a id="a-2A"></a>辨于枢机颇属文翰。<a id="a-2B"></a>时孙权已制江左。<a id="a-2C"></a>而佛教未行。<a id="a-2D"></a>赤乌十年初达建业。<a id="a-2E"></a>营立茅茨设像行道。<a id="a-2F"></a>时吴国以初见沙门。<a id="a-2G"></a>睹形而未及其道。<a id="a-2H"></a>疑为矫异。<a id="a-2I"></a>有司奏曰。<a id="a-2J"></a>有胡人入境。<a id="a-2K"></a>自称沙门。<a id="a-2L"></a>容服非常。<a id="a-2M"></a>事应检察。<a id="a-2N"></a>权曰。<a id="a-2O"></a>昔汉明帝梦神号称为佛。<a id="a-2P"></a>彼之所事岂其遗风耶。<a id="a-2Q"></a>即召会诘问。<a id="a-2R"></a>有何灵验。<a id="a-2S"></a>会曰。<a id="a-2T"></a>如来迁迹忽逾千载。<a id="a-2U"></a>遗骨舍利神曜无方。<a id="a-2V"></a>昔阿育王起塔及八万四千。<a id="a-2W"></a>夫塔寺之兴以表遗化也。<a id="a-2X"></a>权以为夸诞乃谓会曰。<a id="a-2Y"></a>若能得舍利当为造塔。<a id="a-2Z"></a>如其虚妄国有常刑。<a id="a-2a"></a>会请期七日。<a id="a-2b"></a>乃谓其属曰。<a id="a-2c"></a>法之兴废在此一举。<a id="a-2d"></a>今不至诚后将何及。<a id="a-2e"></a>乃共洁斋静室。<a id="a-2f"></a>以铜瓶加几烧香礼请。<a id="a-2g"></a>七日期毕寂然无应。<a id="a-2h"></a>求申二七。<a id="a-2i"></a>亦复如之。<a id="a-2j"></a>权曰。<a id="a-2k"></a>此欺诳将欲加罪。<a id="a-2l"></a>会更请三七日。<a id="a-2m"></a>权又特听。<a id="a-2n"></a>会谓法侣曰。<a id="a-2o"></a>宣尼有言。<a id="a-2p"></a>文王既没文不在兹乎。<a id="a-2q"></a>法云应降。<a id="a-2r"></a>而吾等无憾。<a id="a-2s"></a>何假王宪。<a id="a-2t"></a>当以誓死为期耳。<a id="a-2u"></a>三七日暮犹无所见。<a id="a-2v"></a>莫不震惧。<a id="a-2w"></a>既入五更。<a id="a-2x"></a>忽闻瓶中枪然有声。<a id="a-2y"></a>会自往视果获舍利。<a id="a-2z"></a>明旦权自手执瓶泻于铜盘。<a id="a-30"></a>舍利所冲盘即破碎。<a id="a-31"></a>权肃然惊起曰。<a id="a-32"></a>希有之瑞也。<a id="a-33"></a>会进而言曰。<a id="a-34"></a>舍利威神岂直光相而已。<a id="a-35"></a>乃劫烧之火不能焚。<a id="a-36"></a>金刚之杵不能碎。<a id="a-37"></a>权令试之。<a id="a-38"></a>会更誓曰。<a id="a-39"></a>法云方被苍生仰泽。<a id="a-3A"></a>愿更垂神迹以广示威灵。<a id="a-3B"></a>乃置舍利于铁砧磓上。<a id="a-3C"></a>使力者击之。<a id="a-3D"></a>于是砧磓俱陷舍利无损。<a id="a-3E"></a>权大嗟伏。<a id="a-3F"></a>即为建塔。<a id="a-3G"></a>以始有佛寺故号建初寺。<a id="a-3H"></a>名其地为佛陀里。<a id="a-3I"></a>由是江左大法遂兴。<a id="a-3J"></a>至孙皓即位法令苛虐废弃淫祀毁坏佛寺。<a id="a-3K"></a>尝使卫兵入后宫治园。<a id="a-3L"></a>于地得一金像高数</p>
  <p data-pb></p>
  <h2 id="a3M">朱士行</h2>
  <p id="a3N">士行。<a id="a-3O"></a>颖川人。<a id="a-3P"></a>少出家专务经典。<a id="a-3Q"></a>尝讲道行经觉文意隐僻。<a id="a-3R"></a>遂誓志远求大本。<a id="a-3S"></a>西至于阗得梵书正本。<a id="a-3T"></a>将归洛阳。<a id="a-3U"></a>其国学众。<a id="a-3V"></a>乃白王云。<a id="a-3W"></a>汉地沙门欲以婆罗门书惑乱正典。<a id="a-3X"></a>若不禁之恐聋盲汉地。<a id="a-3Y"></a>王即不听赍经。<a id="a-3Z"></a>士行深怀痛心。<a id="a-3a"></a>乃求烧经为证。<a id="a-3b"></a>王许焉。<a id="a-3c"></a>于是积薪殿前以焚之。<a id="a-3d"></a>临火誓曰。<a id="a-3e"></a>若大法应流汉地经当不然。<a id="a-3f"></a>如其无护命也。<a id="a-3g"></a>言已投经火中。<a id="a-3h"></a>火即为灭不损一字。<a id="a-3i"></a>大众骇服咸称其神感。<a id="a-3j"></a>遂得送至中国。<a id="a-3k"></a>后士行终于阗。<a id="a-3l"></a>年八十。<a id="a-3m"></a>阇维之薪尽火灭尸犹能全。<a id="a-3n"></a>众咸惊异。<a id="a-3o"></a>乃咒曰。<a id="a-3p"></a>若真得道法当毁败。<a id="a-3q"></a>应声碎散。<a id="a-3r"></a>因敛骨起塔焉。</p>
  <p data-pb></p>
  <h2 id="a3s">诃罗竭</h2>
  <p id="a3t">罗竭者。<a id="a-3u"></a>莫详氏族。<a id="a-3v"></a>少出家。<a id="a-3w"></a>诵经二百万言。<a id="a-3x"></a>性虚玄守戒节。<a id="a-3y"></a>善举措美容色。<a id="a-3z"></a>多行头陀独宿山野。<a id="a-40"></a>晋武帝太康九年暂至洛阳。<a id="a-41"></a>时疾疫流行死者相继。<a id="a-42"></a>竭为咒治。<a id="a-43"></a>十差八九。<a id="a-44"></a>至晋惠帝元康元年。<a id="a-45"></a>乃西入止娄至山石室中坐禅。<a id="a-46"></a>此室去水远甚。<a id="a-47"></a>时人欲为开涧。<a id="a-48"></a>竭曰。<a id="a-49"></a>不假相劳。<a id="a-4A"></a>乃自以左脚碾室西石壁。<a id="a-4B"></a>壁陷没指。<a id="a-4C"></a>既拔足水从中出。<a id="a-4D"></a>清香甘美四时不绝。<a id="a-4E"></a>来饮者皆止饥渴除疾病。<a id="a-4F"></a>至元康八年端坐从化。<a id="a-4G"></a>弟子依国法阇维之。<a id="a-4H"></a>焚燎累日。<a id="a-4I"></a>而尸犹坐火中永不灰烬。<a id="a-4J"></a>乃移还石室内。</p>
  <h2 id="a4K">耆域</h2>
  <p id="a4L">耆域者。<a id="a-4M"></a>天竺人也。<a id="a-4N"></a>周流华戎靡有常所。<a id="a-4O"></a>而倜傥神奇。<a id="a-4P"></a>任性忽俗迹行不恒。<a id="a-4Q"></a>时人莫之能测。<a id="a-4R"></a>自发天竺至于扶南。<a id="a-4S"></a>经诸海滨爰涉交广。<a id="a-4T"></a>并有灵异。<a id="a-4U"></a>既达襄阳。<a id="a-4V"></a>欲寄载过江。<a id="a-4W"></a>船人见梵沙门衣服弊陋。<a id="a-4X"></a>轻而不载。<a id="a-4Y"></a>船达北岸域亦已度前行。<a id="a-4Z"></a>见两虎。<a id="a-4a"></a>虎弭耳掉尾。<a id="a-4b"></a>域以手摩其头。<a id="a-4c"></a>虎下道而去。<a id="a-4d"></a>两岸见者随从成群。<a id="a-4e"></a>晋惠之末至于洛阳。<a id="a-4f"></a>诸人悉为作礼。<a id="a-4g"></a>域胡跽晏然不动容色。<a id="a-4h"></a>时或告人以前身所更。<a id="a-4i"></a>谓支法渊从羊中来。<a id="a-4j"></a>竺法与从人中来。<a id="a-4k"></a>又讥诸众僧谓衣服华丽不应素法。<a id="a-4l"></a>见洛阳宫城云。<a id="a-4m"></a>仿佛似忉利天宫。<a id="a-4n"></a>但自然之与人事不同耳。<a id="a-4o"></a>域谓沙门耆阇蜜曰。<a id="a-4p"></a>匠此宫者从忉利天来。<a id="a-4q"></a>成便还天上矣。<a id="a-4r"></a>屋脊瓦下应有千五百作器。<a id="a-4s"></a>时咸云昔闻此匠实以作器着瓦下。<a id="a-4t"></a>时衡阳太守南阳滕永文。<a id="a-4u"></a>在洛寄住满水寺。<a id="a-4v"></a>两脚挛屈不能起行。<a id="a-4w"></a>域往视之曰。<a id="a-4x"></a>君欲得病差。<a id="a-4y"></a>何不取净水一杯杨柳一枝来。<a id="a-4z"></a>域即以杨枝拂水举手向永文而咒。<a id="a-50"></a>如此者三。<a id="a-51"></a>因以手搦永文膝令起。<a id="a-52"></a>即时而起行步如故。<a id="a-53"></a>此寺中有思惟树数十株枯死。<a id="a-54"></a>域问永文。<a id="a-55"></a>树死几时。<a id="a-56"></a>永文曰。<a id="a-57"></a>积年矣。<a id="a-58"></a>域即向树咒如咒永文法。<a id="a-59"></a>树寻荑发扶疏荣茂。<a id="a-5A"></a>尚方暑中有一人病症将死。<a id="a-5B"></a>域以应器着病者腹上。<a id="a-5C"></a>白布通覆之。<a id="a-5D"></a>咒愿数千言。<a id="a-5E"></a>即有臭气熏彻一室。<a id="a-5F"></a>病者曰。<a id="a-5G"></a>我活矣。<a id="a-5H"></a>域令人举布。<a id="a-5I"></a>应器中有若淤泥者数升。<a id="a-5J"></a>臭不可近。<a id="a-5K"></a>病者遂瘥。<a id="a-5L"></a>洛阳兵乱辞还天竺。<a id="a-5M"></a>洛中沙门数百人。<a id="a-5N"></a>各请域中食。<a id="a-5O"></a>域皆许往。<a id="a-5P"></a>明旦五百舍皆有一域。<a id="a-5Q"></a>始谓独过。<a id="a-5R"></a>末相仇问方知分身降焉。<a id="a-5S"></a>既发。<a id="a-5T"></a>诸道人送至河南城。<a id="a-5U"></a>域徐行追者不及。<a id="a-5V"></a>域乃以杖画地曰。<a id="a-5W"></a>于斯别矣。<a id="a-5X"></a>其日有从长安来者。<a id="a-5Y"></a>见域在彼寺中。<a id="a-5Z"></a>后有贾客胡湿登谓。<a id="a-5a"></a>于是日将暮。<a id="a-5b"></a>逢域于流沙。<a id="a-5c"></a>计已九千余里。<a id="a-5d"></a>既还西域。<a id="a-5e"></a>不知所终。</p>
  <h2 id="a5f">法朗</h2>
  <p id="a5g">释康法朗。<a id="a-5h"></a>学于中山。<a id="a-5i"></a>永嘉中与一比丘西入天竺行过流沙。<a id="a-5j"></a>千有余里。<a id="a-5k"></a>见道边败坏佛图。<a id="a-5l"></a>无复堂殿蓬蒿满目。<a id="a-5m"></a>法朗等下路瞻礼。<a id="a-5n"></a>见有二僧各居其傍。<a id="a-5o"></a>一人读经。<a id="a-5p"></a>一人患痢秽污盈房。<a id="a-5q"></a>其读经。<a id="a-5r"></a>者了不营视。<a id="a-5s"></a>朗等怆然兴念。<a id="a-5t"></a>为煮糜粥扫除浣濯。<a id="a-5u"></a>至六日病者稍困。<a id="a-5v"></a>注痢如泉。<a id="a-5w"></a>朗等共料理之。<a id="a-5x"></a>其夜朗等并谓病者必不移旦。<a id="a-5y"></a>至明晨往视之。<a id="a-5z"></a>容色光悦病状顿除。<a id="a-60"></a>然屋中秽物皆是华馨。<a id="a-61"></a>朗等乃悟。<a id="a-62"></a>是得道之士以试人也。<a id="a-63"></a>病者曰。<a id="a-64"></a>隔房比丘是我和尚。<a id="a-65"></a>久得道慧可往礼觐。<a id="a-66"></a>法朗等先嫌读经沙门无慈爱心。<a id="a-67"></a>闻已乃作礼悔过。<a id="a-68"></a>读经者曰。<a id="a-69"></a>诸君诚契并至同当入道。<a id="a-6A"></a>朗公宿学业浅。<a id="a-6B"></a>此世未得愿也。<a id="a-6C"></a>谓朗伴云惠若植根深当现世得愿。<a id="a-6D"></a>因而留之。<a id="a-6E"></a>法朗后还山中为大法师。<a id="a-6F"></a>道俗宗之。</p>
  <h2 id="a6G">佛图澄</h2>
  <p id="a6H">佛图澄者。<a id="a-6I"></a>西域人也。<a id="a-6J"></a>本姓白氏。<a id="a-6K"></a>少出家清真务学。<a id="a-6L"></a>诵经数百万言。<a id="a-6M"></a>以永嘉四年来适洛阳。<a id="a-6N"></a>志弘大法。<a id="a-6O"></a>善念神咒。<a id="a-6P"></a>能役使鬼物。<a id="a-6Q"></a>以麻油杂胭脂涂掌。<a id="a-6R"></a>千里外事皆彻见掌中如对面焉。<a id="a-6S"></a>亦能令洁斋者见。<a id="a-6T"></a>又听铃音以言事无不效验。<a id="a-6U"></a>欲于洛阳立寺。<a id="a-6V"></a>值刘曜寇洛台帝京扰乱。<a id="a-6W"></a>澄立寺之志遂不果。<a id="a-6X"></a>乃潜身草野以观世变。<a id="a-6Y"></a>时石勒屯兵葛陂。<a id="a-6Z"></a>专以杀戮为威沙门遇害者甚众。<a id="a-6a"></a>澄悯念苍生欲以道化勒。<a id="a-6b"></a>于是杖策到军门。<a id="a-6c"></a>勒大将郭黑略素奉法。<a id="a-6d"></a>澄即投止黑略家。<a id="a-6e"></a>黑略从受五戒。<a id="a-6f"></a>崇弟子之礼。<a id="a-6g"></a>黑略后从勒征伐。<a id="a-6h"></a>辄预克胜负。<a id="a-6i"></a>勒疑而问曰。<a id="a-6j"></a>孤不觉卿有出众智谋。<a id="a-6k"></a>而每知行军吉凶何也。<a id="a-6l"></a>黑略曰。<a id="a-6m"></a>将军天挺神武幽灵所助。<a id="a-6n"></a>有一沙门知术非常。<a id="a-6o"></a>云将军当略有区夏。<a id="a-6p"></a>已应为师。<a id="a-6q"></a>臣前后所白皆其言也。<a id="a-6r"></a>勒喜曰。<a id="a-6s"></a>天赐也。<a id="a-6t"></a>召澄问曰。<a id="a-6u"></a>佛道有何灵验。<a id="a-6v"></a>澄知勒不达深理。<a id="a-6w"></a>止可以道术为教。<a id="a-6x"></a>因言曰。<a id="a-6y"></a>至道虽远亦可以近事为证。<a id="a-6z"></a>即取器盛水烧香咒之。<a id="a-70"></a>须臾生青莲华。<a id="a-71"></a>光色耀目。<a id="a-72"></a>勒由此信伏。<a id="a-73"></a>澄因谏曰。<a id="a-74"></a>夫王者德化洽于宇内。<a id="a-75"></a>则四灵表瑞。<a id="a-76"></a>政弊道销。<a id="a-77"></a>则彗孛见于上。<a id="a-78"></a>恒象着见休咎随行。<a id="a-79"></a>斯乃古今之常理。<a id="a-7A"></a>天人之明戒。<a id="a-7B"></a>勒甚悦之。<a id="a-7C"></a>凡应被诛残。<a id="a-7D"></a>蒙其利益者十有八九。<a id="a-7E"></a>于是中州之胡皆愿奉佛。<a id="a-7F"></a>时有痼疾世莫能治者。<a id="a-7G"></a>澄为医疗应时疾瘳。<a id="a-7H"></a>勒自葛陂还河北过枋头。<a id="a-7I"></a>入夜欲斫营。<a id="a-7J"></a>澄语黑略曰。<a id="a-7K"></a>须臾贼至。<a id="a-7L"></a>可令公知。<a id="a-7M"></a>果如其言。<a id="a-7N"></a>有备故不败。<a id="a-7O"></a>勒欲试澄。<a id="a-7P"></a>夜冠胄衣甲执刃而坐。<a id="a-7Q"></a>遣人告澄云。<a id="a-7R"></a>夜来不知大将军所在。<a id="a-7S"></a>使人始至。<a id="a-7T"></a>未及有言。<a id="a-7U"></a>澄逆问曰。<a id="a-7V"></a>平居无寇何故夜严。<a id="a-7W"></a>勒益敬之。<a id="a-7X"></a>勒后因忿欲害诸道士并欲苦澄。<a id="a-7Y"></a>澄乃避至黑略舍。<a id="a-7Z"></a>语弟子曰。<a id="a-7a"></a>若将军使至问吾所在者。<a id="a-7b"></a>报云。<a id="a-7c"></a>不知所之。<a id="a-7d"></a>使人寻至觅澄不得。<a id="a-7e"></a>使还报勒。<a id="a-7f"></a>勒惊曰。<a id="a-7g"></a>吾有恶意向圣人。<a id="a-7h"></a>圣人舍我去矣。<a id="a-7i"></a>通夜不寝思欲见澄。<a id="a-7j"></a>澄知勒意悔。<a id="a-7k"></a>明旦造勒。<a id="a-7l"></a>勒曰。<a id="a-7m"></a>昨夜何行。<a id="a-7n"></a>澄曰。<a id="a-7o"></a>公有怒心。<a id="a-7p"></a>昨故权避。<a id="a-7q"></a>公今改意是以敢来。<a id="a-7r"></a>勒大笑曰。<a id="a-7s"></a>道人谬耳。<a id="a-7t"></a>襄国城堑水源在城西北五里团丸祠下。<a id="a-7u"></a>其水暴竭。<a id="a-7v"></a>勒问澄。<a id="a-7w"></a>何以致水。<a id="a-7x"></a>澄曰。<a id="a-7y"></a>今当敕龙。<a id="a-7z"></a>勒字世龙。<a id="a-80"></a>谓澄嘲己。<a id="a-81"></a>答曰。<a id="a-82"></a>正以龙不能致水。<a id="a-83"></a>故相问耳。<a id="a-84"></a>澄曰。<a id="a-85"></a>此诚言非戏也。<a id="a-86"></a>水泉之源必有神龙居之。<a id="a-87"></a>往以敕语告之水必可得。<a id="a-88"></a>乃与弟子法首等数人至泉源上。<a id="a-89"></a>其源故处久已干燥。<a id="a-8A"></a>坼如车辙。<a id="a-8B"></a>从者心疑。<a id="a-8C"></a>恐水难得。<a id="a-8D"></a>澄坐绳床烧安息香。<a id="a-8E"></a>咒愿数百言。<a id="a-8F"></a>如此三日水泫然微流。<a id="a-8G"></a>有一小龙。<a id="a-8H"></a>长五六寸许。<a id="a-8I"></a>随水来出。<a id="a-8J"></a>诸道士竞往视之。<a id="a-8K"></a>澄曰。<a id="a-8L"></a>龙有毒勿临其上。<a id="a-8M"></a>有顷水大至隍堑皆满。<a id="a-8N"></a>澄闲坐叹曰。<a id="a-8O"></a>后二日当有一小人惊动此下。<a id="a-8P"></a>既而襄国人薛合有二子。<a id="a-8Q"></a>既小且骄。<a id="a-8R"></a>轻侮鲜卑奴。<a id="a-8S"></a>奴忿抽刀刺杀其弟。<a id="a-8T"></a>执兄于室以刀拟心。<a id="a-8U"></a>若人入室便欲加手。<a id="a-8V"></a>谓薛合曰送我还国我活汝儿。<a id="a-8W"></a>不然共死。<a id="a-8X"></a>于此内外惊愕莫敢往观。<a id="a-8Y"></a>勒乃自往视之。<a id="a-8Z"></a>谓薛合曰。<a id="a-8a"></a>送奴以全卿子诚为善事。<a id="a-8b"></a>此法一闻方为后害。<a id="a-8c"></a>卿且宽情。<a id="a-8d"></a>国有常宪命人取奴。<a id="a-8e"></a>奴遂杀儿而死。<a id="a-8f"></a>鲜卑段波攻勒。<a id="a-8g"></a>其众甚盛。<a id="a-8h"></a>勒惧问澄。<a id="a-8i"></a>澄曰。<a id="a-8j"></a>昨寺铃鸣云。<a id="a-8k"></a>明旦食时当擒段波。<a id="a-8l"></a>勒登城望波军不见前后。<a id="a-8m"></a>失色曰。<a id="a-8n"></a>军行地倾。<a id="a-8o"></a>波岂可获是公安我辞耳。<a id="a-8p"></a>更遣夔安问澄。<a id="a-8q"></a>澄曰。<a id="a-8r"></a>已获波矣。<a id="a-8s"></a>时城北伏兵出遇波执之。<a id="a-8t"></a>澄劝勒宥波遣还本国。<a id="a-8u"></a>勒从之。<a id="a-8v"></a>卒获其用。<a id="a-8w"></a>时刘载已死。<a id="a-8x"></a>载从弟曜篡袭伪位。<a id="a-8y"></a>称元光初。<a id="a-8z"></a>光初八年曜遣从弟中山王岳。<a id="a-90"></a>将兵攻勒。<a id="a-91"></a>勒遣石虎率步骑拒之。<a id="a-92"></a>大战洛西。<a id="a-93"></a>岳败保石梁坞虎坚栅守之。<a id="a-94"></a>澄与弟子自官寺至中寺。<a id="a-95"></a>始入寺门。<a id="a-96"></a>叹曰。<a id="a-97"></a>刘岳可悯。<a id="a-98"></a>弟子法祚问其故。<a id="a-99"></a>澄曰。<a id="a-9A"></a>昨亥时岳已被执。<a id="a-9B"></a>果如所言。<a id="a-9C"></a>光初十一年曜自率兵攻洛阳。<a id="a-9D"></a>勒欲自往拒曜。<a id="a-9E"></a>内外僚佐无不必谏。<a id="a-9F"></a>勒以访澄。<a id="a-9G"></a>澄曰。<a id="a-9H"></a>相轮铃音云。<a id="a-9I"></a>秀支替戾冈仆谷拘秃当。<a id="a-9J"></a>此羯语也。<a id="a-9K"></a>秀支替戾冈出也。<a id="a-9L"></a>仆谷刘曜胡位也。<a id="a-9M"></a>拘秃当捉也。<a id="a-9N"></a>此言军出捉得曜也。<a id="a-9O"></a>时徐光闻澄此言。<a id="a-9P"></a>苦劝勒行。<a id="a-9Q"></a>勒乃留长子石弘。<a id="a-9R"></a>共澄以镇襄国。<a id="a-9S"></a>自率中军步骑。<a id="a-9T"></a>直指洛阳城。<a id="a-9U"></a>两阵才交曜军大溃。<a id="a-9V"></a>曜马没水中。<a id="a-9W"></a>石堪生擒之送勒。<a id="a-9X"></a>澄时以物涂掌。<a id="a-9Y"></a>观之见有大众中缚一人。<a id="a-9Z"></a>朱丝约其肘。<a id="a-9a"></a>因以告弘。<a id="a-9b"></a>当尔之时正生擒曜也。<a id="a-9c"></a>曜平之后。<a id="a-9d"></a>勒乃僣称赵天王行皇帝事。<a id="a-9e"></a>改元建平。<a id="a-9f"></a>是岁晋成帝咸和五年也。<a id="a-9g"></a>勒登位已后事澄弥笃。<a id="a-9h"></a>时石葱叛。<a id="a-9i"></a>其年澄戒勒曰。<a id="a-9j"></a>今年葱中有虫食必害人。<a id="a-9k"></a>可令百姓无食葱也。<a id="a-9l"></a>勒颁告境内慎无食葱。<a id="a-9m"></a>到八月石葱果走。<a id="a-9n"></a>勒益加尊重。<a id="a-9o"></a>有事必咨而后行。<a id="a-9p"></a>号大和尚。<a id="a-9q"></a>石虎有子名斌。<a id="a-9r"></a>后勒以为儿。<a id="a-9s"></a>勒爱之甚重。<a id="a-9t"></a>忽暴病而亡。<a id="a-9u"></a>已涉二日。<a id="a-9v"></a>勒曰。<a id="a-9w"></a>朕闻虢太子死扁鹊能生。<a id="a-9x"></a>大和尚国之神人。<a id="a-9y"></a>可急往告。<a id="a-9z"></a>必能致福。<a id="a-A0"></a>澄乃取杨枝咒之。<a id="a-A1"></a>须臾能起。<a id="a-A2"></a>有顷平复。<a id="a-A3"></a>由是勒诸稚子多在佛寺中养之。<a id="a-A4"></a>每至四月八日。<a id="a-A5"></a>勒躬自诣寺灌佛为儿发愿。<a id="a-A6"></a>至建平四年四月天静无风。<a id="a-A7"></a>而塔上一铃独鸣。<a id="a-A8"></a>澄谓众曰。<a id="a-A9"></a>铃音云。<a id="a-AA"></a>国有大丧不出今年矣。<a id="a-AB"></a>是岁七月勒死。<a id="a-AC"></a>太子弘袭位。<a id="a-AD"></a>少时虎废弘自立。<a id="a-AE"></a>迁都于邺。<a id="a-AF"></a>称元建武。<a id="a-AG"></a>倾心事澄有重于勒。<a id="a-AH"></a>澄时止邺城内中寺。<a id="a-AI"></a>遣弟子法常北至襄国。<a id="a-AJ"></a>弟子法佐从襄国还。<a id="a-AK"></a>相遇在梁基城下共宿。<a id="a-AL"></a>对车夜谈言及和尚。<a id="a-AM"></a>比旦各去。<a id="a-AN"></a>法佐至始入觐澄。<a id="a-AO"></a>澄逆笑曰。<a id="a-AP"></a>昨夜尔与法常交车共说汝师耶。<a id="a-AQ"></a>先民有言。<a id="a-AR"></a>不曰敬乎幽而不改。<a id="a-AS"></a>不曰慎乎独而不怠。<a id="a-AT"></a>幽独者敬慎之本。<a id="a-AU"></a>尔不识乎。<a id="a-AV"></a>佐愕然愧忏。<a id="a-AW"></a>于是国人每共相语曰。<a id="a-AX"></a>莫起恶心和尚知汝。<a id="a-AY"></a>及澄之所在。<a id="a-AZ"></a>无敢向其方面涕唾便利者。<a id="a-Aa"></a>时太子石邃有二子在襄国。<a id="a-Ab"></a>澄语邃曰。<a id="a-Ac"></a>小阿弥比当得疾。<a id="a-Ad"></a>可往迎之。<a id="a-Ae"></a>邃即驰信往视。<a id="a-Af"></a>果已得疾。<a id="a-Ag"></a>太医殷腾及外国道士。<a id="a-Ah"></a>自言能治。<a id="a-Ai"></a>澄告弟子法牙曰。<a id="a-Aj"></a>正使圣人复出不愈此疾。<a id="a-Ak"></a>况此等乎。<a id="a-Al"></a>后三日果死。<a id="a-Am"></a>石邃荒酒将图为逆。<a id="a-An"></a>谓内竖曰。<a id="a-Ao"></a>和尚神通倘发吾谋。<a id="a-Ap"></a>明日来者当先除之。<a id="a-Aq"></a>澄月望将入觐虎。<a id="a-Ar"></a>谓弟子僧惠曰。<a id="a-As"></a>昨夜天神呼我曰。<a id="a-At"></a>明日若入还勿过人。<a id="a-Au"></a>我倘有所过汝当止我。<a id="a-Av"></a>澄常入必过邃。<a id="a-Aw"></a>邃知澄入要候甚苦。<a id="a-Ax"></a>澄将上南台。<a id="a-Ay"></a>僧惠引衣。<a id="a-Az"></a>澄曰。<a id="a-B0"></a>事不得止。<a id="a-B1"></a>坐未安便起。<a id="a-B2"></a>邃固留不住。<a id="a-B3"></a>所谋遂差。<a id="a-B4"></a>还寺叹曰。<a id="a-B5"></a>太子作乱其形将成。<a id="a-B6"></a>欲言难言。<a id="a-B7"></a>欲忍难忍。<a id="a-B8"></a>乃因事从容箴虎。<a id="a-B9"></a>虎终不解。<a id="a-BA"></a>俄而事发。<a id="a-BB"></a>方悟澄言。<a id="a-BC"></a>后郭黑略将兵征长安北山羌。<a id="a-BD"></a>堕羌狄中。<a id="a-BE"></a>时澄在堂上坐。<a id="a-BF"></a>弟子法常在侧。<a id="a-BG"></a>澄惨然改容曰。<a id="a-BH"></a>郭公陷敌。<a id="a-BI"></a>令众僧咒愿。<a id="a-BJ"></a>澄又自咒愿。<a id="a-BK"></a>须臾更曰。<a id="a-BL"></a>若东南出者活余向则困。<a id="a-BM"></a>复更咒愿。<a id="a-BN"></a>有顷曰脱矣。<a id="a-BO"></a>后月余日黑略还说。<a id="a-BP"></a>堕羌围中东南走马乏。<a id="a-BQ"></a>正遇帐下人推马与之曰。<a id="a-BR"></a>公乘此小人乘公马济与不济任命也。<a id="a-BS"></a>黑略得其马故获免。<a id="a-BT"></a>推验日时正是澄咒愿时也。<a id="a-BU"></a>伪大司马燕公石斌虎。<a id="a-BV"></a>以为幽州牧镇。<a id="a-BW"></a>群凶凑聚因以肆暴。<a id="a-BX"></a>澄戒虎曰。<a id="a-BY"></a>天神昨夜言。<a id="a-BZ"></a>疾收马还。<a id="a-Ba"></a>至秋齐当瘫烂。<a id="a-Bb"></a>虎不解此语。<a id="a-Bc"></a>即敕诸处收马送还。<a id="a-Bd"></a>其秋有人谮斌于虎。<a id="a-Be"></a>虎召斌鞭之三百。<a id="a-Bf"></a>杀其所生母齐氏。<a id="a-Bg"></a>虎弯弓捻矢。<a id="a-Bh"></a>自视行斌罚罚轻。<a id="a-Bi"></a>虎乃手杀五百。<a id="a-Bj"></a>澄谏曰。<a id="a-Bk"></a>心不可纵死不可生。<a id="a-Bl"></a>礼不亲杀以伤恩也。<a id="a-Bm"></a>何有天子手行罚乎。<a id="a-Bn"></a>虎乃止。<a id="a-Bo"></a>后晋军出淮泗陇北瓦城。<a id="a-Bp"></a>皆被侵逼。<a id="a-Bq"></a>三方告急。<a id="a-Br"></a>人情危扰。<a id="a-Bs"></a>虎乃嗔曰。<a id="a-Bt"></a>吾之奉佛而更致外寇。<a id="a-Bu"></a>佛无神矣。<a id="a-Bv"></a>澄明旦早入。<a id="a-Bw"></a>虎以事问澄。<a id="a-Bx"></a>澄因让虎曰。<a id="a-By"></a>王过去世经为大商主。<a id="a-Bz"></a>至罽宾寺尝供。<a id="a-C0"></a>大会中有六十罗汉。<a id="a-C1"></a>吾此身亦预斯会。<a id="a-C2"></a>时得道人谓予曰。<a id="a-C3"></a>此主人命尽当更鸡身后王晋地。<a id="a-C4"></a>今王为王岂非福也。<a id="a-C5"></a>疆场军寇国之常耳。<a id="a-C6"></a>何为怨谤三宝。<a id="a-C7"></a>夜兴毒念乎。<a id="a-C8"></a>虎乃信悟跪而谢焉。<a id="a-C9"></a>虎常问澄。<a id="a-CA"></a>佛法不杀。<a id="a-CB"></a>朕为天下之主。<a id="a-CC"></a>非刑杀无以肃清海内。<a id="a-CD"></a>既违戒杀生。<a id="a-CE"></a>虽复事佛讵获福耶。<a id="a-CF"></a>澄曰。<a id="a-CG"></a>帝王事佛当在体恭心顺显扬三宝不为暴虐不害无辜。<a id="a-CH"></a>至于凶暴无赖非化所迁。<a id="a-CI"></a>有罪不得不杀。<a id="a-CJ"></a>有恶不得不刑。<a id="a-CK"></a>但当杀可杀。<a id="a-CL"></a>当刑可刑耳。<a id="a-CM"></a>若暴虐恣意杀害非罪。<a id="a-CN"></a>虽复倾财事法无解殃祸。<a id="a-CO"></a>愿陛下省欲兴慈广及一切。<a id="a-CP"></a>则佛教永隆福祚方远。<a id="a-CQ"></a>虎虽不能尽从。<a id="a-CR"></a>而为益不少。<a id="a-CS"></a>虎尚书张离张良等家富事佛各起大塔。<a id="a-CT"></a>澄谓曰。<a id="a-CU"></a>事佛在于清净无欲慈矜为心檀越虽仪奉大法。<a id="a-CV"></a>而贪吝未已。<a id="a-CW"></a>游猎无度。<a id="a-CX"></a>积聚不穷。<a id="a-CY"></a>方受现世之罪。<a id="a-CZ"></a>何福报之可希耶。<a id="a-Ca"></a>离等后并被戮灭。<a id="a-Cb"></a>时又久旱。<a id="a-Cc"></a>自正月至六月。<a id="a-Cd"></a>虎遣太子诣临漳西滏口祈雨。<a id="a-Ce"></a>久而不降。<a id="a-Cf"></a>虎令澄自行。<a id="a-Cg"></a>即有白龙二头降于祠所。<a id="a-Ch"></a>其日大雨。<a id="a-Ci"></a>方数千里。<a id="a-Cj"></a>其年大收。<a id="a-Ck"></a>戎貊之徒先不识法。<a id="a-Cl"></a>闻澄神验皆遥向礼拜。<a id="a-Cm"></a>并不言而化焉。<a id="a-Cn"></a>澄常遣弟子向西域市香。<a id="a-Co"></a>既行。<a id="a-Cp"></a>澄告余弟子。<a id="a-Cq"></a>掌中见买香弟子在某处被劫垂死。<a id="a-Cr"></a>因烧香咒愿遥救护之。<a id="a-Cs"></a>弟子后还云。<a id="a-Ct"></a>某月某日某处为贼所劫垂当见杀忽闻香气。<a id="a-Cu"></a>贼无故自惊曰。<a id="a-Cv"></a>救兵已至。<a id="a-Cw"></a>弃之而走。<a id="a-Cx"></a>虎于临漳修治旧塔少承露盘。<a id="a-Cy"></a>澄曰。<a id="a-Cz"></a>临淄城内有古阿育王塔。<a id="a-D0"></a>地中有承露盘及佛像。<a id="a-D1"></a>其上林木茂盛。<a id="a-D2"></a>可掘取之。<a id="a-D3"></a>即画图与使。<a id="a-D4"></a>依言掘取。<a id="a-D5"></a>果得盘像。<a id="a-D6"></a>虎每欲伐燕。<a id="a-D7"></a>澄谏曰。<a id="a-D8"></a>燕国运未终卒难可克。<a id="a-D9"></a>虎屡行败绩方信澄戒。<a id="a-DA"></a>黄河中旧不生鼋。<a id="a-DB"></a>忽得一以献虎。<a id="a-DC"></a>澄见而叹曰。<a id="a-DD"></a>桓温其入河不久。<a id="a-DE"></a>温字元子。<a id="a-DF"></a>后果如言也。<a id="a-DG"></a>时魏县有流民。<a id="a-DH"></a>莫识氏族。<a id="a-DI"></a>恒着麻襦布裳在魏县市中乞丐。<a id="a-DJ"></a>时人谓之麻襦。<a id="a-DK"></a>言语卓越状如狂病。<a id="a-DL"></a>乞得米谷不食辄散。<a id="a-DM"></a>置大路云。<a id="a-DN"></a>饲天马。<a id="a-DO"></a>赵兴太守藉拔收送诣虎。<a id="a-DP"></a>先是澄谓虎曰。<a id="a-DQ"></a>国东二百里某月某日。<a id="a-DR"></a>当送一非常人。<a id="a-DS"></a>勿杀之也。<a id="a-DT"></a>如期果至。<a id="a-DU"></a>虎与共语了无异言。<a id="a-DV"></a>唯道陛下当终一柱殿下。<a id="a-DW"></a>虎不解此语。<a id="a-DX"></a>令送以诣澄。<a id="a-DY"></a>麻襦谓澄曰。<a id="a-DZ"></a>昔在元和中会。<a id="a-Da"></a>奄至今日酉戌受玄命。<a id="a-Db"></a>绝历终有期。<a id="a-Dc"></a>金离销于壤。<a id="a-Dd"></a>边荒不能尊。<a id="a-De"></a>驱除灵期迹。<a id="a-Df"></a>莫已已之懿。<a id="a-Dg"></a>裔苗叶繁其来方积。<a id="a-Dh"></a>休期于何期永以叹之。<a id="a-Di"></a>澄曰。<a id="a-Dj"></a>天回运极否将不支九木。<a id="a-Dk"></a>水为难无可以术宁。<a id="a-Dl"></a>玄哲虽存世莫能。<a id="a-Dm"></a>基必颓久游阎浮。<a id="a-Dn"></a>利扰扰多此患。<a id="a-Do"></a>行登凌云宇会于虚游间。<a id="a-Dp"></a>澄与麻襦讲论终日。<a id="a-Dq"></a>人莫能解。<a id="a-Dr"></a>有窃听者。<a id="a-Ds"></a>唯得此数言。<a id="a-Dt"></a>推计似如论数百年事。<a id="a-Du"></a>虎遣驿马送还本县。<a id="a-Dv"></a>既出城外辞能步行。<a id="a-Dw"></a>云我当有所过未便得发。<a id="a-Dx"></a>至合口桥可留见待。<a id="a-Dy"></a>使如言驰去。<a id="a-Dz"></a>未至合口。<a id="a-E0"></a>而麻襦已在桥上。<a id="a-E1"></a>考其行步有若飞也。<a id="a-E2"></a>虎尝昼寝。<a id="a-E3"></a>梦见群羊负鱼从东北来。<a id="a-E4"></a>寤已访澄。<a id="a-E5"></a>澄曰。<a id="a-E6"></a>不祥也。<a id="a-E7"></a>鲜卑其有中原乎。<a id="a-E8"></a>慕容氏后果都之。<a id="a-E9"></a>澄尝与虎共升中堂。<a id="a-EA"></a>澄忽惊曰。<a id="a-EB"></a>幽州当火灾。<a id="a-EC"></a>仍取酒洒之。<a id="a-ED"></a>久而笑曰。<a id="a-EE"></a>救已得矣。<a id="a-EF"></a>虎遣验幽州云。<a id="a-EG"></a>尔日火从四门起。<a id="a-EH"></a>西南有黑云来骤雨灭之。<a id="a-EI"></a>雨亦颇有酒气。<a id="a-EJ"></a>至虎建武十四年七月。<a id="a-EK"></a>石宣石韬将图相杀。<a id="a-EL"></a>宣时到寺与澄同坐浮图。<a id="a-EM"></a>一铃独鸣。<a id="a-EN"></a>澄谓宣曰。<a id="a-EO"></a>解铃音乎。<a id="a-EP"></a>铃云。<a id="a-EQ"></a>胡子洛度。<a id="a-ER"></a>宣变色曰。<a id="a-ES"></a>是何言欤。<a id="a-ET"></a>澄谬曰。<a id="a-EU"></a>老胡为道不能山居。<a id="a-EV"></a>无言重茵美服。<a id="a-EW"></a>岂非洛度乎。<a id="a-EX"></a>石韬后至。<a id="a-EY"></a>澄熟视良久韬惧而问澄。<a id="a-EZ"></a>澄曰。<a id="a-Ea"></a>怪公血臭。<a id="a-Eb"></a>故相视耳。<a id="a-Ec"></a>至八月澄使弟子十人斋于别室。<a id="a-Ed"></a>澄时暂入东合。<a id="a-Ee"></a>虎与后杜氏问讯。<a id="a-Ef"></a>澄曰。<a id="a-Eg"></a>胁下有贼。<a id="a-Eh"></a>不出十日。<a id="a-Ei"></a>自佛图以西此殿以东当有流血。<a id="a-Ej"></a>慎勿东行也。<a id="a-Ek"></a>杜氏曰。<a id="a-El"></a>和尚耄耶何处有贼。<a id="a-Em"></a>澄即易语云。<a id="a-En"></a>六情所受皆悉是贼。<a id="a-Eo"></a>老自应耄。<a id="a-Ep"></a>但使少者不惛。<a id="a-Eq"></a>遂便寓言不复章的。<a id="a-Er"></a>后二日宣果遣人害韬于佛寺中。<a id="a-Es"></a>欲因虎临丧仍行大逆。<a id="a-Et"></a>虎以澄先戒故获免。<a id="a-Eu"></a>及宣事发被收。<a id="a-Ev"></a>澄谏虎曰。<a id="a-Ew"></a>既是陛下之子。<a id="a-Ex"></a>何为重祸耶。<a id="a-Ey"></a>陛下若含怒加慈者。<a id="a-Ez"></a>尚可六十余岁。<a id="a-F0"></a>如必诛之。<a id="a-F1"></a>宣当为彗星下扫邺宫也。<a id="a-F2"></a>虎不从以铁锁穿宣颔。<a id="a-F3"></a>牵上薪积而焚之。<a id="a-F4"></a>收其官属三百余人。<a id="a-F5"></a>皆轘裂支解。<a id="a-F6"></a>投之漳河。<a id="a-F7"></a>澄乃敕弟子罢别室斋也。<a id="a-F8"></a>后月余日有一妖马。<a id="a-F9"></a>髦尾皆有烧状。<a id="a-FA"></a>入中阳门出显阳门。<a id="a-FB"></a>东首东宫皆不得入。<a id="a-FC"></a>走向东北俄尔不见。<a id="a-FD"></a>澄闻而叹曰。<a id="a-FE"></a>灾其及矣。<a id="a-FF"></a>至十一月虎大飨群臣于大武前殿。<a id="a-FG"></a>澄吟曰。<a id="a-FH"></a>殿乎殿乎。<a id="a-FI"></a>棘子成林。<a id="a-FJ"></a>将坏人衣。<a id="a-FK"></a>虎令发殿石下视之。<a id="a-FL"></a>有棘生焉。<a id="a-FM"></a>澄还寺视佛像曰怅恨不得庄严。<a id="a-FN"></a>独语曰。<a id="a-FO"></a>得三年乎。<a id="a-FP"></a>自答。<a id="a-FQ"></a>不得不得。<a id="a-FR"></a>又曰。<a id="a-FS"></a>得二年一年百日一月乎。<a id="a-FT"></a>自答不得。<a id="a-FU"></a>乃无复言。<a id="a-FV"></a>还房谓弟子法祚曰。<a id="a-FW"></a>戊申岁祸乱将萌。<a id="a-FX"></a>己酉石氏当灭。<a id="a-FY"></a>吾及其未乱先从化矣。<a id="a-FZ"></a>即遣人辞虎曰。<a id="a-Fa"></a>物理必迁身命非保。<a id="a-Fb"></a>负道焰迁之躯化期已及。<a id="a-Fc"></a>既荷恩殊重。<a id="a-Fd"></a>故逆以仰闻。<a id="a-Fe"></a>虎怆然曰。<a id="a-Ff"></a>不闻和尚有疾。<a id="a-Fg"></a>乃忽尔告终。<a id="a-Fh"></a>即自出宫寺而慰喻焉。<a id="a-Fi"></a>澄谓虎曰。<a id="a-Fj"></a>出入生死道之常也。<a id="a-Fk"></a>修短分定非所能延矣。<a id="a-Fl"></a>夫道重行全德贵无怠。<a id="a-Fm"></a>苟业操无亏虽亡若在。<a id="a-Fn"></a>违而获延非其所愿。<a id="a-Fo"></a>今意未尽者。<a id="a-Fp"></a>以国家心存佛理奉法无吝。<a id="a-Fq"></a>兴起寺庙崇显壮丽。<a id="a-Fr"></a>称斯德也宜享休祉。<a id="a-Fs"></a>而布政猛烈理刑酷滥。<a id="a-Ft"></a>显违圣典幽背法戒。<a id="a-Fu"></a>不自惩革终无福祐。<a id="a-Fv"></a>若降心易虑惠此下民。<a id="a-Fw"></a>则国祚延长道俗庆赖。<a id="a-Fx"></a>毕命就尽殁无遗恨。<a id="a-Fy"></a>虎悲恸呜咽知其必逝。<a id="a-Fz"></a>即为凿圹营坟。<a id="a-G0"></a>至十二月八日卒于邺宫寺。<a id="a-G1"></a>是岁晋穆帝永和四年也。<a id="a-G2"></a>士庶悲哀号赴倾国。<a id="a-G3"></a>春秋一百一十七矣。<a id="a-G4"></a>仍窆于临漳西紫陌。<a id="a-G5"></a>即虎所创冢也。<a id="a-G6"></a>俄而梁犊作乱。<a id="a-G7"></a>明年虎死。<a id="a-G8"></a>冉闵纂戮石种都尽。<a id="a-G9"></a>闵小字棘奴。<a id="a-GA"></a>澄先所谓棘子成林者也。<a id="a-GB"></a>澄左乳旁先有一孔。<a id="a-GC"></a>围四五寸。<a id="a-GD"></a>通彻腹内。<a id="a-GE"></a>有时肠从中出。<a id="a-GF"></a>或以絮塞孔。<a id="a-GG"></a>夜欲读书辄拔絮。<a id="a-GH"></a>则一室洞明。<a id="a-GI"></a>又斋日辄至水边引肠洗之。<a id="a-GJ"></a>还复内中。<a id="a-GK"></a>澄身长八尺。<a id="a-GL"></a>风姿甚美。<a id="a-GM"></a>妙解深经旁通世论。<a id="a-GN"></a>讲说之日止标宗致。<a id="a-GO"></a>使始末文言昭然可了。<a id="a-GP"></a>加复慈洽苍生拯救危苦。<a id="a-GQ"></a>当二石凶疆虐害非道。<a id="a-GR"></a>若不与澄同日。<a id="a-GS"></a>孰可言哉。<a id="a-GT"></a>但百姓蒙益日用而不知耳。<a id="a-GU"></a>佛调须菩提等数十名僧。<a id="a-GV"></a>出自天竺康居。<a id="a-GW"></a>不远数万里路。<a id="a-GX"></a>足涉流沙诣澄受训。<a id="a-GY"></a>樊氵释道安。<a id="a-GZ"></a>中山竺法雅。<a id="a-Ga"></a>并跨越关河听澄讲说。<a id="a-Gb"></a>皆妙达精理研测幽微。<a id="a-Gc"></a>澄自说。<a id="a-Gd"></a>生处去邺九万余里弃家入道一百九年。<a id="a-Ge"></a>酒不踰齿过中不食。<a id="a-Gf"></a>非戒不履无欲无求。<a id="a-Gg"></a>受业追随常有数百。<a id="a-Gh"></a>前后门徒几且一万。<a id="a-Gi"></a>所历州郡兴立佛寺八百九十三所。<a id="a-Gj"></a>弘法之盛莫与先矣。<a id="a-Gk"></a>初虎殓澄。<a id="a-Gl"></a>以生时锡杖及钵内棺中。<a id="a-Gm"></a>后冉闵纂位开棺。<a id="a-Gn"></a>唯得钵杖不复见尸。<a id="a-Go"></a>或言。<a id="a-Gp"></a>澄死之月有人见澄于流沙。<a id="a-Gq"></a>虎疑其不死。<a id="a-Gr"></a>因发墓开棺视之。<a id="a-Gs"></a>唯见一石。<a id="a-Gt"></a>虎曰。<a id="a-Gu"></a>石者朕也。<a id="a-Gv"></a>师葬我而去矣。<a id="a-Gw"></a>未几虎死。<a id="a-Gx"></a>后慕容隽都邺。<a id="a-Gy"></a>处石虎宫中。<a id="a-Gz"></a>忽梦见虎啮其臂。<a id="a-H0"></a>意谓石虎为崇。<a id="a-H1"></a>乃募觅虎尸于东明馆掘得之。<a id="a-H2"></a>尸僵不毁。<a id="a-H3"></a>隽蹋(音踏)之骂曰。<a id="a-H4"></a>死胡敢怖生天子。<a id="a-H5"></a>汝作宫殿成。<a id="a-H6"></a>而为汝儿所图。<a id="a-H7"></a>况复他耶。<a id="a-H8"></a>鞭挞毁辱投之漳河。<a id="a-H9"></a>尸倚桥柱不移。<a id="a-HA"></a>秦将王猛乃收而葬之。<a id="a-HB"></a>麻襦所言一柱殿也。<a id="a-HC"></a>后符坚征邺隽子[目*韋]为坚大将郭神虎所执实先梦虎之验也。</p>
  <h2 id="aHD">佛调</h2>
  <p id="aHE">竺佛调者。<a id="a-HF"></a>未详氏族。<a id="a-HG"></a>事佛图澄为师。<a id="a-HH"></a>住常山寺积年。<a id="a-HI"></a>业尚纯朴不表饰言。<a id="a-HJ"></a>时咸以此高之。<a id="a-HK"></a>常山有奉法者。<a id="a-HL"></a>兄弟二人居去寺百里。<a id="a-HM"></a>兄妇疾笃。<a id="a-HN"></a>载出寺侧以近医药。<a id="a-HO"></a>兄既奉调为师。<a id="a-HP"></a>朝昼常在寺中咨询行道。<a id="a-HQ"></a>异日调忽往其家。<a id="a-HR"></a>弟具问嫂所苦共审兄安否。<a id="a-HS"></a>调曰。<a id="a-HT"></a>病者粗可卿兄如常。<a id="a-HU"></a>调去后弟亦策马继往。<a id="a-HV"></a>言及调旦来。<a id="a-HW"></a>兄惊曰。<a id="a-HX"></a>和尚旦初不出寺。<a id="a-HY"></a>汝何容见。<a id="a-HZ"></a>兄弟争以问调。<a id="a-Ha"></a>调笑而不答。<a id="a-Hb"></a>咸共异焉。<a id="a-Hc"></a>调或独入深山一年半岁。<a id="a-Hd"></a>赍干饭数斗。<a id="a-He"></a>还恒有余。<a id="a-Hf"></a>有人尝随调山行数十里。<a id="a-Hg"></a>天暮大雪下。<a id="a-Hh"></a>调入石穴虎窟中宿。<a id="a-Hi"></a>虎还共卧窟前。<a id="a-Hj"></a>调谓虎曰。<a id="a-Hk"></a>我夺汝处有愧如何。<a id="a-Hl"></a>虎乃弭耳下山。<a id="a-Hm"></a>从者骇惧。<a id="a-Hn"></a>调后自克将亡之日。<a id="a-Ho"></a>远近皆至。<a id="a-Hp"></a>悉与语曰。<a id="a-Hq"></a>天地长久尚有崩坏。<a id="a-Hr"></a>岂况人物而求永存。<a id="a-Hs"></a>若能荡除三垢专心真净。<a id="a-Ht"></a>形数虽乖而神会必同契。<a id="a-Hu"></a>众咸流涕固请。<a id="a-Hv"></a>调曰。<a id="a-Hw"></a>死生命也其可请乎。<a id="a-Hx"></a>调乃还房端坐。<a id="a-Hy"></a>以衣蒙头奄然而卒。<a id="a-Hz"></a>后数年调白衣弟子八人。<a id="a-I0"></a>入西山伐木。<a id="a-I1"></a>忽见调在高岩上。<a id="a-I2"></a>衣服鲜明姿仪畅悦。<a id="a-I3"></a>皆惊喜作礼。<a id="a-I4"></a>和尚尚在耶。<a id="a-I5"></a>调曰。<a id="a-I6"></a>吾常在耳。<a id="a-I7"></a>具问知旧可否。<a id="a-I8"></a>良久乃去。<a id="a-I9"></a>八人便舍事还家。<a id="a-IA"></a>向诸同法者说。<a id="a-IB"></a>众无以验之。<a id="a-IC"></a>共发冢开棺不复见尸。<a id="a-ID"></a>唯衣履在焉。</p>
  <h2 id="aIE">法慧</h2>
  <p id="aIF">竺法慧。<a id="a-IG"></a>本关中人。<a id="a-IH"></a>方直有戒行。<a id="a-II"></a>入嵩高山事浮图蜜为师。<a id="a-IJ"></a>晋康帝建元元年至襄阳止羊叔子寺。<a id="a-IK"></a>不受别请每乞食。<a id="a-IL"></a>辄赍绳床自随于闲旷之路。<a id="a-IM"></a>则施之而坐。<a id="a-IN"></a>时或遇雨以油帔自覆。<a id="a-IO"></a>雨止唯见绳床。<a id="a-IP"></a>不知慧所在。<a id="a-IQ"></a>讯问未息慧已在床。<a id="a-IR"></a>每语弟子法昭曰。<a id="a-IS"></a>汝过去时折一鸡脚。<a id="a-IT"></a>其殃寻至。<a id="a-IU"></a>俄而昭为人所掷。<a id="a-IV"></a>脚遂永疾。<a id="a-IW"></a>后语弟子云。<a id="a-IX"></a>新野有一老公当命过。<a id="a-IY"></a>吾欲度之。<a id="a-IZ"></a>仍行于畦畔之间。<a id="a-Ia"></a>果见一公将牛耕田。<a id="a-Ib"></a>慧从公乞牛。<a id="a-Ic"></a>公不与。<a id="a-Id"></a>慧前自捉牛鼻。<a id="a-Ie"></a>公惧其异。<a id="a-If"></a>遂以施之。<a id="a-Ig"></a>慧牵牛咒愿。<a id="a-Ih"></a>七步而反以牛还公。<a id="a-Ii"></a>公少日而亡。<a id="a-Ij"></a>后征西庾稚恭镇襄阳。<a id="a-Ik"></a>既素不奉法。<a id="a-Il"></a>闻慧有非常之迹。<a id="a-Im"></a>甚嫉之。<a id="a-In"></a>慧预告弟子曰。<a id="a-Io"></a>吾宿对寻至。<a id="a-Ip"></a>诫劝眷属令勤修福善。<a id="a-Iq"></a>尔后二日果收而刑之。<a id="a-Ir"></a>春秋五十八矣。<a id="a-Is"></a>临死语众人云。<a id="a-It"></a>吾死后三日天当暴雨。<a id="a-Iu"></a>至期果洪注城门水深一丈。<a id="a-Iv"></a>居民渰没多有死者。</p>
 </body>
</html>