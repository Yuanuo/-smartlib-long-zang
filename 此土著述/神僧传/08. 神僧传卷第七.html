<!doctype html>
<html id="z3IBXS41mA" data-ver="2917">
 <head>
  <meta charset="utf-8">
  <meta author="明成祖">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">神僧传卷第七</h1>
  <h2 id="a2">慧安</h2>
  <p id="a3">释慧安。<a id="a-4"></a>姓卫氏。<a id="a-5"></a>荆州支江人也。<a id="a-6"></a>其貌端雅绀[髟/采](音采)青目。<a id="a-7"></a>修学法门无不该贯。<a id="a-8"></a>大业中开通济渠追集夫丁。<a id="a-9"></a>饥殍相望。<a id="a-A"></a>安巡乞多钵食救其病乏。<a id="a-B"></a>存济者众。<a id="a-C"></a>麟德元年游终南山石壁而止。<a id="a-D"></a>时所居原谷之间。<a id="a-E"></a>早霜伤苗稼。<a id="a-F"></a>安居处独无。<a id="a-G"></a>圣历二年四月。<a id="a-H"></a>告门人学众曰各归闭户。<a id="a-I"></a>至三更有神人至。<a id="a-J"></a>扈卫森森和铃鉠鉠。<a id="a-K"></a>风雨偕至。<a id="a-L"></a>其神旋绕其院数遭。<a id="a-M"></a>安与之语丁宁告诫。<a id="a-N"></a>再拜而去。<a id="a-O"></a>或问其故曰。<a id="a-P"></a>吾为嵩山神受菩萨戒也天后尝问安甲子。<a id="a-Q"></a>对曰。<a id="a-R"></a>不记也。<a id="a-S"></a>曰何不记耶。<a id="a-T"></a>乃曰。<a id="a-U"></a>生死之身如循环乎。<a id="a-V"></a>环无起尽何用记为。<a id="a-W"></a>而又此心流注中间无间。<a id="a-X"></a>见沤起灭者亦妄想耳。<a id="a-Y"></a>从初识至动相灭时。<a id="a-Z"></a>亦只如此。<a id="a-a"></a>何年月可记耶。<a id="a-b"></a>天后稽颡焉。<a id="a-c"></a>闻安阙井。<a id="a-d"></a>敕为凿焉。<a id="a-e"></a>安曰。<a id="a-f"></a>此下有赤祥慎其伤物。<a id="a-g"></a>将及泉见虾蟆金色。<a id="a-h"></a>蠢然出沮洳间。<a id="a-i"></a>合其悬记。<a id="a-j"></a>帝倍加钦重。<a id="a-k"></a>景龙三年三月三日。<a id="a-l"></a>嘱门人曰。<a id="a-m"></a>吾死已将尸向林间。<a id="a-n"></a>待野火自焚之。<a id="a-o"></a>勿违吾愿。<a id="a-p"></a>俄尔万回和尚来。<a id="a-q"></a>见安猖狂执手言论移刻。<a id="a-r"></a>旁侍倾耳都不体会。<a id="a-s"></a>至八日闭户偃身而寂春秋一百三十。</p>
  <p data-pb></p>
  <h2 id="at">僧伽</h2>
  <p id="au">伽大师。<a id="a-v"></a>西域人也。<a id="a-w"></a>俗姓何氏。<a id="a-x"></a>唐龙朔初来游此土。<a id="a-y"></a>隶名于楚州龙兴寺。<a id="a-z"></a>自此始露神异。<a id="a-10"></a>初将弟子慧俨至于泗洲临淮县。<a id="a-11"></a>信义坊乞地施标。<a id="a-12"></a>将建伽蓝。<a id="a-13"></a>于其标下掘得古香积寺铭记并金像一躯。<a id="a-14"></a>上有普照王佛字。<a id="a-15"></a>居人叹异云。<a id="a-16"></a>天眼先见。<a id="a-17"></a>吾曹安得不施乎。<a id="a-18"></a>于是争求布施。<a id="a-19"></a>尝卧贺跋氏家。<a id="a-1A"></a>身忽长其床榻各三尺许。<a id="a-1B"></a>人莫不惊怪。<a id="a-1C"></a>次现十一面观音形。<a id="a-1D"></a>其家举族欣庆倍加信重。<a id="a-1E"></a>遂舍宅而建寺焉。<a id="a-1F"></a>由此奇异之踪变现不一。<a id="a-1G"></a>初伽化行江表止嘉禾灵光寺。<a id="a-1H"></a>彼泽国也。<a id="a-1I"></a>民家渔梁矰弋交午。<a id="a-1J"></a>伽苦敦喻。<a id="a-1K"></a>其诸杀业陷堕于人。<a id="a-1L"></a>宜疾别图生计。<a id="a-1M"></a>因而裂网折竿者多矣。<a id="a-1N"></a>伽闲而宴息。<a id="a-1O"></a>见神告曰。<a id="a-1P"></a>天方亢阳百姓苗死。<a id="a-1Q"></a>身胡藏其懒龙耶。<a id="a-1R"></a>伽曰。<a id="a-1S"></a>为之奈何。<a id="a-1T"></a>神曰。<a id="a-1U"></a>若今夕但小指出窗隙外。<a id="a-1V"></a>其如何。<a id="a-1W"></a>伽依之。<a id="a-1X"></a>其夜霆击异常。<a id="a-1Y"></a>质明视之微有红线脉焉。<a id="a-1Z"></a>伽曰。<a id="a-1a"></a>吾与此壤无缘。<a id="a-1b"></a>乃行抵晋陵见国祥寺荒废。<a id="a-1c"></a>乃留衣于殿梁而去。<a id="a-1d"></a>后人闻异香芬馥。<a id="a-1e"></a>伽尝记之曰。<a id="a-1f"></a>伊寺有人王重兴去三十年后果有僧。<a id="a-1g"></a>俗姓全为檀那矣。<a id="a-1h"></a>通天万岁中于山阳众中。<a id="a-1i"></a>悬知嫌鄙伽者。<a id="a-1j"></a>乃昌言曰。<a id="a-1k"></a>吾有五十万钱奉助功德。<a id="a-1l"></a>勿生横议。<a id="a-1m"></a>伽于淮岸招呼一船曰。<a id="a-1n"></a>汝有财施吾可宽刑狱。<a id="a-1o"></a>汝所载者剽略得耳。<a id="a-1p"></a>盗依言尽舍。<a id="a-1q"></a>佛殿由是立成。<a id="a-1r"></a>无几盗败拘于扬子县狱。<a id="a-1s"></a>伽乘云下慰喻言无苦。<a id="a-1t"></a>不日果赦文至免死矣。<a id="a-1u"></a>昔在长安附马都尉武攸暨有疾。<a id="a-1v"></a>伽以澡罐水噀之而愈。<a id="a-1w"></a>声震天邑。<a id="a-1x"></a>后有疾者告之。<a id="a-1y"></a>或以柳枝拂者。<a id="a-1z"></a>或令洗石狮子而瘳。<a id="a-20"></a>或掷水瓶。<a id="a-21"></a>或令谢过。<a id="a-22"></a>验非虚设福不唐捐。<a id="a-23"></a>却彼身灾则求马。<a id="a-24"></a>警其风厄则索扇。<a id="a-25"></a>或认盗夫之钱。<a id="a-26"></a>或咋黑绳之颈。<a id="a-27"></a>或寻罗汉之井。<a id="a-28"></a>或悟裴氏之溺。<a id="a-29"></a>或预知大雪。<a id="a-2A"></a>或救旱飞雨。<a id="a-2B"></a>神变无方莫测恒度。<a id="a-2C"></a>景龙二年。<a id="a-2D"></a>中宗遣使迎师入内道场。<a id="a-2E"></a>尊为国师。<a id="a-2F"></a>寻出居荐福寺。<a id="a-2G"></a>尝独处一室。<a id="a-2H"></a>而顶上有一穴恒以絮塞之。<a id="a-2I"></a>夜则去絮香从顶穴中出。<a id="a-2J"></a>烟气满房非常芬馥。<a id="a-2K"></a>及晓香还顶中。<a id="a-2L"></a>又以絮塞之。<a id="a-2M"></a>师尝濯足人取其水饮之。<a id="a-2N"></a>痼疾皆愈。<a id="a-2O"></a>一日中宗于内殿。<a id="a-2P"></a>语师曰。<a id="a-2Q"></a>京邑无雨已是数月。<a id="a-2R"></a>愿师慈悲解朕忧迫。<a id="a-2S"></a>师将瓶水泛洒。<a id="a-2T"></a>俄顷阴云骤起甘雨大降。<a id="a-2U"></a>中宗大喜。<a id="a-2V"></a>诏赐所修寺额以临淮寺为名。<a id="a-2W"></a>师请以普照王寺为名。<a id="a-2X"></a>盖欲依金像上字也。<a id="a-2Y"></a>中宗以照字是天后庙讳。<a id="a-2Z"></a>乃改为普光王寺。<a id="a-2a"></a>仍御笔亲书其额以赐焉。<a id="a-2b"></a>至四年三月二日。<a id="a-2c"></a>于长安荐福寺端坐而终。<a id="a-2d"></a>中宗即令于荐福寺起塔漆身供养。<a id="a-2e"></a>俄而大风欻起臭气遍满。<a id="a-2f"></a>中宗问曰。<a id="a-2g"></a>是何祥也。<a id="a-2h"></a>近臣奏曰。<a id="a-2i"></a>僧伽大师化缘在临淮。<a id="a-2j"></a>恐是欲归彼处。<a id="a-2k"></a>故现此变也。<a id="a-2l"></a>中宗默然心许。<a id="a-2m"></a>其臭顿息。<a id="a-2n"></a>顷刻之间奇香郁烈即以其年五月送至临淮起塔供养。<a id="a-2o"></a>即今塔是也。<a id="a-2p"></a>后中宗问万回师曰。<a id="a-2q"></a>僧伽大师何人耶回曰。<a id="a-2r"></a>是观音化身也。<a id="a-2s"></a>法华经普门品云。<a id="a-2t"></a>应以比丘比丘尼等身得度者。<a id="a-2u"></a>即皆现之而为说法。<a id="a-2v"></a>此即是也。<a id="a-2w"></a>先师至长安。<a id="a-2x"></a>万回礼谒甚恭。<a id="a-2y"></a>师拍其首曰。<a id="a-2z"></a>小子何故久留。<a id="a-30"></a>可以行矣。<a id="a-31"></a>及师迁化后不数月回亦卒。</p>
  <p data-pb></p>
  <h2 id="a32">惠安</h2>
  <p id="a33">惠安。<a id="a-34"></a>未详何许人也。<a id="a-35"></a>发言多中好为厌胜之术。<a id="a-36"></a>时唐休璟既立边功贵盛无比。<a id="a-37"></a>一日僧来谓休璟曰。<a id="a-38"></a>相国将有大祸。<a id="a-39"></a>且不远数月然可以禳去。<a id="a-3A"></a>休璟惧甚。<a id="a-3B"></a>即拜之。<a id="a-3C"></a>僧曰。<a id="a-3D"></a>某无他术但奉一计耳。<a id="a-3E"></a>愿听之。<a id="a-3F"></a>休璟曰。<a id="a-3G"></a>幸吾师教焉。<a id="a-3H"></a>僧曰。<a id="a-3I"></a>且天下郡守非相国命之乎。<a id="a-3J"></a>曰然僧曰。<a id="a-3K"></a>相国当于卑冗官中访一孤寒家贫有才[榦-木+禾]者。<a id="a-3L"></a>拔为曹州刺史。<a id="a-3M"></a>其深感相国恩。<a id="a-3N"></a>而可以指踪也。<a id="a-3O"></a>既得愿以报某。<a id="a-3P"></a>休璟且喜且谢。<a id="a-3Q"></a>遂访于亲友得张君者。<a id="a-3R"></a>家甚贫为京卑官。<a id="a-3S"></a>即日拜赞善大夫。<a id="a-3T"></a>又旬日用为曹州刺史。<a id="a-3U"></a>既而召僧。<a id="a-3V"></a>谓曰。<a id="a-3W"></a>已从师之计得张某矣。<a id="a-3X"></a>然则可以教之乎。<a id="a-3Y"></a>僧曰。<a id="a-3Z"></a>张君赴郡之时。<a id="a-3a"></a>当令求二犬高数尺而神俊者。<a id="a-3b"></a>休璟唯之。<a id="a-3c"></a>已而张君荷唐公特达之恩。<a id="a-3d"></a>且莫喻其旨。<a id="a-3e"></a>及将赴郡告辞于休璟璟曰。<a id="a-3f"></a>闻贵郡多善犬。<a id="a-3g"></a>愿得其神俊非常者二焉。<a id="a-3h"></a>张君曰。<a id="a-3i"></a>谨奉教。<a id="a-3j"></a>既至郡数日。<a id="a-3k"></a>乃悉召郡吏。<a id="a-3l"></a>且告之曰。<a id="a-3m"></a>吾受丞相唐公深恩。<a id="a-3n"></a>拔于不次得守大郡。<a id="a-3o"></a>今唐公求二良犬。<a id="a-3p"></a>可致之乎。<a id="a-3q"></a>有一吏前曰。<a id="a-3r"></a>独某家育一犬质状异常愿献之。<a id="a-3s"></a>张君大喜。<a id="a-3t"></a>即取焉。<a id="a-3u"></a>既至其犬高数尺而肥其臆广尺余。<a id="a-3v"></a>神俊异常而又驯扰。<a id="a-3w"></a>张君曰。<a id="a-3x"></a>相国所求者二也如何。<a id="a-3y"></a>吏白曰。<a id="a-3z"></a>郡内所有唯此耳。<a id="a-40"></a>他皆常也。<a id="a-41"></a>然郡南十里某村某家民有一焉。<a id="a-42"></a>民极惜之。<a id="a-43"></a>非君侯亲往不可取之。<a id="a-44"></a>张君即命驾赍厚直而访之。<a id="a-45"></a>果得焉。<a id="a-46"></a>其状与吏所献者不异。<a id="a-47"></a>而神彩过之。<a id="a-48"></a>张君甚喜。<a id="a-49"></a>即召亲吏以二犬献。<a id="a-4A"></a>休璟大悦且奇其状。<a id="a-4B"></a>以为所未尝见。<a id="a-4C"></a>遂召僧视之。<a id="a-4D"></a>僧曰。<a id="a-4E"></a>善育之。<a id="a-4F"></a>脱相君之祸者二犬耳。<a id="a-4G"></a>后旬日其僧又至。<a id="a-4H"></a>谓休璟曰。<a id="a-4I"></a>事在今夕愿相君严为之备。<a id="a-4J"></a>休璟即留僧宿其第。<a id="a-4K"></a>是夜休璟坐于堂之前轩。<a id="a-4L"></a>命左右十余人。<a id="a-4M"></a>执弧矢立于榻之隅。<a id="a-4N"></a>其僧与休璟共处一榻。<a id="a-4O"></a>至夜分僧笑曰。<a id="a-4P"></a>相君之祸免矣。<a id="a-4Q"></a>可以就寝。<a id="a-4R"></a>休璟大喜且谢之。<a id="a-4S"></a>遂彻左右与僧寐焉。<a id="a-4T"></a>迨晓僧呼休璟曰。<a id="a-4U"></a>可起矣。<a id="a-4V"></a>休璟即起谓僧曰。<a id="a-4W"></a>祸诚免矣。<a id="a-4X"></a>然二大安所用乎。<a id="a-4Y"></a>僧曰。<a id="a-4Z"></a>俱往观焉。<a id="a-4a"></a>乃与休璟偕寻其迹。<a id="a-4b"></a>至后园中见一人仆地而卒矣。<a id="a-4c"></a>视其颈有血。<a id="a-4d"></a>盖为物所噬者。<a id="a-4e"></a>又见二犬在大木下。<a id="a-4f"></a>仰视之见一人袒而匿其上。<a id="a-4g"></a>休璟惊且诘曰。<a id="a-4h"></a>汝为谁。<a id="a-4i"></a>其人泣而指死者曰。<a id="a-4j"></a>某与彼俱贼也。<a id="a-4k"></a>昨夕偕来且将致害相国。<a id="a-4l"></a>盖遇此二犬环而且吠。<a id="a-4m"></a>彼遂为所噬而死。<a id="a-4n"></a>某惧因匿身于此。<a id="a-4o"></a>二犬见之乃蹲于树下。<a id="a-4p"></a>某伺其他去将逃焉。<a id="a-4q"></a>迨晓终不去。<a id="a-4r"></a>今即甘死于是矣。<a id="a-4s"></a>休璟即召左右令缚之曰。<a id="a-4t"></a>此罪固当死。<a id="a-4u"></a>然非某心也。<a id="a-4v"></a>盖受制于人耳。<a id="a-4w"></a>愿</p>
  <p data-pb></p>
  <h2 id="a4x">秀师</h2>
  <p id="a4y">释秀。<a id="a-4z"></a>俗姓李氏。<a id="a-50"></a>汴州陈留人。<a id="a-51"></a>习禅精苦。<a id="a-52"></a>初至荆州后移洛都天宫寺。<a id="a-53"></a>深为武太后所敬礼。<a id="a-54"></a>玄鉴默识中若符契。<a id="a-55"></a>长安中入京住资圣寺。<a id="a-56"></a>忽戒禅院弟子灭灯烛。<a id="a-57"></a>弟子留长明灯亦令灭之。<a id="a-58"></a>因说火灾难测不可不备。<a id="a-59"></a>尝有寺家不备火烛。<a id="a-5A"></a>佛殿被灾。<a id="a-5B"></a>又有一寺钟楼遭火。<a id="a-5C"></a>又一寺经藏焚爇。<a id="a-5D"></a>殊可痛惜。<a id="a-5E"></a>寺众不知其意。<a id="a-5F"></a>至夜失火果焚佛殿钟楼及经藏三所。<a id="a-5G"></a>唐玄宗在藩时。<a id="a-5H"></a>尝与诸王俱诣作礼。<a id="a-5I"></a>留施一笛。<a id="a-5J"></a>玄宗出后。<a id="a-5K"></a>秀召弟子曰谨掌此。<a id="a-5L"></a>后有要时当献上也。<a id="a-5M"></a>及玄宗登极达摩等方悟其言。<a id="a-5N"></a>取笛以进。<a id="a-5O"></a>秀师年百岁卒于此寺。<a id="a-5P"></a>瘗于龙门山。<a id="a-5Q"></a>道俗奔赴数千人。<a id="a-5R"></a>燕国公张说为其碑文。</p>
  <h2 id="a5S">万回</h2>
  <p id="a5T">万回师。<a id="a-5U"></a>阌乡人也。<a id="a-5V"></a>俗姓张氏。<a id="a-5W"></a>初母祈于观音像因妊回。<a id="a-5X"></a>回生而愚。<a id="a-5Y"></a>八九岁方言语。<a id="a-5Z"></a>父母亦以豚犬畜之。<a id="a-5a"></a>及长父令耕田。<a id="a-5b"></a>回耕直去不顾。<a id="a-5c"></a>口惟连称平等。<a id="a-5d"></a>因耕一陇长数十里。<a id="a-5e"></a>遇沟坑见阻乃止。<a id="a-5f"></a>其父怒而击之。<a id="a-5g"></a>回曰。<a id="a-5h"></a>总耕何分彼此。<a id="a-5i"></a>乃止击而罢耕。<a id="a-5j"></a>回兄戌役于安西。<a id="a-5k"></a>音问隔绝父母谓其亡矣。<a id="a-5l"></a>日夕涕泣忧思不止。<a id="a-5m"></a>回顾父母感念之甚。<a id="a-5n"></a>忽跪而言曰。<a id="a-5o"></a>涕泣岂非忧兄耶。<a id="a-5p"></a>父母且信且疑。<a id="a-5q"></a>曰然。<a id="a-5r"></a>回曰。<a id="a-5s"></a>详思我兄所要者衣装麨粮之属请悉备焉。<a id="a-5t"></a>某将往视之。<a id="a-5u"></a>忽一日朝赍所备而往。<a id="a-5v"></a>夕返其家。<a id="a-5w"></a>告父母曰。<a id="a-5x"></a>兄善矣。<a id="a-5y"></a>发书视之乃兄迹也。<a id="a-5z"></a>一家异之。<a id="a-60"></a>弘农抵安西。<a id="a-61"></a>盖万余里。<a id="a-62"></a>以其万里而回故。<a id="a-63"></a>号曰万回。<a id="a-64"></a>先是玄奘向佛国取经。<a id="a-65"></a>见佛龛题曰。<a id="a-66"></a>菩萨万回。<a id="a-67"></a>谪向阌乡地教化。<a id="a-68"></a>奘驰驿至阌乡。<a id="a-69"></a>问此有万回无。<a id="a-6A"></a>令呼之。<a id="a-6B"></a>万回至奘礼之。<a id="a-6C"></a>施三衣瓶钵而去。<a id="a-6D"></a>后则天追入内语事多验。<a id="a-6E"></a>时张易之大起第宅。<a id="a-6F"></a>万回尝指曰。<a id="a-6G"></a>将作。<a id="a-6H"></a>人莫之悟。<a id="a-6I"></a>及易之伏诛以其宅为将作监。<a id="a-6J"></a>尝谓韦庶人及安乐公主曰。<a id="a-6K"></a>三郎斫汝头。<a id="a-6L"></a>韦庶人以中宗第三。<a id="a-6M"></a>恐帝生变遂鸩之。<a id="a-6N"></a>不悟为玄宗所诛也。<a id="a-6O"></a>天后朝任酷吏行罗织事。<a id="a-6P"></a>官稍高隆者日别妻子。<a id="a-6Q"></a>时崔日用武平一宋之问沈佺期岑羲薛稷。<a id="a-6R"></a>见回皆肃揖郑重问讯。<a id="a-6S"></a>诸公曰。<a id="a-6T"></a>各欲圣人一言以定吉凶。<a id="a-6U"></a>抚沈背曰。<a id="a-6V"></a>汝真才子。<a id="a-6W"></a>沈不胜其喜。<a id="a-6X"></a>曰圣人与我受记。<a id="a-6Y"></a>诸弟子不可更争。<a id="a-6Z"></a>又谓武曰。<a id="a-6a"></a>与汝作名佛童。<a id="a-6b"></a>当无忧也。<a id="a-6c"></a>目羲稷有不善之色。<a id="a-6d"></a>岑以马避之。<a id="a-6e"></a>目稷云。<a id="a-6f"></a>此是野狐。<a id="a-6g"></a>其言何足惧也。<a id="a-6h"></a>乃顾云。<a id="a-6i"></a>汝亦不免及羲稷之诛。<a id="a-6j"></a>人益贵重。<a id="a-6k"></a>玄宗潜龙时与门人张暐等同谒。<a id="a-6l"></a>回见帝甚至亵渎。<a id="a-6m"></a>将漆杖呼且逐之。<a id="a-6n"></a>同往皆被驱出。<a id="a-6o"></a>曳帝入反扃其户。<a id="a-6p"></a>抚帝背曰。<a id="a-6q"></a>五十年太平天子自爱。<a id="a-6r"></a>已后即不知也。<a id="a-6s"></a>张公等门外历历闻其言。<a id="a-6t"></a>故倾心翼戴焉。<a id="a-6u"></a>五十年后盖指禄山之祸也。<a id="a-6v"></a>及睿宗在藩邸时。<a id="a-6w"></a>或游行人间。<a id="a-6x"></a>万回于聚落街中高声曰。<a id="a-6y"></a>天子来。<a id="a-6z"></a>或曰。<a id="a-70"></a>圣人来。<a id="a-71"></a>其处信宿间。<a id="a-72"></a>睿宗必经过徘徊也。<a id="a-73"></a>惠庄太子。<a id="a-74"></a>即睿宗第二子也。<a id="a-75"></a>初则天以示万回。<a id="a-76"></a>回曰。<a id="a-77"></a>此儿是西域大树精养之。<a id="a-78"></a>宜兄弟。<a id="a-79"></a>后生申王。<a id="a-7A"></a>仪形瑰伟善于饮啖。<a id="a-7B"></a>景龙中时时出入。<a id="a-7C"></a>士庶贵贱竞来礼拜。<a id="a-7D"></a>万回披锦袍。<a id="a-7E"></a>或笑骂或击鼓。<a id="a-7F"></a>然后随事为验。<a id="a-7G"></a>太平公主为造宅于己宅之右。<a id="a-7H"></a>景云中卒于此宅。<a id="a-7I"></a>临终大呼遣求本乡河水。<a id="a-7J"></a>弟子徒侣觅无。<a id="a-7K"></a>万回曰。<a id="a-7L"></a>堂前是河水。<a id="a-7M"></a>便于阶下掘井忽然河水涌出。<a id="a-7N"></a>饮竟而终。<a id="a-7O"></a>此坊井水至今甘美。</p>
  <h2 id="a7P">处寂</h2>
  <p id="a7Q">释处寂。<a id="a-7R"></a>俗姓周氏。<a id="a-7S"></a>蜀人也。<a id="a-7T"></a>师事宝修禅师。<a id="a-7U"></a>服勤寡欲与物无竞。<a id="a-7V"></a>雅通玄奥。<a id="a-7W"></a>天后闻之诏入内赐摩衲僧伽梨。<a id="a-7X"></a>辞乞归山。<a id="a-7Y"></a>涉四十年足不到聚落。<a id="a-7Z"></a>坐一胡床宴默不寐。<a id="a-7a"></a>常有虎蹲伏座下。<a id="a-7b"></a>如家畜类。<a id="a-7c"></a>资民所重。<a id="a-7d"></a>学其道者臻萃。<a id="a-7e"></a>由是颇形奇异。<a id="a-7f"></a>如无相大师自新罗国将来谒诜禅师。<a id="a-7g"></a>寂预戒众曰。<a id="a-7h"></a>外来之宾明日当见矣。<a id="a-7i"></a>宜洒扫以待之。<a id="a-7j"></a>明日果有海东宾至也。<a id="a-7k"></a>开元初新除太守王晔上任。<a id="a-7l"></a>处分令境内应是。<a id="a-7m"></a>沙门追集。<a id="a-7n"></a>惟寂久不下山。<a id="a-7o"></a>或劝寂往参免为厉阶。<a id="a-7p"></a>寂谓弟子曰。<a id="a-7q"></a>汝虽出家犹未识业。<a id="a-7r"></a>吾之未死王晔其如吾何。<a id="a-7s"></a>迨晔上官三日。<a id="a-7t"></a>缁徒毕至。<a id="a-7u"></a>或曰。<a id="a-7v"></a>唯处寂蔑视藩侯弗来致贺。<a id="a-7w"></a>晔微怒也。<a id="a-7x"></a>屈诸僧升厅坐已。<a id="a-7y"></a>将启怒端问寂违[打-丁+匡]之由。<a id="a-7z"></a>愠色勃兴僧皆股栗。<a id="a-80"></a>晔俄然仆地左右扶腋。<a id="a-81"></a>归宅至厅事。<a id="a-82"></a>后屏树如被掴颊之声。<a id="a-83"></a>寻尔气绝。<a id="a-84"></a>寂年八十七岁。<a id="a-85"></a>示灭资中。<a id="a-86"></a>至今崇仰焉元圭。</p>
  <p id="a87">释元圭。<a id="a-88"></a>姓李氏。<a id="a-89"></a>伊阙人也。<a id="a-8A"></a>悟少林寺禅师。<a id="a-8B"></a>大通心要深入玄微。<a id="a-8C"></a>遂卜庐于狱中庞坞。<a id="a-8D"></a>谓其徒仁素曰。<a id="a-8E"></a>吾始入寺东岭。<a id="a-8F"></a>吾灭汝必塔吾骸于此。<a id="a-8G"></a>圭安禅于岩阿。<a id="a-8H"></a>时有峨冠裤褶。<a id="a-8I"></a>部曲繁多。<a id="a-8J"></a>称谒大师。<a id="a-8K"></a>圭睹其貌伟精爽不伦。<a id="a-8L"></a>谓之曰。<a id="a-8M"></a>善来仁者。<a id="a-8N"></a>胡为而至。<a id="a-8O"></a>曰师宁识我耶。<a id="a-8P"></a>圭曰。<a id="a-8Q"></a>吾观佛与众生等。<a id="a-8R"></a>吾一目之。<a id="a-8S"></a>岂分别识也。<a id="a-8T"></a>对曰。<a id="a-8U"></a>我此岳神也。<a id="a-8V"></a>吾能利害生死于人。<a id="a-8W"></a>师安得一目我哉。<a id="a-8X"></a>圭曰。<a id="a-8Y"></a>汝能生死于人。<a id="a-8Z"></a>吾本不生。<a id="a-8a"></a>汝焉能死。<a id="a-8b"></a>吾视身与空等。<a id="a-8c"></a>视吾与汝等。<a id="a-8d"></a>汝能坏空与汝乎。<a id="a-8e"></a>苟能坏空及汝。<a id="a-8f"></a>吾则不生不灭也。<a id="a-8g"></a>汝尚不能如是。<a id="a-8h"></a>又焉能生死吾耶。<a id="a-8i"></a>岳神稽首再拜曰。<a id="a-8j"></a>我亦聪明正直于余神。<a id="a-8k"></a>岂能知师有广大之智辩乎。<a id="a-8l"></a>愿授之正戒。<a id="a-8m"></a>令我度世助其威福。<a id="a-8n"></a>圭曰。<a id="a-8o"></a>神既乞戒即既戒矣。<a id="a-8p"></a>所以者何。<a id="a-8q"></a>戒外无戒。<a id="a-8r"></a>又何戒哉。<a id="a-8s"></a>神曰。<a id="a-8t"></a>此理也。<a id="a-8u"></a>我闻茫昧。<a id="a-8v"></a>止求师戒。<a id="a-8w"></a>我身为门弟子。<a id="a-8x"></a>圭辞不获。<a id="a-8y"></a>即为张座焚香秉炉正机曰。<a id="a-8z"></a>付汝五戒汝能奉持。<a id="a-90"></a>即向曰能不能即曰否。<a id="a-91"></a>神曰。<a id="a-92"></a>洗耳倾听虚心纳教。<a id="a-93"></a>圭曰。<a id="a-94"></a>汝能不淫乎。<a id="a-95"></a>神曰。<a id="a-96"></a>亦娶也。<a id="a-97"></a>曰非谓此也。<a id="a-98"></a>谓无罗欲也。<a id="a-99"></a>神曰能。<a id="a-9A"></a>曰汝能不盗乎。<a id="a-9B"></a>神曰。<a id="a-9C"></a>何乏我也焉有盗取哉。<a id="a-9D"></a>曰非谓此也。<a id="a-9E"></a>谓飨而福淫不供而祸善也。<a id="a-9F"></a>神曰能。<a id="a-9G"></a>曰汝能不杀乎。<a id="a-9H"></a>神曰。<a id="a-9I"></a>政柄在躬焉曰不杀。<a id="a-9J"></a>曰非谓此也。<a id="a-9K"></a>谓有滥误混疑也。<a id="a-9L"></a>神曰能。<a id="a-9M"></a>曰能不妄乎。<a id="a-9N"></a>曰吾本正直焉能有妄。<a id="a-9O"></a>曰非此谓也。<a id="a-9P"></a>谓先后不合天心也。<a id="a-9Q"></a>神曰能。<a id="a-9R"></a>曰能不遭酒败乎。<a id="a-9S"></a>神曰。<a id="a-9T"></a>力能。<a id="a-9U"></a>圭曰。<a id="a-9V"></a>如上即佛戒也。<a id="a-9W"></a>又言。<a id="a-9X"></a>以有心奉持而无心拘执。<a id="a-9Y"></a>以有心为物而无心想身。<a id="a-9Z"></a>能如是则先天地生不为精。<a id="a-9a"></a>后天地死不为老。<a id="a-9b"></a>终日变化而不为动。<a id="a-9c"></a>寂默而不为体。<a id="a-9d"></a>悟此则虽娶非妻也。<a id="a-9e"></a>虽享非取也。<a id="a-9f"></a>虽柄非权也。<a id="a-9g"></a>虽作非故也。<a id="a-9h"></a>虽醉非惛也。<a id="a-9i"></a>若能无心于万物。<a id="a-9j"></a>则罗欲不为淫。<a id="a-9k"></a>福淫祸善不为盗。<a id="a-9l"></a>滥误混疑不为杀。<a id="a-9m"></a>先后违天不为妄。<a id="a-9n"></a>惛荒颠倒不为醉。<a id="a-9o"></a>是谓无心也。<a id="a-9p"></a>无心则无戒。<a id="a-9q"></a>无戒则无心。<a id="a-9r"></a>无佛无众生。<a id="a-9s"></a>无汝及无我。<a id="a-9t"></a>无我无汝。<a id="a-9u"></a>孰能戒哉。<a id="a-9v"></a>神曰。<a id="a-9w"></a>我神通亚佛。<a id="a-9x"></a>圭曰。<a id="a-9y"></a>汝神通十句五能五不能。<a id="a-9z"></a>佛则十句七能三不能。<a id="a-A0"></a>神悚然避席启跪颇恭曰。<a id="a-A1"></a>可得闻乎。<a id="a-A2"></a>曰汝能[仁-二+戾](音戾)上帝东天行而西七曜乎。<a id="a-A3"></a>曰不能。<a id="a-A4"></a>又曰。<a id="a-A5"></a>汝能夺地祇融五岳而结四海乎。<a id="a-A6"></a>曰不能。<a id="a-A7"></a>圭曰。<a id="a-A8"></a>是为五不能也。<a id="a-A9"></a>又曰。<a id="a-AA"></a>佛能空一切相成万法智。<a id="a-AB"></a>而不能即灭定业。<a id="a-AC"></a>能知群有性穷亿劫事。<a id="a-AD"></a>而不能化导无缘。<a id="a-AE"></a>佛能度无量有情。<a id="a-AF"></a>而不能尽众生界。<a id="a-AG"></a>是为三不能也。<a id="a-AH"></a>定业亦不牢久。<a id="a-AI"></a>无缘亦谓一期。<a id="a-AJ"></a>众生界本无增灭。<a id="a-AK"></a>亘无一人能主有法有法无主。<a id="a-AL"></a>是谓无法。<a id="a-AM"></a>无法无主是谓无心。<a id="a-AN"></a>如我解佛亦无神通也。<a id="a-AO"></a>但能以无心通达一切法耳。<a id="a-AP"></a>作用冥现有情前也。<a id="a-AQ"></a>若有心有作。<a id="a-AR"></a>作用必不普周焉。<a id="a-AS"></a>岳神曰。<a id="a-AT"></a>我诚浅昧未闻空义。<a id="a-AU"></a>愿师授我戒。<a id="a-AV"></a>我当奉行。<a id="a-AW"></a>更何业因可拘尘界。<a id="a-AX"></a>我愿报慈德。<a id="a-AY"></a>圭曰。<a id="a-AZ"></a>吾观身无物。<a id="a-Aa"></a>观无常法窟块然。<a id="a-Ab"></a>更有何欲。<a id="a-Ac"></a>神曰。<a id="a-Ad"></a>师必命我为世间事。<a id="a-Ae"></a>展我少小神功。<a id="a-Af"></a>使已发心初发心未发心不信心必信心五等人目我神踪知有佛有神有能有不能有自然有非自然者。<a id="a-Ag"></a>圭曰。<a id="a-Ah"></a>无为是无为是。<a id="a-Ai"></a>神曰。<a id="a-Aj"></a>佛亦使神护法。<a id="a-Ak"></a>师宁隳叛佛耶。<a id="a-Al"></a>随意垂诲。<a id="a-Am"></a>圭不得已而言曰。<a id="a-An"></a>东岩寺之障也。<a id="a-Ao"></a>莽然无树。<a id="a-Ap"></a>北岫有之而背非屏拥。<a id="a-Aq"></a>汝能后此树于东岭乎。<a id="a-Ar"></a>神曰。<a id="a-As"></a>已闻命矣。<a id="a-At"></a>又曰。<a id="a-Au"></a>我必昏夜风雨摆摇震运。<a id="a-Av"></a>愿师无骇。<a id="a-Aw"></a>即作礼辞去。<a id="a-Ax"></a>圭门送而观之。<a id="a-Ay"></a>见仪卫如王者之行仗。<a id="a-Az"></a>其夕果有暴风吼雷奔云震电。<a id="a-B0"></a>隆栋壮宇岌砐将圮。<a id="a-B1"></a>定僧胆动宿鸟声狂。<a id="a-B2"></a>互相敲磕(苦盖切)物不安所。<a id="a-B3"></a>乃谓众僧曰。<a id="a-B4"></a>无怖无怖。<a id="a-B5"></a>神与我契矣。<a id="a-B6"></a>诘旦和霁。<a id="a-B7"></a>则北岩松栝尽移东岭森然行植焉。<a id="a-B8"></a>圭谓其徒曰。<a id="a-B9"></a>吾殁后无令外知。<a id="a-BA"></a>若为口实人将妖我也。<a id="a-BB"></a>以开元四年卒。<a id="a-BC"></a>寿七十三。</p>
  <p data-pb></p>
  <h2 id="aBD">通玄</h2>
  <p id="aBE">玄。<a id="a-BF"></a>姓李氏。<a id="a-BG"></a>太原东北人也。<a id="a-BH"></a>举动之间不可量度。<a id="a-BI"></a>身长七尺余。<a id="a-BJ"></a>形貌紫色眉长过目。<a id="a-BK"></a>髭鬓如画发绀而螺施。<a id="a-BL"></a>唇红润齿密致。<a id="a-BM"></a>戴桦皮冠衣大布。<a id="a-BN"></a>缝掖之制腰不束带足不蹑履。<a id="a-BO"></a>虽冬无皴(七旬切)皲(音军)之患夏无垢汗之侵。<a id="a-BP"></a>放旷自得靡所拘绊。<a id="a-BQ"></a>而该博古今洞精儒释。<a id="a-BR"></a>发于辞气若铿巨钟。<a id="a-BS"></a>而倾心华藏未始辍怀。<a id="a-BT"></a>开元七年春赍新华严经。<a id="a-BU"></a>曳筇自定襄而至并部盂县之西南同颍乡大贤村高山奴家止。<a id="a-BV"></a>于偏房中造论演畅华严。<a id="a-BW"></a>不出户庭几千三载。<a id="a-BX"></a>高与邻里怪而不测。<a id="a-BY"></a>每日食枣十颗柏叶饼一枚。<a id="a-BZ"></a>余无所须。<a id="a-Ba"></a>其后移于南谷马家古佛堂侧。<a id="a-Bb"></a>立小土屋闲处宴息焉。<a id="a-Bc"></a>高氏供枣饼。<a id="a-Bd"></a>亦至尝赍其论并经往韩氏庄。<a id="a-Be"></a>中路遇一虎。<a id="a-Bf"></a>玄抚其背以所负经论搭载去土龛中。<a id="a-Bg"></a>虎弭耳前行。<a id="a-Bh"></a>其处无泉可汲用。<a id="a-Bi"></a>会暴风雨拔老松去可百尺余成池。<a id="a-Bj"></a>约深丈许。<a id="a-Bk"></a>其味香甘。<a id="a-Bl"></a>至今呼为长者泉。<a id="a-Bm"></a>里人多因愆阳临之祈雨。<a id="a-Bn"></a>或多应焉。<a id="a-Bo"></a>又造论之时。<a id="a-Bp"></a>室无脂烛。<a id="a-Bq"></a>每夜秉翰于口两角出白色光长尺余。<a id="a-Br"></a>炳然通照以为恒矣。<a id="a-Bs"></a>自到土龛俄有二女子。<a id="a-Bt"></a>韶颜都雅。<a id="a-Bu"></a>每日馈食一奁于龛前。<a id="a-Bv"></a>玄食已彻器而去。<a id="a-Bw"></a>凡经五载。<a id="a-Bx"></a>至于纸墨供送无亏。<a id="a-By"></a>论成泯然不现。<a id="a-Bz"></a>所造论四十卷。<a id="a-C0"></a>总括八十卷经之文义。<a id="a-C1"></a>次决疑论四卷。<a id="a-C2"></a>一日乡人聚饮之次。<a id="a-C3"></a>玄来谓之曰。<a id="a-C4"></a>汝等好住吾今去矣。<a id="a-C5"></a>乡人惊怪谓为他适。<a id="a-C6"></a>乃曰。<a id="a-C7"></a>吾终矣。<a id="a-C8"></a>皆悲泣恋慕送至土龛。<a id="a-C9"></a>曰去住常也。<a id="a-CA"></a>乡人下坡回顾其处。<a id="a-CB"></a>云雾昏暗。<a id="a-CC"></a>至子时俨然坐亡龛中。<a id="a-CD"></a>白色光从顶出上彻太虚。<a id="a-CE"></a>即开元十八年三月二十八日也。<a id="a-CF"></a>报龄九十六。<a id="a-CG"></a>达旦数人登山。<a id="a-CH"></a>见其龛室内蛇虺填满莫得而前。<a id="a-CI"></a>相与启告蛇虺交散。<a id="a-CJ"></a>少长追感。<a id="a-CK"></a>结舆迎于太山之北　石为坟而葬之。<a id="a-CL"></a>葬日有二班鹿双白鹤杂类鸟兽若悲恋之状焉。</p>
  <p data-pb></p>
  <h2 id="aCM">一行</h2>
  <p id="aCN">一行。<a id="a-CO"></a>俗姓张氏。<a id="a-CP"></a>钜鹿人也。<a id="a-CQ"></a>本名遂。<a id="a-CR"></a>早岁不群聪黠明利有老成之风。<a id="a-CS"></a>读书不再已暗诵矣。<a id="a-CT"></a>师事普寂禅师出家剃染于嵩山。<a id="a-CU"></a>师尝设食于寺。<a id="a-CV"></a>大会群僧及沙门。<a id="a-CW"></a>居数百里者皆如期而至。<a id="a-CX"></a>且聚于数人。<a id="a-CY"></a>时有卢鸿者。<a id="a-CZ"></a>道高学富隐于嵩山。<a id="a-Ca"></a>因请鸿为文赞叹其会。<a id="a-Cb"></a>至日鸿持其文至寺。<a id="a-Cc"></a>其师授之致于几案上。<a id="a-Cd"></a>钟梵既作。<a id="a-Ce"></a>鸿谓普寂曰。<a id="a-Cf"></a>某为文数千言。<a id="a-Cg"></a>况其字僻而言怪。<a id="a-Ch"></a>盍于群僧中选其聪悟者。<a id="a-Ci"></a>鸿当亲为传授。<a id="a-Cj"></a>寂乃令召一行。<a id="a-Ck"></a>既至伸纸微笑止于一览。<a id="a-Cl"></a>复致于几上。<a id="a-Cm"></a>鸿轻其疏脱而窃怪之。<a id="a-Cn"></a>俄而群僧会于堂。<a id="a-Co"></a>一行攘袂而进。<a id="a-Cp"></a>抗音典裁一无遗忘。<a id="a-Cq"></a>鸿惊愕久之。<a id="a-Cr"></a>谓寂曰。<a id="a-Cs"></a>非君所能教导也。<a id="a-Ct"></a>当纵其游学。<a id="a-Cu"></a>一行因穷大衍。<a id="a-Cv"></a>自此求访师资不远数千里。<a id="a-Cw"></a>尝至天台国清寺见一院。<a id="a-Cx"></a>古松数十株门前有流水。<a id="a-Cy"></a>一行立于门屏间闻院中僧于庭布算。<a id="a-Cz"></a>其声蓛蓛。<a id="a-D0"></a>既而谓其徒曰。<a id="a-D1"></a>今日当有弟子求吾算法。<a id="a-D2"></a>已合到门。<a id="a-D3"></a>岂无人导达耶。<a id="a-D4"></a>即除一算。<a id="a-D5"></a>又谓曰。<a id="a-D6"></a>门前水合却西流弟子当至。<a id="a-D7"></a>一行承言而入。<a id="a-D8"></a>稽首请法尽授其术。<a id="a-D9"></a>而门水复东流矣。<a id="a-DA"></a>自此声振遐迩。<a id="a-DB"></a>玄宗闻之召令入内。<a id="a-DC"></a>谓曰。<a id="a-DD"></a>卿何能。<a id="a-DE"></a>对曰。<a id="a-DF"></a>善记览。<a id="a-DG"></a>玄宗因召掖庭取宫人籍以示之。<a id="a-DH"></a>周览既毕覆其本。<a id="a-DI"></a>记念精熟如素所习读。<a id="a-DJ"></a>数幅之后。<a id="a-DK"></a>玄宗不觉降榻为之作礼。<a id="a-DL"></a>呼为圣人。<a id="a-DM"></a>嗟叹良久。<a id="a-DN"></a>寻乃诏对无恒。<a id="a-DO"></a>占其灾福若指于掌。<a id="a-DP"></a>言多补益。<a id="a-DQ"></a>刑和璞尝谓尹愔曰。<a id="a-DR"></a>一行其圣人乎。<a id="a-DS"></a>汉之洛下闳造大衍历云。<a id="a-DT"></a>后八百岁当差一日。<a id="a-DU"></a>则有圣人定之。<a id="a-DV"></a>今年期毕矣。<a id="a-DW"></a>而一行造大衍历正其差谬。<a id="a-DX"></a>则洛下闳之言信矣。<a id="a-DY"></a>一行又尝诣道士尹崇。<a id="a-DZ"></a>借扬雄太玄经。<a id="a-Da"></a>数日复诣崇还其书。<a id="a-Db"></a>崇曰此书意旨深远。<a id="a-Dc"></a>吾寻之积年尚不</p>
  <p data-pb></p>
  <h2 id="aDd">无畏</h2>
  <p id="aDe">无畏三藏。<a id="a-Df"></a>本天竺人。<a id="a-Dg"></a>让国出家。<a id="a-Dh"></a>道德名称为天竺之冠。<a id="a-Di"></a>所至讲法必有异相。<a id="a-Dj"></a>初自天竺至。<a id="a-Dk"></a>所司引谒于玄宗。<a id="a-Dl"></a>玄宗见而敬信焉。<a id="a-Dm"></a>因谓三藏曰。<a id="a-Dn"></a>师不远而来故倦矣。<a id="a-Do"></a>欲于何方休息耶。<a id="a-Dp"></a>三藏进曰。<a id="a-Dq"></a>臣在天竺时。<a id="a-Dr"></a>尝闻大唐西明寺宣律师持律第一。<a id="a-Ds"></a>愿往依止焉。<a id="a-Dt"></a>玄宗可之。<a id="a-Du"></a>宣律禁戒坚苦焚修精洁。<a id="a-Dv"></a>三藏饮酒食肉言行粗易。<a id="a-Dw"></a>往往乘醉喧竞秽污茵席。<a id="a-Dx"></a>宣律颇不能甘之。<a id="a-Dy"></a>忽中夜宣律扪虱将投于地。<a id="a-Dz"></a>三藏半醉连声呼曰。<a id="a-E0"></a>律师律师扑死佛子耶。<a id="a-E1"></a>宣律方知其为异人也。<a id="a-E2"></a>整衣作礼而师事焉。<a id="a-E3"></a>在洛时有巨蛇高丈余长且百尺。<a id="a-E4"></a>其状甚异。<a id="a-E5"></a>蟠绕出于山下。<a id="a-E6"></a>洛民咸见之。<a id="a-E7"></a>畏语曰。<a id="a-E8"></a>此蛇欲决水潴洛城。<a id="a-E9"></a>即说佛书义。<a id="a-EA"></a>其蛇至夕则驾风露来。<a id="a-EB"></a>若倾听状。<a id="a-EC"></a>畏责之曰。<a id="a-ED"></a>尔蛇也。<a id="a-EE"></a>当居深山中用安其所。<a id="a-EF"></a>何为将欲肆毒于世耶。<a id="a-EG"></a>速去无患生人。<a id="a-EH"></a>其蛇闻之若有惭色。<a id="a-EI"></a>遂俯于地顷而死焉。<a id="a-EJ"></a>其后安禄山据洛阳尽毁宗庙。<a id="a-EK"></a>果符其言。<a id="a-EL"></a>开元十年七月旱。<a id="a-EM"></a>帝遣使诏无畏请雨。<a id="a-EN"></a>畏持满钵水以小刀搅之。<a id="a-EO"></a>诵咒数番。<a id="a-EP"></a>即有物如蚪龙从钵中矫首水面。<a id="a-EQ"></a>畏咒遣之。<a id="a-ER"></a>白气自钵腾涌。<a id="a-ES"></a>语诏使曰。<a id="a-ET"></a>速归雨即至矣。<a id="a-EU"></a>诏使驰出。<a id="a-EV"></a>顷刻风雷震电。<a id="a-EW"></a>诏使趋入奏。<a id="a-EX"></a>御衣巾已透湿。<a id="a-EY"></a>霖雨弥日而息。<a id="a-EZ"></a>又尝淫雨逾时。<a id="a-Ea"></a>诏畏止之。<a id="a-Eb"></a>畏掜泥媪五躯向之作梵语叱骂者。<a id="a-Ec"></a>即刻而霁。<a id="a-Ed"></a>尝过龙河以一槖驼负经没水。<a id="a-Ee"></a>畏惧失经遽随之入水。<a id="a-Ef"></a>于是龙王邀之入宫讲法。<a id="a-Eg"></a>为留三宿而出。<a id="a-Eh"></a>所载梵夹不湿一字。<a id="a-Ei"></a>其神异多类此。</p>
  <h2 id="aEj">金刚智</h2>
  <p id="aEk">释跋日罗菩提。<a id="a-El"></a>华言金刚智。<a id="a-Em"></a>南印度摩赖耶国人也。<a id="a-En"></a>生数岁日诵万言。<a id="a-Eo"></a>目览心传终身不忘。<a id="a-Ep"></a>年十六开悟佛理。<a id="a-Eq"></a>乃削染出家。<a id="a-Er"></a>从师历游诸国。<a id="a-Es"></a>至开元中达于广府。<a id="a-Et"></a>后随驾洛阳。<a id="a-Eu"></a>其年自正月不雨迨于五月。<a id="a-Ev"></a>岳渎灵祠祷之无应。<a id="a-Ew"></a>乃诏智结坛祈请。<a id="a-Ex"></a>于是用不空钩依菩萨法。<a id="a-Ey"></a>在所住处起坛。<a id="a-Ez"></a>深四肘。<a id="a-F0"></a>躬绘七俱胝菩萨像。<a id="a-F1"></a>立期以开光明日定随雨焉　帝使一行禅师谨密候之。<a id="a-F2"></a>至第七日炎气爞爞(徒冬切)天无浮翳。<a id="a-F3"></a>午后方开眉眼即时西北风生。<a id="a-F4"></a>飞瓦拔树崩云泄雨。<a id="a-F5"></a>远近惊骇。<a id="a-F6"></a>而结坛之地。<a id="a-F7"></a>穿穴其屋洪注道场。<a id="a-F8"></a>质明京师一庶皆云。<a id="a-F9"></a>智获一龙穿屋飞去。<a id="a-FA"></a>求观其处日千万人。<a id="a-FB"></a>初帝之第二十五公主甚钟其爱。<a id="a-FC"></a>久疾不救移卧于咸宜外馆。<a id="a-FD"></a>闭目不语已经旬朔。<a id="a-FE"></a>有敕令智授之戒法。<a id="a-FF"></a>此乃料其必终故有是命。<a id="a-FG"></a>智诣彼择取宫中七岁二女子。<a id="a-FH"></a>以绯缯缠其面目卧于地。<a id="a-FI"></a>使牛仙童写敕一纸焚于他所。<a id="a-FJ"></a>智以密语咒之。<a id="a-FK"></a>二女冥然诵得不遗一字。<a id="a-FL"></a>智入三摩地。<a id="a-FM"></a>以不思议力令二女持敕诣琰摩王。<a id="a-FN"></a>食顷间王令公主亡保母刘氏护送公主魂。<a id="a-FO"></a>随二女至。<a id="a-FP"></a>于是公主起坐开目言语如常。<a id="a-FQ"></a>帝闻之不俟仗卫驰骑往于外馆。<a id="a-FR"></a>公主奏曰。<a id="a-FS"></a>冥数难移。<a id="a-FT"></a>今王遣回略觐圣颜而已。<a id="a-FU"></a>可半日间然后长逝。<a id="a-FV"></a>自尔帝方加归仰焉。<a id="a-FW"></a>武贵妃宠异六宫荐施宝玩。<a id="a-FX"></a>智劝贵妃急造金刚寿命菩萨。<a id="a-FY"></a>又劝河东郡王于毗卢遮那塔中绘像。<a id="a-FZ"></a>谓门人曰。<a id="a-Fa"></a>此二人者寿命非久矣。<a id="a-Fb"></a>经数月皆如其言。<a id="a-Fc"></a>至二十年壬申八月既望。<a id="a-Fd"></a>于洛阳广福寺命门人曰。<a id="a-Fe"></a>白月圆时吾当去矣。<a id="a-Ff"></a>遂礼毗卢遮那佛旋绕七匝。<a id="a-Fg"></a>退归本院焚香发愿。<a id="a-Fh"></a>顶戴梵夹并新译教法。<a id="a-Fi"></a>付嘱讫寂然而化。</p>
  <h2 id="aFj">鉴源</h2>
  <p id="aFk">释鉴源。<a id="a-Fl"></a>不知何许人。<a id="a-Fm"></a>素行甄明。<a id="a-Fn"></a>后讲华严经号为胜集。<a id="a-Fo"></a>日供千人粥食。<a id="a-Fp"></a>其仓簟中米粟才数百斛。<a id="a-Fq"></a>取之不竭。<a id="a-Fr"></a>沿夏涉秋未尝告匮。<a id="a-Fs"></a>冥感如此。<a id="a-Ft"></a>后多征应。<a id="a-Fu"></a>有慧观禅师。<a id="a-Fv"></a>见三百余僧持莲灯凌空而去。<a id="a-Fw"></a>历历如流星焉。<a id="a-Fx"></a>开元中崔冀公宁疑其妖妄。<a id="a-Fy"></a>躬自入山宿。<a id="a-Fz"></a>预禁山四方面各三十里火光。<a id="a-G0"></a>至第三夜有百余支灯。<a id="a-G1"></a>现兼红光可千余尺。<a id="a-G2"></a>冀公蹶然作礼叹未曾有。<a id="a-G3"></a>时松间出金色手长七尺许。<a id="a-G4"></a>有二菩萨黄白金色闪烁。<a id="a-G5"></a>然复庭前柏树上昼现一灯。<a id="a-G6"></a>其明如日。<a id="a-G7"></a>横布玻璃。<a id="a-G8"></a>山可三里所宝珠一颗圆一丈。<a id="a-G9"></a>熠爚可爱。<a id="a-GA"></a>西岭山门悬大虹桥。<a id="a-GB"></a>桥上梵僧老叟童子。<a id="a-GC"></a>间出有二炬烂然空中。<a id="a-GD"></a>如相迎送交过之状。<a id="a-GE"></a>下有四菩萨两两偶立。<a id="a-GF"></a>放通身光可高六七十尺。<a id="a-GG"></a>复见大松林后。<a id="a-GH"></a>忽有寺额篆书三学字。<a id="a-GI"></a>又灯下垂绣带二条。<a id="a-GJ"></a>东林之间夜出金山。<a id="a-GK"></a>月当于午。<a id="a-GL"></a>金银二色灯列于知铉师坟侧。<a id="a-GM"></a>韦南康皋每三月就寺设三百菩萨大斋。<a id="a-GN"></a>菩萨现相焉。</p>
  <h2 id="aGO">义福</h2>
  <p id="aGP">僧义福者。<a id="a-GQ"></a>上党人也。<a id="a-GR"></a>梵行精修相好端洁。<a id="a-GS"></a>搢绅士庶翕然归依。<a id="a-GT"></a>尝从驾往东都。<a id="a-GU"></a>所历郡县人皆倾向。<a id="a-GV"></a>檀施巨万皆委之而去。<a id="a-GW"></a>忽一旦召其学徒。<a id="a-GX"></a>告以将终。<a id="a-GY"></a>兵部侍郎张均。<a id="a-GZ"></a>中书侍郎严挺之。<a id="a-Ga"></a>刑部侍郎房琯。<a id="a-Gb"></a>礼部侍郎韦涉。<a id="a-Gc"></a>常所礼谒。<a id="a-Gd"></a>是日亦同相造焉。<a id="a-Ge"></a>义福乃升座为门徒演法。<a id="a-Gf"></a>乃曰。<a id="a-Gg"></a>吾殁于是日当以决别耳。<a id="a-Gh"></a>久之张谓房曰。<a id="a-Gi"></a>某宿岁饵金丹。<a id="a-Gj"></a>尔来未尝临丧。<a id="a-Gk"></a>言讫张遂潜去。<a id="a-Gl"></a>义福谓房曰。<a id="a-Gm"></a>某与张公游有年数矣张有非常之咎。<a id="a-Gn"></a>名节皆亏。<a id="a-Go"></a>向来若终法会足以免难惜哉。<a id="a-Gp"></a>乃携房之手曰。<a id="a-Gq"></a>必为中兴名臣。<a id="a-Gr"></a>公其勉之。<a id="a-Gs"></a>言讫而终。<a id="a-Gt"></a>及禄山之乱。<a id="a-Gu"></a>张均陷贼庭授伪署。<a id="a-Gv"></a>房琯翊赞两朝竟立大节真表。</p>
  <p id="aGw">真表者。<a id="a-Gx"></a>百济人也。<a id="a-Gy"></a>家在金山世事戈猎。<a id="a-Gz"></a>后入深山以刀截发。<a id="a-H0"></a>苦到忏悔举身扑地。<a id="a-H1"></a>志求戒法誓愿要期。<a id="a-H2"></a>弥勒菩萨授我戒法也。<a id="a-H3"></a>夜倍日功绕旋叩榼。<a id="a-H4"></a>心心无间念念翘勤。<a id="a-H5"></a>经于七宵诘旦。<a id="a-H6"></a>见地藏菩萨手摇金锡。<a id="a-H7"></a>为表策发教发戒缘作受前方便。<a id="a-H8"></a>感斯瑞应勇猛过前。<a id="a-H9"></a>二七日满有大鬼现可怖相。<a id="a-HA"></a>而推表坠于岩下。<a id="a-HB"></a>身无所伤。<a id="a-HC"></a>葡卜就登石坛上。<a id="a-HD"></a>加复魔相未休。<a id="a-HE"></a>百端千绪。<a id="a-HF"></a>至第三七日质明。<a id="a-HG"></a>有吉祥鸟鸣曰。<a id="a-HH"></a>菩萨来也。<a id="a-HI"></a>乃见白云若浸粉然。<a id="a-HJ"></a>更无高下。<a id="a-HK"></a>山川平满成银色世界。<a id="a-HL"></a>兜率天主透迤自在。<a id="a-HM"></a>仪卫陆离围绕石坛。<a id="a-HN"></a>香风花雨一时交集。<a id="a-HO"></a>须臾慈氏徐步而行至于坛所。<a id="a-HP"></a>垂手摩表顶曰。<a id="a-HQ"></a>善哉大丈夫。<a id="a-HR"></a>求戒如是。<a id="a-HS"></a>至于再至于三。<a id="a-HT"></a>苏迷卢可手攘而却尔心终不退。<a id="a-HU"></a>乃为授法。<a id="a-HV"></a>表身心和悦犹如三禅意识与乐根相应也。<a id="a-HW"></a>四万二千福河常流一切功德。<a id="a-HX"></a>寻发天眼焉。<a id="a-HY"></a>慈氏躬授三法衣瓦钵。<a id="a-HZ"></a>复赐名曰真表。<a id="a-Ha"></a>又于膝下出二物。<a id="a-Hb"></a>非牙非玉。<a id="a-Hc"></a>乃签检之制也。<a id="a-Hd"></a>一题曰九者。<a id="a-He"></a>一题曰八者。<a id="a-Hf"></a>各二字。<a id="a-Hg"></a>付度表云。<a id="a-Hh"></a>若人求戒当先悔罪。<a id="a-Hi"></a>罪福则持犯性也。<a id="a-Hj"></a>更加一百八签。<a id="a-Hk"></a>签上署百八烦恼名目。<a id="a-Hl"></a>如来戒人。<a id="a-Hm"></a>或九十日。<a id="a-Hn"></a>或四十日。<a id="a-Ho"></a>或三七日。<a id="a-Hp"></a>行忏苦到精进期满限终将九八二签参合百八者。<a id="a-Hq"></a>佛前望空而掷其签。<a id="a-Hr"></a>堕地以验其罪灭不灭之相。<a id="a-Hs"></a>若百八签飞逗四畔。<a id="a-Ht"></a>唯八九二签卓然坛心而立者。<a id="a-Hu"></a>即得上上品戒焉。<a id="a-Hv"></a>若众签虽远。<a id="a-Hw"></a>或一二来触九八签。<a id="a-Hx"></a>拈观是何烦恼名。<a id="a-Hy"></a>抑令人重覆忏悔已。<a id="a-Hz"></a>正将重悔烦恼签。<a id="a-I0"></a>和九八者掷其烦恼签。<a id="a-I1"></a>去者名中品戒焉。<a id="a-I2"></a>若众签埋覆九八者。<a id="a-I3"></a>则罪不灭不得戒也。<a id="a-I4"></a>设加忏悔过九十日得下品戒大慈氏重告诲云。<a id="a-I5"></a>八者新熏也。<a id="a-I6"></a>九者本有也。<a id="a-I7"></a>嘱累已大仗既回山川云霁。<a id="a-I8"></a>于是持天衣执天钵。<a id="a-I9"></a>犹如五夏比丘。<a id="a-IA"></a>徇道下山草木为其低垂覆路。<a id="a-IB"></a>殊无溪谷高下之别。<a id="a-IC"></a>飞禽鸷兽驯伏步前。<a id="a-ID"></a>又闻空中唱告村落聚邑言。<a id="a-IE"></a>菩萨出山来何不迎接时。<a id="a-IF"></a>则人民男女布发掩泥者。<a id="a-IG"></a>脱衣覆路者。<a id="a-IH"></a>毡罽氍毹承足者。<a id="a-II"></a>花絪美褥填坑者。<a id="a-IJ"></a>表咸曲副人情一一迪践。<a id="a-IK"></a>有女子提半端白氎覆于途中。<a id="a-IL"></a>表似惊忙之色。<a id="a-IM"></a>回避别行。<a id="a-IN"></a>女子怪其不平等。<a id="a-IO"></a>表曰。<a id="a-IP"></a>吾非无慈不均也。<a id="a-IQ"></a>适观[疊*毛]间皆是狶子。<a id="a-IR"></a>吾虑伤生避其误犯耳。<a id="a-IS"></a>原其女子本屠家。<a id="a-IT"></a>贩买得此布也。<a id="a-IU"></a>自尔常有二虎左右随行。<a id="a-IV"></a>表语之曰。<a id="a-IW"></a>吾不入郛郭汝可导引。<a id="a-IX"></a>至可修行处则乃缓步而行。<a id="a-IY"></a>三十来里就一山坡蹲跽于前。<a id="a-IZ"></a>时则挂锡树枝敷草端坐。<a id="a-Ia"></a>四望信士不劝自来。<a id="a-Ib"></a>同造伽蓝号金山寺焉明达。</p>
  <p id="aIc">明达师者。<a id="a-Id"></a>不知其所来。<a id="a-Ie"></a>于阌乡县住万回故寺。<a id="a-If"></a>往来过客皆谒明达以问休咎。<a id="a-Ig"></a>明达不答。<a id="a-Ih"></a>但见其旨趣而已。<a id="a-Ii"></a>曾有人谒明达问曰。<a id="a-Ij"></a>欲至京谒亲。<a id="a-Ik"></a>亲安否。<a id="a-Il"></a>明达授以竹杖。<a id="a-Im"></a>至京而亲亡。<a id="a-In"></a>又有谒达者。<a id="a-Io"></a>达取寺家马令乘之使南北驰。<a id="a-Ip"></a>驰讫勒去。<a id="a-Iq"></a>其人至京授采访判官。<a id="a-Ir"></a>乘驿无所不至。<a id="a-Is"></a>又有谒达者。<a id="a-It"></a>达以所持杖画地为堆阜。<a id="a-Iu"></a>以杖撞筑之。<a id="a-Iv"></a>地因坑臼人不晓。<a id="a-Iw"></a>至京背有发肿。<a id="a-Ix"></a>割之血流迨地。<a id="a-Iy"></a>李林甫为黄门侍郎。<a id="a-Iz"></a>扈从西还谒达加秤于其肩。<a id="a-J0"></a>至京而作相。<a id="a-J1"></a>李雍门为湖城令。<a id="a-J2"></a>达忽请其小马。<a id="a-J3"></a>雍门不与。<a id="a-J4"></a>间一日乘马将出。<a id="a-J5"></a>马忽庭中人立寺门坠马而死。<a id="a-J6"></a>如此颇众。<a id="a-J7"></a>达又尝当寺门北望。<a id="a-J8"></a>言曰。<a id="a-J9"></a>此川中兵马何多。<a id="a-JA"></a>又长叹曰。<a id="a-JB"></a>此中触处总是军队。<a id="a-JC"></a>及哥舒翰拥兵潼关拒逆胡。<a id="a-JD"></a>关下阌乡尽为战场矣法秀。</p>
  <p id="aJE">释法秀者。<a id="a-JF"></a>未详何许人也。<a id="a-JG"></a>居于京师。<a id="a-JH"></a>游于咸镐之间。<a id="a-JI"></a>以劝率众缘多成善务。<a id="a-JJ"></a>至老未尝休懈。<a id="a-JK"></a>开元末明皇尝梦人云。<a id="a-JL"></a>将手巾五百条袈裟五百领。<a id="a-JM"></a>于回向寺布施。<a id="a-JN"></a>及觉问左右。<a id="a-JO"></a>并云无。<a id="a-JP"></a>乃遣募缁徒道高者令寻访。<a id="a-JQ"></a>秀出应召曰。<a id="a-JR"></a>某知回向寺处。<a id="a-JS"></a>问要几人。<a id="a-JT"></a>曰但得赍持所物及名香一斤即可矣。<a id="a-JU"></a>遂授之。<a id="a-JV"></a>秀径入终南行两日。<a id="a-JW"></a>至极深峻处都无所见。<a id="a-JX"></a>忽遇一碾石。<a id="a-JY"></a>惊曰。<a id="a-JZ"></a>此人不到何有此物。<a id="a-Ja"></a>乃于其上焚所携香。<a id="a-Jb"></a>礼祝哀祈自午至夕。<a id="a-Jc"></a>良久谷中雾起咫尺不辨。<a id="a-Jd"></a>近来渐散。<a id="a-Je"></a>当半崖有朱柱粉壁。<a id="a-Jf"></a>玲珑如画。<a id="a-Jg"></a>少顷转分明。<a id="a-Jh"></a>见一寺若在云间。<a id="a-Ji"></a>三门巨额谛视之。<a id="a-Jj"></a>乃回向也。<a id="a-Jk"></a>喜甚攀陟遂到。<a id="a-Jl"></a>时已黄昏闻钟磬及礼佛之声。<a id="a-Jm"></a>门者诘其所从来。<a id="a-Jn"></a>遂引入见一老僧曰。<a id="a-Jo"></a>唐皇帝万福。<a id="a-Jp"></a>令语人相随。<a id="a-Jq"></a>历房散手巾等。<a id="a-Jr"></a>唯余一分。<a id="a-Js"></a>一房但空榻无人。<a id="a-Jt"></a>有一衣服坐席。<a id="a-Ju"></a>似有所适者。<a id="a-Jv"></a>遂却见老僧。<a id="a-Jw"></a>僧曰。<a id="a-Jx"></a>更往当已来矣。<a id="a-Jy"></a>秀复至欲授手巾等。<a id="a-Jz"></a>一房但空榻者亦无人矣。<a id="a-K0"></a>又具言之。<a id="a-K1"></a>僧笑令坐。<a id="a-K2"></a>顾侍者曰。<a id="a-K3"></a>彼房取尺八来。<a id="a-K4"></a>至乃玉尺八也。<a id="a-K5"></a>僧曰。<a id="a-K6"></a>汝见彼胡僧否。<a id="a-K7"></a>曰见。<a id="a-K8"></a>僧曰。<a id="a-K9"></a>此是权代汝主者。<a id="a-KA"></a>国内当乱。<a id="a-KB"></a>人死无数。<a id="a-KC"></a>此名磨灭王。<a id="a-KD"></a>其一室是汝主房也。<a id="a-KE"></a>汝主在寺以爱吹尺八谪在人间。<a id="a-KF"></a>此常吹者也。<a id="a-KG"></a>今限亦满。<a id="a-KH"></a>即却归矣。<a id="a-KI"></a>明日遣就斋。<a id="a-KJ"></a>斋讫曰。<a id="a-KK"></a>汝当回可将此尺八付汝主。<a id="a-KL"></a>并袈裟手巾令自收。<a id="a-KM"></a>秀膜拜而回。<a id="a-KN"></a>童子送出才数步。<a id="a-KO"></a>又云雾四合。<a id="a-KP"></a>及散则复不见寺矣。<a id="a-KQ"></a>乃持手巾袈裟尺八等进于玄宗。<a id="a-KR"></a>及召见具述本末。<a id="a-KS"></a>玄宗大感悦。<a id="a-KT"></a>持以吹之。<a id="a-KU"></a>宛是先所御者。<a id="a-KV"></a>后十余年遂有禄山之祸。<a id="a-KW"></a>所见胡僧即禄山也。<a id="a-KX"></a>秀感所遇精进倍切不知所终。</p>
  <p data-pb></p>
  <h2 id="aKY">懒残</h2>
  <p id="aKZ">残者。<a id="a-Ka"></a>唐天宝初衡岳寺执役僧也。<a id="a-Kb"></a>退食即收所余而食。<a id="a-Kc"></a>性懒而食残。<a id="a-Kd"></a>故号懒残也。<a id="a-Ke"></a>昼专一寺之工。<a id="a-Kf"></a>夜止群牛之下。<a id="a-Kg"></a>曾无倦色。<a id="a-Kh"></a>已二十年矣。<a id="a-Ki"></a>时邺侯李沙寺中读书。<a id="a-Kj"></a>察懒残所为曰非凡物也。<a id="a-Kk"></a>听其中宵梵唱响彻山林。<a id="a-Kl"></a>李公情颇知音能辨休戚。<a id="a-Km"></a>谓懒残经音先凄惋而后喜悦。<a id="a-Kn"></a>必谪堕之人。<a id="a-Ko"></a>时将去矣。<a id="a-Kp"></a>候中夜李公潜往谒焉。<a id="a-Kq"></a>望席门通名而拜。<a id="a-Kr"></a>懒残大诟仰空而唾曰。<a id="a-Ks"></a>是将贼我。<a id="a-Kt"></a>李公愈加谨敬。<a id="a-Ku"></a>唯拜而已。<a id="a-Kv"></a>懒残正拨牛粪火出。<a id="a-Kw"></a>芋啖之良。<a id="a-Kx"></a>久乃曰可。<a id="a-Ky"></a>以席地取。<a id="a-Kz"></a>所啖芋之半以授焉。<a id="a-L0"></a>李公捧承尽食而谢。<a id="a-L1"></a>谓李公曰。<a id="a-L2"></a>慎勿多言。<a id="a-L3"></a>领取十年宰相。<a id="a-L4"></a>公又拜而退。<a id="a-L5"></a>居一月刺史祭岳修道甚严。<a id="a-L6"></a>忽中夜风雷而一峰颓下。<a id="a-L7"></a>其缘山磴道为大石所栏。<a id="a-L8"></a>乃以十牛縻绊以挽之。<a id="a-L9"></a>又以数百人鼓噪以推之。<a id="a-LA"></a>物力竭而石愈固。<a id="a-LB"></a>更无他途可以修事。</p>
  <p data-pb></p>
  <h2 id="aLC">西域僧</h2>
  <p id="aLD">天竺亡名僧者。<a id="a-LE"></a>未详何印度人也。<a id="a-LF"></a>其貌恶陋缠乾陀色缦条衣。<a id="a-LG"></a>穿革屣曳铁锡。<a id="a-LH"></a>化行于京辇。<a id="a-LI"></a>当韦皋之生也。<a id="a-LJ"></a>才三日其家召僧斋。<a id="a-LK"></a>此僧不召自来。<a id="a-LL"></a>韦氏家僮咸怒之。<a id="a-LM"></a>以弊席坐于庭中。<a id="a-LN"></a>既食韦氏命乳母出婴儿请群僧群祝其寿。<a id="a-LO"></a>胡僧忽自升阶谓婴儿曰。<a id="a-LP"></a>别久无恙乎。<a id="a-LQ"></a>婴儿若有喜色。<a id="a-LR"></a>众皆异之。<a id="a-LS"></a>韦氏先君曰。<a id="a-LT"></a>此子生才三日。<a id="a-LU"></a>吾师何故言别久耶。<a id="a-LV"></a>胡僧曰。<a id="a-LW"></a>此非檀越之所知也。<a id="a-LX"></a>韦氏固问之。<a id="a-LY"></a>胡僧曰。<a id="a-LZ"></a>此子乃诸葛武侯之后身耳。<a id="a-La"></a>武侯当东汉之季为蜀丞相。<a id="a-Lb"></a>蜀人受其赐且久。<a id="a-Lc"></a>今降于世将为蜀门帅。<a id="a-Ld"></a>且受蜀人之福。<a id="a-Le"></a>吾往岁在剑</p>
  <p data-pb></p>
  <h2 id="aLf">本净</h2>
  <p id="aLg">本净。<a id="a-Lh"></a>未详何许人。<a id="a-Li"></a>道气高抗。<a id="a-Lj"></a>闻闽岭多禅宗知识。<a id="a-Lk"></a>历往参之。<a id="a-Ll"></a>又闻长溪霍童山多神仙洞府。<a id="a-Lm"></a>然山中不容凡俗。<a id="a-Ln"></a>净乃入山结茅为室。<a id="a-Lo"></a>室侧有毒龙石穴。<a id="a-Lp"></a>其龙夭矫而出。<a id="a-Lq"></a>变现无恒。<a id="a-Lr"></a>遂呼召之而驯扰焉。<a id="a-Ls"></a>又诸猛虎横路为害。<a id="a-Lt"></a>樵者不敢深入。<a id="a-Lu"></a>净抚其头诫约丁宁。<a id="a-Lv"></a>虎弭耳而去。<a id="a-Lw"></a>尝清宵有九人冠帻裤褶称寄宿。<a id="a-Lx"></a>尽纳诸庵内。<a id="a-Ly"></a>明旦告辞偕化为鹤。<a id="a-Lz"></a>鸣唳空中而去。<a id="a-M0"></a>净后罔知其终。</p>
  <p data-pb></p>
  <h2 id="aM1">怀玉</h2>
  <p id="aM2">怀玉。<a id="a-M3"></a>姓高氏。<a id="a-M4"></a>丹丘人也。<a id="a-M5"></a>执持律法名节峭然。<a id="a-M6"></a>一食长坐蚤虱恣生。<a id="a-M7"></a>唯一布衣。<a id="a-M8"></a>行忏悔之法。<a id="a-M9"></a>课其一日念弥陀佛五万口。<a id="a-MA"></a>通诵弥陀经三十万卷。<a id="a-MB"></a>翌日俄见西方圣像数若恒沙。<a id="a-MC"></a>有一人擎白银台从窗而入。<a id="a-MD"></a>玉云。<a id="a-ME"></a>我合得金台。<a id="a-MF"></a>银台却出。<a id="a-MG"></a>玉倍虔志。<a id="a-MH"></a>后空声报云。<a id="a-MI"></a>头上已有光晕矣。<a id="a-MJ"></a>请加趺结弥陀佛印。<a id="a-MK"></a>时佛光充室。<a id="a-ML"></a>玉手约人退曰。<a id="a-MM"></a>莫触此光明。<a id="a-MN"></a>数日又有白毫光现圣众满空。<a id="a-MO"></a>玉云。<a id="a-MP"></a>若闻异香我报将尽。<a id="a-MQ"></a>须臾香气盈空海众遍满。<a id="a-MR"></a>见阿弥陀佛观音势至身金色。<a id="a-MS"></a>共御金刚台来迎玉含笑而终。</p>
  <p data-pb></p>
  <h2 id="aMT">无相</h2>
  <p id="aMU">释无相。<a id="a-MV"></a>新罗国人也。<a id="a-MW"></a>是彼土王第三子。<a id="a-MX"></a>玄宗召见隶于禅定寺号无相。<a id="a-MY"></a>遂入深溪谷岩下坐禅。<a id="a-MZ"></a>有黑犊二交角盘礴于座下。<a id="a-Ma"></a>近身甚急。<a id="a-Mb"></a>毛手入其袖。<a id="a-Mc"></a>其冷如冰。<a id="a-Md"></a>扪摸至腹。<a id="a-Me"></a>相殊不倾动。<a id="a-Mf"></a>每入定多是五日为度。<a id="a-Mg"></a>忽雪深有二猛兽来。<a id="a-Mh"></a>相自洗拭裸卧其前。<a id="a-Mi"></a>愿以身施其食。<a id="a-Mj"></a>二兽从头至足嗅匝而去。<a id="a-Mk"></a>往往夜间坐床下搦虎须毛。<a id="a-Ml"></a>既而山居稍久衣破发长。<a id="a-Mm"></a>猎者疑是异兽将射之复止。<a id="a-Mn"></a>复构精舍于乱墓间。<a id="a-Mo"></a>成都县令杨翌。<a id="a-Mp"></a>疑其幻惑。<a id="a-Mq"></a>乃追至。<a id="a-Mr"></a>命徒二十余人曳之。<a id="a-Ms"></a>徒近相身一皆战栗心神俱失。<a id="a-Mt"></a>顷之大风卒起。<a id="a-Mu"></a>沙石飞扬直入厅事。<a id="a-Mv"></a>飘帘卷幕。<a id="a-Mw"></a>杨翌叩头拜伏喘不敢语。<a id="a-Mx"></a>忏毕风止。<a id="a-My"></a>奉送旧所。<a id="a-Mz"></a>相至成都也。<a id="a-N0"></a>忽有一力士称舍力伐柴供僧厨用。<a id="a-N1"></a>相之弟本国新为王矣。<a id="a-N2"></a>惧其却回其国危殆。<a id="a-N3"></a>将遣刺客来屠之。<a id="a-N4"></a>相已冥知矣。<a id="a-N5"></a>忽曰。<a id="a-N6"></a>供柴贤者暂来谓之曰。<a id="a-N7"></a>今夜有客曰灼然。<a id="a-N8"></a>又曰。<a id="a-N9"></a>莫伤佛子。<a id="a-NA"></a>至夜薪者持刀挟席。<a id="a-NB"></a>坐禅座之侧。<a id="a-NC"></a>逡巡觉壁上似有物下。<a id="a-ND"></a>遂跃起挥刀。<a id="a-NE"></a>巨胡身首分于地矣。<a id="a-NF"></a>后门素有巨坑。<a id="a-NG"></a>乃曳去瘗之。<a id="a-NH"></a>复以土拌灭其迹而去。<a id="a-NI"></a>质明相令召伐柴者谢之。<a id="a-NJ"></a>已不见矣。<a id="a-NK"></a>尝指其浮图前柏曰。<a id="a-NL"></a>此树与塔齐。<a id="a-NM"></a>塔当毁矣。<a id="a-NN"></a>至会昌废毁正与塔齐。<a id="a-NO"></a>又言。<a id="a-NP"></a>寺前二小池。<a id="a-NQ"></a>左羹右饭。<a id="a-NR"></a>斋施时少则令淘浚之。<a id="a-NS"></a>果来供设。<a id="a-NT"></a>其神异多此类也。<a id="a-NU"></a>以至德元年卒。<a id="a-NV"></a>寿七十七。</p>
  <h2 id="aNW">嵩岳僧</h2>
  <p id="aNX">嵩岳破窖堕和尚。<a id="a-NY"></a>隐居嵩山。<a id="a-NZ"></a>山有庙甚灵。<a id="a-Na"></a>惟安一窖祭无虚日。<a id="a-Nb"></a>师入庙以杖击窖云。<a id="a-Nc"></a>此泥瓦合成。<a id="a-Nd"></a>圣从何来灵从何起。<a id="a-Ne"></a>又击三下。<a id="a-Nf"></a>窖乃倾破堕落。<a id="a-Ng"></a>须臾一青衣人设拜师前曰。<a id="a-Nh"></a>我本此窖神久受业报。<a id="a-Ni"></a>蒙师说无生法得脱此生。<a id="a-Nj"></a>特来礼谢。<a id="a-Nk"></a>再拜而去。<a id="a-Nl"></a>少顷徒众问师。<a id="a-Nm"></a>窖神得何经旨便得生天。<a id="a-Nn"></a>师曰。<a id="a-No"></a>我只向伊道。<a id="a-Np"></a>只泥瓦合成别无道理为伊。<a id="a-Nq"></a>众无语。<a id="a-Nr"></a>师良久云。<a id="a-Ns"></a>会么。<a id="a-Nt"></a>众云。<a id="a-Nu"></a>不会。<a id="a-Nv"></a>师曰。<a id="a-Nw"></a>本有之性为什么不会。<a id="a-Nx"></a>众僧乃礼拜。<a id="a-Ny"></a>师曰。<a id="a-Nz"></a>破也堕也。<a id="a-O0"></a>于是其众大悟玄旨。</p>
  <h2 id="aO1">仪光</h2>
  <p id="aO2">仪光禅师。<a id="a-O3"></a>住青龙寺。<a id="a-O4"></a>行业至高。<a id="a-O5"></a>有朝士妻丧请师至家修福。<a id="a-O6"></a>师住其家数日。<a id="a-O7"></a>居于庑前大申供养。<a id="a-O8"></a>俗每人死谒巫。<a id="a-O9"></a>巫即言。<a id="a-OA"></a>其杀出日必有妨害。<a id="a-OB"></a>死家多出避之。<a id="a-OC"></a>其夜朝士家皆出北门。<a id="a-OD"></a>潜去不告师。<a id="a-OE"></a>师但于堂前明灯读经。<a id="a-OF"></a>弟子十一人侍之。<a id="a-OG"></a>夜将半闻堂中人起取衣服开门声。<a id="a-OH"></a>有一妇人出堂便往厨中营食汲水吹火。<a id="a-OI"></a>师以为家人。<a id="a-OJ"></a>不知怪也。<a id="a-OK"></a>及将曙妇人进食捧盘来前。<a id="a-OL"></a>犹带面衣。<a id="a-OM"></a>徒跣再拜。<a id="a-ON"></a>言曰。<a id="a-OO"></a>劳师降临。<a id="a-OP"></a>今家人总出恐斋粥失时。<a id="a-OQ"></a>弟子故起为师造之。<a id="a-OR"></a>师知是亡人。<a id="a-OS"></a>乃受其献方祝。<a id="a-OT"></a>祝未毕闻开堂北户声。<a id="a-OU"></a>妇人速曰。<a id="a-OV"></a>儿子来矣。<a id="a-OW"></a>因奔赴堂内则闻哭。<a id="a-OX"></a>哭毕家人谒师问安否。<a id="a-OY"></a>见盘中粥。<a id="a-OZ"></a>问师曰。<a id="a-Oa"></a>弟子等夜来实避殃祸。<a id="a-Ob"></a>不令师知家内无人。<a id="a-Oc"></a>此粥谁所造。<a id="a-Od"></a>师笑不答。<a id="a-Oe"></a>堂内青衣惊曰。<a id="a-Of"></a>亡者夜何故横卧。<a id="a-Og"></a>手即污面足又染泥。<a id="a-Oh"></a>何谓也。<a id="a-Oi"></a>师乃指所造粥以示之。<a id="a-Oj"></a>举家惊异焉。</p>
  <h2 id="aOk">慧因</h2>
  <p id="aOl">僧慧因。<a id="a-Om"></a>善三论及法华金刚经。<a id="a-On"></a>常为讲说。<a id="a-Oo"></a>至德中黄昏时见一人入门云。<a id="a-Op"></a>王请法师。<a id="a-Oq"></a>因遂僵仆。<a id="a-Or"></a>惟心顶暖七日却苏。<a id="a-Os"></a>云初随使者至一城。<a id="a-Ot"></a>极甚宏丽。<a id="a-Ou"></a>入见王从数百人。<a id="a-Ov"></a>下殿至阁门。<a id="a-Ow"></a>拜曰。<a id="a-Ox"></a>弟子不幸主世名禄兼治罪。<a id="a-Oy"></a>甚用为苦。<a id="a-Oz"></a>闻上人善讲金刚经。<a id="a-P0"></a>幸为敷析。<a id="a-P1"></a>于是就坐讲毕。<a id="a-P2"></a>王施绢三百匹。<a id="a-P3"></a>遂令送归。<a id="a-P4"></a>次见一讲堂。<a id="a-P5"></a>有百余僧。<a id="a-P6"></a>相与谈论。<a id="a-P7"></a>初极礼法少时各争竞。<a id="a-P8"></a>于手指上各生铁爪。<a id="a-P9"></a>共相拏掴血肉涂地。<a id="a-PA"></a>牛头巨卒以火燎之。<a id="a-PB"></a>尽成灰粉。<a id="a-PC"></a>须臾又复本身。<a id="a-PD"></a>因惊惧却苏蹶然而起。<a id="a-PE"></a>绢已在柜与前数同。<a id="a-PF"></a>遂得此施作功德。<a id="a-PG"></a>自此更不讲说。<a id="a-PH"></a>惟持经而已。</p>
  <h2 id="aPI">普满</h2>
  <p id="aPJ">僧普满。<a id="a-PK"></a>随意所为不拘僧相。<a id="a-PL"></a>或歌或笑莫喻其旨。<a id="a-PM"></a>以言事往往有验。<a id="a-PN"></a>故时人待之为万回。<a id="a-PO"></a>后于潞州佛舍中题诗数篇而亡。<a id="a-PP"></a>所记者云。<a id="a-PQ"></a>此水连泾水。<a id="a-PR"></a>双珠血满川。<a id="a-PS"></a>青牛将赤虎。<a id="a-PT"></a>还号太平年题诗后人莫能知。<a id="a-PU"></a>及贼泚称兵。<a id="a-PV"></a>众方解悟。<a id="a-PW"></a>此水者泚字。<a id="a-PX"></a>泾水者自泾州兵乱也。<a id="a-PY"></a>双珠者泚与滔也。<a id="a-PZ"></a>青牛者兴元二年乙丑岁。<a id="a-Pa"></a>乙者木也。<a id="a-Pb"></a>丑者牛也。<a id="a-Pc"></a>明年改元贞元。<a id="a-Pd"></a>岁在丙寅丙者火也。<a id="a-Pe"></a>寅者虎也。<a id="a-Pf"></a>至是贼已平。<a id="a-Pg"></a>故云青牛将赤虎。<a id="a-Ph"></a>还号太平年。</p>
  <p id="aPi">神僧传卷第七神僧传卷第八。</p>
  <p data-pb></p>
  <h2 id="aPj">地藏</h2>
  <p id="aPk">地藏。<a id="a-Pl"></a>俗姓金氏。<a id="a-Pm"></a>新罗国王之支属也。<a id="a-Pn"></a>心慈而貌恶颖悟天然。<a id="a-Po"></a>于时落发出家。<a id="a-Pp"></a>涉海徒行振锡观方。<a id="a-Pq"></a>至池阳睹九子山。<a id="a-Pr"></a>心甚乐之。<a id="a-Ps"></a>乃径造其峰而居焉。<a id="a-Pt"></a>藏尝为毒螫(音拭)端坐无念。<a id="a-Pu"></a>俄有美妇人作礼馈药云。<a id="a-Pv"></a>小儿无知愿出泉以补过。<a id="a-Pw"></a>言讫不见。<a id="a-Px"></a>视坐左右间沛然流衍。<a id="a-Py"></a>时谓为九子山神为涌泉资用也。<a id="a-Pz"></a>至德年初有诸葛节。<a id="a-Q0"></a>率村父自麓登高。<a id="a-Q1"></a>深极无人。<a id="a-Q2"></a>唯藏孤然闭目石室。<a id="a-Q3"></a>其房有折足鼎。<a id="a-Q4"></a>鼎中白土和少米烹而食之。<a id="a-Q5"></a>群老惊叹曰。<a id="a-Q6"></a>和尚如斯苦行。<a id="a-Q7"></a>我曹山下列居之咎耳。<a id="a-Q8"></a>相与同构禅宇。<a id="a-Q9"></a>不累载而成大伽蓝。<a id="a-QA"></a>本国闻之率以渡海相寻。<a id="a-QB"></a>其徒且多无以资岁。<a id="a-QC"></a>藏乃发石得土。<a id="a-QD"></a>其色清白不碜(初甚切)如面。<a id="a-QE"></a>而共众食。<a id="a-QF"></a>其众请法以资神。<a id="a-QG"></a>不以食而养命。<a id="a-QH"></a>南方号为枯槁众。<a id="a-QI"></a>莫不宗仰。<a id="a-QJ"></a>龙潭之侧有白墡(时阐切)硎。<a id="a-QK"></a>取之无尽。<a id="a-QL"></a>一日忽召众告</p>
  <p data-pb></p>
  <h2 id="aQM">鉴真</h2>
  <p id="aQN">鉴真。<a id="a-QO"></a>姓淳于氏。<a id="a-QP"></a>广陵江阳县人也。<a id="a-QQ"></a>总角随父入大云寺。<a id="a-QR"></a>见佛像感动夙心。<a id="a-QS"></a>因白父求出家。<a id="a-QT"></a>父奇其志许焉。<a id="a-QU"></a>后为一方宗首。<a id="a-QV"></a>时日本国有沙门荣睿普照等。<a id="a-QW"></a>东来募法。<a id="a-QX"></a>真许往。<a id="a-QY"></a>遂买舟自广陵赍经律法离岸。<a id="a-QZ"></a>至越州浦止署风山。<a id="a-Qa"></a>真夜梦甚灵异。<a id="a-Qb"></a>才出洋遇恶风涛。<a id="a-Qc"></a>舟人顾其垂没。<a id="a-Qd"></a>有投弃[木*箋](音笺)香木者。<a id="a-Qe"></a>闻空中声云。<a id="a-Qf"></a>勿投弃。<a id="a-Qg"></a>时见舳舻各有神将介甲操仗焉。<a id="a-Qh"></a>寻时风定俄漂入蛇海。<a id="a-Qi"></a>其蛇长三丈余。<a id="a-Qj"></a>色若锦文。<a id="a-Qk"></a>后入鱼海。<a id="a-Ql"></a>鱼长尺余。<a id="a-Qm"></a>飞满空中。<a id="a-Qn"></a>次一洋纯见飞鸟。<a id="a-Qo"></a>集于舟背压之几没。<a id="a-Qp"></a>洎出鸟海乏水。<a id="a-Qq"></a>俄泊一岛。<a id="a-Qr"></a>池且泓澄人饮甘美。<a id="a-Qs"></a>相次达于日本。<a id="a-Qt"></a>其国王欢喜迎入城大寺安止。<a id="a-Qu"></a>号大和尚。<a id="a-Qv"></a>以代宗广德元年无疾辞众坐亡。<a id="a-Qw"></a>身不倾坏。<a id="a-Qx"></a>至今其身不施苎漆。<a id="a-Qy"></a>其国国王贵人信士。<a id="a-Qz"></a>时将宝香涂之。</p>
  <p data-pb></p>
  <h2 id="aR0">无漏</h2>
  <p id="aR1">无漏。<a id="a-R2"></a>姓金氏。<a id="a-R3"></a>新罗国王之次子也。<a id="a-R4"></a>少附海舰达于中华。<a id="a-R5"></a>欲游五竺礼佛八塔。<a id="a-R6"></a>既渡沙漠涉于阗已西。<a id="a-R7"></a>至葱岭入大伽蓝。<a id="a-R8"></a>其中比丘皆不测之僧也。<a id="a-R9"></a>问漏攸往之意。<a id="a-RA"></a>未有奇节。<a id="a-RB"></a>而诣天竺。<a id="a-RC"></a>僧曰。<a id="a-RD"></a>旧记无名未可辄去。<a id="a-RE"></a>此有毒龙池可往教化。<a id="a-RF"></a>如其有验方利涉也。<a id="a-RG"></a>漏依请登池岸。<a id="a-RH"></a>唯见一胡床。<a id="a-RI"></a>乃据而坐。<a id="a-RJ"></a>至夜将艾雷电交作。<a id="a-RK"></a>其怪物吐气。<a id="a-RL"></a>蓬勃种种变现眩曜无恒。<a id="a-RM"></a>漏瞑目不摇动。<a id="a-RN"></a>久之乃有巨蛇骧首于膝上。<a id="a-RO"></a>漏悲闵之极为受三归而去。<a id="a-RP"></a>复作老人形来致谢曰。<a id="a-RQ"></a>蒙师度脱义无久居。<a id="a-RR"></a>吾三日后舍鳞介苦。<a id="a-RS"></a>依得生胜处。<a id="a-RT"></a>此去南有盘石。<a id="a-RU"></a>是弟子舍形之所。<a id="a-RV"></a>亦望间</p>
  <p data-pb></p>
  <h2 id="aRW">不空</h2>
  <p id="aRX">不空。<a id="a-RY"></a>梵名阿目佉跋折罗。<a id="a-RZ"></a>华言不空金刚。<a id="a-Ra"></a>止行二字略也。<a id="a-Rb"></a>本北天竺婆罗门族。<a id="a-Rc"></a>幼失所天。<a id="a-Rd"></a>随叔父观光东国。<a id="a-Re"></a>年十五师事金刚智三藏。<a id="a-Rf"></a>初导以梵本悉昙章及声明论。<a id="a-Rg"></a>浃旬已通矣后同弟子舍光慧辩(扶件切)等三七人。<a id="a-Rh"></a>附昆仑舶离南海。<a id="a-Ri"></a>至诃陵国界遇大黑风。<a id="a-Rj"></a>众商惶怖各作本国法。<a id="a-Rk"></a>禳之无验。<a id="a-Rl"></a>皆膜拜求哀。<a id="a-Rm"></a>乞加救护。<a id="a-Rn"></a>慧辩等恸哭。<a id="a-Ro"></a>空曰。<a id="a-Rp"></a>吾今有法。<a id="a-Rq"></a>汝等勿忧。<a id="a-Rr"></a>遂右手执五股菩提心杵。<a id="a-Rs"></a>左手持般若佛母经夹。<a id="a-Rt"></a>作法诵大随求一遍。<a id="a-Ru"></a>即时风偃海澄。<a id="a-Rv"></a>又遇大鲸出水。<a id="a-Rw"></a>喷浪若山。<a id="a-Rx"></a>甚于前患。<a id="a-Ry"></a>众商甘心委命。<a id="a-Rz"></a>空同前作法。<a id="a-S0"></a>令慧辩诵娑竭龙王经。<a id="a-S1"></a>逡巡众难俱息。<a id="a-S2"></a>既达师子国。<a id="a-S3"></a>王遣使迎之。<a id="a-S4"></a>极备供养。<a id="a-S5"></a>一日王作调象戏。<a id="a-S6"></a>人皆登高望之无敢近者。<a id="a-S7"></a>空口诵手印住于慈定。<a id="a-S8"></a>当衢而立。<a id="a-S9"></a>狂象数头顿皆踢(徒郎切)趺。<a id="a-SA"></a>举国奇之。<a id="a-SB"></a>次游五印度境。<a id="a-SC"></a>屡彰瑞应。<a id="a-SD"></a>至天宝五载还京。<a id="a-SE"></a>是岁终夏愆阳。<a id="a-SF"></a>诏令祈雨。<a id="a-SG"></a>制曰。<a id="a-SH"></a>时不得</p>
  <p data-pb></p>
  <h2 id="aSI">道昭</h2>
  <p id="aSJ">门道昭。<a id="a-SK"></a>自云简州人也。<a id="a-SL"></a>俗姓康氏。<a id="a-SM"></a>少时因得疾不悟云。<a id="a-SN"></a>至冥司见善恶报应之事。<a id="a-SO"></a>遂出家。<a id="a-SP"></a>住太行山四十年。<a id="a-SQ"></a>戒行精苦。<a id="a-SR"></a>往往言人将来事。<a id="a-SS"></a>初若隐晦后皆明验。<a id="a-ST"></a>尝有二客来。<a id="a-SU"></a>一曰姚邈。<a id="a-SV"></a>举明经。<a id="a-SW"></a>一曰张氏。<a id="a-SX"></a>以资荫。<a id="a-SY"></a>僧谓张曰。<a id="a-SZ"></a>君授官四政慎不可食禄范阳。<a id="a-Sa"></a>四月八日得疾当不救。<a id="a-Sb"></a>次谓邈曰。<a id="a-Sc"></a>君不利簪笏。<a id="a-Sd"></a>如能从戎亦当三十年无乏。<a id="a-Se"></a>有疾勿令胡人疗之。<a id="a-Sf"></a>其年张官于襄邓间。<a id="a-Sg"></a>后累选。<a id="a-Sh"></a>尝求南州。<a id="a-Si"></a>亦皆得之。<a id="a-Sj"></a>后又选果授虢州卢氏县令。<a id="a-Sk"></a>到任两日而卒。<a id="a-Sl"></a>卒之日果四月八日也。<a id="a-Sm"></a>后方悟范阳即卢氏望也。<a id="a-Sn"></a>邈举不第从知于容州假军守之名三十年。<a id="a-So"></a>累转右职。<a id="a-Sp"></a>后因别娶妇求为傧者。<a id="a-Sq"></a>因得疾服妪黄氏药而</p>
  <p data-pb></p>
  <h2 id="aSr">玄宗</h2>
  <p id="aSs">玄宗。<a id="a-St"></a>俗姓吴氏。<a id="a-Su"></a>永嘉人也。<a id="a-Sv"></a>少时出尘气度宽裕。<a id="a-Sw"></a>于本部永定山宝寿院。<a id="a-Sx"></a>依常静为师。<a id="a-Sy"></a>既得戒已还诸方游学。<a id="a-Sz"></a>抵江陵诣朗禅师门决了疑贰。<a id="a-T0"></a>复振锡他行。<a id="a-T1"></a>见紫金山悦可自心。<a id="a-T2"></a>留行禅观。<a id="a-T3"></a>此山先多虎暴。<a id="a-T4"></a>或噬行商。<a id="a-T5"></a>或伤樵子。<a id="a-T6"></a>从宗卜居哮[口*闞]绝迹。<a id="a-T7"></a>入山者无惮焉。<a id="a-T8"></a>一日禅从拥集。<a id="a-T9"></a>见一老父趋及座前。<a id="a-TA"></a>拜跪勤恪。<a id="a-TB"></a>宗问子何人耶答云。<a id="a-TC"></a>我本虎也。<a id="a-TD"></a>在此山中食啖众生。<a id="a-TE"></a>因大师化此。<a id="a-TF"></a>冥回我心得脱业躯。<a id="a-TG"></a>已生天道故来报谢。<a id="a-TH"></a>折</p>
  <p data-pb></p>
  <h2 id="aTI">惠忠</h2>
  <p id="aTJ">惠忠。<a id="a-TK"></a>俗姓王氏。<a id="a-TL"></a>润州上元人也。<a id="a-TM"></a>初在母孕忽遇异僧。<a id="a-TN"></a>谓曰。<a id="a-TO"></a>所生贵子当为天人矣。<a id="a-TP"></a>诞育已来不食荤腥有异常童。<a id="a-TQ"></a>禀性敦厚。<a id="a-TR"></a>年二十三以经业见度。<a id="a-TS"></a>即神龙元年也。<a id="a-TT"></a>遂配庄严寺。<a id="a-TU"></a>闻牛头山威禅师造山礼谒。<a id="a-TV"></a>威见忠乃曰。<a id="a-TW"></a>山主来矣。<a id="a-TX"></a>因为说法。<a id="a-TY"></a>遂夙夜精勤。<a id="a-TZ"></a>常头陀山泽饮泉藉草一食延时。<a id="a-Ta"></a>每用一铛众味同煮。<a id="a-Tb"></a>用毕悬于树杪。<a id="a-Tc"></a>方坐绳床宴坐终日如杌。<a id="a-Td"></a>衣不易时寒暑一纳。<a id="a-Te"></a>积四十年。<a id="a-Tf"></a>遂彰灵应。<a id="a-Tg"></a>州牧明贤频诣山礼谒。<a id="a-Th"></a>再请至郡施化道俗。<a id="a-Ti"></a>天宝初始出止庄严。<a id="a-Tj"></a>忠以为梁朝旧寺庄严最盛。<a id="a-Tk"></a>今已岁古凋残兴怀修葺。<a id="a-Tl"></a>遂于殿东拟创法堂。<a id="a-Tm"></a>先有古木鹊巢其顶。<a id="a-Tn"></a>工人将欲伐之。<a id="a-To"></a>忠曰且止。<a id="a-Tp"></a>待鹊移去始当伐之。<a id="a-Tq"></a>因至树祝曰。<a id="a-Tr"></a>此地造堂当速移去。<a id="a-Ts"></a>言毕其鹊[銜-金+缶]柴迁寓他树。<a id="a-Tt"></a>道俗观者莫不叹异。<a id="a-Tu"></a>又立基未定。<a id="a-Tv"></a>忽有二神人为止其处。<a id="a-Tw"></a>因乃定焉。<a id="a-Tx"></a>虽汲引无废神旷不挠。<a id="a-Ty"></a>四方之侣相依日至。<a id="a-Tz"></a>以大历三年山门石室前有忠挂衣藤。<a id="a-U0"></a>是岁盛夏忽然枯悴。<a id="a-U1"></a>灵芝仙菌且不复生。<a id="a-U2"></a>至九月忠演法高座。<a id="a-U3"></a>无故水出绕座而转。<a id="a-U4"></a>至四年六月十五日集众布萨。<a id="a-U5"></a>至晚乃命侍者剃发浴躯。<a id="a-U6"></a>是夜瑞云覆刹天乐闻空。<a id="a-U7"></a>十六朝怡然坐化。<a id="a-U8"></a>时风雨震荡树木摧折。<a id="a-U9"></a>山中鸟兽哀鸣林壑。<a id="a-UA"></a>岩间哭声数日方止。<a id="a-UB"></a>春秋八</p>
  <p data-pb></p>
  <h2 id="aUC">崇惠</h2>
  <p id="aUD">崇惠。<a id="a-UE"></a>姓章氏。<a id="a-UF"></a>杭州人也。<a id="a-UG"></a>稚秣之年。<a id="a-UH"></a>往礼径山国一禅师为弟子。<a id="a-UI"></a>复誓志於潜落云寺遁迹。<a id="a-UJ"></a>俄有神白惠曰。<a id="a-UK"></a>师持佛顶少结莎诃令密语不圆。<a id="a-UL"></a>莎诃者成就义也。<a id="a-UM"></a>今京室佛法为外教凌轹。<a id="a-UN"></a>其危若缀旒。<a id="a-UO"></a>待师解救耳。<a id="a-UP"></a>惠趋程西上。<a id="a-UQ"></a>大历三年大清宫道士史华上奏。<a id="a-UR"></a>请与释宗当代名流角佛力道法胜负。<a id="a-US"></a>于时代宗钦尚空门。<a id="a-UT"></a>异道愤其偏重。<a id="a-UU"></a>故有是请也。<a id="a-UV"></a>遂于东明观坛前架刀成梯。<a id="a-UW"></a>史华登蹑如常磴道马。<a id="a-UX"></a>时缁伍互相顾望推排无敢蹑者。<a id="a-UY"></a>惠闻之谒开府鱼朝恩。<a id="a-UZ"></a>鱼奏请于章信寺庭树梯横架锋刃若霜雪。<a id="a-Ua"></a>然增高百尺。<a id="a-Ub"></a>东明之梯极为低下。<a id="a-Uc"></a>时朝廷公贵市</p>
  <p data-pb></p>
  <h2 id="aUd">灵坦</h2>
  <p id="aUe">灵坦。<a id="a-Uf"></a>姓武氏。<a id="a-Ug"></a>太原文水人也。<a id="a-Uh"></a>则天太后侄孙。<a id="a-Ui"></a>父宣洛阳令。<a id="a-Uj"></a>母夏侯氏初妊坦也。<a id="a-Uk"></a>梦神僧授与宝鉴表里莹然。<a id="a-Ul"></a>且曰。<a id="a-Um"></a>吾以此寄汝善保护之。<a id="a-Un"></a>及长参神会禅师。<a id="a-Uo"></a>大历八年行化至梁园。<a id="a-Up"></a>时相国田公神功供养逦迤。<a id="a-Uq"></a>适维扬六合方叹大法凌夷。<a id="a-Ur"></a>忽闻空中声云。<a id="a-Us"></a>开心地即见菩萨如文殊像。<a id="a-Ut"></a>曰与汝印验。<a id="a-Uu"></a>令举顶以手按之。<a id="a-Uv"></a>寻观有四指赤痕。<a id="a-Uw"></a>其印迹恒见。<a id="a-Ux"></a>又止润州金山。<a id="a-Uy"></a>其山北面有一龙穴。<a id="a-Uz"></a>常吐毒气如云。<a id="a-V0"></a>有近者多病或毙。<a id="a-V1"></a>坦居之毒云灭迹。<a id="a-V2"></a>又于江阴定山结庵。<a id="a-V3"></a>俄闻有赞叹之声。<a id="a-V4"></a>视之则白龟二。<a id="a-V5"></a>坦为受归戒。<a id="a-V6"></a>又见二大白蛇身长数丈。<a id="a-V7"></a>亦为受戒忏悔。<a id="a-V8"></a>如是却往吴兴林山造一兰若。<a id="a-V9"></a>有三丈夫衣金紫。<a id="a-VA"></a>趋步徐正称叹道场。<a id="a-VB"></a>元和五年居华林寺。<a id="a-VC"></a>寺内有大将军张辽墓。<a id="a-VD"></a>寺僧多为鬼物惑乱。<a id="a-VE"></a>坦居</p>
  <p data-pb></p>
  <h2 id="aVF">慧闻</h2>
  <p id="aVG">慧闻。<a id="a-VH"></a>信安人也。<a id="a-VI"></a>多劝勉檀那以福业为最。<a id="a-VJ"></a>尝于[溹*殳]江铸丈八金身像。<a id="a-VK"></a>州未听许铜何从致。<a id="a-VL"></a>且曰。<a id="a-VM"></a>待大施主。<a id="a-VN"></a>居无何有清溪县夫妇二人。<a id="a-VO"></a>将嫁资鉴来舍。<a id="a-VP"></a>闻为誓祝之曰。<a id="a-VQ"></a>此鉴鼓铸若当佛心前。<a id="a-VR"></a>乃是夫妇发心之至也。<a id="a-VS"></a>迨脱模露像果然。<a id="a-VT"></a>鉴当佛心胸间矣。<a id="a-VU"></a>又尝往豫章劝化获黄金数镒。<a id="a-VV"></a>俄遇贼劫掠事急。<a id="a-VW"></a>遂投金水中。<a id="a-VX"></a>曰虑损君子福田。<a id="a-VY"></a>请自涝漉。<a id="a-VZ"></a>闻去贼徒入水求之不得。<a id="a-Va"></a>及闻到州金冥然已在其院。<a id="a-Vb"></a>时山路有虎豹。<a id="a-Vc"></a>闻或逢之。<a id="a-Vd"></a>将杖叩其脑曰。<a id="a-Ve"></a>汝勿害人。<a id="a-Vf"></a>吾造功德。<a id="a-Vg"></a>何不入缘。<a id="a-Vh"></a>明日虎[啣-止+山]野猪投闻前弭尾而去。<a id="a-Vi"></a>凡举事皆成。<a id="a-Vj"></a>归信如流多奇异焉。</p>
  <p data-pb></p>
  <h2 id="aVk">难陀</h2>
  <p id="aVl">难陀者。<a id="a-Vm"></a>华言喜也。<a id="a-Vn"></a>未详种姓何国人。<a id="a-Vo"></a>其为人诡异不伦。<a id="a-Vp"></a>恭慢无定。<a id="a-Vq"></a>当建中年中。<a id="a-Vr"></a>无何至于岷蜀。<a id="a-Vs"></a>张魏公延赏之任成都。<a id="a-Vt"></a>喜自言。<a id="a-Vu"></a>我得如幻三昧。<a id="a-Vv"></a>入水火贯金石。<a id="a-Vw"></a>变现无穷。<a id="a-Vx"></a>初入蜀与三少尼俱行。<a id="a-Vy"></a>或大醉狂歌。<a id="a-Vz"></a>戍将将断之。<a id="a-W0"></a>及僧至且曰。<a id="a-W1"></a>某寄迹桑门别有药术。<a id="a-W2"></a>因指三尼此妙歌管。<a id="a-W3"></a>戍将反敬之。<a id="a-W4"></a>遂留连。<a id="a-W5"></a>为办酒肉。<a id="a-W6"></a>夜会客与之剧饮。<a id="a-W7"></a>其三尼及坐。<a id="a-W8"></a>舍睇调笑逸态绝世。<a id="a-W9"></a>饮将阑僧谓尼曰。<a id="a-WA"></a>可为押衙踏某曲也。<a id="a-WB"></a>因徐进对舞曳绪回雪。<a id="a-WC"></a>迅赴摩跌技又绝伦也。<a id="a-WD"></a>良久曲终而舞不已。<a id="a-WE"></a>僧喝曰。<a id="a-WF"></a>妇女风耶。<a id="a-WG"></a>忽起取戍将佩刀。<a id="a-WH"></a>众谓酒狂惊走。<a id="a-WI"></a>僧乃拔刀斫之背踣于地血及数尺。<a id="a-WJ"></a>戍将大惧。<a id="a-WK"></a>呼左右缚僧。<a id="a-WL"></a>僧笑曰无草草。<a id="a-WM"></a>徐举尼三枝筇枝也。<a id="a-WN"></a>血乃酒耳。<a id="a-WO"></a>又尝在饮会令人断其头钉耳于柱无血。<a id="a-WP"></a>身坐席上。<a id="a-WQ"></a>酒至泻入脰(徒垢切)疮中面赤。<a id="a-WR"></a>而歌手复抵节。<a id="a-WS"></a>会罢自起提首安之。<a id="a-WT"></a>初无痕也。<a id="a-WU"></a>时时预言人凶衰。<a id="a-WV"></a>皆谜语事过方晓。<a id="a-WW"></a>成都有百姓供养数日。<a id="a-WX"></a>僧不欲住。<a id="a-WY"></a>闭关留之。<a id="a-WZ"></a>僧因走入壁缝中。<a id="a-Wa"></a>百姓牵遽渐入。<a id="a-Wb"></a>唯余袈裟角。<a id="a-Wc"></a>顷亦不见。<a id="a-Wd"></a>来日壁上有画僧焉。<a id="a-We"></a>其状形似日月色。<a id="a-Wf"></a>渐薄积七日空有黑迹。<a id="a-Wg"></a>至八日黑迹亦灭。<a id="a-Wh"></a>僧已在彭州矣。<a id="a-Wi"></a>后不知所之。</p>
  <p data-pb></p>
  <h2 id="aWj">和和</h2>
  <p id="aWk">和者。<a id="a-Wl"></a>莫详氏族。<a id="a-Wm"></a>其为僧也狂乱。<a id="a-Wn"></a>发言多中。<a id="a-Wo"></a>时号为圣。<a id="a-Wp"></a>有越国公主适荣阳郑万钧数年无子。<a id="a-Wq"></a>万钧请曰。<a id="a-Wr"></a>吾无嗣愿得一子。<a id="a-Ws"></a>唯师降恩可乎。<a id="a-Wt"></a>师曰。<a id="a-Wu"></a>遗我三千匹绢。<a id="a-Wv"></a>主当诞两男。<a id="a-Ww"></a>钧如言施之。<a id="a-Wx"></a>和取绢赴寺云修功德。<a id="a-Wy"></a>乃谓钧曰。<a id="a-Wz"></a>主有娠矣。<a id="a-X0"></a>吾令二天人下为公主作儿。<a id="a-X1"></a>又曰。<a id="a-X2"></a>公主腹小能并妊二男乎。<a id="a-X3"></a>吾当使同年而前后耳。<a id="a-X4"></a>公主遂妊。<a id="a-X5"></a>年初岁终各诞一子。<a id="a-X6"></a>长曰潜曜。<a id="a-X7"></a>少曰晦明。<a id="a-X8"></a>皆美丈夫博通有识焉。</p>
  <p data-pb></p>
  <h2 id="aX9">义师</h2>
  <p id="aXA">义师者。<a id="a-XB"></a>不知何许人也。<a id="a-XC"></a>状类风狂言语倒乱。<a id="a-XD"></a>贞元初巡吴苑乞丐。<a id="a-XE"></a>事多先觉。<a id="a-XF"></a>人以此疑之。<a id="a-XG"></a>市肆中百姓屋数间。<a id="a-XH"></a>义师辄操斧斫剂其檐禁之不止。<a id="a-XI"></a>其人数知其神异。<a id="a-XJ"></a>礼白之曰。<a id="a-XK"></a>弟子藉此生活无坏我屋。<a id="a-XL"></a>回顾曰。<a id="a-XM"></a>汝惜乎。<a id="a-XN"></a>投斧而去。<a id="a-XO"></a>其夜市火连延而燎。<a id="a-XP"></a>唯所截檐屋数间存焉。<a id="a-XQ"></a>好止废寺中。<a id="a-XR"></a>无冬夏常积聚坏幡盖木佛像。<a id="a-XS"></a>以代薪炭。<a id="a-XT"></a>又于煨火烧炙鲤鱼。<a id="a-XU"></a>而多跳跃灰坌(蒲顿切)弥漫。<a id="a-XV"></a>抚掌大笑。<a id="a-XW"></a>不具七筯而食。<a id="a-XX"></a>面垢不靧(音诲)靧之辄阴雨。<a id="a-XY"></a>吴人以为占候及将死饮灰汁数十斛。<a id="a-XZ"></a>乃念佛而坐。<a id="a-Xa"></a>士庶观之。<a id="a-Xb"></a>满七日而死。<a id="a-Xc"></a>时盛暑色不变支不摧。<a id="a-Xd"></a>百姓舁出郊外焚之。</p>
  <p data-pb></p>
  <h2 id="aXe">代病</h2>
  <p id="aXf">代病者。<a id="a-Xg"></a>天台人也。<a id="a-Xh"></a>姓陈氏。<a id="a-Xi"></a>诞育之辰祥光满室。<a id="a-Xj"></a>邻里惊异。<a id="a-Xk"></a>七岁丧父哀毁几于灭性。<a id="a-Xl"></a>白母求出家。<a id="a-Xm"></a>母才艰阻。<a id="a-Xn"></a>遂断一指。<a id="a-Xo"></a>亲党敦劝偏亲。<a id="a-Xp"></a>乃送于国清寺。<a id="a-Xq"></a>因戒法登满。<a id="a-Xr"></a>誓志观方。<a id="a-Xs"></a>初止东京。<a id="a-Xt"></a>次于河阳为民救旱。<a id="a-Xu"></a>按经缋八龙王立道场。<a id="a-Xv"></a>启祝毕投诸河。<a id="a-Xw"></a>举众咸睹画像沈跃不定。<a id="a-Xx"></a>斯须云起肤寸。<a id="a-Xy"></a>雷雨大作千里告足。<a id="a-Xz"></a>自此归心者众。<a id="a-Y0"></a>先是三城间多暴风雹。<a id="a-Y1"></a>动伤苗稼稃灕。<a id="a-Y2"></a>号称毒龙为害。<a id="a-Y3"></a>代病为诵密语。<a id="a-Y4"></a>后经岁序都无是患。<a id="a-Y5"></a>共立堂宇若生祠焉。<a id="a-Y6"></a>大历元年登太行游霍山。<a id="a-Y7"></a>乃深入幽邃结茅而居。<a id="a-Y8"></a>有盗其盂食。<a id="a-Y9"></a>俄见二虎据路。<a id="a-YA"></a>会逢代病。<a id="a-YB"></a>盗叩头陈悔。<a id="a-YC"></a>慰谕毕因摩挲虎头。<a id="a-YD"></a>如是累伏猛兽。<a id="a-YE"></a>其中山神庙晋绛之间传其[月*(夸-大+八)]蚃。<a id="a-YF"></a>代病入庙劝其受归戒。<a id="a-YG"></a>绝烹燀(音阐)牲牢。<a id="a-YH"></a>其神石像屡屡随劝颔首听命。<a id="a-YI"></a>由是檀信骈肩蹑踵。<a id="a-YJ"></a>有置毒于酒者。<a id="a-YK"></a>贿贫女往施之。<a id="a-YL"></a>代病已知。<a id="a-YM"></a>贫女给曰。<a id="a-YN"></a>妾家酝觉美。<a id="a-YO"></a>酌施和尚求福。<a id="a-YP"></a>况以佛不逆众生愿。<a id="a-YQ"></a>代病曰。<a id="a-YR"></a>汝亦是佛。<a id="a-YS"></a>然贫女。<a id="a-YT"></a>惧反饮具以情告。<a id="a-YU"></a>代病执杯啜之。<a id="a-YV"></a>俄尔酒气及两胫足。<a id="a-YW"></a>地为之偾(音奋)烈闻者惊怪。<a id="a-YX"></a>以酒供养自兹始也。<a id="a-YY"></a>汾隰西河人有疾。<a id="a-YZ"></a>只给与净水。<a id="a-Ya"></a>饮之必瘳。<a id="a-Yb"></a>贞元中奄然跏趺示灭。</p>
  <h2 id="aYc">广陵大师</h2>
  <p id="aYd">僧有客于广陵亡其名。<a id="a-Ye"></a>自号大师。<a id="a-Yf"></a>广陵人因以大师呼之。<a id="a-Yg"></a>大师质甚陋。<a id="a-Yh"></a>好以酒肉为食。<a id="a-Yi"></a>常衣繐裘盛暑不脱。<a id="a-Yj"></a>繇是蚤虮聚其上。<a id="a-Yk"></a>侨居孝感寺。<a id="a-Yl"></a>独止一室。<a id="a-Ym"></a>每夕阖扉而寝。<a id="a-Yn"></a>率为常矣。<a id="a-Yo"></a>性狂悖好屠犬彘。<a id="a-Yp"></a>日与广陵少年斗殴。<a id="a-Yq"></a>或醉卧道傍。<a id="a-Yr"></a>广陵人俱以此恶之。<a id="a-Ys"></a>有一少年以力闻。<a id="a-Yt"></a>尝一日少年与人对博。<a id="a-Yu"></a>大师大怒以手击其博局尽碎。<a id="a-Yv"></a>少年笑曰。<a id="a-Yw"></a>騃儿何敢逆壮士耶。<a id="a-Yx"></a>大师且骂而唾其面。<a id="a-Yy"></a>于是与少年斗击。<a id="a-Yz"></a>而观者千数。<a id="a-Z0"></a>少年卒不胜竟遁去。<a id="a-Z1"></a>自是广陵人谓大师有神力。<a id="a-Z2"></a>大师亦自负其力。<a id="a-Z3"></a>往往剽夺市中金钱衣物市人皆惮其勇莫敢拒。<a id="a-Z4"></a>后有老僧。<a id="a-Z5"></a>召大师而至。<a id="a-Z6"></a>曰僧当死心奉教戒。<a id="a-Z7"></a>柰何食酒肉杀犬彘。<a id="a-Z8"></a>剽夺市人钱物。<a id="a-Z9"></a>又与少年同斗击。<a id="a-ZA"></a>岂僧人之道耶。<a id="a-ZB"></a>一旦吏执以闻官。<a id="a-ZC"></a>汝不羞天耶。<a id="a-ZD"></a>大师怒骂曰。<a id="a-ZE"></a>蝇蚋徒嗜膻腥耳。<a id="a-ZF"></a>安能知龙鹤之心哉。<a id="a-ZG"></a>然则吾道亦非汝所知也。<a id="a-ZH"></a>且我清中而混其外者。<a id="a-ZI"></a>岂若汝龊龊无大度乎。<a id="a-ZJ"></a>老僧卒不能屈其词。<a id="a-ZK"></a>后一日大师自外来归既入室闭户。<a id="a-ZL"></a>有于门隙视者。<a id="a-ZM"></a>大师坐于席。<a id="a-ZN"></a>有奇光自眉端发。<a id="a-ZO"></a>晃然照一室。<a id="a-ZP"></a>观者奇之具告群僧。<a id="a-ZQ"></a>群僧来见大师眉端之光。<a id="a-ZR"></a>相指语曰。<a id="a-ZS"></a>吾闻佛之眉有白毫相光。<a id="a-ZT"></a>今大师有之果佛矣。<a id="a-ZU"></a>遂相率而拜。<a id="a-ZV"></a>至明日清旦。<a id="a-ZW"></a>群僧俱集于庭候谒大师及开户而大师已亡矣。<a id="a-ZX"></a>群情益异其事。<a id="a-ZY"></a>因号大师为大师佛。</p>
  <h2 id="aZZ">灵默</h2>
  <p id="aZa">释灵默。<a id="a-Zb"></a>俗姓宣氏。<a id="a-Zc"></a>毗陵人也。<a id="a-Zd"></a>初参豫章马大师。<a id="a-Ze"></a>因住白砂道场。<a id="a-Zf"></a>经于二载。<a id="a-Zg"></a>猛虎来驯。<a id="a-Zh"></a>近林产子意有所依。<a id="a-Zi"></a>又住东道场。<a id="a-Zj"></a>地僻人稀。<a id="a-Zk"></a>山神一夜震雷暴雨悬崖委坠。<a id="a-Zl"></a>投明大树倒欹庵侧树枝交络。<a id="a-Zm"></a>茅苫略无少损。<a id="a-Zn"></a>遐迩闻旃皆来观叹。<a id="a-Zo"></a>后游东白山。<a id="a-Zp"></a>俄然中毒。<a id="a-Zq"></a>而不求医闭关宴坐。<a id="a-Zr"></a>未几毒化流汗而滴乃复常矣。<a id="a-Zs"></a>元和初久旱民皆狼顾。<a id="a-Zt"></a>默沿涧见青蛇夭矫瞪目如视行人不动。<a id="a-Zu"></a>咄之曰。<a id="a-Zv"></a>百姓溪渴苗死。<a id="a-Zw"></a>汝胡不施雨救民耶。<a id="a-Zx"></a>至夜果大雨。<a id="a-Zy"></a>合境云足。<a id="a-Zz"></a>民荷其赐。<a id="a-a0"></a>厥后澡沐焚香。<a id="a-a1"></a>端坐绳床而卒。<a id="a-a2"></a>寿七十二。<a id="a-a3"></a>法腊四十一。</p>
  <h2 id="aa4">澄观</h2>
  <p id="aa5">释澄观。<a id="a-a6"></a>姓夏侯氏。<a id="a-a7"></a>越州山阴人也。<a id="a-a8"></a>年甫十一依宝林寺霈禅师出家。<a id="a-a9"></a>诵法华经。<a id="a-aA"></a>十四遇恩得度。<a id="a-aB"></a>便隶此寺。<a id="a-aC"></a>观俊朗高逸弗可以细务拘。<a id="a-aD"></a>后将撰华严疏。<a id="a-aE"></a>于寤寐之间见一金人。<a id="a-aF"></a>当阳挺立以手迎抱之。<a id="a-aG"></a>无何咀嚼都尽。<a id="a-aH"></a>觉即汗流。<a id="a-aI"></a>自喜吞纳光明遍照之征也。<a id="a-aJ"></a>起兴元元年正月。<a id="a-aK"></a>贞元三年十二月毕功。<a id="a-aL"></a>成二十轴。<a id="a-aM"></a>乃饭千僧以落成之为疏。<a id="a-aN"></a>时堂前池生五枝合欢莲华一华。<a id="a-aO"></a>皆有三节。<a id="a-aP"></a>人咸叹伏。<a id="a-aQ"></a>观常思付授。<a id="a-aR"></a>忽夜梦身化为龙。<a id="a-aS"></a>矫首于南台蟠尾于山北。<a id="a-aT"></a>拏欔碧落鳞鬣耀日。<a id="a-aU"></a>须臾蜿蜒化为千数小龙。<a id="a-aV"></a>腾跃青冥分散而去。<a id="a-aW"></a>盖取象乎教法支分流布也。<a id="a-aX"></a>遂于中条山栖岩寺住。<a id="a-aY"></a>寺有禅客拳眉剪发。<a id="a-aZ"></a>字曰痴人。<a id="a-aa"></a>被短褐操长策。<a id="a-ab"></a>狂歌杂语。<a id="a-ac"></a>凡所指斥皆多应验。<a id="a-ad"></a>观未至之前。<a id="a-ae"></a>狂僧驱众僧洒扫曰。<a id="a-af"></a>不久菩萨来此。<a id="a-ag"></a>以元和年中示灭。<a id="a-ah"></a>春秋七十余。</p>
  <h2 id="aai">隐峰</h2>
  <p id="aaj">释隐峰。<a id="a-ak"></a>俗姓邓氏。<a id="a-al"></a>建州邵武人也。<a id="a-am"></a>稚岁憨狂不徇父母之命。<a id="a-an"></a>出家纳法。<a id="a-ao"></a>元和中言游五台山。<a id="a-ap"></a>路出淮西。<a id="a-aq"></a>属吴元济阻兵违拒王命。<a id="a-ar"></a>官军与贼遇交锋未决胜负。<a id="a-as"></a>峰曰。<a id="a-at"></a>我去解其杀戮。<a id="a-au"></a>乃掷锡空中飞身冉冉随去。<a id="a-av"></a>介两军阵过。<a id="a-aw"></a>战士各观僧飞腾。<a id="a-ax"></a>不觉抽戈匣刃焉。<a id="a-ay"></a>既而游遍灵迹。<a id="a-az"></a>忽于金刚窟前倒立而死。<a id="a-b0"></a>亭亭然其直如植。<a id="a-b1"></a>时议灵穴之前当[臼/丌]就爇。<a id="a-b2"></a>屹定如山并力不动。<a id="a-b3"></a>远近瞻睹惊叹希奇。<a id="a-b4"></a>峰有妹为尼。<a id="a-b5"></a>入五台嗔目咄之曰。<a id="a-b6"></a>老兄畴昔为不循法律。<a id="a-b7"></a>死且荧惑于人。<a id="a-b8"></a>时众已知。<a id="a-b9"></a>妹虽骨肉岂敢携贰。<a id="a-bA"></a>请从恒度。<a id="a-bB"></a>以手轻攘偾然而倒。<a id="a-bC"></a>遂茶毗之收舍利入塔。<a id="a-bD"></a>号邓隐峰。<a id="a-bE"></a>遗一颂云。<a id="a-bF"></a>独弦琴子为君弹。<a id="a-bG"></a>松柏长青不怯寒。<a id="a-bH"></a>金矿相和性自别。<a id="a-bI"></a>任向君前试取看。</p>
  <h2 id="abJ">圆观</h2>
  <p id="abK">释圆观。<a id="a-bL"></a>不知何许人。<a id="a-bM"></a>居于洛。<a id="a-bN"></a>率性疏简。<a id="a-bO"></a>时与李源为忘形之友。<a id="a-bP"></a>同止慧林寺但日给一器。<a id="a-bQ"></a>随众僧饮食而已。<a id="a-bR"></a>如此三年。<a id="a-bS"></a>一日源忽约观游蜀青城峨眉等山洞求药。<a id="a-bT"></a>观欲游长安由斜谷路。<a id="a-bU"></a>李欲自荆入峡。<a id="a-bV"></a>争此二途。<a id="a-bW"></a>半年未决。<a id="a-bX"></a>李曰。<a id="a-bY"></a>吾已不事王侯。<a id="a-bZ"></a>行不愿历两京道矣。<a id="a-ba"></a>观曰。<a id="a-bb"></a>行无固必请从子命。<a id="a-bc"></a>遂自荆上峡。<a id="a-bd"></a>行次南浦泊舟。<a id="a-be"></a>见数妇女条达锦裆负罂而汲观俯首而泣曰。<a id="a-bf"></a>某不欲经此者。<a id="a-bg"></a>恐见此妇人也。<a id="a-bh"></a>李问其故。<a id="a-bi"></a>观曰。<a id="a-bj"></a>其孕妇王氏者。<a id="a-bk"></a>是某托身之所也。<a id="a-bl"></a>已逾三戴尚未解娩。<a id="a-bm"></a>唯以吾未来故。<a id="a-bn"></a>今既见矣。<a id="a-bo"></a>命有所归。<a id="a-bp"></a>释氏所谓循还者也。<a id="a-bq"></a>请君用符咒遣其速生。<a id="a-br"></a>且少留行舟葬吾山谷。<a id="a-bs"></a>其家浴儿时亦望君访临。<a id="a-bt"></a>若相顾一笑是识君也。<a id="a-bu"></a>后十二年当中秋月夜。<a id="a-bv"></a>专于钱唐天竺寺外。<a id="a-bw"></a>乃是与君相见之期也。<a id="a-bx"></a>李追悔此一行。<a id="a-by"></a>召孕妇告以其事。<a id="a-bz"></a>妇人喜跃还。<a id="a-c0"></a>顷之李往授符水。<a id="a-c1"></a>观沐浴而化。<a id="a-c2"></a>妇生一子焉。<a id="a-c3"></a>李三日往看。<a id="a-c4"></a>新儿果致一笑。<a id="a-c5"></a>明日李回棹归慧林寺。<a id="a-c6"></a>询问弟子方知已理命矣。<a id="a-c7"></a>李常念杭州之约。<a id="a-c8"></a>至期到天竺寺。<a id="a-c9"></a>其夜月明忽闻葛洪井耕有牧童歌竹枝者。<a id="a-cA"></a>乘牛扣角。<a id="a-cB"></a>双髻短衣。<a id="a-cC"></a>徐至寺前乃观也。<a id="a-cD"></a>李趋拜曰。<a id="a-cE"></a>观公健否。<a id="a-cF"></a>曰李公真信士。<a id="a-cG"></a>我与君殊途。<a id="a-cH"></a>慎勿相近。<a id="a-cI"></a>君俗缘未尽但且勤修。<a id="a-cJ"></a>不堕即遂相见。<a id="a-cK"></a>李无由序语。<a id="a-cL"></a>望之澘然。<a id="a-cM"></a>观又歌竹枝前去。<a id="a-cN"></a>词切调高。<a id="a-cO"></a>不知所终。</p>
  <h2 id="acP">智辩</h2>
  <p id="acQ">释智辩(扶件切)不知何许人也。<a id="a-cR"></a>少而英伟长勤梵学。<a id="a-cS"></a>遂负箱帙遍历名山。<a id="a-cT"></a>至衡岳寺憩息月余常于寺闲斋。<a id="a-cU"></a>独自寻绎疏义。<a id="a-cV"></a>复自咎责曰。<a id="a-cW"></a>所解义理莫违圣意乎。<a id="a-cX"></a>沉思兀然。<a id="a-cY"></a>偶举首见老僧。<a id="a-cZ"></a>振锡而入曰。<a id="a-ca"></a>师读何经论穷何义理。<a id="a-cb"></a>辩疑其异。<a id="a-cc"></a>乃自述本缘。<a id="a-cd"></a>因加悔责。<a id="a-ce"></a>又曰。<a id="a-cf"></a>倘蒙贤达指南请受甘心。<a id="a-cg"></a>钤口结舌不复开演矣。<a id="a-ch"></a>老僧笑曰。<a id="a-ci"></a>师识至广岂不知此义。<a id="a-cj"></a>大圣犹不能度无缘之人。<a id="a-ck"></a>况其初心乎。<a id="a-cl"></a>师只是与众生无缘耳。<a id="a-cm"></a>辩曰。<a id="a-cn"></a>岂终世若此乎。<a id="a-co"></a>老僧曰。<a id="a-cp"></a>吾试为尔结缘。<a id="a-cq"></a>遂问辩。<a id="a-cr"></a>今有几赀粮耶。<a id="a-cs"></a>辩曰。<a id="a-ct"></a>自南徂北。<a id="a-cu"></a>裂裳裹足。<a id="a-cv"></a>已经万里。<a id="a-cw"></a>所赍皆罄竭矣。<a id="a-cx"></a>见受持九条衣而已。<a id="a-cy"></a>老僧曰。<a id="a-cz"></a>只此可矣。<a id="a-d0"></a>必宜鬻之。<a id="a-d1"></a>以所易之直。<a id="a-d2"></a>皆作糜饼油食之物。<a id="a-d3"></a>辩如言作之。<a id="a-d4"></a>约数十人食。<a id="a-d5"></a>遂相与至坰野之中散掇饼饵。<a id="a-d6"></a>焚香长跪。<a id="a-d7"></a>祝曰。<a id="a-d8"></a>今日食我施者。<a id="a-d9"></a>愿当来之世与我为法属。<a id="a-dA"></a>我当教之得至菩提。<a id="a-dB"></a>言讫乌鸟乱下啄拾地上。<a id="a-dC"></a>蝼螘蝇蚃莫征其数。<a id="a-dD"></a>老僧曰。<a id="a-dE"></a>尔后二十年方可归开法席。<a id="a-dF"></a>今且周游未宜讲说也。<a id="a-dG"></a>言讫而去。<a id="a-dH"></a>辩由是精进不倦研摩。<a id="a-dI"></a>义味滋多。<a id="a-dJ"></a>志在传授。<a id="a-dK"></a>至二十年却归河北。<a id="a-dL"></a>盛化邺中。<a id="a-dM"></a>听众盈千数人。<a id="a-dN"></a>皆年二十余。<a id="a-dO"></a>其老者无二三人焉。</p>
  <h2 id="adP">素公</h2>
  <p id="adQ">长安兴善寺素和尚。<a id="a-dR"></a>院庭有青桐四株。<a id="a-dS"></a>皆素之手植。<a id="a-dT"></a>唐元和中卿相多游此院。<a id="a-dU"></a>桐至夏有汗污人衣。<a id="a-dV"></a>如輠(音画)脂不可浣。<a id="a-dW"></a>昭国郑相尝与丞郎数人避暑。<a id="a-dX"></a>恶其汗污。<a id="a-dY"></a>谓素曰。<a id="a-dZ"></a>弟子为和尚伐此树。<a id="a-da"></a>各植一松也。<a id="a-db"></a>及暮素戏祝树曰。<a id="a-dc"></a>我种汝二十余年。<a id="a-dd"></a>汝以汗为人所恶。<a id="a-de"></a>来岁若复有汗。<a id="a-df"></a>我必薪之。<a id="a-dg"></a>自是无汗矣。<a id="a-dh"></a>素公不出院。<a id="a-di"></a>转法华经三万七千部。<a id="a-dj"></a>夜常有貉子听经。<a id="a-dk"></a>斋时有乌鹊就掌取食。<a id="a-dl"></a>长庆初有僧玄幽。<a id="a-dm"></a>题此院诗云。<a id="a-dn"></a>三万莲经三十春。<a id="a-do"></a>半生不蹋院门尘。<a id="a-dp"></a>当时以为佳句也。</p>
  <h2 id="adq">弘道</h2>
  <p id="adr">释弘道。<a id="a-ds"></a>不知何许人。<a id="a-dt"></a>居于千福寺。<a id="a-du"></a>人言其昼闭关以寐。<a id="a-dv"></a>夕则视事于阴府。<a id="a-dw"></a>十祈叩者八九拒之。<a id="a-dx"></a>时河中少尹郑复礼。<a id="a-dy"></a>始应进士举十上不第。<a id="a-dz"></a>方蹇踬愤惋。<a id="a-e0"></a>乃择日斋沐候焉。<a id="a-e1"></a>道颇温容之。<a id="a-e2"></a>且曰。<a id="a-e3"></a>某未尝妄泄于人。<a id="a-e4"></a>今茂才抱积薪之叹。<a id="a-e5"></a>且久不能忍耳。<a id="a-e6"></a>勉旃进取终成美名。<a id="a-e7"></a>然其事颇异不可言也。<a id="a-e8"></a>郑拜请其期。<a id="a-e9"></a>道曰。<a id="a-eA"></a>唯君期须四事相就。<a id="a-eB"></a>然后遂志。<a id="a-eC"></a>四缺其一则复负冤。<a id="a-eD"></a>如是者骨肉相继三牓。<a id="a-eE"></a>三牓之前犹梯天之难。<a id="a-eF"></a>三牓之后则反掌之易也。<a id="a-eG"></a>郑愕视不可喻。<a id="a-eH"></a>则又拜请四事之目。<a id="a-eI"></a>道持疑良久。<a id="a-eJ"></a>则曰。<a id="a-eK"></a>慎勿言于人。<a id="a-eL"></a>君之成名其事有四。<a id="a-eM"></a>亦可以为异矣。<a id="a-eN"></a>其一须国家改元之第二年。<a id="a-eO"></a>其二须是礼部侍郎再知贡举。<a id="a-eP"></a>其三须是第二人姓张。<a id="a-eQ"></a>其四同年须有郭八郎。<a id="a-eR"></a>四者阙一则功亏一篑矣。<a id="a-eS"></a>如是者贤弟侄三牓率须依此。<a id="a-eT"></a>郑虽大疑其说。<a id="a-eU"></a>然郁郁不乐。<a id="a-eV"></a>以为无复望也。<a id="a-eW"></a>敬谢而退。<a id="a-eX"></a>长庆二年人有道其名姓于主文者。<a id="a-eY"></a>郑以且非再知贡举。<a id="a-eZ"></a>意甚疑之果不中第。<a id="a-ea"></a>直至改元。<a id="a-eb"></a>宝历二年新昌杨公再司文柄。<a id="a-ec"></a>乃私喜其事未敢泄言。<a id="a-ed"></a>来春果登第。<a id="a-ee"></a>第二人姓张名知。<a id="a-ef"></a>实同年郭八郎名言扬。<a id="a-eg"></a>郑奇叹且久。<a id="a-eh"></a>因纪于小书之杪。<a id="a-ei"></a>私自谓曰。<a id="a-ej"></a>道言三牓。<a id="a-ek"></a>率须如此。<a id="a-el"></a>一之已异其可至于再乎至于三乎。<a id="a-em"></a>次至故尚书右丞讳宪应举大和二年。<a id="a-en"></a>颇有籍甚之誉。<a id="a-eo"></a>以主文非再知举。<a id="a-ep"></a>试日果有期周之恤。<a id="a-eq"></a>尔后应大和九举败于垂成。<a id="a-er"></a>直至改元开成二年。<a id="a-es"></a>高锴(器骇切)再司文柄右辖。<a id="a-et"></a>私异其事明年果登上第。<a id="a-eu"></a>第二人姓张名棠同年郭八郎名植。<a id="a-ev"></a>因又附于小书之末。<a id="a-ew"></a>三牓虽欠其一两牓且无小差。<a id="a-ex"></a>闺门之内私相谓曰。<a id="a-ey"></a>岂其然乎。<a id="a-ez"></a>时僧弘道已不知所往矣。<a id="a-f0"></a>次年故附马都尉颢应举。<a id="a-f1"></a>时誉转洽。<a id="a-f2"></a>至改元会昌之二年。<a id="a-f3"></a>礼部柳侍郎璟再司文柄。<a id="a-f4"></a>都尉以状头及第。<a id="a-f5"></a>第二人姓张名潜同年郭八郎名京。<a id="a-f6"></a>弘道所说无差焉。</p>
  <h2 id="af7">清公</h2>
  <p id="af8">释清公。<a id="a-f9"></a>居巴山之隈。<a id="a-fA"></a>不知何许人。<a id="a-fB"></a>常默其词。<a id="a-fC"></a>忽复一言未尝不中。<a id="a-fD"></a>西川节帅段文昌父锷为支江宰。<a id="a-fE"></a>后任江陵纠。<a id="a-fF"></a>文昌少好属文。<a id="a-fG"></a>长自渚宫困于尘土。<a id="a-fH"></a>客游成都谒韦。<a id="a-fI"></a>南康皋。<a id="a-fJ"></a>皋与奏释褐。<a id="a-fK"></a>道不甚行。<a id="a-fL"></a>每以事业自负。<a id="a-fM"></a>与游皆高明之士。<a id="a-fN"></a>遂去南康之府。<a id="a-fO"></a>金吾将军裴邠之镇梁川。<a id="a-fP"></a>辟为从事。<a id="a-fQ"></a>转假廷评裴公府罢公自府游闻清公之异。<a id="a-fR"></a>径诣清公求宿。<a id="a-fS"></a>愿知前去之事。<a id="a-fT"></a>自夕达旦曾无一词。<a id="a-fU"></a>忽问曰。<a id="a-fV"></a>中间极盛旌旆而至者谁。<a id="a-fW"></a>公曰。<a id="a-fX"></a>岂非高崇文乎。<a id="a-fY"></a>对曰非也。<a id="a-fZ"></a>更言之。<a id="a-fa"></a>公曰。<a id="a-fb"></a>代崇文者。<a id="a-fc"></a>武黄门也。<a id="a-fd"></a>清曰。<a id="a-fe"></a>十九郎不日即为此人。<a id="a-ff"></a>更盛更盛。<a id="a-fg"></a>公寻征之。<a id="a-fh"></a>便曰。<a id="a-fi"></a>害风妄语阿师不知。<a id="a-fj"></a>因大笑而已。<a id="a-fk"></a>由是颇亦自负。<a id="a-fl"></a>户部员外韦处厚出任开州刺史。<a id="a-fm"></a>叚公时任都官员外判盐铁案公送出都门。<a id="a-fn"></a>处厚素深于释氏。<a id="a-fo"></a>洎到鹄鸣先访之。<a id="a-fp"></a>清喜而迎处厚。<a id="a-fq"></a>处厚因问还期。<a id="a-fr"></a>曰一年半岁一年半岁。<a id="a-fs"></a>又问。<a id="a-ft"></a>终止何官。<a id="a-fu"></a>对曰。<a id="a-fv"></a>宰相须江边得。<a id="a-fw"></a>又问。<a id="a-fx"></a>终止何处。<a id="a-fy"></a>僧遂不答。<a id="a-fz"></a>又问。<a id="a-g0"></a>叚十九郎何如。<a id="a-g1"></a>答曰。<a id="a-g2"></a>已说矣。<a id="a-g3"></a>近也近也。<a id="a-g4"></a>及处厚之归朝正三岁重言一年半岁之验。<a id="a-g5"></a>长庆初叚公自相位节制西川。<a id="a-g6"></a>果符清公之言。<a id="a-g7"></a>处厚唯不喻江边得宰相。<a id="a-g8"></a>广求智者解焉。<a id="a-g9"></a>或有旁征义者。<a id="a-gA"></a>谓处厚必除浙西夏口。<a id="a-gB"></a>从是而入拜。<a id="a-gC"></a>及文宗皇帝践祚。<a id="a-gD"></a>自江邸首命处厚为相。<a id="a-gE"></a>至是方验。<a id="a-gF"></a>与邹平公同发使修清公塔。<a id="a-gG"></a>因刻石纪其事焉。<a id="a-gH"></a>又赵宗儒节制兴元日问其移动。<a id="a-gI"></a>遂命纸作两句诗云。<a id="a-gJ"></a>梨花初发杏花初。<a id="a-gK"></a>甸邑南来庆有余。<a id="a-gL"></a>宗儒遽考之。<a id="a-gM"></a>清公但云。<a id="a-gN"></a>害风阿师取次语。<a id="a-gO"></a>明年二月除检校。<a id="a-gP"></a>右仆射郑余庆代其位。</p>
  <h2 id="agQ">惟瑛</h2>
  <p id="agR">僧惟瑛。<a id="a-gS"></a>未详何许人。<a id="a-gT"></a>善声色兼知术数。<a id="a-gU"></a>士人陆宾虞举进士。<a id="a-gV"></a>在京与之往来。<a id="a-gW"></a>惟瑛每言小事无不必验。<a id="a-gX"></a>至宝历二年春宾虞欲罢举归吴。<a id="a-gY"></a>告惟瑛以行计。<a id="a-gZ"></a>瑛留止一宿。<a id="a-ga"></a>明旦谓宾虞曰。<a id="a-gb"></a>君来岁成名不必归矣。<a id="a-gc"></a>但取京兆荐送必在高等。<a id="a-gd"></a>宾虞曰。<a id="a-ge"></a>某曾三就京兆未始得事。<a id="a-gf"></a>今岁之事尤觉甚难。<a id="a-gg"></a>瑛曰。<a id="a-gh"></a>不然。<a id="a-gi"></a>君之成名必以京兆荐送。<a id="a-gj"></a>他处不可也。<a id="a-gk"></a>至七月六日若食水族则殊等与及第必矣。<a id="a-gl"></a>宾虞乃书于晋昌里之牗。<a id="a-gm"></a>日省之。<a id="a-gn"></a>数月后因于靖恭北门。<a id="a-go"></a>候一郎官。<a id="a-gp"></a>适遇朝客。<a id="a-gq"></a>遂回憩于从孙闻礼之舍。<a id="a-gr"></a>既入闻礼喜迎曰。<a id="a-gs"></a>向有人惠双鲤鱼。<a id="a-gt"></a>方欲候翁而烹之。<a id="a-gu"></a>宾虞素嗜鱼。<a id="a-gv"></a>但令作羹。<a id="a-gw"></a>至者辄尽。<a id="a-gx"></a>后日因视牗间所书字则七月六日也。<a id="a-gy"></a>遽命驾诣惟瑛。<a id="a-gz"></a>且绐之曰。<a id="a-h0"></a>将游蒲关故以访别。<a id="a-h1"></a>瑛笑曰。<a id="a-h2"></a>水族已食矣。<a id="a-h3"></a>游蒲关何为。<a id="a-h4"></a>宾虞深信之。<a id="a-h5"></a>因取荐京兆府。<a id="a-h6"></a>果得殊等。<a id="a-h7"></a>明年入省试毕。<a id="a-h8"></a>又访惟瑛。<a id="a-h9"></a>瑛曰。<a id="a-hA"></a>君已登第名籍不甚高。<a id="a-hB"></a>当在十五人之外。<a id="a-hC"></a>状元姓李名合曳脚。<a id="a-hD"></a>时有广文生朱俅者。<a id="a-hE"></a>时议当及第。<a id="a-hF"></a>监司所送名未登科。<a id="a-hG"></a>宾虞因问。<a id="a-hH"></a>其非姓朱乎。<a id="a-hI"></a>瑛曰。<a id="a-hJ"></a>三十三人无姓朱者。<a id="a-hK"></a>时正月二十四日。<a id="a-hL"></a>宾虞言于从符。<a id="a-hM"></a>符与石贺书壁。<a id="a-hN"></a>后月余放牓。<a id="a-hO"></a>状头李郃。<a id="a-hP"></a>宾虞名在十六。<a id="a-hQ"></a>即三十人也。<a id="a-hR"></a>惟瑛又谓宾虞曰。<a id="a-hS"></a>君成名后当食禄于吴越之分。<a id="a-hT"></a>有一事甚速疾。<a id="a-hU"></a>宾虞后从事於越。<a id="a-hV"></a>半年而暴终。</p>
  <h2 id="ahW">文爽</h2>
  <p id="ahX">释文爽。<a id="a-hY"></a>不知何许人。<a id="a-hZ"></a>早解尘缨抉开爱网。<a id="a-ha"></a>从师问道。<a id="a-hb"></a>天然不睡。<a id="a-hc"></a>困惫之极亦惟趺坐。<a id="a-hd"></a>后独栖丘陇间。<a id="a-he"></a>霖雨浃旬旁无僮侍。<a id="a-hf"></a>有一蛇入爽手中蟠屈。<a id="a-hg"></a>时有人召斋。<a id="a-hh"></a>彼怪至时不赴。<a id="a-hi"></a>主重来请见蛇惊惧失声。<a id="a-hj"></a>蛇乃徐徐而下。<a id="a-hk"></a>固命往食。<a id="a-hl"></a>爽辞过中不食。<a id="a-hm"></a>翌日有狼呀张其口。<a id="a-hn"></a>奋跃欲噬咋之状者三。<a id="a-ho"></a>爽闵其饥。<a id="a-hp"></a>复自念曰。<a id="a-hq"></a>秽囊无吝施汝一飧。<a id="a-hr"></a>愿疾成坚固之身。<a id="a-hs"></a>汝受吾施同归善会。<a id="a-ht"></a>斯须狼乃弭耳而退。<a id="a-hu"></a>及其卒日空中钟罄交响。<a id="a-hv"></a>迟久方息。</p>
  <h2 id="ahw">鉴空</h2>
  <p id="ahx">释鉴空。<a id="a-hy"></a>俗姓齐氏。<a id="a-hz"></a>吴郡人也。<a id="a-i0"></a>少小苦贫虽勤于学而寡记持。<a id="a-i1"></a>壮岁常困。<a id="a-i2"></a>游吴楚间。<a id="a-i3"></a>已四五年矣。<a id="a-i4"></a>元和初值钱唐荒俭。<a id="a-i5"></a>乃议求餐于天竺寺。<a id="a-i6"></a>至孤山寺西餧甚不前。<a id="a-i7"></a>因临流雪涕悲吟数声。<a id="a-i8"></a>俄有梵僧临流而坐。<a id="a-i9"></a>顾空笑曰。<a id="a-iA"></a>法师秀才旅游滋味足未。<a id="a-iB"></a>空曰。<a id="a-iC"></a>旅游滋味则已足矣。<a id="a-iD"></a>法师之呼一何乖谬。<a id="a-iE"></a>梵僧曰。<a id="a-iF"></a>子不忆讲法华经于同德寺乎。<a id="a-iG"></a>空曰。<a id="a-iH"></a>生身已四十五岁矣。<a id="a-iI"></a>盘桓吴楚间未尝涉京口。<a id="a-iJ"></a>又何洛中之说。<a id="a-iK"></a>僧曰。<a id="a-iL"></a>子应为饥火所烧不暇记忆故事。<a id="a-iM"></a>遂探囊出一枣大如拳许曰。<a id="a-iN"></a>此吾国所产。<a id="a-iO"></a>食之者。<a id="a-iP"></a>上智知过去未来事。<a id="a-iQ"></a>下智止于知前生事耳。<a id="a-iR"></a>空饥极食枣掬泉饮之。<a id="a-iS"></a>忽欠伸枕石而寝。<a id="a-iT"></a>顷刻乃悟。<a id="a-iU"></a>忆讲经于同德寺如昨日焉。<a id="a-iV"></a>因增涕泣。<a id="a-iW"></a>问僧曰。<a id="a-iX"></a>震和尚安在。<a id="a-iY"></a>曰专精未至。<a id="a-iZ"></a>再为蜀僧矣。<a id="a-ia"></a>今则断攀缘也。<a id="a-ib"></a>神上人安在。<a id="a-ic"></a>曰前愿未满。<a id="a-id"></a>悟法师焉在。<a id="a-ie"></a>曰岂不记香山石像前戏发大愿乎。<a id="a-if"></a>若不证无上菩提。<a id="a-ig"></a>必愿为赳赳贵臣。<a id="a-ih"></a>昨闻已得大将军矣。<a id="a-ii"></a>当时云水五人惟吾得解脱。<a id="a-ij"></a>独汝为冻馁之士也。<a id="a-ik"></a>空泣曰。<a id="a-il"></a>某四十许年日唯一餐。<a id="a-im"></a>三十余年拥一褐浮俗之事决断根源。<a id="a-in"></a>何期福不完乎。<a id="a-io"></a>坐于饥冻。<a id="a-ip"></a>僧曰。<a id="a-iq"></a>由师子座上广说异端。<a id="a-ir"></a>使学空之人心生疑惑。<a id="a-is"></a>戒珠曾缺膻气微存。<a id="a-it"></a>声浑响清终不可致。<a id="a-iu"></a>质伛影曲报应宜然。<a id="a-iv"></a>空曰。<a id="a-iw"></a>为之奈何。<a id="a-ix"></a>僧曰。<a id="a-iy"></a>今日之事吾无计矣。<a id="a-iz"></a>他生之事警于吾子焉。<a id="a-j0"></a>乃探钵囊取一鉴。<a id="a-j1"></a>背面皆莹彻。<a id="a-j2"></a>谓空曰。<a id="a-j3"></a>要知贵贱之分修短之期。<a id="a-j4"></a>佛法兴替。<a id="a-j5"></a>吾道盛衰。<a id="a-j6"></a>宜一鉴焉。<a id="a-j7"></a>空照久之谢曰。<a id="a-j8"></a>报应之事。<a id="a-j9"></a>荣枯之理。<a id="a-jA"></a>谨知之矣。<a id="a-jB"></a>僧收鉴入囊。<a id="a-jC"></a>遂挈而去。<a id="a-jD"></a>行十余步旋失所在。<a id="a-jE"></a>空是夕投灵隐寺。<a id="a-jF"></a>出家受具足戒。<a id="a-jG"></a>后周游名山愈高苦节。<a id="a-jH"></a>大和元年诣洛阳。<a id="a-jI"></a>于龙门天竺寺遇河东柳珵。<a id="a-jJ"></a>向珵亲说其由。<a id="a-jK"></a>珵闻空之说事。<a id="a-jL"></a>皆不常且甚奇之。<a id="a-jM"></a>空曰。<a id="a-jN"></a>我生世七十有七。<a id="a-jO"></a>僧腊三十二。<a id="a-jP"></a>持钵乞食尚九年在世。<a id="a-jQ"></a>吾舍世之日佛法其衰乎。<a id="a-jR"></a>珵诘之。<a id="a-jS"></a>默然无答。<a id="a-jT"></a>乃索[示*呈]笔砚题数行于经藏北垣而去。<a id="a-jU"></a>曰兴一沙衰恒河沙。<a id="a-jV"></a>兔而罝。<a id="a-jW"></a>犬而拏。<a id="a-jX"></a>牛虎相交与角牙。<a id="a-jY"></a>宝檀终不灭其华。</p>
  <h2 id="ajZ">无著</h2>
  <p id="aja">无著文喜禅师。<a id="a-jb"></a>入五台山求见文殊。<a id="a-jc"></a>忽见山翁。<a id="a-jd"></a>着揖曰。<a id="a-je"></a>愿见文殊大士。<a id="a-jf"></a>翁曰。<a id="a-jg"></a>大士未可见。<a id="a-jh"></a>汝饭未。<a id="a-ji"></a>着曰未。<a id="a-jj"></a>翁引入一寺引着升堂命坐。<a id="a-jk"></a>童子进玳瑁杯。<a id="a-jl"></a>贮物如酥酪。<a id="a-jm"></a>着饮之觉心神清朗。<a id="a-jn"></a>翁曰。<a id="a-jo"></a>南方佛法如何住持。<a id="a-jp"></a>着曰。<a id="a-jq"></a>末代比丘少奉戒律。<a id="a-jr"></a>曰多少众。<a id="a-js"></a>曰或三百或五百。<a id="a-jt"></a>着问。<a id="a-ju"></a>此间佛法如何住持。<a id="a-jv"></a>曰龙蛇混杂凡圣同居。<a id="a-jw"></a>曰众几何。<a id="a-jx"></a>曰前三三后三三。<a id="a-jy"></a>遂谈论及暮。<a id="a-jz"></a>翁命童子引着出。<a id="a-k0"></a>行未远凄然悟翁即文殊也。<a id="a-k1"></a>不可再见。<a id="a-k2"></a>稽首童子乞一言为别。<a id="a-k3"></a>童子有无垢无染即真常之语。<a id="a-k4"></a>言讫童子与寺俱隐。<a id="a-k5"></a>但见五色云中文殊乘金毛狮子往来。<a id="a-k6"></a>白云忽覆之不见。</p>
  <h2 id="ak7">知玄</h2>
  <p id="ak8">悟达国师知玄。<a id="a-k9"></a>与一僧邂逅京师。<a id="a-kA"></a>时僧患迦摩罗疾。<a id="a-kB"></a>人莫知其异也。<a id="a-kC"></a>皆厌恶之。<a id="a-kD"></a>知玄视候无倦色。<a id="a-kE"></a>后别僧谓知玄曰。<a id="a-kF"></a>子后有难可往西蜀彭州茶陇山相寻。<a id="a-kG"></a>有二松为志。<a id="a-kH"></a>后知玄居安国寺。<a id="a-kI"></a>懿宗亲临法席。<a id="a-kJ"></a>赐沉香为座。<a id="a-kK"></a>恩握甚厚。<a id="a-kL"></a>忽膝生人面疮。<a id="a-kM"></a>眉目口齿俱备。<a id="a-kN"></a>每以饮食餧之。<a id="a-kO"></a>则开口吞啖。<a id="a-kP"></a>与人无异。<a id="a-kQ"></a>求医莫效。<a id="a-kR"></a>因忆旧言。<a id="a-kS"></a>乃入山相寻。<a id="a-kT"></a>见二松于烟云间。<a id="a-kU"></a>信所约不诬。<a id="a-kV"></a>即趋其处佛寺焕俨。<a id="a-kW"></a>僧立于山门顾接甚欢。<a id="a-kX"></a>天晚止宿。<a id="a-kY"></a>知玄以所苦告之。<a id="a-kZ"></a>曰无伤也。<a id="a-ka"></a>山有泉旦濯之即愈。<a id="a-kb"></a>黎明童子引至泉所。<a id="a-kc"></a>方掬水间。<a id="a-kd"></a>疮忽人语曰。<a id="a-ke"></a>未可洗。<a id="a-kf"></a>公曾读西汉书不。<a id="a-kg"></a>曰曾读既曾读之。<a id="a-kh"></a>宁不知袁盎杀晁错乎。<a id="a-ki"></a>公即袁盎吾晁错也。<a id="a-kj"></a>错腰斩东市。<a id="a-kk"></a>其冤何如哉。<a id="a-kl"></a>累世求报于公。<a id="a-km"></a>而公十世为僧。<a id="a-kn"></a>戒律精严报不得其便。<a id="a-ko"></a>今汝受赐过奢。<a id="a-kp"></a>名利心起故能害之。<a id="a-kq"></a>蒙迦诺迦尊者。<a id="a-kr"></a>洗我以三昧法水。<a id="a-ks"></a>自此不复为冤矣。<a id="a-kt"></a>时知玄魂不住体。<a id="a-ku"></a>急掬水洗之其痛彻髓绝而复苏。<a id="a-kv"></a>其疮亦旋愈。<a id="a-kw"></a>回顾寺宇莽不复见。<a id="a-kx"></a>因卓庵其处遂成大寺。<a id="a-ky"></a>知玄感其异。<a id="a-kz"></a>思积世之冤非遇圣贤何由得释。<a id="a-l0"></a>因述忏法三卷。<a id="a-l1"></a>盖取三昧水洗冤业之义。<a id="a-l2"></a>名曰水忏云。</p>
 </body>
</html>