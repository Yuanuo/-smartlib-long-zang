<!doctype html>
<html id="z3IBWzN1bw" data-ver="1710">
 <head>
  <meta charset="utf-8">
  <meta author="宗密">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">金刚般若经疏论纂要(并序上)</h1>
  <p id="a2"></p>
  <p id="a3">镜心本净像色元空。<a id="a-4"></a>梦识无初物境成有。<a id="a-5"></a>由是惑业袭习报应纶轮。<a id="a-6"></a>尘沙劫波莫之遏绝。<a id="a-7"></a>故我满净觉者。<a id="a-8"></a>现相人中先说生灭因缘。<a id="a-9"></a>令悟苦集灭道。<a id="a-A"></a>既除我执未达法空。<a id="a-B"></a>欲尽病根方谈般若。<a id="a-C"></a>心境齐泯即是真心。<a id="a-D"></a>垢净双亡一切清净。<a id="a-E"></a>三千瑞焕十六会。<a id="a-F"></a>彰今之所传即第九分。<a id="a-G"></a>句偈隐略旨趣深微。<a id="a-H"></a>慧彻三空檀含万行。<a id="a-I"></a>住一十八处密示阶差。<a id="a-J"></a>断二十七疑潜通血脉。<a id="a-K"></a>不先遣遣曷契如如。<a id="a-L"></a>故虽策修始终无相。<a id="a-M"></a>由斯教理皆密行果俱玄。<a id="a-N"></a>致使口讽牛毛心通麟角。<a id="a-O"></a>或配入名相着事乖宗。<a id="a-P"></a>或但云一真望源迷泒。<a id="a-Q"></a>其余胸谈臆注不足论矣。<a id="a-R"></a>河沙珍宝三时身命喻所不及。<a id="a-S"></a>岂徒然哉。<a id="a-T"></a>且天亲无著师补处尊。<a id="a-U"></a>后学何疑或添或弃。<a id="a-V"></a>故今所述不攻异端。<a id="a-W"></a>疏是论文。<a id="a-X"></a>乳非城内纂要名意及经题目。<a id="a-Y"></a>次下即释无烦预云。</p>
  <p id="aZ">稽首牟尼大觉尊　　能开般若三空句</p>
  <p id="aa">发起流通诸上士　　冥资所述契群机</p>
  <p id="ab">将释此经。<a id="a-c"></a>未入文前悬叙义门。<a id="a-d"></a>略开四段。<a id="a-e"></a>第一辩教起因缘。<a id="a-f"></a>第二明经宗体。<a id="a-g"></a>第三分别处会。<a id="a-h"></a>第四释通文义。<a id="a-i"></a>初中二。<a id="a-j"></a>初总论诸教。<a id="a-k"></a>谓酬因酬请显理度生也。<a id="a-l"></a>若据佛本意。<a id="a-m"></a>则唯为一大事因缘故出现于世。<a id="a-n"></a>欲令众生开佛知见等。<a id="a-o"></a>后别显此经五。<a id="a-p"></a>一为对治我法二执故。<a id="a-q"></a>由此二执起烦恼所知二障。<a id="a-r"></a>由烦恼障障心心不解脱。<a id="a-s"></a>造业受生轮转五道。<a id="a-t"></a>由所知障障慧慧不解脱。<a id="a-u"></a>不了自心。<a id="a-v"></a>不达诸法性相纵出三界亦滞二乘。<a id="a-w"></a>不得成佛故名障也。<a id="a-x"></a>二执若除二障随断。<a id="a-y"></a>为除二执故说此经。<a id="a-z"></a>二为遮断种现二疑故。<a id="a-10"></a>遮未起种子之疑。<a id="a-11"></a>断现起现行之疑。<a id="a-12"></a>即经中答所问已。<a id="a-13"></a>便蹑迹节节断疑。<a id="a-14"></a>乃至经终二十七段。<a id="a-15"></a>三为转灭轻重二业故。<a id="a-16"></a>转重业令轻受。<a id="a-17"></a>灭轻业令不受。<a id="a-18"></a>因为显示福慧二因故。<a id="a-19"></a>佛成正觉未说般若之前。<a id="a-1A"></a>众生由无妙慧。<a id="a-1B"></a>施等住相皆成有漏或滞二乘。<a id="a-1C"></a>故谈般若显示妙慧。<a id="a-1D"></a>为法身因。<a id="a-1E"></a>五度为应身因。<a id="a-1F"></a>若无般若。<a id="a-1G"></a>则施等五非波罗蜜。<a id="a-1H"></a>不名佛因。<a id="a-1I"></a>故须福慧二严方成两足尊矣。<a id="a-1J"></a>五为发明真应二果故。<a id="a-1K"></a>未闻般若之前。<a id="a-1L"></a>但言色相是佛。<a id="a-1M"></a>不知应化唯真之影。<a id="a-1N"></a>不如实见真身应身。<a id="a-1O"></a>故此发明二果。<a id="a-1P"></a>令知由前二因证得。<a id="a-1Q"></a>第二明经宗体二。<a id="a-1R"></a>初宗。<a id="a-1S"></a>统论佛教因缘为宗。<a id="a-1T"></a>别显此经。<a id="a-1U"></a>则实相般若观照般若不一不二。<a id="a-1V"></a>以为其宗。<a id="a-1W"></a>以即理之智观照诸相故。<a id="a-1X"></a>如金刚能断一切。<a id="a-1Y"></a>即智之理是为实相故。<a id="a-1Z"></a>如金刚坚牢难坏。<a id="a-1a"></a>万行之中一一不得昧此。<a id="a-1b"></a>是故合之以为经宗二体。<a id="a-1c"></a>文字般若即是经体。<a id="a-1d"></a>文字即含声名句文。<a id="a-1e"></a>文字性空即是般若。<a id="a-1f"></a>无别文字之体故。<a id="a-1g"></a>皆含摄理无不尽统为教体。<a id="a-1h"></a>第三分别处会二。<a id="a-1i"></a>初总明。<a id="a-1j"></a>佛说大部处会六百卷文。<a id="a-1k"></a>四处十六会说。<a id="a-1l"></a>一王舍城鹫峰山七会。<a id="a-1m"></a>山中四会。<a id="a-1n"></a>山顶三会。<a id="a-1o"></a>二给孤独园七会。<a id="a-1p"></a>三他化天宫摩尼宝藏殿一会。<a id="a-1q"></a>四王舍城竹林园白鹭池侧一会。<a id="a-1r"></a>此经则第二处第九会。<a id="a-1s"></a>第五百七十七卷。<a id="a-1t"></a>后别明传译。<a id="a-1u"></a>此卷时主前后六译。<a id="a-1v"></a>一后秦罗什。<a id="a-1w"></a>二后魏菩提流支。<a id="a-1x"></a>三陈朝真谛。<a id="a-1y"></a>四隋朝笈多。<a id="a-1z"></a>五唐初玄奘。<a id="a-20"></a>六大周义净。<a id="a-21"></a>上六人皆三藏。<a id="a-22"></a>今所传者即罗什。<a id="a-23"></a>弘始四年于长安草堂寺所译。<a id="a-24"></a>天竺有无著菩萨。<a id="a-25"></a>入日光定上升兜率。<a id="a-26"></a>亲诣弥勒禀受八十行偈。<a id="a-27"></a>又将此偈转授天亲。<a id="a-28"></a>天亲作长行解释成三卷。<a id="a-29"></a>论约断疑执以释。<a id="a-2A"></a>无著又造两卷论。<a id="a-2B"></a>约显行位以释。<a id="a-2C"></a>今科经唯约天亲释义。<a id="a-2D"></a>即兼无著。<a id="a-2E"></a>亦傍求余论。<a id="a-2F"></a>采集诸疏题云纂要。<a id="a-2G"></a>其在兹焉。<a id="a-2H"></a>第四释通文义二。<a id="a-2I"></a>初解题目。</p>
  <p id="a2J">金刚般若波罗蜜经　金刚者。<a id="a-2K"></a>梵云跋折罗。<a id="a-2L"></a>力士所执之杵是此宝也。<a id="a-2M"></a>金中最刚故名金刚。<a id="a-2N"></a>帝释有之。<a id="a-2O"></a>薄福者难见。<a id="a-2P"></a>极坚极利喻般若焉。<a id="a-2Q"></a>无物可能坏之。<a id="a-2R"></a>而能碎坏万物。<a id="a-2S"></a>涅槃经云。<a id="a-2T"></a>譬如金刚无能坏者。<a id="a-2U"></a>而能碎坏一切诸物。<a id="a-2V"></a>无著云。<a id="a-2W"></a>金刚难坏。<a id="a-2X"></a>又云。<a id="a-2Y"></a>金刚能断又云。<a id="a-2Z"></a>金刚者细牢故。<a id="a-2a"></a>细者智因故。<a id="a-2b"></a>牢者不可坏故。<a id="a-2c"></a>皆以坚喻般若体。<a id="a-2d"></a>利喻般若用。<a id="a-2e"></a>又真谛记说六种金刚。<a id="a-2f"></a>一青色能消灾厄。<a id="a-2g"></a>喻般若能除业障。<a id="a-2h"></a>二黄色随人所须。<a id="a-2i"></a>喻无漏功德。<a id="a-2j"></a>三赤色对日出火。<a id="a-2k"></a>慧对本觉出无生智火。<a id="a-2l"></a>四白色能清浊水。<a id="a-2m"></a>般若能清疑浊。<a id="a-2n"></a>五空色令人空中行坐。<a id="a-2o"></a>慧破法执住真空理。<a id="a-2p"></a>六碧色能消诸毒。<a id="a-2q"></a>慧除三毒。<a id="a-2r"></a>傍兼可矣。<a id="a-2s"></a>非坚利之本喻。<a id="a-2t"></a>般若正翻云慧。<a id="a-2u"></a>即照五蕴空相应本觉之慧是也。<a id="a-2v"></a>若约学者从浅至深言之。<a id="a-2w"></a>则摄闻思修三慧总为般若。<a id="a-2x"></a>故无著云。<a id="a-2y"></a>能断者。<a id="a-2z"></a>般若波罗蜜中闻思修所断。<a id="a-30"></a>如金刚断处而断故。<a id="a-31"></a>又云。<a id="a-32"></a>细者智因故者。<a id="a-33"></a>智因即慧也。<a id="a-34"></a>依智度论。<a id="a-35"></a>因位名般若果位名智。<a id="a-36"></a>则闻思修皆名为细。<a id="a-37"></a>细妙之慧佛智之因矣。<a id="a-38"></a>般若能断故在因位。<a id="a-39"></a>佛果无断转受智名。<a id="a-3A"></a>若依大品经。<a id="a-3B"></a>若字通智慧二义。<a id="a-3C"></a>故智与慧名义少殊体性无别。<a id="a-3D"></a>波罗蜜者。<a id="a-3E"></a>此云彼岸到。<a id="a-3F"></a>应云到彼岸。<a id="a-3G"></a>谓离生死此岸。<a id="a-3H"></a>度烦恼中流。<a id="a-3I"></a>到涅槃彼岸涅槃此云圆寂亦云灭度。<a id="a-3J"></a>一切众生即寂灭相。<a id="a-3K"></a>不复更灭。<a id="a-3L"></a>但以迷倒妄见生死。<a id="a-3M"></a>名在此岸。<a id="a-3N"></a>若悟生死本空。<a id="a-3O"></a>元来圆寂名到彼岸。<a id="a-3P"></a>若兼般若回文。<a id="a-3Q"></a>应云到彼岸慧经者梵音修多罗。<a id="a-3R"></a>义翻为契经。<a id="a-3S"></a>契者诠表义理契合人心。<a id="a-3T"></a>即契理契机也。<a id="a-3U"></a>经者。<a id="a-3V"></a>佛地论云。<a id="a-3W"></a>能贯能摄故名为经。<a id="a-3X"></a>以佛圣教贯穿所应说义摄持所化生故。<a id="a-3Y"></a>后释经文准常三分。<a id="a-3Z"></a>初序分。<a id="a-3a"></a>二正宗分。<a id="a-3b"></a>三流通分。<a id="a-3c"></a>初文二。<a id="a-3d"></a>初证信序二发起序○今初证信序。</p>
  <p id="a3e">如是我闻。<a id="a-3f"></a>一时佛在舍卫国祇树给孤独园。<a id="a-3g"></a>与大比丘众千二百五十人俱　释此分三。<a id="a-3h"></a>一明建立之因。<a id="a-3i"></a>则佛临灭度。<a id="a-3j"></a>阿难请问四事。<a id="a-3k"></a>佛一一答。<a id="a-3l"></a>我灭度后。<a id="a-3m"></a>一依四念处住。<a id="a-3n"></a>二以戒为师。<a id="a-3o"></a>三默摈恶性比丘。<a id="a-3p"></a>四一切经初。<a id="a-3q"></a>皆云如是我闻一时佛在某处与某众若干等。<a id="a-3r"></a>二明建立之意。<a id="a-3s"></a>意有三焉。<a id="a-3t"></a>一断疑故。<a id="a-3u"></a>谓结集时阿难升座。<a id="a-3v"></a>欲宣佛法。<a id="a-3w"></a>感得自身相好如佛。<a id="a-3x"></a>众起三疑。<a id="a-3y"></a>一疑佛重起说法。<a id="a-3z"></a>二疑他方佛来。<a id="a-40"></a>三疑阿难成佛。<a id="a-41"></a>故说此言三疑顿断。<a id="a-42"></a>二息诤故。<a id="a-43"></a>若不推从佛闻。<a id="a-44"></a>言自制作则诤论起。<a id="a-45"></a>三异邪故。<a id="a-46"></a>不同外道经初云阿忧等。<a id="a-47"></a>三正释文义。<a id="a-48"></a>具六成就。<a id="a-49"></a>谓信闻时主处众。<a id="a-4A"></a>六缘不具教则不兴。<a id="a-4B"></a>必须具六故云成就。<a id="a-4C"></a>一信若兼我闻合释。<a id="a-4D"></a>则指法之辞也。<a id="a-4E"></a>如是之法我从佛闻。<a id="a-4F"></a>单释如是者。<a id="a-4G"></a>智度论云。<a id="a-4H"></a>信成就也。<a id="a-4I"></a>佛法大海信为能入智为能度。<a id="a-4J"></a>信者言是事如是。<a id="a-4K"></a>不信者言是事不如是。<a id="a-4L"></a>又圣人说法但为显如。<a id="a-4M"></a>唯如为是故称如是。<a id="a-4N"></a>又有无不二为如如。<a id="a-4O"></a>非有无为是。<a id="a-4P"></a>二闻我即阿难五蕴假者。<a id="a-4Q"></a>闻谓耳根发识。<a id="a-4R"></a>废别从总故云我闻。<a id="a-4S"></a>阿难所不闻二十年前之经。<a id="a-4T"></a>有云如来重说。<a id="a-4U"></a>有云得深三昧总领。<a id="a-4V"></a>若推本而言。<a id="a-4W"></a>即阿难是大权菩萨。<a id="a-4X"></a>何法不通三时师资合会说听究竟。<a id="a-4Y"></a>故言一时。<a id="a-4Z"></a>诸方时分延促不同。<a id="a-4a"></a>故但言一。<a id="a-4b"></a>又说法领法之时。<a id="a-4c"></a>心境泯理智融。<a id="a-4d"></a>凡圣如始本会。<a id="a-4e"></a>此诸二法皆一之时。<a id="a-4f"></a>四主。<a id="a-4g"></a>具云佛陀。<a id="a-4h"></a>此云觉者。<a id="a-4i"></a>起信云。<a id="a-4j"></a>所言觉义者。<a id="a-4k"></a>谓心体离念。<a id="a-4l"></a>离念相者等虚空界。<a id="a-4m"></a>即是如来平等法身。<a id="a-4n"></a>则以无念名之为佛。<a id="a-4o"></a>然觉有三义。<a id="a-4p"></a>一自觉。<a id="a-4q"></a>觉知自心本无生灭。<a id="a-4r"></a>二觉他。<a id="a-4s"></a>觉一切法无不是如。<a id="a-4t"></a>三觉满二觉理圆称之为满。<a id="a-4u"></a>故知有念则不名觉。<a id="a-4v"></a>起信云。<a id="a-4w"></a>一切众生不名为觉。<a id="a-4x"></a>以无始来念念相续未曾离念。<a id="a-4y"></a>又云。<a id="a-4z"></a>若有众生能观无念者。<a id="a-50"></a>则为向佛智故。<a id="a-51"></a>五处。<a id="a-52"></a>舍卫此云闻物。<a id="a-53"></a>谓具足欲尘财宝多闻解脱等。<a id="a-54"></a>远闻诸国故。<a id="a-55"></a>义净译云名称大城。<a id="a-56"></a>祇树等者。<a id="a-57"></a>即只陀太子所施之树。<a id="a-58"></a>给孤长者所买之园。<a id="a-59"></a>只陀此云战胜。<a id="a-5A"></a>波斯匿王太子也。<a id="a-5B"></a>生时王与外国战胜。<a id="a-5C"></a>因以为名。<a id="a-5D"></a>梵语须达此云善施。<a id="a-5E"></a>给孤独即是善施也。<a id="a-5F"></a>又亦常行施故。<a id="a-5G"></a>西国呼寺。<a id="a-5H"></a>为僧伽蓝此云众园。<a id="a-5I"></a>六众。<a id="a-5J"></a>与者。<a id="a-5K"></a>并也。<a id="a-5L"></a>及也。<a id="a-5M"></a>大者名高德着。<a id="a-5N"></a>比丘梵语此含三义。<a id="a-5O"></a>故存梵不译。<a id="a-5P"></a>一怖魔。<a id="a-5Q"></a>二乞士。<a id="a-5R"></a>三净戒。<a id="a-5S"></a>众者理和事和。<a id="a-5T"></a>千二百五十者。<a id="a-5U"></a>佛初成道度憍陈如等五人。<a id="a-5V"></a>次度迦葉三兄弟。<a id="a-5W"></a>兼徒总一千。<a id="a-5X"></a>次度舍利弗目莲。<a id="a-5Y"></a>各兼徒一百。<a id="a-5Z"></a>次度耶舍长者子等五十人。<a id="a-5a"></a>经举大数故减五人。<a id="a-5b"></a>此常随众故偏列数。<a id="a-5c"></a>非无余众未隐显耳。<a id="a-5d"></a>俱者一时一处。<a id="a-5e"></a>二发起序者。<a id="a-5f"></a>谓乞食威仪离于邪命是为持戒。<a id="a-5g"></a>戒能资定定能发慧。<a id="a-5h"></a>故以戒定发起般若正宗△文二初戒。</p>
  <p id="a5i">尔时世尊食时着衣持钵入舍卫大城乞食于其城中次第乞已还至本处　分七节释。<a id="a-5j"></a>一化主。<a id="a-5k"></a>成实论说具上九号。<a id="a-5l"></a>为物钦重故曰世尊。<a id="a-5m"></a>天上人间共所尊故。<a id="a-5n"></a>二化时。<a id="a-5o"></a>食时辰时。<a id="a-5p"></a>当日初分求乞易得。<a id="a-5q"></a>不恼自他。<a id="a-5r"></a>乞已归园正当巳时。<a id="a-5s"></a>如常斋法。<a id="a-5t"></a>三化仪。<a id="a-5u"></a>着僧伽梨衣。<a id="a-5v"></a>持四天王所献钵。<a id="a-5w"></a>四化处。<a id="a-5x"></a>园在城东南五六里。<a id="a-5y"></a>自外之内为入。<a id="a-5z"></a>处广人多曰大。<a id="a-60"></a>五化事。<a id="a-61"></a>佛为欲显头陀功德。<a id="a-62"></a>令放逸者惭愧。<a id="a-63"></a>以同事摄故自乞食。<a id="a-64"></a>璎珞女经说。<a id="a-65"></a>化佛身如全段金刚。<a id="a-66"></a>无生熟二藏。<a id="a-67"></a>今所乞者利益他故。<a id="a-68"></a>故净名云。<a id="a-69"></a>为不食故应受彼食。<a id="a-6A"></a>六化等。<a id="a-6B"></a>一由内证平等理。<a id="a-6C"></a>外不见贫富相。<a id="a-6D"></a>二心离贪慢慈。<a id="a-6E"></a>无偏利。<a id="a-6F"></a>三表威德。<a id="a-6G"></a>不惧恶象沽酒淫女等家。<a id="a-6H"></a>四息凡夫猜嫌。<a id="a-6I"></a>五破二乘分别。<a id="a-6J"></a>七化终。<a id="a-6K"></a>然已字义属下句文连上句。<a id="a-6L"></a>饭食字义属上句文连下句。<a id="a-6M"></a>若广其文。<a id="a-6N"></a>令当句中备者。<a id="a-6O"></a>应云次第乞已还至本处饭食饭食讫收衣钵。<a id="a-6P"></a>佛若不食他福不满。<a id="a-6Q"></a>宝云经说。<a id="a-6R"></a>随所乞得分为四分。<a id="a-6S"></a>一拟与同梵行。<a id="a-6T"></a>二拟施贫病乞人。<a id="a-6U"></a>三水陆众生。<a id="a-6V"></a>四自食。<a id="a-6W"></a>十二头陀经唯说三分除梵行。<a id="a-6X"></a>二定。</p>
  <p id="a6Y">饭食讫收衣钵。<a id="a-6Z"></a>洗足已敷座而坐　分三节释。<a id="a-6a"></a>一并资缘。<a id="a-6b"></a>将欲入定须息攀缘。<a id="a-6c"></a>衣钵不收心有劳虑。<a id="a-6d"></a>故佛示现为后轨也。<a id="a-6e"></a>即收大衣着七条。<a id="a-6f"></a>二净身业。<a id="a-6g"></a>阿含经说。<a id="a-6h"></a>佛行离地四指莲华承足。<a id="a-6i"></a>今示现洗者。<a id="a-6j"></a>顺世表法为后轨也。<a id="a-6k"></a>三正入定。<a id="a-6l"></a>敷座坐禅者。<a id="a-6m"></a>由身端故。<a id="a-6n"></a>心离沉掉故。<a id="a-6o"></a>魏译云。<a id="a-6p"></a>如常敷座结加趺坐。<a id="a-6q"></a>端身而住正念不动。<a id="a-6r"></a>唐译云。<a id="a-6s"></a>端身正愿住对面念。<a id="a-6t"></a>无著云。<a id="a-6u"></a>显示唯寂者。<a id="a-6v"></a>于此能觉能说故。<a id="a-6w"></a>然大圣现迹必有所表。<a id="a-6x"></a>表本觉之佛在五蕴之都。<a id="a-6y"></a>觉魔军本空名为战胜。<a id="a-6z"></a>照心识具德即是给孤。<a id="a-70"></a>求法养神名乞士众。<a id="a-71"></a>觉心既发宁弃尘劳。<a id="a-72"></a>将欲遍观遂入识藏心心数法。<a id="a-73"></a>次第思惟即妄而真。<a id="a-74"></a>皆得法喜。<a id="a-75"></a>法喜无体融合觉心。<a id="a-76"></a>思惟假缘亡缘可符真性。<a id="a-77"></a>观照是迹拂迹返本还源。<a id="a-78"></a>返本还源法空心寂。<a id="a-79"></a>心寂真体般若朗然。<a id="a-7A"></a>欲谈般若正宗如是示现发起。<a id="a-7B"></a>资圣云。<a id="a-7C"></a>夫身有二。<a id="a-7D"></a>一伪二真。<a id="a-7E"></a>五蕴伪体假衣食以生育。<a id="a-7F"></a>法身无相因般若以照成。<a id="a-7G"></a>群生保伪遗真。<a id="a-7H"></a>诸佛养真弃伪。<a id="a-7I"></a>群生既迷真而取伪。<a id="a-7J"></a>我乃假伪迹而引真。<a id="a-7K"></a>故托乞食之缘。<a id="a-7L"></a>将施法喜之化。<a id="a-7M"></a>故涅槃经云。<a id="a-7N"></a>汝诸比丘虽行乞食。<a id="a-7O"></a>初未曾乞大乘法食。<a id="a-7P"></a>第二正宗分。<a id="a-7Q"></a>二门分别。<a id="a-7R"></a>初约无著七种义句以悬判。<a id="a-7S"></a>后依天亲问答断疑以科释。<a id="a-7T"></a>初中七义句者。<a id="a-7U"></a>一种性不断。<a id="a-7V"></a>谓护念付嘱。<a id="a-7W"></a>二发起行相。<a id="a-7X"></a>谓由请赞许。<a id="a-7Y"></a>三行所住处。<a id="a-7Z"></a>谓十八住。<a id="a-7a"></a>从佛正说直至经终。<a id="a-7b"></a>是无相行所住处矣。<a id="a-7c"></a>四对治。<a id="a-7d"></a>谓一一住处。<a id="a-7e"></a>皆具邪行共见正行二种对治。<a id="a-7f"></a>五不失。<a id="a-7g"></a>谓由对治离增减二边。<a id="a-7h"></a>不失中道。<a id="a-7i"></a>六地位。<a id="a-7j"></a>谓由不失中道。<a id="a-7k"></a>成贤圣位。<a id="a-7l"></a>信行地净心地如来地。<a id="a-7m"></a>七立名。<a id="a-7n"></a>谓由前六智慧坚利位地阔狭。<a id="a-7o"></a>故名金刚。<a id="a-7p"></a>后四但约第三句中十八住说。<a id="a-7q"></a>无别经文。<a id="a-7r"></a>十八住处者。<a id="a-7s"></a>一发心住。<a id="a-7t"></a>经云。<a id="a-7u"></a>应如是降伏其心所有一切等。<a id="a-7v"></a>二波罗蜜相应行住。<a id="a-7w"></a>不住色布施等。<a id="a-7x"></a>三欲得色身住。<a id="a-7y"></a>可以身相等。<a id="a-7z"></a>四欲得法身住。<a id="a-80"></a>法身有二。<a id="a-81"></a>一言说法身。<a id="a-82"></a>颇有众生等因言显理故。<a id="a-83"></a>二证得法身。<a id="a-84"></a>复有二。<a id="a-85"></a>一智相。<a id="a-86"></a>如来得阿耨等。<a id="a-87"></a>二福相若人满三千等。<a id="a-88"></a>五于修道得胜中无慢住。<a id="a-89"></a>须陀洹等。<a id="a-8A"></a>从此至十六住。<a id="a-8B"></a>如次对治十二种障。<a id="a-8C"></a>意明欲求色身法身须离是障。<a id="a-8D"></a>障尽故入十七证道住。<a id="a-8E"></a>今当对治第一慢障。<a id="a-8F"></a>六不离佛世时住。<a id="a-8G"></a>昔在然灯等离第二少闻障。<a id="a-8H"></a>不离佛世则具多闻。<a id="a-8I"></a>七愿净佛土住。<a id="a-8J"></a>菩萨庄严佛土不等。<a id="a-8K"></a>离小攀缘作念修道障。<a id="a-8L"></a>缘形相土则小。<a id="a-8M"></a>无缘则大契法界故。<a id="a-8N"></a>八成熟众生住。<a id="a-8O"></a>人身如须弥等。<a id="a-8P"></a>离舍众生障。<a id="a-8Q"></a>若见大小不能济物。<a id="a-8R"></a>九远离随顺外论散乱住。<a id="a-8S"></a>如恒河中所有沙等。<a id="a-8T"></a>离乐随外论散乱障。<a id="a-8U"></a>恒沙宝施不及持经。<a id="a-8V"></a>如何外学不修正法。<a id="a-8W"></a>十色及众生身抟取中观破相应行住。<a id="a-8X"></a>三千世界所有微尘等。<a id="a-8Y"></a>离破影像相中无巧便障。<a id="a-8Z"></a>既离散乱与定相应。<a id="a-8a"></a>以细末不念二种方便。<a id="a-8b"></a>破粗至细泯细至空。<a id="a-8c"></a>则除影像之相想。<a id="a-8d"></a>十一供养给侍如来住。<a id="a-8e"></a>可以三十二相见如来不等。<a id="a-8f"></a>离福资粮不具障。<a id="a-8g"></a>不以相见常见法身。<a id="a-8h"></a>名为给侍福无边矣。<a id="a-8i"></a>十二远离利养及疲乏热恼。<a id="a-8j"></a>故不起精进及退失住。<a id="a-8k"></a>恒河沙身命布施等。<a id="a-8l"></a>离乐味懈怠利养障。<a id="a-8m"></a>恒沙命施犹劣受持。<a id="a-8n"></a>岂为一身耽着利养。<a id="a-8o"></a>身疲心恼而懈怠耶。<a id="a-8p"></a>十三忍苦住。<a id="a-8q"></a>忍波罗蜜割截身等。<a id="a-8r"></a>离不能忍苦障。<a id="a-8s"></a>无我等相累苦能忍。<a id="a-8t"></a>十四离寂静味住。<a id="a-8u"></a>当来之世若有人能于此经受持读诵等。<a id="a-8v"></a>离智资粮不具障。<a id="a-8w"></a>日三时舍身。<a id="a-8x"></a>一一沙数不及信经。<a id="a-8y"></a>如何唯专禅定耽寂静味。<a id="a-8z"></a>阙于智慧而不持说。<a id="a-90"></a>十五于证道时远离喜动住。<a id="a-91"></a>云何住降等。<a id="a-92"></a>离十一不自摄障。<a id="a-93"></a>我能住降心生喜动。<a id="a-94"></a>动则不能自摄。<a id="a-95"></a>十六求佛教受住。<a id="a-96"></a>于燃灯佛所有法得菩提不等。<a id="a-97"></a>离十二无教授障。<a id="a-98"></a>欲入初地须佛教授。<a id="a-99"></a>故约遇佛得无所得。<a id="a-9A"></a>而证道矣。<a id="a-9B"></a>十七证道住。<a id="a-9C"></a>人身长大等。<a id="a-9D"></a>摄种性智证遍行真如成法报身故长大矣。<a id="a-9E"></a>十八上求佛地住。<a id="a-9F"></a>于中复有六种具足一国土净具足。<a id="a-9G"></a>我当庄严佛土等。<a id="a-9H"></a>此教二地已上诸大菩萨。<a id="a-9I"></a>二无上见智净具足。<a id="a-9J"></a>有肉眼不等。<a id="a-9K"></a>此下皆唯佛果故云无上。<a id="a-9L"></a>无上之言贯通下四三福自在具足。<a id="a-9M"></a>若人满三千界七宝等。<a id="a-9N"></a>四身具足。<a id="a-9O"></a>佛可以具足色身等。<a id="a-9P"></a>五语具足。<a id="a-9Q"></a>汝勿谓如来说法等。<a id="a-9R"></a>六心具足。<a id="a-9S"></a>佛得阿耨菩提为无所得耶。<a id="a-9T"></a>乃至应作如是观。<a id="a-9U"></a>又十八住略为八种。<a id="a-9V"></a>亦得满足。<a id="a-9W"></a>一摄住处。<a id="a-9X"></a>二波罗蜜净住处。<a id="a-9Y"></a>一二次配。<a id="a-9Z"></a>三欲住处摄三及四。<a id="a-9a"></a>四离障碍住处。<a id="a-9b"></a>即前十二障也。<a id="a-9c"></a>从五至十六。<a id="a-9d"></a>五净心住处。<a id="a-9e"></a>六究竟住处。<a id="a-9f"></a>上二次配十七十八。<a id="a-9g"></a>七广大住处。<a id="a-9h"></a>八甚深住处。<a id="a-9i"></a>上二各摄十八住处。<a id="a-9j"></a>一一住中皆深皆广。<a id="a-9k"></a>十八住文配位地者。<a id="a-9l"></a>第一十住。<a id="a-9m"></a>第二十行中前六。<a id="a-9n"></a>三第七行。<a id="a-9o"></a>四后三行。<a id="a-9p"></a>五至十四如次配十回向。<a id="a-9q"></a>十五暖顶。<a id="a-9r"></a>十六忍世第一。<a id="a-9s"></a>十七初地十八从二地乃至佛地。<a id="a-9t"></a>第二依天亲问答断疑以科释。<a id="a-9u"></a>总分四段△初善现申请。<a id="a-9v"></a>二初整仪赞佛。</p>
  <p id="a9w">时长老须菩提。<a id="a-9x"></a>在大众中即从座起。<a id="a-9y"></a>偏袒右肩右膝着地。<a id="a-9z"></a>合掌恭敬而白佛言。<a id="a-A0"></a>希有世尊。<a id="a-A1"></a>如来善护念诸菩萨。<a id="a-A2"></a>善付嘱诸菩萨　长老者。<a id="a-A3"></a>德长年老。<a id="a-A4"></a>唐译云具寿。<a id="a-A5"></a>寿即是命。<a id="a-A6"></a>魏译云慧命。<a id="a-A7"></a>以慧为命。<a id="a-A8"></a>须菩提有三义译。<a id="a-A9"></a>谓善吉善现空生。<a id="a-AA"></a>生时室空。<a id="a-AB"></a>解空之善瑞现矣。<a id="a-AC"></a>相师占云。<a id="a-AD"></a>唯善唯吉。<a id="a-AE"></a>从座起下。<a id="a-AF"></a>皆整理威仪修敬之相。<a id="a-AG"></a>希有者。<a id="a-AH"></a>世所无故。<a id="a-AI"></a>如来者。<a id="a-AJ"></a>从如而来。<a id="a-AK"></a>论云善护念者。<a id="a-AL"></a>依根熟菩萨说。<a id="a-AM"></a>谓与智慧力令成就佛法。<a id="a-AN"></a>与教化力令摄受众生。<a id="a-AO"></a>善付嘱者。<a id="a-AP"></a>依根未熟菩萨说。<a id="a-AQ"></a>惧其退失。<a id="a-AR"></a>付授智者。<a id="a-AS"></a>付者将小付大。<a id="a-AT"></a>嘱者嘱大化小。<a id="a-AU"></a>菩提萨埵。<a id="a-AV"></a>此云觉有情。<a id="a-AW"></a>三释。<a id="a-AX"></a>一约境所求所度。<a id="a-AY"></a>二约心有觉悟之智。<a id="a-AZ"></a>余情虑之识。<a id="a-Aa"></a>三约能所。<a id="a-Ab"></a>所求能求三皆如次配觉及有情。<a id="a-Ac"></a>二正发问端。</p>
  <p id="aAd">世尊善男子善女人。<a id="a-Ae"></a>发阿耨多罗三藐三菩提心。<a id="a-Af"></a>应云何住。<a id="a-Ag"></a>云何降伏其心　典分二。<a id="a-Ah"></a>初释当机。<a id="a-Ai"></a>华严云。<a id="a-Aj"></a>忘失菩提心修诸善业。<a id="a-Ak"></a>魔所摄持。<a id="a-Al"></a>阿耨多罗三藐三菩提。<a id="a-Am"></a>此云无上正遍正觉。<a id="a-An"></a>谓正智遍智觉知真俗不偏不邪。<a id="a-Ao"></a>二释正问。<a id="a-Ap"></a>魏译云。<a id="a-Aq"></a>应云何住。<a id="a-Ar"></a>云何修行。<a id="a-As"></a>云何降伏其心。<a id="a-At"></a>意云若人发菩提心已。<a id="a-Au"></a>住何境界修何行业。<a id="a-Av"></a>妄心若起云何降伏。<a id="a-Aw"></a>故佛令安住四心修六度行。<a id="a-Ax"></a>于中降心不令着相。<a id="a-Ay"></a>秦译略修行者意云。<a id="a-Az"></a>住道降心即是修行。<a id="a-B0"></a>谓四心六度皆名住修降伏故。<a id="a-B1"></a>无著云。<a id="a-B2"></a>住谓欲愿。<a id="a-B3"></a>修行谓相应等持。<a id="a-B4"></a>降伏谓彼心若散制令还住。<a id="a-B5"></a>又十八住中。<a id="a-B6"></a>一一皆以住修降伏释之。<a id="a-B7"></a>故知义虽有三而行是一○二如来赞许。</p>
  <p id="aB8">佛言善哉善哉。<a id="a-B9"></a>须菩提如汝所说。<a id="a-BA"></a>如来善护念诸菩萨。<a id="a-BB"></a>善付嘱诸菩萨。<a id="a-BC"></a>汝今谛听当为汝说。<a id="a-BD"></a>善男子善女人发阿耨多罗三藐三菩提心。<a id="a-BE"></a>应如是住如是降伏其心　曲分三。<a id="a-BF"></a>一印赞所赞。<a id="a-BG"></a>重言善哉赞美之极。<a id="a-BH"></a>护付能令佛种不断。<a id="a-BI"></a>是事必然。<a id="a-BJ"></a>故印赞言如汝所说○二敕听许说。<a id="a-BK"></a>无以生灭心行听实相法。<a id="a-BL"></a>智论偈云。<a id="a-BM"></a>听者端视如渴饮一心入于语义中。<a id="a-BN"></a>踊跃闻法心悲喜。<a id="a-BO"></a>如是之人可为说。<a id="a-BP"></a>三标劝将陈。<a id="a-BQ"></a>我当为汝如是如是委细而说。<a id="a-BR"></a>三善现伫闻。</p>
  <p id="aBS">唯然世尊愿乐欲闻　唯者顺从之辞。<a id="a-BT"></a>礼对曰唯。<a id="a-BU"></a>野对曰阿。<a id="a-BV"></a>十地经云。<a id="a-BW"></a>如渴思冷水。<a id="a-BX"></a>如饥思美食。<a id="a-BY"></a>如病思良药。<a id="a-BZ"></a>如众蜂依蜜。<a id="a-Ba"></a>我等亦如是。<a id="a-Bb"></a>愿闻甘露法△四如来正说二。<a id="a-Bc"></a>一正答所问二。<a id="a-Bd"></a>初举总标别以牒问。</p>
  <p id="aBe">佛告须菩提。<a id="a-Bf"></a>诸菩萨摩诃萨。<a id="a-Bg"></a>应如是降伏其心　此以降伏为总。<a id="a-Bh"></a>住修为别也。<a id="a-Bi"></a>谓住修之中皆有降伏。<a id="a-Bj"></a>经意在此故唯标降伏有科。<a id="a-Bk"></a>此所标云。<a id="a-Bl"></a>举后摄初者。<a id="a-Bm"></a>乃令经文极不稳畅。<a id="a-Bn"></a>理例颠倒自古言教秪有以初摄后。<a id="a-Bo"></a>未闻以后摄初。<a id="a-Bp"></a>况详经文无别答降伏之处。<a id="a-Bq"></a>则知降伏在住修中。<a id="a-Br"></a>皆令离相是答。<a id="a-Bs"></a>降伏问也不别答者。<a id="a-Bt"></a>此经宗于离相。<a id="a-Bu"></a>离相正是降心。<a id="a-Bv"></a>本意欲明降心。<a id="a-Bw"></a>须约住修而显。<a id="a-Bx"></a>住修降心本不相离故。<a id="a-By"></a>无著十八住。<a id="a-Bz"></a>皆有住修降心。<a id="a-C0"></a>△二约别显总以答问二。<a id="a-C1"></a>一答安住降心问四初广大心。</p>
  <p id="aC2">所有一切众生之类。<a id="a-C3"></a>若卵生若胎生。<a id="a-C4"></a>若湿生若化生。<a id="a-C5"></a>若有色若无色。<a id="a-C6"></a>若有想若无想。<a id="a-C7"></a>若非有想非无想　文二。<a id="a-C8"></a>初句标三界普度故。<a id="a-C9"></a>若卵下二列三。<a id="a-CA"></a>一受生差别。<a id="a-CB"></a>天狱化生鬼通胎化人畜各四。<a id="a-CC"></a>诸余微细水陆地空。<a id="a-CD"></a>不可具分品类。<a id="a-CE"></a>卵劣在初者二释。<a id="a-CF"></a>一约境。<a id="a-CG"></a>具缘多者为首。<a id="a-CH"></a>二约心从本至末为次。<a id="a-CI"></a>二依止差别。<a id="a-CJ"></a>有色四禅无色四空。<a id="a-CK"></a>三境界差别。<a id="a-CL"></a>功德施云。<a id="a-CM"></a>有想则空识二处。<a id="a-CN"></a>无想则无所有处。<a id="a-CO"></a>非等则有顶○○二第一心。</p>
  <p id="aCP">我皆令入无余涅槃。<a id="a-CQ"></a>而灭度之　即无住处涅槃。<a id="a-CR"></a>不共二乘故云第一。<a id="a-CS"></a>无著云。<a id="a-CT"></a>何故愿此不可得义生所摄故。<a id="a-CU"></a>又云。<a id="a-CV"></a>卵湿无想有顶则不能。<a id="a-CW"></a>云何普入。<a id="a-CX"></a>有三因缘。<a id="a-CY"></a>一难处生者待时故。<a id="a-CZ"></a>二非难处生未成熟者。<a id="a-Ca"></a>成熟之故。<a id="a-Cb"></a>三已成熟者解脱之。<a id="a-Cc"></a>故○○三常心。</p>
  <p id="aCd">如是灭度无量无数无边众生。<a id="a-Ce"></a>实无众生得灭度者　一性空故。<a id="a-Cf"></a>二同体故。<a id="a-Cg"></a>论云。<a id="a-Ch"></a>自身灭度无异众生。<a id="a-Ci"></a>三本寂故。<a id="a-Cj"></a>四无念故。<a id="a-Ck"></a>五法界故。<a id="a-Cl"></a>四不倒心。</p>
  <p id="aCm">何以故。<a id="a-Cn"></a>须菩提。<a id="a-Co"></a>若菩萨有我相人相众生相寿者相。<a id="a-Cp"></a>即非菩萨　论云。<a id="a-Cq"></a>远离依止身见众生等相故。<a id="a-Cr"></a>无著云。<a id="a-Cs"></a>已断我见得自行平等相故。<a id="a-Ct"></a>信解自他平等。<a id="a-Cu"></a>显示降伏心中。<a id="a-Cv"></a>摄散时众生想亦不转。<a id="a-Cw"></a>如彼尔炎。<a id="a-Cx"></a>△二答修行降心问五○初总标。</p>
  <p id="aCy">复次须菩提。<a id="a-Cz"></a>菩萨于法应无所住行于布施　于法者。<a id="a-D0"></a>统标诸法。<a id="a-D1"></a>应无下正明修行。<a id="a-D2"></a>问菩萨万行何唯说一。<a id="a-D3"></a>答万行不出六度。<a id="a-D4"></a>六度总名布施。<a id="a-D5"></a>故偈云。<a id="a-D6"></a>檀义摄于六。<a id="a-D7"></a>资生无畏法。<a id="a-D8"></a>此中一二三。<a id="a-D9"></a>是名修行住。<a id="a-DA"></a>无著云。<a id="a-DB"></a>若无精进疲倦故不能说法。<a id="a-DC"></a>若无禅定。<a id="a-DD"></a>即贪信敬利养染心。<a id="a-DE"></a>说法。<a id="a-DF"></a>若无智慧便颠倒说。<a id="a-DG"></a>法二别释。</p>
  <p id="aDH">所谓。<a id="a-DI"></a>不住色布施。<a id="a-DJ"></a>不住声香味触法布施　本论但指三事。<a id="a-DK"></a>谓自身报恩果报。<a id="a-DL"></a>偈云自身及报恩。<a id="a-DM"></a>果报斯不着。<a id="a-DN"></a>护存己不施。<a id="a-DO"></a>防求于异事。<a id="a-DP"></a>三总结。</p>
  <p id="aDQ">须菩提。<a id="a-DR"></a>菩萨应如是布施。<a id="a-DS"></a>不住于相　前但指三事。<a id="a-DT"></a>今则心境空有微细尽袪故。<a id="a-DU"></a>偈云。<a id="a-DV"></a>远离取相心。<a id="a-DW"></a>论云。<a id="a-DX"></a>不见施物。<a id="a-DY"></a>受者施者。<a id="a-DZ"></a>无著云不住相想。<a id="a-Da"></a>有人。<a id="a-Db"></a>将此结文。<a id="a-Dc"></a>为答降伏问非也。<a id="a-Dd"></a>前标次释次结。<a id="a-De"></a>皆云无住。<a id="a-Df"></a>都是修行中降伏之义。<a id="a-Dg"></a>何忽偏判配结之文为答别问○四显益。</p>
  <p id="aDh">何以故。<a id="a-Di"></a>若菩萨不住相布施。<a id="a-Dj"></a>其福德不可思量。<a id="a-Dk"></a>须菩提。<a id="a-Dl"></a>于意云何。<a id="a-Dm"></a>东方虚空可思量不。<a id="a-Dn"></a>不也世尊。<a id="a-Do"></a>须菩提。<a id="a-Dp"></a>南西北方四维上下虚空可思量不。<a id="a-Dq"></a>不也世尊。<a id="a-Dr"></a>须菩提。<a id="a-Ds"></a>菩萨无住相布施福德。<a id="a-Dt"></a>亦复如是不可思量　初句征者。<a id="a-Du"></a>论云。<a id="a-Dv"></a>若离施等相想。<a id="a-Dw"></a>云何成就施福。<a id="a-Dx"></a>若菩萨下释。<a id="a-Dy"></a>于中三。<a id="a-Dz"></a>初法说。<a id="a-E0"></a>为疑无福。<a id="a-E1"></a>不可思以断之。<a id="a-E2"></a>东方下喻说可知。<a id="a-E3"></a>菩萨无住相下法合。<a id="a-E4"></a>虚空者无者。<a id="a-E5"></a>云犹如虚空。<a id="a-E6"></a>有三因缘。<a id="a-E7"></a>一遍一切处。<a id="a-E8"></a>谓住不住相中福生故。<a id="a-E9"></a>二宽广高大殊胜故。<a id="a-EA"></a>三无尽究竟不穷故。<a id="a-EB"></a>五结劝。</p>
  <p id="aEC">须菩提。<a id="a-ED"></a>菩萨但应如所教住　二蹑迹断疑。<a id="a-EE"></a>论云。<a id="a-EF"></a>自此已下示现断生疑心。<a id="a-EG"></a>于中文分二十七段。<a id="a-EH"></a>一断求佛行施住相疑。<a id="a-EI"></a>疑云。<a id="a-EJ"></a>为求佛果行施。<a id="a-EK"></a>即是住所求佛相。<a id="a-EL"></a>云何无住。<a id="a-EM"></a>又不住相为因。<a id="a-EN"></a>岂感色相之果。<a id="a-EO"></a>因果不类故。<a id="a-EP"></a>断之文四。<a id="a-EQ"></a>初举疑因以问。</p>
  <p id="aER">须菩提。<a id="a-ES"></a>于意云何。<a id="a-ET"></a>可以身相见如来不　本秪因以相为佛。<a id="a-EU"></a>故对前不住相起疑。<a id="a-EV"></a>佛举疑起之因。<a id="a-EW"></a>问答欲令除断○二防相得以酬。</p>
  <p id="aEX">不也。<a id="a-EY"></a>世尊。<a id="a-EZ"></a>不可以身相得见如来　遮防疑者。<a id="a-Ea"></a>欲以相求令得见佛。<a id="a-Eb"></a>故答云。<a id="a-Ec"></a>不可以相得见。<a id="a-Ed"></a>论云。<a id="a-Ee"></a>为防彼相成就得如来身。<a id="a-Ef"></a>三释体异有为。</p>
  <p id="aEg">何以故。<a id="a-Eh"></a>如来所说身相即非身相　相是有为生住异灭。<a id="a-Ei"></a>佛体异此故非身相。<a id="a-Ej"></a>偈云。<a id="a-Ek"></a>三相异体故者。<a id="a-El"></a>佛体异于有为三相也。<a id="a-Em"></a>住异二相同是现在故合为一。<a id="a-En"></a>若细分即四。<a id="a-Eo"></a>故唯识云。<a id="a-Ep"></a>生表此法先非有。<a id="a-Eq"></a>灭表此法后是无。<a id="a-Er"></a>异表此法非凝然。<a id="a-Es"></a>住表此法暂有用。<a id="a-Et"></a>四印佛身无相。</p>
  <p id="aEu">佛告须菩提。<a id="a-Ev"></a>凡所有相皆是虚妄。<a id="a-Ew"></a>若见诸相非相即见如来　非但佛身无相但是一切凡圣依正。<a id="a-Ex"></a>有为之相尽是虚妄。<a id="a-Ey"></a>以从妄念所变现故。<a id="a-Ez"></a>妄念本空所变何实。<a id="a-F0"></a>故起信云。<a id="a-F1"></a>一切境界唯依妄念。<a id="a-F2"></a>而有差别若离心念即无一切境界之相。<a id="a-F3"></a>若见诸相等者。<a id="a-F4"></a>遮离色观空也。<a id="a-F5"></a>恐闻相是虚妄。<a id="a-F6"></a>又别求无相佛身。<a id="a-F7"></a>故云相即非相便是如来。<a id="a-F8"></a>不唯佛化身相是如来。<a id="a-F9"></a>所见一切相相皆无相即如来也。<a id="a-FA"></a>故起信云。<a id="a-FB"></a>所言觉义者。<a id="a-FC"></a>谓心体离念。<a id="a-FD"></a>离念相者等虚空界。<a id="a-FE"></a>即是如来平等法身。<a id="a-FF"></a>肇云。<a id="a-FG"></a>行合解通则为见佛。<a id="a-FH"></a>偈云。<a id="a-FI"></a>离彼是如来者。<a id="a-FJ"></a>离彼三相是法身如来也。<a id="a-FK"></a>无著则于色身但离遍计。<a id="a-FL"></a>不执色相即真色身。<a id="a-FM"></a>故彼论云。<a id="a-FN"></a>此为显示如来色身。<a id="a-FO"></a>又此当第三欲得色身住处。<a id="a-FP"></a>二断因果俱深无信疑。<a id="a-FQ"></a>论云。<a id="a-FR"></a>无住行施因深也。<a id="a-FS"></a>无相见佛果深也。<a id="a-FT"></a>未来恶世必不生。<a id="a-FU"></a>信空说何益。<a id="a-FV"></a>断之文四。<a id="a-FW"></a>初约无信以呈疑。</p>
  <p id="aFX">须菩提白佛言。<a id="a-FY"></a>世尊。<a id="a-FZ"></a>颇有众生。<a id="a-Fa"></a>得闻如是言说章句生实信不　魏云。<a id="a-Fb"></a>颇有众生于未来世云云。<a id="a-Fc"></a>今略此句者。<a id="a-Fd"></a>影在后五百岁也。<a id="a-Fe"></a>句诠差别章者解句。<a id="a-Ff"></a>实信者。<a id="a-Fg"></a>大品云。<a id="a-Fh"></a>于一切法不信是信般若。<a id="a-Fi"></a>二呵疑词以显信。</p>
  <p id="aFj">佛告须菩提。<a id="a-Fk"></a>莫作是说。<a id="a-Fl"></a>如来灭后后五百岁。<a id="a-Fm"></a>有持戒修福者。<a id="a-Fn"></a>于此章句能生信心。<a id="a-Fo"></a>以此为实　后五百岁者。<a id="a-Fp"></a>大集云。<a id="a-Fq"></a>初五百岁解脱牢固。<a id="a-Fr"></a>第二五百岁禅定牢固。<a id="a-Fs"></a>三多闻。<a id="a-Ft"></a>四塔寺。<a id="a-Fu"></a>五斗诤。<a id="a-Fv"></a>皆如初二句例本疑恶世无信故举恶世以断疑。<a id="a-Fw"></a>持戒修福者戒定也。<a id="a-Fx"></a>以此为实者。<a id="a-Fy"></a>正解无倒。<a id="a-Fz"></a>无著云。<a id="a-G0"></a>增上戒等三学。<a id="a-G1"></a>显示修行少欲等功德。<a id="a-G2"></a>戒出三涂定出六欲慧出三界。<a id="a-G3"></a>三明能信之所以二。<a id="a-G4"></a>初明历事善友积集信因。</p>
  <p id="aG5">当知。<a id="a-G6"></a>是人不于一佛二佛三四五佛而种善根。<a id="a-G7"></a>已于无量千万佛所。<a id="a-G8"></a>种诸善根闻是章句。<a id="a-G9"></a>乃至一念生净信者　无著云。<a id="a-GA"></a>显示集因于多佛所。<a id="a-GB"></a>明久事善友则缘胜也。<a id="a-GC"></a>种诸善根。<a id="a-GD"></a>明久伏三毒则因胜也。<a id="a-GE"></a>二明善友所摄成就信德二。<a id="a-GF"></a>初明摄受得福显福德门。</p>
  <p id="aGG">须菩提。<a id="a-GH"></a>如来悉知悉见是诸众生。<a id="a-GI"></a>得如是无量福德　无著云。<a id="a-GJ"></a>谓于一切行住所作中知其心。<a id="a-GK"></a>四蕴见其依止色身故。<a id="a-GL"></a>此等显示善友所摄。<a id="a-GM"></a>论云。<a id="a-GN"></a>若不说见。<a id="a-GO"></a>或谓如来以比智知。<a id="a-GP"></a>若不说知。<a id="a-GQ"></a>或谓如来以肉眼见。<a id="a-GR"></a>故须二语。<a id="a-GS"></a>得福德者。<a id="a-GT"></a>魏云。<a id="a-GU"></a>生如是福德取如是福德。<a id="a-GV"></a>论云。<a id="a-GW"></a>生者能生因。<a id="a-GX"></a>取者熏修自体果义。<a id="a-GY"></a>无著云。<a id="a-GZ"></a>生者福正起时现行。<a id="a-Ga"></a>取者即彼灭时摄持种子。<a id="a-Gb"></a>此云得者。<a id="a-Gc"></a>生取二义不离于得。<a id="a-Gd"></a>得之一字生取俱摄。<a id="a-Ge"></a>二明摄受所以显智慧门。<a id="a-Gf"></a>由无二执故得摄受。<a id="a-Gg"></a>△文二。<a id="a-Gh"></a>初正明已断粗执。</p>
  <p id="aGi">何以故。<a id="a-Gj"></a>是诸众生。<a id="a-Gk"></a>无复我相人相众生相寿者相。<a id="a-Gl"></a>无法相亦无非法相　初征信者。<a id="a-Gm"></a>以何义故。<a id="a-Gn"></a>得如来悉知悉见。<a id="a-Go"></a>后释二。<a id="a-Gp"></a>一无我执。<a id="a-Gq"></a>执取自体为我。<a id="a-Gr"></a>计我展转趣于余趣为人。<a id="a-Gs"></a>计我盛衰苦乐种种变异相续为众生。<a id="a-Gt"></a>计我一报命根不断而住为寿者。<a id="a-Gu"></a>二无法执。<a id="a-Gv"></a>论云。<a id="a-Gw"></a>无法相者。<a id="a-Gx"></a>能取所取一切法无。<a id="a-Gy"></a>亦无非法相者。<a id="a-Gz"></a>无我真空实有。<a id="a-H0"></a>然离二执正是得佛知见。<a id="a-H1"></a>成就净信之本善根福德。<a id="a-H2"></a>却是相兼故。<a id="a-H3"></a>论云。<a id="a-H4"></a>有智慧便足。<a id="a-H5"></a>何故。<a id="a-H6"></a>复说持戒功德。<a id="a-H7"></a>为示现实相差别义故。<a id="a-H8"></a>亦有持戒功德。<a id="a-H9"></a>依信心恭敬能生实相故。<a id="a-HA"></a>不但说般若二因。<a id="a-HB"></a>显未除细执。</p>
  <p id="aHC">何以故。<a id="a-HD"></a>是诸众生。<a id="a-HE"></a>若心取相则为着我人众生寿者。<a id="a-HF"></a>若取法相即着我人众生寿者。<a id="a-HG"></a>何以故。<a id="a-HH"></a>若取非法相即着我人众生寿者　若心取下。<a id="a-HI"></a>总明二相总解取法非法。<a id="a-HJ"></a>尽名相也。<a id="a-HK"></a>亦是建立取相。<a id="a-HL"></a>则我等相便生立义宗也。<a id="a-HM"></a>若取法下。<a id="a-HN"></a>别明二相。<a id="a-HO"></a>论云。<a id="a-HP"></a>但有无明使无现行粗烦恼。<a id="a-HQ"></a>示无我见故。<a id="a-HR"></a>无著云。<a id="a-HS"></a>但取法及非法相转。<a id="a-HT"></a>非我等想。<a id="a-HU"></a>以我等想及依止不转。<a id="a-HV"></a>中有征者。<a id="a-HW"></a>取法但为法相。<a id="a-HX"></a>何故便着我等。<a id="a-HY"></a>释云。<a id="a-HZ"></a>取非法亦着我等。<a id="a-Ha"></a>何况取法以后释前也。<a id="a-Hb"></a>四示中道之玄门。</p>
  <p id="aHc">是故。<a id="a-Hd"></a>不应取法不应取非法。<a id="a-He"></a>以是义故。<a id="a-Hf"></a>如来常说汝等比丘。<a id="a-Hg"></a>知我说法如筏喻者。<a id="a-Hh"></a>法尚应舍何况非法　初正结归中后引说。<a id="a-Hi"></a>以证筏喻者。<a id="a-Hj"></a>假言显义。<a id="a-Hk"></a>不应如言执义。<a id="a-Hl"></a>不执即为不取。<a id="a-Hm"></a>非全弃也。<a id="a-Hn"></a>偈云。<a id="a-Ho"></a>彼不住随顺于法中证智。<a id="a-Hp"></a>论释云。<a id="a-Hq"></a>不住者得证智。<a id="a-Hr"></a>舍教如到彼岸。<a id="a-Hs"></a>随顺者。<a id="a-Ht"></a>随顺彼证智之教法。<a id="a-Hu"></a>如未到岸。<a id="a-Hv"></a>无著云。<a id="a-Hw"></a>法尚应舍者。<a id="a-Hx"></a>实相生故。<a id="a-Hy"></a>何况非法者。<a id="a-Hz"></a>理不应故。<a id="a-I0"></a>三断无相。<a id="a-I1"></a>云何得说疑。<a id="a-I2"></a>论云。<a id="a-I3"></a>向说不可以相见佛。<a id="a-I4"></a>佛非有为。<a id="a-I5"></a>云何释迦得阿耨菩提。<a id="a-I6"></a>云何说法。<a id="a-I7"></a>断之文二。<a id="a-I8"></a>初问答断疑四。<a id="a-I9"></a>初举疑因以问。</p>
  <p id="aIA">须菩提。<a id="a-IB"></a>于意云何。<a id="a-IC"></a>如来得阿耨多罗三藐三菩提耶。<a id="a-ID"></a>如来有所说法耶　佛问得不。<a id="a-IE"></a>意显不得故。<a id="a-IF"></a>无著云。<a id="a-IG"></a>显示翻于正觉取故。<a id="a-IH"></a>二顺实理以酬。</p>
  <p id="aII">须菩提言。<a id="a-IJ"></a>如我解佛所说义。<a id="a-IK"></a>无有定法名阿耨多罗三藐三菩提。<a id="a-IL"></a>亦无有定法如来可说　偈云。<a id="a-IM"></a>应化非真佛。<a id="a-IN"></a>亦非说法者。<a id="a-IO"></a>三释无定法之言。</p>
  <p id="aIP">何以故。<a id="a-IQ"></a>如来所说法。<a id="a-IR"></a>皆不可取不可说。<a id="a-IS"></a>非法非非法　无著云。<a id="a-IT"></a>不可取者。<a id="a-IU"></a>谓正闻时。<a id="a-IV"></a>不可说者。<a id="a-IW"></a>谓正说时。<a id="a-IX"></a>非法者。<a id="a-IY"></a>分别性故。<a id="a-IZ"></a>非非法者。<a id="a-Ia"></a>法无我理故。<a id="a-Ib"></a>论云。<a id="a-Ic"></a>彼法非法非非法。<a id="a-Id"></a>依真如义说。<a id="a-Ie"></a>非法者。<a id="a-If"></a>一切法无体相故。<a id="a-Ig"></a>非非法者。<a id="a-Ih"></a>彼真如无我实相有故。<a id="a-Ii"></a>何故。<a id="a-Ij"></a>唯言说不言证。<a id="a-Ik"></a>有言。<a id="a-Il"></a>说者。<a id="a-Im"></a>即成证义故。<a id="a-In"></a>若不证者。<a id="a-Io"></a>则不能说。<a id="a-Ip"></a>四释无取说之所以。</p>
  <p id="aIq">所以者何。<a id="a-Ir"></a>一切贤圣皆以无为法而有差别　魏云。<a id="a-Is"></a>一切圣人皆以无为法得名。<a id="a-It"></a>论意云。<a id="a-Iu"></a>圣人但依真如清净得名。<a id="a-Iv"></a>非别得法故无取说。<a id="a-Iw"></a>而有差别者。<a id="a-Ix"></a>论云。<a id="a-Iy"></a>真如具足清净分清净。<a id="a-Iz"></a>无著云。<a id="a-J0"></a>无为者无分别义故。<a id="a-J1"></a>是故菩萨有学得名。<a id="a-J2"></a>如来无学得名。<a id="a-J3"></a>初无为者。<a id="a-J4"></a>折伏散乱时显了故。<a id="a-J5"></a>后无为者。<a id="a-J6"></a>唯第一义者无上觉故。<a id="a-J7"></a>三乘贤圣皆修证无为。<a id="a-J8"></a>故通说为差别。<a id="a-J9"></a>二校量显胜四。<a id="a-JA"></a>初举劣福以问。</p>
  <p id="aJB">须菩提。<a id="a-JC"></a>于意云何。<a id="a-JD"></a>若人满三千大千世界七宝以用布施。<a id="a-JE"></a>是人所得福德宁为多不　俱舍偈云。<a id="a-JF"></a>四大洲日月苏迷卢欲天梵世各一千。<a id="a-JG"></a>名一小千界。<a id="a-JH"></a>此小千千倍。<a id="a-JI"></a>说名一中千。<a id="a-JJ"></a>此千倍大千。<a id="a-JK"></a>皆同一成坏。<a id="a-JL"></a>七宝者。<a id="a-JM"></a>金银琉璃珊瑚码瑙赤真珠颇梨二释福多以酬。</p>
  <p id="aJN">须菩提言。<a id="a-JO"></a>甚多世尊。<a id="a-JP"></a>何以故。<a id="a-JQ"></a>是福德即非福德性。<a id="a-JR"></a>是故如来说福德多　无著云。<a id="a-JS"></a>是福德者标牒。<a id="a-JT"></a>即非者约胜义空。<a id="a-JU"></a>是故者约世俗有。<a id="a-JV"></a>三判经福超过。</p>
  <p id="aJW">若复有人。<a id="a-JX"></a>于此经中受持乃至四句偈等。<a id="a-JY"></a>为他人说其福胜彼　偈云。<a id="a-JZ"></a>受持法及说。<a id="a-Ja"></a>不空于福德。<a id="a-Jb"></a>福不趣菩提。<a id="a-Jc"></a>二能趣菩提。<a id="a-Jd"></a>四句者。<a id="a-Je"></a>但于四句诠义。<a id="a-Jf"></a>究竟即成四句偈。<a id="a-Jg"></a>如凡所有相皆是虚妄。<a id="a-Jh"></a>若见诸相非相。<a id="a-Ji"></a>即见如来。<a id="a-Jj"></a>此最妙也。<a id="a-Jk"></a>然但义见四句。<a id="a-Jl"></a>持说即趣菩提。<a id="a-Jm"></a>文或增减不必唯四。<a id="a-Jn"></a>义若阙者则互成谤。<a id="a-Jo"></a>四释超过所以二。<a id="a-Jp"></a>初正释。</p>
  <p id="aJq">何以故。<a id="a-Jr"></a>须菩提。<a id="a-Js"></a>一切诸佛及诸佛阿耨多罗三藐三菩提法。<a id="a-Jt"></a>皆从此经出　诸佛菩提法者。<a id="a-Ju"></a>论云。<a id="a-Jv"></a>名为法身。<a id="a-Jw"></a>于彼法身此二能作了因。<a id="a-Jx"></a>一切诸佛者即报化身。<a id="a-Jy"></a>论云。<a id="a-Jz"></a>于此能为生因。<a id="a-K0"></a>二转释。</p>
  <p id="aK1">须菩提。<a id="a-K2"></a>所谓佛法者即非佛法　第一义中。<a id="a-K3"></a>无有佛法从经出也。<a id="a-K4"></a>四断声闻得果是取疑。<a id="a-K5"></a>论云。<a id="a-K6"></a>向说圣人无为法不可取说。<a id="a-K7"></a>云何声闻各取自果。<a id="a-K8"></a>如证而说。<a id="a-K9"></a>断之文四。<a id="a-KA"></a>初入流果。</p>
  <p id="aKB">须菩提。<a id="a-KC"></a>于意云何。<a id="a-KD"></a>须陀洹能作是念。<a id="a-KE"></a>我得须陀洹果不。<a id="a-KF"></a>须菩提言。<a id="a-KG"></a>不也世尊。<a id="a-KH"></a>何以故。<a id="a-KI"></a>须陀洹名为入流而无所入。<a id="a-KJ"></a>不入色声香味触法是。<a id="a-KK"></a>名须陀洹　须陀洹。<a id="a-KL"></a>此云入流。<a id="a-KM"></a>入圣人流故。<a id="a-KN"></a>亦云预流。<a id="a-KO"></a>预圣人流故。<a id="a-KP"></a>秪由不入六尘名入圣流。<a id="a-KQ"></a>不是别有所入故。<a id="a-KR"></a>论云。<a id="a-KS"></a>圣人得果不取一法。<a id="a-KT"></a>不取六尘境界。<a id="a-KU"></a>故名逆流。<a id="a-KV"></a>乃至罗汉不取一法。<a id="a-KW"></a>以是义故。<a id="a-KX"></a>名阿罗汉。<a id="a-KY"></a>然非不取无为自果。<a id="a-KZ"></a>但于证时离取我等烦恼。<a id="a-Ka"></a>是故无如是心。<a id="a-Kb"></a>我能得果。<a id="a-Kc"></a>若起如是心我能得果。<a id="a-Kd"></a>即为着我等故。<a id="a-Ke"></a>知得果是不取义。<a id="a-Kf"></a>何得疑云是取。<a id="a-Kg"></a>二一来果。</p>
  <p id="aKh">须菩提。<a id="a-Ki"></a>于意云何。<a id="a-Kj"></a>斯陀含能作是念。<a id="a-Kk"></a>我得斯陀含果不。<a id="a-Kl"></a>须菩提言。<a id="a-Km"></a>不也世尊。<a id="a-Kn"></a>何以故。<a id="a-Ko"></a>斯陀含名一往来。<a id="a-Kp"></a>而实无往来。<a id="a-Kq"></a>是名斯陀含　斯陀含。<a id="a-Kr"></a>此云一来。<a id="a-Ks"></a>断欲界六品修惑。<a id="a-Kt"></a>从此命终。<a id="a-Ku"></a>一往天上一来人间。<a id="a-Kv"></a>便得阿罗汉果。<a id="a-Kw"></a>故名一来。<a id="a-Kx"></a>而实无来者。<a id="a-Ky"></a>已悟无我谁能往来。<a id="a-Kz"></a>三不来果。</p>
  <p id="aL0">须菩提。<a id="a-L1"></a>于意云何。<a id="a-L2"></a>阿那含能作是念。<a id="a-L3"></a>我得阿那含果不。<a id="a-L4"></a>须菩提言。<a id="a-L5"></a>不也世尊。<a id="a-L6"></a>何以故。<a id="a-L7"></a>阿那含名为不来。<a id="a-L8"></a>而实无不来。<a id="a-L9"></a>是故名阿那含　阿那含。<a id="a-LA"></a>此云不来。<a id="a-LB"></a>亦云不还。<a id="a-LC"></a>断欲界九品修惑尽。<a id="a-LD"></a>命终一往天上。<a id="a-LE"></a>更不还来下界。<a id="a-LF"></a>故云不来。<a id="a-LG"></a>而实无不来义。<a id="a-LH"></a>同前释。<a id="a-LI"></a>四不生果。<a id="a-LJ"></a>阿罗汉。<a id="a-LK"></a>此释有三。<a id="a-LL"></a>一无贼。<a id="a-LM"></a>三界见修烦恼尽故。<a id="a-LN"></a>二不生。<a id="a-LO"></a>不受后有故。<a id="a-LP"></a>三应供。<a id="a-LQ"></a>应受人天广大供养故。<a id="a-LR"></a>文三。<a id="a-LS"></a>初举所得以问。</p>
  <p id="aLT">须菩提。<a id="a-LU"></a>于意云何。<a id="a-LV"></a>阿罗汉能作是念。<a id="a-LW"></a>我得阿罗汉道不　二明无取以答。</p>
  <p id="aLX">须菩提言。<a id="a-LY"></a>不也世尊。<a id="a-LZ"></a>何以故。<a id="a-La"></a>实无有法名阿罗汉。<a id="a-Lb"></a>世尊。<a id="a-Lc"></a>若阿罗汉作是念。<a id="a-Ld"></a>我得阿罗汉道。<a id="a-Le"></a>即为着我人众生寿者　三引已证令信。<a id="a-Lf"></a>三初明佛先印。</p>
  <p id="aLg">世尊。<a id="a-Lh"></a>佛说我得无诤三昧。<a id="a-Li"></a>人中最为第一。<a id="a-Lj"></a>是第一离欲阿罗汉　无诤者。<a id="a-Lk"></a>不恼众生。<a id="a-Ll"></a>能令众生不起烦恼。<a id="a-Lm"></a>故佛赞之。<a id="a-Ln"></a>十弟子中善现第一离欲者。<a id="a-Lo"></a>三界烦恼但有贪心尽名为欲。<a id="a-Lp"></a>非唯欲界二彰已不取。</p>
  <p id="aLq">我不作是念。<a id="a-Lr"></a>我是离欲阿罗汉　三却释佛意。</p>
  <p id="aLs">世尊。<a id="a-Lt"></a>我若作是念。<a id="a-Lu"></a>我得阿罗汉道。<a id="a-Lv"></a>世尊。<a id="a-Lw"></a>则不说须菩提是乐阿兰那行者。<a id="a-Lx"></a>以须菩提实无所行。<a id="a-Ly"></a>而名须菩提是乐阿兰那行　论云。<a id="a-Lz"></a>离二种障。<a id="a-M0"></a>一烦恼障得阿罗汉故离。<a id="a-M1"></a>二三昧障得无诤故离。<a id="a-M2"></a>故无所行。<a id="a-M3"></a>阿兰那者。<a id="a-M4"></a>此云寂静。<a id="a-M5"></a>五断释迦然灯取说疑。<a id="a-M6"></a>论云。<a id="a-M7"></a>释迦昔于燃灯佛所受法。<a id="a-M8"></a>彼佛为此佛说法。<a id="a-M9"></a>云何言不可取不可说。</p>
  <p id="aMA">佛告须菩提。<a id="a-MB"></a>于意云何。<a id="a-MC"></a>如来昔在燃灯佛所。<a id="a-MD"></a>于法有所得不。<a id="a-ME"></a>不也世尊。<a id="a-MF"></a>如来在然灯佛所。<a id="a-MG"></a>于法实无所得　于法实无所得者。<a id="a-MH"></a>然灯佛说。<a id="a-MI"></a>说是语言。<a id="a-MJ"></a>释迦所闻唯闻语言。<a id="a-MK"></a>语言非实智证法故。<a id="a-ML"></a>论云。<a id="a-MM"></a>释迦于然灯所。<a id="a-MN"></a>言语所说不取证法。<a id="a-MO"></a>以是义故。<a id="a-MP"></a>显彼证智不可说不可取。<a id="a-MQ"></a>六断严土违于不取疑。<a id="a-MR"></a>论云。<a id="a-MS"></a>若法不可取。<a id="a-MT"></a>云何诸菩萨取庄严净土。<a id="a-MU"></a>云何自受法王身。<a id="a-MV"></a>断之文三。<a id="a-MW"></a>初举取相庄严问。</p>
  <p id="aMX">须菩提。<a id="a-MY"></a>于意云何。<a id="a-MZ"></a>菩萨庄严佛土不　佛意欲明法性真土。<a id="a-Ma"></a>故问取形相庄严土不。<a id="a-Mb"></a>二释离相庄严答。</p>
  <p id="aMc">不也。<a id="a-Md"></a>世尊。<a id="a-Me"></a>何以故。<a id="a-Mf"></a>庄严佛土者。<a id="a-Mg"></a>即非庄严是名庄严　偈云。<a id="a-Mh"></a>智习唯识通。<a id="a-Mi"></a>如是取净土。<a id="a-Mj"></a>非形第一体。<a id="a-Mk"></a>非严庄严意。<a id="a-Ml"></a>论释云。<a id="a-Mm"></a>诸佛无有庄严国土事。<a id="a-Mn"></a>唯真实智慧习识通达故。<a id="a-Mo"></a>不可取庄严有二。<a id="a-Mp"></a>一形相。<a id="a-Mq"></a>二第一义相。<a id="a-Mr"></a>非严者无形相故。<a id="a-Ms"></a>庄严意者。<a id="a-Mt"></a>即是第一庄严。<a id="a-Mu"></a>以一切功德成就庄严故。<a id="a-Mv"></a>三依净心庄严劝。</p>
  <p id="aMw">是故须菩提。<a id="a-Mx"></a>诸菩萨摩诃萨。<a id="a-My"></a>应如是生清净心。<a id="a-Mz"></a>不应住色生心。<a id="a-N0"></a>不应住声香味触法生心。<a id="a-N1"></a>应无所住而生其心　论云。<a id="a-N2"></a>若人分别佛土。<a id="a-N3"></a>是有为形相。<a id="a-N4"></a>而言我成就者。<a id="a-N5"></a>彼住于色等境中。<a id="a-N6"></a>为遮此故。<a id="a-N7"></a>故云应如是生清净心。<a id="a-N8"></a>不应住色等也。<a id="a-N9"></a>而生其心者。<a id="a-NA"></a>则是正智。<a id="a-NB"></a>此是真心。<a id="a-NC"></a>若都无心便同空见。<a id="a-ND"></a>七断受得报身有取疑。<a id="a-NE"></a>疑意如前。<a id="a-NF"></a>断之文二。<a id="a-NG"></a>初问答断疑。</p>
  <p id="aNH">须菩提。<a id="a-NI"></a>譬如有人身如须弥山王。<a id="a-NJ"></a>于意云何。<a id="a-NK"></a>是身为大不。<a id="a-NL"></a>须菩提言。<a id="a-NM"></a>甚大世尊。<a id="a-NN"></a>何以故。<a id="a-NO"></a>佛说非身是名大身　论云。<a id="a-NP"></a>如须弥山王势力高远故名为大。<a id="a-NQ"></a>而不取我是山王。<a id="a-NR"></a>以无分别故。<a id="a-NS"></a>报佛亦如是。<a id="a-NT"></a>以得无上法王体故名大。<a id="a-NU"></a>而不取我是法王。<a id="a-NV"></a>以无分别故。<a id="a-NW"></a>故偈云。<a id="a-NX"></a>如山王无取。<a id="a-NY"></a>受报亦复然。<a id="a-NZ"></a>非身名身者。<a id="a-Na"></a>非有漏有为身。<a id="a-Nb"></a>是无漏无为身。<a id="a-Nc"></a>故偈云。<a id="a-Nd"></a>远离于诸漏。<a id="a-Ne"></a>及有为法故。<a id="a-Nf"></a>论云。<a id="a-Ng"></a>若如是即无有物。<a id="a-Nh"></a>若如是即名有物。<a id="a-Ni"></a>以唯有清净身故。<a id="a-Nj"></a>以远离有为法故。<a id="a-Nk"></a>以是义故。<a id="a-Nl"></a>实有我体。<a id="a-Nm"></a>以不依他缘住故。<a id="a-Nn"></a>二校量显胜二。<a id="a-No"></a>一约外财挍量广显经胜二。<a id="a-Np"></a>一校量胜劣三。<a id="a-Nq"></a>初约多河以辨沙。</p>
  <p id="aNr">须菩提。<a id="a-Ns"></a>如恒河中所有沙数。<a id="a-Nt"></a>如是沙等恒河。<a id="a-Nu"></a>于意云何。<a id="a-Nv"></a>是诸恒河沙宁为多不。<a id="a-Nw"></a>须菩提言。<a id="a-Nx"></a>甚多世尊。<a id="a-Ny"></a>但诸恒河尚多无数。<a id="a-Nz"></a>何况其沙　恒河者。<a id="a-O0"></a>从阿耨池东面流出。<a id="a-O1"></a>周四十里沙细如面。<a id="a-O2"></a>金沙混流。<a id="a-O3"></a>佛多近此说法。<a id="a-O4"></a>故取为喻。<a id="a-O5"></a>二约多沙以彰福。</p>
  <p id="aO6">须菩提。<a id="a-O7"></a>我今实言告汝。<a id="a-O8"></a>若有善男子善女人。<a id="a-O9"></a>以七宝满尔所恒沙河数三千大千世界。<a id="a-OA"></a>以用布施。<a id="a-OB"></a>得福多不。<a id="a-OC"></a>须菩提言。<a id="a-OD"></a>甚多世尊　论云。<a id="a-OE"></a>前已说喻何故复说。<a id="a-OF"></a>偈云。<a id="a-OG"></a>说多义差别亦成胜校量。<a id="a-OH"></a>后福过于前故重说胜喻。<a id="a-OI"></a>何故不先说此喻。<a id="a-OJ"></a>为渐化众生令信上妙义故。<a id="a-OK"></a>又前未显以何等胜功德能得菩提故。<a id="a-OL"></a>三约多福以显胜。</p>
  <p id="aOM">佛告须菩提。<a id="a-ON"></a>若善男子善女人。<a id="a-OO"></a>于此经中乃至受持四句偈等为他人说。<a id="a-OP"></a>而此福德胜前福德　施感生死经趣菩提大意同前。<a id="a-OQ"></a>二释胜所以五。<a id="a-OR"></a>一尊处叹人胜三。<a id="a-OS"></a>初明处可敬。</p>
  <p id="aOT">复次须菩提。<a id="a-OU"></a>随说是经乃至四句偈等。<a id="a-OV"></a>当知此处一切世间天人阿修罗。<a id="a-OW"></a>皆应供养如佛塔庙　大般若说。<a id="a-OX"></a>天帝不在。<a id="a-OY"></a>诸天若来但见空座。<a id="a-OZ"></a>尽皆作礼供养而去。<a id="a-Oa"></a>窣堵波。<a id="a-Ob"></a>此云高显。<a id="a-Oc"></a>塔者边国讹语。<a id="a-Od"></a>庙藐也。<a id="a-Oe"></a>于塔中安佛形藐。<a id="a-Of"></a>二显人获益。</p>
  <p id="aOg">何况有人尽能受持读诵。<a id="a-Oh"></a>须菩提。<a id="a-Oi"></a>当知是人成就最上第一希有之法　前四句犹胜。<a id="a-Oj"></a>况此尽能受持。<a id="a-Ok"></a>故最上等也。<a id="a-Ol"></a>三显处有佛。</p>
  <p id="aOm">若是经典所在之处。<a id="a-On"></a>则为有佛。<a id="a-Oo"></a>若尊重弟子　经显如来法身依法则有报化。<a id="a-Op"></a>又一切贤圣皆以无为得名。<a id="a-Oq"></a>经显无为必有贤圣尊重弟子。<a id="a-Or"></a>二约义释辨名胜。</p>
  <p id="aOs">尔时须菩提白佛言。<a id="a-Ot"></a>世尊。<a id="a-Ou"></a>当何名此经。<a id="a-Ov"></a>我等云何奉持。<a id="a-Ow"></a>佛告须菩提。<a id="a-Ox"></a>是经名为金刚般若波罗蜜。<a id="a-Oy"></a>以是名字汝当奉持。<a id="a-Oz"></a>所以者何。<a id="a-P0"></a>须菩提。<a id="a-P1"></a>佛说般若波罗蜜。<a id="a-P2"></a>则非般若波罗蜜　佛立经名约能断惑。<a id="a-P3"></a>断惑故胜也。<a id="a-P4"></a>则非般若者。<a id="a-P5"></a>无著云。<a id="a-P6"></a>对治如言执故。<a id="a-P7"></a>三佛无异说胜。</p>
  <p id="aP8">须菩提。<a id="a-P9"></a>于意云何。<a id="a-PA"></a>如来有所说法不。<a id="a-PB"></a>须菩提白佛言。<a id="a-PC"></a>世尊。<a id="a-PD"></a>如来无所说　无所说者。<a id="a-PE"></a>无别异增减之说。<a id="a-PF"></a>但如证而说。<a id="a-PG"></a>既如其说则无所说。<a id="a-PH"></a>三世佛皆然故云无异说。<a id="a-PI"></a>故论云无有一法唯独如来说。<a id="a-PJ"></a>余佛不说。<a id="a-PK"></a>无著云。<a id="a-PL"></a>第一义不可说。<a id="a-PM"></a>四施福劣尘胜。</p>
  <p id="aPN">须菩提。<a id="a-PO"></a>于意云何。<a id="a-PP"></a>三千大千世界所有微尘。<a id="a-PQ"></a>是为多不。<a id="a-PR"></a>须菩提言。<a id="a-PS"></a>甚多世尊。<a id="a-PT"></a>须菩提。<a id="a-PU"></a>诸微尘。<a id="a-PV"></a>如来说非微尘。<a id="a-PW"></a>是名微尘。<a id="a-PX"></a>如来说世界非世界。<a id="a-PY"></a>是名世界　论云。<a id="a-PZ"></a>宝施福德是烦恼因。<a id="a-Pa"></a>以能成就烦恼事故。<a id="a-Pb"></a>地尘无记非烦恼因故。<a id="a-Pc"></a>尘胜施劣。<a id="a-Pd"></a>大云云。<a id="a-Pe"></a>故诸地尘则非贪等烦恼。<a id="a-Pf"></a>尘是名无记。<a id="a-Pg"></a>地尘如来说三千界非烦恼染因。<a id="a-Ph"></a>界是名地尘。<a id="a-Pi"></a>无记界是则界为尘。<a id="a-Pj"></a>因尘不生烦恼。<a id="a-Pk"></a>施为福因福生烦恼。<a id="a-Pl"></a>五感果离相胜。</p>
  <p id="aPm">须菩提。<a id="a-Pn"></a>于意云何。<a id="a-Po"></a>可以三十二相见如来不。<a id="a-Pp"></a>不也世尊。<a id="a-Pq"></a>不可以三十二相得见如来。<a id="a-Pr"></a>何以故。<a id="a-Ps"></a>如来说三十二相即是非相。<a id="a-Pt"></a>是名三十二相　恐施宝者云。<a id="a-Pu"></a>我施求佛谁言烦恼。<a id="a-Pv"></a>故此经云。<a id="a-Pw"></a>可以相为佛不。<a id="a-Px"></a>论云。<a id="a-Py"></a>持说此法能成菩提。<a id="a-Pz"></a>胜彼福德。<a id="a-Q0"></a>何以故。<a id="a-Q1"></a>彼相于佛菩提非法身相故。<a id="a-Q2"></a>经福能降施福德三十二相。<a id="a-Q3"></a>意明经福降施方得色相佛身。<a id="a-Q4"></a>若但宝施即烦恼因。<a id="a-Q5"></a>二约内财校量倍显经胜。<a id="a-Q6"></a>二初校量胜劣。</p>
  <p id="aQ7">须菩提。<a id="a-Q8"></a>若有善男子善女人。<a id="a-Q9"></a>以恒河沙等身命布施。<a id="a-QA"></a>若复有人。<a id="a-QB"></a>于此经中乃至受持四句偈等。<a id="a-QC"></a>为他人说。<a id="a-QD"></a>其福甚多　舍身胜于宝施。<a id="a-QE"></a>持说又胜舍命。<a id="a-QF"></a>二释胜所以五。<a id="a-QG"></a>初泣叹未闻深法胜。</p>
  <p id="aQH">尔时须菩提。<a id="a-QI"></a>闻说是经深解义趣。<a id="a-QJ"></a>涕泪悲泣而白佛言。<a id="a-QK"></a>希有。<a id="a-QL"></a>世尊。<a id="a-QM"></a>佛说如是甚深经典。<a id="a-QN"></a>我从昔来。<a id="a-QO"></a>所得慧眼。<a id="a-QP"></a>未曾得闻如是之经　舍身之苦已感人心。<a id="a-QQ"></a>何况更闻不及持说。<a id="a-QR"></a>是故悲泪。<a id="a-QS"></a>论云。<a id="a-QT"></a>念彼身苦尊重法故悲泪。<a id="a-QU"></a>慧眼人空也。<a id="a-QV"></a>未闻法空也。<a id="a-QW"></a>二净心契实具德胜二。<a id="a-QX"></a>初正明。</p>
  <p id="aQY">世尊。<a id="a-QZ"></a>若复有人。<a id="a-Qa"></a>得闻是经信心清净则生实相。<a id="a-Qb"></a>当知是人成就第一希有功德　论云。<a id="a-Qc"></a>此中有实相余者非实相。<a id="a-Qd"></a>二佛迹。</p>
  <p id="aQe">世尊。<a id="a-Qf"></a>是实相者。<a id="a-Qg"></a>则是非相。<a id="a-Qh"></a>是故如来说名实相　无著云。<a id="a-Qi"></a>为离实相分别想故。<a id="a-Qj"></a>三信解三空同佛胜三。<a id="a-Qk"></a>初总标信解。</p>
  <p id="aQl">世尊。<a id="a-Qm"></a>我今得闻如是经典。<a id="a-Qn"></a>信解受持不足为难。<a id="a-Qo"></a>若当来世后五百岁。<a id="a-Qp"></a>其有众生得闻是经信解受持。<a id="a-Qq"></a>是人则为第一希有　无著云。<a id="a-Qr"></a>未来法灭时。<a id="a-Qs"></a>尚有菩萨受持。<a id="a-Qt"></a>故无我人等取。<a id="a-Qu"></a>云何汝等于正法时。<a id="a-Qv"></a>远离修行不生惭愧。<a id="a-Qw"></a>二别显三空。</p>
  <p id="aQx">何以故。<a id="a-Qy"></a>此人无我相人相众生相寿者相。<a id="a-Qz"></a>所以者何。<a id="a-R0"></a>我相即是非相。<a id="a-R1"></a>人相众生相寿者相即是非相。<a id="a-R2"></a>何以故。<a id="a-R3"></a>离一切诸相即名诸佛　无著云。<a id="a-R4"></a>无我等者。<a id="a-R5"></a>无人取我等。<a id="a-R6"></a>即非相者无法取。<a id="a-R7"></a>离一切者。<a id="a-R8"></a>显示诸菩萨随顺学相。<a id="a-R9"></a>诸佛世尊离一切相。<a id="a-RA"></a>是故我等应如是学。<a id="a-RB"></a>三如来印定。</p>
  <p id="aRC">佛告须菩提。<a id="a-RD"></a>如是如是　四闻时不动希有胜。</p>
  <p id="aRE">若复有人得闻是经。<a id="a-RF"></a>不惊不怖不畏。<a id="a-RG"></a>当知是人甚为希有　论云。<a id="a-RH"></a>惊者谓非处生惧。<a id="a-RI"></a>怖者不能断疑心故。<a id="a-RJ"></a>畏者一向怖故。<a id="a-RK"></a>其心毕竟堕惊怖故。<a id="a-RL"></a>五大因清净第一胜。</p>
  <p id="aRM">何以故。<a id="a-RN"></a>须菩提。<a id="a-RO"></a>如来说第一波罗蜜非第一波罗蜜。<a id="a-RP"></a>是名第一波罗蜜　何以故者有二。<a id="a-RQ"></a>一蹑前不惊等征。<a id="a-RR"></a>二都蹑前胜以征。<a id="a-RS"></a>论云。<a id="a-RT"></a>此法门者。<a id="a-RU"></a>名为大因。<a id="a-RV"></a>胜余修多罗故名为清净。<a id="a-RW"></a>无量诸佛同说故。<a id="a-RX"></a>故彼珍宝檀等无如是功德。<a id="a-RY"></a>是故彼福德中。<a id="a-RZ"></a>此福为胜。</p>
 </body>
</html>