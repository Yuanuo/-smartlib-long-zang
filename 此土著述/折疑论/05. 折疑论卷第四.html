<!doctype html>
<html id="z3IBWxa1b4" data-ver="822">
 <head>
  <meta charset="utf-8">
  <meta author="述注">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">折疑论卷第四</h1>
  <h2 id="a2">殊见第十四(此篇因所见差异而殊别。故曰殊见)</h2>
  <p id="a3">客曰。<a id="a-4"></a>子之所言。<a id="a-5"></a>佛道尊崇无圣可上(此因第二第三篇中。<a id="a-6"></a>言佛之法身广大证圣极尊以为问也)</p>
  <p id="a7">或有人曰。<a id="a-8"></a>佛之为教也。<a id="a-9"></a>其文富赡。<a id="a-A"></a>其说宏远。<a id="a-B"></a>义句廓落。<a id="a-C"></a>旨趣幽深。<a id="a-D"></a>瀚漫周遮。<a id="a-E"></a>难用难信。<a id="a-F"></a>以是而毁。<a id="a-G"></a>为之奈何(谓佛教如此。<a id="a-H"></a>则大难用而尤难信。<a id="a-I"></a>因此而有谤毁者。<a id="a-J"></a>为之奈何)</p>
  <p id="aK">妙明曰。<a id="a-L"></a>至味难调众口。<a id="a-M"></a>大音不合群耳。<a id="a-N"></a>夫蚯蚓食土而甘于土。<a id="a-O"></a>岂知有五味之和。<a id="a-P"></a>犬豕食粪而美于粪。<a id="a-Q"></a>岂知有醪醴之味。<a id="a-R"></a>悲夫不知。<a id="a-S"></a>知之未必为食也(狗有悬爪为犬)</p>
  <p id="aT">若蚯蚓置之于五味。<a id="a-U"></a>犬豕饮之以醪醴。<a id="a-V"></a>彼必反以为毒者何也。<a id="a-W"></a>盖非适其所养。<a id="a-X"></a>若蚯蚓投之以污池。<a id="a-Y"></a>犬豕饲之以糟浆。<a id="a-Z"></a>彼必宛转诘屈。<a id="a-a"></a>掉尾奋蹄。<a id="a-b"></a>从而悦之者何也。<a id="a-c"></a>盖适其所养之道也(宛转诘屈。<a id="a-d"></a>乃蚯蚓动转貌。<a id="a-e"></a>掉尾奋蹄。<a id="a-f"></a>乃犬豕悦豫貌)</p>
  <p id="ag">且承云(黄帝乐)</p>
  <p id="ah">咸池(夏乐)</p>
  <p id="ai">九韶(舞乐)</p>
  <p id="aj">大濩(汤乐)</p>
  <p id="ak">大武(周武王乐)</p>
  <p id="al">乐之至也。<a id="a-m"></a>若调以五音之和。<a id="a-n"></a>奏以九成之美。<a id="a-o"></a>歌咏先王之风致。<a id="a-p"></a>若景凤翔庆云浮甘露降醴泉出凤凰来仪鸟兽率舞(尧使夔典乐击石百兽率舞舜箫韶九奏凤凰来仪)</p>
  <p id="aq">若求其和者。<a id="a-r"></a>必莫知应者何也。<a id="a-s"></a>盖乖其所听也(若以上文五乐求其应和而无者何。<a id="a-t"></a>盖为乖异于听者也)</p>
  <p id="au">若操之以郑卫之音。<a id="a-v"></a>咏之以世俗之风。<a id="a-w"></a>曲合时习。<a id="a-x"></a>韵协巴歌。<a id="a-y"></a>使其听者必不待教而自知其和者何也。<a id="a-z"></a>盖适其所知也(郑卫之歌曲。<a id="a-10"></a>乃淫荡之音。<a id="a-11"></a>合其世俗之习。<a id="a-12"></a>如巴歌知和而多者何为也。<a id="a-13"></a>盖由顺其所知也)</p>
  <p id="a14">且舜禹之君。<a id="a-15"></a>可谓圣矣。<a id="a-16"></a>杨朱从而仇之(仇讟谤也。<a id="a-17"></a>列子。<a id="a-18"></a>杨朱曰。<a id="a-19"></a>舜耕河阳陶于雷泽。<a id="a-1A"></a>四体不得暂安。<a id="a-1B"></a>口腹不得美厚。<a id="a-1C"></a>父母之所不爱。<a id="a-1D"></a>弟妹之所不亲。<a id="a-1E"></a>行年三十不告而娶。<a id="a-1F"></a>及受尧之禅。<a id="a-1G"></a>年已长智已衰。<a id="a-1H"></a>商均不才。<a id="a-1I"></a>禅位于禹。<a id="a-1J"></a>戚戚然以至于死。<a id="a-1K"></a>此天人穷毒者也。<a id="a-1L"></a>鲧治水土。<a id="a-1M"></a>功绩不就。<a id="a-1N"></a>殛诸羽山。<a id="a-1O"></a>禹纂业事仇。<a id="a-1P"></a>惟荒度土功。<a id="a-1Q"></a>子产不字。<a id="a-1R"></a>过门不入。<a id="a-1S"></a>身体偏枯。<a id="a-1T"></a>手足胼胝。<a id="a-1U"></a>及受舜禅。<a id="a-1V"></a>卑宫室戚戚然至于死。<a id="a-1W"></a>此天人之忧苦者也)</p>
  <p id="a1X">仲尼之德。<a id="a-1Y"></a>可谓仁矣。<a id="a-1Z"></a>桓魋从而害之(论语桓魋欲害孔子。<a id="a-1a"></a>子曰。<a id="a-1b"></a>天生德于予。<a id="a-1c"></a>桓魋其如予何)</p>
  <p id="a1d">鲁臧仓毁隔孟子(孟子曰。<a id="a-1e"></a>臧氏之子。<a id="a-1f"></a>焉能使予不遇哉)</p>
  <p id="a1g">公伯寮愬仲由(愬谮辞。<a id="a-1h"></a>公伯寮鲁人也。<a id="a-1i"></a>仲由即子路。<a id="a-1j"></a>论语云。<a id="a-1k"></a>伯寮愬子路于季孙)</p>
  <p id="a1l">其若仰而噀天。<a id="a-1m"></a>徒污其面也(以杨朱仇舜禹。<a id="a-1n"></a>桓魋害孔子。<a id="a-1o"></a>臧仓毁孟子。<a id="a-1p"></a>伯寮愬子路等。<a id="a-1q"></a>喻客之毁佛者。<a id="a-1r"></a>何异仰而唾天徒污自己面也)</p>
  <p id="a1s">夫听乐者。<a id="a-1t"></a>闻清商而为之宫角。<a id="a-1u"></a>过不在于扣弦而闻之不审也。<a id="a-1v"></a>求玉者。<a id="a-1w"></a>见和璧而为之珷玞。<a id="a-1x"></a>贱非关于至宝而见者不明也(和璧。<a id="a-1y"></a>史记。<a id="a-1z"></a>卡和得荆山之璞。<a id="a-20"></a>进楚文王武王。<a id="a-21"></a>二王皆刖足。<a id="a-22"></a>后进成王。<a id="a-23"></a>使玉人琢之。<a id="a-24"></a>果得美玉。<a id="a-25"></a>号连城之宝。<a id="a-26"></a>珷玞似玉之石也。<a id="a-27"></a>若将和璧为珷玞者。<a id="a-28"></a>非干玉贱乃见者不明也)</p>
  <p id="a29">神蛇能断而复续。<a id="a-2A"></a>不能使人不断也(异物志云神蛇断而复续)灵龟审人之祸福。<a id="a-2B"></a>自不免刳剔之灾(列子。<a id="a-2C"></a>宋元君梦人被发曰。<a id="a-2D"></a>予被清江河伯之所渔。<a id="a-2E"></a>请君救之。<a id="a-2F"></a>觉而外巡。<a id="a-2G"></a>果见网得白龟圆五尺。<a id="a-2H"></a>君欲活之卜者曰。<a id="a-2I"></a>龟有七十二钻。<a id="a-2J"></a>以卜吉凶。<a id="a-2K"></a>如此则虽能卜人之祸福。<a id="a-2L"></a>不能自免刳剔之灾患)</p>
  <p id="a2M">至道恢弘。<a id="a-2N"></a>圣人极唱。<a id="a-2O"></a>出世妙典。<a id="a-2P"></a>非俗所知。<a id="a-2Q"></a>不为誉者贵而毁者贱(大圣教典。<a id="a-2R"></a>下以称誉而贵毁谤而贱)</p>
  <p id="a2S">行不行时也(行与不行各有其时。<a id="a-2T"></a>若孔子不得君师之位也)</p>
  <p id="a2U">信不信机也(信与不信唯在机会。<a id="a-2V"></a>若盗跖不受孔子之化也)</p>
  <p id="a2W">譬如荷锸以平太行。<a id="a-2X"></a>抱石而塞巨浸。<a id="a-2Y"></a>其于功也。<a id="a-2Z"></a>不亦劳乎(巨浸海也。<a id="a-2a"></a>客之谤佛。<a id="a-2b"></a>譬如有人负荷锸钁欲要平治太行之山。<a id="a-2c"></a>抱取块石。<a id="a-2d"></a>而要塞填大海。<a id="a-2e"></a>为此之功力者。<a id="a-2f"></a>不亦劳而难乎)</p>
  <p data-pb></p>
  <h2 id="a2g">随宜第十五(此篇随顺合宜而答。后曰随宜)</h2>
  <p id="a2h">客曰。<a id="a-2i"></a>子言佛教。<a id="a-2j"></a>义高嵩泰。<a id="a-2k"></a>理浚江海。<a id="a-2l"></a>文同翻锦。<a id="a-2m"></a>句若拣金。<a id="a-2n"></a>奚不以佛经答吾所问。<a id="a-2o"></a>而复以诗书合异于同耶。</p>
  <p id="a2p">妙明曰。<a id="a-2q"></a>牟子云。<a id="a-2r"></a>渴者不必投江海而饮。<a id="a-2s"></a>饥者不必待敖仓而饱。<a id="a-2t"></a>道为智者设。<a id="a-2u"></a>辩为达者通。<a id="a-2v"></a>书为晓者传。<a id="a-2w"></a>事为见者明。<a id="a-2x"></a>吾以子知其意故引而申之。<a id="a-2y"></a>若说佛经以答吾子。<a id="a-2z"></a>譬如盲者耀五色。<a id="a-30"></a>聋者奏五音也。<a id="a-31"></a>且师襄师文伯牙瓠巴叔夜。<a id="a-32"></a>古之善鼓琴者。<a id="a-33"></a>其学虽切。<a id="a-34"></a>不能成无弦之曲(列子。<a id="a-35"></a>瓠巴鼓琴而鸟舞鱼跃。<a id="a-36"></a>师襄乃师文之师也。<a id="a-37"></a>但能抚琴。<a id="a-38"></a>当春之时。<a id="a-39"></a>扣商弦以召南吕八月之令。<a id="a-3A"></a>凉风忽至。<a id="a-3B"></a>草木成实。<a id="a-3C"></a>及秋而扣角弦以激夹钟。<a id="a-3D"></a>乃二月节令。<a id="a-3E"></a>而温风徐回。<a id="a-3F"></a>草木发荣。<a id="a-3G"></a>盛当夏而扣羽弦以召黄钟。<a id="a-3H"></a>乃十一月节令。<a id="a-3I"></a>霜雪交下。<a id="a-3J"></a>川池暴烈。<a id="a-3K"></a>及冬而扣征弦以激甤宾。<a id="a-3L"></a>五月节令。<a id="a-3M"></a>而阳光盛烈。<a id="a-3N"></a>坚冰立散。<a id="a-3O"></a>将终命扣宫而总四弦则景风翔庆云浮。<a id="a-3P"></a>甘露降醴泉涌。<a id="a-3Q"></a>然此善操而不能成无弦之曲调也)</p>
  <p id="a3R">甘[火*龜]飞卫纪昌逢蒙蒲且子。<a id="a-3S"></a>古之善射者。<a id="a-3T"></a>其艺虽神。<a id="a-3U"></a>不能彀无弦之弓(彀古侯切。<a id="a-3V"></a>张弓也。<a id="a-3W"></a>列子。<a id="a-3X"></a>甘[火*龜]古之善射者。<a id="a-3Y"></a>彀弓而兽伏鸟下。<a id="a-3Z"></a>弟子飞卫学射甘[火*龜]而巧过于师。<a id="a-3a"></a>纪昌又学射于飞卫。<a id="a-3b"></a>后进其术。<a id="a-3c"></a>昌欲谋杀飞卫二人交射中路矢逢。<a id="a-3d"></a>相触而坠于地。<a id="a-3e"></a>卫矢先尽昌有一矢。<a id="a-3f"></a>既发卫以棘刺之端。<a id="a-3g"></a>捍之而无差。<a id="a-3h"></a>其艺虽神。<a id="a-3i"></a>不能张无弦之弓)</p>
  <p id="a3j">狐貉(音鹤)</p>
  <p id="a3k">虽温。<a id="a-3l"></a>不能暖无气之人(狐貉皮毛虽温暖。<a id="a-3m"></a>不能暖死而无气之人)</p>
  <p id="a3n">水土虽泽。<a id="a-3o"></a>不能秀无根之木(水土虽然润泽。<a id="a-3p"></a>难发秀无根之木)</p>
  <p id="a3q">佛法虽懿。<a id="a-3r"></a>不注薄信之耳(佛法虽然懿美。<a id="a-3s"></a>而不能化导入不信人之耳)</p>
  <p id="a3t">子之信道未笃。<a id="a-3u"></a>故多惑志。<a id="a-3v"></a>吾安敢以大圣微旨答子之问耶。<a id="a-3w"></a>昔公明仪为牛弹清角之操(清角者牛耳。<a id="a-3x"></a>不能闻声。<a id="a-3y"></a>唯以角听。<a id="a-3z"></a>故云弹清角之操也)</p>
  <p id="a40">伏食如故。<a id="a-41"></a>非牛之不闻。<a id="a-42"></a>不合其耳也(其牛低首而食草如故)</p>
  <p id="a43">转为虻虫之声犊子之鸣(转为操虻虫飞来之声。<a id="a-44"></a>又操犊子寻母鸣声)</p>
  <p id="a45">牛即掉尾奋耳。<a id="a-46"></a>蹀躞而听者何也。<a id="a-47"></a>盖适其所知也(蹀躞蹄动貌。<a id="a-48"></a>牛闻此声遂乃掉动其尾奋立两且。<a id="a-49"></a>四足皆动。<a id="a-4A"></a>如此听之者何为也。<a id="a-4B"></a>大概顺其所知者也蹀音牃躞音泄)</p>
  <p id="a4C">以是故。<a id="a-4D"></a>吾以诗书晓子矣(不用佛经答。<a id="a-4E"></a>因子晓达六经诸子。<a id="a-4F"></a>是以引之。<a id="a-4G"></a>使子易晓)</p>
  <p data-pb></p>
  <h2 id="a4H">优劣第十六(此篇谓王乔箫史与摩腾竺法比之胜弱。故曰优劣)</h2>
  <p id="a4I">客曰。<a id="a-4J"></a>王乔箫史仙也(王乔后汉人。<a id="a-4K"></a>为叶县令。<a id="a-4L"></a>每显神异。<a id="a-4M"></a>乘凫而往来。<a id="a-4N"></a>箫史秦穆公时人。<a id="a-4O"></a>善吹箫。<a id="a-4P"></a>夫妇随凤凰而飞去)</p>
  <p id="a4Q">摩腾竺法兰僧也。<a id="a-4R"></a>其道等乎(客谓。<a id="a-4S"></a>此二仙二僧。<a id="a-4T"></a>其道德亦有等乎)</p>
  <p id="a4U">妙明曰。<a id="a-4V"></a>止乎(且止也)</p>
  <p id="a4W">幸以晏然。<a id="a-4X"></a>吾不欲平地起风波之千丈也(不当得而得曰幸。<a id="a-4Y"></a>幸以无事坐。<a id="a-4Z"></a>却论其优劣高低。<a id="a-4a"></a>则正是无风起浪)</p>
  <p id="a4b">客曰。<a id="a-4c"></a>愿略举似启吾茆塞(启开也。<a id="a-4d"></a>客谓略少举似法。<a id="a-4e"></a>要开我胸中茆塞)</p>
  <p id="a4f">妙明曰。<a id="a-4g"></a>夫行舟者识水之浅深(行舟者。<a id="a-4h"></a>要识水势之深浅)</p>
  <p id="a4i">控御者知地之高下(御车者须要知地之曲直高低也)</p>
  <p id="a4j">学道者达人之优劣(学道者之人。<a id="a-4k"></a>要通达为师之胜弱也。<a id="a-4l"></a>若不分优劣。<a id="a-4m"></a>则不明人之邪正也)</p>
  <p id="a4n">吾寻常方袍释子(我乃是寻常着宽服之僧)</p>
  <p id="a4o">管窥可隘(如笔管之明可窥。<a id="a-4p"></a>隘而不足洞明也)</p>
  <p id="a4q">墙面无知(无学无知者如面墙)</p>
  <p id="a4r">但以爝火之光照烛无远(爝火者。<a id="a-4s"></a>小火把也。<a id="a-4t"></a>谦曰。<a id="a-4u"></a>我若火把。<a id="a-4v"></a>小光用照于夜。<a id="a-4w"></a>则其照烛明亮莫之能远)</p>
  <p id="a4x">何敢评先德升降之道乎(升降者。<a id="a-4y"></a>高低也。<a id="a-4z"></a>既如管窥爝火。<a id="a-50"></a>焉敢评论先辈)</p>
  <p id="a51">然以蒲牢含响。<a id="a-52"></a>为长鲸扣之。<a id="a-53"></a>则莫得闷其声也(海有大鱼名鲸。<a id="a-54"></a>海岛有兽名蒲牢。<a id="a-55"></a>蒲牢畏鲸。<a id="a-56"></a>鲸一跃蒲牢辄大鸣吼。<a id="a-57"></a>故钟上铸蒲牢之形。<a id="a-58"></a>击钟之木。<a id="a-59"></a>以为鲸鱼之形。<a id="a-5A"></a>故问者如鲸。<a id="a-5B"></a>答者如蒲牢之应声也)</p>
  <p id="a5C">悲夫。<a id="a-5D"></a>桀纣之犬足以吠尧(谥法。<a id="a-5E"></a>翼善博圣曰尧。<a id="a-5F"></a>又善行德义曰尧。<a id="a-5G"></a>悲夫。<a id="a-5H"></a>叹辞也。<a id="a-5I"></a>桀纣昏主。<a id="a-5J"></a>舜尧圣君。<a id="a-5K"></a>桀纣之犬虽识其主。<a id="a-5L"></a>不知主之昏。<a id="a-5M"></a>然尧舜虽明。<a id="a-5N"></a>犬不知圣明。<a id="a-5O"></a>故吠之。<a id="a-5P"></a>佛喻尧谤者喻犬)</p>
  <p id="a5Q">杨墨之徒足以谤舜。<a id="a-5R"></a>然居今之俗。<a id="a-5S"></a>多以同群逐块。<a id="a-5T"></a>罔审圣道阶乎上下而于戡弱(戡苦耽切。<a id="a-5U"></a>伐也。<a id="a-5V"></a>谤毁也。<a id="a-5W"></a>谥法仁圣威明曰舜。<a id="a-5X"></a>列子。<a id="a-5Y"></a>杨朱谤舜。<a id="a-5Z"></a>今以佛喻舜谤者。<a id="a-5a"></a>喻杨朱。<a id="a-5b"></a>居今常俗喻群狗。<a id="a-5c"></a>狗见人丢去甎土之块。<a id="a-5d"></a>逐而赶之也。<a id="a-5e"></a>言客无能评审圣道有阶级上下而不同。<a id="a-5f"></a>及于戡胜弱劣之不等乎)</p>
  <p id="a5g">懵然无辩(懵莫红切。<a id="a-5h"></a>心暗昏而不能辩别于高下也)</p>
  <p id="a5i">纵有怀其藻鉴评。<a id="a-5j"></a>而诣其实者。<a id="a-5k"></a>而于丛惑。<a id="a-5l"></a>奚能允哉(藻净也。<a id="a-5m"></a>鉴镜也。<a id="a-5n"></a>丛音从。<a id="a-5o"></a>今之有人。<a id="a-5p"></a>纵然明达如净镜。<a id="a-5q"></a>评论诣至于真实无妄之处。<a id="a-5r"></a>而丛丛之众皆以迷惑。<a id="a-5s"></a>何能允信至于圣人之大道哉)</p>
  <p id="a5t">居吾将告汝(令客坐而告语之)</p>
  <p id="a5u">夫腾兰之为僧也。<a id="a-5v"></a>道穷四谛。<a id="a-5w"></a>智皎三明(其智慧皎然明白有三。<a id="a-5x"></a>一宿住智正明。<a id="a-5y"></a>二生死智正明。<a id="a-5z"></a>三漏尽智正明也)</p>
  <p id="a60">获六神通。<a id="a-61"></a>具八解脱。<a id="a-62"></a>能飞行往来改易形体(飞行往来者神通也。<a id="a-63"></a>改易者。<a id="a-64"></a>变化也。<a id="a-65"></a>形体乃身形体貌也)</p>
  <p id="a66">或成老耄(说文曰。<a id="a-67"></a>七十曰老。<a id="a-68"></a>曲礼曰。<a id="a-69"></a>八十九十岁曰耄)</p>
  <p id="a6A">或示孺孩(说文曰。<a id="a-6B"></a>会行而食乳曰孺始生曰孩)</p>
  <p id="a6C">或灭或生(或现死灭或现生存)</p>
  <p id="a6D">延促自在(延长也。<a id="a-6E"></a>促短也。<a id="a-6F"></a>既有神通。<a id="a-6G"></a>长短随意也)</p>
  <p id="a6H">又能撼天地(摇撼则动于天地)</p>
  <p id="a6I">移山岳(改变迁移山岳)</p>
  <p id="a6J">覆江海(翻江覆海)</p>
  <p id="a6K">入水火(入水不溺。<a id="a-6L"></a>入火不烧)</p>
  <p id="a6M">千变万化。<a id="a-6N"></a>不可穷极(荀子云。<a id="a-6O"></a>改其旧质。<a id="a-6P"></a>谓之变。<a id="a-6Q"></a>易其形貌谓之化如此千变万化无有穷尽)</p>
  <p id="a6R">以定力所资。<a id="a-6S"></a>无施不克(克能也。<a id="a-6T"></a>其神通妙用。<a id="a-6U"></a>盖由定慧之力。<a id="a-6V"></a>无施为而无有不能)</p>
  <p id="a6W">颇有生逢供养者。<a id="a-6X"></a>而于见世能财能寿能贵矣(若摩腾竺法兰之妙用。<a id="a-6Y"></a>一切有生逢之而供养。<a id="a-6Z"></a>则现世今生与之财宝。<a id="a-6a"></a>乃至长寿尊贵矣)</p>
  <p id="a6b">岂直与乘凫跨凤者。<a id="a-6c"></a>同日而语也(如此神圣。<a id="a-6d"></a>岂直与驾凫鸟骑鸾凤千年不死之鬼。<a id="a-6e"></a>比类而论哉)</p>
  <p id="a6f">夫三桓之与三王(以此比之。<a id="a-6g"></a>史记。<a id="a-6h"></a>三桓者孟孙季孙叔孙也。<a id="a-6i"></a>皆桓公之后也。<a id="a-6j"></a>三王者夏商周三代圣君也。<a id="a-6k"></a>以王乔箫史喻三桓。<a id="a-6l"></a>摩腾竺法喻三王也)</p>
  <p id="a6m">五霸之与五帝(史记。<a id="a-6n"></a>五霸者。<a id="a-6o"></a>齐桓晋文秦穆宋襄楚庄是也。<a id="a-6p"></a>五帝者。<a id="a-6q"></a>少昊颛顼高辛唐尧虞舜是也。<a id="a-6r"></a>以五帝喻摩腾法兰。<a id="a-6s"></a>五霸喻王乔箫史也)</p>
  <p id="a6t">是皆君也。<a id="a-6u"></a>而无阶乎(然五霸五帝。<a id="a-6v"></a>皆即君位。<a id="a-6w"></a>高低岂无阶级乎)</p>
  <p id="a6x">阳货之与仲尼(阳货季氏家臣也。<a id="a-6y"></a>孔子乃千古文章之祖。<a id="a-6z"></a>万代帝王之师也)</p>
  <p id="a70">杨墨之与荀孟(孟子曰。<a id="a-71"></a>杨朱但知爱身而不知有致身之义。<a id="a-72"></a>故无君也。<a id="a-73"></a>墨翟兼爱而无差等。<a id="a-74"></a>视亲亦于众人无异。<a id="a-75"></a>是无父也。<a id="a-76"></a>故无父无君则人道绝灭也)</p>
  <p id="a77">是皆儒也。<a id="a-78"></a>而无梯乎。<a id="a-79"></a>徐福之与河上(秦纪。<a id="a-7A"></a>徐福为道士习仙。<a id="a-7B"></a>秦始皇令赍童男童女海上求神仙不死之药。<a id="a-7C"></a>舟于海中巡致湮溺。<a id="a-7D"></a>河上者。<a id="a-7E"></a>河上公也。<a id="a-7F"></a>汉文帝。<a id="a-7G"></a>以师礼之)</p>
  <p id="a7H">关尹之与老聃(史记。<a id="a-7I"></a>列仙传。<a id="a-7J"></a>函谷关令尹喜。<a id="a-7K"></a>乃周之大夫老子西游至关受道德二篇)</p>
  <p id="a7L">是皆道也。<a id="a-7M"></a>而无降乎(徐福尹喜比河上公。<a id="a-7N"></a>老子者皆言有道之士。<a id="a-7O"></a>岂无阶降者乎)</p>
  <p id="a7P">丘垤之与泰山(垤从结切蝼蚁出土之[塚-豖+(一/豖)]也。<a id="a-7Q"></a>泰山者。<a id="a-7R"></a>五岳之一也。<a id="a-7S"></a>以乔史之道。<a id="a-7T"></a>比之腾兰。<a id="a-7U"></a>亦若螘蛭之[塚-豖+(一/豖)]比于泰山)</p>
  <p id="a7V">行潦之与江海(行潦道上无源之水。<a id="a-7W"></a>岂能比于江海水)</p>
  <p id="a7X">走兽之与麒麟(獐鹿等兽。<a id="a-7Y"></a>岂能比于麒麟)</p>
  <p id="a7Z">飞鸟之与凤凰(鸦雀等禽。<a id="a-7a"></a>岂能比于凤凰)</p>
  <p id="a7b">是皆类也。<a id="a-7c"></a>而无异乎。<a id="a-7d"></a>羊皮之与虎鞟(鞟音廓皮去毛曰鞟)</p>
  <p id="a7e">斑纻之与绵绣(斑纻者布文斑白者。<a id="a-7f"></a>锦绣者。<a id="a-7g"></a>考工记曰。<a id="a-7h"></a>金线织文为之锦。<a id="a-7i"></a>五色彩备为之绣)</p>
  <p id="a7j">是皆文也。<a id="a-7k"></a>而无殊乎。<a id="a-7l"></a>夫圣也凡也。<a id="a-7m"></a>凡圣二途不可滥也(孟子曰。<a id="a-7n"></a>大而化之谓之圣。<a id="a-7o"></a>韵义曰。<a id="a-7p"></a>轻微常俗谓之凡。<a id="a-7q"></a>故凡圣二途不可相滥而混同也)</p>
  <p id="a7r">故有大圣小圣上凡下凡(凡圣各有等级)</p>
  <p id="a7s">大圣则归乎觉皇(觉皇即佛也故称为大圣)</p>
  <p id="a7t">小圣则存乎应真(即四果小圣也)</p>
  <p id="a7u">兰腾则吾宗小圣矣(摩腾竺法兰。<a id="a-7v"></a>乃释门之小圣也)</p>
  <p id="a7w">凡者非圣之称也。<a id="a-7x"></a>上凡则该乎天众(上凡者。<a id="a-7y"></a>乃天民众也)</p>
  <p id="a7z">下凡则称乎兆民(十亿曰兆。<a id="a-80"></a>下凡乃世间之民也)</p>
  <p id="a81">虽箫史之徒白日轻举。<a id="a-82"></a>未必与乎天众也(与去声参与也)</p>
  <p id="a83">设与亦非圣也。<a id="a-84"></a>敢以此道而拟于圣人乎。<a id="a-85"></a>若果以乘鸾跨凤称之为圣。<a id="a-86"></a>则仲尼老聃不为圣也。<a id="a-87"></a>夫圣者通也(夫圣人者一切通达也。<a id="a-88"></a>非乘鸾跨凤之称也)</p>
  <p id="a89">凡者常也(凡常者寻常流俗也)</p>
  <p id="a8A">寂然不动。<a id="a-8B"></a>感而遂通。<a id="a-8C"></a>变化无方。<a id="a-8D"></a>威灵莫测。<a id="a-8E"></a>谓之为圣(系辞云。<a id="a-8F"></a>寂然不动心之理也。<a id="a-8G"></a>感而遂通体之用也)</p>
  <p id="a8H">懵然而生(谓生不知来处)</p>
  <p id="a8I">惛然而死(谓死不知去处)</p>
  <p id="a8J">营营于衣食(营营者。<a id="a-8K"></a>往来不已之貌。<a id="a-8L"></a>谓贪衣食之人也)</p>
  <p id="a8M">戚戚于名利(论语云君子坦荡荡小人常戚戚。<a id="a-8N"></a>忧虑不遂之貌。<a id="a-8O"></a>谓贪名贪利之人也)</p>
  <p id="a8P">皆死皆生(世之常俗为贪名利衣食。<a id="a-8Q"></a>皆在生死之中)</p>
  <p id="a8R">常于生死(以生死为寻常之事)</p>
  <p id="a8S">谓之曰凡(由此谓之凡也)</p>
  <p id="a8T">且天人垂死。<a id="a-8U"></a>五衰相现而有破面之忿(因果经云。<a id="a-8V"></a>天人身净。<a id="a-8W"></a>不受尘垢。<a id="a-8X"></a>有大光明。<a id="a-8Y"></a>心常欢悦。<a id="a-8Z"></a>无不适意。<a id="a-8a"></a>福尽之时。<a id="a-8b"></a>五衰相现。<a id="a-8c"></a>一华冠萎脱。<a id="a-8d"></a>二两腋汗流。<a id="a-8e"></a>三不乐本座。<a id="a-8f"></a>四眷属离散。<a id="a-8g"></a>五身光自绝故破面之忿。<a id="a-8h"></a>谓烦恼忿怒现于面也)</p>
  <p id="a8i">皆谓之贪其名利而不易弃也(一切天人。<a id="a-8j"></a>皆因贪其天上之名利快乐而不能容易弃舍也)</p>
  <p id="a8k">安得不为夫凡乎。<a id="a-8l"></a>呜呼彼寡闻陋智者(礼记曰。<a id="a-8m"></a>独学无友。<a id="a-8n"></a>则孤陋寡闻)</p>
  <p id="a8o">统以上天所居之众。<a id="a-8p"></a>例为圣者(若上天所居人众。<a id="a-8q"></a>例为大圣人)</p>
  <p id="a8r">而吾宗脱白小衲。<a id="a-8s"></a>莫不抵掌而嗤其谬也已矣(我释门中。<a id="a-8t"></a>才脱去俗人白衣而初着缁衣者。<a id="a-8u"></a>无不拍手[口*(山/一/虫)]笑为狂谬之谭也已)</p>
  <p data-pb></p>
  <h2 id="a8v">先知第十七(此篇预明西域生佛。故曰先知)</h2>
  <p id="a8w">客曰。<a id="a-8x"></a>子之言佛。<a id="a-8y"></a>其道大矣。<a id="a-8z"></a>敢问汉梦以前。<a id="a-90"></a>还有知之者乎(汉明帝梦见金人飞入殿庭前。<a id="a-91"></a>此曾有知西方有佛者也)</p>
  <p id="a92">妙明曰。<a id="a-93"></a>辽哉问也(辽者远也)</p>
  <p id="a94">在昔周昭王甲寅二十四年四月八日。<a id="a-95"></a>夜有大光明。<a id="a-96"></a>来照殿庭。<a id="a-97"></a>王问太史苏由曰(太史通天象之官。<a id="a-98"></a>苏由姓名)</p>
  <p id="a99">昨夜有光。<a id="a-9A"></a>来照殿庭。<a id="a-9B"></a>是何祥瑞。<a id="a-9C"></a>苏由对曰。<a id="a-9D"></a>西方有圣人生。<a id="a-9E"></a>此所现之灵瑞也。<a id="a-9F"></a>王曰。<a id="a-9G"></a>于国何如(于我国家。<a id="a-9H"></a>不知善恶何如)</p>
  <p id="a9I">由曰。<a id="a-9J"></a>即今无事。<a id="a-9K"></a>后一千年声教被于此土(由谓。<a id="a-9L"></a>一千年后所谈经教流传此土)</p>
  <p id="a9M">遂以此事。<a id="a-9N"></a>记勒诸石(彼时遂用此事载记勒石)</p>
  <p id="a9O">埋于南郊(埋于祭天之南郊。<a id="a-9P"></a>以待验)</p>
  <p id="a9Q">至后汉明帝甲子永平七年。<a id="a-9R"></a>仅千岁矣(仅才也。<a id="a-9S"></a>缉事记永平四年辛酉。<a id="a-9T"></a>明帝梦佛。<a id="a-9U"></a>至戊辰十一年至此)</p>
  <p id="a9V">此先知之一也(已上所明。<a id="a-9W"></a>乃先知一也)</p>
  <p id="a9X">又周穆王壬申五十二年二月中。<a id="a-9Y"></a>有白虹一十二道。<a id="a-9Z"></a>南北贯通。<a id="a-9a"></a>连宵不灭(虹桥光也。<a id="a-9b"></a>其光相贯彻南北。<a id="a-9c"></a>日夜不灭)</p>
  <p id="a9d">王问太史扈多曰。<a id="a-9e"></a>是何瑞也。<a id="a-9f"></a>扈对曰。<a id="a-9g"></a>此西方大圣人入灭所现相也(缉事记。<a id="a-9h"></a>穆王名满。<a id="a-9i"></a>昭王之子。<a id="a-9j"></a>在位五十五年。<a id="a-9k"></a>壬申五十二年二月十五日世尊涅槃)</p>
  <p id="a9l">王曰。<a id="a-9m"></a>吾常以此为患。<a id="a-9n"></a>今既灭矣。<a id="a-9o"></a>吾何患哉。<a id="a-9p"></a>扈多曰。<a id="a-9q"></a>王何必患。<a id="a-9r"></a>前代太史苏由尝志勒于石曰。<a id="a-9s"></a>千年之后。<a id="a-9t"></a>声教流被此土。<a id="a-9u"></a>方今七十九年矣。<a id="a-9v"></a>王奚患哉。<a id="a-9w"></a>此先知之二也。<a id="a-9x"></a>商太宰问孔子曰。<a id="a-9y"></a>夫子圣者欤(问孔子圣人欤)</p>
  <p id="a9z">孔子曰。<a id="a-A0"></a>圣则丘何敢然(丘夫子名。<a id="a-A1"></a>何敢然者谦辞也)</p>
  <p id="aA2">丘则博学多识者也。<a id="a-A3"></a>又曰。<a id="a-A4"></a>三王圣者欤。<a id="a-A5"></a>孔子曰。<a id="a-A6"></a>三王善任智勇者(善能任用智勇。<a id="a-A7"></a>以治世者也)</p>
  <p id="aA8">圣则丘不知(圣不圣丘不知也)</p>
  <p id="aA9">曰。<a id="a-AA"></a>五帝圣者欤。<a id="a-AB"></a>孔子曰。<a id="a-AC"></a>五帝善任仁义者(善能任用仁义。<a id="a-AD"></a>以治天下)</p>
  <p id="aAE">圣则丘不知(圣不圣丘不知也)</p>
  <p id="aAF">曰。<a id="a-AG"></a>三皇圣者欤(伏羲神农轩辕)</p>
  <p id="aAH">孔子曰。<a id="a-AI"></a>三皇善任因时者(善能任用因顺于时)</p>
  <p id="aAJ">圣则丘不知(圣不圣丘不知也)</p>
  <p id="aAK">商太宰大骇曰。<a id="a-AL"></a>然则孰为圣乎(太宰谓。<a id="a-AM"></a>三皇五帝三王皆非圣人孰为圣人乎。<a id="a-AN"></a>所以大惊骇也)</p>
  <p id="aAO">孔子动容有间(动容者。<a id="a-AP"></a>默而心想。<a id="a-AQ"></a>眉目动而形容之貌)</p>
  <p id="aAR">曰。<a id="a-AS"></a>西方有圣者焉。<a id="a-AT"></a>不治而不乱(此明如来无为之大端也。<a id="a-AU"></a>谓不以法度所治自不作乱也)</p>
  <p id="aAV">不言而自信(非言教劝化。<a id="a-AW"></a>而自敬信也)</p>
  <p id="aAX">不化而自行(非教化。<a id="a-AY"></a>而自行其道也)</p>
  <p id="aAZ">荡荡乎民无能名焉(荡荡广远之貌。<a id="a-Aa"></a>故如来之道妙。<a id="a-Ab"></a>民不能称名焉)</p>
  <p id="aAc">丘疑其为圣。<a id="a-Ad"></a>不知真圣欤。<a id="a-Ae"></a>真不圣欤(夫子有推尊之意。<a id="a-Af"></a>为此不定之辞)</p>
  <p id="aAg">此先知之三也。<a id="a-Ah"></a>嬴秦始皇帝时。<a id="a-Ai"></a>有梵僧室利房等二十七人来秦。<a id="a-Aj"></a>时帝方急其并吞七雄争胜(七雄者。<a id="a-Ak"></a>秦齐燕赵韩魏楚也)</p>
  <p id="aAl">甲兵相持。<a id="a-Am"></a>不遑崇信(遑暇也。<a id="a-An"></a>铠甲之兵正相杀时。<a id="a-Ao"></a>不遑闲暇而崇敬信受也)</p>
  <p id="aAp">反为谲诞(秦主反以谲诈虚诞)</p>
  <p id="aAq">遂以房等。<a id="a-Ar"></a>[陛-比+非]而执之(遂将房等皆于[陛-比+非]牢而执禁之)</p>
  <p id="aAs">夜有金甲神人。<a id="a-At"></a>从空而下。<a id="a-Au"></a>以金锤击锁援僧而去。<a id="a-Av"></a>此先知之四也。<a id="a-Aw"></a>汉护左都水使刘向曰。<a id="a-Ax"></a>吾搜捡藏书。<a id="a-Ay"></a>缅寻太史创造列仙图。<a id="a-Az"></a>黄帝而下六世迄于今。<a id="a-B0"></a>得仙道者七百余人。<a id="a-B1"></a>捡实得一百四十六人。<a id="a-B2"></a>其七十四人已见佛经矣。<a id="a-B3"></a>此先知之五也。<a id="a-B4"></a>前汉武帝元狩三年。<a id="a-B5"></a>于长安城西南。<a id="a-B6"></a>凿昆明池(帝欲伐毗明国。<a id="a-B7"></a>彼国人善水战。<a id="a-B8"></a>故凿池以习之)</p>
  <p id="aB9">得黑灰。<a id="a-BA"></a>问东方朔。<a id="a-BB"></a>朔曰。<a id="a-BC"></a>此非臣能知。<a id="a-BD"></a>陛下可问西域胡僧。<a id="a-BE"></a>必能知之。<a id="a-BF"></a>帝遂遣人往问。<a id="a-BG"></a>僧曰。<a id="a-BH"></a>乃劫坏时所积灰耳。<a id="a-BI"></a>此先知之六也。<a id="a-BJ"></a>若子独于诸说而不知之者乎。<a id="a-BK"></a>且孔子生于东周。<a id="a-BL"></a>佛则生于西域。<a id="a-BM"></a>相去绵远。<a id="a-BN"></a>其玄会默识验若亲觌。<a id="a-BO"></a>非同声相应。<a id="a-BP"></a>其孰能悬知如此之远者乎(周易乾卦文言。<a id="a-BQ"></a>九五飞龙在天。<a id="a-BR"></a>利见大人。<a id="a-BS"></a>何谓也。<a id="a-BT"></a>子曰。<a id="a-BU"></a>同声相应。<a id="a-BV"></a>同气相求)</p>
  <p data-pb></p>
  <h2 id="aBW">尊释第十八(此篇客方崇佛。故曰尊释)</h2>
  <p id="aBX">客曰。<a id="a-BY"></a>仲尼默识能仁(识音志。<a id="a-BZ"></a>记也。<a id="a-Ba"></a>谓不言而存诸心也。<a id="a-Bb"></a>一云。<a id="a-Bc"></a>识者知也。<a id="a-Bd"></a>不言而心解也。<a id="a-Be"></a>梵语释迦。<a id="a-Bf"></a>此云能仁。<a id="a-Bg"></a>商太宰所问夫子默知佛也)</p>
  <p id="aBh">既得闻焉。<a id="a-Bi"></a>敢问老聃还知西方有圣人者无(再敢问老子还知西方有佛圣否)</p>
  <p id="aBj">妙明曰善哉汝之问也。<a id="a-Bk"></a>吾昔尝游华清宫(临潼县斗宝山有华清宫)</p>
  <p id="aBl">道士鸿蒙老人。<a id="a-Bm"></a>邀予登玉女阁。<a id="a-Bn"></a>启经藏出函匣观道籍录。<a id="a-Bo"></a>得西升经首帙。<a id="a-Bp"></a>读其文曰。<a id="a-Bq"></a>吾师化游天竺。<a id="a-Br"></a>善入泥洹(泥洹者涅槃也)</p>
  <p id="aBs">予谓鸿蒙曰。<a id="a-Bt"></a>若指佛欤。<a id="a-Bu"></a>鸿蒙曰。<a id="a-Bv"></a>吾不敢果以为然也。<a id="a-Bw"></a>予曰。<a id="a-Bx"></a>若非指佛。<a id="a-By"></a>谁为老氏之师也。<a id="a-Bz"></a>又得古道元皇历云。<a id="a-C0"></a>天竺有古皇先生。<a id="a-C1"></a>即吾师也(若此言者。<a id="a-C2"></a>皆指佛言也。<a id="a-C3"></a>盖老子知天竺之圣所以再三称之也)</p>
  <p id="aC4">善入泥洹。<a id="a-C5"></a>化游天竺(因善入泥洹。<a id="a-C6"></a>而化游本国五天竺也)</p>
  <p id="aC7">今已返神。<a id="a-C8"></a>还乎无名(言佛双林入灭。<a id="a-C9"></a>今乃返本还源复其无名之妙)</p>
  <p id="aCA">绝身灭影。<a id="a-CB"></a>不始不终(绝身灭影。<a id="a-CC"></a>复归不始不终之理)</p>
  <p id="aCD">绵绵长存。<a id="a-CE"></a>吾今游矣(绵绵不断。<a id="a-CF"></a>而长存者也。<a id="a-CG"></a>故老子曰。<a id="a-CH"></a>今去游矣。<a id="a-CI"></a>此正是过函谷关之时也)</p>
  <p id="aCJ">又得道士法轮经云。<a id="a-CK"></a>若见沙门思念无量。<a id="a-CL"></a>愿早出身以习佛真。<a id="a-CM"></a>若见佛图思念无量。<a id="a-CN"></a>当愿一切普入法门。<a id="a-CO"></a>明解法度。<a id="a-CP"></a>得道如佛。<a id="a-CQ"></a>又得灵宝消魂安志经云。<a id="a-CR"></a>道以斋为先勤行当作佛。<a id="a-CS"></a>故设大法桥。<a id="a-CT"></a>普度诸人物(诸者助辞于也)</p>
  <p id="aCU">又得金阙朝元经云。<a id="a-CV"></a>愿采优昙华。<a id="a-CW"></a>愿烧旃檀香。<a id="a-CX"></a>供养千佛身。<a id="a-CY"></a>稽首礼定光。<a id="a-CZ"></a>我生何以晚。<a id="a-Ca"></a>泥洹亦何早。<a id="a-Cb"></a>不见释迦文。<a id="a-Cc"></a>心中常懊恼(予在北京灵济宫西北廊画壁上见一僧座一人礼拜。<a id="a-Cd"></a>予问本宫道士。<a id="a-Ce"></a>此何也。<a id="a-Cf"></a>士曰。<a id="a-Cg"></a>此灵济真君。<a id="a-Ch"></a>因中曾礼定光佛为师也)</p>
  <p id="aCi">肃宗三教画赞云(唐肃宗皇帝作三教赞)</p>
  <p id="aCj">儒吾之师曰鲁仲尼。<a id="a-Ck"></a>仲尼师聃龙(孔子家语适周篇。<a id="a-Cl"></a>子曰。<a id="a-Cm"></a>周有老聃博古知今是吾师也。<a id="a-Cn"></a>既问礼而叹曰。<a id="a-Co"></a>老子犹龙也)</p>
  <p id="aCp">吾不知。<a id="a-Cq"></a>聃师竺干。<a id="a-Cr"></a>善入无为(吾于昔年未明其事。<a id="a-Cs"></a>不知聃龙师竺干。<a id="a-Ct"></a>善能入无为者。<a id="a-Cu"></a>即佛也)</p>
  <p id="aCv">稽首正觉(梵语三菩提。<a id="a-Cw"></a>此云正觉。<a id="a-Cx"></a>即佛也)</p>
  <p id="aCy">吾师师师(故稽首正觉世尊乃我师师之师也)</p>
  <p id="aCz">以如是言。<a id="a-D0"></a>应正了知(如此言应当了知是意)</p>
  <p id="aD1">老聃亦知竺干之国有佛圣人。<a id="a-D2"></a>可谓明矣。<a id="a-D3"></a>子独不知乎。<a id="a-D4"></a>夫太上生东夏。<a id="a-D5"></a>释迦现西干(老子生于东国。<a id="a-D6"></a>佛乃生于西天)</p>
  <p id="aD7">地殊五万余里。<a id="a-D8"></a>年隔十六君王(周定王丙辰二年二月十五日生老子位经十六王者。<a id="a-D9"></a>历恭懿孝夷厉定幽平桓庄僖惠襄项匡。<a id="a-DA"></a>年记三百四十五载)</p>
  <p id="aDB">虽殊地而处别代而出。<a id="a-DC"></a>其冥会默契。<a id="a-DD"></a>如此之绵密。<a id="a-DE"></a>非圣慧遐鉴道德玄同。<a id="a-DF"></a>其孰能与于此乎。</p>
 </body>
</html>