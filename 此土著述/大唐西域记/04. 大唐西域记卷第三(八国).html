<!doctype html>
<html id="z3IBWfi1Q2" data-ver="1035">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大唐西域记卷第三(八国)</h1>
  <p id="a2">乌仗那国 钵露罗国 呾叉始罗国 僧诃捕罗国 乌刺尸国 迦湿弥罗国 半笯(奴故反)嗟国 遏罗阇补罗国。</p>
  <p id="a3">乌仗那国。<a id="a-4"></a>周五千余里。<a id="a-5"></a>山谷相属川泽连原。<a id="a-6"></a>谷稼虽播地利不滋。<a id="a-7"></a>多蒲萄。<a id="a-8"></a>少甘蔗。<a id="a-9"></a>土产金铁宜郁金香。<a id="a-A"></a>林树蓊郁花果茂盛。<a id="a-B"></a>寒暑和畅风雨顺序。<a id="a-C"></a>人性怯懦俗情谲诡。<a id="a-D"></a>好学而不功。<a id="a-E"></a>禁咒为艺业。<a id="a-F"></a>多衣白氎少有余服。<a id="a-G"></a>语言虽异大同印度。<a id="a-H"></a>文字礼仪颇相参预。<a id="a-I"></a>崇重佛法敬信大乘。<a id="a-J"></a>夹苏婆伐窣堵河。<a id="a-K"></a>旧有一千四百伽蓝。<a id="a-L"></a>多已荒芜。<a id="a-M"></a>昔僧徒一万八千。<a id="a-N"></a>今渐减少。<a id="a-O"></a>并学大乘寂定为业。<a id="a-P"></a>善诵其文未究深义。<a id="a-Q"></a>戒行清洁特闲禁咒。<a id="a-R"></a>律仪传训有五部焉。<a id="a-S"></a>一法密部。<a id="a-T"></a>二化地部。<a id="a-U"></a>三饮光部。<a id="a-V"></a>四说一切有部。<a id="a-W"></a>五大众部。<a id="a-X"></a>天祠十有余所。<a id="a-Y"></a>异道杂居。<a id="a-Z"></a>坚城四五。<a id="a-a"></a>其王多治瞢揭厘城。<a id="a-b"></a>城周十六七里。<a id="a-c"></a>居人殷盛。</p>
  <p id="ad">瞢揭厘城东四五里有窣堵波。<a id="a-e"></a>极多灵瑞。<a id="a-f"></a>是佛在昔作忍辱仙于此为羯利王(唐言斗诤旧云哥利讹也)割截支体。</p>
  <p id="ag">瞢揭厘城东北行二百五六十里入大山。<a id="a-h"></a>至阿波逻罗龙泉。<a id="a-i"></a>即苏婆伐窣堵河之源也。<a id="a-j"></a>派流西南。<a id="a-k"></a>春夏含冻昏夕飞雪。<a id="a-l"></a>雪霏五彩光流四照。<a id="a-m"></a>此龙者迦葉波佛时。<a id="a-n"></a>生在人趣。<a id="a-o"></a>名曰殑只。<a id="a-p"></a>深闲咒术。<a id="a-q"></a>禁御恶龙。<a id="a-r"></a>不令暴雨。<a id="a-s"></a>国人赖之以蓄余粮。<a id="a-t"></a>居人众庶感恩怀德。<a id="a-u"></a>家税斗谷以馈遗焉。<a id="a-v"></a>既积岁时或有逋课。<a id="a-w"></a>殑只含怒愿为毒龙。<a id="a-x"></a>暴行风雨损伤苗稼。<a id="a-y"></a>命终之后为此池龙。<a id="a-z"></a>泉流白水损伤地利。<a id="a-10"></a>释迦如来大悲御世。<a id="a-11"></a>愍此国人独遭斯难降神至此欲化暴龙。<a id="a-12"></a>执金刚神杵击山崖。<a id="a-13"></a>龙王震惧乃出归依。<a id="a-14"></a>闻佛说法心净信悟。<a id="a-15"></a>如来遂制勿损农稼。<a id="a-16"></a>龙曰。<a id="a-17"></a>凡有所食赖收人田。<a id="a-18"></a>今蒙圣教恐难济给。<a id="a-19"></a>愿十二岁一收粮储。<a id="a-1A"></a>如来含覆愍而许焉。<a id="a-1B"></a>故今十二年一遭白水之灾。</p>
  <p id="a1C">阿波逻罗龙泉西南三十余里。<a id="a-1D"></a>水北岸大磐石上有如来足所履迹。<a id="a-1E"></a>随人福力量有短长。<a id="a-1F"></a>是如来伏此龙已。<a id="a-1G"></a>留迹而去。<a id="a-1H"></a>后人于上积石为室。<a id="a-1I"></a>遐迩相趋。<a id="a-1J"></a>花香供养。<a id="a-1K"></a>顺流而下三十余里至如来濯衣石。<a id="a-1L"></a>袈裟之文焕焉如镂。</p>
  <p id="a1M">瞢揭厘城南四百余里至醯罗山。<a id="a-1N"></a>谷水西派逆流东上。<a id="a-1O"></a>杂华异果被涧缘崖。<a id="a-1P"></a>峰岩危险溪谷盘纡。<a id="a-1Q"></a>或闻諠语之声。<a id="a-1R"></a>或闻音乐之响。<a id="a-1S"></a>方石如塔宛若工成。<a id="a-1T"></a>连延相属接布崖谷。<a id="a-1U"></a>是如来在昔为闻半颂(旧曰伽梵文略也。<a id="a-1V"></a>或曰偈他梵音讹也。<a id="a-1W"></a>今从正音宜云伽他。<a id="a-1X"></a>伽他者唐言颂。<a id="a-1Y"></a>颂三十二言也)之法。<a id="a-1Z"></a>于此舍身命焉。</p>
  <p id="a1a">瞢揭厘城南二百余里。<a id="a-1b"></a>大山侧至摩诃伐那(唐言大林)伽蓝。<a id="a-1c"></a>是如来昔修菩萨行。<a id="a-1d"></a>号萨缚达之王(唐言一切施)避敌弃国潜行至此。<a id="a-1e"></a>遇贫婆罗门方来乞丐。<a id="a-1f"></a>既失国位无以为施。<a id="a-1g"></a>遂令羁缚擒往敌王。<a id="a-1h"></a>冀以赏财回为惠施。</p>
  <p id="a1i">摩诃伐那伽蓝西北下山三四十里至摩愉(摩言豆)伽蓝有窣堵波。<a id="a-1j"></a>高百余尺。<a id="a-1k"></a>其侧大方石上有如来足蹈之迹。<a id="a-1l"></a>是佛昔蹈此石。<a id="a-1m"></a>放拘胝光明照摩诃伐那伽蓝。<a id="a-1n"></a>为诸人天说本生事。<a id="a-1o"></a>其窣堵波基下有石。<a id="a-1p"></a>色带黄白常有津腻。<a id="a-1q"></a>是如来在昔修菩萨行。<a id="a-1r"></a>为闻正法。<a id="a-1s"></a>于此析骨书写经典。</p>
  <p id="a1t">摩愉伽蓝西六七十里至窣堵波。<a id="a-1u"></a>无忧王之所建也。<a id="a-1v"></a>是如来昔修菩萨行号毗迦王(唐言与旧曰尸毗王讹)为求佛果于此割身从鹰代鸽。</p>
  <p id="a1w">代鸽西北二百余里入珊尼罗阇川。<a id="a-1x"></a>至萨裒杀地(唐言地药)僧伽蓝。<a id="a-1y"></a>有窣堵波。<a id="a-1z"></a>高八十余尺。<a id="a-20"></a>是如来昔为帝释时。<a id="a-21"></a>遭饥岁疾疫流行。<a id="a-22"></a>医疗无功道死相属。<a id="a-23"></a>帝释悲愍思所救济。<a id="a-24"></a>乃变其形为大蟒身。<a id="a-25"></a>僵尸川谷空中遍告。<a id="a-26"></a>闻者感庆相率奔赴。<a id="a-27"></a>随割随生疗饥疗疾。<a id="a-28"></a>其侧不远有苏摩大窣堵波。<a id="a-29"></a>是如来昔为帝释时世疾疫。<a id="a-2A"></a>愍诸含识自变其身为苏摩蛇。<a id="a-2B"></a>凡有啖食莫不康豫。</p>
  <p id="a2C">珊尼罗阇川北石崖边有窣堵波。<a id="a-2D"></a>病者至求多蒙除差。<a id="a-2E"></a>如来在昔为孔雀王。<a id="a-2F"></a>与其群而至此。<a id="a-2G"></a>热渴所逼求水不获。<a id="a-2H"></a>孔雀王以[此/束]啄崖。<a id="a-2I"></a>涌泉流注。<a id="a-2J"></a>今遂为池。<a id="a-2K"></a>饮沐愈疾。<a id="a-2L"></a>石上犹有孔雀踪迹。</p>
  <p id="a2M">瞢揭厘城西南行六七十里大河东有窣堵波。<a id="a-2N"></a>高六十余尺。<a id="a-2O"></a>上军王之所建也。<a id="a-2P"></a>昔如来之将寂灭。<a id="a-2Q"></a>告诸大众。<a id="a-2R"></a>我涅槃后。<a id="a-2S"></a>乌仗那国上军王宜与舍利之分。<a id="a-2T"></a>及诸王将欲均量。<a id="a-2U"></a>上军王后来。<a id="a-2V"></a>遂有轻鄙之议。<a id="a-2W"></a>是时天人大众。<a id="a-2X"></a>重宣如来顾命之言。<a id="a-2Y"></a>乃预同分。<a id="a-2Z"></a>持归本国。<a id="a-2a"></a>式遵崇建窣堵波。<a id="a-2b"></a>侧大河滨有大石状如象。<a id="a-2c"></a>昔上军王以大白象负舍利归。<a id="a-2d"></a>至于此地象忽蹎仆。<a id="a-2e"></a>因而自毙遂变为石。<a id="a-2f"></a>即于其侧起窣堵波。</p>
  <p id="a2g">瞢揭厘城西五十余里渡大河至卢醯呾迦(唐言赤)窣堵波。<a id="a-2h"></a>高五十余尺。<a id="a-2i"></a>无忧王之所建也。<a id="a-2j"></a>昔如来修菩萨行。<a id="a-2k"></a>为大国王。<a id="a-2l"></a>号曰慈力。<a id="a-2m"></a>于此刺身血以[飢-几+卜]五药叉(旧曰夜叉讹也)</p>
  <p id="a2n">瞢揭厘城东北三十余里至遏部多(唐言奇特)石窣堵波。<a id="a-2o"></a>高四十余尺。<a id="a-2p"></a>在昔如来为诸人天说法开导。<a id="a-2q"></a>如来去后从地踊出。<a id="a-2r"></a>黎庶崇敬香华不替。</p>
  <p id="a2s">石窣堵波西渡大河三四十里至一精舍。<a id="a-2t"></a>中有阿缚卢枳低湿伐罗菩萨像(唐言观自在。<a id="a-2u"></a>合字连声。<a id="a-2v"></a>梵语如上。<a id="a-2w"></a>分文散音。<a id="a-2x"></a>即阿缚卢枳多。<a id="a-2y"></a>译曰观。<a id="a-2z"></a>伊湿伐罗。<a id="a-30"></a>译曰自在。<a id="a-31"></a>旧译为光世音。<a id="a-32"></a>或云观世音。<a id="a-33"></a>或观世自在皆讹谬也)。<a id="a-34"></a>威灵潜被神迹昭明。<a id="a-35"></a>法俗相趋供养无替。</p>
  <p id="a36">观自在菩萨像西北百五十里至蓝勃卢山。<a id="a-37"></a>山岭有龙池。<a id="a-38"></a>周三十余里。<a id="a-39"></a>渌波浩汗清流皎镜。</p>
  <p id="a3A">昔毗卢释迦王前伐诸释。<a id="a-3B"></a>四人拒军者宗亲摈逐各事分飞。<a id="a-3C"></a>其一释种既出国都。<a id="a-3D"></a>跋涉疲弊中路而止。<a id="a-3E"></a>时有一雁飞趣其前。<a id="a-3F"></a>既以驯狎因即乘焉。<a id="a-3G"></a>其雁飞翔下此池侧。<a id="a-3H"></a>释种虚游远适异国。<a id="a-3I"></a>迷不知路假寐树阴。<a id="a-3J"></a>池龙少女游览水滨。<a id="a-3K"></a>忽见释种恐不得当也。<a id="a-3L"></a>变为人形。<a id="a-3M"></a>即而摩拊。<a id="a-3N"></a>释种惊寤。<a id="a-3O"></a>因即谢曰。<a id="a-3P"></a>羁旅羸人何见亲拊。<a id="a-3Q"></a>遂款殷勤凌逼野合。<a id="a-3R"></a>女曰。<a id="a-3S"></a>父母有训祗奉无违。<a id="a-3T"></a>虽蒙惠顾未承高命。<a id="a-3U"></a>释种曰。<a id="a-3V"></a>山谷杳冥尔家安在。<a id="a-3W"></a>曰我此池之龙女也。<a id="a-3X"></a>敬闻圣族流离逃难。<a id="a-3Y"></a>幸因游览。<a id="a-3Z"></a>敢慰劳弊。<a id="a-3a"></a>命有宴私未闻来旨。<a id="a-3b"></a>况乎积祸受此龙身。<a id="a-3c"></a>人畜殊途非所闻也。<a id="a-3d"></a>释种曰。<a id="a-3e"></a>一言见允宿心斯毕。<a id="a-3f"></a>龙女曰。<a id="a-3g"></a>敬闻命矣。<a id="a-3h"></a>唯所去就释种乃誓心曰。<a id="a-3i"></a>凡我所有福德之力令此龙女举体成人。<a id="a-3j"></a>福力所感龙遂改形。<a id="a-3k"></a>既得人身深自庆悦。<a id="a-3l"></a>乃谢释种曰。<a id="a-3m"></a>我积殃运流转恶趣。<a id="a-3n"></a>幸蒙垂顾福力所加。<a id="a-3o"></a>旷劫弊身一旦改变。<a id="a-3p"></a>欲报此德糜躯未谢。<a id="a-3q"></a>心愿陪游事拘物议。<a id="a-3r"></a>愿白父母然后备礼。<a id="a-3s"></a>龙女还池白父母曰。<a id="a-3t"></a>今者游览忽逢释种。<a id="a-3u"></a>福力所感变我为人。<a id="a-3v"></a>情存好合敢陈事实。<a id="a-3w"></a>龙王心欣人趣情重圣族。<a id="a-3x"></a>遂从女请。<a id="a-3y"></a>乃出池而谢释种曰。<a id="a-3z"></a>不遗非类降尊就卑。<a id="a-40"></a>愿临我室敢供洒扫。<a id="a-41"></a>释种受龙王之请。<a id="a-42"></a>遂即其居。<a id="a-43"></a>于是龙宫之中亲迎备礼。<a id="a-44"></a>燕尔乐会肆极欢娱。<a id="a-45"></a>释种睹龙之形心常畏恶。<a id="a-46"></a>乃欲辞出。<a id="a-47"></a>龙王止曰。<a id="a-48"></a>幸无远舍邻此宅居。<a id="a-49"></a>当令据疆土称大号。<a id="a-4A"></a>总有臣庶祚延长世。<a id="a-4B"></a>释种谢曰。<a id="a-4C"></a>此言非冀。<a id="a-4D"></a>龙王以宝剑置箧中。<a id="a-4E"></a>妙好白氎而覆其上。<a id="a-4F"></a>谓释种曰。<a id="a-4G"></a>幸持此[疊*毛]以献国王。<a id="a-4H"></a>王必亲受远人之贡。<a id="a-4I"></a>可于此时害其王也。<a id="a-4J"></a>因据其国不亦善乎。<a id="a-4K"></a>释种受龙指诲。<a id="a-4L"></a>便往行献乌仗那王躬举其[疊*毛]。<a id="a-4M"></a>释种执其袂而刺之。<a id="a-4N"></a>侍臣卫兵諠乱阶陛。<a id="a-4O"></a>释种麾剑告曰。<a id="a-4P"></a>我所杖剑神龙见授。<a id="a-4Q"></a>以诛后伏以斩不臣。<a id="a-4R"></a>咸惧神武推尊大位。<a id="a-4S"></a>于是沿弊立政表贤恤患。<a id="a-4T"></a>已而动大众备法驾。<a id="a-4U"></a>即龙宫而报命。<a id="a-4V"></a>迎龙女以还都。<a id="a-4W"></a>龙女宿业未尽余报犹在。<a id="a-4X"></a>每至宴私首出九龙之头。<a id="a-4Y"></a>释种畏恶莫知图计。<a id="a-4Z"></a>伺其寐也利刃断之。<a id="a-4a"></a>龙女惊寐曰。<a id="a-4b"></a>斯非后嗣之利。<a id="a-4c"></a>非徒我命有少损伤。<a id="a-4d"></a>而汝子孙当苦头痛。<a id="a-4e"></a>故此国族常有斯患。<a id="a-4f"></a>虽不连绵时一发动。<a id="a-4g"></a>释种既没其子嗣位。<a id="a-4h"></a>是嗢呾罗犀那王(唐言上军)</p>
  <p id="a4i">上军王嗣位之后。<a id="a-4j"></a>其母丧明。<a id="a-4k"></a>如来伏阿波逻罗龙还也。<a id="a-4l"></a>从空下其宫中。<a id="a-4m"></a>上军王适从游猎。<a id="a-4n"></a>如来因为其母略说法要。<a id="a-4o"></a>遇圣闻法遂得复明。<a id="a-4p"></a>如来问曰。<a id="a-4q"></a>汝子我之族也。<a id="a-4r"></a>今何所在。<a id="a-4s"></a>母曰。<a id="a-4t"></a>旦出畋游今将返驾。<a id="a-4u"></a>如来与诸大众寻欲发引。<a id="a-4v"></a>王母曰。<a id="a-4w"></a>我惟福遇生育圣族。<a id="a-4x"></a>如来悲愍又亲降临。<a id="a-4y"></a>我子方还。<a id="a-4z"></a>愿少留待。<a id="a-50"></a>世尊曰。<a id="a-51"></a>斯人者我之族也。<a id="a-52"></a>可闻教而信悟。<a id="a-53"></a>非亲诲以发心。<a id="a-54"></a>我其行矣。<a id="a-55"></a>还语之曰。<a id="a-56"></a>如来从此往拘尸城娑罗树间入涅槃。<a id="a-57"></a>宜取舍利自为供养。<a id="a-58"></a>如来与诸大众凌虚而去。<a id="a-59"></a>上军王方游猎。<a id="a-5A"></a>远见宫中光明赫奕。<a id="a-5B"></a>疑有火灾罢猎而返。<a id="a-5C"></a>乃见其母复明。<a id="a-5D"></a>庆而问曰。<a id="a-5E"></a>我去几何有斯祥感。<a id="a-5F"></a>能令慈母复明如昔。<a id="a-5G"></a>母曰。<a id="a-5H"></a>汝出之后如来至此。<a id="a-5I"></a>闻佛说法遂得复明。<a id="a-5J"></a>如来从此至拘尸城娑罗树间当取涅槃。<a id="a-5K"></a>召汝速来分取舍利。<a id="a-5L"></a>时王闻已悲号顿躄。<a id="a-5M"></a>久而醒悟。<a id="a-5N"></a>命驾驰赴至双树间。<a id="a-5O"></a>佛已涅槃。<a id="a-5P"></a>时诸国王轻其边鄙宝重舍利不欲分与。<a id="a-5Q"></a>是时天人大众重宣佛意。<a id="a-5R"></a>诸王闻已遂先均授。</p>
  <p id="a5S">瞢揭厘城东北踰山越谷。<a id="a-5T"></a>逆上信度河。<a id="a-5U"></a>途路危险山谷杳冥。<a id="a-5V"></a>或覆緪索。<a id="a-5W"></a>或牵铁锁。<a id="a-5X"></a>栈道虚临飞梁危构。<a id="a-5Y"></a>椽杙蹑蹬。<a id="a-5Z"></a>行千余里至达丽罗川。<a id="a-5a"></a>即乌仗那国旧都也。<a id="a-5b"></a>多出黄金及郁金香。<a id="a-5c"></a>达丽川中大伽蓝侧有刻木慈氏菩萨像。<a id="a-5d"></a>金色晃昱灵鉴潜通。<a id="a-5e"></a>高百余尺。<a id="a-5f"></a>末田底迦(旧曰末田地讹略也)阿罗汉之所造也。<a id="a-5g"></a>罗汉以神通力携引匠人。<a id="a-5h"></a>升睹史多天(旧曰兜率他也。<a id="a-5i"></a>又曰兜术他。<a id="a-5j"></a>讹也)亲观妙相。<a id="a-5k"></a>三返之后功乃毕焉。<a id="a-5l"></a>自有此像。<a id="a-5m"></a>法流东派。<a id="a-5n"></a>从此东行踰岭越谷逆上信度河。<a id="a-5o"></a>飞梁栈道履危涉险。<a id="a-5p"></a>经五百余里至钵露罗国(北印度境)</p>
  <p id="a5q">钵露罗国。<a id="a-5r"></a>周四千余里。<a id="a-5s"></a>在大雪山间。<a id="a-5t"></a>东西长南北狭。<a id="a-5u"></a>多麦豆出金银。<a id="a-5v"></a>资金之利国用富饶。<a id="a-5w"></a>时唯寒烈人性犷暴。<a id="a-5x"></a>薄于仁义无闻礼节。<a id="a-5y"></a>形貌粗弊衣服毛褐。<a id="a-5z"></a>文字大同印度。<a id="a-60"></a>言语异于诸国。<a id="a-61"></a>伽蓝数百所。<a id="a-62"></a>僧徒数千人。<a id="a-63"></a>学无专习戒行多滥。</p>
  <p id="a64">从此复还乌铎迦汉荼城。<a id="a-65"></a>南渡信度河。<a id="a-66"></a>河广三四里南流。<a id="a-67"></a>澄清皎镜汨淴漂流。<a id="a-68"></a>毒龙恶兽窟穴其中。<a id="a-69"></a>若持贵宝奇花果种及佛舍利渡者。<a id="a-6A"></a>船多飘没。<a id="a-6B"></a>渡河至呾叉始罗国(北印度境)</p>
  <p id="a6C">呾叉始罗国。<a id="a-6D"></a>周二千余里。<a id="a-6E"></a>国大都城周十余里。<a id="a-6F"></a>酋豪力竞王族绝嗣。<a id="a-6G"></a>往者役属迦毕试国。<a id="a-6H"></a>近又附庸迦湿弥罗国。<a id="a-6I"></a>地称沃壤稼穑殷盛。<a id="a-6J"></a>泉流多花草茂。<a id="a-6K"></a>气序和畅风俗轻勇。<a id="a-6L"></a>崇敬三宝。<a id="a-6M"></a>伽蓝虽多荒芜已甚。<a id="a-6N"></a>僧徒寡少并学大乘。</p>
  <p id="a6O">大城西北七十余里有医罗钵呾罗龙王池。<a id="a-6P"></a>周百余步。<a id="a-6Q"></a>其水澄清。<a id="a-6R"></a>杂色莲华同荣异彩。<a id="a-6S"></a>此龙者。<a id="a-6T"></a>即昔迦葉波佛时坏医罗钵罗树苾刍者也。<a id="a-6U"></a>故今彼土请雨祈晴。<a id="a-6V"></a>必与沙门共至池所。<a id="a-6W"></a>弹指慰问随愿必果。</p>
  <p id="a6X">龙池东南行三十余里。<a id="a-6Y"></a>入两山间有窣堵波。<a id="a-6Z"></a>无忧王之所建也。<a id="a-6a"></a>高百余尺。<a id="a-6b"></a>是释迦如来悬记。<a id="a-6c"></a>当来慈氏世尊出兴之时。<a id="a-6d"></a>自然有四大宝藏。<a id="a-6e"></a>即斯胜地。<a id="a-6f"></a>当其一所。<a id="a-6g"></a>闻诸先志曰。<a id="a-6h"></a>或时地震诸山皆动。<a id="a-6i"></a>周藏百步无所倾摇。<a id="a-6j"></a>诸有愚夫妄加发掘。<a id="a-6k"></a>地为震动。<a id="a-6l"></a>人皆蹎仆。<a id="a-6m"></a>傍有伽蓝圮损已甚。<a id="a-6n"></a>久绝僧徒。</p>
  <p id="a6o">城北十二三里有窣堵波。<a id="a-6p"></a>无忧王之建也。<a id="a-6q"></a>或至斋日时放光明。<a id="a-6r"></a>神花天乐颇有见闻。<a id="a-6s"></a>闻诸先志曰。<a id="a-6t"></a>近有妇人身婴恶癞。<a id="a-6u"></a>窃至窣堵波责躬礼忏。<a id="a-6v"></a>见其庭宇有诸粪秽。<a id="a-6w"></a>掬除洒扫涂香散华采青莲重布其地。<a id="a-6x"></a>恶疾除愈形貌增妍。<a id="a-6y"></a>身出名香青莲同馥。<a id="a-6z"></a>斯胜地也。<a id="a-70"></a>是如来在昔修菩萨行。<a id="a-71"></a>为大国王。<a id="a-72"></a>号战达罗钵剌婆(唐言月光)。<a id="a-73"></a>志求菩提断头惠施。<a id="a-74"></a>若此之舍凡历千生。</p>
  <p id="a75">舍头窣堵波侧有僧伽蓝。<a id="a-76"></a>庭宇荒凉僧徒减少。<a id="a-77"></a>昔经部拘摩罗逻多(唐言童受)论师。<a id="a-78"></a>于此制述诸论。</p>
  <p id="a79">城外东南南山之阴有窣堵波。<a id="a-7A"></a>高百余尺。<a id="a-7B"></a>是无忧王太子拘浪拏。<a id="a-7C"></a>为继母所诬抉目之处。<a id="a-7D"></a>无忧王所建也。<a id="a-7E"></a>盲人祈请多有复明。</p>
  <p id="a7F">此太子正后生也。<a id="a-7G"></a>仪貌妍雅慈仁夙着。<a id="a-7H"></a>正后终没。<a id="a-7I"></a>继室憍淫。<a id="a-7J"></a>纵其惛愚私逼太子。<a id="a-7K"></a>太子沥泣引责退身谢罪。<a id="a-7L"></a>继母见违弥增忿怒。<a id="a-7M"></a>候王闲隙从容言曰。<a id="a-7N"></a>夫呾叉始罗国之要领。<a id="a-7O"></a>非亲子弟其可寄乎。<a id="a-7P"></a>今者太子仁孝著闻。<a id="a-7Q"></a>亲贤之故物议斯在。<a id="a-7R"></a>王或闻说雅悦奸谋。<a id="a-7S"></a>即命太子而诫之曰。<a id="a-7T"></a>吾承余绪垂统继业。<a id="a-7U"></a>唯恐失坠忝负先王。<a id="a-7V"></a>呾叉始罗国之襟带。<a id="a-7W"></a>吾今命尔作镇彼国。<a id="a-7X"></a>国事殷重人情诡杂。<a id="a-7Y"></a>无妄去就有亏基绪。<a id="a-7Z"></a>凡有召命验吾齿印。<a id="a-7a"></a>印在吾口其有谬乎。<a id="a-7b"></a>于是太子衔命来镇。<a id="a-7c"></a>岁月虽淹继室弥怒。<a id="a-7d"></a>诈发制书紫泥封记。<a id="a-7e"></a>候王眠睡窃齿为印。<a id="a-7f"></a>驰使而往。<a id="a-7g"></a>赐以责书。<a id="a-7h"></a>辅臣跪读相顾失图。<a id="a-7i"></a>太子问曰。<a id="a-7j"></a>何所悲乎。<a id="a-7k"></a>曰大王有命书责太子。<a id="a-7l"></a>抉去两目逐弃山谷。<a id="a-7m"></a>任其夫妻随时生死。<a id="a-7n"></a>虽有此命尚未可依。<a id="a-7o"></a>今宜重请面缚待罪。<a id="a-7p"></a>太子曰。<a id="a-7q"></a>父而赐死其可辞乎。<a id="a-7r"></a>齿印为封诚无谬矣。<a id="a-7s"></a>命旃荼罗抉去其眼。<a id="a-7t"></a>眼既失明。<a id="a-7u"></a>乞贷自济。<a id="a-7v"></a>流离展转至父都城。<a id="a-7w"></a>其妻告曰。<a id="a-7x"></a>此是王城。<a id="a-7y"></a>嗟乎饥寒良苦。<a id="a-7z"></a>昔为王子今作乞人。<a id="a-80"></a>愿得闻知。<a id="a-81"></a>重申先责。<a id="a-82"></a>于是谋计入王内厩。<a id="a-83"></a>于夜后分泣对清风。<a id="a-84"></a>长啸悲吟箜篌鼓和。<a id="a-85"></a>王在高楼闻其雅唱。<a id="a-86"></a>辞甚怨悲。<a id="a-87"></a>怪而问曰。<a id="a-88"></a>箜篌歌声似是吾子。<a id="a-89"></a>今以何故而来此乎。<a id="a-8A"></a>即问内厩谁为歌啸。<a id="a-8B"></a>遂将盲人而来对旨。<a id="a-8C"></a>王见太子衔悲问曰。<a id="a-8D"></a>谁害汝身遭此祸衅。<a id="a-8E"></a>爱子丧明犹自不觉。<a id="a-8F"></a>凡百黎元如何究察。<a id="a-8G"></a>天乎天乎。<a id="a-8H"></a>何德之衰。<a id="a-8I"></a>太子悲泣谢而对曰。<a id="a-8J"></a>诚以不孝负责于天。<a id="a-8K"></a>某年日月忽奉慈旨。<a id="a-8L"></a>无由致辞不敢逃责。<a id="a-8M"></a>其王心知继室为不轨也。<a id="a-8N"></a>无所究察便加刑辟。<a id="a-8O"></a>时菩提树伽蓝有瞿沙(唐言妙音)大阿罗汉者。<a id="a-8P"></a>四辩无碍三明具足。<a id="a-8Q"></a>王将盲子陈告其事。<a id="a-8R"></a>唯愿慈悲令得复明。<a id="a-8S"></a>时彼罗汉受王请已。<a id="a-8T"></a>即于是日宣令国人。<a id="a-8U"></a>吾于后日欲说妙理。<a id="a-8V"></a>人持一器来此听法。<a id="a-8W"></a>以盛泣泪也。<a id="a-8X"></a>于是远近相趋士女云集。<a id="a-8Y"></a>是时阿罗汉说十二因缘。<a id="a-8Z"></a>凡厥闻法莫不悲耿。<a id="a-8a"></a>以所持器盛其沥泣。<a id="a-8b"></a>说法既已总收众泪。<a id="a-8c"></a>置之金盘而自誓曰。<a id="a-8d"></a>凡吾所说诸佛至理。<a id="a-8e"></a>理若不真说有纰缪。<a id="a-8f"></a>斯则已矣。<a id="a-8g"></a>如其不尔。<a id="a-8h"></a>愿以众泪洗彼盲眼。<a id="a-8i"></a>眼得复明明视如昔。<a id="a-8j"></a>发是语讫持泪洗眼。<a id="a-8k"></a>眼遂复明。<a id="a-8l"></a>王乃责彼辅臣诘诸僚佐。<a id="a-8m"></a>或黜或放或迁或死。<a id="a-8n"></a>诸豪世俗。<a id="a-8o"></a>移居雪山东北沙碛之中。</p>
  <p id="a8p">从此东南越诸山谷。<a id="a-8q"></a>行七百余里至僧诃补罗国(北印度境)</p>
  <p id="a8r">僧诃补罗国。<a id="a-8s"></a>周三千五六百里。<a id="a-8t"></a>西临信度河。<a id="a-8u"></a>国大都城周十四五里。<a id="a-8v"></a>依山据岭坚峻险固。<a id="a-8w"></a>农务少功地利多获。<a id="a-8x"></a>气序寒人性猛。<a id="a-8y"></a>俗尚骁勇又多谲诈。<a id="a-8z"></a>国无君长主位役属迦湿弥罗国。</p>
  <p id="a90">城南不远有窣堵波。<a id="a-91"></a>无忧王之所建也。<a id="a-92"></a>庄饰有亏灵异相继。<a id="a-93"></a>傍有伽蓝空无僧侣。<a id="a-94"></a>城东南四五十里至石窣堵波。<a id="a-95"></a>无忧王建也。<a id="a-96"></a>高二百余尺。<a id="a-97"></a>池沼十数映带左右。<a id="a-98"></a>雕石为岸殊形异类。<a id="a-99"></a>激水清流汨淴漂注。<a id="a-9A"></a>龙鱼水族窟穴潜泳。<a id="a-9B"></a>四色莲华弥漫清潭。<a id="a-9C"></a>百果具繁同荣异色。<a id="a-9D"></a>林沼交映诚可游玩。<a id="a-9E"></a>傍有伽蓝久绝僧侣。</p>
  <p id="a9F">窣堵波侧不远有白衣外道。<a id="a-9G"></a>本师悟所求理初说法处。<a id="a-9H"></a>今有封记。<a id="a-9I"></a>傍建天祠。<a id="a-9J"></a>其徒苦行。<a id="a-9K"></a>昼夜精勤。<a id="a-9L"></a>不遑宁息。<a id="a-9M"></a>本师所说之法。<a id="a-9N"></a>多窃佛经之义。<a id="a-9O"></a>随类设法拟则轨仪。<a id="a-9P"></a>大者谓苾刍。<a id="a-9Q"></a>小者称沙弥。<a id="a-9R"></a>威仪律行颇同僧法。<a id="a-9S"></a>唯留少发加之露形。<a id="a-9T"></a>或有所服白色为异。<a id="a-9U"></a>据斯流别稍用区分。<a id="a-9V"></a>其天师像窃类如来。<a id="a-9W"></a>衣服为差相好无异。</p>
  <p id="a9X">从此复还呾叉始罗国北界渡信度河。<a id="a-9Y"></a>南东行二百余里度大石门。<a id="a-9Z"></a>昔摩诃萨埵王子。<a id="a-9a"></a>于此投身飤饿乌择(音徒)。<a id="a-9b"></a>其南百四五十步有石窣堵波。<a id="a-9c"></a>摩诃萨埵愍饿兽之无力也。<a id="a-9d"></a>行至此地干竹自刺以血啖之。<a id="a-9e"></a>于是乎兽乃啖焉。<a id="a-9f"></a>其中地土洎诸草木。<a id="a-9g"></a>微带绛色犹血染也。<a id="a-9h"></a>人履其地若负芒刺。<a id="a-9i"></a>无云疑信莫不悲怆。</p>
  <p id="a9j">舍身北有石窣堵波。<a id="a-9k"></a>高二百余尺。<a id="a-9l"></a>无忧王之所建也。<a id="a-9m"></a>雕刻奇制时烛神光。<a id="a-9n"></a>小窣堵波及诸石龛。<a id="a-9o"></a>动以百数周此莹域。<a id="a-9p"></a>其有疾病旋绕多愈。</p>
  <p id="a9q">石窣堵波东有伽蓝。<a id="a-9r"></a>僧徒百余人。<a id="a-9s"></a>并学大乘教。<a id="a-9t"></a>从此东行五十余里至孤山。<a id="a-9u"></a>中有伽蓝。<a id="a-9v"></a>僧徒二百余人。<a id="a-9w"></a>并学大乘法教。<a id="a-9x"></a>华果繁茂泉池澄镜。<a id="a-9y"></a>傍有窣堵波。<a id="a-9z"></a>高二百余尺。<a id="a-A0"></a>是如来在昔于此化恶药叉令不食肉。<a id="a-A1"></a>从此东南行五百余里至乌剌尸国(北印度境)</p>
  <p id="aA2">乌剌尸国。<a id="a-A3"></a>周二千余里。<a id="a-A4"></a>山阜连接田畴隘狭。<a id="a-A5"></a>国大都城周七八里。<a id="a-A6"></a>无大君长役属迦隰弥罗国。<a id="a-A7"></a>宜稼穑少华果。<a id="a-A8"></a>气序温和微有霜雪。<a id="a-A9"></a>俗无礼义人性刚猛。<a id="a-AA"></a>多行诡诈不信佛法。<a id="a-AB"></a>大城西南四五里有窣堵波。<a id="a-AC"></a>高二百余尺。<a id="a-AD"></a>无忧王所建也。<a id="a-AE"></a>傍有伽蓝。<a id="a-AF"></a>僧徒寡少。<a id="a-AG"></a>并皆学大乘法教。<a id="a-AH"></a>从此东南登山履险度铁桥。<a id="a-AI"></a>行千余里至迦湿弥罗国(旧曰罽宾。<a id="a-AJ"></a>讹也。<a id="a-AK"></a>北印度境)</p>
  <p id="aAL">迦湿弥罗国。<a id="a-AM"></a>周七千余里。<a id="a-AN"></a>四境负山。<a id="a-AO"></a>山极陗峻。<a id="a-AP"></a>虽有门径而复隘狭。<a id="a-AQ"></a>自古邻敌无能攻伐。<a id="a-AR"></a>国大都城西临大河。<a id="a-AS"></a>南北十二三里。<a id="a-AT"></a>东西四五里。<a id="a-AU"></a>宜稼穑多花果。<a id="a-AV"></a>出龙种马及郁金香火珠药草。<a id="a-AW"></a>气序寒劲多雪少风。<a id="a-AX"></a>服毛褐衣白氎。<a id="a-AY"></a>土俗轻僄人多怯懦。<a id="a-AZ"></a>国为龙护遂雄邻境。<a id="a-Aa"></a>容貌妍美情性诡诈。<a id="a-Ab"></a>好学多闻邪正兼信。<a id="a-Ac"></a>伽蓝百余所。<a id="a-Ad"></a>僧徒五千余人。<a id="a-Ae"></a>有四窣堵波。<a id="a-Af"></a>并无忧王建也。<a id="a-Ag"></a>各有如来舍利升余。</p>
  <p id="aAh">国志曰。<a id="a-Ai"></a>国地本龙池也。<a id="a-Aj"></a>昔佛世尊自乌仗那国降恶神已欲还中国。<a id="a-Ak"></a>乘空当此国上告阿难曰。<a id="a-Al"></a>我涅槃之后有末田底迦阿罗汉。<a id="a-Am"></a>当于此地建国安人弘扬佛法。<a id="a-An"></a>如来寂灭之后第五十年。<a id="a-Ao"></a>阿难弟子末田底迦罗汉者。<a id="a-Ap"></a>得六神通具八解脱。<a id="a-Aq"></a>闻佛悬记心自庆悦。<a id="a-Ar"></a>便来至此于大山岭。<a id="a-As"></a>宴坐林中现大神变。<a id="a-At"></a>龙见深信请资所欲。<a id="a-Au"></a>阿罗汉曰。<a id="a-Av"></a>愿于池内惠以容膝。<a id="a-Aw"></a>龙王于是缩水奉施。<a id="a-Ax"></a>罗汉神通广身。<a id="a-Ay"></a>龙王纵力缩水。<a id="a-Az"></a>池空水尽。<a id="a-B0"></a>龙翻请地。<a id="a-B1"></a>阿罗汉于此西北为留一池。<a id="a-B2"></a>周百余里。<a id="a-B3"></a>自余枝属别居小池。<a id="a-B4"></a>龙王曰。<a id="a-B5"></a>池地总施愿恒受供。<a id="a-B6"></a>末田底迦曰。<a id="a-B7"></a>我今不久无余涅槃。<a id="a-B8"></a>虽欲受请其可得乎。<a id="a-B9"></a>龙王重请。<a id="a-BA"></a>五百罗汉常受我供。<a id="a-BB"></a>乃至法尽。<a id="a-BC"></a>法尽之后还取此国以为居池。<a id="a-BD"></a>末田底迦从其所请。<a id="a-BE"></a>时阿罗汉既得其地。<a id="a-BF"></a>运大神通力立五百伽蓝。<a id="a-BG"></a>于诸异国买鬻贱人。<a id="a-BH"></a>以充役使。<a id="a-BI"></a>以供僧众。<a id="a-BJ"></a>末田底迦入寂灭后。<a id="a-BK"></a>彼诸贱人自立君长。<a id="a-BL"></a>邻境诸国。<a id="a-BM"></a>鄙其贱种。<a id="a-BN"></a>莫与交亲。<a id="a-BO"></a>谓之讫利多(唐言买得)。<a id="a-BP"></a>今时泉水已多流滥。</p>
  <p id="aBQ">摩揭陀国。<a id="a-BR"></a>无忧王以如来涅槃之后第一百年。<a id="a-BS"></a>命世君临威被殊俗。<a id="a-BT"></a>深信三宝爱育四生。<a id="a-BU"></a>时有五百罗汉僧。<a id="a-BV"></a>五百凡夫僧。<a id="a-BW"></a>王所敬仰供养无差。<a id="a-BX"></a>有凡夫僧摩诃提婆(唐言大天)阔达多智。<a id="a-BY"></a>幽求名实潭思作论。<a id="a-BZ"></a>理违圣教。<a id="a-Ba"></a>凡有闻知群从异议。<a id="a-Bb"></a>无忧王不识凡圣同情所好。<a id="a-Bc"></a>党援所亲。<a id="a-Bd"></a>召集僧徒。<a id="a-Be"></a>赴殑伽河。<a id="a-Bf"></a>欲沉深流总从诛戮。<a id="a-Bg"></a>时诸罗汉既逼命难。<a id="a-Bh"></a>咸运神通凌虚履空来至此国山栖谷隐。<a id="a-Bi"></a>时无忧王闻而惧。<a id="a-Bj"></a>躬来谢过请还本国。<a id="a-Bk"></a>彼诸罗汉确不从命。<a id="a-Bl"></a>无忧王为罗汉建五百僧伽蓝。<a id="a-Bm"></a>总以此国持施众僧。</p>
  <p id="aBn">健驮逻国。<a id="a-Bo"></a>迦腻色迦王。<a id="a-Bp"></a>以如来涅槃之后第四百年应期抚运。<a id="a-Bq"></a>王风远被殊俗内附。<a id="a-Br"></a>机务余暇每习佛经。<a id="a-Bs"></a>日请一僧入宫说法。<a id="a-Bt"></a>而诸异议部执不同。<a id="a-Bu"></a>王用深疑无以去惑。<a id="a-Bv"></a>时胁尊者曰。<a id="a-Bw"></a>如来去世岁月逾邈。<a id="a-Bx"></a>弟子部执师资异论。<a id="a-By"></a>各据闻见共为矛楯。<a id="a-Bz"></a>时王闻已甚用感伤。<a id="a-C0"></a>悲叹良久谓尊者曰。<a id="a-C1"></a>猥以余福聿遵前绪。<a id="a-C2"></a>去圣虽远犹为有幸。<a id="a-C3"></a>敢忘庸鄙绍隆法教。<a id="a-C4"></a>随其部执具释三藏。<a id="a-C5"></a>胁尊者曰。<a id="a-C6"></a>大王宿殖善本多资福祐。<a id="a-C7"></a>留情佛法是所愿也。<a id="a-C8"></a>王乃宣令远近召集圣哲。<a id="a-C9"></a>于是四方辐凑万里星驰。<a id="a-CA"></a>英贤毕萃睿圣咸集。<a id="a-CB"></a>七日之中四事供养。<a id="a-CC"></a>既欲法议恐其諠杂。<a id="a-CD"></a>王乃具怀白诸僧曰。<a id="a-CE"></a>证圣果者住。<a id="a-CF"></a>具结缚者还。<a id="a-CG"></a>如此尚众。<a id="a-CH"></a>又重宣令无学人住。<a id="a-CI"></a>有学人还。<a id="a-CJ"></a>犹复繁多。<a id="a-CK"></a>又更下令。<a id="a-CL"></a>具三明备六通者住。<a id="a-CM"></a>自余各还。<a id="a-CN"></a>然尚繁多。<a id="a-CO"></a>又更下令。<a id="a-CP"></a>其有内穷三藏外达五明者住。<a id="a-CQ"></a>自余各还。<a id="a-CR"></a>于是得四百九十九人。<a id="a-CS"></a>王欲于本国苦其暑湿。<a id="a-CT"></a>又欲就王舍城大迦葉波结集石室。<a id="a-CU"></a>胁尊者等议曰。<a id="a-CV"></a>不可。<a id="a-CW"></a>彼多外道异论纠纷。<a id="a-CX"></a>酬对不暇何功作论。<a id="a-CY"></a>众会之心属意此国。<a id="a-CZ"></a>此国四周山固药叉守卫。<a id="a-Ca"></a>土地膏腴物产丰盛。<a id="a-Cb"></a>贤圣之所集往。<a id="a-Cc"></a>灵仙之所游止。<a id="a-Cd"></a>众议斯在。<a id="a-Ce"></a>佥曰允谐。<a id="a-Cf"></a>其王是时与诸罗汉自彼而至建立伽蓝结集三藏。<a id="a-Cg"></a>欲作毗婆沙论。<a id="a-Ch"></a>是时尊者世友户外纳衣。<a id="a-Ci"></a>诸阿罗汉谓世友曰。<a id="a-Cj"></a>结使未除净议乖谬。<a id="a-Ck"></a>尔宜远迹勿居此也。<a id="a-Cl"></a>世友曰。<a id="a-Cm"></a>诸贤于法无疑。<a id="a-Cn"></a>代佛施化。<a id="a-Co"></a>方集大义欲制正论。<a id="a-Cp"></a>我虽不敏粗达微言。<a id="a-Cq"></a>三藏玄文五明至理。<a id="a-Cr"></a>颇亦沉研得其趣矣。<a id="a-Cs"></a>诸罗汉曰。<a id="a-Ct"></a>言不可以若是。<a id="a-Cu"></a>汝宜屏居。<a id="a-Cv"></a>疾证无学。<a id="a-Cw"></a>已而会此。<a id="a-Cx"></a>时未晚也。<a id="a-Cy"></a>世友曰。<a id="a-Cz"></a>我顾无学其犹洟唾。<a id="a-D0"></a>志求佛果不趋小径。<a id="a-D1"></a>掷此缕丸未坠于地。<a id="a-D2"></a>必当证得无学圣果。<a id="a-D3"></a>时诸罗汉重诃之曰。<a id="a-D4"></a>增上慢人斯之谓也。<a id="a-D5"></a>无学果者。<a id="a-D6"></a>诸佛所赞。<a id="a-D7"></a>宜可速证。<a id="a-D8"></a>以决众疑。<a id="a-D9"></a>于是世友即掷缕丸空中。<a id="a-DA"></a>诸天接缕丸而请曰。<a id="a-DB"></a>方证佛果次补慈氏。<a id="a-DC"></a>三界特尊四生攸赖。<a id="a-DD"></a>如何于此欲证小果。<a id="a-DE"></a>时诸罗汉见是事已。<a id="a-DF"></a>谢咎推德请为上座。<a id="a-DG"></a>凡有疑议咸取决焉。<a id="a-DH"></a>是五百贤圣。<a id="a-DI"></a>先造十万颂邬波第铄论(旧曰优波提舍论讹也)。<a id="a-DJ"></a>释素呾缆藏(旧曰修多罗藏讹也)。<a id="a-DK"></a>次造十万颂毗柰耶毗婆沙论。<a id="a-DL"></a>释毗奈耶藏(旧曰毗那耶藏讹也)。<a id="a-DM"></a>后造十万颂阿毗达磨毗婆沙论释阿毗达磨藏(或曰阿毗昙藏略也)。<a id="a-DN"></a>凡三十万颂。<a id="a-DO"></a>九百六十万言。<a id="a-DP"></a>备释三藏悬诸千古。<a id="a-DQ"></a>莫不穷其枝叶究其浅深。<a id="a-DR"></a>大义重明微言再显。<a id="a-DS"></a>广宣流布后进赖焉。<a id="a-DT"></a>迦腻色迦王。<a id="a-DU"></a>遂以赤铜为鍱。<a id="a-DV"></a>镂写论文。<a id="a-DW"></a>石函缄封。<a id="a-DX"></a>建窣堵波藏于其中。<a id="a-DY"></a>命药叉神周卫其国。<a id="a-DZ"></a>不令异学持此论出。<a id="a-Da"></a>欲求习学就中受业。<a id="a-Db"></a>于是功既成毕。<a id="a-Dc"></a>还军本都。<a id="a-Dd"></a>出此国西门之外东面而跪。<a id="a-De"></a>复以此国总施僧徒。</p>
  <p id="aDf">迦腻色迦王既死之后。<a id="a-Dg"></a>讫利多种复自称王。<a id="a-Dh"></a>斥逐僧徒毁坏佛法。<a id="a-Di"></a>睹货逻国呬摩呾罗王(唐言雪山下)其先释种也。<a id="a-Dj"></a>以如来涅槃之后第六百年。<a id="a-Dk"></a>光有疆土嗣膺王业。<a id="a-Dl"></a>树心佛地流情法海。<a id="a-Dm"></a>闻讫利多毁灭佛法。<a id="a-Dn"></a>招集国中敢勇之士得三千人。<a id="a-Do"></a>诈为商旅多赍宝货。<a id="a-Dp"></a>挟隐军器来入此国。<a id="a-Dq"></a>此国之君特加宾礼。<a id="a-Dr"></a>商旅之中又更选募得五百人猛烈多谋。<a id="a-Ds"></a>各袖利刃俱持重宝。<a id="a-Dt"></a>躬赍所奉持以献上。<a id="a-Du"></a>时雪山下王去其帽即其座。<a id="a-Dv"></a>讫利多王惊慑无措。<a id="a-Dw"></a>遂斩其首。<a id="a-Dx"></a>令群下曰。<a id="a-Dy"></a>我是睹逻国雪山下王也。<a id="a-Dz"></a>怒此贱种公行虐政。<a id="a-E0"></a>故于今者诛其有罪。<a id="a-E1"></a>凡百众庶非尔之辜。<a id="a-E2"></a>然其国辅宰臣迁于异域。<a id="a-E3"></a>既平此国。<a id="a-E4"></a>召集僧徒。<a id="a-E5"></a>式建伽蓝。<a id="a-E6"></a>安堵如故。<a id="a-E7"></a>复于此国西门之外。<a id="a-E8"></a>东面而跪持施众僧。<a id="a-E9"></a>其讫利多种。<a id="a-EA"></a>屡以僧徒覆宗灭祀。<a id="a-EB"></a>世积其怨。<a id="a-EC"></a>嫉恶佛法。<a id="a-ED"></a>岁月既远。<a id="a-EE"></a>复自称王。<a id="a-EF"></a>故今此国不甚崇信。<a id="a-EG"></a>外道天祠特留意焉。</p>
  <p id="aEH">新城东南十余里故城北大山阳有僧伽蓝僧徒三百余人。<a id="a-EI"></a>其窣堵波中有佛牙。<a id="a-EJ"></a>长可寸半。<a id="a-EK"></a>其色黄白。<a id="a-EL"></a>或至斋日时放光明。<a id="a-EM"></a>昔讫利多种之灭佛法也。<a id="a-EN"></a>僧徒解散各随利居。<a id="a-EO"></a>有一沙门游诸印度。<a id="a-EP"></a>观礼圣迹申其至诚。<a id="a-EQ"></a>后闻本国平定即事归途遇诸群象横行草泽奔驰震吼。<a id="a-ER"></a>沙门见已升树以避。<a id="a-ES"></a>是时群象相趋奔赴竞吸池水浸渍树根互共排掘。<a id="a-ET"></a>树遂蹎仆。<a id="a-EU"></a>既得沙门负载而行。<a id="a-EV"></a>至大林中有病象疮痛而卧。<a id="a-EW"></a>引此僧手至所苦处。<a id="a-EX"></a>乃枯竹所刺也。<a id="a-EY"></a>沙门于是拔竹傅药。<a id="a-EZ"></a>裂其裳裹其足。<a id="a-Ea"></a>别有大象持金函授与病象。<a id="a-Eb"></a>象既得已转授沙门。<a id="a-Ec"></a>沙门开函乃佛牙也。<a id="a-Ed"></a>诸象围绕僧出无由。<a id="a-Ee"></a>明日斋时各持异果以为中馔。<a id="a-Ef"></a>食已载僧出林。<a id="a-Eg"></a>数百里外方乃下之。<a id="a-Eh"></a>各跪拜而去。<a id="a-Ei"></a>沙门至国西界。<a id="a-Ej"></a>渡一驶河济乎中流。<a id="a-Ek"></a>船将覆没。<a id="a-El"></a>同舟之人互相谓曰。<a id="a-Em"></a>今此船覆祸是沙门。<a id="a-En"></a>必有如来舍利。<a id="a-Eo"></a>诸龙利之。<a id="a-Ep"></a>船主检验果得佛牙。<a id="a-Eq"></a>时沙门举佛牙俯谓龙曰。<a id="a-Er"></a>吾今寄汝不久来取。<a id="a-Es"></a>遂不渡河回船而去。<a id="a-Et"></a>顾河叹曰。<a id="a-Eu"></a>吾无禁术龙畜所欺。<a id="a-Ev"></a>重往印度学禁龙法。<a id="a-Ew"></a>三岁之后复还本国。<a id="a-Ex"></a>至河之滨方设坛场。<a id="a-Ey"></a>其龙于是捧佛牙函以授沙门。<a id="a-Ez"></a>沙门持归。<a id="a-F0"></a>于此伽蓝而修供养。</p>
  <p id="aF1">伽蓝南十四五里有小伽蓝。<a id="a-F2"></a>中有观自在菩萨立像。<a id="a-F3"></a>其有断食誓死为期。<a id="a-F4"></a>愿见菩萨者。<a id="a-F5"></a>即从像中出妙色身。</p>
  <p id="aF6">小伽蓝东南三十余里至大山。<a id="a-F7"></a>有故伽蓝。<a id="a-F8"></a>形制宏壮芜漫良甚。<a id="a-F9"></a>今唯一隅起小重阁。<a id="a-FA"></a>僧徒三十余人。<a id="a-FB"></a>并学大乘法教。<a id="a-FC"></a>昔僧伽跋陀罗(唐言众贤)论师。<a id="a-FD"></a>于此制顺正理论。<a id="a-FE"></a>伽蓝左右诸窣堵波。<a id="a-FF"></a>大阿罗汉舍利并在。<a id="a-FG"></a>野兽山猿采华供养。<a id="a-FH"></a>岁时无替如承指命。<a id="a-FI"></a>然此山中多诸灵迹。<a id="a-FJ"></a>或石壁横分峰留马迹。<a id="a-FK"></a>凡厥此类其状谲诡。<a id="a-FL"></a>皆是罗汉沙弥群从游戏。<a id="a-FM"></a>手指麾画乘马往来。<a id="a-FN"></a>遗迹若斯难以详述。</p>
  <p id="aFO">佛牙伽蓝东十余里。<a id="a-FP"></a>北山崖间有小伽蓝。<a id="a-FQ"></a>是昔索建地罗大论师。<a id="a-FR"></a>于此作众事分毗婆沙论。</p>
  <p id="aFS">小伽蓝中有石窣堵波。<a id="a-FT"></a>高五十余尺。<a id="a-FU"></a>是阿罗汉遗身舍利也。<a id="a-FV"></a>先有罗汉形量伟大。<a id="a-FW"></a>凡所饮食与象同等。<a id="a-FX"></a>时人讥曰。<a id="a-FY"></a>徒知饱食安识是非。<a id="a-FZ"></a>罗汉将入寂灭也。<a id="a-Fa"></a>告诸人曰。<a id="a-Fb"></a>吾今不久当取无余欲说自身所证妙法。<a id="a-Fc"></a>众人闻之。<a id="a-Fd"></a>相更讥笑。<a id="a-Fe"></a>咸来集会共观得失。<a id="a-Ff"></a>时阿罗汉告诸人曰。<a id="a-Fg"></a>吾今为汝说本因缘。<a id="a-Fh"></a>此身之前报受象身。<a id="a-Fi"></a>在东印度居王内厩。<a id="a-Fj"></a>是时此国有一沙门。<a id="a-Fk"></a>远游印度寻访圣教诸经典论。<a id="a-Fl"></a>时王持我施与沙门。<a id="a-Fm"></a>载负佛经而至于此。<a id="a-Fn"></a>是后不久寻即命终。<a id="a-Fo"></a>乘其载经福力所致遂得为人。<a id="a-Fp"></a>复钟余庆早服染衣。<a id="a-Fq"></a>勤求出离不遑宁居。<a id="a-Fr"></a>得六神通断三界欲。<a id="a-Fs"></a>然其所食余习尚然。<a id="a-Ft"></a>每自节身三分食一。<a id="a-Fu"></a>虽有此说人犹未信。<a id="a-Fv"></a>即升虚空入火光定。<a id="a-Fw"></a>身出烟焰而入寂灭。<a id="a-Fx"></a>余骸坠下起窣堵波。</p>
  <p id="aFy">王城西北行二百余里至商林伽蓝。<a id="a-Fz"></a>布刺拏(唐言圆满)论师。<a id="a-G0"></a>于此作释毗婆沙论。</p>
  <p id="aG1">城西行百四五十里。<a id="a-G2"></a>大河北接山南至大众部伽蓝。<a id="a-G3"></a>僧徒百余人。<a id="a-G4"></a>昔佛地罗论师。<a id="a-G5"></a>于此作大众部集真论。</p>
  <p id="aG6">从此西南踰山涉险。<a id="a-G7"></a>行七百余里至半笯(奴故反)嗟国(北印度境)</p>
  <p id="aG8">半笯嗟国。<a id="a-G9"></a>周二千余里。<a id="a-GA"></a>山川多畴垄狭。<a id="a-GB"></a>谷稼时播花果繁茂。<a id="a-GC"></a>多甘蔗无蒲萄。<a id="a-GD"></a>庵没罗果乌淡跋罗茂遮等果。<a id="a-GE"></a>家植成林珍其味也。<a id="a-GF"></a>气序温暑风俗勇烈。<a id="a-GG"></a>裳服所制多衣氎布。<a id="a-GH"></a>人性质直淳信三宝。<a id="a-GI"></a>伽蓝五所。<a id="a-GJ"></a>并多荒圮。<a id="a-GK"></a>无大君长役属迦湿弥罗国。<a id="a-GL"></a>城北伽蓝少有僧徒。<a id="a-GM"></a>伽蓝北有石窣堵波。<a id="a-GN"></a>寔多灵异。</p>
  <p id="aGO">从此东南行四百余里至曷逻阇补罗国(北印度境)</p>
  <p id="aGP">曷逻阇补罗国。<a id="a-GQ"></a>周四千余里。<a id="a-GR"></a>国大都城周十余里。<a id="a-GS"></a>极险固多山阜。<a id="a-GT"></a>川原隘狭地利不丰。<a id="a-GU"></a>土宜气序同半笯嗟国。<a id="a-GV"></a>风俗猛烈人性骁勇。<a id="a-GW"></a>国无君长役属迦湿弥罗国。<a id="a-GX"></a>伽蓝十所。<a id="a-GY"></a>僧徒寡少。<a id="a-GZ"></a>天祠一所外道甚多。<a id="a-Ga"></a>自滥波国至于此土。<a id="a-Gb"></a>形貌粗弊情性猥暴。<a id="a-Gc"></a>语言庸鄙礼义轻薄。<a id="a-Gd"></a>非印度之正境。<a id="a-Ge"></a>乃边裔之曲俗。</p>
  <p id="aGf">从此东南下山渡水。<a id="a-Gg"></a>行七百余里至磔迦国(北印度境)</p>
 </body>
</html>