<!doctype html>
<html id="z3IBWfb1Pz" data-ver="160">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大唐西域记序</h1>
  <h2 id="a2">唐尚书左仆射燕国公制</h2>
  <p id="a3">若夫玉毫流照。<a id="a-4"></a>甘露洒于大千。<a id="a-5"></a>金镜扬晖。<a id="a-6"></a>薰风被于有截。<a id="a-7"></a>故知示现三界。<a id="a-8"></a>粤称天下之尊。<a id="a-9"></a>光宅四表。<a id="a-A"></a>式标域中之大。<a id="a-B"></a>是以慧日沦影。<a id="a-C"></a>像化之迹东归。<a id="a-D"></a>帝猷宏阐。<a id="a-E"></a>大章之步西极。</p>
  <p id="aF">有慈恩道场三藏法师讳玄奘。<a id="a-G"></a>俗姓陈氏。<a id="a-H"></a>其先颖川人也。<a id="a-I"></a>帝轩提象。<a id="a-J"></a>控华渚而开源。<a id="a-K"></a>大舜宾门。<a id="a-L"></a>基历山而耸构。<a id="a-M"></a>三恪照于姬载。<a id="a-N"></a>六奇光于汉祀。<a id="a-O"></a>书奏而承朗月。<a id="a-P"></a>游道而聚德星。<a id="a-Q"></a>纵壑骈鳞。<a id="a-R"></a>培风齐翼。<a id="a-S"></a>世济之美。<a id="a-T"></a>郁为景胄。<a id="a-U"></a>法师籍庆诞生。<a id="a-V"></a>含和降德。<a id="a-W"></a>结根深而[卄/(仁-二+(公/几))]茂。<a id="a-X"></a>道源浚而灵长。<a id="a-Y"></a>奇开之岁。<a id="a-Z"></a>霞轩月举。<a id="a-a"></a>聚沙之年。<a id="a-b"></a>兰薰桂馥。<a id="a-c"></a>洎乎成立。<a id="a-d"></a>艺殚坟素。<a id="a-e"></a>九皋载响。<a id="a-f"></a>五府交辟。<a id="a-g"></a>以夫早悟真假。<a id="a-h"></a>夙照慈慧。<a id="a-i"></a>镜真筌而延伫。<a id="a-j"></a>顾生涯而永息。<a id="a-k"></a>而朱绂紫缨。<a id="a-l"></a>诚有界之徽网。<a id="a-m"></a>宝车丹枕。<a id="a-n"></a>寔出世之津途。<a id="a-o"></a>由是摈落尘滓。<a id="a-p"></a>言归闲旷。<a id="a-q"></a>令兄长捷法师释门之栋[榦-木+禾]者也。<a id="a-r"></a>擅龙象于身世。<a id="a-s"></a>挺鹙鹭于当年。<a id="a-t"></a>朝野挹其风猷。<a id="a-u"></a>中外羡其声彩。<a id="a-v"></a>既而情深友爱。<a id="a-w"></a>道睦天伦。<a id="a-x"></a>法师服勤请益。<a id="a-y"></a>分阴靡弃。<a id="a-z"></a>业光上首。<a id="a-10"></a>擢秀檀林。<a id="a-11"></a>德契中庸。<a id="a-12"></a>腾芬兰室。<a id="a-13"></a>抗策平道。<a id="a-14"></a>包九部而吞梦。<a id="a-15"></a>鼓枻玄津。<a id="a-16"></a>俯四韦而小鲁。<a id="a-17"></a>自兹遍游谈肆。<a id="a-18"></a>载移凉燠。<a id="a-19"></a>功既成矣。<a id="a-1A"></a>能亦毕矣。<a id="a-1B"></a>至于泰初日月。<a id="a-1C"></a>烛曜灵台。<a id="a-1D"></a>子云鞶悦。<a id="a-1E"></a>发挥神府。<a id="a-1F"></a>于是金文暂启。<a id="a-1G"></a>伫秋驾而云趋。<a id="a-1H"></a>玉柄才撝。<a id="a-1I"></a>披雾市而波属。<a id="a-1J"></a>若会斲轮之旨。<a id="a-1K"></a>犹知拜瑟之微。<a id="a-1L"></a>以泻瓶之多闻。<a id="a-1M"></a>泛虚舟而独远。<a id="a-1N"></a>乃于轘辕之地。<a id="a-1O"></a>先摧鍱腹之夸。<a id="a-1P"></a>并络之乡。<a id="a-1Q"></a>遽表浮杯之异。<a id="a-1R"></a>远迩宗挹。<a id="a-1S"></a>为之语曰。<a id="a-1T"></a>昔闻荀氏八龙。<a id="a-1U"></a>今见陈门双骥。<a id="a-1V"></a>汝颖多奇士。<a id="a-1W"></a>诚哉此言。</p>
  <p id="a1X">法师自幼迄长。<a id="a-1Y"></a>游心玄理。<a id="a-1Z"></a>名流先达。<a id="a-1a"></a>部执交驰。<a id="a-1b"></a>趋末忘本。<a id="a-1c"></a>摭华捐实。<a id="a-1d"></a>遂有南北异学。<a id="a-1e"></a>是非纷纠。<a id="a-1f"></a>永言于此。<a id="a-1g"></a>良用怃然。<a id="a-1h"></a>或恐传译踳驳。<a id="a-1i"></a>未能筌究。<a id="a-1j"></a>欲穷香象之文。<a id="a-1k"></a>将罄龙宫之目。<a id="a-1l"></a>以绝伦之德。<a id="a-1m"></a>属会昌之期。<a id="a-1n"></a>杖锡拂衣。<a id="a-1o"></a>第如遐境。<a id="a-1p"></a>于是背玄[溧-木+(革*月)]而延望。<a id="a-1q"></a>指葱山而矫迹。<a id="a-1r"></a>川陆绵长。<a id="a-1s"></a>备尝艰险陋博望之非远。<a id="a-1t"></a>嗤法显之为局。<a id="a-1u"></a>游践之处。<a id="a-1v"></a>毕究方言。<a id="a-1w"></a>镌求幽赜。<a id="a-1x"></a>妙穷津会。<a id="a-1y"></a>于是词发雌黄。<a id="a-1z"></a>飞英天竺。<a id="a-20"></a>文传贝叶。<a id="a-21"></a>聿归振旦。</p>
  <p id="a22">太宗文皇帝。<a id="a-23"></a>金轮纂御。<a id="a-24"></a>宝位居尊。<a id="a-25"></a>载伫风徽。<a id="a-26"></a>召见青蒲之上。<a id="a-27"></a>乃眷通识。<a id="a-28"></a>前膝黄屋之间。<a id="a-29"></a>手诏绸缪。<a id="a-2A"></a>中使继路。<a id="a-2B"></a>俯摛睿思。<a id="a-2C"></a>乃制三藏圣教序。<a id="a-2D"></a>凡七百八十言。<a id="a-2E"></a>今上昔在春闱。<a id="a-2F"></a>裁述圣记。<a id="a-2G"></a>凡五百七十九言。<a id="a-2H"></a>启玄妙之津。<a id="a-2I"></a>书揄扬之旨。<a id="a-2J"></a>盖非道映鸡林。<a id="a-2K"></a>誉光鹫岳。<a id="a-2L"></a>岂能缅降神藻以旌时秀。<a id="a-2M"></a>奉　诏翻译梵本。<a id="a-2N"></a>凡六百五十七部。<a id="a-2O"></a>具览遐方异俗。<a id="a-2P"></a>绝壤殊风。<a id="a-2Q"></a>土著之宜。<a id="a-2R"></a>人备之序。<a id="a-2S"></a>正朔所暨。<a id="a-2T"></a>声教所单。<a id="a-2U"></a>着大唐西域记。<a id="a-2V"></a>勒成一十二卷。<a id="a-2W"></a>编录典奥。<a id="a-2X"></a>综核明审。<a id="a-2Y"></a>立言不朽。<a id="a-2Z"></a>其在兹焉。</p>
 </body>
</html>