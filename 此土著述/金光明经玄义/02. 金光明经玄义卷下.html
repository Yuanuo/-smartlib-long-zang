<!doctype html>
<html id="z3IBWab1Nl" data-ver="1093">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">金光明经玄义卷下</h1>
  <p id="a2">问旧云。<a id="a-3"></a>此经从譬得名。<a id="a-4"></a>云何矫异而依文耶。<a id="a-5"></a>答非今就文而害于譬。<a id="a-6"></a>若苟执譬复害于文。<a id="a-7"></a>义有二途应须两存。<a id="a-8"></a>故前云义推疏远依文亲近。<a id="a-9"></a>若钝根人以譬拟法。<a id="a-A"></a>若利根人即法作譬。<a id="a-B"></a>下文云。<a id="a-C"></a>如深法性安住其中。<a id="a-D"></a>即于是典金光明中。<a id="a-E"></a>而得见我释迦牟尼。<a id="a-F"></a>又空品云。<a id="a-G"></a>为钝根故起大悲心。<a id="a-H"></a>钝人守指守株。<a id="a-I"></a>宁知兔月。<a id="a-J"></a>利人悬解不须株指(云云)。<a id="a-K"></a>次观心释名者。<a id="a-L"></a>何故须是。<a id="a-M"></a>上来所说专是圣人圣宝非己智分。<a id="a-N"></a>如鹦鹉学语。<a id="a-O"></a>似客作数钱。<a id="a-P"></a>不能开发自身宝藏。<a id="a-Q"></a>今欲论道前凡夫地之珍宝。<a id="a-R"></a>即闻而修故明观心释也。<a id="a-S"></a>净名曰。<a id="a-T"></a>诸佛解脱当于众生心行中求。<a id="a-U"></a>释论云。<a id="a-V"></a>有闻有智慧是所说应受。<a id="a-W"></a>即此意也。<a id="a-X"></a>问心有四阴。<a id="a-Y"></a>何以弃三观一。<a id="a-Z"></a>答夫天下万物唯人为贵。<a id="a-a"></a>七尺形骸唯头为贵。<a id="a-b"></a>头有七孔目为贵。<a id="a-c"></a>目虽贵不如灵智为贵。<a id="a-d"></a>当知四阴心为贵。<a id="a-e"></a>贵故所以观之。<a id="a-f"></a>心贵故心即是金。<a id="a-g"></a>夫萤火自照。<a id="a-h"></a>灯烛珠火虽复照。<a id="a-i"></a>他光不及远。<a id="a-j"></a>星月之光与暗共住。<a id="a-k"></a>日光能照天下。<a id="a-l"></a>不能照理。<a id="a-m"></a>心智之光能发智照理。<a id="a-n"></a>故心是光。<a id="a-o"></a>若心痴暗体则憔悴。<a id="a-p"></a>心有智光肤色充泽。<a id="a-q"></a>故大品云。<a id="a-r"></a>般若大故色大。<a id="a-s"></a>般若净故色净。<a id="a-t"></a>亦能充益受想行等。<a id="a-u"></a>心即明也。<a id="a-v"></a>又知心无心名为光。<a id="a-w"></a>知想无想知行无行名为明。<a id="a-x"></a>又知四阴非四阴名为光。<a id="a-y"></a>知色阴非色阴名为明。<a id="a-z"></a>又知五阴非五阴名为光。<a id="a-10"></a>知假人非假人名为明。<a id="a-11"></a>又知正报非正报名为光。<a id="a-12"></a>知依报非依报名为明。<a id="a-13"></a>又知依正非依正名为光。<a id="a-14"></a>知一切法无一切法名为明。<a id="a-15"></a>得此意者。<a id="a-16"></a>即观心金光明也。<a id="a-17"></a>上约十种三法论金光明。<a id="a-18"></a>今观心王即观苦道。<a id="a-19"></a>观慧数即烦恼道。<a id="a-1A"></a>观诸数是业道。<a id="a-1B"></a>心王是金。<a id="a-1C"></a>慧数是光余数是明。<a id="a-1D"></a>如净名曰。<a id="a-1E"></a>观身实相观佛亦然者。<a id="a-1F"></a>若头等六分各各是身。<a id="a-1G"></a>此即多身。<a id="a-1H"></a>若别有一身则无是处。<a id="a-1I"></a>各各非身合时亦无。<a id="a-1J"></a>若头等六分求身叵得。<a id="a-1K"></a>现在不住故不可得。<a id="a-1L"></a>过去因灭亦不可得。<a id="a-1M"></a>未来未至亦不可得。<a id="a-1N"></a>如是横竖求身。<a id="a-1O"></a>毕竟不可得。<a id="a-1P"></a>即是无此无亦不可得。<a id="a-1Q"></a>亦有亦无亦不可得。<a id="a-1R"></a>非有非无亦不可得。<a id="a-1S"></a>但有名字名之为身。<a id="a-1T"></a>如是名字不在内。<a id="a-1U"></a>非四阴中故。<a id="a-1V"></a>不在外非色阴中故。<a id="a-1W"></a>不在中间非色心合故。<a id="a-1X"></a>亦不常自有非离色心故。<a id="a-1Y"></a>当知名无召物之功。<a id="a-1Z"></a>物无应名之实。<a id="a-1a"></a>假实既空名物安在。<a id="a-1b"></a>如此观身是观实相。<a id="a-1c"></a>实相即是金。<a id="a-1d"></a>实相观智即是光。<a id="a-1e"></a>缘身诸心心数。<a id="a-1f"></a>寂不行者。<a id="a-1g"></a>即是明也。<a id="a-1h"></a>观身是假名。<a id="a-1i"></a>假名既如此。<a id="a-1j"></a>观色受想行识亦如是。<a id="a-1k"></a>即为苦道观也。<a id="a-1l"></a>次观烦恼道者。<a id="a-1m"></a>烦恼与业皆是身因。<a id="a-1n"></a>今且取烦恼为身因而起观也。<a id="a-1o"></a>净名云。<a id="a-1p"></a>不坏身因而随一相者。<a id="a-1q"></a>应作四句分别。<a id="a-1r"></a>谁身因果俱坏。<a id="a-1s"></a>谁身因果俱不坏。<a id="a-1t"></a>谁坏果不坏因。<a id="a-1u"></a>谁坏因不坏果。<a id="a-1v"></a>云何是身果。<a id="a-1w"></a>父母所生头等六分是也。<a id="a-1x"></a>云何身是因。<a id="a-1y"></a>贪恚痴身口意业等是也。<a id="a-1z"></a>今且置三业。<a id="a-20"></a>观贪恚痴等四果。<a id="a-21"></a>以无常苦空观智破贪恚痴。<a id="a-22"></a>子缚断名坏身因。<a id="a-23"></a>不受后有名坏身果。<a id="a-24"></a>凡俗之流。<a id="a-25"></a>名衣好食长养五阴。<a id="a-26"></a>纵心适性放逸贪恚痴。<a id="a-27"></a>自恼恼他一身死坏。<a id="a-28"></a>复受一身因果相续无有边际。<a id="a-29"></a>是名因果俱不坏。<a id="a-2A"></a>如犯王宪付旃陀罗。<a id="a-2B"></a>如怨对者自害其体身既烂坏。<a id="a-2C"></a>四阴亦尽。<a id="a-2D"></a>是为坏果。<a id="a-2E"></a>贪恚痴身因转更炽盛。<a id="a-2F"></a>弥纶生死无得脱期。<a id="a-2G"></a>是为第三句也。<a id="a-2H"></a>余三果亦以无常观智。<a id="a-2I"></a>断五下分因缚。<a id="a-2J"></a>五下分果身犹未尽。<a id="a-2K"></a>是名坏身因不坏身果。<a id="a-2L"></a>如此四句存坏不同。<a id="a-2M"></a>皆不随一相。<a id="a-2N"></a>随一相者。<a id="a-2O"></a>所谓修尘共观。<a id="a-2P"></a>观一念贪恚痴心。<a id="a-2Q"></a>心为自起为对尘起。<a id="a-2R"></a>为根大乘起。<a id="a-2S"></a>为离根尘起。<a id="a-2T"></a>皆无此义。<a id="a-2U"></a>非自非他非共非无因。<a id="a-2V"></a>亦非前念灭故起。<a id="a-2W"></a>非生非非生非灭非非灭。<a id="a-2X"></a>如是横竖求心叵得。<a id="a-2Y"></a>心尚本无何所论坏。<a id="a-2Z"></a>是名不坏身因。<a id="a-2a"></a>而随一相随一相者即是随金。<a id="a-2b"></a>随相智即是随光。<a id="a-2c"></a>诸数寂灭即是随明。<a id="a-2d"></a>既得不坏一句。<a id="a-2e"></a>而随一相了坏身因。<a id="a-2f"></a>亦随一相坏身果不坏身果。<a id="a-2g"></a>亦随一相皆亦如是(云云)。<a id="a-2h"></a>次观业道者。<a id="a-2i"></a>如净名云。<a id="a-2j"></a>举足下足无非道场。<a id="a-2k"></a>具足一切佛法矣。<a id="a-2l"></a>观举足时为是业举。<a id="a-2m"></a>为是业者举。<a id="a-2n"></a>为业业者共举。<a id="a-2o"></a>为离业业者举。<a id="a-2p"></a>若业举不关业者。<a id="a-2q"></a>业者举不关于业。<a id="a-2r"></a>各既无举合亦无举。<a id="a-2s"></a>合既无举离那得举。<a id="a-2t"></a>举足既无下足亦无。<a id="a-2u"></a>观行既然。<a id="a-2v"></a>住坐卧言语执作亦复如是。<a id="a-2w"></a>是为观业实相名为金。<a id="a-2x"></a>此观智名为光。<a id="a-2y"></a>诸威仪中心数悉寂名为明。<a id="a-2z"></a>是为三道辩金光明。<a id="a-30"></a>夫有心者即具法界法性金光明。<a id="a-31"></a>能如此解了。<a id="a-32"></a>但是名字金光明。<a id="a-33"></a>常依此观。<a id="a-34"></a>念念不休心心相续。<a id="a-35"></a>即是观行金光明。<a id="a-36"></a>若蒙笼如罗縠中视未得分明。<a id="a-37"></a>闭目则见开眼则失。<a id="a-38"></a>此是相似金光明。<a id="a-39"></a>若了了分明闭目开目俱见者。<a id="a-3A"></a>是分证金光明。<a id="a-3B"></a>若妙觉果圆究竟明了。<a id="a-3C"></a>名究竟金光明也。<a id="a-3D"></a>次观心明三识。<a id="a-3E"></a>论金光明者。<a id="a-3F"></a>谛观一念心。<a id="a-3G"></a>即空即假即中。<a id="a-3H"></a>即是观心识于三识。<a id="a-3I"></a>何者意识托缘发意。<a id="a-3J"></a>本无识缘何所发。<a id="a-3K"></a>又缘中为有识为无识。<a id="a-3L"></a>若有识缘即是识。<a id="a-3M"></a>何谓为缘。<a id="a-3N"></a>若无识那能发识。<a id="a-3O"></a>若意缘合发二俱无。<a id="a-3P"></a>故合不能发。<a id="a-3Q"></a>离最不可。<a id="a-3R"></a>当知此识不在一处从众缘生。<a id="a-3S"></a>从缘生法我说即是空。<a id="a-3T"></a>于此空中假作分别。<a id="a-3U"></a>是恶识是善识。<a id="a-3V"></a>是非恶非善识。<a id="a-3W"></a>种种推画强谓是非识。<a id="a-3X"></a>若定空不可作假识。<a id="a-3Y"></a>若定假不可作空。<a id="a-3Z"></a>当知空非空假非假。<a id="a-3a"></a>非空非假双亡二边。<a id="a-3b"></a>正显中道。<a id="a-3c"></a>一念识中三观具足。<a id="a-3d"></a>识于三识。<a id="a-3e"></a>亦不得三识观。<a id="a-3f"></a>故净名云。<a id="a-3g"></a>不观色不观色如。<a id="a-3h"></a>不观色性。<a id="a-3i"></a>乃至不观识不观识如。<a id="a-3j"></a>不观识性。<a id="a-3k"></a>虽不得识不得识如不得识性。<a id="a-3l"></a>双照识识如识性宛然无滥。<a id="a-3m"></a>以照识性故是庵摩罗识。<a id="a-3n"></a>照识如故是阿梨耶识亦照亦灭故是阿陀那识。<a id="a-3o"></a>是名观心中三识金光明。<a id="a-3p"></a>六即位如上说。<a id="a-3q"></a>次观心明三佛性金光明者。<a id="a-3r"></a>观一念心起。<a id="a-3s"></a>即空即假即中。<a id="a-3t"></a>是见三佛性。<a id="a-3u"></a>何者心从缘起。<a id="a-3v"></a>是故即空。<a id="a-3w"></a>强谓有心是故即假。<a id="a-3x"></a>不出法性是故即中。<a id="a-3y"></a>此释已显。<a id="a-3z"></a>更引经证之。<a id="a-40"></a>净名云。<a id="a-41"></a>何谓病本。<a id="a-42"></a>所谓攀缘。<a id="a-43"></a>何谓攀缘。<a id="a-44"></a>谓缘三界。<a id="a-45"></a>证其假也。<a id="a-46"></a>何谓息攀缘。<a id="a-47"></a>谓心无所得此证即空。<a id="a-48"></a>我及众生病。<a id="a-49"></a>皆非真非有。<a id="a-4A"></a>此证即中。<a id="a-4B"></a>华严云。<a id="a-4C"></a>心佛及众生是三无差别。<a id="a-4D"></a>此证观心即三佛性也。<a id="a-4E"></a>又般舟三昧经云。<a id="a-4F"></a>我心如佛心如。<a id="a-4G"></a>佛心如我心如。<a id="a-4H"></a>不见我心为佛心。<a id="a-4I"></a>不见佛心为我心。<a id="a-4J"></a>而见阿弥陀佛。<a id="a-4K"></a>如琉璃中见像。<a id="a-4L"></a>如饥梦食如梦淫从事。<a id="a-4M"></a>如观骨光等喻。<a id="a-4N"></a>皆是证即空即假即中之文。<a id="a-4O"></a>读此经文宜须细意。<a id="a-4P"></a>若并作如读是即空也。<a id="a-4Q"></a>示如许多心纷纭。<a id="a-4R"></a>是即假也。<a id="a-4S"></a>见阿弥陀是即中也。<a id="a-4T"></a>又我心如佛心如者。<a id="a-4U"></a>以有我佛如等分别之异。<a id="a-4V"></a>所以是即假。<a id="a-4W"></a>从不见我心为佛心去。<a id="a-4X"></a>是即空也。<a id="a-4Y"></a>而见阿弥陀是即中也。<a id="a-4Z"></a>又以梦食喻之。<a id="a-4a"></a>梦食不饱譬即空。<a id="a-4b"></a>梦食百味譬即假。<a id="a-4c"></a>皆不出法性譬即中。<a id="a-4d"></a>余譬类如此。<a id="a-4e"></a>又释云。<a id="a-4f"></a>我心佛心者是假名。<a id="a-4g"></a>假名分别我佛之异也。<a id="a-4h"></a>我心如佛心如凡圣俱空。<a id="a-4i"></a>不得我心不得佛心。<a id="a-4j"></a>岂有我心作佛心佛心作我心。<a id="a-4k"></a>亡假也。<a id="a-4l"></a>不得我心如不得佛心如。<a id="a-4m"></a>岂有我心如作佛心如。<a id="a-4n"></a>亡空也。<a id="a-4o"></a>是为双亡空假正显中道。<a id="a-4p"></a>而见阿弥陀者。<a id="a-4q"></a>双照二谛也。<a id="a-4r"></a>常见佛余者安不见耶。<a id="a-4s"></a>此又是证观心即空即假即中之文。<a id="a-4t"></a>观心即中是正因佛性。<a id="a-4u"></a>即空是了因佛性。<a id="a-4v"></a>即假是缘因佛性。<a id="a-4w"></a>是为观心三佛性。<a id="a-4x"></a>是金光明六即位如前说。<a id="a-4y"></a>复次佛者觉智也。<a id="a-4z"></a>性者理极也。<a id="a-50"></a>能以觉智照其理。<a id="a-51"></a>极境智相称合而言之。<a id="a-52"></a>名为佛性。<a id="a-53"></a>今观五阴称五阴实相。<a id="a-54"></a>名正因佛性。<a id="a-55"></a>观假名称假名实相。<a id="a-56"></a>名了因佛性。<a id="a-57"></a>观诸心数称心数实相。<a id="a-58"></a>名缘因佛性。<a id="a-59"></a>故经云佛性者。<a id="a-5A"></a>不即六法不离六法。<a id="a-5B"></a>此之谓也。<a id="a-5C"></a>观五阴实相故名金。<a id="a-5D"></a>观假名实相故名光。<a id="a-5E"></a>观心数实相故名明。<a id="a-5F"></a>六即位如前思得。<a id="a-5G"></a>此大好故附此后也。<a id="a-5H"></a>次观心三般若金光明者。<a id="a-5I"></a>谛观一念之心。<a id="a-5J"></a>即空即假即中。<a id="a-5K"></a>即是三般若。<a id="a-5L"></a>何者一念心一切心。<a id="a-5M"></a>一切心一心。<a id="a-5N"></a>非一非一切。<a id="a-5O"></a>一念心一切心者。<a id="a-5P"></a>从心生心杂杂沓沓。<a id="a-5Q"></a>长风驶流不得为喻。<a id="a-5R"></a>日夜常生无量百千万亿众生。<a id="a-5S"></a>六道轮回十二钩锁。<a id="a-5T"></a>从闇入闇闇无边际。<a id="a-5U"></a>皆心之过也。<a id="a-5V"></a>故言一念心一切心。<a id="a-5W"></a>是则凡夫所迷没处。<a id="a-5X"></a>一切心一心者。<a id="a-5Y"></a>若能知过生厌。<a id="a-5Z"></a>皆自持出如小火烧大[卄/積]薪。<a id="a-5a"></a>置一小珠澄清巨海。<a id="a-5b"></a>能观心空。<a id="a-5c"></a>从心所生一切诸心无不即空。<a id="a-5d"></a>故言一切心一心。<a id="a-5e"></a>如此一心乃是二乘所迷没处。<a id="a-5f"></a>非究竟道双亡二边故。<a id="a-5g"></a>烦恼非一非一切。<a id="a-5h"></a>大经言。<a id="a-5i"></a>依智不依识。<a id="a-5j"></a>识但求乐。<a id="a-5k"></a>凡夫识妄求乐。<a id="a-5l"></a>二乘识求涅槃乐。<a id="a-5m"></a>是故双亡不可。<a id="a-5n"></a>依止智则求理。<a id="a-5o"></a>如是观者即是一心三智。<a id="a-5p"></a>即空是观照般若一切智。<a id="a-5q"></a>即假是方便般若道种智。<a id="a-5r"></a>即中是实相般若一切种智。<a id="a-5s"></a>是三智一心中得。<a id="a-5t"></a>即空即假即中。<a id="a-5u"></a>无前无后不并不别。<a id="a-5v"></a>甚深微妙最可依止。<a id="a-5w"></a>是为观心三般若金光明。<a id="a-5x"></a>六即如前。<a id="a-5y"></a>次观心三菩提。<a id="a-5z"></a>金光明者。<a id="a-60"></a>谛观一念之心即空即假即中。<a id="a-61"></a>即是三菩提心。<a id="a-62"></a>何者一心一切心交横缭乱。<a id="a-63"></a>如丝如沙如蚕如蛾。<a id="a-64"></a>为苦为恼。<a id="a-65"></a>若知即空真谛菩提心。<a id="a-66"></a>度妄乱心数之众生。<a id="a-67"></a>通四住之壅。<a id="a-68"></a>是为即空发菩提心。<a id="a-69"></a>即假发菩提心者。<a id="a-6A"></a>空虽免妄乱。<a id="a-6B"></a>经云空乱意众生而智乱。<a id="a-6C"></a>甚盲闇复是三无为坑。<a id="a-6D"></a>是大乘冤鸟未具佛法。<a id="a-6E"></a>不应灭受而取证也。<a id="a-6F"></a>若真即假俗谛菩提心。<a id="a-6G"></a>度沈空心数之众生。<a id="a-6H"></a>通尘沙之壅。<a id="a-6I"></a>分别可不分别时宜。<a id="a-6J"></a>分别药病分别逗会。<a id="a-6K"></a>不住无为故言即假发菩提心。<a id="a-6L"></a>空是浮心对治。<a id="a-6M"></a>假是沉心对治。<a id="a-6N"></a>由病故有药。<a id="a-6O"></a>药存复成病。<a id="a-6P"></a>病去药止宜应两舍。<a id="a-6Q"></a>非空非假双亡二边。<a id="a-6R"></a>即发中道第一义谛菩提心。<a id="a-6S"></a>度二边心数之众生。<a id="a-6T"></a>通无明之壅。<a id="a-6U"></a>以不住法住于中道故。<a id="a-6V"></a>言即中发菩提心。<a id="a-6W"></a>说时如三次第观即不然。<a id="a-6X"></a>一心中三菩提心。<a id="a-6Y"></a>若观即中是缘金。<a id="a-6Z"></a>发无上菩提心。<a id="a-6a"></a>若观即空是缘光。<a id="a-6b"></a>发清净菩提心。<a id="a-6c"></a>若观即假是缘明。<a id="a-6d"></a>发究竟菩提心。<a id="a-6e"></a>是为观心三菩提金光明。<a id="a-6f"></a>六即如前。<a id="a-6g"></a>次观心三大乘金光明者。<a id="a-6h"></a>谛观一念之心。<a id="a-6i"></a>即空即假即中是三大乘。<a id="a-6j"></a>何者虽观一念心而实有四运。<a id="a-6k"></a>此心回转不已。<a id="a-6l"></a>所谓未念欲念念念已。<a id="a-6m"></a>从未念运至欲念。<a id="a-6n"></a>从欲念运至念。<a id="a-6o"></a>从念运至念已。<a id="a-6p"></a>复更起运。<a id="a-6q"></a>运运无穷不知休息。<a id="a-6r"></a>如闭目在舟不觉其疾。<a id="a-6s"></a>观一运心即空即假即中。<a id="a-6t"></a>一一运心亦复如是。<a id="a-6u"></a>从心至心。<a id="a-6v"></a>无不即空即假即中。<a id="a-6w"></a>是则从三谛运至三谛。<a id="a-6x"></a>无不三谛时。<a id="a-6y"></a>是名以运。<a id="a-6z"></a>运运若随四。<a id="a-70"></a>运运入生死若随三运运入涅槃。<a id="a-71"></a>即空之观乘于随乘运到真谛。<a id="a-72"></a>即假之观乘于得乘。<a id="a-73"></a>运到俗谛。<a id="a-74"></a>即中之观乘于理乘运到中谛。<a id="a-75"></a>三乘即一乘。<a id="a-76"></a>是乘微妙清净第一。<a id="a-77"></a>观音普贤大人所乘故。<a id="a-78"></a>故名大乘。<a id="a-79"></a>是为观心三大乘金光明。<a id="a-7A"></a>六即如前。<a id="a-7B"></a>次观心三身金光明者。<a id="a-7C"></a>谛观一念心。<a id="a-7D"></a>即空即假即中。<a id="a-7E"></a>即是三身。<a id="a-7F"></a>何者华严云。<a id="a-7G"></a>心如工画师造种种五阴。<a id="a-7H"></a>若心缘破戒事即地狱身。<a id="a-7I"></a>缘无惭愧憍慢恚怒等。<a id="a-7J"></a>即畜生身。<a id="a-7K"></a>缘谄曲名闻即饿鬼身。<a id="a-7L"></a>缘疾妒诤竞即修罗身。<a id="a-7M"></a>缘五戒防五恶即人身。<a id="a-7N"></a>缘十善防十恶。<a id="a-7O"></a>缘禅定防散乱即天身。<a id="a-7P"></a>缘无常苦空空无相愿。<a id="a-7Q"></a>即二乘身。<a id="a-7R"></a>缘慈悲六度即菩萨身。<a id="a-7S"></a>缘真如实相即佛身。<a id="a-7T"></a>登难坠易多缘诸恶身故。<a id="a-7U"></a>故知诸身皆由心造。<a id="a-7V"></a>譬如大地一能生种种芽。<a id="a-7W"></a>若观五受阴。<a id="a-7X"></a>洞达空无所有。<a id="a-7Y"></a>从心所生一切诸身。<a id="a-7Z"></a>皆空无所有。<a id="a-7a"></a>如翻大地草木倾尽。<a id="a-7b"></a>故言即空。<a id="a-7c"></a>若即空者永沈灰寂。<a id="a-7d"></a>尚不能于一空心能起一身。<a id="a-7e"></a>云何能得游戏五道。<a id="a-7f"></a>以现其身。<a id="a-7g"></a>不得应以佛身得度者为现佛身。<a id="a-7h"></a>应以三乘四众天龙八部种种身得度者。<a id="a-7i"></a>皆悉示现同其事业。<a id="a-7j"></a>为此失故。<a id="a-7k"></a>故言即假同六道身。<a id="a-7l"></a>如此观身坠在二边。<a id="a-7m"></a>非善观身。<a id="a-7n"></a>善观身者。<a id="a-7o"></a>大经云。<a id="a-7p"></a>不得身八尺之形也。<a id="a-7q"></a>不得身相五胞形也。<a id="a-7r"></a>不得身因饮食将养也。<a id="a-7s"></a>不得身果酬五戒也。<a id="a-7t"></a>不得身聚阴入界也。<a id="a-7u"></a>不得身一假实成身。<a id="a-7v"></a>不得身二四大成身也。<a id="a-7w"></a>不得身此已一身也。<a id="a-7x"></a>不得身彼彼遗体也。<a id="a-7y"></a>不得身识念念无常也。<a id="a-7z"></a>不得身等身中空也。<a id="a-80"></a>六道皆等有身也。<a id="a-81"></a>不得身修依身能修法也。<a id="a-82"></a>不得修者即行人也。<a id="a-83"></a>亦不得身如身相如。<a id="a-84"></a>乃至身修如修者如亦不得。<a id="a-85"></a>身性身相性。<a id="a-86"></a>乃至身修性修者性毕竟清净。<a id="a-87"></a>为此义故故言即中。<a id="a-88"></a>言即中者即是法身。<a id="a-89"></a>即空者即是报身。<a id="a-8A"></a>即假者即是应身。<a id="a-8B"></a>是名观心三身金光明。<a id="a-8C"></a>六即如前。<a id="a-8D"></a>次观心三涅槃金光明者。<a id="a-8E"></a>谛观心性本来寂灭。<a id="a-8F"></a>不染不净染故名生。<a id="a-8G"></a>净故名灭。<a id="a-8H"></a>生灭不能毁故常。<a id="a-8I"></a>不能染故净。<a id="a-8J"></a>不能碍故我。<a id="a-8K"></a>不能受故乐。<a id="a-8L"></a>是为性净涅槃。<a id="a-8M"></a>若妄念心起。<a id="a-8N"></a>悉以正观观之。<a id="a-8O"></a>令此正观与法性相应。<a id="a-8P"></a>妄念不能染不能毁。<a id="a-8Q"></a>不能碍不能受。<a id="a-8R"></a>常乐我净者。<a id="a-8S"></a>即是圆净涅槃。<a id="a-8T"></a>又以正观观诸心数心数法。<a id="a-8U"></a>不行心数法。<a id="a-8V"></a>不能毁不能染。<a id="a-8W"></a>不能碍不能受者。<a id="a-8X"></a>名方便净涅槃。<a id="a-8Y"></a>是名观心三涅槃金光明。<a id="a-8Z"></a>六即如前。<a id="a-8a"></a>次观心三宝金光明者。<a id="a-8b"></a>谛观一念之心。<a id="a-8c"></a>即空即假即中。<a id="a-8d"></a>即是三宝。<a id="a-8e"></a>何者不觉名法宝。<a id="a-8f"></a>觉名佛宝和名僧宝。<a id="a-8g"></a>三谛之理不觉故是法宝。<a id="a-8h"></a>三谛之智能觉故是佛宝。<a id="a-8i"></a>三谛三智相应和故是僧宝。<a id="a-8j"></a>无谛智不发。<a id="a-8k"></a>无智谛不显。<a id="a-8l"></a>谛智不和。<a id="a-8m"></a>不能大用利益众生。<a id="a-8n"></a>三种皆可尊可重。<a id="a-8o"></a>是故俱称为宝。<a id="a-8p"></a>六即如前。<a id="a-8q"></a>复次中谛不觉名法宝。<a id="a-8r"></a>真谛不觉名佛宝。<a id="a-8s"></a>俗谛不觉名僧宝。<a id="a-8t"></a>知即中离二边名法宝。<a id="a-8u"></a>知即空名佛宝。<a id="a-8v"></a>知即假名僧宝。<a id="a-8w"></a>即中事理和名法宝。<a id="a-8x"></a>即空事理和名佛宝。<a id="a-8y"></a>即假事理和名僧宝。<a id="a-8z"></a>即中名为金。<a id="a-90"></a>即空名为光。<a id="a-91"></a>即假名为明。<a id="a-92"></a>是为观心三宝金光明。<a id="a-93"></a>六即如前。<a id="a-94"></a>次观心三德金光明者。<a id="a-95"></a>谛观一念之心。<a id="a-96"></a>即空即假即中。<a id="a-97"></a>即空故一空一切空。<a id="a-98"></a>无假无中而不空。<a id="a-99"></a>空无积聚而名为藏。<a id="a-9A"></a>藏具足故名之为德。<a id="a-9B"></a>即假故一假一切假。<a id="a-9C"></a>无空无中而不假。<a id="a-9D"></a>假摄诸法亦名为藏。<a id="a-9E"></a>藏具足故名之为德。<a id="a-9F"></a>即中故一中一切中。<a id="a-9G"></a>无空无假而不中。<a id="a-9H"></a>中摄一切法亦名为藏。<a id="a-9I"></a>藏具足故称之为德。<a id="a-9J"></a>虽言一中有无量。<a id="a-9K"></a>无量中有一。<a id="a-9L"></a>了彼互生起展转生非。<a id="a-9M"></a>实智者无所畏。<a id="a-9N"></a>当知一不为少众不为多。<a id="a-9O"></a>非一非多不失一多。<a id="a-9P"></a>不可思议。<a id="a-9Q"></a>不纵不横不并不别。<a id="a-9R"></a>诸佛以即中为体。<a id="a-9S"></a>故名法身。<a id="a-9T"></a>以即空为命故名般若。<a id="a-9U"></a>以即假为力故名解脱。<a id="a-9V"></a>一一皆常乐我净无有缺减。<a id="a-9W"></a>故称三德。<a id="a-9X"></a>一一皆是法界。<a id="a-9Y"></a>多所含藏故称秘密藏。<a id="a-9Z"></a>故净名云。<a id="a-9a"></a>诸佛解脱。<a id="a-9b"></a>当于一切众生心行中求。<a id="a-9c"></a>当知我心亦然。<a id="a-9d"></a>众生亦然。<a id="a-9e"></a>彼我既然诸佛亦然。<a id="a-9f"></a>心佛及众生是三无差别。<a id="a-9g"></a>得此意者。<a id="a-9h"></a>即中是金即空是光即假是明。<a id="a-9i"></a>此为观心三德金光明。<a id="a-9j"></a>六即如前。<a id="a-9k"></a>世间有行空人执其痴空。<a id="a-9l"></a>不与佛修多罗合。<a id="a-9m"></a>闻此观心而作难言。<a id="a-9n"></a>若观心是法身。<a id="a-9o"></a>应触处平等。<a id="a-9p"></a>何故于经像生敬纸木生慢。<a id="a-9q"></a>敬慢既异则非平等。<a id="a-9r"></a>非平等故法身义不成。<a id="a-9s"></a>既无平等平等智不成。<a id="a-9t"></a>则无报身。<a id="a-9u"></a>不能将此化他。<a id="a-9v"></a>应身义不成。<a id="a-9w"></a>不如我于经像纸木。<a id="a-9x"></a>平等平等皆如如名法身。<a id="a-9y"></a>有此平等智是报身。<a id="a-9z"></a>将此智化他是应身。<a id="a-A0"></a>我三身义皆成。<a id="a-A1"></a>用汝观心何为。<a id="a-A2"></a>若逢此难者。<a id="a-A3"></a>当以三事反难答之。<a id="a-A4"></a>一者汝谓于纸木经像平等为如者。<a id="a-A5"></a>何意于七庙敬木像。<a id="a-A6"></a>天子符敕而生畏敬。<a id="a-A7"></a>于佛经像而生轻慢畏慢。<a id="a-A8"></a>既起诸使沸乱。<a id="a-A9"></a>何处有平等法身义耶。<a id="a-AA"></a>二者汝于同师同学生爱生护。<a id="a-AB"></a>于异师异学生慢生恚。<a id="a-AC"></a>爱慢从痴生三毒炽然。<a id="a-AD"></a>诸恶更甚。<a id="a-AE"></a>宁复有智慧报身耶。<a id="a-AF"></a>三者汝耽痴空无慧方便。<a id="a-AG"></a>尚不悦人情。<a id="a-AH"></a>况会至理。<a id="a-AI"></a>矜高自着是增上慢人。<a id="a-AJ"></a>汝师所堕汝亦随堕。<a id="a-AK"></a>毒气深入。<a id="a-AL"></a>若为将此邪气化他。<a id="a-AM"></a>和光应身复在何处。<a id="a-AN"></a>我以凡夫位中观如实相。<a id="a-AO"></a>尔为欲开显此实相恭敬经像。<a id="a-AP"></a>令慧不缚。<a id="a-AQ"></a>使无量人崇善去恶。<a id="a-AR"></a>令方便不缚。<a id="a-AS"></a>岂与汝同耶。<a id="a-AT"></a>今更释帝王者。<a id="a-AU"></a>真谛三藏云。<a id="a-AV"></a>法身摄华严。<a id="a-AW"></a>华严以法身为体故。<a id="a-AX"></a>报身摄般若。<a id="a-AY"></a>般若明智慧故。<a id="a-AZ"></a>应身摄涅槃。<a id="a-Aa"></a>涅槃明百句解脱四德等故。<a id="a-Ab"></a>此是彼师明帝王统摄之义。<a id="a-Ac"></a>今明帝王应具三义。<a id="a-Ad"></a>谓帝慧王也。<a id="a-Ae"></a>帝则贵极至尊至重。<a id="a-Af"></a>慧则神谋圣策。<a id="a-Ag"></a>王则万国朝会。<a id="a-Ah"></a>备此三义称帝慧王。<a id="a-Ai"></a>此经亦尔。<a id="a-Aj"></a>如来游于无量甚深法性。<a id="a-Ak"></a>过诸菩萨所行清净。<a id="a-Al"></a>即是至尊极贵义。<a id="a-Am"></a>若有闻者。<a id="a-An"></a>则能思惟无上甚深微妙之义。<a id="a-Ao"></a>开甘露门入甘露城。<a id="a-Ap"></a>处甘露室。<a id="a-Aq"></a>令诸众生食甘露味。<a id="a-Ar"></a>以智慧刀裂烦恼网。<a id="a-As"></a>即是圣智雄略义。<a id="a-At"></a>诸佛护持庄严。<a id="a-Au"></a>菩萨诸天恭敬。<a id="a-Av"></a>护世赞叹。<a id="a-Aw"></a>能令地狱诸河焦干。<a id="a-Ax"></a>乃至一切世间未曾有事。<a id="a-Ay"></a>悉具出现。<a id="a-Az"></a>即是万国朝会。<a id="a-B0"></a>多致利益义。<a id="a-B1"></a>将此三义压十种三法门。<a id="a-B2"></a>苦道即法身是贵义。<a id="a-B3"></a>烦恼即般若是慧义业即解脱是朝会义。<a id="a-B4"></a>乃至法身德即贵义。<a id="a-B5"></a>般若德即慧义。<a id="a-B6"></a>解脱德即朝会议。<a id="a-B7"></a>一一法门悉备三义。<a id="a-B8"></a>一一法门皆是经王也。<a id="a-B9"></a>既得此意即论摄法。<a id="a-BA"></a>摄法有三。<a id="a-BB"></a>先摄法门。<a id="a-BC"></a>次摄经教。<a id="a-BD"></a>三摄六即位。<a id="a-BE"></a>初摄法门者。<a id="a-BF"></a>三道摄一切惑。<a id="a-BG"></a>三识摄一切解。<a id="a-BH"></a>三佛性摄一切因。<a id="a-BI"></a>三般若摄一切智。<a id="a-BJ"></a>三菩提摄一切发心之行。<a id="a-BK"></a>三大乘摄一切发趣之位。<a id="a-BL"></a>三身摄一切佛果智德。<a id="a-BM"></a>三涅槃摄一切佛果断德。<a id="a-BN"></a>三宝摄一切佛恩德。<a id="a-BO"></a>三德摄一切理。<a id="a-BP"></a>是为横摄法门。<a id="a-BQ"></a>第二摄教者。<a id="a-BR"></a>三道是三障。<a id="a-BS"></a>即三障是三解脱。<a id="a-BT"></a>摄不思议解脱净名教。<a id="a-BU"></a>三识摄楞伽地持摄论等。<a id="a-BV"></a>三佛性摄涅槃。<a id="a-BW"></a>三般若摄大品等五时教。<a id="a-BX"></a>三菩提摄诸方等经。<a id="a-BY"></a>三大乘摄法华。<a id="a-BZ"></a>三身摄华严。<a id="a-Ba"></a>三涅槃三宝三德等。<a id="a-Bb"></a>皆摄涅槃。<a id="a-Bc"></a>此举当道诸经。<a id="a-Bd"></a>絓是八万法藏。<a id="a-Be"></a>皆应摄尔(云云)。<a id="a-Bf"></a>第三摄位者。<a id="a-Bg"></a>苦道有一切五阴。<a id="a-Bh"></a>烦恼道有五住惑。<a id="a-Bi"></a>业道有一切业乃至(云云)。<a id="a-Bj"></a>三道是三障障覆六位。<a id="a-Bk"></a>若即三种之非道。<a id="a-Bl"></a>通达三种之佛道者。<a id="a-Bm"></a>六位所显则摄诸位也。<a id="a-Bn"></a>乃至三德亦有六位。<a id="a-Bo"></a>三德既备摄。<a id="a-Bp"></a>六位宁不备收耶。<a id="a-Bq"></a>其间则例自可知(云云)。<a id="a-Br"></a>所以作三番摄者。<a id="a-Bs"></a>合帝慧王三义。<a id="a-Bt"></a>摄法门合贵义。<a id="a-Bu"></a>摄教合慧义。<a id="a-Bv"></a>摄位合王义。<a id="a-Bw"></a>又摄法门是横摄。<a id="a-Bx"></a>摄位是竖摄。<a id="a-By"></a>摄教是横竖双摄。<a id="a-Bz"></a>统摄之义既明。<a id="a-C0"></a>经王之义显矣。<a id="a-C1"></a>次观心明经王者。<a id="a-C2"></a>观心即中是贵义。<a id="a-C3"></a>观心即空是慧义。<a id="a-C4"></a>观心即假是朝会义。<a id="a-C5"></a>是为观心中经王也。<a id="a-C6"></a>观心论位者。<a id="a-C7"></a>众生本有理性金光明。<a id="a-C8"></a>心但有名。<a id="a-C9"></a>即名字金光明。<a id="a-CA"></a>念念修观即观行金光明。<a id="a-CB"></a>观心淳厚即相似金光明。<a id="a-CC"></a>会入法流即分证金光明。<a id="a-CD"></a>尽边到底即是究竟金光明。<a id="a-CE"></a>若不修观徒闻何益。<a id="a-CF"></a>如遥羡宝山。<a id="a-CG"></a>足不涉路。<a id="a-CH"></a>安可得乎。<a id="a-CI"></a>为此义故。<a id="a-CJ"></a>须观心一番令闻慧具足也。<a id="a-CK"></a>次释通名者。<a id="a-CL"></a>如法华玄义中说(云云)</p>
  <p id="aCM">第二辨体为三。<a id="a-CN"></a>一释名。<a id="a-CO"></a>二引证。<a id="a-CP"></a>三料简。</p>
  <p id="aCQ">释名者。<a id="a-CR"></a>体是质质是主质。<a id="a-CS"></a>何为主质之体。<a id="a-CT"></a>法身法性是经体质。<a id="a-CU"></a>若依义者法身为体质。<a id="a-CV"></a>若依文者法性为体质。<a id="a-CW"></a>法身法性只是异名。<a id="a-CX"></a>更非两体。<a id="a-CY"></a>欲令易解是故双题尔。<a id="a-CZ"></a>法性语通。<a id="a-Ca"></a>今以佛所游入法性为体质也(文云)。<a id="a-Cb"></a>是时如来。<a id="a-Cc"></a>游于无量甚深法性。<a id="a-Cd"></a>过诸菩萨所行清净。<a id="a-Ce"></a>故知此体不与下地菩萨及二乘等共。<a id="a-Cf"></a>非通法性也。<a id="a-Cg"></a>但是佛所游入一切种智。<a id="a-Ch"></a>以此为根本。<a id="a-Ci"></a>无量功德共庄严之。<a id="a-Cj"></a>种种众行而归趣之。<a id="a-Ck"></a>言说问答共诠辨之。<a id="a-Cl"></a>类众星之环北辰。<a id="a-Cm"></a>如万流之宗东海。<a id="a-Cn"></a>故以法身法性。<a id="a-Co"></a>为此经正体之主质也。<a id="a-Cp"></a>故书家解。<a id="a-Cq"></a>礼者体也。<a id="a-Cr"></a>体有尊卑长幼。<a id="a-Cs"></a>君父之体尊。<a id="a-Ct"></a>臣子之体贱。<a id="a-Cu"></a>当知体礼之释。<a id="a-Cv"></a>与经法性意同。<a id="a-Cw"></a>如来所游佛所护持。<a id="a-Cx"></a>故知此体是贵极之法也。<a id="a-Cy"></a>复次体是底义。<a id="a-Cz"></a>穷源极底。<a id="a-D0"></a>理尽渊府光扬实际。<a id="a-D1"></a>乃名为底。<a id="a-D2"></a>释论云。<a id="a-D3"></a>智度大海唯佛穷底。<a id="a-D4"></a>此与今经法性甚深意同。<a id="a-D5"></a>当知法性高深竖穷佛海。<a id="a-D6"></a>故以底义释体也。<a id="a-D7"></a>复次体是达义。<a id="a-D8"></a>得此体意通达无壅。<a id="a-D9"></a>如风行空中自在无障碍。<a id="a-DA"></a>一切异名别说。<a id="a-DB"></a>皆与法性不相违背。<a id="a-DC"></a>释论云。<a id="a-DD"></a>般若是一法佛说种种名。<a id="a-DE"></a>随诸众生类为之立异字。<a id="a-DF"></a>又云。<a id="a-DG"></a>若如法观佛般若与涅槃。<a id="a-DH"></a>是三则相。<a id="a-DI"></a>其实无有异。<a id="a-DJ"></a>此与今经法性无量意同。<a id="a-DK"></a>当知法性广大无涯。<a id="a-DL"></a>横收法界遍无所隔。<a id="a-DM"></a>故以达义释体也。</p>
  <p id="aDN">二引证者。<a id="a-DO"></a>序品云。<a id="a-DP"></a>如来游于无量甚深法性。<a id="a-DQ"></a>鬼神品云。<a id="a-DR"></a>若入是经即入法性。<a id="a-DS"></a>如深法性。<a id="a-DT"></a>二文既云深法性。<a id="a-DU"></a>即知简异二乘菩萨所得法性也。<a id="a-DV"></a>空品云。<a id="a-DW"></a>故此尊经略而说之。<a id="a-DX"></a>说于空即如也。<a id="a-DY"></a>赞佛品云。<a id="a-DZ"></a>知有非有本性空寂。<a id="a-Da"></a>当达此等。<a id="a-Db"></a>皆体之异名。<a id="a-Dc"></a>悉会入法性。<a id="a-Dd"></a>法是轨则性是不变。<a id="a-De"></a>不变故常一。<a id="a-Df"></a>此常一法性诸佛轨则。<a id="a-Dg"></a>故云法性为此经体也。</p>
  <p id="aDh">二料简者。<a id="a-Di"></a>问法性定是空。<a id="a-Dj"></a>为非是空。<a id="a-Dk"></a>答法性过诸菩萨所行清净。<a id="a-Dl"></a>净于四句不应以空有求之。<a id="a-Dm"></a>虽非四句。<a id="a-Dn"></a>或时赴缘作四句说之。<a id="a-Do"></a>文云。<a id="a-Dp"></a>两足世尊行处亦空。<a id="a-Dq"></a>新本云。<a id="a-Dr"></a>是第三身是真实有。<a id="a-Ds"></a>又云。<a id="a-Dt"></a>前二种身是假名有。<a id="a-Du"></a>又云。<a id="a-Dv"></a>非有非无。<a id="a-Dw"></a>此有四句。<a id="a-Dx"></a>四门意也。<a id="a-Dy"></a>门乃有四悟理非数。<a id="a-Dz"></a>佛示人无诤法。<a id="a-E0"></a>不应执此相竞。<a id="a-E1"></a>旧本明空新本明有以体达义释之。<a id="a-E2"></a>二文不乖即此意也。</p>
  <p id="aE3">第三明宗者。<a id="a-E4"></a>宗谓宗要也。<a id="a-E5"></a>说者或以果为宗。<a id="a-E6"></a>或以因为宗。<a id="a-E7"></a>或双用因果为宗。<a id="a-E8"></a>今寻寿量品。<a id="a-E9"></a>虽明施食不杀之因。<a id="a-EA"></a>乃将因拟果。<a id="a-EB"></a>果是正意。<a id="a-EC"></a>三身分别品。<a id="a-ED"></a>虽复问因。<a id="a-EE"></a>佛答三身还是果为正意。<a id="a-EF"></a>今此意但用佛果为宗。<a id="a-EG"></a>何者法性常体甚深微妙。<a id="a-EH"></a>若欲显之非果不克。<a id="a-EI"></a>当知果是显体之枢要。<a id="a-EJ"></a>如提纲目整。<a id="a-EK"></a>则以果为宗。<a id="a-EL"></a>意在此也。<a id="a-EM"></a>更附经重显此义。<a id="a-EN"></a>文云。<a id="a-EO"></a>释迦如来所得寿命。<a id="a-EP"></a>释迦是果。<a id="a-EQ"></a>人寿量是果法。<a id="a-ER"></a>果人克果法冥乎法性。<a id="a-ES"></a>法性既非有非无。<a id="a-ET"></a>非常非无常。<a id="a-EU"></a>果人果法亦非常非无常。<a id="a-EV"></a>法性既能常能无常。<a id="a-EW"></a>果人果法亦能常能无常。<a id="a-EX"></a>四佛释疑。<a id="a-EY"></a>举山斤海滴地尘空界。<a id="a-EZ"></a>无能算计。<a id="a-Ea"></a>知其数量。<a id="a-Eb"></a>明其能常八十灭度是能无常。<a id="a-Ec"></a>此见八十灭度之无常。<a id="a-Ed"></a>不能计校其常。<a id="a-Ee"></a>尚不能知其常焉。<a id="a-Ef"></a>能知其非常非无常。<a id="a-Eg"></a>若不约果此义难明。<a id="a-Eh"></a>既举果冥理显体义彰。<a id="a-Ei"></a>以果为宗其义如是又说果义不同。<a id="a-Ej"></a>或约无上菩提智德明果。<a id="a-Ek"></a>或约大般涅槃断德明果。<a id="a-El"></a>若举智德众善溥会。<a id="a-Em"></a>任运知有断德。<a id="a-En"></a>若举断德诸恶永尽。<a id="a-Eo"></a>任运知有智德。<a id="a-Ep"></a>互举一边不可偏执也。<a id="a-Eq"></a>今经举寿量明果。<a id="a-Er"></a>寿量是果报。<a id="a-Es"></a>果报语总。<a id="a-Et"></a>总于智断。<a id="a-Eu"></a>智断亦总果上三身果。<a id="a-Ev"></a>上三身既与法性冥。<a id="a-Ew"></a>法性非常非无常。<a id="a-Ex"></a>三身亦非常非无常。<a id="a-Ey"></a>法性既能常能无常。<a id="a-Ez"></a>三身亦能常能无常。<a id="a-F0"></a>若能无常即化身寿命也。<a id="a-F1"></a>对无常而论常。<a id="a-F2"></a>能常即报身寿命也。<a id="a-F3"></a>报化与法性冥。<a id="a-F4"></a>法性既非常非无常。<a id="a-F5"></a>不可算数。<a id="a-F6"></a>报化亦非常非无常。<a id="a-F7"></a>不可算数。<a id="a-F8"></a>云何见迹短。<a id="a-F9"></a>而言佛寿定短。<a id="a-FA"></a>此不识果能显体之意。<a id="a-FB"></a>又如佛非鹿马能现鹿马。<a id="a-FC"></a>鹿马定是佛耶。<a id="a-FD"></a>鹿马是佛化所为。<a id="a-FE"></a>非佛身也。<a id="a-FF"></a>法性能长短。<a id="a-FG"></a>长短非法性也。<a id="a-FH"></a>若见此意。<a id="a-FI"></a>果能显体常义亦成。<a id="a-FJ"></a>非常非无常义亦成。<a id="a-FK"></a>无常义亦成。<a id="a-FL"></a>果为宗要义亦成。<a id="a-FM"></a>若不尔者。<a id="a-FN"></a>诸义皆不成。<a id="a-FO"></a>旧用山斤海滴之文是无常。<a id="a-FP"></a>谓虚空分界是虚空无为。<a id="a-FQ"></a>复引舍身品中求常乐住处者。<a id="a-FR"></a>是三无为为常。<a id="a-FS"></a>无生死故为乐也。<a id="a-FT"></a>皆以小意曲解大乘。<a id="a-FU"></a>如此解者一切皆不成。<a id="a-FV"></a>非宗要也。</p>
  <p id="aFW">第四明用。<a id="a-FX"></a>用谓力用也。<a id="a-FY"></a>灭恶生善为经力用。<a id="a-FZ"></a>灭恶故言力。<a id="a-Fa"></a>生善故言用。<a id="a-Fb"></a>灭恶故言功。<a id="a-Fc"></a>生善故言德。<a id="a-Fd"></a>此皆偏举具论毕备也。<a id="a-Fe"></a>夫一切种智是果上之德。<a id="a-Ff"></a>果智由于无量功德之所庄严。<a id="a-Fg"></a>灭除诸苦与无量乐。<a id="a-Fh"></a>苦是恶业果。<a id="a-Fi"></a>贪恚痴是恶因。<a id="a-Fj"></a>恶因不除果不得谢。<a id="a-Fk"></a>圣人意先令灭恶因。<a id="a-Fl"></a>故忏悔品居先。<a id="a-Fm"></a>乐是善果忏赞是因。<a id="a-Fn"></a>忏罪赞圣恶灭善生。<a id="a-Fo"></a>故赞叹品居后。<a id="a-Fp"></a>亦是互举尔。<a id="a-Fq"></a>将此胜用庄严果智。<a id="a-Fr"></a>智备体显。<a id="a-Fs"></a>体显名金。<a id="a-Ft"></a>果备名光。<a id="a-Fu"></a>力成名明。<a id="a-Fv"></a>益他曰教也。<a id="a-Fw"></a>但忏品灭恶非不生善。<a id="a-Fx"></a>赞品生善非不灭恶。<a id="a-Fy"></a>互说一边尔。<a id="a-Fz"></a>空品双导。<a id="a-G0"></a>忏不得空恶不除灭。<a id="a-G1"></a>赞不得空善不清净。<a id="a-G2"></a>文云。<a id="a-G3"></a>一切种智而为根本。<a id="a-G4"></a>即其义也。<a id="a-G5"></a>四王品已下。<a id="a-G6"></a>护经使宣通还是生善。<a id="a-G7"></a>攘灾令去还是灭恶。<a id="a-G8"></a>摄此诸文。<a id="a-G9"></a>故言以灭恶生善为用也。</p>
  <p id="aGA">第五判教相者。<a id="a-GB"></a>旧明。<a id="a-GC"></a>此经非会三。<a id="a-GD"></a>非褒贬非无相。<a id="a-GE"></a>不列同闻众。<a id="a-GF"></a>不在五时次第而明常住者。<a id="a-GG"></a>是偏方不定教。<a id="a-GH"></a>是义不然。<a id="a-GI"></a>若不列同闻非次第者。<a id="a-GJ"></a>列同闻众应是次第。<a id="a-GK"></a>鸯掘摩罗列同闻。<a id="a-GL"></a>与众经不异。<a id="a-GM"></a>论褒贬与维摩意同。<a id="a-GN"></a>论家何故不预次第。<a id="a-GO"></a>若列众不列众皆非次第者。<a id="a-GP"></a>亦应列众不列众俱是次第(云云)。<a id="a-GQ"></a>若言未应明常而明常。<a id="a-GR"></a>是偏方不定者。<a id="a-GS"></a>陀罗尼云。<a id="a-GT"></a>王舍城波罗奈只陀林三处与声闻记。<a id="a-GU"></a>此亦是未应会三而会三。<a id="a-GV"></a>得为次第。<a id="a-GW"></a>未应明常而明常。<a id="a-GX"></a>何故不定耶。<a id="a-GY"></a>又法华般若净名方等。<a id="a-GZ"></a>咸论常住得是次第。<a id="a-Ga"></a>此经明常独居不定何耶。<a id="a-Gb"></a>又一师言。<a id="a-Gc"></a>此经与法华同。<a id="a-Gd"></a>是第四时。<a id="a-Ge"></a>山斤海滴与尘沙义齐故。<a id="a-Gf"></a>是义不然。<a id="a-Gg"></a>新本云。<a id="a-Gh"></a>舍利系缚色。<a id="a-Gi"></a>如来常住身无有舍利事。<a id="a-Gj"></a>何得山海而翳金光。<a id="a-Gk"></a>尘沙而蔽宝所。<a id="a-Gl"></a>真谛三藏云。<a id="a-Gm"></a>此经是法华之后涅槃之前。<a id="a-Gn"></a>九十日说。<a id="a-Go"></a>引涅槃云。<a id="a-Gp"></a>佛告波旬。<a id="a-Gq"></a>却后三月吾当涅槃。<a id="a-Gr"></a>信相闻斯故知八十应灭。<a id="a-Gs"></a>是义亦不然。<a id="a-Gt"></a>唱灭之旨非独告魔定在三月。<a id="a-Gu"></a>法华云。<a id="a-Gv"></a>如来不久当般涅槃。<a id="a-Gw"></a>普贤观亦云。<a id="a-Gx"></a>当般涅槃。<a id="a-Gy"></a>诸经唱灭非但一文。<a id="a-Gz"></a>何必九十日耶。<a id="a-H0"></a>纵令三月。<a id="a-H1"></a>为属第四时。<a id="a-H2"></a>为属第五时。<a id="a-H3"></a>若属第四时。<a id="a-H4"></a>法华已舍方便。<a id="a-H5"></a>此中何得更许三乘同忏。<a id="a-H6"></a>若属第五时。<a id="a-H7"></a>何得复言在前三月。<a id="a-H8"></a>进退无据两楹不摄(云云)。<a id="a-H9"></a>今既不同旧。<a id="a-HA"></a>若为判教。<a id="a-HB"></a>若安无相而时异。<a id="a-HC"></a>若入会三而未别案。<a id="a-HD"></a>下文云。<a id="a-HE"></a>曾闻过去空闲之处。<a id="a-HF"></a>有一比丘。<a id="a-HG"></a>读诵如是方等大乘。<a id="a-HH"></a>既言方等岂非文耶方等之教通于三乘。<a id="a-HI"></a>新本云。<a id="a-HJ"></a>欲生人天。<a id="a-HK"></a>欲得四果支佛。<a id="a-HL"></a>欲得佛。<a id="a-HM"></a>皆应忏悔灭除业障。<a id="a-HN"></a>安处方等其义无疑。<a id="a-HO"></a>而难者言。<a id="a-HP"></a>新本云。<a id="a-HQ"></a>法界无异乘。<a id="a-HR"></a>此害于通义。<a id="a-HS"></a>然方等满字通别通圆。<a id="a-HT"></a>此旨非妨。<a id="a-HU"></a>难者以不列同闻为疑。<a id="a-HV"></a>胡本尚多。<a id="a-HW"></a>何必止四卷七轴。<a id="a-HX"></a>或其文未度尔。<a id="a-HY"></a>如此斟酌五味明义。<a id="a-HZ"></a>则第三生酥摄。<a id="a-Ha"></a>若四藏明义则杂藏摄。<a id="a-Hb"></a>四教明义则通教摄。<a id="a-Hc"></a>通教之中即得论带别明圆也。</p>
 </body>
</html>