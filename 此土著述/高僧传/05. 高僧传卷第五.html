<!doctype html>
<html id="z3IBWQh1Ir" data-ver="1170">
 <head>
  <meta charset="utf-8">
  <meta author="慧皎">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">高僧传卷第五</h1>
  <h2 id="a2">义解二</h2>
  <p id="a3">释道安一 释法和二 竺僧朗三 竺法汰四 释僧先五 释僧光六 竺僧辅七 竺僧敷八 释昙翼九 释法遇十 释昙徽十一 释道立十二 释昙戒十三 竺法旷十四 释道壹十五 释慧虔十六</p>
  <p id="a4">释道安。<a id="a-5"></a>姓卫氏。<a id="a-6"></a>常山扶柳人也。<a id="a-7"></a>家世英儒。<a id="a-8"></a>早失覆荫为外兄孔氏所养。<a id="a-9"></a>年七岁读书再览能诵。<a id="a-A"></a>乡邻嗟异。<a id="a-B"></a>至年十二出家。<a id="a-C"></a>神智聪敏。<a id="a-D"></a>而形貌甚陋不为师之所重。<a id="a-E"></a>驱役田舍至于三年。<a id="a-F"></a>执勤就劳曾无怨色。<a id="a-G"></a>笃性精进斋戒无阙。<a id="a-H"></a>数岁之后方启师求经。<a id="a-I"></a>师与辩意经一卷。<a id="a-J"></a>可五千言。<a id="a-K"></a>安赍经入田。<a id="a-L"></a>因息就览。<a id="a-M"></a>暮归以经还师。<a id="a-N"></a>更求余者。<a id="a-O"></a>师曰。<a id="a-P"></a>昨经未读今复求耶。<a id="a-Q"></a>答曰。<a id="a-R"></a>即已闇诵。<a id="a-S"></a>师虽异之而未信也。<a id="a-T"></a>复与成具光明经一卷。<a id="a-U"></a>减一万言。<a id="a-V"></a>赍之如初。<a id="a-W"></a>暮复还师。<a id="a-X"></a>师执经覆之不差一字。<a id="a-Y"></a>师大惊嗟而异之。<a id="a-Z"></a>后为受具戒恣其游学。<a id="a-a"></a>至邺入中寺遇佛图澄。<a id="a-b"></a>澄见而嗟叹。<a id="a-c"></a>与语终日。<a id="a-d"></a>众见形貌不称。<a id="a-e"></a>咸共轻怪。<a id="a-f"></a>澄曰。<a id="a-g"></a>此人远识非尔俦也。<a id="a-h"></a>因事澄为师。<a id="a-i"></a>澄讲安每覆述。<a id="a-j"></a>众未之惬。<a id="a-k"></a>咸言。<a id="a-l"></a>须待后次当难杀昆仑子。<a id="a-m"></a>即安后更覆讲疑难锋起。<a id="a-n"></a>安挫锐解纷行有余力。<a id="a-o"></a>时人语曰。<a id="a-p"></a>漆道人惊四邻。<a id="a-q"></a>于时学者多守闻见。<a id="a-r"></a>安乃叹曰。<a id="a-s"></a>宗匠虽邈玄旨可寻。<a id="a-t"></a>应穷究幽远探微奥。<a id="a-u"></a>令无生之理宣扬季末。<a id="a-v"></a>使流遁之徒归向有本。<a id="a-w"></a>于是游方问道备访经律。<a id="a-x"></a>后避难潜于濩泽。<a id="a-y"></a>太阳竺法济并州支昙讲阴持入经。<a id="a-z"></a>安后从之受业。<a id="a-10"></a>顷之与同学竺法汰俱憩飞龙山。<a id="a-11"></a>沙门僧先道护已在彼山。<a id="a-12"></a>相见欣然。<a id="a-13"></a>乃共披文属思。<a id="a-14"></a>妙出神情。<a id="a-15"></a>安后于太行恒山创立寺塔。<a id="a-16"></a>改服从化者中分河北。<a id="a-17"></a>时武邑太守卢歆闻安清秀。<a id="a-18"></a>使沙门敏见苦要之。<a id="a-19"></a>安辞不获免。<a id="a-1A"></a>乃受请开讲。<a id="a-1B"></a>名实既符道俗欣慕。<a id="a-1C"></a>至年四十五复还冀部住受都寺。<a id="a-1D"></a>徒众数百常宣法化。<a id="a-1E"></a>时石虎死。<a id="a-1F"></a>彭城王石遵墓袭嗣立。<a id="a-1G"></a>遣中使竺昌蒲请安入华林园。<a id="a-1H"></a>广修房舍。<a id="a-1I"></a>安以石氏之末国运将危。<a id="a-1J"></a>乃西适牵口山。<a id="a-1K"></a>迄冉闵之乱。<a id="a-1L"></a>人情萧素。<a id="a-1M"></a>安乃谓其众曰。<a id="a-1N"></a>今天灾旱蝗寇贼纵横。<a id="a-1O"></a>聚则不立散则不可。<a id="a-1P"></a>遂复率众入王屋女休山。<a id="a-1Q"></a>顷之复渡河依陆浑。<a id="a-1R"></a>山木食修学。<a id="a-1S"></a>俄而慕容俊逼陆浑。<a id="a-1T"></a>遂南投襄阳。<a id="a-1U"></a>行至新野。<a id="a-1V"></a>谓徒众曰。<a id="a-1W"></a>今遭凶年。<a id="a-1X"></a>不依国主则法事难立。<a id="a-1Y"></a>又教化之体宜令广布。<a id="a-1Z"></a>咸曰随法师教。<a id="a-1a"></a>乃令法汰诣杨州曰。<a id="a-1b"></a>彼多君子好尚风流。<a id="a-1c"></a>法和入蜀山水可以修闲。<a id="a-1d"></a>安与弟子慧远等四百余人渡河夜行。<a id="a-1e"></a>值雷雨乘电光而进。<a id="a-1f"></a>前行得人家。<a id="a-1g"></a>见门里有二马[木*昂][木*昂]间悬一马篼可容一斛。<a id="a-1h"></a>安便呼林百升。<a id="a-1i"></a>主人惊出。<a id="a-1j"></a>果姓林名百升。<a id="a-1k"></a>谓是神人。<a id="a-1l"></a>厚相接待。<a id="a-1m"></a>既而弟子问何以知其姓字。<a id="a-1n"></a>安曰。<a id="a-1o"></a>两木为林篼容百升也。<a id="a-1p"></a>既达襄阳复宣佛法。<a id="a-1q"></a>初经出已久。<a id="a-1r"></a>而旧译时谬致使深藏隐没未通。<a id="a-1s"></a>每至讲说唯叙大意转读而已。<a id="a-1t"></a>安穷览经典钩深致远。<a id="a-1u"></a>其所注般若道行密迹安般诸经。<a id="a-1v"></a>并寻文比句为起尽之义。<a id="a-1w"></a>乃析疑甄解。<a id="a-1x"></a>凡二十二卷。<a id="a-1y"></a>序致渊富妙尽深旨。<a id="a-1z"></a>条贯既叙文理会通。<a id="a-20"></a>经义克明自安始也。<a id="a-21"></a>自汉魏迄晋经来稍多。<a id="a-22"></a>而传经之人名字弗说。<a id="a-23"></a>后人追寻莫测年代。<a id="a-24"></a>安乃总集名目表其时人。<a id="a-25"></a>诠品新旧撰为经录众经有据实由其功。<a id="a-26"></a>四方学士竞往师之。<a id="a-27"></a>时征西将军桓朗子镇江陵。<a id="a-28"></a>要安暂往。<a id="a-29"></a>朱序西镇复请还襄阳。<a id="a-2A"></a>深相结纳。<a id="a-2B"></a>序每叹曰。<a id="a-2C"></a>安法师道学之津梁。<a id="a-2D"></a>澄治之罏肆矣。<a id="a-2E"></a>安以白马寺狭。<a id="a-2F"></a>乃更立寺名曰檀溪。<a id="a-2G"></a>即清河张殷宅也。<a id="a-2H"></a>大富长者并加赞助。<a id="a-2I"></a>建塔五层起房四百。<a id="a-2J"></a>凉州刺史杨弘忠送铜万斤。<a id="a-2K"></a>拟为承露盘。<a id="a-2L"></a>安曰。<a id="a-2M"></a>露盘已讫汰公营造。<a id="a-2N"></a>欲回此铜铸像事可然乎。<a id="a-2O"></a>忠欣而敬诺。<a id="a-2P"></a>于是众共抽舍助成佛像。<a id="a-2Q"></a>光相丈六神好明着。<a id="a-2R"></a>每夕放光彻照堂殿像后。<a id="a-2S"></a>又自行至万山。<a id="a-2T"></a>举邑皆往瞻礼。<a id="a-2U"></a>迁以还寺、<a id="a-2V"></a>安既大愿果成。<a id="a-2W"></a>谓言。<a id="a-2X"></a>夕死可矣。<a id="a-2Y"></a>符坚遣使送外国金[竺-二+伯]倚像高七尺、<a id="a-2Z"></a>又金坐像．结珠弥勒像．金缕绣像．织成像各一张每讲会法聚。<a id="a-2a"></a>辄罗列尊像。<a id="a-2b"></a>布置幢幡。<a id="a-2c"></a>珠佩迭晖。<a id="a-2d"></a>烟华乱发。<a id="a-2e"></a>使夫升阶履闼者。<a id="a-2f"></a>莫不肃焉尽敬矣。<a id="a-2g"></a>有一外国铜像形制古异。<a id="a-2h"></a>时众不甚恭重。<a id="a-2i"></a>安曰。<a id="a-2j"></a>像形相致佳。<a id="a-2k"></a>但髻形未称。<a id="a-2l"></a>令弟子炉治其髻。<a id="a-2m"></a>既而光焰焕炳耀满一堂。<a id="a-2n"></a>详视髻中见一舍利。<a id="a-2o"></a>众咸愧服。<a id="a-2p"></a>安曰。<a id="a-2q"></a>像既灵异不烦复治。<a id="a-2r"></a>乃止。<a id="a-2s"></a>识者咸谓。<a id="a-2t"></a>安知有舍利故出以示众。<a id="a-2u"></a>时襄阳习凿齿锋辩天逸笼罩当时。<a id="a-2v"></a>其先闻安高名。<a id="a-2w"></a>早已致书通好曰。<a id="a-2x"></a>承应真履正。<a id="a-2y"></a>明白内融。<a id="a-2z"></a>慈训兼照。<a id="a-30"></a>道俗齐荫。<a id="a-31"></a>自大教东流四百余年。<a id="a-32"></a>虽蕃王居士时有奉者。<a id="a-33"></a>而真丹宿川先行上世。<a id="a-34"></a>道运时迁俗未佥悟。<a id="a-35"></a>自顷道业之隆。<a id="a-36"></a>咸无以匹。<a id="a-37"></a>所谓月光将出灵钵应降。<a id="a-38"></a>法师任当洪范化洽幽深。<a id="a-39"></a>此方诸僧咸有思慕。<a id="a-3A"></a>若庆云东徂摩尼回曜。<a id="a-3B"></a>一蹑七宝之座暂现明哲之灯。<a id="a-3C"></a>雨甘露于丰草。<a id="a-3D"></a>植栴檀于江湄。<a id="a-3E"></a>则如来之教复崇于今日。<a id="a-3F"></a>玄波溢漾重荡于一代矣。<a id="a-3G"></a>文多不悉载。<a id="a-3H"></a>及闻安至止。<a id="a-3I"></a>即往修造。<a id="a-3J"></a>既坐称言。<a id="a-3K"></a>四海习鉴齿。<a id="a-3L"></a>安曰。<a id="a-3M"></a>弥天释道安。<a id="a-3N"></a>时人以为名答。<a id="a-3O"></a>齿后饷梨十枚。<a id="a-3P"></a>正值众食。<a id="a-3Q"></a>便手自剖分梨尽人遍无参差者。<a id="a-3R"></a>高平郄超遣使遗米千斛。<a id="a-3S"></a>修书累纸深致殷勤。<a id="a-3T"></a>安答书云。<a id="a-3U"></a>捐米弥觉有待之为烦。<a id="a-3V"></a>习凿齿与谢安书云。<a id="a-3W"></a>来此见释道安。<a id="a-3X"></a>故是远胜非常道士。<a id="a-3Y"></a>师徒数百斋讲不倦。<a id="a-3Z"></a>无变化伎术可以惑常人之耳目。<a id="a-3a"></a>无重威大势可以整群小之参差。<a id="a-3b"></a>而师徒肃肃自相尊敬。<a id="a-3c"></a>洋洋济济乃是吾由来所未见。<a id="a-3d"></a>其人理怀简衷多所博涉。<a id="a-3e"></a>内外群书略皆遍睹。<a id="a-3f"></a>阴阳算数亦皆能通。<a id="a-3g"></a>佛经妙义故所游刃。<a id="a-3h"></a>作义乃似法兰法道。<a id="a-3i"></a>恨足下不同日而见。<a id="a-3j"></a>其亦每言。<a id="a-3k"></a>思得一叙。<a id="a-3l"></a>其为时贤所重类皆然也。<a id="a-3m"></a>安在樊氵十五载。<a id="a-3n"></a>每岁常再讲放光波若。<a id="a-3o"></a>未尝废阙。<a id="a-3p"></a>晋孝武皇帝。<a id="a-3q"></a>承风钦德遣使通问。<a id="a-3r"></a>并有诏曰。<a id="a-3s"></a>安法师器识伦通风韵标朗。<a id="a-3t"></a>居道训俗徽绩兼着。<a id="a-3u"></a>岂直规济当今。<a id="a-3v"></a>方乃陶津来世俸给。<a id="a-3w"></a>一同王公物出所在。<a id="a-3x"></a>时符坚素闻安名。<a id="a-3y"></a>每云。<a id="a-3z"></a>襄阳有释道安是神器。<a id="a-40"></a>方欲致之以辅朕躬。<a id="a-41"></a>后遣符丕南攻襄阳。<a id="a-42"></a>安与朱序俱获于坚。<a id="a-43"></a>坚谓仆射权翼曰。<a id="a-44"></a>朕以十万之师取襄阳。<a id="a-45"></a>唯得一人半。<a id="a-46"></a>翼曰。<a id="a-47"></a>谁耶。<a id="a-48"></a>坚曰。<a id="a-49"></a>安公一人。<a id="a-4A"></a>习凿齿半人也。<a id="a-4B"></a>既至住长安五重寺。<a id="a-4C"></a>僧众数千大弘法化。<a id="a-4D"></a>初魏晋沙门依师为姓故姓各不同。<a id="a-4E"></a>安以为大师之本莫尊释迦。<a id="a-4F"></a>乃以释命氏。<a id="a-4G"></a>后获增一阿含。<a id="a-4H"></a>果称四河入海无复河名。<a id="a-4I"></a>四姓为沙门皆称释种。<a id="a-4J"></a>既悬与经符。<a id="a-4K"></a>遂为永式。<a id="a-4L"></a>安外涉群书善为文章。<a id="a-4M"></a>长安中衣冠子弟为诗赋者。<a id="a-4N"></a>皆依附致誉。<a id="a-4O"></a>时蓝田县得一大鼎容二十七斛。<a id="a-4P"></a>边有篆铭人莫能识。<a id="a-4Q"></a>乃以示安。<a id="a-4R"></a>安云。<a id="a-4S"></a>此古篆书。<a id="a-4T"></a>云鲁襄公所铸。<a id="a-4U"></a>乃写为隶文。<a id="a-4V"></a>又有人持一铜斛。<a id="a-4W"></a>于市卖之。<a id="a-4X"></a>其形正圆。<a id="a-4Y"></a>下向为斗。<a id="a-4Z"></a>横梁昂者为斗低者为合。<a id="a-4a"></a>梁一头为籥。<a id="a-4b"></a>籥同钟容半合。<a id="a-4c"></a>边有篆铭。<a id="a-4d"></a>坚以问安。<a id="a-4e"></a>安云。<a id="a-4f"></a>此王莽自言出自舜皇龙集戊辰改正即真。<a id="a-4g"></a>以同律量布之四方。<a id="a-4h"></a>欲小大器钧令天下取平焉。<a id="a-4i"></a>其多闻广识如此。<a id="a-4j"></a>坚敕学士内外有疑皆师于安。<a id="a-4k"></a>故京兆为之语曰。<a id="a-4l"></a>学不师安义不中难。<a id="a-4m"></a>初坚承石氏之乱。<a id="a-4n"></a>至是民户殷富四方略定。<a id="a-4o"></a>东极沧海西并龟兹。<a id="a-4p"></a>南苞襄阳北尽沙漠。<a id="a-4q"></a>唯建业一隅未能[掜-臼+?]伏。<a id="a-4r"></a>坚每与侍臣谈话。<a id="a-4s"></a>未尝不欲平一江左以晋帝为仆射谢安为侍中。<a id="a-4t"></a>坚弟平阳公融及朝臣石越原绍等。<a id="a-4u"></a>并切谏终不能回。<a id="a-4v"></a>众以安为坚所信敬。<a id="a-4w"></a>乃共请曰。<a id="a-4x"></a>主上将有事东南。<a id="a-4y"></a>公何不能为苍生致一言耶。<a id="a-4z"></a>会坚出东苑命安升辇同载。<a id="a-50"></a>仆射权翼谏曰。<a id="a-51"></a>臣闻天子法驾侍中陪乘。<a id="a-52"></a>道安毁形宁可参厕。<a id="a-53"></a>坚勃然作色曰。<a id="a-54"></a>安公道德可尊。<a id="a-55"></a>朕以天下不易。<a id="a-56"></a>舆辇之荣未称其德。<a id="a-57"></a>即敕仆射扶安登辇。<a id="a-58"></a>俄而顾谓安曰。<a id="a-59"></a>朕将与公南游吴越整六师而巡狩涉会稽以观沧海。<a id="a-5A"></a>不亦乐乎。<a id="a-5B"></a>安对曰。<a id="a-5C"></a>陛下应天御世。<a id="a-5D"></a>有八州之贡富。<a id="a-5E"></a>居中土而制四海。<a id="a-5F"></a>宜栖神无为与尧舜比隆。<a id="a-5G"></a>今欲以百万之师求厥田下下之上。<a id="a-5H"></a>且东南区地地卑气厉。<a id="a-5I"></a>昔舜禹游而不反。<a id="a-5J"></a>秦皇适而不归。<a id="a-5K"></a>以贫道观之。<a id="a-5L"></a>非愚心所同也。<a id="a-5M"></a>平阳公懿戚石越重臣。<a id="a-5N"></a>并谓不可。<a id="a-5O"></a>犹尚见拒。<a id="a-5P"></a>贫道轻浅言必不允。<a id="a-5Q"></a>既荷厚遇故尽丹诚耳。<a id="a-5R"></a>坚曰。<a id="a-5S"></a>非为地不广民不足治也。<a id="a-5T"></a>将简天心明大运所在耳。<a id="a-5U"></a>顺时巡狩亦着前典。<a id="a-5V"></a>若如来言则帝王无省方之文乎。<a id="a-5W"></a>安曰。<a id="a-5X"></a>若銮驾必动。<a id="a-5Y"></a>可先幸洛阳[掜-臼+?]威蓄锐。<a id="a-5Z"></a>传檄江南。<a id="a-5a"></a>如其不服伐之未晚。<a id="a-5b"></a>坚不从。<a id="a-5c"></a>遣平阳公融等。<a id="a-5d"></a>精锐二十五万为前锋。<a id="a-5e"></a>坚躬率步骑六十万到。<a id="a-5f"></a>顷晋遣征虏将军谢石徐州刺史谢玄拒之。<a id="a-5g"></a>坚前军大溃于八公。<a id="a-5h"></a>西晋军逐北三十余里。<a id="a-5i"></a>死者相枕。<a id="a-5j"></a>融马倒殒首。<a id="a-5k"></a>坚单骑而遁如所谏焉。<a id="a-5l"></a>安常注诸经恐不合理。<a id="a-5m"></a>乃誓曰。<a id="a-5n"></a>若所说不堪远理。<a id="a-5o"></a>愿见瑞相。<a id="a-5p"></a>乃梦见胡道人头白眉毛长。<a id="a-5q"></a>语安云。<a id="a-5r"></a>君所注经殊合道理。<a id="a-5s"></a>我不得入泥洹住在西域。<a id="a-5t"></a>当相助弘通可时时设食。<a id="a-5u"></a>后十诵律至。<a id="a-5v"></a>远公乃知。<a id="a-5w"></a>和上所梦宾头卢也。<a id="a-5x"></a>于是立座饭之。<a id="a-5y"></a>处处成则。<a id="a-5z"></a>安既德为物宗学兼三藏。<a id="a-60"></a>所制僧尼轨范佛法宪章。<a id="a-61"></a>条为三例。<a id="a-62"></a>一曰行香定座上讲经上讲之法。<a id="a-63"></a>二曰常日六时行道饮食唱时法。<a id="a-64"></a>三曰布萨差使悔过等法。<a id="a-65"></a>天下寺舍遂则而从之。<a id="a-66"></a>安每与弟子法遇等。<a id="a-67"></a>于弥勒前。<a id="a-68"></a>立誓愿生兜率。<a id="a-69"></a>后至秦建元二十一年正月二十七日。<a id="a-6A"></a>忽有异僧形甚庸陋。<a id="a-6B"></a>来寺寄宿。<a id="a-6C"></a>寺房既迮处之讲堂。<a id="a-6D"></a>时维那直殿。<a id="a-6E"></a>夜见此僧从窗隙出入。<a id="a-6F"></a>遽以白安。<a id="a-6G"></a>安惊起礼讯问其来意。<a id="a-6H"></a>答云相为而来。<a id="a-6I"></a>安曰。<a id="a-6J"></a>自惟罪深讵可度脱。<a id="a-6K"></a>彼答云。<a id="a-6L"></a>甚可度耳。<a id="a-6M"></a>然须臾浴圣僧情愿必果。<a id="a-6N"></a>具示浴法。<a id="a-6O"></a>安请问来生所往处。<a id="a-6P"></a>彼乃以手虚拨天之西北。<a id="a-6Q"></a>即见云开。<a id="a-6R"></a>备睹兜率妙胜之报。<a id="a-6S"></a>尔夕大众数十人悉皆同见。<a id="a-6T"></a>安后营浴具。<a id="a-6U"></a>见有非常小儿伴侣数十来入寺戏须臾就浴。<a id="a-6V"></a>果是圣应也。<a id="a-6W"></a>至其年二月八日。<a id="a-6X"></a>忽告众曰。<a id="a-6Y"></a>吾当去矣。<a id="a-6Z"></a>是日斋毕无疾而卒。<a id="a-6a"></a>葬城内五级寺中。<a id="a-6b"></a>是岁晋太元十年也。<a id="a-6c"></a>年七十二。<a id="a-6d"></a>未终之前隐士王嘉往候安。<a id="a-6e"></a>安曰。<a id="a-6f"></a>世事如此行将及人。<a id="a-6g"></a>相与去乎。<a id="a-6h"></a>嘉曰。<a id="a-6i"></a>诚如所言。<a id="a-6j"></a>师并前行。<a id="a-6k"></a>仆有小债未了不得俱去。<a id="a-6l"></a>及姚苌之得长安也。<a id="a-6m"></a>嘉时故在城内。<a id="a-6n"></a>苌与符登相持甚久。<a id="a-6o"></a>苌乃问嘉。<a id="a-6p"></a>朕当得登不。<a id="a-6q"></a>答曰。<a id="a-6r"></a>略得。<a id="a-6s"></a>苌怒曰。<a id="a-6t"></a>得当言得。<a id="a-6u"></a>何略之有。<a id="a-6v"></a>遂斩之。<a id="a-6w"></a>此嘉所谓负债者也。<a id="a-6x"></a>苌死后其子兴方杀登。<a id="a-6y"></a>兴字子略。<a id="a-6z"></a>即嘉所谓略得者也。<a id="a-70"></a>嘉字子年。<a id="a-71"></a>洛阳人也。<a id="a-72"></a>形貌鄙陋似若不足。<a id="a-73"></a>本滑稽好语笑。<a id="a-74"></a>然不食五谷清虚服气。<a id="a-75"></a>人咸宗而事之。<a id="a-76"></a>往问善恶。<a id="a-77"></a>嘉随而应答。<a id="a-78"></a>语则可笑。<a id="a-79"></a>状如调戏。<a id="a-7A"></a>辞似谶记。<a id="a-7B"></a>不可领解。<a id="a-7C"></a>事过多验。<a id="a-7D"></a>初养徒于加眉谷中。<a id="a-7E"></a>符坚遣大鸿胪征不就。<a id="a-7F"></a>及坚将欲南征遣问休否。<a id="a-7G"></a>嘉无所言。<a id="a-7H"></a>乃乘使者马。<a id="a-7I"></a>佯向东行数百步。<a id="a-7J"></a>因落靴帽解弃衣服奔马而还。<a id="a-7K"></a>以示坚寿春之败。<a id="a-7L"></a>其先见如此。<a id="a-7M"></a>及姚苌害嘉之日。<a id="a-7N"></a>有人于垄上见之。<a id="a-7O"></a>乃遗书于苌安之潜契神人皆此类也。<a id="a-7P"></a>安先闻罗什在西国。<a id="a-7Q"></a>思共讲析每劝坚取之。<a id="a-7R"></a>什亦远闻安风。<a id="a-7S"></a>谓是东方圣人。<a id="a-7T"></a>恒遥而礼之。<a id="a-7U"></a>初安生而便左臂有一皮广寸许。<a id="a-7V"></a>着臂捋可得上下之。<a id="a-7W"></a>唯不得出手。<a id="a-7X"></a>又肘外有方肉。<a id="a-7Y"></a>上有通文。<a id="a-7Z"></a>时人谓之为印手菩萨。<a id="a-7a"></a>安终后十六年。<a id="a-7b"></a>什公方至。<a id="a-7c"></a>什恨不相见悲恨无极。<a id="a-7d"></a>安既笃好经典志在宣法。<a id="a-7e"></a>所请外国沙门僧伽提婆昙摩难提及僧伽跋澄等。<a id="a-7f"></a>译出众经百余万言。<a id="a-7g"></a>常与沙门法和诠定音字详核文旨新出众经于是获正。<a id="a-7h"></a>孙绰为名德沙门论。<a id="a-7i"></a>自云。<a id="a-7j"></a>释道安博物多才通经名理。<a id="a-7k"></a>又为之赞曰。<a id="a-7l"></a>物有广赡。<a id="a-7m"></a>人固多宰。<a id="a-7n"></a>渊渊释安。<a id="a-7o"></a>专能兼倍。<a id="a-7p"></a>飞声汧陇。<a id="a-7q"></a>驰名淮海。<a id="a-7r"></a>形虽草化。<a id="a-7s"></a>犹若常在。<a id="a-7t"></a>有别记云。<a id="a-7u"></a>河北别有竺道安。<a id="a-7v"></a>与释道安齐名。<a id="a-7w"></a>谓习凿齿致书于竺道安。<a id="a-7x"></a>道安本随师姓。<a id="a-7y"></a>竺后改为释。<a id="a-7z"></a>世见其二姓。<a id="a-80"></a>因谓为两人。<a id="a-81"></a>谬矣。</p>
  <p id="a82">释法和。<a id="a-83"></a>荣阳人也。<a id="a-84"></a>少与安公同学。<a id="a-85"></a>以恭让知名善能标明论纲解悟疑滞。<a id="a-86"></a>因石氏之乱率徒入蜀。<a id="a-87"></a>巴汉之士慕德成群。<a id="a-88"></a>闻襄阳陷没。<a id="a-89"></a>自蜀入关住阳平寺。<a id="a-8A"></a>后于金舆谷设会。<a id="a-8B"></a>与安公共登山岭极目周睇。<a id="a-8C"></a>既而悲曰。<a id="a-8D"></a>此山高耸游望者多。<a id="a-8E"></a>一从此化竟测何之。<a id="a-8F"></a>安曰。<a id="a-8G"></a>法师持心有在何惧后生。<a id="a-8H"></a>若慧心不萌斯可悲矣。<a id="a-8I"></a>后与安公详定新经参正文义。<a id="a-8J"></a>顷之伪晋王姚绪请住蒲阪讲说。<a id="a-8K"></a>其后少时敕语弟子。<a id="a-8L"></a>俗内烦恼苦累非一。<a id="a-8M"></a>乃正衣服绕佛礼拜还坐本处。<a id="a-8N"></a>以衣蒙头奄然而卒。<a id="a-8O"></a>时年八十矣。</p>
  <p id="a8P">竺僧朗。<a id="a-8Q"></a>京兆人也。<a id="a-8R"></a>少而游方问道。<a id="a-8S"></a>长还关中专当讲说。<a id="a-8T"></a>尝与数人同共赴请。<a id="a-8U"></a>行至中途忽告同辈曰。<a id="a-8V"></a>君等寺中衣物似有窃者。<a id="a-8W"></a>如言即反果有盗焉。<a id="a-8X"></a>由其相语故得无失。<a id="a-8Y"></a>朗常蔬食布衣。<a id="a-8Z"></a>志耽人外。<a id="a-8a"></a>以伪秦符健皇始元年。<a id="a-8b"></a>移卜泰山。<a id="a-8c"></a>与隐士张忠为林下之契。<a id="a-8d"></a>每共游处。<a id="a-8e"></a>忠后为符坚所征。<a id="a-8f"></a>行至华阴山而卒。<a id="a-8g"></a>朗乃于金舆谷昆仑山中。<a id="a-8h"></a>别立精舍。<a id="a-8i"></a>犹是泰山西北之一岩也。<a id="a-8j"></a>峰岫高险水石宏壮。<a id="a-8k"></a>朗创筑房室制穷山美。<a id="a-8l"></a>内外屋宇数十余区闻风而造者百有余人。<a id="a-8m"></a>朗孜孜训诱劳不告倦。<a id="a-8n"></a>秦主符坚钦其德素遣使征请。<a id="a-8o"></a>朗同辞老疾乃止。<a id="a-8p"></a>于是月月修书、<a id="a-8q"></a>嚫遗。<a id="a-8r"></a>坚后沙汰众僧。<a id="a-8s"></a>乃别诏曰。<a id="a-8t"></a>朗法师戒德冰霜学徒清秀。<a id="a-8u"></a>昆仑一山不在搜例。<a id="a-8v"></a>及后秦姚兴亦佳叹重。<a id="a-8w"></a>燕主慕容德钦朗名行。<a id="a-8x"></a>假号东齐王。<a id="a-8y"></a>给以二县租税。<a id="a-8z"></a>朗让王而取租税为兴福业。<a id="a-90"></a>晋孝武致书遗。<a id="a-91"></a>魏主拓跋圭亦送书致物、<a id="a-92"></a>其为时人所敬如此。<a id="a-93"></a>此谷中旧多虎灾。<a id="a-94"></a>常执仗结群而行。<a id="a-95"></a>及朗居之猛兽归伏。<a id="a-96"></a>晨行夜往道俗无滞。<a id="a-97"></a>百姓咨嗟称善无极。<a id="a-98"></a>故奉高人至今。<a id="a-99"></a>犹呼金舆谷为朗公谷也。<a id="a-9A"></a>凡有来诣朗者。<a id="a-9B"></a>人数多少未至一日辄以逆知。<a id="a-9C"></a>使弟子为具饮食。<a id="a-9D"></a>必如言果至。<a id="a-9E"></a>莫不叹其有预见之明矣。<a id="a-9F"></a>后卒于山中。<a id="a-9G"></a>春秋八十有五。<a id="a-9H"></a>时泰山复有支僧敦者。<a id="a-9I"></a>本冀州人。<a id="a-9J"></a>少游汧陇长历荆雍。<a id="a-9K"></a>妙通大乘兼善数论。<a id="a-9L"></a>着人物始义论。<a id="a-9M"></a>亦行于世矣。</p>
  <p id="a9N">竺法汰。<a id="a-9O"></a>东莞人。<a id="a-9P"></a>少与道安同学。<a id="a-9Q"></a>虽才辩不逮而姿貌过之。<a id="a-9R"></a>与道安避难行至新野。<a id="a-9S"></a>安分张徒众命汰下京临别谓安曰。<a id="a-9T"></a>法师仪轨西北下座弘教东南。<a id="a-9U"></a>江湖道术此焉相望矣。<a id="a-9V"></a>至于高会净因。<a id="a-9W"></a>当期之岁寒耳。<a id="a-9X"></a>于是分手泣涕而别。<a id="a-9Y"></a>乃与弟子昙一昙二等四十余人。<a id="a-9Z"></a>沿江东下。<a id="a-9a"></a>遇疾停阳口。<a id="a-9b"></a>时桓温镇荆州。<a id="a-9c"></a>遣使要过供事汤药。<a id="a-9d"></a>安公又遣弟子慧远。<a id="a-9e"></a>下荆问疾。<a id="a-9f"></a>汰病小愈诣温。<a id="a-9g"></a>温欲共汰久语。<a id="a-9h"></a>先对诸宾未及前汰。<a id="a-9i"></a>汰既疾势未歇不堪久坐。<a id="a-9j"></a>乃乘舆历厢回出。<a id="a-9k"></a>相闻与温曰。<a id="a-9l"></a>风痰忽发不堪久语。<a id="a-9m"></a>比当更造。<a id="a-9n"></a>温匆匆起出接与归焉。<a id="a-9o"></a>汰形长八尺风姿可观。<a id="a-9p"></a>含吐蕴借词若兰芳。<a id="a-9q"></a>时沙门道恒颇有才力。<a id="a-9r"></a>常执心无义大行荆土。<a id="a-9s"></a>汰曰。<a id="a-9t"></a>此是邪说应须破之。<a id="a-9u"></a>乃大集名僧令弟子昙一难之。<a id="a-9v"></a>据经引理析驳纷纭。<a id="a-9w"></a>恒仗其口辩不肯受屈。<a id="a-9x"></a>日色既暮。<a id="a-9y"></a>明旦更集慧远就席。<a id="a-9z"></a>设难数番关责锋起。<a id="a-A0"></a>恒自觉义途差异。<a id="a-A1"></a>神色微动。<a id="a-A2"></a>麈尾扣案未即有答。<a id="a-A3"></a>远曰。<a id="a-A4"></a>不疾而速。<a id="a-A5"></a>杼轴何为。<a id="a-A6"></a>座者皆笑矣。<a id="a-A7"></a>心无之义于此而息。<a id="a-A8"></a>汰下都止瓦官寺。<a id="a-A9"></a>晋太宗简文皇帝深相敬。<a id="a-AA"></a>重请讲放光经。<a id="a-AB"></a>开题大会。<a id="a-AC"></a>帝亲临幸。<a id="a-AD"></a>王侯公卿莫不毕集。<a id="a-AE"></a>汰形解过人流名四远。<a id="a-AF"></a>开讲之日黑白观听士女成群。<a id="a-AG"></a>及咨禀门徒以次骈席。<a id="a-AH"></a>三吴负袠至者千数。<a id="a-AI"></a>瓦官寺本是河内山玩公。<a id="a-AJ"></a>墓为陶处。<a id="a-AK"></a>晋兴宁中沙门慧力启乞为寺止有堂塔而已。<a id="a-AL"></a>及汰居之更拓房宇修立众业。<a id="a-AM"></a>又起重门以可地势。<a id="a-AN"></a>汝南世子司马综第去寺近。<a id="a-AO"></a>遂侵掘寺侧重门沦陷。<a id="a-AP"></a>汰不介怀。<a id="a-AQ"></a>综乃感悟躬往悔谢。<a id="a-AR"></a>汰卧与相见。<a id="a-AS"></a>傍若无人。<a id="a-AT"></a>领军王洽东亭王珣太傅谢安并钦敬无极。<a id="a-AU"></a>临亡数日忽觉不悆。<a id="a-AV"></a>乃语弟子。<a id="a-AW"></a>吾将去矣。<a id="a-AX"></a>以晋太元十二年卒。<a id="a-AY"></a>春秋六十有八。<a id="a-AZ"></a>烈宗孝武诏曰。<a id="a-Aa"></a>汰法师道播八方泽流后裔。<a id="a-Ab"></a>奄尔丧逝痛贯于怀可赙钱十万丧事所须随由备办。<a id="a-Ac"></a>孙绰为之赞曰。<a id="a-Ad"></a>凄风拂林。<a id="a-Ae"></a>鸣弦映壑。<a id="a-Af"></a>爽爽法汰。<a id="a-Ag"></a>校德无怍。<a id="a-Ah"></a>汰弟子昙一昙二。<a id="a-Ai"></a>并博练经义。<a id="a-Aj"></a>又善老易。<a id="a-Ak"></a>风流趣好与慧远齐名。<a id="a-Al"></a>昙二少卒。<a id="a-Am"></a>汰哭之恸曰。<a id="a-An"></a>天丧回也。<a id="a-Ao"></a>汰所著义疏。<a id="a-Ap"></a>并与郄超书论本无义。<a id="a-Aq"></a>皆行于世。<a id="a-Ar"></a>或有言曰。<a id="a-As"></a>汰是安公弟子者非也。</p>
  <p id="aAt">释僧光。<a id="a-Au"></a>冀州人。<a id="a-Av"></a>常山渊公弟子。<a id="a-Aw"></a>性纯素有贞操。<a id="a-Ax"></a>为沙弥时与道安相遇于逆旅。<a id="a-Ay"></a>安时亦未受具戒。<a id="a-Az"></a>因共披陈志慕神气慷慨。<a id="a-B0"></a>临别相谓曰。<a id="a-B1"></a>若俱长大勿忘同游。<a id="a-B2"></a>光受戒已后励行精苦。<a id="a-B3"></a>学通经论值石氏之乱隐于飞龙山。<a id="a-B4"></a>游想岩壑得志禅慧。<a id="a-B5"></a>道安后复从之。<a id="a-B6"></a>相会欣喜。<a id="a-B7"></a>谓昔誓始从。<a id="a-B8"></a>因共披文属思。<a id="a-B9"></a>新悟尤多。<a id="a-BA"></a>安曰。<a id="a-BB"></a>先旧格义于理多违。<a id="a-BC"></a>光曰。<a id="a-BD"></a>且当分折逍遥。<a id="a-BE"></a>何容是非先达。<a id="a-BF"></a>安曰。<a id="a-BG"></a>弘赞理教宜令允惬。<a id="a-BH"></a>法鼓竞鸣何先何后。<a id="a-BI"></a>光乃与汰等。<a id="a-BJ"></a>南游晋平讲道弘化。<a id="a-BK"></a>后还襄阳遇疾而卒。<a id="a-BL"></a>又有沙门道护。<a id="a-BM"></a>亦冀州人。<a id="a-BN"></a>贞节有慧解。<a id="a-BO"></a>亦隐飞龙山。<a id="a-BP"></a>与安等相遇。<a id="a-BQ"></a>乃共言曰。<a id="a-BR"></a>居靖离俗每欲匡正大法。<a id="a-BS"></a>岂可独步山门使法轮辍轸。<a id="a-BT"></a>宜各随力所被以报佛恩。<a id="a-BU"></a>众佥曰善。<a id="a-BV"></a>遂各行化。<a id="a-BW"></a>后不知所终。</p>
  <p id="aBX">竺僧辅。<a id="a-BY"></a>邺人也。<a id="a-BZ"></a>少持戒行执志贞苦。<a id="a-Ba"></a>学通诸论兼善经法。<a id="a-Bb"></a>道振伊洛一都宗事。<a id="a-Bc"></a>值西晋饥乱。<a id="a-Bd"></a>辅与释道安等隐于濩泽。<a id="a-Be"></a>研精辩析洞尽幽微。<a id="a-Bf"></a>后憩荆州上明寺。<a id="a-Bg"></a>单蔬自节礼忏翘勤。<a id="a-Bh"></a>誓生兜率仰瞻慈氏。<a id="a-Bi"></a>时琅琊王忼为荆州刺史。<a id="a-Bj"></a>藉辅贞素请为戒师。<a id="a-Bk"></a>一门宗奉。<a id="a-Bl"></a>后未亡二日。<a id="a-Bm"></a>忽云明日当去。<a id="a-Bn"></a>至于临终妙香满室梵响相系。<a id="a-Bo"></a>道俗奔波来者万数。<a id="a-Bp"></a>是日后分无疾而化。<a id="a-Bq"></a>春秋六十。<a id="a-Br"></a>因葬寺中僧为起塔。</p>
  <p id="aBs">竺僧敷。<a id="a-Bt"></a>未详氏族。<a id="a-Bu"></a>学通众经尤善放光及道行波若。<a id="a-Bv"></a>西晋末乱移居江左。<a id="a-Bw"></a>止京师瓦官寺盛开讲席建邺旧僧莫不推服。<a id="a-Bx"></a>时同寺沙门道嵩亦才解相次。<a id="a-By"></a>与道安书云。<a id="a-Bz"></a>敷公研微秀发非吾等所及也。<a id="a-C0"></a>时异学之徒咸谓心神有形但妙于万物随其能言互相摧压。<a id="a-C1"></a>敷乃着神无形论。<a id="a-C2"></a>以有形便有数。<a id="a-C3"></a>有数则有尽。<a id="a-C4"></a>神既无尽。<a id="a-C5"></a>故知无形矣。<a id="a-C6"></a>时仗辩之徒纷纭交诤。<a id="a-C7"></a>既理有所归惬然信服。<a id="a-C8"></a>后又着放光道行等义疏。<a id="a-C9"></a>后终于寺中。<a id="a-CA"></a>春秋七十余矣。<a id="a-CB"></a>竺法汰与道安书云。<a id="a-CC"></a>每忆敷上人周旋如昨。<a id="a-CD"></a>逝殁奄复多年。<a id="a-CE"></a>与其清谈之日未尝不相忆思得与君共覆疏其美。<a id="a-CF"></a>岂图一旦永为异世。<a id="a-CG"></a>痛恨之深何能忘情。<a id="a-CH"></a>其义理所得披寻之功。<a id="a-CI"></a>信难可图矣。<a id="a-CJ"></a>汰与安书数述敷义。<a id="a-CK"></a>今推寻失其文制。<a id="a-CL"></a>湮没可悲。</p>
  <p id="aCM">释昙翼。<a id="a-CN"></a>姓姚。<a id="a-CO"></a>羌人也。<a id="a-CP"></a>或云冀州人。<a id="a-CQ"></a>年十六出家。<a id="a-CR"></a>事安公为师。<a id="a-CS"></a>少以律行见称。<a id="a-CT"></a>学通三藏为门人所推。<a id="a-CU"></a>经游蜀郡。<a id="a-CV"></a>刺史毛璩深重之为设中食躬自瞻奉。<a id="a-CW"></a>见翼于饭中得一粒谷先取食之。<a id="a-CX"></a>璩密以敬异。<a id="a-CY"></a>知必不孤信施。<a id="a-CZ"></a>得后饷米千斛。<a id="a-Ca"></a>翼受而分施。<a id="a-Cb"></a>翼尝随安在檀溪寺。<a id="a-Cc"></a>晋长沙太守腾含。<a id="a-Cd"></a>于江陵舍宅为寺。<a id="a-Ce"></a>告安求一僧为纲领。<a id="a-Cf"></a>安谓翼曰。<a id="a-Cg"></a>荆楚士庶始欲师宗。<a id="a-Ch"></a>成其化者非尔而谁。<a id="a-Ci"></a>翼遂杖锡南征缔构寺宇。<a id="a-Cj"></a>即长沙寺是也。<a id="a-Ck"></a>后互贼越逸侵掠汉南。<a id="a-Cl"></a>江陵阖境避难上明。<a id="a-Cm"></a>翼又于彼立寺。<a id="a-Cn"></a>群寇既荡复还江陵。<a id="a-Co"></a>修复长沙寺。<a id="a-Cp"></a>丹诚祈请遂感舍利。<a id="a-Cq"></a>盛以金瓶置于斋座。<a id="a-Cr"></a>翼乃顶礼立誓曰。<a id="a-Cs"></a>若必是金刚余荫愿放光明。<a id="a-Ct"></a>至乎中夜有五色光。<a id="a-Cu"></a>彩从瓶渐出照满一堂。<a id="a-Cv"></a>举众惊嗟莫不以翼神感。<a id="a-Cw"></a>当于尔时虽复富兰等见亦回伪归真也。<a id="a-Cx"></a>后入巴陵君山伐木。<a id="a-Cy"></a>山海经所谓洞庭山也。<a id="a-Cz"></a>山上有穴通吴之苞山。<a id="a-D0"></a>山既灵异人甚惮之。<a id="a-D1"></a>翼率人入山。<a id="a-D2"></a>路值白蛇数十卧遮行辙。<a id="a-D3"></a>翼退还所住。<a id="a-D4"></a>遥请山灵为其礼忏。<a id="a-D5"></a>乃谓神曰。<a id="a-D6"></a>吾造寺伐材幸愿共为功德。<a id="a-D7"></a>夜即梦见神人告翼曰。<a id="a-D8"></a>法师既为三宝须用。<a id="a-D9"></a>特相随喜。<a id="a-DA"></a>但莫令余人妄有所伐。<a id="a-DB"></a>明日更往路甚清夷。<a id="a-DC"></a>于是伐木沿流而下。<a id="a-DD"></a>其中伐人不免私窃。<a id="a-DE"></a>还至寺上翼材已毕。<a id="a-DF"></a>余人所私之者悉为官所取。<a id="a-DG"></a>其诚感如此。<a id="a-DH"></a>翼常叹。<a id="a-DI"></a>寺立僧足。<a id="a-DJ"></a>而形像尚少。<a id="a-DK"></a>阿育王所造容仪神瑞皆多布在诸方。<a id="a-DL"></a>何其无感不能招致。<a id="a-DM"></a>乃专精恳恻请求诚应。<a id="a-DN"></a>以晋太元十九年甲午之岁二月八日。<a id="a-DO"></a>忽有一像现于城北。<a id="a-DP"></a>光相冲天。<a id="a-DQ"></a>时白马寺僧众先往迎接不能令动。<a id="a-DR"></a>翼乃往只礼。<a id="a-DS"></a>谓众人曰。<a id="a-DT"></a>当是阿育王像降我长沙寺焉。<a id="a-DU"></a>即令弟子三人捧接。<a id="a-DV"></a>飘然而起迎还本寺。<a id="a-DW"></a>道俗奔赴车马轰填。<a id="a-DX"></a>后罽宾禅师僧伽难陀。<a id="a-DY"></a>从蜀下入寺礼拜。<a id="a-DZ"></a>见像光上有梵字。<a id="a-Da"></a>便曰。<a id="a-Db"></a>是阿育王像。<a id="a-Dc"></a>何时来此。<a id="a-Dd"></a>时人闻者方知翼之不谬年八十二而终。<a id="a-De"></a>终日像圆光奄然灵化。<a id="a-Df"></a>莫知所之。<a id="a-Dg"></a>道俗咸谓翼之通感焉。<a id="a-Dh"></a>时长沙寺复有僧卫沙门。<a id="a-Di"></a>学业甚着为殷仲堪所重。<a id="a-Dj"></a>尤善十住。<a id="a-Dk"></a>乃为之注解。</p>
  <p id="aDl">释法遇。<a id="a-Dm"></a>不知何人。<a id="a-Dn"></a>弱年好学笃志坟素。<a id="a-Do"></a>而任性夸诞谓傍若无人。<a id="a-Dp"></a>后与安公相值忽然信伏遂投簪许道事安为师。<a id="a-Dq"></a>既沐玄化悟解非常。<a id="a-Dr"></a>折挫本心谦虚成德。<a id="a-Ds"></a>义阳太守院保闻风钦慕。<a id="a-Dt"></a>遥结善友修书通好。<a id="a-Du"></a>施遗相接。<a id="a-Dv"></a>后襄阳被寇。<a id="a-Dw"></a>遇乃避地东下。<a id="a-Dx"></a>止江陵长沙寺。<a id="a-Dy"></a>讲说众经。<a id="a-Dz"></a>受业者四百余人。<a id="a-E0"></a>时一僧饮酒废夕烧香。<a id="a-E1"></a>遇止罚而不遣。<a id="a-E2"></a>安公遥闻之。<a id="a-E3"></a>以竹筒盛一荆子。<a id="a-E4"></a>手自缄封。<a id="a-E5"></a>题以寄遇遇。<a id="a-E6"></a>开封见杖。<a id="a-E7"></a>即曰。<a id="a-E8"></a>此由饮酒僧也。<a id="a-E9"></a>我训领不勤远贻忧赐。<a id="a-EA"></a>即命维那鸣槌集众。<a id="a-EB"></a>以杖筒置香橙上。<a id="a-EC"></a>行香毕。<a id="a-ED"></a>遇乃起出众前。<a id="a-EE"></a>向筒致敬。<a id="a-EF"></a>于是伏地。<a id="a-EG"></a>命维那行杖三下内杖筒中。<a id="a-EH"></a>垂泪自责。<a id="a-EI"></a>时境内道俗莫不叹息。<a id="a-EJ"></a>因之励业者甚众。<a id="a-EK"></a>既而与慧远书曰。<a id="a-EL"></a>吾人微闇短不能率众。<a id="a-EM"></a>和上虽隔在异域。<a id="a-EN"></a>犹远垂忧念。<a id="a-EO"></a>吾罪深矣。<a id="a-EP"></a>后卒于江陵春秋六十矣。</p>
  <p id="aEQ">释昙徽。<a id="a-ER"></a>河内人。<a id="a-ES"></a>年十二投道安出家。<a id="a-ET"></a>安尚其神彩且令读书。<a id="a-EU"></a>二三年中学兼经史。<a id="a-EV"></a>十六方许剃发。<a id="a-EW"></a>于是专务佛理镜测幽凝。<a id="a-EX"></a>未及立年便能讲说。<a id="a-EY"></a>虽志业高素而以恭推见重。<a id="a-EZ"></a>后随安在襄阳。<a id="a-Ea"></a>符丕寇境。<a id="a-Eb"></a>乃东下荆州止上明寺。<a id="a-Ec"></a>每法轮一转则黑白奔波。<a id="a-Ed"></a>常顾解有所从。<a id="a-Ee"></a>乃图写安形存念礼拜。<a id="a-Ef"></a>于是江陵士女咸西向致敬印手菩萨。<a id="a-Eg"></a>或问法师道化何如和上。<a id="a-Eh"></a>徽曰。<a id="a-Ei"></a>和上内行深浅未易可测。<a id="a-Ej"></a>外缘所被多诸应验在吾一渧宁比江海耶。<a id="a-Ek"></a>以晋太元二十年卒。<a id="a-El"></a>临亡之日体无余患。<a id="a-Em"></a>上堂同众中食因而告别。<a id="a-En"></a>食竟还房右胁而化。<a id="a-Eo"></a>春秋七十三矣。<a id="a-Ep"></a>着立本论九篇六识旨归十二首。<a id="a-Eq"></a>并行于世。</p>
  <p id="aEr">释道立。<a id="a-Es"></a>不知何许人。<a id="a-Et"></a>少出家事安公为师善放光经。<a id="a-Eu"></a>又以庄老三玄微应佛理。<a id="a-Ev"></a>颇亦属意焉。<a id="a-Ew"></a>性澄靖不涉当世。<a id="a-Ex"></a>后随安入关隐覆舟山。<a id="a-Ey"></a>岩居独处不受供养。<a id="a-Ez"></a>每潜思入禅。<a id="a-F0"></a>辄七日不起。<a id="a-F1"></a>如此者数矣。<a id="a-F2"></a>后夏初忽出山。<a id="a-F3"></a>鸠集众僧自为讲大品。<a id="a-F4"></a>或问其故。<a id="a-F5"></a>答云。<a id="a-F6"></a>我止可至秋。<a id="a-F7"></a>为欲令所怀粗讫耳。<a id="a-F8"></a>自恣后数日果无疾而终。<a id="a-F9"></a>时人谓知命者矣。</p>
  <p id="aFA">释昙戒。<a id="a-FB"></a>一名慧精。<a id="a-FC"></a>姓卓。<a id="a-FD"></a>南阳人。<a id="a-FE"></a>晋外兵部棘阳令潜之弟也。<a id="a-FF"></a>居贫务学游心坟典。<a id="a-FG"></a>后闻于法道讲放光经。<a id="a-FH"></a>乃借衣一听。<a id="a-FI"></a>遂深悟佛理。<a id="a-FJ"></a>废俗从道。<a id="a-FK"></a>伏事安公为师。<a id="a-FL"></a>博通三藏诵经五十余万言。<a id="a-FM"></a>常日礼五百拜佛。<a id="a-FN"></a>晋临川王甚知重。<a id="a-FO"></a>后笃疾常诵弥勒佛名不辍口。<a id="a-FP"></a>弟子智生侍疾。<a id="a-FQ"></a>问何不愿生安养。<a id="a-FR"></a>诫曰。<a id="a-FS"></a>吾与和上等八人同愿生兜率。<a id="a-FT"></a>和上及道愿等皆已往生。<a id="a-FU"></a>吾未得去。<a id="a-FV"></a>是故有愿耳。<a id="a-FW"></a>言毕即有光照于身。<a id="a-FX"></a>容貌更悦。<a id="a-FY"></a>遂奄尔迁化。<a id="a-FZ"></a>春秋七十。<a id="a-Fa"></a>仍葬安公墓右。</p>
  <p id="aFb">竺法旷。<a id="a-Fc"></a>姓睾。<a id="a-Fd"></a>下邳人。<a id="a-Fe"></a>寓居吴兴早失二亲。<a id="a-Ff"></a>事后母以孝闻。<a id="a-Fg"></a>家贫无蓄。<a id="a-Fh"></a>常躬耕垄畔以供色养。<a id="a-Fi"></a>及母亡行丧尽礼。<a id="a-Fj"></a>服阕出家。<a id="a-Fk"></a>事沙门竺昙印为师。<a id="a-Fl"></a>印明睿有道行。<a id="a-Fm"></a>旷师事竭诚。<a id="a-Fn"></a>迄受具戒。<a id="a-Fo"></a>栖风立操卓尔殊群。<a id="a-Fp"></a>履素安业志行渊深。<a id="a-Fq"></a>印尝疾病危笃。<a id="a-Fr"></a>旷乃七日七夜祈诚礼忏。<a id="a-Fs"></a>至第七日忽见五色光明照印房户。<a id="a-Ft"></a>印如觉有人以手按之。<a id="a-Fu"></a>所苦遂愈。<a id="a-Fv"></a>后辞师远游。<a id="a-Fw"></a>广寻经要。<a id="a-Fx"></a>还止於潜青山石室。<a id="a-Fy"></a>每以法华为会三之旨。<a id="a-Fz"></a>无量寿为净土之因。<a id="a-G0"></a>常吟咏二部。<a id="a-G1"></a>有众则讲。<a id="a-G2"></a>独处则诵。<a id="a-G3"></a>谢安为吴兴。<a id="a-G4"></a>故往展敬。<a id="a-G5"></a>而山栖幽阻车不通辙。<a id="a-G6"></a>于是解驾山椒陵峰步往。<a id="a-G7"></a>晋简文皇帝遣堂邑太守曲安远诏问起居。<a id="a-G8"></a>并咨以妖星请旷为力。<a id="a-G9"></a>旷答诏曰。<a id="a-GA"></a>昔宋景修福妖星移次。<a id="a-GB"></a>陛下光辅以来政刑允辑。<a id="a-GC"></a>天下任重万机事殷。<a id="a-GD"></a>失之毫牦差以千里。<a id="a-GE"></a>唯当勤修德政以赛天谴。<a id="a-GF"></a>贫道必当尽诚上答。<a id="a-GG"></a>正恐有心无力耳。<a id="a-GH"></a>乃与弟子斋忏。<a id="a-GI"></a>有顷灾灭。<a id="a-GJ"></a>晋兴宁中东游禹穴观瞩山水。<a id="a-GK"></a>始投若耶之孤潭。<a id="a-GL"></a>欲依岩傍岭栖闲养志。<a id="a-GM"></a>郄超谢庆绪并结居尘外。<a id="a-GN"></a>时东土多遇疫疾。<a id="a-GO"></a>旷既少习慈悲兼善神咒。<a id="a-GP"></a>遂游行村里拯救危急。<a id="a-GQ"></a>乃出邑止昌原寺。<a id="a-GR"></a>百姓疾者多祈之致效。<a id="a-GS"></a>有见鬼者。<a id="a-GT"></a>言旷之行住常有鬼神数十卫其前后。<a id="a-GU"></a>时沙门竺道邻造无量寿像。<a id="a-GV"></a>旷乃率其有缘。<a id="a-GW"></a>起立大殿相传云。<a id="a-GX"></a>伐木遇旱。<a id="a-GY"></a>旷咒令至水晋孝武帝钦承风闻要请出京事以师礼。<a id="a-GZ"></a>止于长干寺。<a id="a-Ga"></a>元兴元年卒。<a id="a-Gb"></a>春秋七十有六。<a id="a-Gc"></a>散骑常侍顾恺之为作赞传云。</p>
  <p id="aGd">竺道壹姓陆。<a id="a-Ge"></a>吴人也。<a id="a-Gf"></a>少出家贞正有学业。<a id="a-Gg"></a>而晦迹隐智。<a id="a-Gh"></a>人莫能知。<a id="a-Gi"></a>与之久处方悟其神出。<a id="a-Gj"></a>琅琊王珣兄弟深加敬事。<a id="a-Gk"></a>晋太和中出都止瓦官寺。<a id="a-Gl"></a>从汰公受学。<a id="a-Gm"></a>数年之中。<a id="a-Gn"></a>思彻渊深讲倾都邑。<a id="a-Go"></a>汰有弟子昙一。<a id="a-Gp"></a>亦雅有风操。<a id="a-Gq"></a>时人呼昙一为大一。<a id="a-Gr"></a>道一为小壹。<a id="a-Gs"></a>名德相继为时论所宗。<a id="a-Gt"></a>晋简文皇帝深所知重。<a id="a-Gu"></a>及帝崩汰死。<a id="a-Gv"></a>壹乃还东止虎丘山。<a id="a-Gw"></a>学徒苦留不止。<a id="a-Gx"></a>乃令丹阳尹移壹还都。<a id="a-Gy"></a>壹答移曰。<a id="a-Gz"></a>盖闻大道之行嘉遁得肆其志。<a id="a-H0"></a>唐虞之盛逸民不夺其性。<a id="a-H1"></a>弘方由于有外。<a id="a-H2"></a>致远待而不践。<a id="a-H3"></a>大晋光熙德被无外。<a id="a-H4"></a>崇礼佛法弘长弥大。<a id="a-H5"></a>是以殊域之人不远万里。<a id="a-H6"></a>被褐振锡洋溢天邑。<a id="a-H7"></a>皆割爱弃欲。<a id="a-H8"></a>洗心清玄遐期旷世。<a id="a-H9"></a>故道深常隐志存慈救。<a id="a-HA"></a>故游不滞方自东徂西。<a id="a-HB"></a>唯道是务。<a id="a-HC"></a>虽万物惑其日计。<a id="a-HD"></a>而识者悟其岁功。<a id="a-HE"></a>今若责其属籍同役编户。<a id="a-HF"></a>恐游方之士望崖于圣世。<a id="a-HG"></a>轻举之徒长往而不反。<a id="a-HH"></a>亏盛明之风。<a id="a-HI"></a>谬主相之旨。<a id="a-HJ"></a>且荒服之宾。<a id="a-HK"></a>无关天台。<a id="a-HL"></a>幽薮之人。<a id="a-HM"></a>不书王府。<a id="a-HN"></a>幸以时审翔而后集也。<a id="a-HO"></a>壹于是闲居幽阜晦影穷谷。<a id="a-HP"></a>时若耶山有帛道猷者。<a id="a-HQ"></a>本姓冯。<a id="a-HR"></a>山阴人。<a id="a-HS"></a>少以篇牍著称。<a id="a-HT"></a>性率素好丘壑。<a id="a-HU"></a>一吟一咏有濠上之风。<a id="a-HV"></a>与道壹经有讲筵之遇。<a id="a-HW"></a>后与壹书云。<a id="a-HX"></a>始得优游山林之下。<a id="a-HY"></a>纵心孔释之书。<a id="a-HZ"></a>触兴为诗陵峰采药服饵蠲痾乐有余也。<a id="a-Ha"></a>但不与足下同日。<a id="a-Hb"></a>以此为恨耳。<a id="a-Hc"></a>因有诗曰。<a id="a-Hd"></a>连峰数千里。<a id="a-He"></a>修林带平津。<a id="a-Hf"></a>云过远山翳。<a id="a-Hg"></a>风至梗荒榛。<a id="a-Hh"></a>茅茨隐不见。<a id="a-Hi"></a>鸡鸣知有人。<a id="a-Hj"></a>闲步践其迳。<a id="a-Hk"></a>处处见遗薪。<a id="a-Hl"></a>始知百代下。<a id="a-Hm"></a>故有上皇民。<a id="a-Hn"></a>壹既得书有契心抱。<a id="a-Ho"></a>乃东适耶溪。<a id="a-Hp"></a>与道猷相会定于林下。<a id="a-Hq"></a>于是纵情尘外以经书自娱。<a id="a-Hr"></a>顷之郡守琅琊王荟。<a id="a-Hs"></a>於邑西起嘉祥寺。<a id="a-Ht"></a>以壹之风德高远。<a id="a-Hu"></a>请居僧首。<a id="a-Hv"></a>壹乃抽六物遗于寺。<a id="a-Hw"></a>造金牒千像。<a id="a-Hx"></a>壹既博通内外。<a id="a-Hy"></a>又律行清严。<a id="a-Hz"></a>故四远僧尼咸依附咨禀。<a id="a-I0"></a>时人号曰九州都维那。<a id="a-I1"></a>后暂往吴之虎丘山。<a id="a-I2"></a>以晋隆安中遇疾而卒。<a id="a-I3"></a>即葬于山南。<a id="a-I4"></a>春秋七十有一矣。<a id="a-I5"></a>孙绰为之赞曰。<a id="a-I6"></a>驰词说言。<a id="a-I7"></a>因缘不虚。<a id="a-I8"></a>惟兹壹公。<a id="a-I9"></a>绰然有余。<a id="a-IA"></a>譬若春圃。<a id="a-IB"></a>载芬载誉。<a id="a-IC"></a>条被猗蔚。<a id="a-ID"></a>枝[乾-乞+余]森疏。<a id="a-IE"></a>壹弟子道宝。<a id="a-IF"></a>姓张亦吴人。<a id="a-IG"></a>聪慧夙成尤善席上。<a id="a-IH"></a>张彭祖王秀琰皆见推重。<a id="a-II"></a>并着莫逆之交焉。</p>
  <p id="aIJ">释慧虔。<a id="a-IK"></a>姓皇甫。<a id="a-IL"></a>北地人也。<a id="a-IM"></a>少出家奉持戒行志操确然。<a id="a-IN"></a>憩庐山中十有余年。<a id="a-IO"></a>道俗有业志胜途者莫不属慕风彩。<a id="a-IP"></a>罗什新出诸经。<a id="a-IQ"></a>虔志存敷显宣扬德教。<a id="a-IR"></a>以远公在山足纽振玄风。<a id="a-IS"></a>虔乃东游吴越嘱地弘通。<a id="a-IT"></a>以晋义熙之初。<a id="a-IU"></a>投山阴嘉祥寺克己导物。<a id="a-IV"></a>苦身率众。<a id="a-IW"></a>凡诸新经皆书写讲说。<a id="a-IX"></a>涉将五载。<a id="a-IY"></a>忽然得病寝疾。<a id="a-IZ"></a>少时自知必尽。<a id="a-Ia"></a>乃属想安养祈诚观世音。<a id="a-Ib"></a>山阴比寺有净严尼。<a id="a-Ic"></a>宿德有戒行。<a id="a-Id"></a>夜梦见观世音从西郭门入。<a id="a-Ie"></a>清晖妙状光映日月。<a id="a-If"></a>幢幡华盖皆以七宝庄严。<a id="a-Ig"></a>见便作礼。<a id="a-Ih"></a>问曰。<a id="a-Ii"></a>不审大士今何所之。<a id="a-Ij"></a>答云。<a id="a-Ik"></a>往嘉祥寺迎虔公。<a id="a-Il"></a>因尔无常。<a id="a-Im"></a>当时疾虽绵笃而神色平平有如恒日。<a id="a-In"></a>侍者咸闻异香。<a id="a-Io"></a>久之乃歇。<a id="a-Ip"></a>虔既自审必终。<a id="a-Iq"></a>又睹瑞相。<a id="a-Ir"></a>道俗闻见咸生叹羡焉。</p>
 </body>
</html>