<!doctype html>
<html id="z3IBX2e1cd" data-ver="1751">
 <head>
  <meta charset="utf-8">
  <meta author="道原">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">景德传灯录卷第二十二</h1>
  <p id="a2">吉州青原山行思禅师第七世中 。</p>
  <p id="a3">杭州龙华寺灵照禅师法嗣七人 台州瑞岩师进禅师 台州六通院志球禅师 杭州云龙院归禅师 杭州余杭功臣院道闲禅师 衢州镇境遇缘禅师 福州报国院照禅师 台州白云乃禅师(已上七人见录) 。</p>
  <p id="a4">明州翠岩令参禅师法嗣二人 杭州龙册寺子兴禅师 温州佛[山*(奧-釆+米)]知默禅师(已上二人见录) 。</p>
  <p id="a5">福州安国院弘瑫禅师法嗣九人 福州白鹿师贵禅师 福州罗山义聪禅师 福州安国从贵禅师 福州怡山藏用禅师 福州永隆彦端禅师 福州林阳志端禅师 福州兴圣满禅师 福州仙宗明禅师 福州安国祥和尚(已上九人见录) 。</p>
  <p id="a6">漳州保福院从展禅师法嗣二十五人 泉州昭庆省僜禅师　漳州保福可俦禅师 舒州白水如新禅师 洪州漳江慧廉禅师 福州报慈文钦禅师 泉州万安清运禅师 漳州报恩熙禅师 泉州凤凰山从琛禅师 福州永隆瀛和尚 洪州清泉山守清禅师 漳州报恩院行崇禅师 潭州岳麓和尚 朗州德山德海禅师 泉州后昭庆和尚 朗州梁山简禅师 洪州建山澄禅师 福州康山契稳禅师 潭州延寿慧轮大师 泉州西明琛禅师(已上一十九人见录) 福州升山柔禅师　福州枕峰和尚 朗州法操禅师 襄州鹫岭和尚 睦州敬连和尚 潭州谷山句禅师(已上六人无机缘语句不录) 。</p>
  <p id="a7">南岳金轮观禅师法嗣一人 后衡岳金轮和尚(一人见录) 。</p>
  <p id="a8">泉州睡龙山道溥禅师法嗣一人 漳州保福院清豁禅师(一人见录) 。</p>
  <p id="a9">韶州云门山文偃禅师法嗣上二十五人 韶州白云祥和尚 朗州德山缘密禅师 潭州南台道遵禅师 韶州双峰山竟钦和尚 韶州资福和尚 广州黄云元禅师 广州龙境伦禅师 韶州云门爽禅师 韶州白云闻和尚 韶州披云智寂禅师 韶州净法章和尚 韶州温门山满禅师 岳州巴陵颢鉴大师 连州地藏慧慈大师 英州大容諲禅师 广州罗山崇禅师 韶州云门宝禅师 郢州临溪竟脱和尚 广州华严慧禅师 韶州舜峰韶和尚 随州双泉师宽禅师 英州观音和尚 韶州林泉和尚 韶州云门煦和尚 益州香林澄远禅师(已上二十五人见录)</p>
  <p id="aA">行思禅师第七世中。</p>
  <p id="aB">前杭州龙华寺灵照禅师法嗣。</p>
  <p id="aC">台州瑞岩师进禅师。<a id="a-D"></a>师上堂大众立久。<a id="a-E"></a>师曰。<a id="a-F"></a>愧诸禅德已省提持。<a id="a-G"></a>若是徇声听响不如归堂向火。<a id="a-H"></a>珍重。<a id="a-I"></a>僧问。<a id="a-J"></a>如何是瑞岩境。<a id="a-K"></a>师云。<a id="a-L"></a>重重叠嶂南来远。<a id="a-M"></a>北向皇都咫尺间。<a id="a-N"></a>僧曰。<a id="a-O"></a>如何是境中人。<a id="a-P"></a>师曰。<a id="a-Q"></a>万里白云朝瑞岳。<a id="a-R"></a>微微细雨洒帘前。<a id="a-S"></a>僧曰。<a id="a-T"></a>未审如何亲近此人。<a id="a-U"></a>师曰。<a id="a-V"></a>将谓阇梨亲入室。<a id="a-W"></a>元来犹隔万重关。</p>
  <p id="aX">台州六通院志球禅师。<a id="a-Y"></a>僧问。<a id="a-Z"></a>全身佩剑时如何。<a id="a-a"></a>师曰落。<a id="a-b"></a>僧曰。<a id="a-c"></a>当者如何。<a id="a-d"></a>师曰。<a id="a-e"></a>熏天炙地。<a id="a-f"></a>问如何是六通境。<a id="a-g"></a>师曰。<a id="a-h"></a>满目江山一任看。<a id="a-i"></a>僧曰。<a id="a-j"></a>如何是境中人。<a id="a-k"></a>师曰。<a id="a-l"></a>古今自去来。<a id="a-m"></a>僧曰。<a id="a-n"></a>离二途还有向上事也无。<a id="a-o"></a>师曰有。<a id="a-p"></a>僧曰。<a id="a-q"></a>如何是向上事。<a id="a-r"></a>师曰。<a id="a-s"></a>云水千徒与万徒。<a id="a-t"></a>问拥毳玄徒请师指示。<a id="a-u"></a>师曰。<a id="a-v"></a>红罏不坠雁门关。<a id="a-w"></a>僧曰。<a id="a-x"></a>如何是红罏不坠雁门关。<a id="a-y"></a>师曰。<a id="a-z"></a>青霄岂吝众人攀。<a id="a-10"></a>僧曰。<a id="a-11"></a>还有不知者也无。<a id="a-12"></a>师曰有。<a id="a-13"></a>僧曰。<a id="a-14"></a>如何是不知者。<a id="a-15"></a>师曰。<a id="a-16"></a>金牓上无名。<a id="a-17"></a>问如何是和尚家风。<a id="a-18"></a>师曰。<a id="a-19"></a>万家明月朗。<a id="a-1A"></a>问如何是第二月。<a id="a-1B"></a>师曰。<a id="a-1C"></a>山河大地。</p>
  <p id="a1D">杭州云龙院归禅师。<a id="a-1E"></a>僧问。<a id="a-1F"></a>久战沙场为什么功名不就。<a id="a-1G"></a>师曰。<a id="a-1H"></a>过在遮边。<a id="a-1I"></a>僧曰。<a id="a-1J"></a>还有进处也无。<a id="a-1K"></a>师曰。<a id="a-1L"></a>冰消瓦解。</p>
  <p id="a1M">杭州余杭功臣院道闲禅师。<a id="a-1N"></a>僧问。<a id="a-1O"></a>如何是功臣家风。<a id="a-1P"></a>师曰。<a id="a-1Q"></a>俗人东畔立。<a id="a-1R"></a>僧众在西边。<a id="a-1S"></a>问如何是学人自己。<a id="a-1T"></a>师曰。<a id="a-1U"></a>如汝与我。<a id="a-1V"></a>僧曰。<a id="a-1W"></a>恁么即无。<a id="a-1X"></a>二去也。<a id="a-1Y"></a>师曰十万八千。</p>
  <p id="a1Z">衢州镇境遇缘禅师。<a id="a-1a"></a>僧问。<a id="a-1b"></a>众手淘金谁是得者。<a id="a-1c"></a>师曰。<a id="a-1d"></a>溪畔披砂徒自困。<a id="a-1e"></a>家中有宝速须还。<a id="a-1f"></a>僧曰。<a id="a-1g"></a>恁么即始终不从人得去也。<a id="a-1h"></a>师曰。<a id="a-1i"></a>饶君便有擎山力。<a id="a-1j"></a>未免肩头有担胝。</p>
  <p id="a1k">福州报国院照禅师。<a id="a-1l"></a>师上堂曰。<a id="a-1m"></a>我若全机汝向什么处摸索。<a id="a-1n"></a>盖为根器不等。<a id="a-1o"></a>便成不具惭愧。<a id="a-1p"></a>还委得么。<a id="a-1q"></a>如今与诸仁者作个入底门路。<a id="a-1r"></a>乃敲绳床两下云。<a id="a-1s"></a>还见么。<a id="a-1t"></a>还闻么。<a id="a-1u"></a>若见便见。<a id="a-1v"></a>若闻便闻。<a id="a-1w"></a>莫向意识里卜度。<a id="a-1x"></a>却成妄想颠倒无有出期。<a id="a-1y"></a>珍重。<a id="a-1z"></a>因佛塔被雷霹。<a id="a-20"></a>有人问。<a id="a-21"></a>祖佛塔庙为什么却被雷霹。<a id="a-22"></a>师曰。<a id="a-23"></a>通天作用。<a id="a-24"></a>僧曰。<a id="a-25"></a>既是通天作用。<a id="a-26"></a>为什么却霹佛。<a id="a-27"></a>师曰。<a id="a-28"></a>作用何处见有佛。<a id="a-29"></a>僧曰。<a id="a-2A"></a>争奈狼藉何。<a id="a-2B"></a>师曰。<a id="a-2C"></a>见什么。</p>
  <p id="a2D">台州白云乃禅师。<a id="a-2E"></a>僧问。<a id="a-2F"></a>荆山有玉非为宝。<a id="a-2G"></a>囊内真金赐一言。<a id="a-2H"></a>师曰。<a id="a-2I"></a>我家贫。<a id="a-2J"></a>僧曰。<a id="a-2K"></a>慈悲何在。<a id="a-2L"></a>师曰。<a id="a-2M"></a>空惭道者名。</p>
  <p id="a2N">前明州翠岩令掺禅师法嗣。</p>
  <p id="a2O">杭州龙册寺子兴明悟大师。<a id="a-2P"></a>僧问。<a id="a-2Q"></a>正位中还有人成佛否。<a id="a-2R"></a>师曰。<a id="a-2S"></a>谁是众生。<a id="a-2T"></a>僧曰。<a id="a-2U"></a>若恁么即总成佛去也。<a id="a-2V"></a>师曰。<a id="a-2W"></a>还我正位来。<a id="a-2X"></a>僧曰。<a id="a-2Y"></a>如何是正位。<a id="a-2Z"></a>师曰。<a id="a-2a"></a>汝是众生。<a id="a-2b"></a>问如何是无价珍。<a id="a-2c"></a>师曰。<a id="a-2d"></a>卞和空抱璞。<a id="a-2e"></a>僧曰。<a id="a-2f"></a>忽遇楚王还进也无。<a id="a-2g"></a>师曰。<a id="a-2h"></a>凡圣相继续。<a id="a-2i"></a>问古人拈布毛意作么生。<a id="a-2j"></a>师曰。<a id="a-2k"></a>阇梨举不全。<a id="a-2l"></a>僧曰。<a id="a-2m"></a>如何举得。<a id="a-2n"></a>师乃拈起袈裟。</p>
  <p id="a2o">温州云山佛[山*(奧-釆+米)]院知默禅师(第二世住)师上堂曰。<a id="a-2p"></a>山僧如今看见诸上坐。<a id="a-2q"></a>恁么行脚吃辛吃苦盘山涉涧。<a id="a-2r"></a>终不为观看州县参寻名山圣迹。<a id="a-2s"></a>莫非为此一大事。<a id="a-2t"></a>如今且要诸人于本参中通个消息来。<a id="a-2u"></a>云山敢与证明。<a id="a-2v"></a>非但云山证明。<a id="a-2w"></a>乃至禅林佛刹亦与证明。<a id="a-2x"></a>僧问。<a id="a-2y"></a>如何是佛[山*(奧-釆+米)]家风。<a id="a-2z"></a>师曰。<a id="a-30"></a>送客不离三步内。<a id="a-31"></a>邀宾只在草堂前。</p>
  <p id="a32">前福州安国院弘瑫明真大师法嗣。</p>
  <p id="a33">福州白鹿师贵禅师开堂日。<a id="a-34"></a>有僧问。<a id="a-35"></a>西峡一派不异马头。<a id="a-36"></a>白鹿千峰何似鸡足。<a id="a-37"></a>师曰。<a id="a-38"></a>大众一时验看。<a id="a-39"></a>问如何是白鹿家风。<a id="a-3A"></a>师曰。<a id="a-3B"></a>向汝道什么。<a id="a-3C"></a>僧曰。<a id="a-3D"></a>恁么即学人知时去也。<a id="a-3E"></a>师曰。<a id="a-3F"></a>知时底人合到什么田地。<a id="a-3G"></a>僧曰。<a id="a-3H"></a>不可更喃喃地。<a id="a-3I"></a>师曰。<a id="a-3J"></a>放过即不可。<a id="a-3K"></a>问牛头未见四祖时百鸟衔华供养。<a id="a-3L"></a>见后为什么不来。<a id="a-3M"></a>师曰。<a id="a-3N"></a>曙色未分人尽望。<a id="a-3O"></a>及乎天晓也如常。</p>
  <p id="a3P">福州罗山义聪禅师。<a id="a-3Q"></a>师上堂大众立久。<a id="a-3R"></a>师曰。<a id="a-3S"></a>若有分付处。<a id="a-3T"></a>罗山即不具眼。<a id="a-3U"></a>若无分付处即劳而无功。<a id="a-3V"></a>所以维摩昔日对文殊。<a id="a-3W"></a>且道如今会也无。<a id="a-3X"></a>僧问。<a id="a-3Y"></a>如何是出窟师子。<a id="a-3Z"></a>师曰。<a id="a-3a"></a>什么处不震裂。<a id="a-3b"></a>僧曰。<a id="a-3c"></a>作何音响。<a id="a-3d"></a>师曰。<a id="a-3e"></a>聋者不闻。<a id="a-3f"></a>问手指天地唯我独尊。<a id="a-3g"></a>为什么却被傍者责。<a id="a-3h"></a>师曰。<a id="a-3i"></a>谓言胡须赤。<a id="a-3j"></a>僧曰。<a id="a-3k"></a>只如傍者有什么长处。<a id="a-3l"></a>师曰。<a id="a-3m"></a>路见不平所以按剑。</p>
  <p id="a3n">福州安国院从贵禅师。<a id="a-3o"></a>僧问。<a id="a-3p"></a>禅宫大敞法众云臻。<a id="a-3q"></a>向上一路请师决择。<a id="a-3r"></a>师曰。<a id="a-3s"></a>素非时流。<a id="a-3t"></a>师有时上堂示众云。<a id="a-3u"></a>禅之与道拈向一边着。<a id="a-3v"></a>佛之与祖是什么破草鞋。<a id="a-3w"></a>恁么告报莫屈着诸人么。<a id="a-3x"></a>若道屈着即且行脚去。<a id="a-3y"></a>若道不屈着也须合取口始得。<a id="a-3z"></a>珍重。<a id="a-40"></a>又有时上堂曰。<a id="a-41"></a>直是不遇梁朝安国也谩不过。<a id="a-42"></a>珍重。<a id="a-43"></a>僧问。<a id="a-44"></a>请师举唱宗乘。<a id="a-45"></a>师曰。<a id="a-46"></a>今日打禾明日搬柴。<a id="a-47"></a>问牛头未见四祖时如何。<a id="a-48"></a>师曰。<a id="a-49"></a>香罏对绳床。<a id="a-4A"></a>僧曰。<a id="a-4B"></a>见后如何。<a id="a-4C"></a>师曰。<a id="a-4D"></a>门扇对露柱。<a id="a-4E"></a>问如何是和尚家风。<a id="a-4F"></a>师曰。<a id="a-4G"></a>若问家风即答家风。<a id="a-4H"></a>僧曰。<a id="a-4I"></a>学人不问家风时作么生。<a id="a-4J"></a>师曰。<a id="a-4K"></a>胡来汉去。<a id="a-4L"></a>问诸余即不问。<a id="a-4M"></a>省要处乞师一言。<a id="a-4N"></a>师曰。<a id="a-4O"></a>还得省要么。<a id="a-4P"></a>师下堂曰。<a id="a-4Q"></a>纯陀献供。<a id="a-4R"></a>珍重。</p>
  <p id="a4S">福州怡山长庆藏用禅师。<a id="a-4T"></a>师上堂。<a id="a-4U"></a>众集。<a id="a-4V"></a>师以扇子抛向地上曰。<a id="a-4W"></a>愚人谓金是土。<a id="a-4X"></a>智者作么生。<a id="a-4Y"></a>后生可畏。<a id="a-4Z"></a>不可总守愚去也。<a id="a-4a"></a>还有么。<a id="a-4b"></a>出来道看。<a id="a-4c"></a>时有僧出礼拜退后而立。<a id="a-4d"></a>师曰。<a id="a-4e"></a>别更作么生。<a id="a-4f"></a>僧曰。<a id="a-4g"></a>和尚明鉴。<a id="a-4h"></a>师曰。<a id="a-4i"></a>千年桃核。<a id="a-4j"></a>问如何是伽蓝。<a id="a-4k"></a>师曰。<a id="a-4l"></a>长溪莆田。<a id="a-4m"></a>僧曰。<a id="a-4n"></a>如何是伽蓝中人。<a id="a-4o"></a>师曰。<a id="a-4p"></a>新罗白水。<a id="a-4q"></a>问如何是灵泉正主。<a id="a-4r"></a>师曰。<a id="a-4s"></a>南山北山。<a id="a-4t"></a>问如何是和尚家风。<a id="a-4u"></a>师曰。<a id="a-4v"></a>斋前厨蒸南白饭。<a id="a-4w"></a>午后罏煎北苑茶。<a id="a-4x"></a>问法身还受苦也无。<a id="a-4y"></a>师曰。<a id="a-4z"></a>地狱岂是天堂。<a id="a-50"></a>僧曰。<a id="a-51"></a>恁么即受苦去也。<a id="a-52"></a>师曰。<a id="a-53"></a>有什么罪过。</p>
  <p id="a54">福州永隆院彦端禅师。<a id="a-55"></a>师上堂。<a id="a-56"></a>大众云集。<a id="a-57"></a>师从座起作舞。<a id="a-58"></a>谓大众曰。<a id="a-59"></a>会么。<a id="a-5A"></a>众曰不会。<a id="a-5B"></a>师曰。<a id="a-5C"></a>山僧不舍道法而现凡夫事。<a id="a-5D"></a>作么生不会。<a id="a-5E"></a>问本自圆成。<a id="a-5F"></a>为什么却分明晦。<a id="a-5G"></a>师曰。<a id="a-5H"></a>汝自检责看。</p>
  <p id="a5I">福州林阳山瑞峰院志端禅师。<a id="a-5J"></a>福州人也。<a id="a-5K"></a>依本部南涧寺受业。<a id="a-5L"></a>年二十四。<a id="a-5M"></a>谒明真大师。<a id="a-5N"></a>一日有僧问。<a id="a-5O"></a>如何是万象之中独露身。<a id="a-5P"></a>明真举一指。<a id="a-5Q"></a>其僧不荐。<a id="a-5R"></a>师于是冥契玄旨。<a id="a-5S"></a>乃入室白曰。<a id="a-5T"></a>适来那僧问话。<a id="a-5U"></a>志端今有省处。<a id="a-5V"></a>明真曰。<a id="a-5W"></a>汝见什么道理。<a id="a-5X"></a>师亦举一指曰。<a id="a-5Y"></a>这个是什么。<a id="a-5Z"></a>明真甚然之。<a id="a-5a"></a>师上堂举拂子云。<a id="a-5b"></a>曹溪用不尽底。<a id="a-5c"></a>时人唤作头角生。<a id="a-5d"></a>山僧拈来拂蚊子。<a id="a-5e"></a>荐得乾坤陷落。<a id="a-5f"></a>问如何是西来意。<a id="a-5g"></a>师曰。<a id="a-5h"></a>木马走似烟石人趁不及。<a id="a-5i"></a>问如何是禅。<a id="a-5j"></a>师曰。<a id="a-5k"></a>今年早去年。<a id="a-5l"></a>僧曰。<a id="a-5m"></a>如何是道。<a id="a-5n"></a>师曰。<a id="a-5o"></a>冬田半折耗。<a id="a-5p"></a>问如何是学人自己。<a id="a-5q"></a>师便与一蹋。<a id="a-5r"></a>僧作接势。<a id="a-5s"></a>师便与一掴。<a id="a-5t"></a>僧无对。<a id="a-5u"></a>师曰。<a id="a-5v"></a>赚杀人。<a id="a-5w"></a>问如何是迥绝人烟处佛法。<a id="a-5x"></a>师曰。<a id="a-5y"></a>巅山峭峙碧芬芳。<a id="a-5z"></a>僧曰。<a id="a-60"></a>恁么即一真之理华野不殊。<a id="a-61"></a>师曰。<a id="a-62"></a>不是这个道理。<a id="a-63"></a>问如何是佛法大意。<a id="a-64"></a>师曰。<a id="a-65"></a>竹箸一文一双有僧夜参。<a id="a-66"></a>师曰。<a id="a-67"></a>阿谁僧曰。<a id="a-68"></a>某甲。<a id="a-69"></a>师曰。<a id="a-6A"></a>泉州沙糖舶上槟榔。<a id="a-6B"></a>僧良久。<a id="a-6C"></a>师曰。<a id="a-6D"></a>会么。<a id="a-6E"></a>僧曰。<a id="a-6F"></a>不会。<a id="a-6G"></a>师曰。<a id="a-6H"></a>尔若会即廓清五蕴吞尽十方。<a id="a-6I"></a>师开宝元年八月内遗偈曰。</p>
  <p id="a6J">年来二月二　　别汝暂相弃</p>
  <p id="a6K">爇灰散四林　　勿占檀那地</p>
  <p id="a6L">此偈因侍者传于外。<a id="a-6M"></a>四众咸写而记之。<a id="a-6N"></a>至明年正月二十八日。<a id="a-6O"></a>州民竞入山瞻礼。<a id="a-6P"></a>师身无恙参问如常。<a id="a-6Q"></a>至二月一日州主率诸官同至山侦伺经宵。<a id="a-6R"></a>院中如市。<a id="a-6S"></a>二日师斋罢上堂辞众。<a id="a-6T"></a>时有圆应长老。<a id="a-6U"></a>出众作礼问曰。<a id="a-6V"></a>云愁雾惨大众呜呼请师一言未在告别。<a id="a-6W"></a>师垂一足。<a id="a-6X"></a>应曰法镜不临于此土。<a id="a-6Y"></a>宝月又照于何方。<a id="a-6Z"></a>师曰。<a id="a-6a"></a>非君境界。<a id="a-6b"></a>应曰。<a id="a-6c"></a>恁么即沤生沤灭还归水。<a id="a-6d"></a>师去师来是本常。<a id="a-6e"></a>师作嘘声。<a id="a-6f"></a>复有僧问数则语。<a id="a-6g"></a>师皆酬答然后下座。<a id="a-6h"></a>归方丈安坐至亥时。<a id="a-6i"></a>问众曰。<a id="a-6j"></a>世尊灭度是何时节。<a id="a-6k"></a>众曰。<a id="a-6l"></a>二月十五日子时。<a id="a-6m"></a>师曰。<a id="a-6n"></a>吾今日子时前。<a id="a-6o"></a>言讫长往。</p>
  <p id="a6p">福州兴圣满禅师。<a id="a-6q"></a>师上堂曰。<a id="a-6r"></a>觌面分付不待文宣。<a id="a-6s"></a>具眼投机唤作参玄上士。<a id="a-6t"></a>若能如此所以宗风不坠。<a id="a-6u"></a>僧问。<a id="a-6v"></a>昔日灵山会里今朝兴圣筵中。<a id="a-6w"></a>和尚亲传如何举唱。<a id="a-6x"></a>师曰。<a id="a-6y"></a>欠汝一问。</p>
  <p id="a6z">福州仙宗院明禅师。<a id="a-70"></a>师上堂曰。<a id="a-71"></a>幸有如是门风何不烜赫地绍续取去。<a id="a-72"></a>若也绍得不在三界。<a id="a-73"></a>若出三界即坏三界。<a id="a-74"></a>若在三界即碍三界。<a id="a-75"></a>不碍不坏是出三界。<a id="a-76"></a>是不出三界。<a id="a-77"></a>恁么彻去堪为佛法种子人天有赖。<a id="a-78"></a>有僧问。<a id="a-79"></a>拏云不假风雷便。<a id="a-7A"></a>迅浪如何透得身。<a id="a-7B"></a>师曰。<a id="a-7C"></a>何得弃本逐末。</p>
  <p id="a7D">福州安国院祥和尚。<a id="a-7E"></a>师上堂顷间乃失声云。<a id="a-7F"></a>大是无端。<a id="a-7G"></a>虽然如此事不得已。<a id="a-7H"></a>于中若有未觏者更开方便。<a id="a-7I"></a>还会么。<a id="a-7J"></a>僧问。<a id="a-7K"></a>不涉方便乞师垂慈。<a id="a-7L"></a>师曰。<a id="a-7M"></a>汝问我答是方便。<a id="a-7N"></a>问应物现形如水中月。<a id="a-7O"></a>如何是月。<a id="a-7P"></a>师提起拂子。<a id="a-7Q"></a>僧曰。<a id="a-7R"></a>古人为什么道水月无形。<a id="a-7S"></a>师曰。<a id="a-7T"></a>见什么。<a id="a-7U"></a>问如何是宗乘中事。<a id="a-7V"></a>师曰。<a id="a-7W"></a>淮军散后。<a id="a-7X"></a>问如何是和尚家风。<a id="a-7Y"></a>师曰。<a id="a-7Z"></a>众眼难谩。</p>
  <p id="a7a">前漳州保福院从展禅师法嗣。</p>
  <p id="a7b">泉州招庆院省僜净修大师。<a id="a-7c"></a>师初参保福问答冥符。<a id="a-7d"></a>一日保福入大殿睹佛像。<a id="a-7e"></a>乃举手问师曰。<a id="a-7f"></a>佛恁么意作么生。<a id="a-7g"></a>师对曰。<a id="a-7h"></a>和尚也是横身。<a id="a-7i"></a>曰一橛我自收取。<a id="a-7j"></a>师曰。<a id="a-7k"></a>和尚非唯横身。<a id="a-7l"></a>保福然之。<a id="a-7m"></a>后住招庆。<a id="a-7n"></a>初开堂升座少顷曰。<a id="a-7o"></a>大众向后到处遇道伴。<a id="a-7p"></a>作么生举似他。<a id="a-7q"></a>若有人举得试对众举看。<a id="a-7r"></a>若举得免孤负上祖。<a id="a-7s"></a>亦免埋没后来。<a id="a-7t"></a>古人道通心君子文外相见。<a id="a-7u"></a>还有这个人么。<a id="a-7v"></a>况是曹溪门下子孙合作么生理论。<a id="a-7w"></a>合作么生提唱。<a id="a-7x"></a>僧问。<a id="a-7y"></a>昔日觉城东际象王回旋。<a id="a-7z"></a>今日闽岭南方如何提接。<a id="a-80"></a>师曰。<a id="a-81"></a>会么。<a id="a-82"></a>曰恁么即一机启处四句难追。<a id="a-83"></a>未委从上宗门成得什么边事。<a id="a-84"></a>师曰。<a id="a-85"></a>退后礼拜随众上下。<a id="a-86"></a>问全提不到请师商量。<a id="a-87"></a>师曰。<a id="a-88"></a>拊掌得么。<a id="a-89"></a>僧曰。<a id="a-8A"></a>恁么即领会去也。<a id="a-8B"></a>师曰。<a id="a-8C"></a>莫错。<a id="a-8D"></a>问如何得不伤于己不负于人。<a id="a-8E"></a>师曰。<a id="a-8F"></a>莫屈着汝遮问么。<a id="a-8G"></a>僧曰。<a id="a-8H"></a>恁么上来已蒙师指也。<a id="a-8I"></a>师曰。<a id="a-8J"></a>汝又屈着我作么。<a id="a-8K"></a>问当锋一句请师道。<a id="a-8L"></a>师曰嗄。<a id="a-8M"></a>僧再问。<a id="a-8N"></a>师曰。<a id="a-8O"></a>瞌睡汉。<a id="a-8P"></a>师问僧。<a id="a-8Q"></a>离什么处。<a id="a-8R"></a>曰报恩。<a id="a-8S"></a>师曰僧堂大小。<a id="a-8T"></a>曰和尚试道看。<a id="a-8U"></a>师曰。<a id="a-8V"></a>何不待问。<a id="a-8W"></a>问学人全身不会请师指示。<a id="a-8X"></a>师曰。<a id="a-8Y"></a>还解笑得么。<a id="a-8Z"></a>师又曰。<a id="a-8a"></a>丛林先达者不敢相触忤。<a id="a-8b"></a>若是初心后学未信直须信取。<a id="a-8c"></a>未省直须省取。<a id="a-8d"></a>不受掠虚。<a id="a-8e"></a>诸人本分去处。<a id="a-8f"></a>未有一时不显露。<a id="a-8g"></a>未有一物解盖覆得。<a id="a-8h"></a>如今若要知不用移丝发地。<a id="a-8i"></a>不用少许工夫。<a id="a-8j"></a>但向博地位中承当取。<a id="a-8k"></a>岂不省心力。<a id="a-8l"></a>既能省得。<a id="a-8m"></a>便与诸佛齐肩。<a id="a-8n"></a>依而行之。<a id="a-8o"></a>缘此事是个白净去处。<a id="a-8p"></a>今日须得白净身心合他。<a id="a-8q"></a>始得自然合古合今脱生离死。<a id="a-8r"></a>古人云。<a id="a-8s"></a>识心达本解无为法方号沙门。<a id="a-8t"></a>如今诸官大众各须体取。<a id="a-8u"></a>好莫全推过师僧分上。<a id="a-8v"></a>佛法平等上至诸佛下至一切共同此事。<a id="a-8w"></a>既然如此谁有谁无。<a id="a-8x"></a>勤王之外亦须努力。<a id="a-8y"></a>适来说如许多般。<a id="a-8z"></a>盖不得已而已。<a id="a-90"></a>莫道从上宗门合恁么语话。<a id="a-91"></a>只如从上宗门合作么生还相悉么。<a id="a-92"></a>若有人相悉。<a id="a-93"></a>山僧今日得雪去也。<a id="a-94"></a>久立大众珍重。</p>
  <p id="a95">漳州保福院可俦明辩大师。<a id="a-96"></a>僧问。<a id="a-97"></a>如何是和尚家风。<a id="a-98"></a>师曰。<a id="a-99"></a>云在青天水在瓶。<a id="a-9A"></a>问如何是吹毛剑。<a id="a-9B"></a>师曰。<a id="a-9C"></a>瞥落也。<a id="a-9D"></a>僧曰。<a id="a-9E"></a>还用也无师曰。<a id="a-9F"></a>莫鬼语。</p>
  <p id="a9G">舒州白水海会院如新禅师。<a id="a-9H"></a>师上堂良久乃曰。<a id="a-9I"></a>礼烦即乱。<a id="a-9J"></a>僧问。<a id="a-9K"></a>从上宗乘如何举唱。<a id="a-9L"></a>师曰。<a id="a-9M"></a>转见孤独。<a id="a-9N"></a>僧曰。<a id="a-9O"></a>亲切处乞师一言。<a id="a-9P"></a>师曰。<a id="a-9Q"></a>不得雪也听他。<a id="a-9R"></a>问如何是迦葉顿领底事。<a id="a-9S"></a>师曰。<a id="a-9T"></a>汝若领得我即不吝。<a id="a-9U"></a>僧曰。<a id="a-9V"></a>恁么即不烦于师去也。<a id="a-9W"></a>师曰。<a id="a-9X"></a>又须着棒争得不烦。<a id="a-9Y"></a>僧问。<a id="a-9Z"></a>古人横说竖说犹未知向上一关[槴-邑+大]子。<a id="a-9a"></a>如何是向上一关[槴-邑+大]子。<a id="a-9b"></a>师曰。<a id="a-9c"></a>赖遇娘生臂短。<a id="a-9d"></a>问如何是祖师意。<a id="a-9e"></a>师曰。<a id="a-9f"></a>要道何难。<a id="a-9g"></a>僧曰。<a id="a-9h"></a>便请师道。<a id="a-9i"></a>师曰。<a id="a-9j"></a>将谓灵利又不仙陀。<a id="a-9k"></a>问羚羊挂角时如何。<a id="a-9l"></a>师曰。<a id="a-9m"></a>恁么来又恁么去。<a id="a-9n"></a>僧曰。<a id="a-9o"></a>为什么如此。<a id="a-9p"></a>师曰。<a id="a-9q"></a>只见好笑不知为什么如此。</p>
  <p id="a9r">洪州漳江慧廉禅师。<a id="a-9s"></a>师初开堂有僧问。<a id="a-9t"></a>昔日梵王请佛盖为奉法之心。<a id="a-9u"></a>今日朱紫临筵。<a id="a-9v"></a>未审师如何拯济。<a id="a-9w"></a>师曰。<a id="a-9x"></a>别不施行。<a id="a-9y"></a>僧曰。<a id="a-9z"></a>为什么不施行。<a id="a-A0"></a>师曰。<a id="a-A1"></a>什么处去来。<a id="a-A2"></a>问师登宝座曲为今时。<a id="a-A3"></a>四众攀瞻请师接引。<a id="a-A4"></a>师曰。<a id="a-A5"></a>什么处屈汝。<a id="a-A6"></a>僧曰。<a id="a-A7"></a>恁么即垂慈方便路。<a id="a-A8"></a>直下不孤人也。<a id="a-A9"></a>师曰。<a id="a-AA"></a>也须收取好。<a id="a-AB"></a>问如何是漳江境。<a id="a-AC"></a>师曰。<a id="a-AD"></a>地藏皱眉。<a id="a-AE"></a>曰如何是境中人。<a id="a-AF"></a>师曰。<a id="a-AG"></a>普贤掺袂。<a id="a-AH"></a>问如何是漳江水。<a id="a-AI"></a>师曰苦。<a id="a-AJ"></a>问如何是漳江第一句。<a id="a-AK"></a>师曰。<a id="a-AL"></a>到别处不得错举。</p>
  <p id="aAM">福州报慈院文钦禅师。<a id="a-AN"></a>问如何是诸佛境。<a id="a-AO"></a>师曰。<a id="a-AP"></a>雨来云雾暗晴干日月明。<a id="a-AQ"></a>问如何是妙觉明心。<a id="a-AR"></a>师曰。<a id="a-AS"></a>今冬好晚稻出自秋雨成。<a id="a-AT"></a>问如何是妙觉闻心。<a id="a-AU"></a>师曰。<a id="a-AV"></a>云生碧岫雨降青天。<a id="a-AW"></a>问如何是平常心合道。<a id="a-AX"></a>师曰。<a id="a-AY"></a>吃茶吃饭随时过。<a id="a-AZ"></a>看水看山实畅情。</p>
  <p id="aAa">泉州万安院清运资化禅师。<a id="a-Ab"></a>僧问。<a id="a-Ac"></a>龙溪一派晋水分灯。<a id="a-Ad"></a>万安临筵如何指示。<a id="a-Ae"></a>师曰。<a id="a-Af"></a>作么生折合。<a id="a-Ag"></a>僧曰。<a id="a-Ah"></a>未审师还许也无。<a id="a-Ai"></a>师曰。<a id="a-Aj"></a>更作么生。<a id="a-Ak"></a>僧曰。<a id="a-Al"></a>昔日龙溪密旨今朝万安显扬。<a id="a-Am"></a>人天侧聆愿垂开演。<a id="a-An"></a>师曰。<a id="a-Ao"></a>还闻么。<a id="a-Ap"></a>僧曰。<a id="a-Aq"></a>恁么即五众已蒙师指的。<a id="a-Ar"></a>不异城东十眼开。<a id="a-As"></a>师曰。<a id="a-At"></a>五众且置仁者作么生。<a id="a-Au"></a>问久处幽冥全身不会乞师指示。<a id="a-Av"></a>师曰。<a id="a-Aw"></a>莫屈着汝问么。<a id="a-Ax"></a>曰恁么即礼拜随众上下。<a id="a-Ay"></a>师还许也无。<a id="a-Az"></a>师曰。<a id="a-B0"></a>静处萨婆诃。<a id="a-B1"></a>问诸佛出世震动乾坤和尚出世未审如何。<a id="a-B2"></a>师曰。<a id="a-B3"></a>向汝恁么道。<a id="a-B4"></a>僧曰。<a id="a-B5"></a>恁么即不异诸圣去也。<a id="a-B6"></a>师曰。<a id="a-B7"></a>莫乱道。<a id="a-B8"></a>问如何是万安家风。<a id="a-B9"></a>师曰。<a id="a-BA"></a>苔羹仓米饭。<a id="a-BB"></a>僧曰。<a id="a-BC"></a>忽遇上客来将何秖待。<a id="a-BD"></a>师曰。<a id="a-BE"></a>饭后三巡茶。<a id="a-BF"></a>问如何是万安境。<a id="a-BG"></a>师曰。<a id="a-BH"></a>一塔松萝望海清。</p>
  <p id="aBI">漳州报恩院道熙禅师。<a id="a-BJ"></a>初与保福送书往泉州王太尉处。<a id="a-BK"></a>太尉问。<a id="a-BL"></a>漳南和尚近日还为人也无。<a id="a-BM"></a>师曰。<a id="a-BN"></a>若道为人即屈着和尚。<a id="a-BO"></a>若道不为人。<a id="a-BP"></a>又屈着太尉来问。<a id="a-BQ"></a>太尉曰。<a id="a-BR"></a>道取一句待铁牛能啮草木马解含烟。<a id="a-BS"></a>师曰。<a id="a-BT"></a>某甲借口吃饭。<a id="a-BU"></a>太尉良久又问。<a id="a-BV"></a>驴来马来。<a id="a-BW"></a>师曰。<a id="a-BX"></a>驴马不同途。<a id="a-BY"></a>太尉曰。<a id="a-BZ"></a>争得到这里。<a id="a-Ba"></a>师曰。<a id="a-Bb"></a>特谢太尉领话。<a id="a-Bc"></a>僧问。<a id="a-Bd"></a>名言妙句即不问。<a id="a-Be"></a>请师真实。<a id="a-Bf"></a>师曰。<a id="a-Bg"></a>不阻来意。</p>
  <p id="aBh">泉州凤凰山从琛洪忍禅师。<a id="a-Bi"></a>问如何是和尚家风。<a id="a-Bj"></a>师曰。<a id="a-Bk"></a>门风相似即无阻矣。<a id="a-Bl"></a>学人不是其人。<a id="a-Bm"></a>僧曰。<a id="a-Bn"></a>忽遇恁么人时如何。<a id="a-Bo"></a>师曰。<a id="a-Bp"></a>不可预搔而待痒。<a id="a-Bq"></a>问学人根思迟回方便门中乞师傍瞥。<a id="a-Br"></a>师曰。<a id="a-Bs"></a>傍瞥。<a id="a-Bt"></a>僧曰。<a id="a-Bu"></a>深领师旨安敢言乎。<a id="a-Bv"></a>师曰。<a id="a-Bw"></a>太多也。<a id="a-Bx"></a>师有时上堂。<a id="a-By"></a>有僧出来礼拜退后立。<a id="a-Bz"></a>师曰。<a id="a-C0"></a>我不如汝。<a id="a-C1"></a>僧应诺。<a id="a-C2"></a>师曰。<a id="a-C3"></a>无人处放下着。<a id="a-C4"></a>问昔日灵山会上佛以一音演说。<a id="a-C5"></a>今日请师一音演说。<a id="a-C6"></a>师良久。<a id="a-C7"></a>僧曰。<a id="a-C8"></a>恁么即大众顿息疑网去也。<a id="a-C9"></a>师曰。<a id="a-CA"></a>莫涂污大众好。<a id="a-CB"></a>问诸佛皆以大事因缘故出现于世。<a id="a-CC"></a>未审和尚如何拯济。<a id="a-CD"></a>师曰。<a id="a-CE"></a>大好风凉。<a id="a-CF"></a>问如何是学人自己事。<a id="a-CG"></a>师曰。<a id="a-CH"></a>暗算流年事可知。<a id="a-CI"></a>问如何是凤凰境。<a id="a-CJ"></a>师曰。<a id="a-CK"></a>雪夜观明月。<a id="a-CL"></a>问如何是西来意。<a id="a-CM"></a>师曰。<a id="a-CN"></a>作人丑差。<a id="a-CO"></a>僧曰。<a id="a-CP"></a>为人何在。<a id="a-CQ"></a>师曰。<a id="a-CR"></a>莫屈着汝么。</p>
  <p id="aCS">福州永隆院瀛和尚明慧禅师。<a id="a-CT"></a>师上堂曰。<a id="a-CU"></a>谓言侵早起更有夜行人。<a id="a-CV"></a>似即似是即不是。<a id="a-CW"></a>珍重。<a id="a-CX"></a>问无为无事人为什么却是金锁难。<a id="a-CY"></a>师曰。<a id="a-CZ"></a>为断粗纤贵重难留。<a id="a-Ca"></a>曰为什么道无为无事人逍遥实快乐。<a id="a-Cb"></a>师曰。<a id="a-Cc"></a>为闹乱且要断送。<a id="a-Cd"></a>有僧参。<a id="a-Ce"></a>师曰。<a id="a-Cf"></a>不要得许多般数速道速道。<a id="a-Cg"></a>僧无对。<a id="a-Ch"></a>师有时示众曰。<a id="a-Ci"></a>日出卯用处不须生善巧。<a id="a-Cj"></a>问如何进向得达本源。<a id="a-Ck"></a>师曰。<a id="a-Cl"></a>依而行之。</p>
  <p id="aCm">洪州清泉山守清禅师福州闽县人也。<a id="a-Cn"></a>姓林氏。<a id="a-Co"></a>出家于岩背山。<a id="a-Cp"></a>悟心之后受请居清泉。<a id="a-Cq"></a>玄侣臻集。<a id="a-Cr"></a>问如何是佛。<a id="a-Cs"></a>师曰问。<a id="a-Ct"></a>僧曰。<a id="a-Cu"></a>如何是祖。<a id="a-Cv"></a>师曰答。<a id="a-Cw"></a>僧问。<a id="a-Cx"></a>和尚见古人得个什么便住此山。<a id="a-Cy"></a>师曰。<a id="a-Cz"></a>情知汝不肯。<a id="a-D0"></a>僧曰。<a id="a-D1"></a>争知某甲不肯。<a id="a-D2"></a>师曰。<a id="a-D3"></a>鉴貌辨色。<a id="a-D4"></a>问亲切处乞师一言。<a id="a-D5"></a>师曰。<a id="a-D6"></a>莫过此。<a id="a-D7"></a>问古人面壁为何事。<a id="a-D8"></a>师曰屈。<a id="a-D9"></a>曰恁么即省心力。<a id="a-DA"></a>师曰。<a id="a-DB"></a>何处有恁么人。<a id="a-DC"></a>问诸余即不问。<a id="a-DD"></a>如何是向上事。<a id="a-DE"></a>师曰。<a id="a-DF"></a>消汝三拜不消汝三拜。</p>
  <p id="aDG">漳州报恩院行崇禅师。<a id="a-DH"></a>问如何是佛法大意。<a id="a-DI"></a>师曰。<a id="a-DJ"></a>碓捣磨磨。<a id="a-DK"></a>问曹溪一路请师举扬。<a id="a-DL"></a>师曰。<a id="a-DM"></a>莫屈着曹溪么。<a id="a-DN"></a>曰恁么即群生有赖。<a id="a-DO"></a>师曰。<a id="a-DP"></a>汝也是老鼠吃盐。<a id="a-DQ"></a>问不涉公私如何言论。<a id="a-DR"></a>师曰。<a id="a-DS"></a>吃茶去。<a id="a-DT"></a>问丹霞烧木佛意作么生。<a id="a-DU"></a>师曰。<a id="a-DV"></a>时寒烧火向。<a id="a-DW"></a>曰翠微迎罗汉意作么生。<a id="a-DX"></a>师曰。<a id="a-DY"></a>别是一家春。</p>
  <p id="aDZ">潭州岳麓山和尚师上堂良久。<a id="a-Da"></a>谓众曰。<a id="a-Db"></a>昔日毗卢今朝岳麓珍重。<a id="a-Dc"></a>问如何是声色外句。<a id="a-Dd"></a>师曰。<a id="a-De"></a>猿啼鸟叫。<a id="a-Df"></a>问师唱谁家曲宗风嗣阿谁。<a id="a-Dg"></a>师曰。<a id="a-Dh"></a>五音六律。<a id="a-Di"></a>问截舌之句请师举扬。<a id="a-Dj"></a>师曰。<a id="a-Dk"></a>日能热月能凉。</p>
  <p id="aDl">朗州德山德海禅师僧问。<a id="a-Dm"></a>灵山一会何人得闻。<a id="a-Dn"></a>师曰。<a id="a-Do"></a>阇梨得闻。<a id="a-Dp"></a>曰未审灵山说个什么。<a id="a-Dq"></a>师曰。<a id="a-Dr"></a>即阇梨会。<a id="a-Ds"></a>问如何是该天括地句。<a id="a-Dt"></a>师曰。<a id="a-Du"></a>千界摇动。<a id="a-Dv"></a>问从上宗乘以何为验。<a id="a-Dw"></a>师曰。<a id="a-Dx"></a>从上且置即今作么生验。<a id="a-Dy"></a>曰。<a id="a-Dz"></a>大众总见。<a id="a-E0"></a>师曰。<a id="a-E1"></a>话堕也。<a id="a-E2"></a>问如何是祖师西来意。<a id="a-E3"></a>师曰擘。</p>
  <p id="aE4">泉州后招庆和尚。<a id="a-E5"></a>问末后一句请师商量。<a id="a-E6"></a>师曰。<a id="a-E7"></a>尘中人自老天际月常明。<a id="a-E8"></a>问如何是和尚家风。<a id="a-E9"></a>师曰。<a id="a-EA"></a>一瓶兼一钵到处是生涯。<a id="a-EB"></a>问如何是佛法大意。<a id="a-EC"></a>师曰。<a id="a-ED"></a>扰扰匆匆晨鸡暮钟。</p>
  <p id="aEE">朗州梁山简禅师师问新到僧。<a id="a-EF"></a>什么处来。<a id="a-EG"></a>曰药山来。<a id="a-EH"></a>师曰。<a id="a-EI"></a>还将得药来么。<a id="a-EJ"></a>僧曰。<a id="a-EK"></a>和尚住山不错。</p>
  <p id="aEL">洪州高安县建山澄禅师。<a id="a-EM"></a>开堂日有僧问牧长请命和尚如何举扬宗教。<a id="a-EN"></a>师曰。<a id="a-EO"></a>还闻么。<a id="a-EP"></a>僧曰恁么即大众有赖。<a id="a-EQ"></a>师曰。<a id="a-ER"></a>还是不闻。<a id="a-ES"></a>问如何是法王剑。<a id="a-ET"></a>师曰。<a id="a-EU"></a>可惜许。<a id="a-EV"></a>曰如何是人王剑师曰。<a id="a-EW"></a>尘埋床下履风动架头巾。<a id="a-EX"></a>问一代时教接引今时。<a id="a-EY"></a>未审祖宗如何示人。<a id="a-EZ"></a>师曰一代时教已有人问了也。<a id="a-Ea"></a>曰和尚如何示人。<a id="a-Eb"></a>师曰惆怅庭前红苋树。<a id="a-Ec"></a>年年生叶不生华。<a id="a-Ed"></a>问故岁已去新岁到来。<a id="a-Ee"></a>还有不受岁者无。<a id="a-Ef"></a>师曰。<a id="a-Eg"></a>作么生。<a id="a-Eh"></a>僧曰。<a id="a-Ei"></a>恁么即不受岁也。<a id="a-Ej"></a>师曰。<a id="a-Ek"></a>城上已吹新岁角。<a id="a-El"></a>窗前犹点旧年灯。<a id="a-Em"></a>僧曰。<a id="a-En"></a>如何是旧年灯。<a id="a-Eo"></a>师曰。<a id="a-Ep"></a>腊月三十日。</p>
  <p id="aEq">福州康山契稳法宝大师。<a id="a-Er"></a>初开堂有僧问。<a id="a-Es"></a>威音王已后次第相承。<a id="a-Et"></a>未审师今一会法嗣何方。<a id="a-Eu"></a>师曰。<a id="a-Ev"></a>象骨举手龙溪点头。<a id="a-Ew"></a>问圆明湛寂非师旨。<a id="a-Ex"></a>学人因底却不明。<a id="a-Ey"></a>师曰。<a id="a-Ez"></a>辨得未。<a id="a-F0"></a>僧曰。<a id="a-F1"></a>恁么即识性无根去也。<a id="a-F2"></a>师曰。<a id="a-F3"></a>隔靴搔痒。</p>
  <p id="aF4">潭州延寿寺慧轮大师。<a id="a-F5"></a>僧问。<a id="a-F6"></a>宝剑未出匣时如何。<a id="a-F7"></a>师曰。<a id="a-F8"></a>不在外。<a id="a-F9"></a>曰出匣后如何。<a id="a-FA"></a>师曰。<a id="a-FB"></a>不在内。<a id="a-FC"></a>问如何是一色。<a id="a-FD"></a>师曰。<a id="a-FE"></a>青黄赤白。<a id="a-FF"></a>曰大好一色。<a id="a-FG"></a>师曰将谓无人也有一个半个。</p>
  <p id="aFH">泉州西明院琛禅师。<a id="a-FI"></a>僧问。<a id="a-FJ"></a>如何是和尚家风。<a id="a-FK"></a>师曰。<a id="a-FL"></a>竹箸瓦碗。<a id="a-FM"></a>僧曰。<a id="a-FN"></a>忽遇上客来时如何秖待。<a id="a-FO"></a>师曰。<a id="a-FP"></a>黄齑仓米饭。<a id="a-FQ"></a>问如何是祖师西来意。<a id="a-FR"></a>师曰。<a id="a-FS"></a>问取露柱看。</p>
  <p id="aFT">前南岳金轮可观禅师法嗣。</p>
  <p id="aFU">后南岳金轮和尚。<a id="a-FV"></a>僧问。<a id="a-FW"></a>如何是金轮第一句。<a id="a-FX"></a>师曰。<a id="a-FY"></a>钝汉。<a id="a-FZ"></a>问如何是金轮一只箭。<a id="a-Fa"></a>师曰。<a id="a-Fb"></a>过也。<a id="a-Fc"></a>曰临机一箭谁是当者。<a id="a-Fd"></a>师曰。<a id="a-Fe"></a>倒也。</p>
  <p id="aFf">前泉州睡龙道山溥禅师法嗣。</p>
  <p id="aFg">漳州保福院清豁禅师福州永泰人也。<a id="a-Fh"></a>少而聪敏。<a id="a-Fi"></a>礼鼓山兴圣国师落发禀具。<a id="a-Fj"></a>初谒大章山契如庵主(有语具如庵主章出焉)后参睡龙。<a id="a-Fk"></a>睡龙一日问曰。<a id="a-Fl"></a>豁阇梨。<a id="a-Fm"></a>见何尊宿来还悟也未。<a id="a-Fn"></a>曰清豁尝访大章得个信处。<a id="a-Fo"></a>睡龙于是上堂集大众召曰。<a id="a-Fp"></a>请豁阇梨。<a id="a-Fq"></a>出对众烧香说悟处。<a id="a-Fr"></a>老僧与汝证明。<a id="a-Fs"></a>师乃拈香曰。<a id="a-Ft"></a>香已拈悟即不悟。<a id="a-Fu"></a>睡龙大悦而许之。<a id="a-Fv"></a>上堂谓众曰。<a id="a-Fw"></a>山僧今与诸人作个和头。<a id="a-Fx"></a>和者默然不和者说。<a id="a-Fy"></a>有顷间又曰。<a id="a-Fz"></a>和与不和切在如今。<a id="a-G0"></a>山僧带些子事。<a id="a-G1"></a>珍重僧问。<a id="a-G2"></a>家贫遭劫时如何。<a id="a-G3"></a>师曰。<a id="a-G4"></a>不能尽底去。<a id="a-G5"></a>曰为什么不尽底去。<a id="a-G6"></a>师曰。<a id="a-G7"></a>贼是家亲。<a id="a-G8"></a>曰既是家亲为什么翻成家贼。<a id="a-G9"></a>师曰。<a id="a-GA"></a>内既无应外不能为。<a id="a-GB"></a>曰忽然捉败功归何所。<a id="a-GC"></a>师曰。<a id="a-GD"></a>赏亦未曾闻。<a id="a-GE"></a>曰恁么即劳而无功。<a id="a-GF"></a>师曰。<a id="a-GG"></a>功即不无成而不处。<a id="a-GH"></a>曰既是成功为什么不处。<a id="a-GI"></a>师曰。<a id="a-GJ"></a>不见道。<a id="a-GK"></a>太平本是将军致。<a id="a-GL"></a>不使将军见太平。<a id="a-GM"></a>问如何是西来意。<a id="a-GN"></a>师曰。<a id="a-GO"></a>胡人泣汉人悲。<a id="a-GP"></a>师将顺世舍众欲入山待灭。<a id="a-GQ"></a>过苎溪石桥乃遗偈言。</p>
  <p id="aGR">世人休说路行难　　鸟道羊肠咫尺间</p>
  <p id="aGS">珍重苎溪溪畔水　　汝归沧海我归山</p>
  <p id="aGT">即往贵湖卓庵。<a id="a-GU"></a>未几谓门人曰。<a id="a-GV"></a>吾灭后将遗骸施诸虫螘勿置坟塔。<a id="a-GW"></a>言讫潜入湖头山坐磐石俨然长往。<a id="a-GX"></a>弟子戒因入山寻见。<a id="a-GY"></a>禀遗命延留七日。<a id="a-GZ"></a>竟无虫螘之所侵食。<a id="a-Ga"></a>遂就阇维散于林野。<a id="a-Gb"></a>今泉州开元寺净土院影堂存焉。</p>
  <p id="aGc">前韶州云门山文偃禅师法嗣。</p>
  <p id="aGd">韶州白云祥和尚实性大师。<a id="a-Ge"></a>初住慈光院。<a id="a-Gf"></a>广主刘氏召入府说法。<a id="a-Gg"></a>时有僧问。<a id="a-Gh"></a>觉华才绽正遇明时。<a id="a-Gi"></a>不昧宗风乞师方便。<a id="a-Gj"></a>师曰。<a id="a-Gk"></a>我王有令。<a id="a-Gl"></a>问教意祖意同别。<a id="a-Gm"></a>师曰。<a id="a-Gn"></a>不别。<a id="a-Go"></a>曰恁么即同也。<a id="a-Gp"></a>师曰。<a id="a-Gq"></a>不妨领话。<a id="a-Gr"></a>问诸佛未出世普遍大千白云一会如何。<a id="a-Gs"></a>师曰。<a id="a-Gt"></a>赚却几人来。<a id="a-Gu"></a>曰恁么即四众何依。<a id="a-Gv"></a>师曰。<a id="a-Gw"></a>勿交涉。<a id="a-Gx"></a>问即心即佛示诲之辞。<a id="a-Gy"></a>不涉前言如何指教。<a id="a-Gz"></a>师曰。<a id="a-H0"></a>东西且置南北作么生。<a id="a-H1"></a>问如何是和尚家风。<a id="a-H2"></a>师曰。<a id="a-H3"></a>石桥那畔有遮边无会么。<a id="a-H4"></a>僧曰。<a id="a-H5"></a>不会。<a id="a-H6"></a>师曰。<a id="a-H7"></a>且作丁公吟。<a id="a-H8"></a>问衣到六祖为什么不传。<a id="a-H9"></a>师曰。<a id="a-HA"></a>海晏河清。<a id="a-HB"></a>问如何是和尚接人一路。<a id="a-HC"></a>师曰。<a id="a-HD"></a>来朝更献楚王看。<a id="a-HE"></a>问从上宗乘如何举扬。<a id="a-HF"></a>师曰。<a id="a-HG"></a>今日未吃茶。<a id="a-HH"></a>师上堂谓众曰。<a id="a-HI"></a>诸人会么。<a id="a-HJ"></a>但街头市尾屠儿魁脍地狱镬汤处会取。<a id="a-HK"></a>若恁么会堪与人为师为匠。<a id="a-HL"></a>若向衲僧门下天地悬殊。<a id="a-HM"></a>更有一般底。<a id="a-HN"></a>只向长连床上作好人去。<a id="a-HO"></a>汝道此两般人那个有长处。<a id="a-HP"></a>无事珍重。<a id="a-HQ"></a>师问僧。<a id="a-HR"></a>什么处来。<a id="a-HS"></a>曰云门来。<a id="a-HT"></a>师曰。<a id="a-HU"></a>里许有多少水牛。<a id="a-HV"></a>曰一个两个。<a id="a-HW"></a>师曰。<a id="a-HX"></a>好水牛。<a id="a-HY"></a>师问僧。<a id="a-HZ"></a>不坏假名而谭实相作么生。<a id="a-Ha"></a>僧曰。<a id="a-Hb"></a>这个是椅子。<a id="a-Hc"></a>师以手拨云。<a id="a-Hd"></a>将鞋袋来。<a id="a-He"></a>僧无对(云门和尚闻之乃云。<a id="a-Hf"></a>须是他始得)师将示灭白众曰。<a id="a-Hg"></a>某甲虽提祖印未尽其中。<a id="a-Hh"></a>诸仁者且道其中事作么生。<a id="a-Hi"></a>莫是无边中间内外已否。<a id="a-Hj"></a>如是会解即大地如铺沙去。<a id="a-Hk"></a>此即他方相见。<a id="a-Hl"></a>言讫告寂。</p>
  <p id="aHm">朗州德山第九世缘密圆明大师。<a id="a-Hn"></a>师上堂示众曰。<a id="a-Ho"></a>僧堂前事时人知有。<a id="a-Hp"></a>佛殿后事作么生。<a id="a-Hq"></a>师又曰。<a id="a-Hr"></a>德山有三句语。<a id="a-Hs"></a>一句函盖乾坤。<a id="a-Ht"></a>一句随波逐浪。<a id="a-Hu"></a>一句截断众流。<a id="a-Hv"></a>时有僧问。<a id="a-Hw"></a>如何是透法身句。<a id="a-Hx"></a>师曰。<a id="a-Hy"></a>三尺杖子搅黄河。<a id="a-Hz"></a>问百华未发时如何。<a id="a-I0"></a>师曰。<a id="a-I1"></a>黄河水浑流。<a id="a-I2"></a>曰发后如何。<a id="a-I3"></a>师曰幡竿头指天。<a id="a-I4"></a>问不犯辞锋时如何。<a id="a-I5"></a>师曰。<a id="a-I6"></a>天台南岳。<a id="a-I7"></a>曰便恁么去如何。<a id="a-I8"></a>师曰。<a id="a-I9"></a>江西湖南。<a id="a-IA"></a>问佛未出世时如何。<a id="a-IB"></a>师曰。<a id="a-IC"></a>河里尽是木头船。<a id="a-ID"></a>曰出世后如何。<a id="a-IE"></a>师曰。<a id="a-IF"></a>遮头蹋着那头轩。<a id="a-IG"></a>问己事未明如何辨得。<a id="a-IH"></a>师曰。<a id="a-II"></a>须弥山顶上。<a id="a-IJ"></a>曰直恁么去如何。<a id="a-IK"></a>师曰。<a id="a-IL"></a>脚下水浅深。<a id="a-IM"></a>问达磨未来时如何。<a id="a-IN"></a>师曰。<a id="a-IO"></a>千年松倒挂。<a id="a-IP"></a>曰来后如何。<a id="a-IQ"></a>师曰。<a id="a-IR"></a>金刚努起拳。<a id="a-IS"></a>问师未出世时如何。<a id="a-IT"></a>师曰。<a id="a-IU"></a>佛殿正南开。<a id="a-IV"></a>曰师出世后如何。<a id="a-IW"></a>师曰。<a id="a-IX"></a>白云山上起。<a id="a-IY"></a>曰出与未出还分不分。<a id="a-IZ"></a>师曰。<a id="a-Ia"></a>静处萨婆诃。<a id="a-Ib"></a>问如何是和尚家风。<a id="a-Ic"></a>师曰。<a id="a-Id"></a>南山起云北山下雨。<a id="a-Ie"></a>问如何是应用之机。<a id="a-If"></a>师喝。<a id="a-Ig"></a>僧曰。<a id="a-Ih"></a>只这个为复别有。<a id="a-Ii"></a>师乃打之。<a id="a-Ij"></a>问大用现前不存轨则时如何。<a id="a-Ik"></a>师曰。<a id="a-Il"></a>黑地打破瓮。<a id="a-Im"></a>僧退步。<a id="a-In"></a>师乃打。<a id="a-Io"></a>问佛未出世时如何。<a id="a-Ip"></a>师曰。<a id="a-Iq"></a>猢狲系露柱。<a id="a-Ir"></a>曰出世后如何。<a id="a-Is"></a>师曰。<a id="a-It"></a>猢狲入布袋。<a id="a-Iu"></a>问文殊与维摩对谈何事。<a id="a-Iv"></a>师曰。<a id="a-Iw"></a>并汝三人无绳自缚。<a id="a-Ix"></a>问如何是佛。<a id="a-Iy"></a>师曰。<a id="a-Iz"></a>满目荒榛。<a id="a-J0"></a>曰学人不会。<a id="a-J1"></a>师曰。<a id="a-J2"></a>劳而无功。<a id="a-J3"></a>问尽大地致一问不得时如何。<a id="a-J4"></a>师曰。<a id="a-J5"></a>话堕也。<a id="a-J6"></a>曰大众总见。<a id="a-J7"></a>师便打。</p>
  <p id="aJ8">潭州水西南台道遵和尚法云大师。<a id="a-J9"></a>师上堂谓众曰。<a id="a-JA"></a>从上宗乘合作么生提纲。<a id="a-JB"></a>合作么生言论。<a id="a-JC"></a>将佛法两字当得么。<a id="a-JD"></a>真如解脱当得么。<a id="a-JE"></a>虽然如是细不通风大通车马。<a id="a-JF"></a>若约理化门中。<a id="a-JG"></a>一言启口震动乾坤。<a id="a-JH"></a>山河大地海晏河清。<a id="a-JI"></a>三世诸佛说法现前。<a id="a-JJ"></a>若也分明。<a id="a-JK"></a>古佛殿前同登彼岸。<a id="a-JL"></a>无事珍重。<a id="a-JM"></a>问如何是西来意。<a id="a-JN"></a>师曰。<a id="a-JO"></a>下坡不走。<a id="a-JP"></a>问牛头未见四祖时如何。<a id="a-JQ"></a>师曰。<a id="a-JR"></a>着衣吃饭。<a id="a-JS"></a>曰见后如何。<a id="a-JT"></a>师曰。<a id="a-JU"></a>钵盂壁上挂。<a id="a-JV"></a>问如何是真如含一切。<a id="a-JW"></a>师曰。<a id="a-JX"></a>分明。<a id="a-JY"></a>曰为什么有利钝。<a id="a-JZ"></a>师曰。<a id="a-Ja"></a>四天打鼓楼上击钟。<a id="a-Jb"></a>问如何是南台境。<a id="a-Jc"></a>师云。<a id="a-Jd"></a>金刚手指天。<a id="a-Je"></a>问如何是色空。<a id="a-Jf"></a>师曰。<a id="a-Jg"></a>道士着真红。<a id="a-Jh"></a>问十二时中时时不离如何。<a id="a-Ji"></a>师曰谛。</p>
  <p id="aJj">韶州双峰山兴福院竟钦和尚。<a id="a-Jk"></a>慧真广悟禅师益州人也。<a id="a-Jl"></a>受业于峨眉洞溪山黑水寺。<a id="a-Jm"></a>观方慕道。<a id="a-Jn"></a>预云门法席密承指喻。<a id="a-Jo"></a>乃开山创院渐成丛林。<a id="a-Jp"></a>开堂日云门和尚躬临证明。<a id="a-Jq"></a>僧问。<a id="a-Jr"></a>如何是佛法大意。<a id="a-Js"></a>师曰。<a id="a-Jt"></a>日出方知天下朗。<a id="a-Ju"></a>无油那点佛前灯。<a id="a-Jv"></a>问如何是双峰境。<a id="a-Jw"></a>师曰。<a id="a-Jx"></a>夜听水流庵后竹。<a id="a-Jy"></a>昼看云起面前山。<a id="a-Jz"></a>问如何是法王剑。<a id="a-K0"></a>师曰。<a id="a-K1"></a>铅刀徒逞不若龙泉。<a id="a-K2"></a>曰用者如何。<a id="a-K3"></a>师曰。<a id="a-K4"></a>藏锋犹不许。<a id="a-K5"></a>露刃更何堪。<a id="a-K6"></a>问宾头卢应供四天下还得遍也无。<a id="a-K7"></a>师曰。<a id="a-K8"></a>如月入水。<a id="a-K9"></a>问如何是用而不杂。<a id="a-KA"></a>师曰。<a id="a-KB"></a>明月堂前垂玉露。<a id="a-KC"></a>水精殿里撒真珠。<a id="a-KD"></a>有行者问。<a id="a-KE"></a>某甲遇贼来时。<a id="a-KF"></a>若杀即违佛教不杀又违王敕。<a id="a-KG"></a>未审师意如何。<a id="a-KH"></a>师曰。<a id="a-KI"></a>官不容针私通车马。<a id="a-KJ"></a>广主刘氏尝亲问法要。<a id="a-KK"></a>至太平兴国二年三月戒门人曰。<a id="a-KL"></a>吾不久去世。<a id="a-KM"></a>汝可就本山顶预修坟塔。<a id="a-KN"></a>至五月二十三日工毕。<a id="a-KO"></a>师曰。<a id="a-KP"></a>后日子时行矣。<a id="a-KQ"></a>及期会云门爽和尚温门舜峰长老等七人夜话。<a id="a-KR"></a>侍者报三更。<a id="a-KS"></a>师索香焚之合掌而逝。</p>
  <p id="aKT">韶州资福和尚。<a id="a-KU"></a>僧问。<a id="a-KV"></a>不问宗乘请师心印。<a id="a-KW"></a>师曰。<a id="a-KX"></a>不答这个话。<a id="a-KY"></a>曰为什么不答。<a id="a-KZ"></a>师曰。<a id="a-Ka"></a>不副前言。<a id="a-Kb"></a>问觌面难逢处。<a id="a-Kc"></a>如何顾险夷。<a id="a-Kd"></a>乞师垂半偈。<a id="a-Ke"></a>免使后人疑。<a id="a-Kf"></a>师曰。<a id="a-Kg"></a>锋前一句超调御。<a id="a-Kh"></a>拟问如何历劫违。<a id="a-Ki"></a>曰恁么即东山西岭时人知有。<a id="a-Kj"></a>未审资福庭前谁家风月。<a id="a-Kk"></a>师曰。<a id="a-Kl"></a>领取前话。</p>
  <p id="aKm">广州新会黄云元禅师。<a id="a-Kn"></a>初开堂以手拊绳床云。<a id="a-Ko"></a>诸人还识广大须弥之座也无。<a id="a-Kp"></a>若不识看老僧乃升座。<a id="a-Kq"></a>问如何是大汉国境。<a id="a-Kr"></a>师曰。<a id="a-Ks"></a>歌谣满路。<a id="a-Kt"></a>问教云。<a id="a-Ku"></a>龙披一缕金翅不吞。<a id="a-Kv"></a>和尚三事全披如何。<a id="a-Kw"></a>师曰。<a id="a-Kx"></a>还免得么。<a id="a-Ky"></a>师上堂拈古人语云。<a id="a-Kz"></a>触目未曾无临机何不道。<a id="a-L0"></a>又云。<a id="a-L1"></a>触目未曾无临机道什么。</p>
  <p id="aL2">广州义宁龙境伦禅师。<a id="a-L3"></a>初开堂提起拂子曰。<a id="a-L4"></a>还会么。<a id="a-L5"></a>若会即头上更增头。<a id="a-L6"></a>若不会即断头取活。<a id="a-L7"></a>问如何是大汉国境。<a id="a-L8"></a>师曰。<a id="a-L9"></a>乱走作么。<a id="a-LA"></a>曰恰是雨下天晴。<a id="a-LB"></a>师便打。<a id="a-LC"></a>问如何是龙境水。<a id="a-LD"></a>师曰。<a id="a-LE"></a>腥臊臭秽。<a id="a-LF"></a>曰饮者如何。<a id="a-LG"></a>师曰。<a id="a-LH"></a>七通八达。<a id="a-LI"></a>问如何是龙境家风。<a id="a-LJ"></a>师曰。<a id="a-LK"></a>虫狼虎豹。<a id="a-LL"></a>问如何是佛。<a id="a-LM"></a>师曰。<a id="a-LN"></a>勤耕田。<a id="a-LO"></a>曰学人不会。<a id="a-LP"></a>师曰。<a id="a-LQ"></a>早收禾。<a id="a-LR"></a>师问僧。<a id="a-LS"></a>什么处来。<a id="a-LT"></a>曰黄云来。<a id="a-LU"></a>师曰。<a id="a-LV"></a>作么生是黄云郎当媚痴抹跶为人一句。<a id="a-LW"></a>僧无对。<a id="a-LX"></a>师上堂问众曰。<a id="a-LY"></a>作么生是长连床上取性一句道将来。<a id="a-LZ"></a>众无对。</p>
  <p id="aLa">韶州云门山爽和尚。<a id="a-Lb"></a>师上堂僧问。<a id="a-Lc"></a>如何是佛。<a id="a-Ld"></a>师曰。<a id="a-Le"></a>圣躬万岁。<a id="a-Lf"></a>问如何是透法身句。<a id="a-Lg"></a>师曰。<a id="a-Lh"></a>银香台上生萝卜。</p>
  <p id="aLi">韶州白云闻和尚。<a id="a-Lj"></a>师上堂良久。<a id="a-Lk"></a>僧出曰。<a id="a-Ll"></a>白云一路全因今日。<a id="a-Lm"></a>师曰。<a id="a-Ln"></a>不是不是。<a id="a-Lo"></a>僧曰。<a id="a-Lp"></a>和尚如何。<a id="a-Lq"></a>师曰。<a id="a-Lr"></a>白云一路草深一丈。<a id="a-Ls"></a>问学人拟申一问。<a id="a-Lt"></a>未审师还答也无。<a id="a-Lu"></a>师曰。<a id="a-Lv"></a>皂荚树头悬。<a id="a-Lw"></a>风吹曲不成。<a id="a-Lx"></a>问受施主供养将何报答。<a id="a-Ly"></a>师曰。<a id="a-Lz"></a>作牛作马。</p>
  <p id="aM0">韶州披云智寂禅师。<a id="a-M1"></a>僧问。<a id="a-M2"></a>如何是披云境。<a id="a-M3"></a>师曰。<a id="a-M4"></a>白日没闲人。<a id="a-M5"></a>问以字不成八字不是。<a id="a-M6"></a>未审是什么字。<a id="a-M7"></a>师说偈答曰。</p>
  <p id="aM8">以字不是八不成　　森罗万象此中明</p>
  <p id="aM9">直饶巧说千般妙　　不是讴阿不是经</p>
  <p id="aMA">韶州净法章和尚禅想大师。<a id="a-MB"></a>广主刘氏问。<a id="a-MC"></a>如何是禅师。<a id="a-MD"></a>师乃良久。<a id="a-ME"></a>广主罔测。<a id="a-MF"></a>因署其号。<a id="a-MG"></a>僧问。<a id="a-MH"></a>日月重明时如何。<a id="a-MI"></a>师曰。<a id="a-MJ"></a>日月虽明不鉴覆盆之下。<a id="a-MK"></a>问既是金山为什么凿石。<a id="a-ML"></a>师曰。<a id="a-MM"></a>金山凿石。<a id="a-MN"></a>问如何是道。<a id="a-MO"></a>师曰。<a id="a-MP"></a>去去迢迢十万余。</p>
  <p id="aMQ">韶州温门山满禅师。<a id="a-MR"></a>僧问。<a id="a-MS"></a>如何是佛。<a id="a-MT"></a>师曰。<a id="a-MU"></a>胸题卍字。<a id="a-MV"></a>曰如何是祖。<a id="a-MW"></a>师曰。<a id="a-MX"></a>不游西土有人见壁上画。<a id="a-MY"></a>问既是千尺松为什么却在屋下。<a id="a-MZ"></a>师曰。<a id="a-Ma"></a>芥子纳须弥作么生。<a id="a-Mb"></a>问隔墙见角便知是牛如何。<a id="a-Mc"></a>师便打。<a id="a-Md"></a>师与一老宿在国门坐。<a id="a-Me"></a>老宿曰。<a id="a-Mf"></a>紫衣师号又得也。<a id="a-Mg"></a>更要个什么。<a id="a-Mh"></a>师曰。<a id="a-Mi"></a>要国师。<a id="a-Mj"></a>老宿曰。<a id="a-Mk"></a>佛尚不作岂况国师。<a id="a-Ml"></a>师乃笑曰。<a id="a-Mm"></a>长老。<a id="a-Mn"></a>僧问。<a id="a-Mo"></a>如何是和尚家风。<a id="a-Mp"></a>师曰。<a id="a-Mq"></a>汝曾读书么。<a id="a-Mr"></a>僧问。<a id="a-Ms"></a>太子初生为什么不识父母。<a id="a-Mt"></a>师曰。<a id="a-Mu"></a>迥然尊贵。</p>
  <p id="aMv">岳州巴陵新开颢鉴大师初在云门。<a id="a-Mw"></a>云门举。<a id="a-Mx"></a>雪峰和尚云。<a id="a-My"></a>开却门达磨来也。<a id="a-Mz"></a>问师意作么生。<a id="a-N0"></a>师曰。<a id="a-N1"></a>筑着和尚鼻孔。<a id="a-N2"></a>云门曰。<a id="a-N3"></a>修罗王发业打须弥山一掴。<a id="a-N4"></a>[跳-兆+孛]跳上梵天报帝释。<a id="a-N5"></a>尔为什么却去日本国里藏身。<a id="a-N6"></a>师曰。<a id="a-N7"></a>莫恁么心行好。<a id="a-N8"></a>云门曰。<a id="a-N9"></a>汝道筑着又作么生。<a id="a-NA"></a>师住。<a id="a-NB"></a>后僧问。<a id="a-NC"></a>祖意教意是同是别。<a id="a-ND"></a>师曰。<a id="a-NE"></a>鸡寒上树鸭寒入水。<a id="a-NF"></a>僧问。<a id="a-NG"></a>三乘十二分教即不疑。<a id="a-NH"></a>如何是宗门中事。<a id="a-NI"></a>师曰。<a id="a-NJ"></a>不是衲僧分上事。<a id="a-NK"></a>曰如何是衲僧分上事。<a id="a-NL"></a>师曰。<a id="a-NM"></a>贪观白浪失却手桡。<a id="a-NN"></a>师将拂子遗人。<a id="a-NO"></a>人问曰。<a id="a-NP"></a>本来清净用拂子作什么。<a id="a-NQ"></a>师曰。<a id="a-NR"></a>既知清净莫忘却(梁山别云。<a id="a-NS"></a>也须拂却)</p>
  <p id="aNT">连州地藏院慧慈明识大师。<a id="a-NU"></a>僧问。<a id="a-NV"></a>既是地藏院为什么塑炽盛光佛。<a id="a-NW"></a>师曰。<a id="a-NX"></a>过在什么处。<a id="a-NY"></a>问如何是地藏境。<a id="a-NZ"></a>师曰。<a id="a-Na"></a>无人不游。</p>
  <p id="aNb">英州大容諲禅师。<a id="a-Nc"></a>师上堂僧问。<a id="a-Nd"></a>天赐六铢披挂后。<a id="a-Ne"></a>将何报答我皇恩。<a id="a-Nf"></a>师曰。<a id="a-Ng"></a>来披三事衲。<a id="a-Nh"></a>归挂六铢衣。<a id="a-Ni"></a>问如何是大容水。<a id="a-Nj"></a>师曰。<a id="a-Nk"></a>还我一滴来。<a id="a-Nl"></a>问当来弥勒下生时如何。<a id="a-Nm"></a>师曰。<a id="a-Nn"></a>慈氏宫中三春草。<a id="a-No"></a>问如何是真空。<a id="a-Np"></a>师曰。<a id="a-Nq"></a>拈却拒阳。<a id="a-Nr"></a>曰如何是妙用。<a id="a-Ns"></a>师乃握拳。<a id="a-Nt"></a>僧曰。<a id="a-Nu"></a>真空妙用相去几何。<a id="a-Nv"></a>师以手拨之。<a id="a-Nw"></a>问长蛇偃月即不问。<a id="a-Nx"></a>匹马单枪时如何。<a id="a-Ny"></a>师曰。<a id="a-Nz"></a>麻江桥下会么。<a id="a-O0"></a>曰不会。<a id="a-O1"></a>师曰。<a id="a-O2"></a>圣寿寺前。<a id="a-O3"></a>问既是大容为什么趁出僧。<a id="a-O4"></a>师曰。<a id="a-O5"></a>大海不容尘。<a id="a-O6"></a>小豁多搕(鸟合切)[打-丁+(天/韭)](私盍切)问如何是古佛一路。<a id="a-O7"></a>师指地。<a id="a-O8"></a>僧曰。<a id="a-O9"></a>不问这个。<a id="a-OA"></a>师曰去。<a id="a-OB"></a>师与一老宿相期去别处。<a id="a-OC"></a>寻却因事不去。<a id="a-OD"></a>老宿曰。<a id="a-OE"></a>佛无二言。<a id="a-OF"></a>师曰。<a id="a-OG"></a>法无一向。</p>
  <p id="aOH">广州罗山崇禅师。<a id="a-OI"></a>僧问。<a id="a-OJ"></a>如何是大汉国境。<a id="a-OK"></a>师曰玉狗吠时天未晓。<a id="a-OL"></a>金鸡啼后五更初。<a id="a-OM"></a>问丹霞访居士女子不携篮时如何。<a id="a-ON"></a>师曰。<a id="a-OO"></a>也要到这里一转。<a id="a-OP"></a>问如何是罗山境。<a id="a-OQ"></a>师曰。<a id="a-OR"></a>布水千寻。</p>
  <p id="aOS">韶州云门宝和尚。<a id="a-OT"></a>师上堂示众曰。<a id="a-OU"></a>至道无难唯嫌拣择。<a id="a-OV"></a>还有拣择么珍重。</p>
  <p id="aOW">郢州临溪竟脱和尚。<a id="a-OX"></a>僧问。<a id="a-OY"></a>如何是透法身句。<a id="a-OZ"></a>师曰。<a id="a-Oa"></a>明眼人笑汝。<a id="a-Ob"></a>问如何是法身。<a id="a-Oc"></a>师曰。<a id="a-Od"></a>四海五湖宾。<a id="a-Oe"></a>问如何是本来人。<a id="a-Of"></a>师曰。<a id="a-Og"></a>风吹满面尘。<a id="a-Oh"></a>问牛头未见四祖时如何。<a id="a-Oi"></a>师曰。<a id="a-Oj"></a>富有多宾客。<a id="a-Ok"></a>曰见后如何。<a id="a-Ol"></a>师曰。<a id="a-Om"></a>贫穷绝往还。<a id="a-On"></a>问如何是佛。<a id="a-Oo"></a>师曰。<a id="a-Op"></a>十字路头。<a id="a-Oq"></a>曰如何是法。<a id="a-Or"></a>师曰。<a id="a-Os"></a>三家村里。<a id="a-Ot"></a>曰佛之与法是一是二。<a id="a-Ou"></a>师曰。<a id="a-Ov"></a>露柱渡三江。<a id="a-Ow"></a>犹怀感恨长。<a id="a-Ox"></a>问如何是无缝塔。<a id="a-Oy"></a>师曰。<a id="a-Oz"></a>复州城。<a id="a-P0"></a>曰如何是塔中人。<a id="a-P1"></a>师曰。<a id="a-P2"></a>龙兴寺。</p>
  <p id="aP3">广州华严慧禅师。<a id="a-P4"></a>僧问。<a id="a-P5"></a>承古人有言。<a id="a-P6"></a>妄心无处即菩提。<a id="a-P7"></a>正当妄时还有菩提也无。<a id="a-P8"></a>师曰。<a id="a-P9"></a>来音已照。<a id="a-PA"></a>僧曰。<a id="a-PB"></a>不会。<a id="a-PC"></a>师曰。<a id="a-PD"></a>妄心无处即菩提。</p>
  <p id="aPE">韶州舜峰韶和尚。<a id="a-PF"></a>初问云门和尚。<a id="a-PG"></a>宝月为什么于此分辉。<a id="a-PH"></a>云门曰。<a id="a-PI"></a>千光同照。<a id="a-PJ"></a>师曰。<a id="a-PK"></a>谢和尚指示。<a id="a-PL"></a>云门曰。<a id="a-PM"></a>见什么。<a id="a-PN"></a>僧正入师方丈乃曰。<a id="a-PO"></a>方丈得恁么黑。<a id="a-PP"></a>师曰。<a id="a-PQ"></a>老鼠窟。<a id="a-PR"></a>僧正曰。<a id="a-PS"></a>放猫儿入好。<a id="a-PT"></a>师曰。<a id="a-PU"></a>试放看。<a id="a-PV"></a>僧正无对。<a id="a-PW"></a>师拊掌笑。<a id="a-PX"></a>师与老宿渡江次。<a id="a-PY"></a>师取钱与渡子。<a id="a-PZ"></a>老宿曰。<a id="a-Pa"></a>囊中若有青铜片。<a id="a-Pb"></a>师揖曰。<a id="a-Pc"></a>长老莫笑。</p>
  <p id="aPd">隋州双泉山师宽明教大师。<a id="a-Pe"></a>师上堂举拂子曰。<a id="a-Pf"></a>这个接中下之人。<a id="a-Pg"></a>时有僧问。<a id="a-Ph"></a>上上人来如何。<a id="a-Pi"></a>师曰。<a id="a-Pj"></a>打鼓为三军。<a id="a-Pk"></a>问向上宗乘如何举唱。<a id="a-Pl"></a>师曰。<a id="a-Pm"></a>不敢。<a id="a-Pn"></a>曰恁么即含生有望。<a id="a-Po"></a>师曰。<a id="a-Pp"></a>脚下水深浅。<a id="a-Pq"></a>问凡有言句尽落有无。<a id="a-Pr"></a>不落有无如何。<a id="a-Ps"></a>师曰。<a id="a-Pt"></a>东弗于代。<a id="a-Pu"></a>曰这个犹落有无。<a id="a-Pv"></a>师曰。<a id="a-Pw"></a>支过雪山西。<a id="a-Px"></a>僧问洞山。<a id="a-Py"></a>如何是佛。<a id="a-Pz"></a>洞山云。<a id="a-Q0"></a>麻三斤。<a id="a-Q1"></a>师闻之乃曰。<a id="a-Q2"></a>向南有竹向北有木。<a id="a-Q3"></a>师后住智门。<a id="a-Q4"></a>僧问。<a id="a-Q5"></a>不可以智知不可以识识寺如何。<a id="a-Q6"></a>师曰。<a id="a-Q7"></a>不入这个野狐群队。<a id="a-Q8"></a>问如何是定。<a id="a-Q9"></a>师曰。<a id="a-QA"></a>鰕蟆跳不出斗。<a id="a-QB"></a>曰如何出得去。<a id="a-QC"></a>师曰。<a id="a-QD"></a>南山起云北山下雨。<a id="a-QE"></a>问北斗里藏身意旨如何。<a id="a-QF"></a>师曰。<a id="a-QG"></a>鸡寒上树鸭寒入水。<a id="a-QH"></a>问竖起杖子意旨如何。<a id="a-QI"></a>师曰。<a id="a-QJ"></a>一叶落知天下秋。<a id="a-QK"></a>师后终于智门。</p>
  <p id="aQL">英州观音和尚因穿井。<a id="a-QM"></a>僧问。<a id="a-QN"></a>井深多少。<a id="a-QO"></a>师曰。<a id="a-QP"></a>没汝鼻孔。<a id="a-QQ"></a>问牛头未见四祖时如何。<a id="a-QR"></a>师曰。<a id="a-QS"></a>英州观音。<a id="a-QT"></a>曰见后如何。<a id="a-QU"></a>师曰。<a id="a-QV"></a>英州观音。<a id="a-QW"></a>问如何是观音妙智力。<a id="a-QX"></a>师曰。<a id="a-QY"></a>风射破窗。</p>
  <p id="aQZ">韶州林泉和尚。<a id="a-Qa"></a>僧问。<a id="a-Qb"></a>如何是林泉主。<a id="a-Qc"></a>师曰。<a id="a-Qd"></a>岩下白石。<a id="a-Qe"></a>曰如何是林泉家风。<a id="a-Qf"></a>师曰。<a id="a-Qg"></a>迎宾待客。<a id="a-Qh"></a>问如何是道。<a id="a-Qi"></a>师曰。<a id="a-Qj"></a>迢迢。<a id="a-Qk"></a>曰学人便领会时如何。<a id="a-Ql"></a>师曰。<a id="a-Qm"></a>久久忘缘者。<a id="a-Qn"></a>宁怀去住情。</p>
  <p id="aQo">韶州云门煦和尚。<a id="a-Qp"></a>僧问。<a id="a-Qq"></a>如何是祖师西来意。<a id="a-Qr"></a>师曰。<a id="a-Qs"></a>今是什么意。<a id="a-Qt"></a>僧曰。<a id="a-Qu"></a>恰是。<a id="a-Qv"></a>师乃喝去。</p>
  <p id="aQw">益州青城香林院澄远禅师。<a id="a-Qx"></a>初住西川导江县迎祥寺天王院(时谓水精宫)僧问。<a id="a-Qy"></a>美味醍醐为什么变成毒药。<a id="a-Qz"></a>师曰。<a id="a-R0"></a>导江纸。<a id="a-R1"></a>问见色便见心时如何。<a id="a-R2"></a>师曰。<a id="a-R3"></a>适来什么处去来。<a id="a-R4"></a>曰心境俱亡时如何。<a id="a-R5"></a>师曰。<a id="a-R6"></a>开眼坐睡。<a id="a-R7"></a>师后住青城香林。<a id="a-R8"></a>僧问。<a id="a-R9"></a>北斗里藏身意如何。<a id="a-RA"></a>师曰。<a id="a-RB"></a>月似弯弓少雨多风。<a id="a-RC"></a>问如何是诸佛心。<a id="a-RD"></a>师曰。<a id="a-RE"></a>清即始终清。<a id="a-RF"></a>曰如何领会。<a id="a-RG"></a>师曰。<a id="a-RH"></a>莫受人谩好。<a id="a-RI"></a>问如何是祖师西来意。<a id="a-RJ"></a>师曰。<a id="a-RK"></a>蹋步者谁。<a id="a-RL"></a>问如何是和尚妙药。<a id="a-RM"></a>师曰。<a id="a-RN"></a>不离众味。<a id="a-RO"></a>曰吃者如何。<a id="a-RP"></a>师曰。<a id="a-RQ"></a>[口*(一/巾)]啖看。<a id="a-RR"></a>问如何是室内一灯。<a id="a-RS"></a>师曰。<a id="a-RT"></a>三人证龟成鳖。<a id="a-RU"></a>问如何是衲衣下事。<a id="a-RV"></a>师曰。<a id="a-RW"></a>腊月火烧山。<a id="a-RX"></a>问大众云集请师施设。<a id="a-RY"></a>师曰。<a id="a-RZ"></a>三不待两。<a id="a-Ra"></a>问如何是学人时中事。<a id="a-Rb"></a>师曰。<a id="a-Rc"></a>恰恰。<a id="a-Rd"></a>问如何是玄。<a id="a-Re"></a>师曰。<a id="a-Rf"></a>今日来明日去。<a id="a-Rg"></a>曰如何是玄中玄。<a id="a-Rh"></a>师曰。<a id="a-Ri"></a>长连床上。<a id="a-Rj"></a>问如何是香林一脉泉。<a id="a-Rk"></a>师曰。<a id="a-Rl"></a>念无间断。<a id="a-Rm"></a>曰饮者如何。<a id="a-Rn"></a>师曰。<a id="a-Ro"></a>随方斗秤。<a id="a-Rp"></a>问如何是衲僧正眼。<a id="a-Rq"></a>师曰。<a id="a-Rr"></a>不分别。<a id="a-Rs"></a>曰照用事如何。<a id="a-Rt"></a>师曰。<a id="a-Ru"></a>行路人失脚。<a id="a-Rv"></a>问万机俱泯迹方识本来人时如何。<a id="a-Rw"></a>师曰。<a id="a-Rx"></a>清机自显。<a id="a-Ry"></a>曰恁么即不别人。<a id="a-Rz"></a>师曰。<a id="a-S0"></a>方见本来人。<a id="a-S1"></a>问鱼游陆地时如何。<a id="a-S2"></a>师曰。<a id="a-S3"></a>发言必有后救。<a id="a-S4"></a>僧曰。<a id="a-S5"></a>却下碧潭时如何。<a id="a-S6"></a>师曰。<a id="a-S7"></a>头重尾轻。<a id="a-S8"></a>问但有言句尽是宾。<a id="a-S9"></a>如何是主。<a id="a-SA"></a>师曰。<a id="a-SB"></a>长安城里。<a id="a-SC"></a>曰如何领会。<a id="a-SD"></a>师曰。<a id="a-SE"></a>千家万户。</p>
 </body>
</html>