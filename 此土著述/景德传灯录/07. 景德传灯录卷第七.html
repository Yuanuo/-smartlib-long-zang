<!doctype html>
<html id="z3IBX0g1cO" data-ver="1221">
 <head>
  <meta charset="utf-8">
  <meta author="道原">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">景德传灯录卷第七</h1>
  <p id="a2">怀让禅师第二世中四十五人(马祖法嗣) 潭州三角山总印禅师 池州鲁祖山宝云禅师 洪州泐潭常兴禅师 虔州西堂智藏禅师 京兆章敬寺怀恽禅师 定州柏岩明哲禅师 信州鹅湖大义禅师 伏牛山自在禅师 幽州盘山宝积禅师 毗陵芙蓉山太毓禅师 蒲州麻谷山宝彻禅师 杭州盐官齐安禅师 婺州五泄山灵默禅师 明州大梅山法常禅师 京兆典善惟宽禅师 湖南如会禅师 鄂州无等禅师 庐山归宗寺智常禅师(已上十八人见录) 韶州渚泾山清贺禅师 紫阴山惟建禅师 封山洪[泳-永+(虍-七+(一/八/八/目))]禅师 练山神玩禅师 崛山道圆禅师 玉台惟然禅师 池州灰山昙觊禅师 荆州新寺宝积禅师 河中府法藏禅师 汉南慈悲寺良津禅师 京兆府崇禅师 南岳智周禅师 白虎法宣禅师 金窟惟直禅师 台州柏岩常彻禅师 乾元晖禅师 齐州道岩禅师 襄州常坚禅师 荆南宝贞禅师 云水靖宗禅师 荆州永泰寺灵湍禅师 潭州龙牙山圆畅禅师 洪州双岭道方禅师 罗浮山修广禅师 岘山定庆禅师 越州洞泉惟献禅师 光明普满禅师(已上二十七人无机缘语句不录)</p>
  <p id="a3">怀让禅师第二世法嗣。</p>
  <p id="a4">潭州三角山总印禅师。<a id="a-5"></a>僧问。<a id="a-6"></a>如何是三宝。<a id="a-7"></a>师曰。<a id="a-8"></a>禾麦豆。<a id="a-9"></a>曰学人不会。<a id="a-A"></a>师曰。<a id="a-B"></a>大众欣然奉持。<a id="a-C"></a>师上堂曰。<a id="a-D"></a>若论此事贬上眉毛早已蹉过也。<a id="a-E"></a>麻谷便问。<a id="a-F"></a>贬上眉毛即不问。<a id="a-G"></a>如何是此事。<a id="a-H"></a>师曰。<a id="a-I"></a>蹉过也。<a id="a-J"></a>麻谷乃掀禅床。<a id="a-K"></a>师打之。<a id="a-L"></a>麻谷无语(长庆代云。<a id="a-M"></a>悄然)</p>
  <p id="aN">池州鲁祖山宝云禅师。<a id="a-O"></a>问如何是诸佛师。<a id="a-P"></a>师云。<a id="a-Q"></a>头上有宝冠者不是。<a id="a-R"></a>僧云。<a id="a-S"></a>如何即是。<a id="a-T"></a>师云。<a id="a-U"></a>头上无宝冠。<a id="a-V"></a>洞山来参礼拜后侍立少顷而出。<a id="a-W"></a>却再入来。<a id="a-X"></a>师云。<a id="a-Y"></a>只恁么只恁么所以如此。<a id="a-Z"></a>洞山云。<a id="a-a"></a>大有人不肯。<a id="a-b"></a>师云。<a id="a-c"></a>作么取汝口辨。<a id="a-d"></a>洞山乃侍奉数月。<a id="a-e"></a>僧问。<a id="a-f"></a>如何是言不言。<a id="a-g"></a>师云。<a id="a-h"></a>汝口在什么处。<a id="a-i"></a>僧云。<a id="a-j"></a>无口。<a id="a-k"></a>师云。<a id="a-l"></a>将什么吃饭。<a id="a-m"></a>僧无对(洞山代云。<a id="a-n"></a>他不饥吃什么饭)师寻常见僧来便面壁。<a id="a-o"></a>南泉闻云。<a id="a-p"></a>我寻常向僧道。<a id="a-q"></a>向佛未出世时会取。<a id="a-r"></a>尚不得一个半个。<a id="a-s"></a>他恁么地驴年去(玄觉云。<a id="a-t"></a>为复唱和语不肯语。<a id="a-u"></a>保福问长庆。<a id="a-v"></a>只如鲁祖节文在什么处被南泉恁么道。<a id="a-w"></a>长庆云。<a id="a-x"></a>退己让于人。<a id="a-y"></a>万中无一个。<a id="a-z"></a>罗山云。<a id="a-10"></a>陈老师当时若见。<a id="a-11"></a>背上与五火抄。<a id="a-12"></a>何故如此。<a id="a-13"></a>为伊解放不解收。<a id="a-14"></a>玄沙云。<a id="a-15"></a>我当时若见也与五火抄。<a id="a-16"></a>云居锡云。<a id="a-17"></a>罗山玄沙总恁么道。<a id="a-18"></a>为复一般别有道理若择得出。<a id="a-19"></a>许上坐佛法有去处。<a id="a-1A"></a>玄觉云。<a id="a-1B"></a>且道。<a id="a-1C"></a>玄沙五火抄。<a id="a-1D"></a>打伊着不着)</p>
  <p id="a1E">洪州泐潭常兴禅师。<a id="a-1F"></a>僧问。<a id="a-1G"></a>如何是曹溪门下客。<a id="a-1H"></a>师云。<a id="a-1I"></a>南来燕。<a id="a-1J"></a>僧云。<a id="a-1K"></a>学人不会。<a id="a-1L"></a>师云。<a id="a-1M"></a>养羽候秋风。<a id="a-1N"></a>僧问。<a id="a-1O"></a>如何是宗乘极则事。<a id="a-1P"></a>师云。<a id="a-1Q"></a>秋雨草离披。<a id="a-1R"></a>又南泉躬至见师面壁乃拊师背。<a id="a-1S"></a>问汝是阿谁。<a id="a-1T"></a>曰普愿。<a id="a-1U"></a>师曰。<a id="a-1V"></a>如何。<a id="a-1W"></a>曰也寻常。<a id="a-1X"></a>师曰。<a id="a-1Y"></a>汝何多事。</p>
  <p id="a1Z">虔州西堂智藏禅师者。<a id="a-1a"></a>虔化人也。<a id="a-1b"></a>姓廖氏。<a id="a-1c"></a>八岁从师。<a id="a-1d"></a>二十五具戒。<a id="a-1e"></a>有相者睹其殊表。<a id="a-1f"></a>谓之曰。<a id="a-1g"></a>师骨气非凡。<a id="a-1h"></a>当为法王之辅佐也。<a id="a-1i"></a>师遂往佛迹岩参礼大寂。<a id="a-1j"></a>与百丈海禅师同为入室。<a id="a-1k"></a>皆承印记。<a id="a-1l"></a>一日大寂遣师诣长安。<a id="a-1m"></a>奉书于忠国师。<a id="a-1n"></a>国师问曰。<a id="a-1o"></a>汝师说什么法。<a id="a-1p"></a>师从东过西而立。<a id="a-1q"></a>国师曰。<a id="a-1r"></a>只这个更别有。<a id="a-1s"></a>师却过东边立。<a id="a-1t"></a>国师曰。<a id="a-1u"></a>这个是马师底。<a id="a-1v"></a>仁者作么生。<a id="a-1w"></a>师曰。<a id="a-1x"></a>早个呈似和尚了。<a id="a-1y"></a>寻又送书往径山与国一禅师(语在国一章)属连帅路嗣恭延请大寂居府应期盛化。<a id="a-1z"></a>师回郡得大寂付授纳袈裟令学者亲近。<a id="a-20"></a>僧问马祖。<a id="a-21"></a>请和尚离四句绝百非。<a id="a-22"></a>直指某甲西来意。<a id="a-23"></a>祖云。<a id="a-24"></a>我今日无心情。<a id="a-25"></a>汝去问取智藏。<a id="a-26"></a>其僧乃来问师。<a id="a-27"></a>师云。<a id="a-28"></a>汝何不问和尚。<a id="a-29"></a>僧云。<a id="a-2A"></a>和尚令某甲来问上坐。<a id="a-2B"></a>师以手摩头云。<a id="a-2C"></a>今日头疼。<a id="a-2D"></a>汝去问海师兄。<a id="a-2E"></a>其僧又去问海(百丈和尚)海云。<a id="a-2F"></a>我到这里却不会。<a id="a-2G"></a>僧乃举似马祖。<a id="a-2H"></a>祖云。<a id="a-2I"></a>藏头白海头黑。<a id="a-2J"></a>马祖一日问师云。<a id="a-2K"></a>子何不看经。<a id="a-2L"></a>师云。<a id="a-2M"></a>经岂异邪。<a id="a-2N"></a>祖云。<a id="a-2O"></a>然虽如此。<a id="a-2P"></a>汝向后为人也须得。<a id="a-2Q"></a>曰智藏病思自养。<a id="a-2R"></a>敢言为人。<a id="a-2S"></a>祖云。<a id="a-2T"></a>子末年必兴于世也。<a id="a-2U"></a>马祖灭后。<a id="a-2V"></a>师唐贞元七年众请开堂。<a id="a-2W"></a>李尚书翱尝问僧。<a id="a-2X"></a>马大师有什么言教。<a id="a-2Y"></a>僧云。<a id="a-2Z"></a>大师或说即心即佛。<a id="a-2a"></a>或说非心非佛。<a id="a-2b"></a>李云。<a id="a-2c"></a>总过遮边。<a id="a-2d"></a>李却问师。<a id="a-2e"></a>马大师有什么言教。<a id="a-2f"></a>师呼李翱。<a id="a-2g"></a>翱应诺。<a id="a-2h"></a>师云。<a id="a-2i"></a>鼓角动也。<a id="a-2j"></a>制空禅师谓师曰。<a id="a-2k"></a>日出太早生。<a id="a-2l"></a>师曰。<a id="a-2m"></a>正是时。<a id="a-2n"></a>师住西堂。<a id="a-2o"></a>后有一俗士问。<a id="a-2p"></a>有天堂地狱否。<a id="a-2q"></a>师曰有。<a id="a-2r"></a>曰有佛法僧宝否。<a id="a-2s"></a>师曰有。<a id="a-2t"></a>更有多问尽答言有。<a id="a-2u"></a>曰和尚恁么道莫错否。<a id="a-2v"></a>师曰。<a id="a-2w"></a>汝曾见尊宿来耶。<a id="a-2x"></a>曰某甲曾参径山和尚来。<a id="a-2y"></a>师曰。<a id="a-2z"></a>径山向汝作么生道。<a id="a-30"></a>曰他道一切总无。<a id="a-31"></a>师曰。<a id="a-32"></a>汝有妻否。<a id="a-33"></a>曰有。<a id="a-34"></a>师曰。<a id="a-35"></a>径山和尚有妻否。<a id="a-36"></a>曰无。<a id="a-37"></a>师曰。<a id="a-38"></a>径山和尚道无即得俗士礼谢而去。<a id="a-39"></a>师元和九年四月八日归寂。<a id="a-3A"></a>寿八十腊五十五。<a id="a-3B"></a>宪宗谥大宣教禅师。<a id="a-3C"></a>塔曰元和证真。<a id="a-3D"></a>至穆宗重谥大觉禅师。</p>
  <p id="a3E">京兆府章敬寺怀恽禅师。<a id="a-3F"></a>泉州同安人也。<a id="a-3G"></a>姓谢氏。<a id="a-3H"></a>受大寂心印。<a id="a-3I"></a>初住定州柏岩。<a id="a-3J"></a>次止中条山。<a id="a-3K"></a>唐元和初宪宗诏居上寺玄学者奔凑。<a id="a-3L"></a>师上堂示徒曰。<a id="a-3M"></a>至理忘言时人不悉。<a id="a-3N"></a>强习他事以为功能。<a id="a-3O"></a>不知自性元非尘境。<a id="a-3P"></a>是个微妙大解脱门。<a id="a-3Q"></a>所有鉴觉不染不碍。<a id="a-3R"></a>如是光明未曾休废。<a id="a-3S"></a>曩劫至今固无变易。<a id="a-3T"></a>犹如日轮远近斯照。<a id="a-3U"></a>虽及众色不与一切和合。<a id="a-3V"></a>灵烛妙明非假锻炼。<a id="a-3W"></a>为不了故取于物象。<a id="a-3X"></a>但如掜目妄起空华。<a id="a-3Y"></a>徒自疲劳枉经劫数。<a id="a-3Z"></a>若能返照无第二人。<a id="a-3a"></a>举措施为不亏实相。<a id="a-3b"></a>僧问心法双亡指归何所。<a id="a-3c"></a>师曰。<a id="a-3d"></a>郢人无污徒劳运斤。<a id="a-3e"></a>曰请师不返之言。<a id="a-3f"></a>师曰。<a id="a-3g"></a>即无返句(后人举之于洞山。<a id="a-3h"></a>洞山云。<a id="a-3i"></a>道即甚易。<a id="a-3j"></a>罕遇作家)百丈和尚令一僧来伺候。<a id="a-3k"></a>师上堂次。<a id="a-3l"></a>展坐具礼拜了。<a id="a-3m"></a>起来拈师一只靸鞋。<a id="a-3n"></a>以衫袖拂却尘了。<a id="a-3o"></a>倒覆向下。<a id="a-3p"></a>师曰。<a id="a-3q"></a>老僧罪过。<a id="a-3r"></a>或问。<a id="a-3s"></a>祖师传心地法门。<a id="a-3t"></a>为是真如心。<a id="a-3u"></a>妄想心。<a id="a-3v"></a>非真非妄心。<a id="a-3w"></a>为是三乘教外别立心。<a id="a-3x"></a>师曰。<a id="a-3y"></a>汝见目前虚空么。<a id="a-3z"></a>曰信知常在目前人自不见。<a id="a-40"></a>师曰。<a id="a-41"></a>汝莫认影像。<a id="a-42"></a>曰和尚作么生。<a id="a-43"></a>师以手拨空三下曰。<a id="a-44"></a>作么生即是。<a id="a-45"></a>师曰。<a id="a-46"></a>汝向后会去在。<a id="a-47"></a>有一僧来绕师三匝振锡而立。<a id="a-48"></a>师曰。<a id="a-49"></a>是是(长庆代云。<a id="a-4A"></a>和尚佛法身心何在)其僧又到南泉。<a id="a-4B"></a>亦绕南泉三匝振锡而立。<a id="a-4C"></a>南泉云。<a id="a-4D"></a>不是不是。<a id="a-4E"></a>此是风力所转始终成坏。<a id="a-4F"></a>僧云。<a id="a-4G"></a>章敬道是。<a id="a-4H"></a>和尚为什么道不是。<a id="a-4I"></a>南泉云。<a id="a-4J"></a>章敬即是是汝不是(长庆代云。<a id="a-4K"></a>和尚是什么心行。<a id="a-4L"></a>云居锡云。<a id="a-4M"></a>章敬未必道是。<a id="a-4N"></a>南泉未必道不是。<a id="a-4O"></a>又云。<a id="a-4P"></a>遮僧当初但持锡出去恰好)师有小师行脚回。<a id="a-4Q"></a>师问曰。<a id="a-4R"></a>汝离此间多少年耶。<a id="a-4S"></a>曰离和尚左右将及八年。<a id="a-4T"></a>师曰。<a id="a-4U"></a>办得个什么。<a id="a-4V"></a>小师于地画一圆相。<a id="a-4W"></a>师曰。<a id="a-4X"></a>只这个更别有。<a id="a-4Y"></a>小师乃画破圆相后礼拜。<a id="a-4Z"></a>僧问。<a id="a-4a"></a>四大五蕴身中。<a id="a-4b"></a>阿那个是本来佛性。<a id="a-4c"></a>师乃呼僧名。<a id="a-4d"></a>僧应诺。<a id="a-4e"></a>师良久曰。<a id="a-4f"></a>汝无佛性。<a id="a-4g"></a>唐元和十三年十二月二十二日示灭。<a id="a-4h"></a>建塔于[溧-木+(革*月)]水。<a id="a-4i"></a>敕谥大觉禅师大宝相之塔。</p>
  <p id="a4j">定州柏岩明哲禅师。<a id="a-4k"></a>尝见药山和尚看经。<a id="a-4l"></a>因语之曰。<a id="a-4m"></a>和尚莫猱人好。<a id="a-4n"></a>药山置经云。<a id="a-4o"></a>日头早晚也。<a id="a-4p"></a>师云。<a id="a-4q"></a>正当午也。<a id="a-4r"></a>药山云。<a id="a-4s"></a>犹有文采在。<a id="a-4t"></a>师云。<a id="a-4u"></a>某甲无亦无。<a id="a-4v"></a>药山云。<a id="a-4w"></a>老兄好聪明。<a id="a-4x"></a>师云。<a id="a-4y"></a>某甲只恁么和尚作么生。<a id="a-4z"></a>药山云。<a id="a-50"></a>跛跛挈挈百丑千拙。<a id="a-51"></a>且恁么过时。</p>
  <p id="a52">信州鹅湖大义禅师者。<a id="a-53"></a>衢州须江人也。<a id="a-54"></a>姓徐氏。<a id="a-55"></a>李翱尝问师。<a id="a-56"></a>大悲用千手眼作么。<a id="a-57"></a>师云。<a id="a-58"></a>今上用公作么。<a id="a-59"></a>有一僧乞置塔。<a id="a-5A"></a>李尚书问云。<a id="a-5B"></a>教中不许将尸塔下过。<a id="a-5C"></a>又作么生。<a id="a-5D"></a>无对。<a id="a-5E"></a>僧却来问师。<a id="a-5F"></a>师云。<a id="a-5G"></a>他得大阐提。<a id="a-5H"></a>唐宪宗尝诏入内。<a id="a-5I"></a>于麟德殿论议。<a id="a-5J"></a>有一法师问。<a id="a-5K"></a>如何是四谛。<a id="a-5L"></a>师云。<a id="a-5M"></a>圣上一帝三帝何在。<a id="a-5N"></a>又问。<a id="a-5O"></a>欲界无禅禅居色界。<a id="a-5P"></a>此土凭何而立禅。<a id="a-5Q"></a>师云。<a id="a-5R"></a>法师只知欲界无禅。<a id="a-5S"></a>不知禅界无欲。<a id="a-5T"></a>法师云。<a id="a-5U"></a>如何是禅。<a id="a-5V"></a>师以手点空。<a id="a-5W"></a>法师无对。<a id="a-5X"></a>帝云。<a id="a-5Y"></a>法师讲无穷经论。<a id="a-5Z"></a>只遮一点尚不奈何。<a id="a-5a"></a>师却问诸硕德曰。<a id="a-5b"></a>行住坐卧毕竟以何为道。<a id="a-5c"></a>有对曰。<a id="a-5d"></a>知者是道。<a id="a-5e"></a>师曰。<a id="a-5f"></a>不可以智知。<a id="a-5g"></a>不可以识识。<a id="a-5h"></a>安得知者是道乎。<a id="a-5i"></a>有对无分别是道。<a id="a-5j"></a>师曰。<a id="a-5k"></a>善能分别诸法相。<a id="a-5l"></a>于第一义而不动安得无分别是道乎。<a id="a-5m"></a>有对。<a id="a-5n"></a>四禅八定是道。<a id="a-5o"></a>师曰。<a id="a-5p"></a>佛身无为不堕诸数。<a id="a-5q"></a>安在四禅八定耶。<a id="a-5r"></a>众皆杜口。<a id="a-5s"></a>师又举。<a id="a-5t"></a>顺宗问尸利禅师。<a id="a-5u"></a>大地众生如何得见性成佛。<a id="a-5v"></a>尸利云。<a id="a-5w"></a>佛性犹如水中月。<a id="a-5x"></a>可见不可取。<a id="a-5y"></a>因谓帝曰。<a id="a-5z"></a>佛性非见心见。<a id="a-60"></a>水中月如何撄取。<a id="a-61"></a>帝乃问。<a id="a-62"></a>何者是佛性。<a id="a-63"></a>师对曰。<a id="a-64"></a>不离陛下所问。<a id="a-65"></a>帝默契真宗益加钦重。<a id="a-66"></a>师于元和十三年正月七日归寂。<a id="a-67"></a>寿七十四。<a id="a-68"></a>敕谥慧觉禅师见性之塔。</p>
  <p id="a69">伊阙伏牛山自在禅师者。<a id="a-6A"></a>吴兴人也。<a id="a-6B"></a>姓李氏。<a id="a-6C"></a>初依径山国一禅师受具。<a id="a-6D"></a>后于南康见大寂发明心地。<a id="a-6E"></a>因为大寂送书于忠国师。<a id="a-6F"></a>国师问曰。<a id="a-6G"></a>马大师以何示徒。<a id="a-6H"></a>对曰。<a id="a-6I"></a>即心即佛。<a id="a-6J"></a>国师曰。<a id="a-6K"></a>是甚么语话。<a id="a-6L"></a>良久又问曰。<a id="a-6M"></a>此外更有什么言教。<a id="a-6N"></a>师曰。<a id="a-6O"></a>非心非佛。<a id="a-6P"></a>或云不是心不是佛。<a id="a-6Q"></a>不是物。<a id="a-6R"></a>国师曰。<a id="a-6S"></a>犹较些子。<a id="a-6T"></a>师曰。<a id="a-6U"></a>马大师即恁么。<a id="a-6V"></a>未审和尚此间如何。<a id="a-6W"></a>国师曰。<a id="a-6X"></a>三点如流水。<a id="a-6Y"></a>曲似刈禾镰。<a id="a-6Z"></a>师后隐于伏牛山。<a id="a-6a"></a>一日谓众曰。<a id="a-6b"></a>即心即佛。<a id="a-6c"></a>是无病求病句。<a id="a-6d"></a>非心非佛。<a id="a-6e"></a>是药病对治句。<a id="a-6f"></a>僧问。<a id="a-6g"></a>如何是脱洒底句。<a id="a-6h"></a>师曰。<a id="a-6i"></a>伏牛山下古今传。<a id="a-6j"></a>师后于随州开元寺示灭。<a id="a-6k"></a>寿八十一。</p>
  <p id="a6l">幽州盘山宝积禅师。<a id="a-6m"></a>僧问。<a id="a-6n"></a>如何是道。<a id="a-6o"></a>师曰出。<a id="a-6p"></a>僧曰。<a id="a-6q"></a>学人未领旨在。<a id="a-6r"></a>师曰去。<a id="a-6s"></a>师上堂示众曰。<a id="a-6t"></a>心若无事万象不生。<a id="a-6u"></a>意绝玄机纤尘何立。<a id="a-6v"></a>道本无体因道而立名。<a id="a-6w"></a>道本无名因名而得号。<a id="a-6x"></a>若言即心即佛。<a id="a-6y"></a>今时未入玄微。<a id="a-6z"></a>若言非心非佛。<a id="a-70"></a>犹是指踪之极则。<a id="a-71"></a>向上一路千圣不传。<a id="a-72"></a>学者劳形如猿捉影。<a id="a-73"></a>夫大道无中复谁先后。<a id="a-74"></a>长空绝际何用称量。<a id="a-75"></a>空既如斯道复何说。<a id="a-76"></a>夫心月孤圆光吞万象。<a id="a-77"></a>光非照境境亦非存。<a id="a-78"></a>光境俱亡复是何物。<a id="a-79"></a>禅德。<a id="a-7A"></a>譬如掷剑挥空。<a id="a-7B"></a>莫论及之不及。<a id="a-7C"></a>斯乃空轮无迹剑刃无亏。<a id="a-7D"></a>若能如是心心无知。<a id="a-7E"></a>全心即佛全佛即人。<a id="a-7F"></a>人佛无异始为道矣。<a id="a-7G"></a>禅德。<a id="a-7H"></a>可中学道。<a id="a-7I"></a>似地擎山不知山之孤峻。<a id="a-7J"></a>如石含玉不知玉之无瑕。<a id="a-7K"></a>若如此者是名出家。<a id="a-7L"></a>故导师云。<a id="a-7M"></a>法本不相碍。<a id="a-7N"></a>三际亦复然。<a id="a-7O"></a>无为无事人。<a id="a-7P"></a>犹是金锁难。<a id="a-7Q"></a>所以灵源独耀道绝无生。<a id="a-7R"></a>大智非明真空无迹。<a id="a-7S"></a>真如凡圣皆是梦言。<a id="a-7T"></a>佛及涅槃并为增语禅德。<a id="a-7U"></a>且须自看无人替代。<a id="a-7V"></a>三界无法何处求心。<a id="a-7W"></a>四大本空佛依何住。<a id="a-7X"></a>璇机不动寂尔无言。<a id="a-7Y"></a>觌面相呈更无余事。<a id="a-7Z"></a>珍重。<a id="a-7a"></a>师将顺世。<a id="a-7b"></a>告众曰。<a id="a-7c"></a>有人貌得吾真否。<a id="a-7d"></a>众皆将写得真呈师。<a id="a-7e"></a>师皆打之。<a id="a-7f"></a>弟子普化出曰。<a id="a-7g"></a>某甲貌得。<a id="a-7h"></a>师曰。<a id="a-7i"></a>何不呈似老僧。<a id="a-7j"></a>普化乃打筋斗而出。<a id="a-7k"></a>师曰。<a id="a-7l"></a>遮汉向后如风狂接人去在。<a id="a-7m"></a>师既奄化。<a id="a-7n"></a>敕谥凝寂大师真际之塔。</p>
  <p id="a7o">毗陵芙蓉山太毓禅师者。<a id="a-7p"></a>金陵人也。<a id="a-7q"></a>姓范氏。<a id="a-7r"></a>年十二礼牛头山第六世忠禅师落发。<a id="a-7s"></a>二十三于京兆安国寺受具。<a id="a-7t"></a>后遇大寂密传祖意。<a id="a-7u"></a>唐元和十三年止毗陵义兴芙蓉山。<a id="a-7v"></a>一日因行食与庞居士。<a id="a-7w"></a>居士接食次。<a id="a-7x"></a>师云。<a id="a-7y"></a>生心受施净名早诃。<a id="a-7z"></a>去此一机居士还甘否。<a id="a-80"></a>居士云。<a id="a-81"></a>当时善现岂不作家。<a id="a-82"></a>师云。<a id="a-83"></a>非关他事。<a id="a-84"></a>居士云。<a id="a-85"></a>食到口边被他夺却。<a id="a-86"></a>师乃下食。<a id="a-87"></a>居士云。<a id="a-88"></a>不消一句。<a id="a-89"></a>居士又问师。<a id="a-8A"></a>马大师着实为人处。<a id="a-8B"></a>还分付吾师否。<a id="a-8C"></a>师云。<a id="a-8D"></a>某甲尚未见他。<a id="a-8E"></a>作么知他着实处。<a id="a-8F"></a>居士云。<a id="a-8G"></a>只此见知也无讨处。<a id="a-8H"></a>师云。<a id="a-8I"></a>居士也不得一向言说。<a id="a-8J"></a>居士云。<a id="a-8K"></a>一向言说师又失宗。<a id="a-8L"></a>若作两向三向。<a id="a-8M"></a>师还开得口否。<a id="a-8N"></a>师云。<a id="a-8O"></a>直似开口不得可谓实也。<a id="a-8P"></a>居士抚掌而出。<a id="a-8Q"></a>宝历中归齐云入灭。<a id="a-8R"></a>寿八十。<a id="a-8S"></a>腊五十八。<a id="a-8T"></a>大和二年追谥大宝禅师楞伽之塔。</p>
  <p id="a8U">蒲州麻谷山宝彻禅师。<a id="a-8V"></a>一日随马祖行次问。<a id="a-8W"></a>如何是大涅槃。<a id="a-8X"></a>祖云急。<a id="a-8Y"></a>师云。<a id="a-8Z"></a>急个什么。<a id="a-8a"></a>祖云。<a id="a-8b"></a>看水。<a id="a-8c"></a>师与丹霞游山次。<a id="a-8d"></a>见水中鱼以手指之。<a id="a-8e"></a>丹霞云。<a id="a-8f"></a>天然天然。<a id="a-8g"></a>师至来日又问丹霞。<a id="a-8h"></a>昨日意作么生。<a id="a-8i"></a>丹霞乃放身作卧势。<a id="a-8j"></a>师云。<a id="a-8k"></a>苍天。<a id="a-8l"></a>又与丹霞行至麻谷山。<a id="a-8m"></a>师云。<a id="a-8n"></a>某甲向这里住也。<a id="a-8o"></a>丹霞云。<a id="a-8p"></a>住即且从还。<a id="a-8q"></a>有那个也无。<a id="a-8r"></a>师云。<a id="a-8s"></a>珍重。<a id="a-8t"></a>有僧问云。<a id="a-8u"></a>十二分教某甲不疑。<a id="a-8v"></a>如何是祖师西来意。<a id="a-8w"></a>师乃起立以杖绕身一转翘一足云。<a id="a-8x"></a>会么。<a id="a-8y"></a>僧无对。<a id="a-8z"></a>师打之。<a id="a-90"></a>僧问。<a id="a-91"></a>如何是佛法大意。<a id="a-92"></a>师默然(其僧又问石霜此意如何。<a id="a-93"></a>石霜云。<a id="a-94"></a>主人勤拳带累阇梨拖泥涉水)耽源问。<a id="a-95"></a>十二面观音是凡是圣。<a id="a-96"></a>师云。<a id="a-97"></a>是圣。<a id="a-98"></a>耽源乃打师一掴。<a id="a-99"></a>师云。<a id="a-9A"></a>知汝不到这个境界。</p>
  <p id="a9B">杭州盐官镇国海昌院齐安禅师者。<a id="a-9C"></a>海门郡人也。<a id="a-9D"></a>姓李氏。<a id="a-9E"></a>生时神光照室。<a id="a-9F"></a>复有异僧谓之曰。<a id="a-9G"></a>建无胜幢使佛日回照者。<a id="a-9H"></a>岂非汝乎。<a id="a-9I"></a>遂依本郡云琮禅师落发受具。<a id="a-9J"></a>后闻大寂行化于龚公山。<a id="a-9K"></a>乃振锡而造焉。<a id="a-9L"></a>师有奇相。<a id="a-9M"></a>大寂一见深器异之。<a id="a-9N"></a>乃命入室密示正法。<a id="a-9O"></a>僧问。<a id="a-9P"></a>如何是本身卢舍那佛。<a id="a-9Q"></a>师云。<a id="a-9R"></a>与我将那个铜瓶来。<a id="a-9S"></a>僧即取净瓶来。<a id="a-9T"></a>师云。<a id="a-9U"></a>却送本处安置。<a id="a-9V"></a>其僧送瓶本处了。<a id="a-9W"></a>却来再征前语。<a id="a-9X"></a>师云。<a id="a-9Y"></a>古佛也过去久矣。<a id="a-9Z"></a>有讲僧来参。<a id="a-9a"></a>师问云。<a id="a-9b"></a>坐主蕴何事业。<a id="a-9c"></a>对云。<a id="a-9d"></a>讲华严经。<a id="a-9e"></a>师云。<a id="a-9f"></a>有几种法界。<a id="a-9g"></a>对云。<a id="a-9h"></a>广说则重重无尽。<a id="a-9i"></a>略说有四种法界。<a id="a-9j"></a>师竖起拂子云。<a id="a-9k"></a>这个是第几种法界。<a id="a-9l"></a>坐主沉吟徐思其对。<a id="a-9m"></a>师云。<a id="a-9n"></a>思而知虑而解。<a id="a-9o"></a>是鬼家活计日下孤灯。<a id="a-9p"></a>果然失照(保福闻云。<a id="a-9q"></a>若礼拜即吃和尚棒。<a id="a-9r"></a>禾山代云。<a id="a-9s"></a>某甲不烦和尚莫怪。<a id="a-9t"></a>法眼代抚掌三下)僧问大梅。<a id="a-9u"></a>如何是西来意。<a id="a-9v"></a>大梅云。<a id="a-9w"></a>西来无意。<a id="a-9x"></a>师闻乃云。<a id="a-9y"></a>一个棺材两个死尸(玄沙云。<a id="a-9z"></a>盐官是作家)师唤侍者云。<a id="a-A0"></a>将犀牛扇子来。<a id="a-A1"></a>侍者云。<a id="a-A2"></a>破也。<a id="a-A3"></a>师云。<a id="a-A4"></a>扇子破还我犀牛来。<a id="a-A5"></a>侍者无对(投子代云。<a id="a-A6"></a>不辞将出恐头角不全。<a id="a-A7"></a>资福代作圆相心中书牛字。<a id="a-A8"></a>石霜代云。<a id="a-A9"></a>若还和尚即无也。<a id="a-AA"></a>保福云。<a id="a-AB"></a>和尚年尊别请人好)师一日谓众曰。<a id="a-AC"></a>虚空为鼓须弥为椎。<a id="a-AD"></a>什么人打得。<a id="a-AE"></a>众无对(有人举似南泉。<a id="a-AF"></a>南泉云。<a id="a-AG"></a>王老师不打遮破鼓。<a id="a-AH"></a>法眼别云。<a id="a-AI"></a>王老师不打)有法空禅师到请问经中诸义。<a id="a-AJ"></a>师一一答了却云。<a id="a-AK"></a>自禅师到来贫道总未得作主人。<a id="a-AL"></a>法空云。<a id="a-AM"></a>请和尚更作主人。<a id="a-AN"></a>师云。<a id="a-AO"></a>今日夜也。<a id="a-AP"></a>且归本位安置明日却来。<a id="a-AQ"></a>法空下去。<a id="a-AR"></a>至明旦师令沙弥屈法空禅师。<a id="a-AS"></a>法空至。<a id="a-AT"></a>师顾沙弥曰。<a id="a-AU"></a>咄遮沙弥不了事。<a id="a-AV"></a>教屈法空禅师。<a id="a-AW"></a>却屈得个守堂家人来。<a id="a-AX"></a>法空无语。<a id="a-AY"></a>法昕院主来参。<a id="a-AZ"></a>师问。<a id="a-Aa"></a>汝是谁。<a id="a-Ab"></a>对云法昕。<a id="a-Ac"></a>师云。<a id="a-Ad"></a>我不识汝。<a id="a-Ae"></a>昕无语。<a id="a-Af"></a>师后不疾宴坐示灭。<a id="a-Ag"></a>敕谥悟空禅师。</p>
  <p id="aAh">婺州五泄山灵默禅师者。<a id="a-Ai"></a>毗陵人也。<a id="a-Aj"></a>姓宣氏。<a id="a-Ak"></a>初谒豫章马大师。<a id="a-Al"></a>马接之因披剃受具。<a id="a-Am"></a>后谒石头迁和尚。<a id="a-An"></a>先自约曰。<a id="a-Ao"></a>若一言相契我即住。<a id="a-Ap"></a>不然便去。<a id="a-Aq"></a>石头知是法器即垂开示。<a id="a-Ar"></a>师不领其旨告辞而去至门。<a id="a-As"></a>石头呼之云。<a id="a-At"></a>阇梨师回顾石头云。<a id="a-Au"></a>从生至老只是这个汉更莫别求。<a id="a-Av"></a>师言下大悟乃踏折拄杖。<a id="a-Aw"></a>栖止焉(洞山云。<a id="a-Ax"></a>当时若不是五泄先师。<a id="a-Ay"></a>大难承当。<a id="a-Az"></a>然虽如此。<a id="a-B0"></a>犹涉在途。<a id="a-B1"></a>长庆云险。<a id="a-B2"></a>玄觉云。<a id="a-B3"></a>那个是涉在途处。<a id="a-B4"></a>有僧云。<a id="a-B5"></a>为伊三寸途中荐得所以在途。<a id="a-B6"></a>玄觉云。<a id="a-B7"></a>为复荐得自己。<a id="a-B8"></a>为复荐得三寸。<a id="a-B9"></a>若是自己为什么成三寸。<a id="a-BA"></a>若是三寸为什么悟去。<a id="a-BB"></a>且道。<a id="a-BC"></a>洞山意旨作么生。<a id="a-BD"></a>莫乱说子细好)唐贞元初入天台山住白沙道场。<a id="a-BE"></a>复居五泄。<a id="a-BF"></a>僧问。<a id="a-BG"></a>何物大于天地。<a id="a-BH"></a>师云。<a id="a-BI"></a>无人识得伊。<a id="a-BJ"></a>僧云。<a id="a-BK"></a>还可雕琢也无。<a id="a-BL"></a>师云。<a id="a-BM"></a>汝试下手看。<a id="a-BN"></a>僧问。<a id="a-BO"></a>此个门中始终事如何。<a id="a-BP"></a>师云。<a id="a-BQ"></a>汝道目前底成来得多少时也。<a id="a-BR"></a>僧云。<a id="a-BS"></a>学人不会。<a id="a-BT"></a>师云。<a id="a-BU"></a>我此间无汝问底。<a id="a-BV"></a>僧云。<a id="a-BW"></a>岂无和尚接人处。<a id="a-BX"></a>师云。<a id="a-BY"></a>待汝求接我即接。<a id="a-BZ"></a>僧云。<a id="a-Ba"></a>便请和尚接。<a id="a-Bb"></a>师云。<a id="a-Bc"></a>汝欠少个什么。<a id="a-Bd"></a>问如何得无心。<a id="a-Be"></a>师云。<a id="a-Bf"></a>倾山覆海晏然静。<a id="a-Bg"></a>地动安眠岂釆伊。<a id="a-Bh"></a>师元和十三年三月二十三日沐浴焚香端坐告众云。<a id="a-Bi"></a>法身圆寂示有去来。<a id="a-Bj"></a>千圣同源万灵归一。<a id="a-Bk"></a>吾今沤散胡假兴哀。<a id="a-Bl"></a>无自劳神须存正念。<a id="a-Bm"></a>若遵此命真报吾恩。<a id="a-Bn"></a>傥固违言非吾之子。<a id="a-Bo"></a>时有僧问。<a id="a-Bp"></a>和尚向什么处去。<a id="a-Bq"></a>师曰。<a id="a-Br"></a>无处去。<a id="a-Bs"></a>曰某甲何不见。<a id="a-Bt"></a>师曰。<a id="a-Bu"></a>非眼所睹(洞山云作家)言毕奄然顺化。<a id="a-Bv"></a>寿七十有二。<a id="a-Bw"></a>腊四十一。</p>
  <p id="aBx">明州大梅山法常禅师者。<a id="a-By"></a>襄阳人也。<a id="a-Bz"></a>姓郑氏。<a id="a-C0"></a>幼岁从师于荆州玉泉寺。<a id="a-C1"></a>初参大寂。<a id="a-C2"></a>问如何是佛。<a id="a-C3"></a>大寂云。<a id="a-C4"></a>即心是佛。<a id="a-C5"></a>师即大悟。<a id="a-C6"></a>唐贞元中居于天台山余姚南七十里。<a id="a-C7"></a>梅子真旧隐。<a id="a-C8"></a>时盐官会下一僧入山采拄杖。<a id="a-C9"></a>迷路至庵所。<a id="a-CA"></a>问曰。<a id="a-CB"></a>和尚在此山来多少时也。<a id="a-CC"></a>师曰。<a id="a-CD"></a>只见四山青又黄。<a id="a-CE"></a>又问。<a id="a-CF"></a>出山路向什么处去。<a id="a-CG"></a>师曰。<a id="a-CH"></a>随流去。<a id="a-CI"></a>僧归说似盐官。<a id="a-CJ"></a>盐官曰。<a id="a-CK"></a>我在江西时曾见一僧。<a id="a-CL"></a>自后不知消息。<a id="a-CM"></a>莫是此僧否。<a id="a-CN"></a>遂令僧去请出师。<a id="a-CO"></a>师有偈曰。</p>
  <p id="aCP">摧残枯木倚寒林　　几度逢春不变心</p>
  <p id="aCQ">樵客遇之犹不顾　　郢人那得苦追寻</p>
  <p id="aCR">大寂闻师住山。<a id="a-CS"></a>乃令一僧到问云。<a id="a-CT"></a>和尚见马师得个什么便住此山。<a id="a-CU"></a>师云。<a id="a-CV"></a>马师向我道即心是佛。<a id="a-CW"></a>我便向这里住。<a id="a-CX"></a>僧云。<a id="a-CY"></a>马师近日佛法又别。<a id="a-CZ"></a>师云。<a id="a-Ca"></a>作么生别。<a id="a-Cb"></a>僧云。<a id="a-Cc"></a>近日又道非心非佛。<a id="a-Cd"></a>师云。<a id="a-Ce"></a>遮老汉惑乱人未有了日。<a id="a-Cf"></a>任汝非心非佛。<a id="a-Cg"></a>我只管即心即佛。<a id="a-Ch"></a>其僧回举似马祖。<a id="a-Ci"></a>祖云。<a id="a-Cj"></a>大众。<a id="a-Ck"></a>梅子熟也(僧问禾山。<a id="a-Cl"></a>大梅恁么道。<a id="a-Cm"></a>意作么生。<a id="a-Cn"></a>禾山云。<a id="a-Co"></a>真师子儿)自此学者渐臻。<a id="a-Cp"></a>师道弥着。<a id="a-Cq"></a>师上堂示众曰。<a id="a-Cr"></a>汝等诸人。<a id="a-Cs"></a>各自回心达本莫逐其末。<a id="a-Ct"></a>但得其本其末自至。<a id="a-Cu"></a>若欲识本唯了自心。<a id="a-Cv"></a>此心元是一切世间出世间法根本故。<a id="a-Cw"></a>心生种种法生。<a id="a-Cx"></a>心灭种种法灭。<a id="a-Cy"></a>心且不附一切善恶。<a id="a-Cz"></a>而生万法本自如如。<a id="a-D0"></a>僧问。<a id="a-D1"></a>如何是佛法大意。<a id="a-D2"></a>师云。<a id="a-D3"></a>蒲华柳絮竹针麻线。<a id="a-D4"></a>夹山与定山同行言话次。<a id="a-D5"></a>定山云。<a id="a-D6"></a>生死中无佛即非生死。<a id="a-D7"></a>夹山云。<a id="a-D8"></a>生死中有佛即不迷生死。<a id="a-D9"></a>二人上山参礼。<a id="a-DA"></a>夹山便举问师。<a id="a-DB"></a>未审二人见处那个较亲。<a id="a-DC"></a>师云。<a id="a-DD"></a>一亲一疏。<a id="a-DE"></a>夹山云。<a id="a-DF"></a>那个亲。<a id="a-DG"></a>师云。<a id="a-DH"></a>且去明日来。<a id="a-DI"></a>夹山明日再上问师。<a id="a-DJ"></a>师云。<a id="a-DK"></a>亲者不问。<a id="a-DL"></a>问者不亲(夹山住后自云。<a id="a-DM"></a>当时失一只眼)忽一日谓其徒曰。<a id="a-DN"></a>来莫可抑往莫可追。<a id="a-DO"></a>从容间复闻鼯鼠声。<a id="a-DP"></a>师云。<a id="a-DQ"></a>即此物非他物。<a id="a-DR"></a>汝等诸人善护持之。<a id="a-DS"></a>吾今逝矣。<a id="a-DT"></a>言讫示灭。<a id="a-DU"></a>寿八十八。<a id="a-DV"></a>腊六十有九。<a id="a-DW"></a>智觉禅师延寿赞曰。</p>
  <p id="aDX">师初得道　　即心是佛　　最后示徒</p>
  <p id="aDY">物非他物　　穷万法源　　彻千圣骨</p>
  <p id="aDZ">真化不移　　何妨出没</p>
  <p id="aDa">京兆兴善寺惟宽禅师者。<a id="a-Db"></a>衢州信安人也。<a id="a-Dc"></a>姓祝氏。<a id="a-Dd"></a>年十三见杀生者。<a id="a-De"></a>衋然不忍食。<a id="a-Df"></a>乃求出家。<a id="a-Dg"></a>初习毗尼修止观。<a id="a-Dh"></a>后参大寂乃得心要。<a id="a-Di"></a>唐贞元六年始行化于吴越间。<a id="a-Dj"></a>八年至鄱阳山。<a id="a-Dk"></a>神求受八戒。<a id="a-Dl"></a>十三年止嵩山少林寺。<a id="a-Dm"></a>僧问。<a id="a-Dn"></a>如何是道。<a id="a-Do"></a>师云。<a id="a-Dp"></a>大好山。<a id="a-Dq"></a>僧云。<a id="a-Dr"></a>学人问道。<a id="a-Ds"></a>师何言好山。<a id="a-Dt"></a>师云。<a id="a-Du"></a>汝只识好山何曾达道。<a id="a-Dv"></a>问狗子还有佛性否。<a id="a-Dw"></a>师云有。<a id="a-Dx"></a>僧云。<a id="a-Dy"></a>和尚还有否。<a id="a-Dz"></a>师云。<a id="a-E0"></a>我无。<a id="a-E1"></a>僧云。<a id="a-E2"></a>一切众生皆有佛性。<a id="a-E3"></a>和尚因何独无。<a id="a-E4"></a>师云。<a id="a-E5"></a>我非一切众生。<a id="a-E6"></a>僧云。<a id="a-E7"></a>既非众生是佛否。<a id="a-E8"></a>师云。<a id="a-E9"></a>不是佛。<a id="a-EA"></a>僧云。<a id="a-EB"></a>究竟是何物。<a id="a-EC"></a>师云。<a id="a-ED"></a>亦不是物。<a id="a-EE"></a>僧云。<a id="a-EF"></a>可见可思否。<a id="a-EG"></a>师云。<a id="a-EH"></a>思之不及议之不得。<a id="a-EI"></a>故云不可思议。<a id="a-EJ"></a>元和四年宪宗诏至阙下。<a id="a-EK"></a>白居易尝诣师问曰。<a id="a-EL"></a>既曰禅师何以说法。<a id="a-EM"></a>师曰。<a id="a-EN"></a>无上菩提者。<a id="a-EO"></a>被于身为律。<a id="a-EP"></a>说于口为法。<a id="a-EQ"></a>行于心为禅。<a id="a-ER"></a>应用者三其致一也。<a id="a-ES"></a>譬如江河淮汉在处立名。<a id="a-ET"></a>名虽不一水性无二。<a id="a-EU"></a>律即是法。<a id="a-EV"></a>法不离禅。<a id="a-EW"></a>云何于中妄起分别。<a id="a-EX"></a>又问。<a id="a-EY"></a>既无分别何以修心。<a id="a-EZ"></a>师云。<a id="a-Ea"></a>心本无损伤。<a id="a-Eb"></a>云何要修理。<a id="a-Ec"></a>无论垢与净。<a id="a-Ed"></a>一切勿起念。<a id="a-Ee"></a>又问。<a id="a-Ef"></a>垢即不可念。<a id="a-Eg"></a>净无念可乎。<a id="a-Eh"></a>师曰。<a id="a-Ei"></a>如人眼睛上。<a id="a-Ej"></a>一物不可住。<a id="a-Ek"></a>金屑虽珍宝。<a id="a-El"></a>在眼亦为病。<a id="a-Em"></a>又问。<a id="a-En"></a>无修无念又何异凡夫耶。<a id="a-Eo"></a>师曰。<a id="a-Ep"></a>凡夫无明二乘执着。<a id="a-Eq"></a>离此二病是曰真修。<a id="a-Er"></a>真修者不得勤不得忘勤即近执着。<a id="a-Es"></a>忘即落无明。<a id="a-Et"></a>此为心要云尔。<a id="a-Eu"></a>有僧问。<a id="a-Ev"></a>道在何处。<a id="a-Ew"></a>师曰。<a id="a-Ex"></a>只在目前。<a id="a-Ey"></a>曰我何不见。<a id="a-Ez"></a>师曰。<a id="a-F0"></a>汝有我故所以不见。<a id="a-F1"></a>曰我有我故即不见。<a id="a-F2"></a>和尚见否。<a id="a-F3"></a>师曰。<a id="a-F4"></a>有汝有我展转不见。<a id="a-F5"></a>曰无我无汝还见否。<a id="a-F6"></a>师曰。<a id="a-F7"></a>无汝无我阿谁求见。<a id="a-F8"></a>元和十二年二月晦日升堂说法讫就化。<a id="a-F9"></a>寿六十三。<a id="a-FA"></a>腊三十九。<a id="a-FB"></a>归葬于[溧-木+(革*月)]陵西原。<a id="a-FC"></a>敕谥大彻禅师元和正真之塔。</p>
  <p id="aFD">湖南东寺如会禅师者。<a id="a-FE"></a>始兴曲江人也。<a id="a-FF"></a>初谒径山后参大寂。<a id="a-FG"></a>学徒既众。<a id="a-FH"></a>僧堂内床榻为之陷折。<a id="a-FI"></a>时称折床会也。<a id="a-FJ"></a>自大寂去世。<a id="a-FK"></a>师常患门徒以即心即佛之谭诵忆不已。<a id="a-FL"></a>且谓佛于何住而曰即心。<a id="a-FM"></a>心如画师而云即佛。<a id="a-FN"></a>遂示众曰。<a id="a-FO"></a>心不是佛智不是道。<a id="a-FP"></a>剑去远矣尔方刻舟。<a id="a-FQ"></a>时号东寺为禅窟焉。<a id="a-FR"></a>相国崔公群出为湖南观察使。<a id="a-FS"></a>见师问曰。<a id="a-FT"></a>师以何得。<a id="a-FU"></a>师曰见性得。<a id="a-FV"></a>师方病眼。<a id="a-FW"></a>公讥曰。<a id="a-FX"></a>既云见性。<a id="a-FY"></a>其奈眼何。<a id="a-FZ"></a>师曰。<a id="a-Fa"></a>见性非眼眼病何害。<a id="a-Fb"></a>公稽首谢之(法眼别云。<a id="a-Fc"></a>是相公眼)师问南泉。<a id="a-Fd"></a>近离什么处来。<a id="a-Fe"></a>云江西。<a id="a-Ff"></a>师云。<a id="a-Fg"></a>将得马师真来否。<a id="a-Fh"></a>泉云。<a id="a-Fi"></a>只遮是。<a id="a-Fj"></a>师云。<a id="a-Fk"></a>背后底聻。<a id="a-Fl"></a>无对(长庆代云。<a id="a-Fm"></a>太似不知。<a id="a-Fn"></a>保福云。<a id="a-Fo"></a>几不到和尚此间。<a id="a-Fp"></a>云居锡云。<a id="a-Fq"></a>此二尊者尽扶背后。<a id="a-Fr"></a>只如南泉休去。<a id="a-Fs"></a>为当扶面前扶背后)崔相公入寺。<a id="a-Ft"></a>见鸟雀于佛头上放粪。<a id="a-Fu"></a>乃问师曰。<a id="a-Fv"></a>鸟雀还有佛性也无。<a id="a-Fw"></a>师云有。<a id="a-Fx"></a>崔云。<a id="a-Fy"></a>为什么向佛头上放粪。<a id="a-Fz"></a>师云。<a id="a-G0"></a>是伊为什么不向鹞子头上放。<a id="a-G1"></a>仰山来参。<a id="a-G2"></a>师云。<a id="a-G3"></a>已相见了更不用上来。<a id="a-G4"></a>仰山云。<a id="a-G5"></a>恁么相见莫不当否。<a id="a-G6"></a>师归方丈闭却门。<a id="a-G7"></a>仰山归举似沩山。<a id="a-G8"></a>沩山云。<a id="a-G9"></a>寂子是什么心行。<a id="a-GA"></a>仰山云。<a id="a-GB"></a>若不恁么争识得他。<a id="a-GC"></a>复有人问师曰。<a id="a-GD"></a>某甲拟请和尚开堂得否。<a id="a-GE"></a>师曰。<a id="a-GF"></a>待将物裹石头暖即得。<a id="a-GG"></a>彼无语(药山代云。<a id="a-GH"></a>石头暖也)唐长庆癸卯岁八月十九日归寂。<a id="a-GI"></a>寿八十。<a id="a-GJ"></a>敕谥传明大师塔曰永际。</p>
  <p id="aGK">鄂州无等禅师者。<a id="a-GL"></a>尉氏人也。<a id="a-GM"></a>姓李氏。<a id="a-GN"></a>初出家于龚公山。<a id="a-GO"></a>参礼马大师密受心要。<a id="a-GP"></a>后住随州土门。<a id="a-GQ"></a>尝谒州牧王常侍者。<a id="a-GR"></a>师退将出门。<a id="a-GS"></a>王后呼之云和尚。<a id="a-GT"></a>师回顾王敲柱三下。<a id="a-GU"></a>师以手作圆相。<a id="a-GV"></a>复三拨之便行。<a id="a-GW"></a>师后住武昌大寂寺。<a id="a-GX"></a>一日大众晚参。<a id="a-GY"></a>师见人人上来。<a id="a-GZ"></a>师前道不审。<a id="a-Ga"></a>乃谓众曰。<a id="a-Gb"></a>大众适来声向什么处去也。<a id="a-Gc"></a>有一僧竖起指头。<a id="a-Gd"></a>师云。<a id="a-Ge"></a>珍重。<a id="a-Gf"></a>其僧至来朝上参次。<a id="a-Gg"></a>师乃转身面壁而卧。<a id="a-Gh"></a>佯作呻吟声云。<a id="a-Gi"></a>老僧三两日来不多安乐。<a id="a-Gj"></a>大德身边有什么药物。<a id="a-Gk"></a>与老僧些少。<a id="a-Gl"></a>僧以手拍净瓶云。<a id="a-Gm"></a>这个净瓶什么处得来。<a id="a-Gn"></a>师云。<a id="a-Go"></a>这个是老僧底。<a id="a-Gp"></a>大德底在什么处。<a id="a-Gq"></a>僧云。<a id="a-Gr"></a>亦是和尚底。<a id="a-Gs"></a>亦是某甲底。<a id="a-Gt"></a>唐大和四年十月示灭寿八十二。</p>
  <p id="aGu">庐山归宗寺智常禅师。<a id="a-Gv"></a>上堂云。<a id="a-Gw"></a>从上古德不是无知解。<a id="a-Gx"></a>他高尚之士不同常流。<a id="a-Gy"></a>今时不能自成自立虚度时光。<a id="a-Gz"></a>诸子莫错用心。<a id="a-H0"></a>无人替汝。<a id="a-H1"></a>亦无汝用心处。<a id="a-H2"></a>莫就他觅。<a id="a-H3"></a>从前只是依他解。<a id="a-H4"></a>发言皆滞。<a id="a-H5"></a>光不透脱。<a id="a-H6"></a>只为目前有物。<a id="a-H7"></a>僧问。<a id="a-H8"></a>如何是玄旨。<a id="a-H9"></a>师云。<a id="a-HA"></a>无人能会。<a id="a-HB"></a>僧云。<a id="a-HC"></a>向者如何。<a id="a-HD"></a>师云。<a id="a-HE"></a>有向即乖。<a id="a-HF"></a>僧云。<a id="a-HG"></a>不向者如何。<a id="a-HH"></a>师云。<a id="a-HI"></a>谁求玄旨。<a id="a-HJ"></a>又云。<a id="a-HK"></a>去无汝用心处。<a id="a-HL"></a>僧云。<a id="a-HM"></a>岂无方便门令学人得入。<a id="a-HN"></a>师云。<a id="a-HO"></a>观音妙智力能救世间苦。<a id="a-HP"></a>僧云。<a id="a-HQ"></a>如何是观音妙智力。<a id="a-HR"></a>师敲鼎盖三下云。<a id="a-HS"></a>子还闻否。<a id="a-HT"></a>僧云闻。<a id="a-HU"></a>师云。<a id="a-HV"></a>我何不闻。<a id="a-HW"></a>僧无语。<a id="a-HX"></a>师以棒趁下。<a id="a-HY"></a>师尝与南泉同行。<a id="a-HZ"></a>后忽一日相别。<a id="a-Ha"></a>煎茶次南泉问云。<a id="a-Hb"></a>从前与师兄商量语句彼此已知。<a id="a-Hc"></a>此后或有人问毕竟事作么生。<a id="a-Hd"></a>师云。<a id="a-He"></a>遮一床地大好卓庵。<a id="a-Hf"></a>泉云。<a id="a-Hg"></a>卓庵且置。<a id="a-Hh"></a>毕竟事作么生。<a id="a-Hi"></a>师乃打却茶铫便起。<a id="a-Hj"></a>泉云。<a id="a-Hk"></a>师兄吃茶了。<a id="a-Hl"></a>普愿未曾吃茶。<a id="a-Hm"></a>师云。<a id="a-Hn"></a>作这个语话。<a id="a-Ho"></a>滴水也销不得。<a id="a-Hp"></a>僧问。<a id="a-Hq"></a>此事久远如何用心。<a id="a-Hr"></a>师云。<a id="a-Hs"></a>牛皮鞔露柱。<a id="a-Ht"></a>露柱啾啾叫。<a id="a-Hu"></a>凡耳听不闻。<a id="a-Hv"></a>说圣呵呵笑师因俗官来。<a id="a-Hw"></a>乃拈起帽子两带云。<a id="a-Hx"></a>还会么。<a id="a-Hy"></a>俗官云。<a id="a-Hz"></a>不会。<a id="a-I0"></a>师云。<a id="a-I1"></a>莫怪老僧头风不卸帽子。<a id="a-I2"></a>师入园取菜次。<a id="a-I3"></a>师画圆相围却一株。<a id="a-I4"></a>语众云。<a id="a-I5"></a>辄不得动着这个。<a id="a-I6"></a>众不敢动。<a id="a-I7"></a>少顷师复来见菜犹在。<a id="a-I8"></a>便以棒趁众僧云。<a id="a-I9"></a>遮一队汉无一个有智慧底。<a id="a-IA"></a>师问新到僧。<a id="a-IB"></a>什么处来。<a id="a-IC"></a>师云。<a id="a-ID"></a>凤翔来。<a id="a-IE"></a>师云。<a id="a-IF"></a>还将得那个来否。<a id="a-IG"></a>僧云。<a id="a-IH"></a>将得来。<a id="a-II"></a>师云。<a id="a-IJ"></a>在什么处。<a id="a-IK"></a>僧以手从顶擎捧呈之。<a id="a-IL"></a>师即举手作接势抛向背后。<a id="a-IM"></a>僧无语。<a id="a-IN"></a>师云。<a id="a-IO"></a>遮野狐儿。<a id="a-IP"></a>师刬草次有讲僧来参。<a id="a-IQ"></a>忽有一蛇过师以锄断之。<a id="a-IR"></a>僧云。<a id="a-IS"></a>久响归宗元来是个粗行沙门。<a id="a-IT"></a>师云。<a id="a-IU"></a>坐主归茶堂内吃茶去。<a id="a-IV"></a>云岩来参。<a id="a-IW"></a>师作挽弓势。<a id="a-IX"></a>岩良久作拔剑势。<a id="a-IY"></a>师云。<a id="a-IZ"></a>来太迟生。<a id="a-Ia"></a>有僧辞去。<a id="a-Ib"></a>师唤近前来。<a id="a-Ic"></a>吾为汝说佛法。<a id="a-Id"></a>僧近前。<a id="a-Ie"></a>师云。<a id="a-If"></a>汝诸人尽有事在。<a id="a-Ig"></a>汝异时却来这里无人识汝。<a id="a-Ih"></a>时寒途中善为去。<a id="a-Ii"></a>师上堂云。<a id="a-Ij"></a>吾今欲说禅。<a id="a-Ik"></a>诸子总近前。<a id="a-Il"></a>大众进前。<a id="a-Im"></a>师云。<a id="a-In"></a>汝听观音行善应诸方所。<a id="a-Io"></a>僧问。<a id="a-Ip"></a>如何是观音行。<a id="a-Iq"></a>师乃弹指云。<a id="a-Ir"></a>诸人还闻否。<a id="a-Is"></a>僧曰闻。<a id="a-It"></a>师云。<a id="a-Iu"></a>一队汉向这里觅什么。<a id="a-Iv"></a>以棒趁出。<a id="a-Iw"></a>大笑归方丈。<a id="a-Ix"></a>僧问。<a id="a-Iy"></a>初心如何得个入处。<a id="a-Iz"></a>师敲鼎盖三下云。<a id="a-J0"></a>还闻否。<a id="a-J1"></a>僧云闻。<a id="a-J2"></a>师云。<a id="a-J3"></a>我何不闻。<a id="a-J4"></a>师又敲三下问。<a id="a-J5"></a>还闻否。<a id="a-J6"></a>僧云。<a id="a-J7"></a>不闻。<a id="a-J8"></a>师云。<a id="a-J9"></a>我何以闻。<a id="a-JA"></a>僧无语。<a id="a-JB"></a>师云。<a id="a-JC"></a>观音妙智力能救世间苦。<a id="a-JD"></a>江州刺史李渤问师曰。<a id="a-JE"></a>教中所言须弥纳芥子。<a id="a-JF"></a>渤即不疑。<a id="a-JG"></a>芥子纳须弥莫是妄谭否。<a id="a-JH"></a>师曰。<a id="a-JI"></a>人传使君读万卷书籍还是否。<a id="a-JJ"></a>李曰然。<a id="a-JK"></a>师曰。<a id="a-JL"></a>摩顶至踵如椰子大。<a id="a-JM"></a>万卷书向何处着。<a id="a-JN"></a>李俯首而已。<a id="a-JO"></a>李异日又问云。<a id="a-JP"></a>大藏教明得个什么边事。<a id="a-JQ"></a>师举拳示之云。<a id="a-JR"></a>还会么。<a id="a-JS"></a>李云。<a id="a-JT"></a>不会。<a id="a-JU"></a>师云。<a id="a-JV"></a>这个措大。<a id="a-JW"></a>拳头也不识。<a id="a-JX"></a>李云请师指示。<a id="a-JY"></a>师云。<a id="a-JZ"></a>遇人即途中授与。<a id="a-Ja"></a>不遇即世谛流布。<a id="a-Jb"></a>师以目有重瞳。<a id="a-Jc"></a>遂将药手按摩。<a id="a-Jd"></a>以致目眦俱赤。<a id="a-Je"></a>世号赤眼归宗焉。<a id="a-Jf"></a>后示灭。<a id="a-Jg"></a>敕谥至真禅师。</p>
 </body>
</html>