<!doctype html>
<html id="z3IBX0p1cS" data-ver="1728">
 <head>
  <meta charset="utf-8">
  <meta author="道原">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">景德传灯录卷第十一</h1>
  <p id="a2">怀让禅师第四世上八十九人 。</p>
  <p id="a3">潭州沩山灵祐禅师法嗣四十三人 袁州仰山慧寂禅师 邓州香严寺智闲禅师 襄州延庆法端禅师(十二卷又收在香严下何也) 杭州径山洪諲禅师 福州灵云志勤禅师 益州应天和尚 福州九峰慈慧禅师 京兆米和尚 晋州霍山和尚 襄州王敬初常侍(已上十一人见录) 福州双峰和尚 长延圆鉴禅师 志和禅师 洪州西山道方禅师 沩山如真禅师 并州元顺禅师 兴元府崇皓禅师 鄂州全谂禅师 嵩山神剑禅师 许州弘进禅师 余杭文立禅师 越州光相禅师 苏州文约禅师 上元智满禅师 金州法朗禅师 鄂州黄鹤山超达大师 白鹿从约禅师 西堂复禅师 温州灵空禅师 大沩简禅师 荆南智朗禅师 沩山普润禅师 沩山法真禅师 黑山和尚 滁州定山神英禅师 霜山和尚 南源和尚 沩山冲逸禅师 沩山彦禅师 蕲州三角山法遇禅师 邓州志诠禅师 荆州弘圭禅师 岩背道旷禅师(已上三十三人无机缘语句不录) 。</p>
  <p id="a4">福州大安禅师法嗣一十人 益州大随法真禅师 韶州灵树如敏禅师 福州寿山师解禅师 饶州峣山和尚 泉州莆田崇福慧日大师 台州浮江和尚 潞州渌水和尚 广州文殊院圆禅师(已上八人见录) 温州灵阳禅师 洪州纸衣和尚(已上二人无机缘语句不录) 。</p>
  <p id="a5">杭州径山鉴宗大师法嗣三人 明州天童山咸启禅师 背山行真禅师 杭州大慈山行满禅师(已上三人无机缘语句不录) 赵州东院从谂禅师法嗣一十三人 洪州新兴严阳尊者 扬州光孝院慧觉禅师 陇州国清院奉禅师 婺州木陈从朗禅师 婺州新建禅师 杭州多福和尚 益州西睦和尚(已上七人见录) 潭州麻谷山和尚 观音院定鄂禅师 宣州茗萍山和尚 太原免道者 幽州燕王 镇州赵王(已上六人无机缘语句不录) 。</p>
  <p id="a6">衢州子湖岩利踪禅师法嗣四人 台州胜光和尚 漳州浮石和尚 紫桐和尚 日容和尚(已上四人见录) 。</p>
  <p id="a7">吉州孝义性空禅师法嗣一人 邛州寿兴院守闲禅师(一人无机缘语句不录) 。</p>
  <p id="a8">鄂州茱萸和尚法嗣一人 石梯和尚(一人见录) 。</p>
  <p id="a9">天龙和尚法嗣二人 婺州金华山俱胝和尚(一人见录) 新罗国彦忠禅师(一人无机缘语句不录) 。</p>
  <p id="aA">长沙景岑禅师法嗣二人 明州雪窦山常通禅师(一人见录) 婺州金华山严灵禅师(一人无机缘语句不录) 。</p>
  <p id="aB">襄州关南道常禅师法嗣二人 关南道吾和尚 漳州罗汉和尚(已上二人见录) 。</p>
  <p id="aC">白马昙照禅师法嗣一人 晋州霍山无名禅师(一人无机缘语句不录) 。</p>
  <p id="aD">新罗大证禅师法嗣二人 文圣大王 宪安大王(已上二人无机缘语句不录) 。</p>
  <p id="aE">小马神照禅师法嗣一人 缙云郡连云院有缘禅师(一人无机缘语句不录) 。</p>
  <p id="aF">高安大愚和尚法嗣一人 筠州末山尼了然(一人见录) 。</p>
  <p id="aG">新罗洪直禅师法嗣二人 兴德大王 宣康太子(二人无机缘语句不录) 。</p>
  <p id="aH">许州无迹和尚法嗣一人 道遂禅师(一人无机缘语句不录)</p>
  <p id="aI">前沩山灵祐禅师法嗣(怀让禅师第四世)</p>
  <p id="aJ">袁州仰山慧寂禅师韶州怀化人也。<a id="a-K"></a>姓叶氏。<a id="a-L"></a>年十五欲出家父母不许。<a id="a-M"></a>后二载师断手二指跪致父母前。<a id="a-N"></a>誓求正法以答劬劳。<a id="a-O"></a>遂依南华寺通禅师落发。<a id="a-P"></a>未登具即游方。<a id="a-Q"></a>初谒耽源已悟玄旨。<a id="a-R"></a>后参沩山遂升堂奥。<a id="a-S"></a>祐问曰汝是有主沙弥无主沙弥。<a id="a-T"></a>师曰。<a id="a-U"></a>有主。<a id="a-V"></a>曰在什么处。<a id="a-W"></a>师从西过东立。<a id="a-X"></a>祐知是异人便垂开示。<a id="a-Y"></a>师问。<a id="a-Z"></a>如何是真佛住处。<a id="a-a"></a>祐曰。<a id="a-b"></a>以思无思之妙。<a id="a-c"></a>返思灵焰之无穷。<a id="a-d"></a>思尽还源性。<a id="a-e"></a>相常住。<a id="a-f"></a>事理不二真佛如如。<a id="a-g"></a>师于言下顿悟。<a id="a-h"></a>自此执侍。<a id="a-i"></a>寻往江陵受戒住夏探律藏。<a id="a-j"></a>后参岩头。<a id="a-k"></a>岩头举起拂子。<a id="a-l"></a>师展坐具。<a id="a-m"></a>岩拈拂子置背后。<a id="a-n"></a>师将坐具搭肩上而出。<a id="a-o"></a>岩云。<a id="a-p"></a>我不肯汝放。<a id="a-q"></a>只肯汝收。<a id="a-r"></a>又问石室。<a id="a-s"></a>佛之与道相去几何。<a id="a-t"></a>石室云。<a id="a-u"></a>道如展手佛似握拳。<a id="a-v"></a>乃辞石室。<a id="a-w"></a>石室门送召云。<a id="a-x"></a>子莫一向去。<a id="a-y"></a>已后却来我边(云居锡云。<a id="a-z"></a>要会么。<a id="a-10"></a>如今归堂去。<a id="a-11"></a>明日却上来。<a id="a-12"></a>)韦宙就沩山请一伽陀。<a id="a-13"></a>沩山曰。<a id="a-14"></a>觌面相呈犹是钝汉。<a id="a-15"></a>岂况形于纸笔。<a id="a-16"></a>乃就师请。<a id="a-17"></a>师于纸上画一圆相。<a id="a-18"></a>注云。<a id="a-19"></a>思而知之落第二头。<a id="a-1A"></a>不思而知落第三首。<a id="a-1B"></a>一日随沩山开田。<a id="a-1C"></a>师问曰。<a id="a-1D"></a>遮头得恁么低。<a id="a-1E"></a>那头得恁么高。<a id="a-1F"></a>祐曰。<a id="a-1G"></a>水能平物但以水平。<a id="a-1H"></a>师曰。<a id="a-1I"></a>水也无凭。<a id="a-1J"></a>和尚但高处高平低处低平。<a id="a-1K"></a>祐然之。<a id="a-1L"></a>有施主送绢。<a id="a-1M"></a>师问。<a id="a-1N"></a>和尚受施主如是供养将何报答。<a id="a-1O"></a>祐敲禅床示之师曰。<a id="a-1P"></a>和尚何得将众人物作自己用。<a id="a-1Q"></a>祐忽问师什么处去来。<a id="a-1R"></a>师曰田中来。<a id="a-1S"></a>祐曰。<a id="a-1T"></a>田中多少人。<a id="a-1U"></a>师插锹而立。<a id="a-1V"></a>祐曰。<a id="a-1W"></a>今日南山大有人刈茅在。<a id="a-1X"></a>师举锹而去(玄沙云。<a id="a-1Y"></a>我若见即蹋倒锹子。<a id="a-1Z"></a>僧问镜清。<a id="a-1a"></a>仰山插锹意旨如何。<a id="a-1b"></a>清云。<a id="a-1c"></a>狗衔赦书诸侯避道。<a id="a-1d"></a>又问。<a id="a-1e"></a>只如玄沙蹋锹其意如何。<a id="a-1f"></a>清云。<a id="a-1g"></a>勿奈船何打破[尸@斗]。<a id="a-1h"></a>斗又问。<a id="a-1i"></a>南山刈茅意旨如何。<a id="a-1j"></a>清云。<a id="a-1k"></a>李靖三兄久经行阵。<a id="a-1l"></a>云居锡云。<a id="a-1m"></a>且道。<a id="a-1n"></a>镜清下此一判着不着。<a id="a-1o"></a>又僧问禾山云。<a id="a-1p"></a>仰山插锹意旨如何。<a id="a-1q"></a>禾山云。<a id="a-1r"></a>汝问我。<a id="a-1s"></a>僧云。<a id="a-1t"></a>玄沙蹋锹意旨如何。<a id="a-1u"></a>禾山云。<a id="a-1v"></a>我问汝)师在沩山牧牛时。<a id="a-1w"></a>第一座曰。<a id="a-1x"></a>百亿毛头百亿师子现。<a id="a-1y"></a>师不答。<a id="a-1z"></a>归侍立。<a id="a-20"></a>第一座上问讯。<a id="a-21"></a>师举前语问云。<a id="a-22"></a>适来道百亿毛头百亿师子现。<a id="a-23"></a>岂不是。<a id="a-24"></a>上座曰是。<a id="a-25"></a>师曰正当现时毛前现。<a id="a-26"></a>毛后现上座曰。<a id="a-27"></a>现时不说前后。<a id="a-28"></a>师乃出。<a id="a-29"></a>祐曰。<a id="a-2A"></a>师子腰折也。<a id="a-2B"></a>沩山上座举起拂子曰。<a id="a-2C"></a>若人作得道理即与之。<a id="a-2D"></a>师曰。<a id="a-2E"></a>某甲作得道理。<a id="a-2F"></a>还得否。<a id="a-2G"></a>上座曰。<a id="a-2H"></a>但作得道理便得。<a id="a-2I"></a>师乃掣拂子将去(云居锡云。<a id="a-2J"></a>什么处是仰山道理)一日雨下。<a id="a-2K"></a>上座曰。<a id="a-2L"></a>好雨寂阇梨。<a id="a-2M"></a>师曰。<a id="a-2N"></a>好在什么处。<a id="a-2O"></a>上座无语。<a id="a-2P"></a>师曰。<a id="a-2Q"></a>某甲却道得。<a id="a-2R"></a>上座曰。<a id="a-2S"></a>好在什么处。<a id="a-2T"></a>师指雨。<a id="a-2U"></a>沩山与师游行次。<a id="a-2V"></a>乌衔一红柿落前。<a id="a-2W"></a>祐将与师。<a id="a-2X"></a>师接得以水。<a id="a-2Y"></a>洗了却与祐。<a id="a-2Z"></a>祐曰子什么处得来。<a id="a-2a"></a>师曰此是和尚道德所感。<a id="a-2b"></a>祐曰汝也不得空然即分半与师(玄沙云。<a id="a-2c"></a>大小沩山被仰山一坐至今起不得)师浣衲衣次。<a id="a-2d"></a>耽源曰正恁么时作。<a id="a-2e"></a>么生。<a id="a-2f"></a>师曰正恁么时。<a id="a-2g"></a>向什么处见。<a id="a-2h"></a>师盘桓沩。<a id="a-2i"></a>山前后十五载。<a id="a-2j"></a>凡有语句学众无不弭伏。<a id="a-2k"></a>暨受沩山密印。<a id="a-2l"></a>领众住王莽山。<a id="a-2m"></a>化缘未契迁止仰山学徒臻萃。<a id="a-2n"></a>师上堂示众云。<a id="a-2o"></a>汝等诸人各自回光返顾莫记吾言。<a id="a-2p"></a>汝无始劫来背明投暗。<a id="a-2q"></a>妄想根深卒难顿拔。<a id="a-2r"></a>所以假设方便夺汝粗识。<a id="a-2s"></a>如将黄叶止啼。<a id="a-2t"></a>有什么是处。<a id="a-2u"></a>亦如人将百种货物与金宝作一铺。<a id="a-2v"></a>货卖只拟轻重来机。<a id="a-2w"></a>所以道。<a id="a-2x"></a>石头是真金铺。<a id="a-2y"></a>我这里是杂货铺。<a id="a-2z"></a>有人来觅鼠粪我亦拈与。<a id="a-30"></a>他来觅真金我亦拈与。<a id="a-31"></a>他时有僧问。<a id="a-32"></a>鼠粪即不要。<a id="a-33"></a>请和尚真金。<a id="a-34"></a>师云。<a id="a-35"></a>啮镞拟开口。<a id="a-36"></a>驴年亦不会。<a id="a-37"></a>僧无对。<a id="a-38"></a>师云。<a id="a-39"></a>索唤则有交易。<a id="a-3A"></a>不索唤则无我。<a id="a-3B"></a>若说禅宗身边要一人相伴亦无。<a id="a-3C"></a>岂况有五百七百众耶。<a id="a-3D"></a>我若东说西说。<a id="a-3E"></a>则争头向前采拾。<a id="a-3F"></a>如将空拳诳小儿都无实处。<a id="a-3G"></a>我今分明向汝说圣边事且莫将心凑泊。<a id="a-3H"></a>但向自己性海如实而修。<a id="a-3I"></a>不要三明六通。<a id="a-3J"></a>何以故。<a id="a-3K"></a>此是圣末边事。<a id="a-3L"></a>如今且要识心达本。<a id="a-3M"></a>但得其本不愁其末。<a id="a-3N"></a>他时后日自具去在。<a id="a-3O"></a>若未得本纵饶将情学他亦不得。<a id="a-3P"></a>汝岂不见。<a id="a-3Q"></a>沩山和尚云。<a id="a-3R"></a>凡圣情尽体露真常事理不二即如如佛。<a id="a-3S"></a>问如何是祖师意。<a id="a-3T"></a>师以手于空作圆相。<a id="a-3U"></a>相中书佛字。<a id="a-3V"></a>僧无语。<a id="a-3W"></a>师谓第一坐曰。<a id="a-3X"></a>不思善不思恶正恁么时作么生。<a id="a-3Y"></a>对曰。<a id="a-3Z"></a>正恁么时是某甲放身命处。<a id="a-3a"></a>师曰。<a id="a-3b"></a>何不问老僧。<a id="a-3c"></a>对曰。<a id="a-3d"></a>正恁么时不见有和尚。<a id="a-3e"></a>师曰。<a id="a-3f"></a>扶吾教不起。<a id="a-3g"></a>师因归沩山省觐。<a id="a-3h"></a>祐问。<a id="a-3i"></a>子既称善知识。<a id="a-3j"></a>争辨得诸方来者。<a id="a-3k"></a>知有不知有。<a id="a-3l"></a>有师承无师承。<a id="a-3m"></a>是义学是玄学。<a id="a-3n"></a>子试说看。<a id="a-3o"></a>师曰。<a id="a-3p"></a>慧寂有验处。<a id="a-3q"></a>但见诸方僧来便竖起拂子。<a id="a-3r"></a>问伊。<a id="a-3s"></a>诸方还说这个不说。<a id="a-3t"></a>又云。<a id="a-3u"></a>这个且置。<a id="a-3v"></a>诸方老宿意作么生。<a id="a-3w"></a>祐叹曰。<a id="a-3x"></a>此是从上宗门中牙爪。<a id="a-3y"></a>祐问。<a id="a-3z"></a>大地众生业识茫茫无本可据。<a id="a-40"></a>子作么生知他有之与无。<a id="a-41"></a>师曰。<a id="a-42"></a>慧寂有验处。<a id="a-43"></a>时有一僧从面前过。<a id="a-44"></a>师召云。<a id="a-45"></a>阇梨其僧回头。<a id="a-46"></a>师曰。<a id="a-47"></a>和尚这个便是业识茫茫无本可据。<a id="a-48"></a>祐曰。<a id="a-49"></a>此是师子一滴乳。<a id="a-4A"></a>迸散六斛驴乳。<a id="a-4B"></a>郑愚相公问。<a id="a-4C"></a>不断烦恼而入涅槃时如何。<a id="a-4D"></a>师竖起拂子。<a id="a-4E"></a>公曰。<a id="a-4F"></a>入之一字不要亦得。<a id="a-4G"></a>师曰。<a id="a-4H"></a>入之一字不为相公(法灯别云。<a id="a-4I"></a>相公不用烦恼)师问僧。<a id="a-4J"></a>什么处来。<a id="a-4K"></a>曰幽州。<a id="a-4L"></a>师曰。<a id="a-4M"></a>我恰要个幽州信米作么价。<a id="a-4N"></a>曰某甲来时无端从市中过。<a id="a-4O"></a>蹋折他桥梁。<a id="a-4P"></a>师便休。<a id="a-4Q"></a>师见僧来竖起拂子。<a id="a-4R"></a>其僧便喝。<a id="a-4S"></a>师曰。<a id="a-4T"></a>喝即不无。<a id="a-4U"></a>且道老僧过在什么处。<a id="a-4V"></a>僧曰。<a id="a-4W"></a>和尚不合将境示人。<a id="a-4X"></a>师乃打之。<a id="a-4Y"></a>师问香严。<a id="a-4Z"></a>师弟近日见处如何。<a id="a-4a"></a>严曰。<a id="a-4b"></a>某甲卒说不得。<a id="a-4c"></a>乃有偈曰。<a id="a-4d"></a>去年贫未是贫。<a id="a-4e"></a>今年贫始是贫。<a id="a-4f"></a>去年无卓锥之地。<a id="a-4g"></a>今年锥也无。<a id="a-4h"></a>师曰。<a id="a-4i"></a>汝只得如来禅。<a id="a-4j"></a>未得祖师禅(玄觉云。<a id="a-4k"></a>且道如来禅与祖师禅分不分。<a id="a-4l"></a>长庆棱云。<a id="a-4m"></a>一时坐却)沩山封一面镜寄师。<a id="a-4n"></a>师上堂提起云。<a id="a-4o"></a>且道。<a id="a-4p"></a>是沩山镜仰山镜。<a id="a-4q"></a>有人道得即不扑破。<a id="a-4r"></a>众无对。<a id="a-4s"></a>师乃扑破。<a id="a-4t"></a>师问。<a id="a-4u"></a>双峰师弟近日见处如何对曰。<a id="a-4v"></a>据某甲见处。<a id="a-4w"></a>实无一法可当情。<a id="a-4x"></a>师曰。<a id="a-4y"></a>汝解犹在境。<a id="a-4z"></a>双峰曰。<a id="a-50"></a>某甲只如此。<a id="a-51"></a>师兄如何。<a id="a-52"></a>师曰。<a id="a-53"></a>汝岂无能知无一法可当情者。<a id="a-54"></a>沩山闻云。<a id="a-55"></a>寂子一句疑杀天下人(玄觉云。<a id="a-56"></a>金刚经道。<a id="a-57"></a>实无一法燃灯佛与我受记。<a id="a-58"></a>他道实无一法可当情。<a id="a-59"></a>为什么道。<a id="a-5A"></a>解犹在境。<a id="a-5B"></a>且道利害在什么处)僧问。<a id="a-5C"></a>法身还解说法也无。<a id="a-5D"></a>师曰。<a id="a-5E"></a>我说不得。<a id="a-5F"></a>别有一人说得。<a id="a-5G"></a>曰说得底人在什么处。<a id="a-5H"></a>师推出枕子沩山闻云。<a id="a-5I"></a>寂子用剑刃上事。<a id="a-5J"></a>师闭目坐次。<a id="a-5K"></a>有僧潜来身边立师开目于地上作一圆相。<a id="a-5L"></a>相中书水字顾视其僧。<a id="a-5M"></a>僧无语。<a id="a-5N"></a>师携一杖子。<a id="a-5O"></a>僧问什么处得。<a id="a-5P"></a>师便拈向背后。<a id="a-5Q"></a>僧无语。<a id="a-5R"></a>师问一僧。<a id="a-5S"></a>汝会什么。<a id="a-5T"></a>僧曰。<a id="a-5U"></a>会卜。<a id="a-5V"></a>师提起拂子曰。<a id="a-5W"></a>这个六十四卦中阿那卦收。<a id="a-5X"></a>无对。<a id="a-5Y"></a>师自代云。<a id="a-5Z"></a>适来是雷天大壮。<a id="a-5a"></a>如今变为地火明夷。<a id="a-5b"></a>师问僧。<a id="a-5c"></a>名什么。<a id="a-5d"></a>曰灵通。<a id="a-5e"></a>师曰。<a id="a-5f"></a>便请入灯笼。<a id="a-5g"></a>曰早个入了也(法眼别云。<a id="a-5h"></a>唤什么作灯笼)僧问。<a id="a-5i"></a>古人道。<a id="a-5j"></a>见色便见心禅床是色。<a id="a-5k"></a>请和尚离色指学人心。<a id="a-5l"></a>师云。<a id="a-5m"></a>那个是禅床指出来。<a id="a-5n"></a>僧无语(玄觉云。<a id="a-5o"></a>忽然被伊却指禅床。<a id="a-5p"></a>作么生对伊好。<a id="a-5q"></a>有僧云。<a id="a-5r"></a>却请和尚道。<a id="a-5s"></a>玄觉代拊掌三下)僧问。<a id="a-5t"></a>如何是毗卢师。<a id="a-5u"></a>师乃叱之。<a id="a-5v"></a>又问。<a id="a-5w"></a>如何是和尚师。<a id="a-5x"></a>师曰。<a id="a-5y"></a>莫无礼。<a id="a-5z"></a>师共一僧语。<a id="a-60"></a>傍有僧曰。<a id="a-61"></a>语底是文殊默底是维摩。<a id="a-62"></a>师曰。<a id="a-63"></a>不语不默底莫是汝否。<a id="a-64"></a>僧默之师曰。<a id="a-65"></a>何不现神通。<a id="a-66"></a>僧曰。<a id="a-67"></a>不辞现神通。<a id="a-68"></a>只恐和尚收入教。<a id="a-69"></a>师曰。<a id="a-6A"></a>鉴汝来处。<a id="a-6B"></a>未有教外底眼。<a id="a-6C"></a>问天堂地狱相去几何。<a id="a-6D"></a>师将拄杖画地一画。<a id="a-6E"></a>师住观音时出牓云。<a id="a-6F"></a>看经次不得问事。<a id="a-6G"></a>后有僧来问讯。<a id="a-6H"></a>见师看经傍立而待。<a id="a-6I"></a>师卷却经问。<a id="a-6J"></a>会么。<a id="a-6K"></a>僧曰。<a id="a-6L"></a>某甲不看经争得会。<a id="a-6M"></a>师曰。<a id="a-6N"></a>汝已后会去在(其僧到岩头。<a id="a-6O"></a>岩头问。<a id="a-6P"></a>什么处来。<a id="a-6Q"></a>僧云。<a id="a-6R"></a>江西观音来。<a id="a-6S"></a>岩头云。<a id="a-6T"></a>和尚有何言句。<a id="a-6U"></a>其僧举前语。<a id="a-6V"></a>岩头云。<a id="a-6W"></a>这个老师。<a id="a-6X"></a>我将谓被故纸埋却。<a id="a-6Y"></a>元来犹在)僧问。<a id="a-6Z"></a>禅宗顿悟毕竟入门的意如何。<a id="a-6a"></a>师曰。<a id="a-6b"></a>此意极难。<a id="a-6c"></a>若是祖宗门下上根上智。<a id="a-6d"></a>一闻千悟得大总持。<a id="a-6e"></a>此根人难得。<a id="a-6f"></a>其有根微智劣。<a id="a-6g"></a>所以古德道。<a id="a-6h"></a>若不安禅静虑到这里总须茫然。<a id="a-6i"></a>僧曰。<a id="a-6j"></a>除此格外。<a id="a-6k"></a>还别有方便令学人得入也无。<a id="a-6l"></a>师曰。<a id="a-6m"></a>别有别无令汝心不安。<a id="a-6n"></a>汝是什么处人。<a id="a-6o"></a>曰幽州人。<a id="a-6p"></a>师曰。<a id="a-6q"></a>汝还思彼处否。<a id="a-6r"></a>曰常思。<a id="a-6s"></a>师曰。<a id="a-6t"></a>彼处楼台林苑人马骈阗。<a id="a-6u"></a>汝返思底还有许多般也无。<a id="a-6v"></a>僧曰。<a id="a-6w"></a>某甲到这里一切不见有。<a id="a-6x"></a>师曰。<a id="a-6y"></a>汝解犹在境。<a id="a-6z"></a>信位即是。<a id="a-70"></a>人位即不是。<a id="a-71"></a>据汝所解只得一玄。<a id="a-72"></a>得坐披衣向后自看。<a id="a-73"></a>其僧礼谢而去。<a id="a-74"></a>师始自仰山后迁观音。<a id="a-75"></a>接机利物为禅宗标准。<a id="a-76"></a>迁化前数年有偈曰。</p>
  <p id="a77">年满七十七　　老去是今日</p>
  <p id="a78">任性自浮沉　　两手攀屈膝</p>
  <p id="a79">于韶州东平山示灭。<a id="a-7A"></a>年七十七。<a id="a-7B"></a>抱膝而逝。<a id="a-7C"></a>敕谥智通大师妙光之塔。<a id="a-7D"></a>后迁塔于仰山。</p>
  <p id="a7E">邓州香严智闲禅师青州人也。<a id="a-7F"></a>厌俗辞亲观方慕道。<a id="a-7G"></a>依沩山禅会。<a id="a-7H"></a>祐和尚知其法器。<a id="a-7I"></a>欲激发智光。<a id="a-7J"></a>一日谓之曰。<a id="a-7K"></a>吾不问汝平生学解及经卷册子上记得者。<a id="a-7L"></a>汝未出胞胎未辨东西时。<a id="a-7M"></a>本分事试道一句来。<a id="a-7N"></a>吾要记汝。<a id="a-7O"></a>师懵然无对。<a id="a-7P"></a>沉吟久之。<a id="a-7Q"></a>进数语陈其所解。<a id="a-7R"></a>祐皆不许。<a id="a-7S"></a>师曰。<a id="a-7T"></a>却请和尚为说。<a id="a-7U"></a>祐曰。<a id="a-7V"></a>吾说得是吾之见解。<a id="a-7W"></a>于汝眼目何有益乎。<a id="a-7X"></a>师遂归堂。<a id="a-7Y"></a>遍检所集诸方语句无一言可将酬对。<a id="a-7Z"></a>乃自叹曰。<a id="a-7a"></a>画饼不可充饥。<a id="a-7b"></a>于是尽焚之曰。<a id="a-7c"></a>此生不学佛法也。<a id="a-7d"></a>且作个长行粥饭僧免役心神。<a id="a-7e"></a>遂泣辞沩山而去。<a id="a-7f"></a>抵南阳睹忠国师遗迹遂憩止焉。<a id="a-7g"></a>一日因山中芟除草木。<a id="a-7h"></a>以瓦砾击竹作声。<a id="a-7i"></a>俄失笑间廓然惺悟。<a id="a-7j"></a>遽归沐浴焚香遥礼沩山。<a id="a-7k"></a>赞云。<a id="a-7l"></a>和尚大悲恩逾父母。<a id="a-7m"></a>当时若为我说却。<a id="a-7n"></a>何有今日事也。<a id="a-7o"></a>仍述一偈云。</p>
  <p id="a7p">一击忘所知　　更不假修治</p>
  <p id="a7q">动容扬古路　　不堕悄然机</p>
  <p id="a7r">(动容扬古路不堕悄然机。<a id="a-7s"></a>此句旧本并福邵本并无。<a id="a-7t"></a>今以通明集为据)</p>
  <p id="a7u">处处无踪迹　　声色外威仪</p>
  <p id="a7v">诸方达道者　　咸言上上机</p>
  <p id="a7w">师上堂云。<a id="a-7x"></a>道由悟达不在语言。<a id="a-7y"></a>况见密密堂堂。<a id="a-7z"></a>曾无间隔不劳心意。<a id="a-80"></a>暂借回光日用全功。<a id="a-81"></a>迷徒自背。<a id="a-82"></a>问如何是香严境。<a id="a-83"></a>师曰。<a id="a-84"></a>花木不滋。<a id="a-85"></a>问如何是仙陀婆。<a id="a-86"></a>师敲禅床曰。<a id="a-87"></a>过这里来。<a id="a-88"></a>问如何是见在学。<a id="a-89"></a>师以扇子旋转示曰。<a id="a-8A"></a>见么。<a id="a-8B"></a>僧无语。<a id="a-8C"></a>问如何是正命食。<a id="a-8D"></a>师以手撮而示之。<a id="a-8E"></a>问如何是无表戒。<a id="a-8F"></a>师曰。<a id="a-8G"></a>待阇梨作俗即说。<a id="a-8H"></a>问如何是声色外相见一句。<a id="a-8I"></a>师曰。<a id="a-8J"></a>如某甲未住香严时道在什么处。<a id="a-8K"></a>僧曰。<a id="a-8L"></a>恁么时亦不敢道有所在。<a id="a-8M"></a>师曰。<a id="a-8N"></a>如幻人心心所法。<a id="a-8O"></a>僧问。<a id="a-8P"></a>不慕诸圣不重己灵时如何。<a id="a-8Q"></a>师曰。<a id="a-8R"></a>万机休罢千圣不携。<a id="a-8S"></a>此时疏山在众作呕声曰。<a id="a-8T"></a>是何言欤。<a id="a-8U"></a>师问阿谁。<a id="a-8V"></a>众曰。<a id="a-8W"></a>师叔。<a id="a-8X"></a>师曰。<a id="a-8Y"></a>不诺老僧耶。<a id="a-8Z"></a>疏山出曰是。<a id="a-8a"></a>师曰。<a id="a-8b"></a>汝莫道得么。<a id="a-8c"></a>曰道得。<a id="a-8d"></a>师曰。<a id="a-8e"></a>汝试道看。<a id="a-8f"></a>曰若教某甲道须还师资礼始得。<a id="a-8g"></a>师乃下坐礼拜蹑前语问之。<a id="a-8h"></a>疏山曰。<a id="a-8i"></a>何不道肯重不得全。<a id="a-8j"></a>师曰。<a id="a-8k"></a>饶汝恁么也须三十年倒屙。<a id="a-8l"></a>设住山无柴烧。<a id="a-8m"></a>近水无水吃。<a id="a-8n"></a>分明记取。<a id="a-8o"></a>后住疏山果。<a id="a-8p"></a>如师记。<a id="a-8q"></a>至二十七年病愈。<a id="a-8r"></a>自云。<a id="a-8s"></a>香严师兄记我。<a id="a-8t"></a>三十年倒屙。<a id="a-8u"></a>今少三年在。<a id="a-8v"></a>每至食毕以手抉而吐之。<a id="a-8w"></a>以应前记(疏山后问道怤长老。<a id="a-8x"></a>肯重不得全。<a id="a-8y"></a>汝作么生会。<a id="a-8z"></a>怤云。<a id="a-90"></a>全归肯重。<a id="a-91"></a>疏山云。<a id="a-92"></a>不得全又作么生。<a id="a-93"></a>怤云。<a id="a-94"></a>个中无肯路疏山云。<a id="a-95"></a>始惬病僧意)问如何是声前句。<a id="a-96"></a>师曰。<a id="a-97"></a>大德未问时即答。<a id="a-98"></a>僧曰。<a id="a-99"></a>即时如何。<a id="a-9A"></a>师曰。<a id="a-9B"></a>即时问也。<a id="a-9C"></a>问如何是直截根源佛所印。<a id="a-9D"></a>师抛下。<a id="a-9E"></a>拄杖散手而去。<a id="a-9F"></a>问如何是师法大意。<a id="a-9G"></a>师曰。<a id="a-9H"></a>今年霜降早乔麦总不收。<a id="a-9I"></a>问如何是西来意。<a id="a-9J"></a>师以手入怀出拳展开与之。<a id="a-9K"></a>僧乃跪膝以两手作受势。<a id="a-9L"></a>师曰。<a id="a-9M"></a>是什么。<a id="a-9N"></a>僧无对。<a id="a-9O"></a>问如何是道。<a id="a-9P"></a>师曰。<a id="a-9Q"></a>枯木龙吟。<a id="a-9R"></a>僧曰。<a id="a-9S"></a>学人不会。<a id="a-9T"></a>师曰。<a id="a-9U"></a>髑髅里眼睛(玄沙别云。<a id="a-9V"></a>龙藏枯木)问离四句绝百非。<a id="a-9W"></a>请和尚道。<a id="a-9X"></a>师曰。<a id="a-9Y"></a>猎师前不得说本师戒。<a id="a-9Z"></a>一日谓众曰。<a id="a-9a"></a>如人在千尺悬崖。<a id="a-9b"></a>口衔树枝。<a id="a-9c"></a>脚无所蹋。<a id="a-9d"></a>手无所攀。<a id="a-9e"></a>忽有人问如何是西来意。<a id="a-9f"></a>若开口答即丧身失命。<a id="a-9g"></a>若不答又违他所问。<a id="a-9h"></a>当恁么时作么生。<a id="a-9i"></a>时有招上座出曰。<a id="a-9j"></a>上树时即不问。<a id="a-9k"></a>未上树时如何。<a id="a-9l"></a>师笑而已。<a id="a-9m"></a>师问僧。<a id="a-9n"></a>什么处来。<a id="a-9o"></a>僧曰。<a id="a-9p"></a>沩山来。<a id="a-9q"></a>师曰。<a id="a-9r"></a>和尚近日有何言句。<a id="a-9s"></a>僧曰。<a id="a-9t"></a>人问如何是西来意。<a id="a-9u"></a>和尚竖起拂子。<a id="a-9v"></a>师闻举乃曰。<a id="a-9w"></a>彼中兄弟作么会和尚意旨。<a id="a-9x"></a>僧曰。<a id="a-9y"></a>彼中商量道。<a id="a-9z"></a>即色明心附物显理。<a id="a-A0"></a>师曰。<a id="a-A1"></a>会即便会。<a id="a-A2"></a>不会着什么死急。<a id="a-A3"></a>僧却问。<a id="a-A4"></a>师意如何。<a id="a-A5"></a>师还举拂子(玄沙云。<a id="a-A6"></a>只遮香严脚跟犹未点地。<a id="a-A7"></a>云居锡云。<a id="a-A8"></a>什么是香严脚跟未点地处)师凡示学徒语多简直。<a id="a-A9"></a>有偈颂二百余篇。<a id="a-AA"></a>随缘对机不拘声律。<a id="a-AB"></a>诸方盛行。<a id="a-AC"></a>后谥袭灯大师。</p>
  <p id="aAD">襄州延庆山法端大师。<a id="a-AE"></a>有人问。<a id="a-AF"></a>蚯蚓斩为两段两头俱动。<a id="a-AG"></a>佛性在阿那头。<a id="a-AH"></a>师展两手(洞山别云。<a id="a-AI"></a>问底在阿那头)师灭后敕谥绍真大师。<a id="a-AJ"></a>塔曰明金。</p>
  <p id="aAK">杭州径山洪諲禅师吴兴人也。<a id="a-AL"></a>姓吴氏。<a id="a-AM"></a>年十九礼开元寺无上大师落发(无上大师嗣盐官。<a id="a-AN"></a>后住径山为第二世也)二十二往嵩岳受满足律仪。<a id="a-AO"></a>归礼本师。<a id="a-AP"></a>师问曰。<a id="a-AQ"></a>汝于时中将何报四恩耶。<a id="a-AR"></a>諲不能对。<a id="a-AS"></a>三日忘食。<a id="a-AT"></a>乃辞行脚。<a id="a-AU"></a>往谒云岩机缘未契。<a id="a-AV"></a>后造沩山蒙滞顿除。<a id="a-AW"></a>遭唐会昌沙汰众皆悲惋。<a id="a-AX"></a>諲曰。<a id="a-AY"></a>大丈夫钟此厄会岂非命也。<a id="a-AZ"></a>何乃效儿女子乎。<a id="a-Aa"></a>大中初复沙门相还故乡西峰院。<a id="a-Ab"></a>咸通六年上径山。<a id="a-Ac"></a>明年本师迁神。<a id="a-Ad"></a>众请继躅为径山第三世。<a id="a-Ae"></a>于法即沩山之嗣。<a id="a-Af"></a>僧问。<a id="a-Ag"></a>掩息如灰时如何。<a id="a-Ah"></a>师曰。<a id="a-Ai"></a>犹是时人功干。<a id="a-Aj"></a>僧曰。<a id="a-Ak"></a>干后如何。<a id="a-Al"></a>师曰。<a id="a-Am"></a>耕人田不种。<a id="a-An"></a>僧曰。<a id="a-Ao"></a>毕竟如何。<a id="a-Ap"></a>师曰。<a id="a-Aq"></a>禾熟不临场。<a id="a-Ar"></a>僧问。<a id="a-As"></a>龙门不假风雷势便透得者如何。<a id="a-At"></a>师曰。<a id="a-Au"></a>犹是一品二品。<a id="a-Av"></a>僧曰。<a id="a-Aw"></a>此既是阶级。<a id="a-Ax"></a>向上事如何。<a id="a-Ay"></a>师曰。<a id="a-Az"></a>吾不知有汝龙门。<a id="a-B0"></a>僧问如霜如雪时如何。<a id="a-B1"></a>师曰。<a id="a-B2"></a>犹是污染。<a id="a-B3"></a>曰不污染时如何。<a id="a-B4"></a>师曰。<a id="a-B5"></a>不同色。<a id="a-B6"></a>许州全明上坐先问石霜。<a id="a-B7"></a>一毫穿众穴时如何。<a id="a-B8"></a>石霜云。<a id="a-B9"></a>直须万年后。<a id="a-BA"></a>云万年后如何。<a id="a-BB"></a>石霜云。<a id="a-BC"></a>登科任汝登科。<a id="a-BD"></a>拔萃。<a id="a-BE"></a>任汝拔萃。<a id="a-BF"></a>后问师云。<a id="a-BG"></a>一毫穿众穴时如何。<a id="a-BH"></a>师曰。<a id="a-BI"></a>光靴任汝光靴。<a id="a-BJ"></a>结果任汝结果。<a id="a-BK"></a>僧问。<a id="a-BL"></a>如何是长。<a id="a-BM"></a>师曰。<a id="a-BN"></a>千圣不能量。<a id="a-BO"></a>曰如何是短。<a id="a-BP"></a>师曰。<a id="a-BQ"></a>蟭螟眼里着不满。<a id="a-BR"></a>其僧不肯便去举似石霜。<a id="a-BS"></a>石霜云。<a id="a-BT"></a>只为太近实头。<a id="a-BU"></a>僧问。<a id="a-BV"></a>如何是长。<a id="a-BW"></a>石霜云。<a id="a-BX"></a>不屈曲。<a id="a-BY"></a>曰如何是短。<a id="a-BZ"></a>石霜云。<a id="a-Ba"></a>双陆盘中不喝彩。<a id="a-Bb"></a>佛日长老访师师问曰。<a id="a-Bc"></a>伏承长老独化一方。<a id="a-Bd"></a>何以荐游峰顶。<a id="a-Be"></a>佛日曰。<a id="a-Bf"></a>朗月当空挂冰霜不自寒师曰。<a id="a-Bg"></a>莫即是长老家风否。<a id="a-Bh"></a>佛日曰。<a id="a-Bi"></a>峭峙万重关。<a id="a-Bj"></a>于中含宝月。<a id="a-Bk"></a>师曰。<a id="a-Bl"></a>此犹是文言。<a id="a-Bm"></a>作么生是长老家风。<a id="a-Bn"></a>曰今日赖遇佛日。<a id="a-Bo"></a>佛日却问云。<a id="a-Bp"></a>隐密全真时人知有道不得。<a id="a-Bq"></a>大省无辜时人知有道得。<a id="a-Br"></a>于此二途犹是时人升降处。<a id="a-Bs"></a>未审长老亲道自道如何道。<a id="a-Bt"></a>师曰。<a id="a-Bu"></a>我家道处无个道。<a id="a-Bv"></a>佛日曰。<a id="a-Bw"></a>如来路上无私曲。<a id="a-Bx"></a>便请玄音和一场。<a id="a-By"></a>师曰。<a id="a-Bz"></a>任汝二轮更互照。<a id="a-C0"></a>碧潭云外不相关。<a id="a-C1"></a>佛日曰。<a id="a-C2"></a>为报白头无限众。<a id="a-C3"></a>此回年少莫归乡。<a id="a-C4"></a>师曰。<a id="a-C5"></a>老少同轮无向背。<a id="a-C6"></a>我家玄路勿参差。<a id="a-C7"></a>佛日曰。<a id="a-C8"></a>一言定天下四句为谁留。<a id="a-C9"></a>师曰。<a id="a-CA"></a>汝言有三四。<a id="a-CB"></a>我道其中一也无。<a id="a-CC"></a>师因有偈曰。</p>
  <p id="aCD">东西不相顾　　南北与谁留</p>
  <p id="aCE">汝即言三四　　我即一也无</p>
  <p id="aCF">光化四年九月二十八日白众而化。</p>
  <p id="aCG">福州灵云志勤禅师本州长溪人也。<a id="a-CH"></a>初在沩山因桃华悟道。<a id="a-CI"></a>有偈曰。</p>
  <p id="aCJ">三十来年寻剑客　　几逢落叶几抽枝</p>
  <p id="aCK">自从一见桃华后　　直至如今更不疑</p>
  <p id="aCL">祐师览偈诘其所悟与之符契。<a id="a-CM"></a>祐曰。<a id="a-CN"></a>从缘悟达永无退失。<a id="a-CO"></a>善自护持(有僧举似玄沙。<a id="a-CP"></a>玄沙云。<a id="a-CQ"></a>谛当甚谛当。<a id="a-CR"></a>敢保老兄犹未彻。<a id="a-CS"></a>众疑此语。<a id="a-CT"></a>玄沙问地藏。<a id="a-CU"></a>我恁么道汝作么生会。<a id="a-CV"></a>地藏云。<a id="a-CW"></a>不是桂琛。<a id="a-CX"></a>即走杀天下人)乃返闽川。<a id="a-CY"></a>玄徒臻集。<a id="a-CZ"></a>上堂谓众曰。<a id="a-Ca"></a>诸仁者。<a id="a-Cb"></a>所有长短尽至不常。<a id="a-Cc"></a>且观四时草木叶落花开。<a id="a-Cd"></a>何况尘劫来天人七趣。<a id="a-Ce"></a>地水火风成坏轮转。<a id="a-Cf"></a>因果将尽三恶道苦毛发不添减。<a id="a-Cg"></a>唯根蔕神识常存。<a id="a-Ch"></a>上根者遇善友申明。<a id="a-Ci"></a>当处解脱便是道场。<a id="a-Cj"></a>中下痴愚不能觉照。<a id="a-Ck"></a>沉迷三界流转生死。<a id="a-Cl"></a>释尊为伊天上人间设教证明显发智道。<a id="a-Cm"></a>汝等还会么。<a id="a-Cn"></a>时有僧问。<a id="a-Co"></a>如何得出离生老病死师曰。<a id="a-Cp"></a>青山元不动。<a id="a-Cq"></a>浮云飞去来。<a id="a-Cr"></a>僧问君王出阵时如何。<a id="a-Cs"></a>师曰。<a id="a-Ct"></a>春明门外不问长安。<a id="a-Cu"></a>僧曰。<a id="a-Cv"></a>如何得觐天子。<a id="a-Cw"></a>师曰。<a id="a-Cx"></a>盲鹤下清池。<a id="a-Cy"></a>鱼从脚底过。<a id="a-Cz"></a>僧问。<a id="a-D0"></a>如何是佛法大意。<a id="a-D1"></a>师曰。<a id="a-D2"></a>驴事未去马事到来。<a id="a-D3"></a>僧未喻旨曰。<a id="a-D4"></a>再请垂示。<a id="a-D5"></a>师曰。<a id="a-D6"></a>彩气夜常动。<a id="a-D7"></a>精灵日少逢。<a id="a-D8"></a>雪峰有偈。<a id="a-D9"></a>送双峰出岭。<a id="a-DA"></a>末句云。<a id="a-DB"></a>雷罢不停声。<a id="a-DC"></a>师更之云。<a id="a-DD"></a>雷震不闻声。<a id="a-DE"></a>雪峰闻之乃曰。<a id="a-DF"></a>灵云山头古月现。<a id="a-DG"></a>雪峰问云。<a id="a-DH"></a>古人道前三三后三三。<a id="a-DI"></a>意旨如何。<a id="a-DJ"></a>师云。<a id="a-DK"></a>水中鱼山上鸟。<a id="a-DL"></a>峰云。<a id="a-DM"></a>意旨作么生。<a id="a-DN"></a>师云。<a id="a-DO"></a>高可射兮深可钓。<a id="a-DP"></a>问诸方悉皆杂食。<a id="a-DQ"></a>未审和尚如何。<a id="a-DR"></a>师云。<a id="a-DS"></a>独有闽中异雄雄镇海涯。<a id="a-DT"></a>问久战砂场。<a id="a-DU"></a>为什么功名不就。<a id="a-DV"></a>师曰。<a id="a-DW"></a>君王有道三边静。<a id="a-DX"></a>何劳万里筑长城。<a id="a-DY"></a>又云。<a id="a-DZ"></a>罢息干戈束手归朝时如何。<a id="a-Da"></a>师云。<a id="a-Db"></a>慈云普润无边刹。<a id="a-Dc"></a>枯树无花争奈何长生。<a id="a-Dd"></a>问混沌未分时含生何来。<a id="a-De"></a>师曰。<a id="a-Df"></a>如露柱怀儿(一作胎)曰分后如何。<a id="a-Dg"></a>师曰。<a id="a-Dh"></a>如片云点太清。<a id="a-Di"></a>曰未审太清还受点也无。<a id="a-Dj"></a>师不答曰。<a id="a-Dk"></a>恁么即含生不来也。<a id="a-Dl"></a>师亦不答。<a id="a-Dm"></a>曰直得纯清绝点时如何。<a id="a-Dn"></a>师曰。<a id="a-Do"></a>犹是真常流注。<a id="a-Dp"></a>曰如何是真常流注。<a id="a-Dq"></a>师曰。<a id="a-Dr"></a>如镜长明。<a id="a-Ds"></a>曰向上更有事否。<a id="a-Dt"></a>师曰有。<a id="a-Du"></a>曰如何是向上事。<a id="a-Dv"></a>师曰。<a id="a-Dw"></a>打破镜来相见。<a id="a-Dx"></a>问如何是西来意。<a id="a-Dy"></a>师曰。<a id="a-Dz"></a>井底种林檎。<a id="a-E0"></a>曰学人不会。<a id="a-E1"></a>师曰。<a id="a-E2"></a>今年桃李贵。<a id="a-E3"></a>一颗直千金。<a id="a-E4"></a>问摩尼珠不随众色。<a id="a-E5"></a>未审作什么色。<a id="a-E6"></a>师曰。<a id="a-E7"></a>白色。<a id="a-E8"></a>僧曰。<a id="a-E9"></a>恁么即随众色也。<a id="a-EA"></a>师曰。<a id="a-EB"></a>赵璧本无瑕。<a id="a-EC"></a>相如诳秦主。<a id="a-ED"></a>问君王出阵时如何。<a id="a-EE"></a>师曰。<a id="a-EF"></a>吕才葬虎耳。<a id="a-EG"></a>曰其事如何。<a id="a-EH"></a>师曰。<a id="a-EI"></a>坐见白衣天。<a id="a-EJ"></a>僧曰。<a id="a-EK"></a>王今何在。<a id="a-EL"></a>师曰。<a id="a-EM"></a>莫触龙颜。</p>
  <p id="aEN">益州应天和尚。<a id="a-EO"></a>僧问。<a id="a-EP"></a>人人有佛性如何是和尚佛性。<a id="a-EQ"></a>师曰。<a id="a-ER"></a>汝唤什么作佛性。<a id="a-ES"></a>僧曰。<a id="a-ET"></a>恁么即和尚无佛性也。<a id="a-EU"></a>师乃叫快活快活。</p>
  <p id="aEV">福州九峰慈慧禅师。<a id="a-EW"></a>初在沩山遇祐师上堂云。<a id="a-EX"></a>汝等诸人只得大体不得大用。<a id="a-EY"></a>师抽身出去。<a id="a-EZ"></a>沩山召之。<a id="a-Ea"></a>师更不回顾。<a id="a-Eb"></a>沩山云。<a id="a-Ec"></a>此子堪为法器。<a id="a-Ed"></a>师一日辞沩山入岭云。<a id="a-Ee"></a>某甲辞违和尚。<a id="a-Ef"></a>千里之外不离左右。<a id="a-Eg"></a>沩山动容曰。<a id="a-Eh"></a>善为。</p>
  <p id="aEi">京兆米和尚(亦谓米七师)初参学归受业寺。<a id="a-Ej"></a>有老宿问。<a id="a-Ek"></a>月中断井索时人唤作蛇。<a id="a-El"></a>未审七师见佛唤作什么。<a id="a-Em"></a>师曰。<a id="a-En"></a>若有佛见即同众生(法眼别云。<a id="a-Eo"></a>此是什么时节问。<a id="a-Ep"></a>法灯别云。<a id="a-Eq"></a>唤底不是)老宿曰。<a id="a-Er"></a>千年桃核。<a id="a-Es"></a>师令僧去问仰山云。<a id="a-Et"></a>今时还假悟也无。<a id="a-Eu"></a>仰山云。<a id="a-Ev"></a>悟即不无。<a id="a-Ew"></a>争奈落在第二头。<a id="a-Ex"></a>师深肯之。<a id="a-Ey"></a>又令僧去问洞山云。<a id="a-Ez"></a>那个究竟作么生。<a id="a-F0"></a>洞山云。<a id="a-F1"></a>却须问他始得。<a id="a-F2"></a>师亦肯之。<a id="a-F3"></a>僧问。<a id="a-F4"></a>如何是衲衣下事。<a id="a-F5"></a>师云。<a id="a-F6"></a>丑陋任君嫌。<a id="a-F7"></a>不挂云霞色。</p>
  <p id="aF8">晋州霍山和尚。<a id="a-F9"></a>仰山一僧到自称。<a id="a-FA"></a>集云峰下四藤条。<a id="a-FB"></a>天下大禅佛参(大禅佛即十二卷。<a id="a-FC"></a>晋州霍山景通和尚也)师乃唤维那搬柴着(一作打钟着)大禅佛骤步而去。<a id="a-FD"></a>师闻秘魔岩和尚凡有僧到礼拜以木叉叉着。<a id="a-FE"></a>师一日遂往访之。<a id="a-FF"></a>才见不礼拜。<a id="a-FG"></a>便入秘魔怀里。<a id="a-FH"></a>秘魔拊师背三下。<a id="a-FI"></a>师起拍手云。<a id="a-FJ"></a>师兄我一千里地来便回(一作师兄三千里外赚我来)</p>
  <p id="aFK">襄州王敬初常侍视事次。<a id="a-FL"></a>米和尚至。<a id="a-FM"></a>王公乃举笔。<a id="a-FN"></a>米曰。<a id="a-FO"></a>还判得虚空否。<a id="a-FP"></a>公掷笔入厅更不复出。<a id="a-FQ"></a>米致疑。<a id="a-FR"></a>至明日凭鼓山供养主入探其意。<a id="a-FS"></a>米亦随至潜在屏蔽间侦伺。<a id="a-FT"></a>供养主才坐问云。<a id="a-FU"></a>昨日米和尚有什么言句便不得见。<a id="a-FV"></a>王公曰。<a id="a-FW"></a>师子咬人韩[狂-王+盧]逐块。<a id="a-FX"></a>米师窃闻此语。<a id="a-FY"></a>即省前谬。<a id="a-FZ"></a>遽出朗笑曰。<a id="a-Fa"></a>我会也我会也。<a id="a-Fb"></a>尝问一僧。<a id="a-Fc"></a>一切众生还有佛性也无。<a id="a-Fd"></a>僧云。<a id="a-Fe"></a>尽有。<a id="a-Ff"></a>公指壁画狗子云。<a id="a-Fg"></a>这个还有也无。<a id="a-Fh"></a>僧无对。<a id="a-Fi"></a>公自代云。<a id="a-Fj"></a>看咬着。</p>
  <p id="aFk">前福州大安禅师(亦称大沩和尚)法嗣(除落长庆院三字。<a id="a-Fl"></a>盖师虽曾居长乐府之西院。<a id="a-Fm"></a>没后二十余年闽帅移招庆。<a id="a-Fn"></a>棱和尚来住西院。<a id="a-Fo"></a>方奏长庆之额)</p>
  <p id="aFp">益州大隋法真禅师。<a id="a-Fq"></a>僧问。<a id="a-Fr"></a>劫火洞然大千俱坏。<a id="a-Fs"></a>未审此个还坏也无。<a id="a-Ft"></a>师云坏。<a id="a-Fu"></a>僧云。<a id="a-Fv"></a>恁么即随他去也。<a id="a-Fw"></a>师云。<a id="a-Fx"></a>随他去也。<a id="a-Fy"></a>问如何是大人相。<a id="a-Fz"></a>师云。<a id="a-G0"></a>肚上不帖牓。<a id="a-G1"></a>师问僧。<a id="a-G2"></a>什么处去。<a id="a-G3"></a>僧云。<a id="a-G4"></a>西山住庵去。<a id="a-G5"></a>师云。<a id="a-G6"></a>我向东山头唤汝。<a id="a-G7"></a>汝还来得么。<a id="a-G8"></a>僧云。<a id="a-G9"></a>即不然。<a id="a-GA"></a>师云。<a id="a-GB"></a>汝住庵未得。<a id="a-GC"></a>问生死到来时如何。<a id="a-GD"></a>师云。<a id="a-GE"></a>遇茶吃茶遇饭吃饭。<a id="a-GF"></a>僧云。<a id="a-GG"></a>可谁受供养。<a id="a-GH"></a>师云。<a id="a-GI"></a>合取钵盂。<a id="a-GJ"></a>师庵侧有一龟。<a id="a-GK"></a>僧问。<a id="a-GL"></a>一切众生皮里骨。<a id="a-GM"></a>这个众生骨裹皮如何。<a id="a-GN"></a>师拈草履于龟边着。<a id="a-GO"></a>僧无语。<a id="a-GP"></a>问如何是诸佛法要。<a id="a-GQ"></a>师举拂子云。<a id="a-GR"></a>会么。<a id="a-GS"></a>僧云。<a id="a-GT"></a>不会。<a id="a-GU"></a>师云。<a id="a-GV"></a>麈尾拂子。<a id="a-GW"></a>问如何是学人自己。<a id="a-GX"></a>师曰。<a id="a-GY"></a>是我自己。<a id="a-GZ"></a>僧云。<a id="a-Ga"></a>为什么却是和尚自己。<a id="a-Gb"></a>师云。<a id="a-Gc"></a>是汝自己。<a id="a-Gd"></a>问如何是无缝塔。<a id="a-Ge"></a>师云。<a id="a-Gf"></a>高五尺。<a id="a-Gg"></a>僧云。<a id="a-Gh"></a>学人不会。<a id="a-Gi"></a>师云。<a id="a-Gj"></a>鹘仑塼。<a id="a-Gk"></a>问和尚百年后法付何人师云。<a id="a-Gl"></a>露柱火炉。<a id="a-Gm"></a>僧云。<a id="a-Gn"></a>还受也无。<a id="a-Go"></a>师云。<a id="a-Gp"></a>火炉露柱。<a id="a-Gq"></a>有行者领众到。<a id="a-Gr"></a>师问。<a id="a-Gs"></a>参得底人唤东作什么。<a id="a-Gt"></a>对曰。<a id="a-Gu"></a>不可唤作东。<a id="a-Gv"></a>师咄曰。<a id="a-Gw"></a>臭驴汉。<a id="a-Gx"></a>不唤作东。<a id="a-Gy"></a>唤作什么。<a id="a-Gz"></a>行者无语。<a id="a-H0"></a>众遂散。<a id="a-H1"></a>问如何是和尚家风。<a id="a-H2"></a>师云。<a id="a-H3"></a>赤土画簸箕。<a id="a-H4"></a>僧云。<a id="a-H5"></a>如何是赤土画簸箕。<a id="a-H6"></a>师云。<a id="a-H7"></a>簸箕有唇米不跳去。<a id="a-H8"></a>师问一僧。<a id="a-H9"></a>讲什么教法。<a id="a-HA"></a>僧云。<a id="a-HB"></a>百法论。<a id="a-HC"></a>师拈杖子云。<a id="a-HD"></a>从何而起。<a id="a-HE"></a>对云。<a id="a-HF"></a>从缘而起。<a id="a-HG"></a>师云。<a id="a-HH"></a>苦哉苦哉。<a id="a-HI"></a>师问僧。<a id="a-HJ"></a>什么处去。<a id="a-HK"></a>云礼普贤去。<a id="a-HL"></a>师举拂子云。<a id="a-HM"></a>文殊普贤总在这里。<a id="a-HN"></a>僧作圆相。<a id="a-HO"></a>抛向后乃礼拜师云。<a id="a-HP"></a>侍者取一帖茶与遮僧。<a id="a-HQ"></a>一日众僧参次。<a id="a-HR"></a>师口作患风势云。<a id="a-HS"></a>还有人医得吾口么。<a id="a-HT"></a>时众僧竞送药以至。<a id="a-HU"></a>俗士闻之亦多送药。<a id="a-HV"></a>师并不受。<a id="a-HW"></a>七日后师自掴口令正乃云。<a id="a-HX"></a>如许多时鼓遮两片皮。<a id="a-HY"></a>至今无人医得吾口。<a id="a-HZ"></a>蜀主钦尚遣使屡征。<a id="a-Ha"></a>师皆辞以老病。<a id="a-Hb"></a>署神照大师。</p>
  <p id="aHc">韶州灵树如敏禅师闽川人也。<a id="a-Hd"></a>广主刘氏奕世钦重。<a id="a-He"></a>署知圣大师。<a id="a-Hf"></a>有僧问。<a id="a-Hg"></a>佛法至理如何。<a id="a-Hh"></a>师展手而已。<a id="a-Hi"></a>问如何是和尚家风。<a id="a-Hj"></a>师云。<a id="a-Hk"></a>千年田八百主。<a id="a-Hl"></a>僧云如何是千年田八百主。<a id="a-Hm"></a>师云。<a id="a-Hn"></a>郎当屋舍没人修。<a id="a-Ho"></a>问如何是西来意。<a id="a-Hp"></a>师云。<a id="a-Hq"></a>童子莫徭儿。<a id="a-Hr"></a>僧云。<a id="a-Hs"></a>乞师指示。<a id="a-Ht"></a>师云。<a id="a-Hu"></a>汝从虔州来。<a id="a-Hv"></a>问是什么得恁么难会。<a id="a-Hw"></a>师云。<a id="a-Hx"></a>火官头上风车子。<a id="a-Hy"></a>有尼送瓷钵与师。<a id="a-Hz"></a>师托起问云。<a id="a-I0"></a>这个出在什么处。<a id="a-I1"></a>尼云。<a id="a-I2"></a>出在定州(法灯别云不远此间)师乃扑破。<a id="a-I3"></a>尼无对(保福代云。<a id="a-I4"></a>欺敌者亡)人问和尚年多少。<a id="a-I5"></a>师云。<a id="a-I6"></a>今日生来日死。<a id="a-I7"></a>又问。<a id="a-I8"></a>和尚生缘什么处。<a id="a-I9"></a>师云。<a id="a-IA"></a>日出东月落西。<a id="a-IB"></a>师四十余年化被岭表。<a id="a-IC"></a>颇有异迹。<a id="a-ID"></a>广主将兴兵。<a id="a-IE"></a>躬入院请师决臧否。<a id="a-IF"></a>师已先知怡然坐化。<a id="a-IG"></a>主怒知事云。<a id="a-IH"></a>和尚何时得疾。<a id="a-II"></a>对曰。<a id="a-IJ"></a>师不曾有疾。<a id="a-IK"></a>适封一函子令俟王来呈之。<a id="a-IL"></a>主开函得一帖子。<a id="a-IM"></a>书云。<a id="a-IN"></a>人天眼目堂中上座。<a id="a-IO"></a>主悟师旨遂寝兵。<a id="a-IP"></a>乃召第一坐开堂说法(即云门偃和尚法嗣雪峰是也)师全不身散。<a id="a-IQ"></a>其葬具龛塔并广主具办。<a id="a-IR"></a>今号灵树真身塔焉。</p>
  <p id="aIS">福州寿山师解禅师行脚时。<a id="a-IT"></a>造洞山法席。<a id="a-IU"></a>洞山问云。<a id="a-IV"></a>阇梨生缘何处。<a id="a-IW"></a>师云。<a id="a-IX"></a>和尚若实问某甲。<a id="a-IY"></a>即是闽中人。<a id="a-IZ"></a>洞山云。<a id="a-Ia"></a>汝父名什么。<a id="a-Ib"></a>师云。<a id="a-Ic"></a>今日蒙和尚致此一问。<a id="a-Id"></a>直得忘前失后。<a id="a-Ie"></a>住寿山。<a id="a-If"></a>上堂云。<a id="a-Ig"></a>诸上坐。<a id="a-Ih"></a>幸有真实言语相劝。<a id="a-Ii"></a>诸兄弟合各自体悉。<a id="a-Ij"></a>凡圣情尽体露真如。<a id="a-Ik"></a>但一时卸劫从前虚妄攀缘尘垢心。<a id="a-Il"></a>如虚空相似。<a id="a-Im"></a>他时后日合识得些子好恶。<a id="a-In"></a>闽师问曰。<a id="a-Io"></a>寿山年多少。<a id="a-Ip"></a>师云。<a id="a-Iq"></a>与虚空齐年。<a id="a-Ir"></a>曰虚空年多少。<a id="a-Is"></a>师云。<a id="a-It"></a>与寿山齐年。</p>
  <p id="aIu">饶州峣山和尚。<a id="a-Iv"></a>有僧问。<a id="a-Iw"></a>如何是西来意。<a id="a-Ix"></a>师曰。<a id="a-Iy"></a>仲冬严寒。<a id="a-Iz"></a>问如何是和尚深深处。<a id="a-J0"></a>师曰。<a id="a-J1"></a>待汝舌头落地。<a id="a-J2"></a>即向汝道。<a id="a-J3"></a>问如何是丈六金身。<a id="a-J4"></a>师曰。<a id="a-J5"></a>判官断案相公改。<a id="a-J6"></a>长庆问。<a id="a-J7"></a>从上宗乘此间如何言论。<a id="a-J8"></a>师曰。<a id="a-J9"></a>有愿不负先圣。<a id="a-JA"></a>长庆云。<a id="a-JB"></a>不负先圣作么生。<a id="a-JC"></a>师曰。<a id="a-JD"></a>不露。<a id="a-JE"></a>长庆云。<a id="a-JF"></a>恁么即请师领话。<a id="a-JG"></a>师曰。<a id="a-JH"></a>什么处去来。<a id="a-JI"></a>长庆云。<a id="a-JJ"></a>只者(旧作首字)什么处去来。</p>
  <p id="aJK">泉州莆田县国欢崇福院慧日大师。<a id="a-JL"></a>福州侯官县人也。<a id="a-JM"></a>姓黄氏。<a id="a-JN"></a>生而有异。<a id="a-JO"></a>及长名文矩。<a id="a-JP"></a>为县狱卒。<a id="a-JQ"></a>往往弃役往神光灵观和尚及西院大安禅师所。<a id="a-JR"></a>吏不能禁。<a id="a-JS"></a>后谒万岁塔谭空禅师落发。<a id="a-JT"></a>不披袈裟不受具戒。<a id="a-JU"></a>唯以杂彩为挂子。<a id="a-JV"></a>复至观和尚所。<a id="a-JW"></a>观曰我非汝师。<a id="a-JX"></a>汝去礼西院去。<a id="a-JY"></a>师携一小青竹杖入西院法堂。<a id="a-JZ"></a>安遥见而笑曰。<a id="a-Ja"></a>入涅槃堂去。<a id="a-Jb"></a>师应诺。<a id="a-Jc"></a>轮竹杖而入。<a id="a-Jd"></a>时有五百许僧。<a id="a-Je"></a>染时疾。<a id="a-Jf"></a>师以杖次第点之。<a id="a-Jg"></a>各随点而起。<a id="a-Jh"></a>闽王礼重创国欢禅苑以居之。<a id="a-Ji"></a>厥后颇多灵迹。<a id="a-Jj"></a>唐乾宁中示灭。</p>
  <p id="aJk">台州浮江和尚。<a id="a-Jl"></a>有时雪峰和尚领众到问云。<a id="a-Jm"></a>即今有二百人寄院过夏得也无。<a id="a-Jn"></a>师将拄杖划地一下云。<a id="a-Jo"></a>着不得即道。<a id="a-Jp"></a>雪峰无语。</p>
  <p id="aJq">潞州渌水和尚。<a id="a-Jr"></a>僧问。<a id="a-Js"></a>如何是祖师西来意。<a id="a-Jt"></a>师云。<a id="a-Ju"></a>还见庭前花药栏么。<a id="a-Jv"></a>僧无语。</p>
  <p id="aJw">广州文殊院圆明禅师福州人。<a id="a-Jx"></a>姓陈氏。<a id="a-Jy"></a>本参大沩得旨。<a id="a-Jz"></a>后造雪峰请益法无异味。<a id="a-K0"></a>又尝游五台山睹文殊化现。<a id="a-K1"></a>乃随方建院以文殊为额。<a id="a-K2"></a>开宝中前枢密使李崇矩巡护南方。<a id="a-K3"></a>因入师院睹地藏菩萨像。<a id="a-K4"></a>问僧曰。<a id="a-K5"></a>地藏何以展手。<a id="a-K6"></a>僧曰。<a id="a-K7"></a>手中珠被贼偷却也。<a id="a-K8"></a>李却问师。<a id="a-K9"></a>既是地藏为什么遭贼。<a id="a-KA"></a>师曰。<a id="a-KB"></a>今日捉下也。<a id="a-KC"></a>李乃谢之。<a id="a-KD"></a>淳化元年示灭。<a id="a-KE"></a>寿一百三十有六。</p>
  <p id="aKF">前赵州从谂禅师法嗣。</p>
  <p id="aKG">洪州武宁县新兴严阳尊者。<a id="a-KH"></a>僧问。<a id="a-KI"></a>如何是佛。<a id="a-KJ"></a>师曰。<a id="a-KK"></a>土块。<a id="a-KL"></a>曰如何是法。<a id="a-KM"></a>师曰。<a id="a-KN"></a>地动也。<a id="a-KO"></a>曰如何是僧。<a id="a-KP"></a>师曰。<a id="a-KQ"></a>吃粥吃饭。<a id="a-KR"></a>僧问。<a id="a-KS"></a>如何是新兴水。<a id="a-KT"></a>师曰。<a id="a-KU"></a>前面江里。<a id="a-KV"></a>僧问。<a id="a-KW"></a>如何是应物现形。<a id="a-KX"></a>师曰。<a id="a-KY"></a>与我拈床子过来。<a id="a-KZ"></a>师常有一蛇一虎。<a id="a-Ka"></a>随从左右手中与食。</p>
  <p id="aKb">杨州城东光孝院慧觉禅师。<a id="a-Kc"></a>僧问。<a id="a-Kd"></a>觉花才绽遍满娑婆。<a id="a-Ke"></a>祖印西来合谭何事。<a id="a-Kf"></a>师曰。<a id="a-Kg"></a>情生智隔。<a id="a-Kh"></a>曰此是教意。<a id="a-Ki"></a>师曰。<a id="a-Kj"></a>汝披什么衣服。<a id="a-Kk"></a>问一棒打破虚空时如何。<a id="a-Kl"></a>师曰。<a id="a-Km"></a>困即歇去。<a id="a-Kn"></a>师问宋齐丘。<a id="a-Ko"></a>还会道么。<a id="a-Kp"></a>宋曰。<a id="a-Kq"></a>道也着不得。<a id="a-Kr"></a>师曰。<a id="a-Ks"></a>有着不得无著不得。<a id="a-Kt"></a>宋曰。<a id="a-Ku"></a>总不恁么。<a id="a-Kv"></a>师曰。<a id="a-Kw"></a>着不得底。<a id="a-Kx"></a>宋无对。<a id="a-Ky"></a>师领众出。<a id="a-Kz"></a>见露柱师合掌曰。<a id="a-L0"></a>不审世尊。<a id="a-L1"></a>一僧曰。<a id="a-L2"></a>和尚是露柱。<a id="a-L3"></a>师曰。<a id="a-L4"></a>啼得血流无用处。<a id="a-L5"></a>不如缄口过残春。<a id="a-L6"></a>僧问。<a id="a-L7"></a>远远投师师意如何。<a id="a-L8"></a>曰官家严切不许安排。<a id="a-L9"></a>曰师岂无方便。<a id="a-LA"></a>师曰。<a id="a-LB"></a>且向火仓里一宿。<a id="a-LC"></a>张居士问。<a id="a-LD"></a>争奈老何。<a id="a-LE"></a>师曰。<a id="a-LF"></a>年多少。<a id="a-LG"></a>张曰。<a id="a-LH"></a>八十也。<a id="a-LI"></a>师曰。<a id="a-LJ"></a>可谓老也。<a id="a-LK"></a>曰究竟如何。<a id="a-LL"></a>师曰。<a id="a-LM"></a>直至千岁也未住。<a id="a-LN"></a>有人问。<a id="a-LO"></a>某甲平生爱杀牛。<a id="a-LP"></a>还有罪否。<a id="a-LQ"></a>师曰。<a id="a-LR"></a>无罪。<a id="a-LS"></a>曰为什么无罪。<a id="a-LT"></a>师曰。<a id="a-LU"></a>杀一个还一个。</p>
  <p id="aLV">陇州国清院奉禅师。<a id="a-LW"></a>问祖意与教意同别。<a id="a-LX"></a>师曰。<a id="a-LY"></a>雨滋三草秀。<a id="a-LZ"></a>春风不裹头。<a id="a-La"></a>僧曰。<a id="a-Lb"></a>毕竟是一是二。<a id="a-Lc"></a>师曰。<a id="a-Ld"></a>祥云竞起岩洞不亏。<a id="a-Le"></a>问如何是和尚家风。<a id="a-Lf"></a>师曰。<a id="a-Lg"></a>台柈椅子火炉窗牖。<a id="a-Lh"></a>问如何是出家人。<a id="a-Li"></a>曰铜头铁额鸟嘴鹿身。<a id="a-Lj"></a>僧曰。<a id="a-Lk"></a>如何是出家人本分事。<a id="a-Ll"></a>师曰。<a id="a-Lm"></a>早起不审夜间珍重。<a id="a-Ln"></a>僧问牛头未见四祖时。<a id="a-Lo"></a>为什么鸟兽衔花。<a id="a-Lp"></a>师曰。<a id="a-Lq"></a>如陕府人送钱财与铁牛。<a id="a-Lr"></a>曰见后为什么不街花。<a id="a-Ls"></a>师曰。<a id="a-Lt"></a>木马投明行八百。<a id="a-Lu"></a>问十二时中如何降伏其心。<a id="a-Lv"></a>师曰。<a id="a-Lw"></a>敲冰求火论劫不逢。<a id="a-Lx"></a>问十二分教是止啼之义。<a id="a-Ly"></a>离却止啼请师一句。<a id="a-Lz"></a>师曰。<a id="a-M0"></a>孤峰顶上双角女。<a id="a-M1"></a>问如何是佛法大意。<a id="a-M2"></a>师曰。<a id="a-M3"></a>释迦是牛头狱卒。<a id="a-M4"></a>祖师是马面阿婆。<a id="a-M5"></a>问如何是西来意。<a id="a-M6"></a>师曰。<a id="a-M7"></a>东壁打西壁。<a id="a-M8"></a>问如何是扑不破底句。<a id="a-M9"></a>师曰。<a id="a-MA"></a>不隔毫厘时人远向。</p>
  <p id="aMB">婺州木陈从朗禅师。<a id="a-MC"></a>僧问。<a id="a-MD"></a>放鹤出笼和雪去时如何。<a id="a-ME"></a>师曰。<a id="a-MF"></a>我道不一色因金刚倒。<a id="a-MG"></a>僧问。<a id="a-MH"></a>既是金刚不坏身。<a id="a-MI"></a>为什么却倒地。<a id="a-MJ"></a>师敲禅床曰。<a id="a-MK"></a>行住坐卧。<a id="a-ML"></a>师将归寂。<a id="a-MM"></a>有颂曰。</p>
  <p id="aMN">三十年来住木陈　　时中无一假功成</p>
  <p id="aMO">有人问我西来意　　展似眉毛作么生</p>
  <p id="aMP">婺州新建禅师不度小师。<a id="a-MQ"></a>有僧问。<a id="a-MR"></a>和尚年老何不畜一童子侍奉。<a id="a-MS"></a>师曰。<a id="a-MT"></a>有瞽聩者为吾讨来。<a id="a-MU"></a>僧辞。<a id="a-MV"></a>师问。<a id="a-MW"></a>什么处去。<a id="a-MX"></a>僧曰。<a id="a-MY"></a>府下开元寺去。<a id="a-MZ"></a>师曰。<a id="a-Ma"></a>我有一信附与了。<a id="a-Mb"></a>寺主汝将得去否。<a id="a-Mc"></a>僧曰。<a id="a-Md"></a>便请。<a id="a-Me"></a>师曰。<a id="a-Mf"></a>想汝也不奈何。</p>
  <p id="aMg">杭州多福和尚。<a id="a-Mh"></a>僧问。<a id="a-Mi"></a>如何是多福一丛竹。<a id="a-Mj"></a>师曰。<a id="a-Mk"></a>一茎两茎斜。<a id="a-Ml"></a>曰学人不会。<a id="a-Mm"></a>师曰。<a id="a-Mn"></a>三茎四茎曲。<a id="a-Mo"></a>僧问。<a id="a-Mp"></a>如何是纳衣下事。<a id="a-Mq"></a>师曰。<a id="a-Mr"></a>大有人疑在。<a id="a-Ms"></a>曰为什么如是。<a id="a-Mt"></a>师曰。<a id="a-Mu"></a>月里藏头。</p>
  <p id="aMv">益州西睦和尚上堂。<a id="a-Mw"></a>有一俗士举手云。<a id="a-Mx"></a>和尚便是一头驴。<a id="a-My"></a>师曰。<a id="a-Mz"></a>老僧被汝骑。<a id="a-N0"></a>彼无语去。<a id="a-N1"></a>后三日再来自言。<a id="a-N2"></a>某甲三日前着贼。<a id="a-N3"></a>师拈拄杖趁出。<a id="a-N4"></a>师有时蓦唤侍者。<a id="a-N5"></a>侍者应诺。<a id="a-N6"></a>师曰。<a id="a-N7"></a>更深夜静共伊商量。</p>
  <p id="aN8">前衢州子湖岩利踪禅师法嗣。</p>
  <p id="aN9">台州胜光和尚。<a id="a-NA"></a>问如何是和尚家风。<a id="a-NB"></a>师曰。<a id="a-NC"></a>福州荔枝泉州刺桐。<a id="a-ND"></a>问如何是佛法两字。<a id="a-NE"></a>师曰。<a id="a-NF"></a>即便道。<a id="a-NG"></a>僧曰。<a id="a-NH"></a>请师道。<a id="a-NI"></a>师曰。<a id="a-NJ"></a>穿耳胡僧笑点头。<a id="a-NK"></a>龙华照和尚来。<a id="a-NL"></a>师把住云。<a id="a-NM"></a>作么生。<a id="a-NN"></a>照云。<a id="a-NO"></a>莫错。<a id="a-NP"></a>师乃放手。<a id="a-NQ"></a>照云。<a id="a-NR"></a>久向胜光。<a id="a-NS"></a>师默然。<a id="a-NT"></a>照乃辞。<a id="a-NU"></a>师门送云。<a id="a-NV"></a>自此一别什么处相见。<a id="a-NW"></a>照呵呵而去。</p>
  <p id="aNX">漳州浮石和尚上堂云。<a id="a-NY"></a>山僧开卜铺。<a id="a-NZ"></a>能断人贫富定人生死。<a id="a-Na"></a>时有僧出云。<a id="a-Nb"></a>离却生死贫富。<a id="a-Nc"></a>不落五行请师直道。<a id="a-Nd"></a>师云。<a id="a-Ne"></a>金木水火土。</p>
  <p id="aNf">紫桐和尚。<a id="a-Ng"></a>僧问如何是紫桐境。<a id="a-Nh"></a>师曰。<a id="a-Ni"></a>阿尔眼里着沙得么。<a id="a-Nj"></a>曰大好紫桐境也不识。<a id="a-Nk"></a>师曰。<a id="a-Nl"></a>老僧不讳此事。<a id="a-Nm"></a>其僧出去。<a id="a-Nn"></a>师下禅床擒住云。<a id="a-No"></a>今日好个公案。<a id="a-Np"></a>老僧未得分文入手。<a id="a-Nq"></a>曰赖遇某甲是僧。<a id="a-Nr"></a>师曰。<a id="a-Ns"></a>祸不单行。</p>
  <p id="aNt">日容和尚。<a id="a-Nu"></a>奯(音豁)上座参。<a id="a-Nv"></a>师拊掌三下云。<a id="a-Nw"></a>猛虎当轩谁是敌者。<a id="a-Nx"></a>奯曰。<a id="a-Ny"></a>俊鹞冲天阿谁捉得。<a id="a-Nz"></a>师曰。<a id="a-O0"></a>彼此难当。<a id="a-O1"></a>曰且休未断遮公案。<a id="a-O2"></a>师将拄杖舞归方丈。<a id="a-O3"></a>奯无语。<a id="a-O4"></a>师曰。<a id="a-O5"></a>死却遮汉也(云山云。<a id="a-O6"></a>奯不别前语)</p>
  <p id="aO7">前鄂州茱萸和尚法嗣。</p>
  <p id="aO8">石梯和尚。<a id="a-O9"></a>僧新到于师前立少顷便出。<a id="a-OA"></a>师曰。<a id="a-OB"></a>有什么辨白处。<a id="a-OC"></a>僧再立良久。<a id="a-OD"></a>师曰。<a id="a-OE"></a>辨得也辨得也。<a id="a-OF"></a>僧曰。<a id="a-OG"></a>辨后作么生。<a id="a-OH"></a>师曰。<a id="a-OI"></a>埋却得也。<a id="a-OJ"></a>僧曰。<a id="a-OK"></a>苍天苍天。<a id="a-OL"></a>师曰。<a id="a-OM"></a>适来却恁么如今还不当。<a id="a-ON"></a>僧。<a id="a-OO"></a>乃出去。</p>
  <p id="aOP">天龙和尚法嗣。</p>
  <p id="aOQ">婺州金华山俱胝和尚初住庵。<a id="a-OR"></a>有尼名实际。<a id="a-OS"></a>到庵戴笠子执锡绕师三匝云。<a id="a-OT"></a>道得即拈下笠子。<a id="a-OU"></a>三问。<a id="a-OV"></a>师皆无对。<a id="a-OW"></a>尼便去。<a id="a-OX"></a>师曰。<a id="a-OY"></a>日势稍晚且留一宿。<a id="a-OZ"></a>尼曰。<a id="a-Oa"></a>道得即宿。<a id="a-Ob"></a>师又无对。<a id="a-Oc"></a>尼去后叹曰。<a id="a-Od"></a>我虽处丈夫之形。<a id="a-Oe"></a>而无丈夫之气。<a id="a-Of"></a>拟弃庵往诸方参寻。<a id="a-Og"></a>其夜山神告曰。<a id="a-Oh"></a>不须离此山。<a id="a-Oi"></a>将有大菩萨来为和尚说法也。<a id="a-Oj"></a>果旬日天龙和尚到庵。<a id="a-Ok"></a>师乃迎礼具陈前事。<a id="a-Ol"></a>天龙竖一指而示之。<a id="a-Om"></a>师当下大悟。<a id="a-On"></a>自此凡有参学僧到。<a id="a-Oo"></a>师唯举一指无别提唱。<a id="a-Op"></a>有一童子于外被人诘曰。<a id="a-Oq"></a>和尚说何法要。<a id="a-Or"></a>童子竖起指头。<a id="a-Os"></a>归而举似师。<a id="a-Ot"></a>师以刀断其指头。<a id="a-Ou"></a>童子叫唤走出。<a id="a-Ov"></a>师召一声。<a id="a-Ow"></a>童子回首。<a id="a-Ox"></a>师却竖起指头。<a id="a-Oy"></a>童子豁然领解。<a id="a-Oz"></a>师将顺世。<a id="a-P0"></a>谓众曰。<a id="a-P1"></a>吾得天龙一指头禅一生用不尽。<a id="a-P2"></a>言讫示灭(长庆代众云。<a id="a-P3"></a>美食不中饱人吃。<a id="a-P4"></a>玄沙云。<a id="a-P5"></a>我当时若见。<a id="a-P6"></a>抝折指头。<a id="a-P7"></a>玄觉云。<a id="a-P8"></a>且道。<a id="a-P9"></a>玄沙恁么道意作么生。<a id="a-PA"></a>云居锡云。<a id="a-PB"></a>只如玄沙恁么道。<a id="a-PC"></a>肯伊不肯伊。<a id="a-PD"></a>若肯何言抝折指头。<a id="a-PE"></a>若不肯俱胝过在什么处。<a id="a-PF"></a>先曹山云。<a id="a-PG"></a>俱胝承当处卤莽。<a id="a-PH"></a>只认得一机一境一种。<a id="a-PI"></a>是拍手拊掌是他西园奇怪。<a id="a-PJ"></a>玄觉又云。<a id="a-PK"></a>且道俱胝还悟也未。<a id="a-PL"></a>若悟为什么道承当处莽卤。<a id="a-PM"></a>若不悟又道用一指头禅不尽。<a id="a-PN"></a>且道曹山意旨在什么处)</p>
  <p id="aPO">前长沙景岑禅师法嗣。</p>
  <p id="aPP">明州雪窦山常通禅师邢州人也。<a id="a-PQ"></a>姓李氏。<a id="a-PR"></a>入鹊山出家。<a id="a-PS"></a>年二十本州开元寺受戒。<a id="a-PT"></a>习经律凡七载。<a id="a-PU"></a>乃曰。<a id="a-PV"></a>摩腾入汉译著斯文。<a id="a-PW"></a>达磨来梁复明何事。<a id="a-PX"></a>遂远参长沙岑和尚。<a id="a-PY"></a>岑问曰。<a id="a-PZ"></a>何处人。<a id="a-Pa"></a>师曰。<a id="a-Pb"></a>邢州人。<a id="a-Pc"></a>岑曰。<a id="a-Pd"></a>我道不从彼来。<a id="a-Pe"></a>曰和尚还曾住此无。<a id="a-Pf"></a>岑然之。<a id="a-Pg"></a>乃容入室。<a id="a-Ph"></a>后往洞山石霜而法无异味。<a id="a-Pi"></a>唐咸通末游宣城。<a id="a-Pj"></a>郡守于谢仙山奏置禅苑。<a id="a-Pk"></a>号瑞圣院请师居焉。<a id="a-Pl"></a>僧问。<a id="a-Pm"></a>如何是密室。<a id="a-Pn"></a>师曰。<a id="a-Po"></a>不通风。<a id="a-Pp"></a>信曰。<a id="a-Pq"></a>如何是密室中人。<a id="a-Pr"></a>师曰。<a id="a-Ps"></a>诸圣求睹不见。<a id="a-Pt"></a>又曰。<a id="a-Pu"></a>千佛不能思。<a id="a-Pv"></a>万圣不能议。<a id="a-Pw"></a>乾坤坏不坏。<a id="a-Px"></a>虚空包不包。<a id="a-Py"></a>一切比无伦。<a id="a-Pz"></a>三世唱不起。<a id="a-Q0"></a>问如何是三世诸佛出身处。<a id="a-Q1"></a>师曰。<a id="a-Q2"></a>伊不肯知有汝三世。<a id="a-Q3"></a>良久又曰。<a id="a-Q4"></a>荐否。<a id="a-Q5"></a>不然者且向着佛不得处。<a id="a-Q6"></a>体取时中常在。<a id="a-Q7"></a>识尽功成瞥然而起。<a id="a-Q8"></a>即是伤他而况言句乎。<a id="a-Q9"></a>光启中群寇起。<a id="a-QA"></a>师领徒至四明。<a id="a-QB"></a>大顺二年郡守请居雪窦郁然盛化。<a id="a-QC"></a>天祐二年乙丑七月示疾。<a id="a-QD"></a>集众焚香付嘱讫合掌而逝。<a id="a-QE"></a>寿七十二。<a id="a-QF"></a>其年八月七日建石塔于院西南隅。</p>
  <p id="aQG">前关南道常禅师法嗣。</p>
  <p id="aQH">襄州关南道吾和尚。<a id="a-QI"></a>始经村墅闻巫者乐神云识神无。<a id="a-QJ"></a>师忽然惺悟。<a id="a-QK"></a>后参常禅师印其所解。<a id="a-QL"></a>复游德山门下法味弥着。<a id="a-QM"></a>凡上堂示徒。<a id="a-QN"></a>戴莲花笠披襕执简。<a id="a-QO"></a>击鼓吹笛口称鲁三郎。<a id="a-QP"></a>有时云。<a id="a-QQ"></a>打动关南鼓。<a id="a-QR"></a>唱起德山歌。<a id="a-QS"></a>僧问。<a id="a-QT"></a>如何是祖师西来意。<a id="a-QU"></a>师以简揖云喏。<a id="a-QV"></a>师有时执木剑横在肩上作舞。<a id="a-QW"></a>僧问。<a id="a-QX"></a>手中剑什么处得来。<a id="a-QY"></a>师掷于地。<a id="a-QZ"></a>僧却置师手中。<a id="a-Qa"></a>师曰。<a id="a-Qb"></a>什么处得来。<a id="a-Qc"></a>僧无对。<a id="a-Qd"></a>师曰。<a id="a-Qe"></a>容汝三日内下取一语。<a id="a-Qf"></a>其僧亦无对。<a id="a-Qg"></a>师自代拈剑肩上作舞云。<a id="a-Qh"></a>恁么始得。<a id="a-Qi"></a>问如何是和尚家风。<a id="a-Qj"></a>师下禅床作女人拜云。<a id="a-Qk"></a>谢子远来都无只待。<a id="a-Ql"></a>师问灌溪。<a id="a-Qm"></a>作么生。<a id="a-Qn"></a>灌溪云。<a id="a-Qo"></a>无位。<a id="a-Qp"></a>师云。<a id="a-Qq"></a>莫同虚空么。<a id="a-Qr"></a>云遮屠儿。<a id="a-Qs"></a>师云。<a id="a-Qt"></a>有生可杀即不倦。<a id="a-Qu"></a>漳州罗汉和尚。<a id="a-Qv"></a>始于关南常禅师拳下悟旨(语见常禅师章)乃为歌曰。</p>
  <p id="aQw">咸通七载初参道　　到处逢言不识言</p>
  <p id="aQx">心里痴团若栲栳　　三春不乐止林泉</p>
  <p id="aQy">忽遇法王毡上坐　　便陈疑恳向师前</p>
  <p id="aQz">师从毡上那伽起　　袒膊当胸打一拳</p>
  <p id="aR0">骇散痴团獦狚落　　举头看见日初圆</p>
  <p id="aR1">从兹蹬蹬以碣碣　　直至如今常快活</p>
  <p id="aR2">只闻肚里饱膨脝　　更不东西去持钵</p>
  <p id="aR3">又述偈曰。</p>
  <p id="aR4">宇内为闲客　　人中作野僧</p>
  <p id="aR5">任从他笑我　　随处自腾腾</p>
  <p id="aR6">前高安大愚禅师法嗣。</p>
  <p id="aR7">筠州末山尼了然灌溪闲和尚。<a id="a-R8"></a>游方时到山先云。<a id="a-R9"></a>若相当即住。<a id="a-RA"></a>不然则推倒禅床。<a id="a-RB"></a>乃入堂内。<a id="a-RC"></a>然遣侍者问。<a id="a-RD"></a>上座游山来为佛法来。<a id="a-RE"></a>闲云。<a id="a-RF"></a>为佛法来。<a id="a-RG"></a>然乃升座。<a id="a-RH"></a>闲上参。<a id="a-RI"></a>然问。<a id="a-RJ"></a>上座今日离何处。<a id="a-RK"></a>闲云。<a id="a-RL"></a>离路口。<a id="a-RM"></a>然云。<a id="a-RN"></a>何不盖却。<a id="a-RO"></a>闲无对(禾山代云。<a id="a-RP"></a>争得到这里)始礼拜问。<a id="a-RQ"></a>如何是末山。<a id="a-RR"></a>然云。<a id="a-RS"></a>不露顶。<a id="a-RT"></a>闲云。<a id="a-RU"></a>如何是末山主。<a id="a-RV"></a>然云。<a id="a-RW"></a>非男女相。<a id="a-RX"></a>闲乃喝云。<a id="a-RY"></a>何不变去。<a id="a-RZ"></a>然云。<a id="a-Ra"></a>不是神不是鬼变个什么。<a id="a-Rb"></a>闲于是服膺作园头三载。<a id="a-Rc"></a>僧到参。<a id="a-Rd"></a>然云。<a id="a-Re"></a>太褴缕生。<a id="a-Rf"></a>僧云。<a id="a-Rg"></a>虽然如此且是师子儿。<a id="a-Rh"></a>然云。<a id="a-Ri"></a>既是师子儿为什么被文殊骑。<a id="a-Rj"></a>僧无对。<a id="a-Rk"></a>僧问。<a id="a-Rl"></a>如何是古佛心。<a id="a-Rm"></a>然云。<a id="a-Rn"></a>世界倾坏。<a id="a-Ro"></a>增云。<a id="a-Rp"></a>世界为什么倾坏。<a id="a-Rq"></a>然云。<a id="a-Rr"></a>宁无我身。</p>
 </body>
</html>