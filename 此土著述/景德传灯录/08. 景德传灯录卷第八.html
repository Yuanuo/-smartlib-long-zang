<!doctype html>
<html id="z3IBX0i1cP" data-ver="1750">
 <head>
  <meta charset="utf-8">
  <meta author="道原">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">景德传灯录卷第八</h1>
  <p id="a2">怀让禅师第二世下五十六人(马祖法嗣) 汾州无业禅师 澧州大同广澄禅师 池州南泉普愿禅师 五台邓隐峰禅师 温州佛嶴和尚 乌臼和尚 潭州石霜山大善和尚 石臼和尚 本溪和尚 石林和尚 洪州西山亮坐主 黑眼和尚 米岭和尚 齐峰和尚 大阳和尚 红螺山和尚 泉州龟洋无了禅师 利山和尚 韶州乳源和尚 松山和尚 则川和尚 南岳西园昙藏禅师 百灵和尚 镇州金牛和尚 洞安和尚 忻州打地和尚 潭州秀溪和尚 磁州马头峰神藏禅师 潭州华林善觉禅师 汀州水塘和尚 古寺和尚 江西椑树和尚 京兆草堂和尚 袁州阳岐山甄叔禅师 蒙溪和尚 洛京黑涧和尚 京兆兴平和尚 逍遥和尚 福溪和尚 洪州水老和尚 浮杯和尚 潭州龙山和尚 襄州居士庞蕴(已上四十三人见录) 天目山明觉禅师 王屋山行明禅师 京兆智藏禅师 大阳山希顶禅师 苏州昆山定觉禅师 随州洪山大师 连州元堤禅师 泉州无了禅师 泉州慧忠禅师 安丰山怀空禅师 罗浮山道行禅师 庐山法藏禅师 吕后山宁贲禅师(已上一十三人无机缘语句不录)</p>
  <p id="a3">怀让禅师第二世法嗣。</p>
  <p id="a4">汾州无业禅师者。<a id="a-5"></a>商州上洛人也。<a id="a-6"></a>姓杜氏。<a id="a-7"></a>初母李氏闻空中言寄居得否。<a id="a-8"></a>乃觉有娠。<a id="a-9"></a>诞生之夕神光满室。<a id="a-A"></a>俯及丱岁行必直视坐即跏趺。<a id="a-B"></a>九岁依开元寺志本禅师受大乘经。<a id="a-C"></a>五行俱下讽诵无遗。<a id="a-D"></a>十二落发。<a id="a-E"></a>二十受具戒于襄州幽律师。<a id="a-F"></a>习四分律疏。<a id="a-G"></a>才终便能敷演。<a id="a-H"></a>每为众僧讲涅槃大部。<a id="a-I"></a>冬夏无废。<a id="a-J"></a>后闻马大师禅门鼎盛。<a id="a-K"></a>特往瞻礼。<a id="a-L"></a>马祖睹其状貌瑰伟语音如钟。<a id="a-M"></a>乃曰。<a id="a-N"></a>巍巍佛堂其中无佛。<a id="a-O"></a>师礼跪而问曰。<a id="a-P"></a>三乘文学粗穷其旨。<a id="a-Q"></a>常闻禅门即心是佛。<a id="a-R"></a>实未能了。<a id="a-S"></a>马祖曰。<a id="a-T"></a>只未了底心即是。<a id="a-U"></a>更无别物。<a id="a-V"></a>师又问。<a id="a-W"></a>如何是祖师西来密传心印。<a id="a-X"></a>祖曰。<a id="a-Y"></a>大德正闹在。<a id="a-Z"></a>且去别时来。<a id="a-a"></a>师才出。<a id="a-b"></a>祖召曰。<a id="a-c"></a>大德。<a id="a-d"></a>师回首。<a id="a-e"></a>祖云。<a id="a-f"></a>是什么。<a id="a-g"></a>师便领悟礼拜。<a id="a-h"></a>祖云。<a id="a-i"></a>遮钝汉礼拜作么(云居锡拈云。<a id="a-j"></a>什么处是汾州正闹)自得旨寻诣曹溪礼祖塔及庐岳天台遍寻圣迹。<a id="a-k"></a>自洛抵雍憩西明寺。<a id="a-l"></a>僧众举请充两街大德。<a id="a-m"></a>师曰。<a id="a-n"></a>非吾本志也。<a id="a-o"></a>后至上党。<a id="a-p"></a>节度使李抱真重师名行旦夕瞻奉。<a id="a-q"></a>师常有倦色。<a id="a-r"></a>谓人曰。<a id="a-s"></a>吾本避上国浩穰。<a id="a-t"></a>今复烦接君俟。<a id="a-u"></a>岂吾心哉。<a id="a-v"></a>乃之县上抱腹山。<a id="a-w"></a>未久又往清凉金阁寺。<a id="a-x"></a>重阅大藏周八稔而毕。<a id="a-y"></a>复南下至于西河。<a id="a-z"></a>刺史董叔缠请住开元精舍。<a id="a-10"></a>师曰。<a id="a-11"></a>吾缘在此矣。<a id="a-12"></a>繇是雨大法雨垂二十载(广语具别录)并汾缁白无不向化。<a id="a-13"></a>凡学者致问。<a id="a-14"></a>师多答之云。<a id="a-15"></a>莫妄想。<a id="a-16"></a>唐宪宗屦遣使征召。<a id="a-17"></a>师皆辞疾不赴。<a id="a-18"></a>暨穆宗即位思一瞻礼。<a id="a-19"></a>乃命两街僧录灵阜等。<a id="a-1A"></a>赍诏迎请。<a id="a-1B"></a>至彼作礼曰。<a id="a-1C"></a>皇上此度恩旨不同常时。<a id="a-1D"></a>愿和尚且顺天心。<a id="a-1E"></a>不可言疾也。<a id="a-1F"></a>师微笑曰。<a id="a-1G"></a>贫道何德累烦世主。<a id="a-1H"></a>且请前行吾从别道去矣。<a id="a-1I"></a>乃沐身剃发。<a id="a-1J"></a>至中夜告弟子惠愔等曰。<a id="a-1K"></a>汝等见闻觉知之性。<a id="a-1L"></a>与太虚同寿不生不灭。<a id="a-1M"></a>一切境界本自空寂。<a id="a-1N"></a>无一法可得。<a id="a-1O"></a>迷者不了即为境惑。<a id="a-1P"></a>一为境惑流转不穷。<a id="a-1Q"></a>汝等当知。<a id="a-1R"></a>心性本自有之。<a id="a-1S"></a>非因造作。<a id="a-1T"></a>犹如金刚不可破坏。<a id="a-1U"></a>一切诸法如影如响无有实者。<a id="a-1V"></a>故经云。<a id="a-1W"></a>唯有一事实余二即非真。<a id="a-1X"></a>常了一切空无一物当情。<a id="a-1Y"></a>是诸佛用心处。<a id="a-1Z"></a>汝等勤而行之。<a id="a-1a"></a>言讫跏趺而逝。<a id="a-1b"></a>荼毗日祥云五色异香四彻。<a id="a-1c"></a>所获舍利璨若玉珠。<a id="a-1d"></a>弟子等贮以金棺。<a id="a-1e"></a>当长庆三年十二月二十一日。<a id="a-1f"></a>葬于石塔。<a id="a-1g"></a>寿六十二。<a id="a-1h"></a>腊四十二。<a id="a-1i"></a>敕谥大达国师。<a id="a-1j"></a>塔曰澄源。</p>
  <p id="a1k">澧州大同广澄禅师。<a id="a-1l"></a>僧问。<a id="a-1m"></a>如何是六根灭。<a id="a-1n"></a>师云。<a id="a-1o"></a>轮剑掷空(旧本作云)无伤于物。<a id="a-1p"></a>问如何是本来人。<a id="a-1q"></a>师云。<a id="a-1r"></a>共坐不相识。<a id="a-1s"></a>僧云。<a id="a-1t"></a>恁么即学人礼谢下去。<a id="a-1u"></a>师云。<a id="a-1v"></a>暗写愁肠寄与谁。</p>
  <p id="a1w">池州南泉普愿禅师者。<a id="a-1x"></a>郑州新郑人也。<a id="a-1y"></a>姓王氏。<a id="a-1z"></a>唐至德二年依大隗山大慧禅师受业。<a id="a-20"></a>三十诣嵩岳受戒。<a id="a-21"></a>初习相部旧章。<a id="a-22"></a>究毗尼篇聚。<a id="a-23"></a>次游诸讲肆。<a id="a-24"></a>历听楞伽华严。<a id="a-25"></a>入中百门观精练玄义。<a id="a-26"></a>后扣大寂之室。<a id="a-27"></a>顿然忘筌。<a id="a-28"></a>得游戏三昧。<a id="a-29"></a>一日为僧行粥次。<a id="a-2A"></a>马大师问。<a id="a-2B"></a>桶里是什么。<a id="a-2C"></a>师云。<a id="a-2D"></a>遮老汉合取口作恁么语话。<a id="a-2E"></a>自余同参之流无敢征诘。<a id="a-2F"></a>贞元十一年憩锡于池阳自构禅斋。<a id="a-2G"></a>不下南泉三十余载。<a id="a-2H"></a>大和初宣城廉使陆公亘向师道风。<a id="a-2I"></a>遂与监军同请下山。<a id="a-2J"></a>伸弟子之礼。<a id="a-2K"></a>大振玄纲。<a id="a-2L"></a>自此学徒不下数百。<a id="a-2M"></a>言满诸方目为郢匠。<a id="a-2N"></a>一日师示众云。<a id="a-2O"></a>道个如如早是变也。<a id="a-2P"></a>今时师僧须向异类中行。<a id="a-2Q"></a>归宗云。<a id="a-2R"></a>虽行畜生行。<a id="a-2S"></a>不得畜生报。<a id="a-2T"></a>师云。<a id="a-2U"></a>孟八郎又恁么去也。<a id="a-2V"></a>师有时云。<a id="a-2W"></a>文殊普贤昨夜三更每人与二十棒趁出院也。<a id="a-2X"></a>赵州云。<a id="a-2Y"></a>和尚棒教谁吃。<a id="a-2Z"></a>师云。<a id="a-2a"></a>且道。<a id="a-2b"></a>王老师过在什么处。<a id="a-2c"></a>赵州礼拜而出(玄觉云。<a id="a-2d"></a>且道。<a id="a-2e"></a>赵州休去。<a id="a-2f"></a>是肯南泉不肯南泉)师拟取明日游庄舍。<a id="a-2g"></a>其夜土地神先报庄主。<a id="a-2h"></a>庄主乃预为备。<a id="a-2i"></a>师到问庄主。<a id="a-2j"></a>争知老僧来排办如此。<a id="a-2k"></a>庄主云。<a id="a-2l"></a>昨夜土地报道和尚今日来。<a id="a-2m"></a>师云。<a id="a-2n"></a>王老师修行无力。<a id="a-2o"></a>被鬼神觑见。<a id="a-2p"></a>有僧便问。<a id="a-2q"></a>和尚既是善知识。<a id="a-2r"></a>为什么被鬼神觑见。<a id="a-2s"></a>师云。<a id="a-2t"></a>土地前更下一分饭。<a id="a-2u"></a>(玄觉云。<a id="a-2v"></a>什么处是土地前更下一分饭。<a id="a-2w"></a>云居锡云。<a id="a-2x"></a>是赏伊罚伊。<a id="a-2y"></a>只如土地前。<a id="a-2z"></a>见是南泉。<a id="a-30"></a>不是南泉)师有时云。<a id="a-31"></a>江西马祖说即心即佛。<a id="a-32"></a>王老师不恁么道。<a id="a-33"></a>不是心不是佛不是物。<a id="a-34"></a>恁么道还有过么。<a id="a-35"></a>赵州礼拜而出。<a id="a-36"></a>时有一僧随问赵州云。<a id="a-37"></a>上座礼拜了便出意作么生。<a id="a-38"></a>赵州云。<a id="a-39"></a>汝却问取和尚。<a id="a-3A"></a>僧上问曰。<a id="a-3B"></a>适来谂上座意作么生。<a id="a-3C"></a>师云。<a id="a-3D"></a>他却领得老僧意旨。<a id="a-3E"></a>师一日捧钵上堂。<a id="a-3F"></a>黄檗和尚居第一座。<a id="a-3G"></a>见师不起。<a id="a-3H"></a>师问云。<a id="a-3I"></a>长老什么年中行道。<a id="a-3J"></a>黄檗云。<a id="a-3K"></a>空王佛时。<a id="a-3L"></a>师云。<a id="a-3M"></a>犹是王老师孙在下去。<a id="a-3N"></a>师一日问黄檗。<a id="a-3O"></a>黄金为世界。<a id="a-3P"></a>白银为壁落。<a id="a-3Q"></a>此是什么人居处。<a id="a-3R"></a>黄檗云。<a id="a-3S"></a>是圣人居处。<a id="a-3T"></a>师云。<a id="a-3U"></a>更有一人居何国土。<a id="a-3V"></a>黄檗乃叉手立。<a id="a-3W"></a>师云。<a id="a-3X"></a>道不得何不问王老师。<a id="a-3Y"></a>黄檗却问。<a id="a-3Z"></a>更有一人居何国土。<a id="a-3a"></a>师云。<a id="a-3b"></a>可惜许。<a id="a-3c"></a>师又别时问黄檗。<a id="a-3d"></a>定慧等学此理如何。<a id="a-3e"></a>黄檗云。<a id="a-3f"></a>十二时中不依倚一物。<a id="a-3g"></a>师云。<a id="a-3h"></a>莫是长老见处么。<a id="a-3i"></a>黄檗云。<a id="a-3j"></a>不敢。<a id="a-3k"></a>师云。<a id="a-3l"></a>浆水价且置。<a id="a-3m"></a>草鞋钱教阿谁还。<a id="a-3n"></a>师见僧斫木。<a id="a-3o"></a>师乃击木三下。<a id="a-3p"></a>僧放下斧子归僧堂。<a id="a-3q"></a>师归法堂。<a id="a-3r"></a>良久却入僧堂。<a id="a-3s"></a>见前僧在衣钵下坐。<a id="a-3t"></a>师云。<a id="a-3u"></a>赚杀人。<a id="a-3v"></a>僧问。<a id="a-3w"></a>师归丈室将何指南。<a id="a-3x"></a>师云。<a id="a-3y"></a>昨夜三更失却牛。<a id="a-3z"></a>天明失却火。<a id="a-40"></a>师因东西两堂各争猫儿。<a id="a-41"></a>师遇之白众曰。<a id="a-42"></a>道得即救取猫儿。<a id="a-43"></a>道不得即斩却也。<a id="a-44"></a>众无对。<a id="a-45"></a>师便斩之。<a id="a-46"></a>赵州自外归。<a id="a-47"></a>师举前语示之。<a id="a-48"></a>赵州乃脱履安头上而出。<a id="a-49"></a>师曰。<a id="a-4A"></a>汝适来若在。<a id="a-4B"></a>即救得猫儿也师在方丈与杉山向火次。<a id="a-4C"></a>师云。<a id="a-4D"></a>不用指东指西。<a id="a-4E"></a>直下本分事道来。<a id="a-4F"></a>杉山插火着叉手立。<a id="a-4G"></a>师云。<a id="a-4H"></a>虽然如是。<a id="a-4I"></a>犹较王老师一线道。<a id="a-4J"></a>有僧问讯叉手而立。<a id="a-4K"></a>师云。<a id="a-4L"></a>太俗生。<a id="a-4M"></a>其僧便合掌。<a id="a-4N"></a>师云太僧生。<a id="a-4O"></a>僧无对。<a id="a-4P"></a>一僧洗钵次。<a id="a-4Q"></a>师乃夺却钵。<a id="a-4R"></a>其僧即空手而立。<a id="a-4S"></a>师云。<a id="a-4T"></a>钵在我手里。<a id="a-4U"></a>汝口喃喃作么。<a id="a-4V"></a>僧无对。<a id="a-4W"></a>师因入菜园见一僧。<a id="a-4X"></a>师乃将瓦子打之。<a id="a-4Y"></a>其僧回顾。<a id="a-4Z"></a>师乃翘足。<a id="a-4a"></a>僧无语。<a id="a-4b"></a>师便归方丈。<a id="a-4c"></a>僧随后入问讯云。<a id="a-4d"></a>和尚适来掷瓦子打某甲。<a id="a-4e"></a>岂不是警觉某甲。<a id="a-4f"></a>师云。<a id="a-4g"></a>翘足又作么生。<a id="a-4h"></a>僧无对(后有僧问石霜云。<a id="a-4i"></a>南泉翘足意作么生。<a id="a-4j"></a>石霜举手云。<a id="a-4k"></a>还恁么无)师示众云。<a id="a-4l"></a>王师老要卖身阿谁要买。<a id="a-4m"></a>一僧出云。<a id="a-4n"></a>某甲买。<a id="a-4o"></a>师云。<a id="a-4p"></a>他不作贵价不作贱价。<a id="a-4q"></a>汝作么生买。<a id="a-4r"></a>僧无对(卧龙代云。<a id="a-4s"></a>属某去也。<a id="a-4t"></a>未山代云。<a id="a-4u"></a>是何道理。<a id="a-4v"></a>赵州代云明年来与和尚缝个布衫)师与归宗麻谷同去参礼南阳国师。<a id="a-4w"></a>师先于路上画一圆相云道得即去。<a id="a-4x"></a>归宗便于圆相中坐。<a id="a-4y"></a>麻谷作女人拜。<a id="a-4z"></a>师云。<a id="a-50"></a>恁么即不去也。<a id="a-51"></a>归宗云。<a id="a-52"></a>是什么心行师乃相唤回不去礼国师(玄觉云。<a id="a-53"></a>只如南泉恁么道。<a id="a-54"></a>是肯底语不肯语。<a id="a-55"></a>云居锡云。<a id="a-56"></a>比来去礼拜国师。<a id="a-57"></a>南泉为什么却相唤回。<a id="a-58"></a>且道古人意作么生)师问神山。<a id="a-59"></a>作什么。<a id="a-5A"></a>对云。<a id="a-5B"></a>打罗。<a id="a-5C"></a>师云。<a id="a-5D"></a>手打脚打。<a id="a-5E"></a>神山云。<a id="a-5F"></a>请和尚道。<a id="a-5G"></a>师云。<a id="a-5H"></a>分明记取举似作家(洞山别云。<a id="a-5I"></a>无脚手者。<a id="a-5J"></a>始解打罗)有一坐主辞师。<a id="a-5K"></a>师问。<a id="a-5L"></a>什么处去。<a id="a-5M"></a>对云。<a id="a-5N"></a>山下去。<a id="a-5O"></a>师云。<a id="a-5P"></a>第一不得谤王老师。<a id="a-5Q"></a>对云。<a id="a-5R"></a>争敢谤和尚。<a id="a-5S"></a>师乃喷水云。<a id="a-5T"></a>多少。<a id="a-5U"></a>坐主便出去(先云居云。<a id="a-5V"></a>非师木意。<a id="a-5W"></a>先曹山云。<a id="a-5X"></a>赖也。<a id="a-5Y"></a>石霜云。<a id="a-5Z"></a>不为人斟酌。<a id="a-5a"></a>长庆云。<a id="a-5b"></a>请领语。<a id="a-5c"></a>云居锡云。<a id="a-5d"></a>坐主当时出去。<a id="a-5e"></a>是会不会)师一日掩方丈门。<a id="a-5f"></a>将灰围却门外云。<a id="a-5g"></a>若有人道得即开。<a id="a-5h"></a>或有只对多未惬师意。<a id="a-5i"></a>赵州云。<a id="a-5j"></a>苍天。<a id="a-5k"></a>师便开门。<a id="a-5l"></a>师因玩月次。<a id="a-5m"></a>有僧便问。<a id="a-5n"></a>几时得似这个去。<a id="a-5o"></a>师云。<a id="a-5p"></a>王老师二十年前亦恁么来。<a id="a-5q"></a>僧云。<a id="a-5r"></a>即今作么生。<a id="a-5s"></a>师便归方丈。<a id="a-5t"></a>陆亘大夫问云。<a id="a-5u"></a>弟子从六合来。<a id="a-5v"></a>彼中还更有身否。<a id="a-5w"></a>师云。<a id="a-5x"></a>分明记取举似作家。<a id="a-5y"></a>陆又谓师曰。<a id="a-5z"></a>和尚大不可思议。<a id="a-60"></a>到处世界皆成就。<a id="a-61"></a>师云。<a id="a-62"></a>适来总是大夫分上事。<a id="a-63"></a>陆异日又谓师曰。<a id="a-64"></a>弟子亦薄会佛法。<a id="a-65"></a>师便问大夫十二时中作么生。<a id="a-66"></a>陆云。<a id="a-67"></a>寸丝不挂。<a id="a-68"></a>师云。<a id="a-69"></a>犹是阶下汉。<a id="a-6A"></a>师又云。<a id="a-6B"></a>不见道。<a id="a-6C"></a>有道君王不纳有智之臣。<a id="a-6D"></a>师上堂次。<a id="a-6E"></a>陆大夫云。<a id="a-6F"></a>请和尚为众说法。<a id="a-6G"></a>师云。<a id="a-6H"></a>教老僧作么生说。<a id="a-6I"></a>陆云。<a id="a-6J"></a>和尚岂无方便。<a id="a-6K"></a>师云。<a id="a-6L"></a>道他欠少什么。<a id="a-6M"></a>陆云。<a id="a-6N"></a>为什么有六道四生。<a id="a-6O"></a>师云。<a id="a-6P"></a>老僧不教他。<a id="a-6Q"></a>陆大夫与师见人双陆。<a id="a-6R"></a>拈起骰子云。<a id="a-6S"></a>恁么不恁么。<a id="a-6T"></a>只恁么信彩去时如何。<a id="a-6U"></a>师拈起骰子云。<a id="a-6V"></a>臭骨头十八。<a id="a-6W"></a>又问云。<a id="a-6X"></a>弟子家中有一片石。<a id="a-6Y"></a>或时坐或时卧。<a id="a-6Z"></a>如今拟镌作佛还得否。<a id="a-6a"></a>师云得。<a id="a-6b"></a>大夫云。<a id="a-6c"></a>莫不得否。<a id="a-6d"></a>师云。<a id="a-6e"></a>不得不得(云岩云坐即佛不坐即非佛。<a id="a-6f"></a>洞山云。<a id="a-6g"></a>不坐即佛坐即非佛)赵州问。<a id="a-6h"></a>道非物外物外非道。<a id="a-6i"></a>如何是物外道。<a id="a-6j"></a>师便打。<a id="a-6k"></a>赵州捉住棒云。<a id="a-6l"></a>已后莫错打人去。<a id="a-6m"></a>师云。<a id="a-6n"></a>龙蛇易辨衲子难谩师唤院主。<a id="a-6o"></a>院主应诺。<a id="a-6p"></a>师云。<a id="a-6q"></a>佛九十日在忉利天为母说法。<a id="a-6r"></a>时优填王思佛。<a id="a-6s"></a>请目连运神通三转摄匠人往彼雕佛像。<a id="a-6t"></a>只雕得三十一相。<a id="a-6u"></a>为什么梵音相雕不得。<a id="a-6v"></a>院主问。<a id="a-6w"></a>如何是梵音相。<a id="a-6x"></a>师云。<a id="a-6y"></a>赚杀人。<a id="a-6z"></a>师问维耶。<a id="a-70"></a>今日普请作什么。<a id="a-71"></a>对云。<a id="a-72"></a>拽磨。<a id="a-73"></a>师云。<a id="a-74"></a>磨从尔拽。<a id="a-75"></a>不得动着磨中心树子。<a id="a-76"></a>维那无语(保福代云。<a id="a-77"></a>比来拽磨如今却不成。<a id="a-78"></a>法眼代云。<a id="a-79"></a>恁么即不拽也)一日有大德。<a id="a-7A"></a>问师曰。<a id="a-7B"></a>即心是佛又不得。<a id="a-7C"></a>非心非佛又不得。<a id="a-7D"></a>师意如何。<a id="a-7E"></a>师云。<a id="a-7F"></a>大德。<a id="a-7G"></a>且信即心是佛便了。<a id="a-7H"></a>更说什么得与不得。<a id="a-7I"></a>只如大德吃饭了从东廊上西廊下。<a id="a-7J"></a>不可总问人得与不得也。<a id="a-7K"></a>师住庵时有一僧到庵。<a id="a-7L"></a>师向其僧道。<a id="a-7M"></a>某甲上山。<a id="a-7N"></a>待到斋时做饭自吃了。<a id="a-7O"></a>送一分来山上。<a id="a-7P"></a>少时其僧自吃了。<a id="a-7Q"></a>却一时打破家事就床卧。<a id="a-7R"></a>师待不见来。<a id="a-7S"></a>便归庵见僧卧。<a id="a-7T"></a>师亦去一边而卧。<a id="a-7U"></a>僧便起去。<a id="a-7V"></a>师住后云我往前住庵时。<a id="a-7W"></a>有个灵利道者。<a id="a-7X"></a>直至如今不见。<a id="a-7Y"></a>师拈起毬子问僧云。<a id="a-7Z"></a>那个何似这个。<a id="a-7a"></a>对云。<a id="a-7b"></a>不似师云。<a id="a-7c"></a>什么处见那个便道不似。<a id="a-7d"></a>僧云。<a id="a-7e"></a>若问某甲见处。<a id="a-7f"></a>和尚放下手中物。<a id="a-7g"></a>师云。<a id="a-7h"></a>许尔具一只眼。<a id="a-7i"></a>陆亘大夫向师道。<a id="a-7j"></a>肇法师甚奇怪。<a id="a-7k"></a>道万物同根是非一体。<a id="a-7l"></a>师指庭前牡丹华云。<a id="a-7m"></a>大夫时人见此一株华如梦相似。<a id="a-7n"></a>陆罔测陆又问。<a id="a-7o"></a>天王居何地位。<a id="a-7p"></a>师云。<a id="a-7q"></a>若是天王即非地位。<a id="a-7r"></a>陆云。<a id="a-7s"></a>弟子闻说天王是居初地。<a id="a-7t"></a>师云。<a id="a-7u"></a>应以天王身得度者。<a id="a-7v"></a>即现天王身而为说法。<a id="a-7w"></a>陆辞归宣城治所。<a id="a-7x"></a>师问。<a id="a-7y"></a>大夫去彼将何治民。<a id="a-7z"></a>陆云。<a id="a-80"></a>以智慧治民。<a id="a-81"></a>师云。<a id="a-82"></a>恁么即彼处生灵尽遭涂炭去也。<a id="a-83"></a>师入宣州。<a id="a-84"></a>陆大夫出迎接。<a id="a-85"></a>指城门云。<a id="a-86"></a>人人尽唤作瓮门。<a id="a-87"></a>未审和尚唤作什么门。<a id="a-88"></a>师云。<a id="a-89"></a>老僧若道。<a id="a-8A"></a>恐辱大夫风化。<a id="a-8B"></a>陆云。<a id="a-8C"></a>忽然贼来时作么生。<a id="a-8D"></a>师云。<a id="a-8E"></a>王老师罪过。<a id="a-8F"></a>陆又问。<a id="a-8G"></a>大悲菩萨用如许多手眼作什么。<a id="a-8H"></a>师云。<a id="a-8I"></a>只如国家又用大夫作什么。<a id="a-8J"></a>师为马大师设斋。<a id="a-8K"></a>问众云马大师来否。<a id="a-8L"></a>众无对。<a id="a-8M"></a>洞山云。<a id="a-8N"></a>待有伴即来。<a id="a-8O"></a>师云。<a id="a-8P"></a>子虽后生甚堪雕琢。<a id="a-8Q"></a>洞山云。<a id="a-8R"></a>和尚莫压良为贱。<a id="a-8S"></a>师洗衣次有僧问。<a id="a-8T"></a>和尚犹有这个在。<a id="a-8U"></a>师拈起衣云。<a id="a-8V"></a>争奈这个何(玄觉云。<a id="a-8W"></a>且道是一个是两个)师问僧良钦。<a id="a-8X"></a>空劫中还有佛否。<a id="a-8Y"></a>对云有。<a id="a-8Z"></a>师云。<a id="a-8a"></a>是阿谁。<a id="a-8b"></a>对云。<a id="a-8c"></a>良钦。<a id="a-8d"></a>师云居何国土。<a id="a-8e"></a>无语。<a id="a-8f"></a>僧问。<a id="a-8g"></a>祖祖相传合传何事。<a id="a-8h"></a>师云。<a id="a-8i"></a>一二三四五。<a id="a-8j"></a>问如何是古人底。<a id="a-8k"></a>师云。<a id="a-8l"></a>待有即道。<a id="a-8m"></a>僧云。<a id="a-8n"></a>和尚为什么妄语。<a id="a-8o"></a>师云。<a id="a-8p"></a>我不妄语。<a id="a-8q"></a>卢行者却妄语。<a id="a-8r"></a>问十二时中以何为境。<a id="a-8s"></a>师云。<a id="a-8t"></a>何不问王老师。<a id="a-8u"></a>僧云。<a id="a-8v"></a>问了也。<a id="a-8w"></a>师云。<a id="a-8x"></a>还曾与汝为境么。<a id="a-8y"></a>僧问。<a id="a-8z"></a>青莲不随风火散时是什么。<a id="a-90"></a>师云。<a id="a-91"></a>无风火不随是什么。<a id="a-92"></a>僧无对。<a id="a-93"></a>师却问。<a id="a-94"></a>不思善不思恶。<a id="a-95"></a>思总不生时。<a id="a-96"></a>还我本来面目来。<a id="a-97"></a>僧云。<a id="a-98"></a>无容止可露(洞山云。<a id="a-99"></a>还曾将示人么)师问坐主云。<a id="a-9A"></a>尔与我讲经得么对云。<a id="a-9B"></a>某甲与和尚讲经。<a id="a-9C"></a>和尚须与某甲说禅始得。<a id="a-9D"></a>师云。<a id="a-9E"></a>不可将金弹子博银弹子去。<a id="a-9F"></a>座主云。<a id="a-9G"></a>某甲不会。<a id="a-9H"></a>师云。<a id="a-9I"></a>汝道。<a id="a-9J"></a>空中一片云。<a id="a-9K"></a>为复钉钉住。<a id="a-9L"></a>为复藤缆着。<a id="a-9M"></a>问空中有一珠如何取得。<a id="a-9N"></a>师云。<a id="a-9O"></a>斫竹布梯空中取。<a id="a-9P"></a>僧云。<a id="a-9Q"></a>空中如何布梯。<a id="a-9R"></a>师云。<a id="a-9S"></a>汝拟作么生取。<a id="a-9T"></a>僧辞问云。<a id="a-9U"></a>学人到诸方。<a id="a-9V"></a>有人问和尚近日作么生。<a id="a-9W"></a>未审如何只对。<a id="a-9X"></a>师云。<a id="a-9Y"></a>但向道。<a id="a-9Z"></a>近日解相扑。<a id="a-9a"></a>僧云。<a id="a-9b"></a>作么生。<a id="a-9c"></a>师云。<a id="a-9d"></a>一拍双泯。<a id="a-9e"></a>问父母未生时鼻孔在什么处。<a id="a-9f"></a>师云。<a id="a-9g"></a>父母已生了鼻孔在什么处。<a id="a-9h"></a>师将顺世。<a id="a-9i"></a>第一座问。<a id="a-9j"></a>和尚百年后向什么处去。<a id="a-9k"></a>师云。<a id="a-9l"></a>山下作一头水牯牛去。<a id="a-9m"></a>僧云。<a id="a-9n"></a>某甲随和尚去还得也无。<a id="a-9o"></a>师云。<a id="a-9p"></a>汝若随我即须[口*御]取一茎草来。<a id="a-9q"></a>师乃示疾。<a id="a-9r"></a>大和八年甲寅十二月二十五日。<a id="a-9s"></a>凌晨告门人曰。<a id="a-9t"></a>星翳灯幻亦久矣。<a id="a-9u"></a>勿谓吾有去来也。<a id="a-9v"></a>言讫而谢。<a id="a-9w"></a>寿八十七。<a id="a-9x"></a>腊五十八。<a id="a-9y"></a>明年春入塔。</p>
  <p id="a9z">五台山隐峰禅师者。<a id="a-A0"></a>福建邵武人也。<a id="a-A1"></a>姓邓氏(时称邓隐峰)幻若不慧。<a id="a-A2"></a>父母听其出家。<a id="a-A3"></a>初游马祖之门。<a id="a-A4"></a>而未能睹奥。<a id="a-A5"></a>复来往石头虽两番不捷(语见马祖章)而后于马大师言下契会。<a id="a-A6"></a>师在石头时。<a id="a-A7"></a>问云。<a id="a-A8"></a>如何得合道去。<a id="a-A9"></a>石头云。<a id="a-AA"></a>我亦不合道。<a id="a-AB"></a>师云。<a id="a-AC"></a>毕竟如何。<a id="a-AD"></a>石头云。<a id="a-AE"></a>汝被这个得多少时耶。<a id="a-AF"></a>一日石头和尚刬草次。<a id="a-AG"></a>师在左侧叉手而立。<a id="a-AH"></a>石头飞刬子向师面前刬一株草。<a id="a-AI"></a>师云。<a id="a-AJ"></a>和尚只刬得这个不刬得那个。<a id="a-AK"></a>石头提起刬子。<a id="a-AL"></a>师接得刬子乃作刬势。<a id="a-AM"></a>石头云。<a id="a-AN"></a>汝只刬得那个不解刬得这个。<a id="a-AO"></a>师无对(洞山代云。<a id="a-AP"></a>还有堆阜么)师一日推土车次。<a id="a-AQ"></a>马大师展脚在路上坐。<a id="a-AR"></a>师云。<a id="a-AS"></a>请师收足。<a id="a-AT"></a>大师云。<a id="a-AU"></a>已展不收。<a id="a-AV"></a>师云。<a id="a-AW"></a>已进不退。<a id="a-AX"></a>乃推车碾过。<a id="a-AY"></a>大师脚损。<a id="a-AZ"></a>归法堂执斧子云。<a id="a-Aa"></a>适来碾损老僧脚底出来。<a id="a-Ab"></a>师便出于大师前引颈。<a id="a-Ac"></a>大师乃置斧。<a id="a-Ad"></a>师到南泉。<a id="a-Ae"></a>睹众僧参次南泉指净瓶云。<a id="a-Af"></a>铜瓶是境瓶中有水。<a id="a-Ag"></a>不得动着境。<a id="a-Ah"></a>与老僧将水来。<a id="a-Ai"></a>师便拈净瓶向南泉面前泻。<a id="a-Aj"></a>南泉便休。<a id="a-Ak"></a>师后到沩山。<a id="a-Al"></a>于上座头解放衣钵。<a id="a-Am"></a>沩山闻师叔到。<a id="a-An"></a>先具威仪下堂内。<a id="a-Ao"></a>师见来便倒作睡势。<a id="a-Ap"></a>沩山便归。<a id="a-Aq"></a>方丈师乃发去。<a id="a-Ar"></a>少间沩山问侍者。<a id="a-As"></a>师叔在否。<a id="a-At"></a>对云已去也。<a id="a-Au"></a>沩山云。<a id="a-Av"></a>去时有什么言语。<a id="a-Aw"></a>对云。<a id="a-Ax"></a>无言语。<a id="a-Ay"></a>沩山云。<a id="a-Az"></a>莫道无言语其声如雷。<a id="a-B0"></a>师以冬居衡岳夏止清凉。<a id="a-B1"></a>唐元和中荐登五台。<a id="a-B2"></a>路出淮西。<a id="a-B3"></a>属吴元济阻兵违拒王命。<a id="a-B4"></a>官军与贼交锋未决胜负。<a id="a-B5"></a>师曰。<a id="a-B6"></a>吾当去解其患。<a id="a-B7"></a>乃掷锡空中飞身而过。<a id="a-B8"></a>两军将士仰观事符预梦斗心顿息。<a id="a-B9"></a>师既显神异。<a id="a-BA"></a>虑成惑众遂入五台。<a id="a-BB"></a>于金刚窟前将示灭。<a id="a-BC"></a>先问众云。<a id="a-BD"></a>诸方迁化坐去卧去吾尝见之。<a id="a-BE"></a>还有立化也无。<a id="a-BF"></a>众云。<a id="a-BG"></a>有也。<a id="a-BH"></a>师云。<a id="a-BI"></a>还有倒立者否。<a id="a-BJ"></a>众云。<a id="a-BK"></a>未尝见有。<a id="a-BL"></a>师乃倒立而化。<a id="a-BM"></a>亭亭然其衣顺体。<a id="a-BN"></a>时众议舁就荼毗屹然不动。<a id="a-BO"></a>远近瞻视惊叹无已。<a id="a-BP"></a>师有妹为尼。<a id="a-BQ"></a>时在彼乃俯近而咄曰。<a id="a-BR"></a>老兄畴昔不循法津。<a id="a-BS"></a>死更荧惑于人。<a id="a-BT"></a>于是以手推之。<a id="a-BU"></a>偾然而踣遂就阇维。<a id="a-BV"></a>收舍利入塔。</p>
  <p id="aBW">温州佛[山*(奧-釆+米)]和尚。<a id="a-BX"></a>寻常见人来。<a id="a-BY"></a>以拄杖卓地云。<a id="a-BZ"></a>前佛也恁么。<a id="a-Ba"></a>后佛也恁么。<a id="a-Bb"></a>僧问。<a id="a-Bc"></a>正恁么时作么生。<a id="a-Bd"></a>师画一圆相。<a id="a-Be"></a>僧作女人拜。<a id="a-Bf"></a>师乃打之。<a id="a-Bg"></a>僧问。<a id="a-Bh"></a>如何是佛法大意。<a id="a-Bi"></a>师云。<a id="a-Bj"></a>贼也贼也。<a id="a-Bk"></a>僧问。<a id="a-Bl"></a>如何是异类。<a id="a-Bm"></a>师敲碗云。<a id="a-Bn"></a>花奴花奴吃饭来。</p>
  <p id="aBo">乌臼和尚有玄绍二上座。<a id="a-Bp"></a>从江西来参师。<a id="a-Bq"></a>师乃问云。<a id="a-Br"></a>二禅伯发足什么处。<a id="a-Bs"></a>僧云。<a id="a-Bt"></a>江西。<a id="a-Bu"></a>师以拄杖打之。<a id="a-Bv"></a>玄云。<a id="a-Bw"></a>久知和尚有此机要。<a id="a-Bx"></a>师云。<a id="a-By"></a>尔既不会。<a id="a-Bz"></a>后面个僧祇对看。<a id="a-C0"></a>后面僧拟近前。<a id="a-C1"></a>师便打云。<a id="a-C2"></a>信知同窠无异土。<a id="a-C3"></a>参堂去。</p>
  <p id="aC4">潭州石霜(一作龙)大善和尚。<a id="a-C5"></a>僧问。<a id="a-C6"></a>如何是佛法大意。<a id="a-C7"></a>师云。<a id="a-C8"></a>春日鸡鸣。<a id="a-C9"></a>僧云。<a id="a-CA"></a>学人不会。<a id="a-CB"></a>师云。<a id="a-CC"></a>中秋犬吠。<a id="a-CD"></a>师上堂云。<a id="a-CE"></a>大众出来出来。<a id="a-CF"></a>老汉有个法要。<a id="a-CG"></a>百年后不累尔。<a id="a-CH"></a>众云。<a id="a-CI"></a>便请和尚说。<a id="a-CJ"></a>师云。<a id="a-CK"></a>不消一堆火。<a id="a-CL"></a>洞山问。<a id="a-CM"></a>几前一童子甚是了事。<a id="a-CN"></a>如今不见向甚处去也。<a id="a-CO"></a>师云。<a id="a-CP"></a>火焰上泊不得。<a id="a-CQ"></a>却归清凉世界去也。</p>
  <p id="aCR">石臼和尚初参马祖。<a id="a-CS"></a>问什么处来。<a id="a-CT"></a>师云。<a id="a-CU"></a>乌臼来。<a id="a-CV"></a>祖云。<a id="a-CW"></a>乌臼近日有何言句。<a id="a-CX"></a>师云。<a id="a-CY"></a>几人于此茫然在。<a id="a-CZ"></a>祖云。<a id="a-Ca"></a>茫然且置。<a id="a-Cb"></a>悄然一句作么生。<a id="a-Cc"></a>师乃近前三步。<a id="a-Cd"></a>祖云。<a id="a-Ce"></a>我有七棒寄打。<a id="a-Cf"></a>乌臼。<a id="a-Cg"></a>尔还甘否。<a id="a-Ch"></a>师云。<a id="a-Ci"></a>和尚先吃某甲后甘。<a id="a-Cj"></a>却回乌臼。</p>
  <p id="aCk">本溪和尚。<a id="a-Cl"></a>庞居士问云。<a id="a-Cm"></a>丹霞打侍者意在何所。<a id="a-Cn"></a>师云。<a id="a-Co"></a>大老翁见人长短在。<a id="a-Cp"></a>居士云。<a id="a-Cq"></a>为我与师同参了。<a id="a-Cr"></a>方敢借问。<a id="a-Cs"></a>师云。<a id="a-Ct"></a>若恁么从头举来共尔商量。<a id="a-Cu"></a>居士云。<a id="a-Cv"></a>大老翁不可共尔说人是非。<a id="a-Cw"></a>师云。<a id="a-Cx"></a>念翁老年。<a id="a-Cy"></a>居士云。<a id="a-Cz"></a>罪过罪过。</p>
  <p id="aD0">石林和尚一日庞居士来。<a id="a-D1"></a>师乃竖起拂子云。<a id="a-D2"></a>不落丹霞机试道一句。<a id="a-D3"></a>居士夺却拂子了。<a id="a-D4"></a>却自竖起拳。<a id="a-D5"></a>师云。<a id="a-D6"></a>正是丹霞机。<a id="a-D7"></a>居士云。<a id="a-D8"></a>与我不落看。<a id="a-D9"></a>师云。<a id="a-DA"></a>丹霞患哑庞翁患聋。<a id="a-DB"></a>居士云。<a id="a-DC"></a>恰是也恰是也。<a id="a-DD"></a>师无语。<a id="a-DE"></a>居士云。<a id="a-DF"></a>向道偶尔恁。<a id="a-DG"></a>师亦无语。<a id="a-DH"></a>又一日师问居士云。<a id="a-DI"></a>某甲有个借问。<a id="a-DJ"></a>居士莫惜言句。<a id="a-DK"></a>居士云。<a id="a-DL"></a>便请举来。<a id="a-DM"></a>师云。<a id="a-DN"></a>元来惜言句。<a id="a-DO"></a>居士云。<a id="a-DP"></a>这个问讯不觉落他便宜。<a id="a-DQ"></a>师乃掩耳而已。<a id="a-DR"></a>居士云。<a id="a-DS"></a>作家作家。</p>
  <p id="aDT">亮　主(洪州西山)本蜀人也。<a id="a-DU"></a>颇讲经论。<a id="a-DV"></a>因参马祖。<a id="a-DW"></a>祖问曰。<a id="a-DX"></a>见说座主大讲得经论是否。<a id="a-DY"></a>亮云。<a id="a-DZ"></a>不敢。<a id="a-Da"></a>祖云。<a id="a-Db"></a>将什么讲。<a id="a-Dc"></a>亮云。<a id="a-Dd"></a>将心讲。<a id="a-De"></a>祖云。<a id="a-Df"></a>心如工伎儿。<a id="a-Dg"></a>意如和伎者。<a id="a-Dh"></a>争解讲得经。<a id="a-Di"></a>亮抗声云。<a id="a-Dj"></a>心既讲不得。<a id="a-Dk"></a>虚空莫讲得么。<a id="a-Dl"></a>祖云。<a id="a-Dm"></a>却是虚空讲得。<a id="a-Dn"></a>亮不肯便出将下阶。<a id="a-Do"></a>祖召云。<a id="a-Dp"></a>座主。<a id="a-Dq"></a>亮回首。<a id="a-Dr"></a>豁然大悟礼拜。<a id="a-Ds"></a>祖云。<a id="a-Dt"></a>遮钝根阿师礼拜作么。<a id="a-Du"></a>亮归寺告听众云。<a id="a-Dv"></a>某甲所讲经论。<a id="a-Dw"></a>谓无人及得。<a id="a-Dx"></a>今日被马大师一问。<a id="a-Dy"></a>平生功夫冰释而已。<a id="a-Dz"></a>乃隐西山更无消息。</p>
  <p id="aE0">黑眼和尚。<a id="a-E1"></a>僧问。<a id="a-E2"></a>如何是不出世师。<a id="a-E3"></a>师云。<a id="a-E4"></a>善财拄杖子。<a id="a-E5"></a>问如何是佛法大意。<a id="a-E6"></a>师云。<a id="a-E7"></a>十年卖炭汉。<a id="a-E8"></a>不知秤畔星。</p>
  <p id="aE9">米岭和尚。<a id="a-EA"></a>僧问。<a id="a-EB"></a>如何是衲衣下事。<a id="a-EC"></a>师云。<a id="a-ED"></a>丑陋任君嫌。<a id="a-EE"></a>不挂云霞色。<a id="a-EF"></a>师将示灭。<a id="a-EG"></a>乃遗一偈云。</p>
  <p id="aEH">祖祖不思议　　不许常住世</p>
  <p id="aEI">大众审思惟　　毕竟只遮是</p>
  <p id="aEJ">齐峰和尚。<a id="a-EK"></a>一日庞居士入院。<a id="a-EL"></a>师云。<a id="a-EM"></a>俗人频频入僧院讨个什么。<a id="a-EN"></a>居士回顾两边云。<a id="a-EO"></a>谁恁道谁恁道。<a id="a-EP"></a>师乃咄之。<a id="a-EQ"></a>居士云。<a id="a-ER"></a>在这里。<a id="a-ES"></a>师云。<a id="a-ET"></a>莫是当阳道么。<a id="a-EU"></a>居士云背后底。<a id="a-EV"></a>师回首云。<a id="a-EW"></a>看看。<a id="a-EX"></a>居士云。<a id="a-EY"></a>草贼败草贼败。<a id="a-EZ"></a>师无语。<a id="a-Ea"></a>居士又问。<a id="a-Eb"></a>此去峰顶有几里。<a id="a-Ec"></a>师云。<a id="a-Ed"></a>什么处去来。<a id="a-Ee"></a>居士云可畏峻硬不得问着。<a id="a-Ef"></a>师云。<a id="a-Eg"></a>是多少。<a id="a-Eh"></a>居士云。<a id="a-Ei"></a>一二三。<a id="a-Ej"></a>师云。<a id="a-Ek"></a>四五六。<a id="a-El"></a>居士云。<a id="a-Em"></a>何不道七。<a id="a-En"></a>师云。<a id="a-Eo"></a>才道七便有八。<a id="a-Ep"></a>居士云。<a id="a-Eq"></a>得也得也。<a id="a-Er"></a>师云。<a id="a-Es"></a>一任添取。<a id="a-Et"></a>居士乃咄之而去。<a id="a-Eu"></a>师随后咄之。</p>
  <p id="aEv">大阳和尚。<a id="a-Ew"></a>伊禅师参次。<a id="a-Ex"></a>师云。<a id="a-Ey"></a>伊禅近日一般禅师。<a id="a-Ez"></a>向目前指教人了。<a id="a-F0"></a>取目前事作这个为人。<a id="a-F1"></a>还会文彩未兆时也无。<a id="a-F2"></a>伊云。<a id="a-F3"></a>拟向这里致一问。<a id="a-F4"></a>问和尚不知可否。<a id="a-F5"></a>师云。<a id="a-F6"></a>答汝已了莫道可否。<a id="a-F7"></a>伊云。<a id="a-F8"></a>还识得目前也未。<a id="a-F9"></a>师云。<a id="a-FA"></a>是目前作么生识。<a id="a-FB"></a>伊云要且遭人点检。<a id="a-FC"></a>师云谁。<a id="a-FD"></a>伊云。<a id="a-FE"></a>某甲。<a id="a-FF"></a>师便咄之。<a id="a-FG"></a>伊退步而立。<a id="a-FH"></a>师云。<a id="a-FI"></a>汝只解瞻前不解顾后。<a id="a-FJ"></a>伊云。<a id="a-FK"></a>雪上更加霜。<a id="a-FL"></a>师云。<a id="a-FM"></a>彼此无便宜。</p>
  <p id="aFN">红螺和尚。<a id="a-FO"></a>在幽州有颂。<a id="a-FP"></a>示门人曰。</p>
  <p id="aFQ">红螺山子近边夷　　度得之流半是奚</p>
  <p id="aFR">共语问酬全不会　　可怜只解那斯祁</p>
  <p id="aFS">泉州龟洋山无了禅师者。<a id="a-FT"></a>莆田县壶公横塘人也。<a id="a-FU"></a>姓沈氏。<a id="a-FV"></a>年七岁父携入白重院。<a id="a-FW"></a>视之如家因而舍爱。<a id="a-FX"></a>至十八剃度受具灵岩寺。<a id="a-FY"></a>后参大寂禅师了达祖乘。<a id="a-FZ"></a>即还本院。<a id="a-Fa"></a>院之北樵采路绝。<a id="a-Fb"></a>师一日策杖披榛而行。<a id="a-Fc"></a>遇六眸巨龟。<a id="a-Fd"></a>斯须而失。<a id="a-Fe"></a>乃庵于此峰。<a id="a-Ff"></a>因号龟洋和尚。<a id="a-Fg"></a>一日有虎逐鹿入庵。<a id="a-Fh"></a>师以杖格虎遂存鹿命。<a id="a-Fi"></a>洎将示化乃述偈曰。</p>
  <p id="aFj">八十年来辨西东　　如今不要白头翁</p>
  <p id="aFk">非长非短非大小　　还与诸人性相同</p>
  <p id="aFl">无来无去兼无住　　了却本来自性空</p>
  <p id="aFm">偈毕俨然告寂。<a id="a-Fn"></a>瘗于正堂。<a id="a-Fo"></a>垂二十载。<a id="a-Fp"></a>为山泉淹没。<a id="a-Fq"></a>门人发塔。<a id="a-Fr"></a>见全身水中而浮。<a id="a-Fs"></a>闽王闻之。<a id="a-Ft"></a>遣使舁入府庭供养。<a id="a-Fu"></a>忽臭气远闻。<a id="a-Fv"></a>王焚香祝之曰。<a id="a-Fw"></a>可迁龟洋旧址建塔。<a id="a-Fx"></a>言讫异香普熏倾城瞻礼。<a id="a-Fy"></a>本道奏谥真寂大师。<a id="a-Fz"></a>塔曰灵觉。<a id="a-G0"></a>后弟子慧忠遇澄汰终于白衣。<a id="a-G1"></a>就塔之东二百步而葬。<a id="a-G2"></a>谓之东塔。<a id="a-G3"></a>今龟洋二真身士民依怙。<a id="a-G4"></a>若僧伽之遗化焉。<a id="a-G5"></a>慧忠得法于草庵和尚。<a id="a-G6"></a>如本章述之。</p>
  <p id="aG7">利山和尚。<a id="a-G8"></a>僧问。<a id="a-G9"></a>众色归空空归何所。<a id="a-GA"></a>师云。<a id="a-GB"></a>舌头不出口。<a id="a-GC"></a>僧云。<a id="a-GD"></a>为什么不出口。<a id="a-GE"></a>师云。<a id="a-GF"></a>内外一如故。<a id="a-GG"></a>僧问不历僧祇获法身请师直指。<a id="a-GH"></a>师云。<a id="a-GI"></a>子承父业。<a id="a-GJ"></a>僧云。<a id="a-GK"></a>如何领会。<a id="a-GL"></a>师云贬剥不施。<a id="a-GM"></a>僧云。<a id="a-GN"></a>恁么即大众有赖去。<a id="a-GO"></a>师云。<a id="a-GP"></a>大众且置。<a id="a-GQ"></a>作么生是法身。<a id="a-GR"></a>僧无对。<a id="a-GS"></a>师云。<a id="a-GT"></a>汝问我向尔道。<a id="a-GU"></a>僧却问。<a id="a-GV"></a>如何是法身。<a id="a-GW"></a>师云。<a id="a-GX"></a>空华阳焰。<a id="a-GY"></a>僧问。<a id="a-GZ"></a>如何是西来意。<a id="a-Ga"></a>师云。<a id="a-Gb"></a>不见如何。<a id="a-Gc"></a>僧云。<a id="a-Gd"></a>为什么如此。<a id="a-Ge"></a>师云。<a id="a-Gf"></a>只为如此。</p>
  <p id="aGg">韶州乳源和尚。<a id="a-Gh"></a>上堂云。<a id="a-Gi"></a>西来的的意不妨难道。<a id="a-Gj"></a>大众莫有道得者。<a id="a-Gk"></a>出来试道看。<a id="a-Gl"></a>有一僧出才礼拜。<a id="a-Gm"></a>师便打云。<a id="a-Gn"></a>是什么时节出头来(后人举似长庆。<a id="a-Go"></a>长庆云。<a id="a-Gp"></a>不妨不妨。<a id="a-Gq"></a>资福代云。<a id="a-Gr"></a>为和尚不惜身命)师见仰山作沙弥时念经。<a id="a-Gs"></a>师咄云。<a id="a-Gt"></a>遮沙弥。<a id="a-Gu"></a>念经恰似哭声。<a id="a-Gv"></a>仰山云。<a id="a-Gw"></a>慧寂念经似哭。<a id="a-Gx"></a>未审和尚如何。<a id="a-Gy"></a>师乃顾视而已。</p>
  <p id="aGz">松山和尚。<a id="a-H0"></a>一日命庞居士吃茶。<a id="a-H1"></a>居士举起托子云。<a id="a-H2"></a>人人尽有分。<a id="a-H3"></a>因什么道不得。<a id="a-H4"></a>师云。<a id="a-H5"></a>只为人人尽有。<a id="a-H6"></a>所以道不得。<a id="a-H7"></a>居士云。<a id="a-H8"></a>阿兄为什么却道得。<a id="a-H9"></a>师云。<a id="a-HA"></a>不可无言也。<a id="a-HB"></a>居士云。<a id="a-HC"></a>灼然灼然。<a id="a-HD"></a>师便吃茶。<a id="a-HE"></a>居士云。<a id="a-HF"></a>阿兄吃茶何不揖客。<a id="a-HG"></a>师云谁。<a id="a-HH"></a>居士云。<a id="a-HI"></a>庞翁。<a id="a-HJ"></a>师云。<a id="a-HK"></a>何须更揖。<a id="a-HL"></a>后丹霞闻举乃云。<a id="a-HM"></a>若不是松山几被个老翁作乱一上。<a id="a-HN"></a>居士闻之。<a id="a-HO"></a>乃令人传语丹霞云。<a id="a-HP"></a>何不会取举起托子时。</p>
  <p id="aHQ">则川和尚。<a id="a-HR"></a>庞居士看师师云。<a id="a-HS"></a>还记得初见石头时道理否。<a id="a-HT"></a>居士云。<a id="a-HU"></a>犹得阿师重举在。<a id="a-HV"></a>师云情知久参事慢。<a id="a-HW"></a>居士云。<a id="a-HX"></a>阿师老耄不啻庞翁。<a id="a-HY"></a>师云。<a id="a-HZ"></a>二彼同时又争几许。<a id="a-Ha"></a>居士云。<a id="a-Hb"></a>庞翁鲜健且胜阿师。<a id="a-Hc"></a>师云。<a id="a-Hd"></a>不是胜我只是欠尔一个襆头。<a id="a-He"></a>居士云。<a id="a-Hf"></a>恰与师相似。<a id="a-Hg"></a>师大笑而已。<a id="a-Hh"></a>师入茶园内摘茶次。<a id="a-Hi"></a>庞居士云。<a id="a-Hj"></a>法界不容身。<a id="a-Hk"></a>师还见我否。<a id="a-Hl"></a>师云。<a id="a-Hm"></a>不是老师怕答公话。<a id="a-Hn"></a>居士云。<a id="a-Ho"></a>有问有答盖是寻常。<a id="a-Hp"></a>师乃摘茶不听。<a id="a-Hq"></a>居士云。<a id="a-Hr"></a>莫怪适来容易借问。<a id="a-Hs"></a>师亦不顾。<a id="a-Ht"></a>居士喝云。<a id="a-Hu"></a>遮无礼仪老汉。<a id="a-Hv"></a>待我一一举向明眼人在。<a id="a-Hw"></a>师乃抛却茶篮子。<a id="a-Hx"></a>便入方丈。</p>
  <p id="aHy">南岳西园兰若昙藏禅师者。<a id="a-Hz"></a>本受心印于大寂禅师。<a id="a-I0"></a>后谒石头迁和尚莹然明彻。<a id="a-I1"></a>唐贞元二年遁衡岳之绝顶。<a id="a-I2"></a>人罕参访。<a id="a-I3"></a>寻以脚疾移止西园。<a id="a-I4"></a>禅侣繁盛。<a id="a-I5"></a>师一日自开浴次。<a id="a-I6"></a>僧问。<a id="a-I7"></a>何不使沙弥。<a id="a-I8"></a>师乃拊掌三下(洞山云。<a id="a-I9"></a>一种是时节因缘。<a id="a-IA"></a>就中西园精妙。<a id="a-IB"></a>僧问曹山。<a id="a-IC"></a>古人拊掌岂不明沙弥边事。<a id="a-ID"></a>曹山云。<a id="a-IE"></a>如何是向上事。<a id="a-IF"></a>僧无对。<a id="a-IG"></a>曹山云。<a id="a-IH"></a>遮沙弥)师养一灵犬。<a id="a-II"></a>尝夜经行次。<a id="a-IJ"></a>其犬衔师衣。<a id="a-IK"></a>师即归房。<a id="a-IL"></a>又于门侧伏守而吠。<a id="a-IM"></a>频奋身作猛噬之势。<a id="a-IN"></a>诘旦东厨有一大蟒长数丈。<a id="a-IO"></a>张口呀气毒焰炽然。<a id="a-IP"></a>侍者请避之。<a id="a-IQ"></a>师曰。<a id="a-IR"></a>死可逃乎。<a id="a-IS"></a>彼以毒来我以慈受。<a id="a-IT"></a>毒无实性激发则强。<a id="a-IU"></a>慈苟无缘冤亲一揆。<a id="a-IV"></a>言讫其蟒按首徐行倏然不见。<a id="a-IW"></a>复一夕有群盗。<a id="a-IX"></a>犬亦衔师衣。<a id="a-IY"></a>师语盗曰。<a id="a-IZ"></a>茅舍有可意物。<a id="a-Ia"></a>一任取去终无所吝。<a id="a-Ib"></a>盗感其言皆稽首而散。</p>
  <p id="aIc">百灵和尚一日与庞居士路次相逢。<a id="a-Id"></a>师问云。<a id="a-Ie"></a>昔日居士南岳得意句还曾举向人未。<a id="a-If"></a>居士云。<a id="a-Ig"></a>曾举来。<a id="a-Ih"></a>师云。<a id="a-Ii"></a>举向什么人。<a id="a-Ij"></a>居士以手自指云。<a id="a-Ik"></a>庞翁。<a id="a-Il"></a>师云。<a id="a-Im"></a>直是妙德空生也叹居士不及。<a id="a-In"></a>居士却问。<a id="a-Io"></a>师得力句是谁知。<a id="a-Ip"></a>师便戴笠子而去。<a id="a-Iq"></a>居士云。<a id="a-Ir"></a>善为道路。<a id="a-Is"></a>师一去更不回首。</p>
  <p id="aIt">镇州金牛和尚。<a id="a-Iu"></a>师自作饭供养众僧。<a id="a-Iv"></a>每至斋时舁饭桶到堂前作舞曰。<a id="a-Iw"></a>菩萨子吃饭来。<a id="a-Ix"></a>乃抚掌大笑。<a id="a-Iy"></a>日日如是(僧问长庆。<a id="a-Iz"></a>古人抚掌唤僧吃饭。<a id="a-J0"></a>意旨云何。<a id="a-J1"></a>长庆云。<a id="a-J2"></a>大似因斋庆赞。<a id="a-J3"></a>僧问大光。<a id="a-J4"></a>未审庆赞个什么。<a id="a-J5"></a>大光是作舞。<a id="a-J6"></a>僧乃礼拜。<a id="a-J7"></a>大光云。<a id="a-J8"></a>遮野狐精。<a id="a-J9"></a>东禅齐云。<a id="a-JA"></a>古人自出手作饭。<a id="a-JB"></a>舞了唤人来吃意作么生。<a id="a-JC"></a>还会么。<a id="a-JD"></a>只如长庆与大光。<a id="a-JE"></a>是明古人意。<a id="a-JF"></a>别为他分析。<a id="a-JG"></a>今问。<a id="a-JH"></a>上座。<a id="a-JI"></a>每日持盂掌钵时。<a id="a-JJ"></a>迎来送去时。<a id="a-JK"></a>为当与古人一般。<a id="a-JL"></a>别有道理。<a id="a-JM"></a>若道别且作么生得别来。<a id="a-JN"></a>若一般恰到他舞。<a id="a-JO"></a>又被唤作野狐精。<a id="a-JP"></a>有会处么。<a id="a-JQ"></a>若未会行脚眼在什么处。<a id="a-JR"></a>僧问曹山。<a id="a-JS"></a>古人恁么是奴儿婢子否。<a id="a-JT"></a>曹山云是。<a id="a-JU"></a>僧云。<a id="a-JV"></a>向上事请师道。<a id="a-JW"></a>曹山咄云。<a id="a-JX"></a>遮奴儿婢子)</p>
  <p id="aJY">洞安和尚。<a id="a-JZ"></a>有僧辞师。<a id="a-Ja"></a>师云。<a id="a-Jb"></a>什么处去。<a id="a-Jc"></a>僧云。<a id="a-Jd"></a>本无所去。<a id="a-Je"></a>师云。<a id="a-Jf"></a>善为阇梨。<a id="a-Jg"></a>僧云。<a id="a-Jh"></a>不敢不敢。<a id="a-Ji"></a>师云。<a id="a-Jj"></a>到诸方分明举。<a id="a-Jk"></a>僧侍立次。<a id="a-Jl"></a>师问。<a id="a-Jm"></a>今日是几。<a id="a-Jn"></a>僧云。<a id="a-Jo"></a>不知。<a id="a-Jp"></a>师云。<a id="a-Jq"></a>我却记得。<a id="a-Jr"></a>僧云。<a id="a-Js"></a>今日是几。<a id="a-Jt"></a>师云。<a id="a-Ju"></a>今日昏晦。</p>
  <p id="aJv">忻州打地和尚。<a id="a-Jw"></a>自江西领旨。<a id="a-Jx"></a>自晦其名。<a id="a-Jy"></a>凡学者致问。<a id="a-Jz"></a>惟以棒打地而示之。<a id="a-K0"></a>时谓之打地和尚。<a id="a-K1"></a>一日被僧藏却棒然后问。<a id="a-K2"></a>师但张其口。<a id="a-K3"></a>僧问门人曰。<a id="a-K4"></a>只如和尚每有人问。<a id="a-K5"></a>便打地。<a id="a-K6"></a>意旨如何。<a id="a-K7"></a>门人即于窖底取柴一片掷在釜中。</p>
  <p id="aK8">潭州秀溪和尚。<a id="a-K9"></a>一日谷山问。<a id="a-KA"></a>声色纯真如何是道。<a id="a-KB"></a>师云。<a id="a-KC"></a>乱道作么。<a id="a-KD"></a>谷山却从东边过西边立。<a id="a-KE"></a>师云。<a id="a-KF"></a>若不恁么即祸事也。<a id="a-KG"></a>谷山却过东边。<a id="a-KH"></a>师乃下禅床方行两步。<a id="a-KI"></a>被谷山捉住云。<a id="a-KJ"></a>声色纯真事作么。<a id="a-KK"></a>生师便掌谷山谷山云。<a id="a-KL"></a>十年后要个人下茶也无在。<a id="a-KM"></a>师云要谷山老汉作么。<a id="a-KN"></a>谷山呵呵大笑三声。</p>
  <p id="aKO">磁州马头峰神藏禅师上堂谓众云。<a id="a-KP"></a>知而无知不是无知而说无知(南泉云。<a id="a-KQ"></a>恁么依师道。<a id="a-KR"></a>始道得一半。<a id="a-KS"></a>黄檗云。<a id="a-KT"></a>不是南泉骏。<a id="a-KU"></a>他要圆前话)</p>
  <p id="aKV">潭州华林善觉禅师。<a id="a-KW"></a>常持锡夜出林麓间。<a id="a-KX"></a>七步一振锡一称观音名号。<a id="a-KY"></a>夹山善会造庵问曰。<a id="a-KZ"></a>远闻和尚念观音是否。<a id="a-Ka"></a>师曰然。<a id="a-Kb"></a>夹山曰。<a id="a-Kc"></a>骑却头如何。<a id="a-Kd"></a>师曰。<a id="a-Ke"></a>出头从汝骑。<a id="a-Kf"></a>不出头骑什么。<a id="a-Kg"></a>僧参方展坐具。<a id="a-Kh"></a>师曰缓缓。<a id="a-Ki"></a>僧曰。<a id="a-Kj"></a>和尚见什么。<a id="a-Kk"></a>师曰。<a id="a-Kl"></a>可惜许磕破钟楼。<a id="a-Km"></a>其僧从此悟入。<a id="a-Kn"></a>一日观察使裴休访之问曰。<a id="a-Ko"></a>师还有侍者否。<a id="a-Kp"></a>师曰。<a id="a-Kq"></a>有一两个。<a id="a-Kr"></a>裴曰。<a id="a-Ks"></a>在什么处。<a id="a-Kt"></a>师乃唤大空小空。<a id="a-Ku"></a>时二虎自庵后而出。<a id="a-Kv"></a>裴睹之惊悸。<a id="a-Kw"></a>师语二虎曰。<a id="a-Kx"></a>有客且去。<a id="a-Ky"></a>二虎哮吼而去。<a id="a-Kz"></a>裴问曰。<a id="a-L0"></a>师作何行业感得如斯。<a id="a-L1"></a>师乃良久曰。<a id="a-L2"></a>会么。<a id="a-L3"></a>曰不会。<a id="a-L4"></a>师曰。<a id="a-L5"></a>山僧常念观音。</p>
  <p id="aL6">汀州水塘和尚。<a id="a-L7"></a>师勘归宗。<a id="a-L8"></a>甚么处人。<a id="a-L9"></a>归宗云。<a id="a-LA"></a>陈州人。<a id="a-LB"></a>师云。<a id="a-LC"></a>多少年纪归宗云。<a id="a-LD"></a>二十二。<a id="a-LE"></a>师云。<a id="a-LF"></a>阇梨未生时老僧去来。<a id="a-LG"></a>归宗云。<a id="a-LH"></a>和尚几时生。<a id="a-LI"></a>师竖起拂子。<a id="a-LJ"></a>归宗云。<a id="a-LK"></a>这个岂有生邪。<a id="a-LL"></a>师云。<a id="a-LM"></a>会得即无生。<a id="a-LN"></a>归宗云。<a id="a-LO"></a>未会在师无语。</p>
  <p id="aLP">古寺和尚。<a id="a-LQ"></a>丹霞参师经宿至明。<a id="a-LR"></a>旦煮粥熟。<a id="a-LS"></a>行者只盛一钵与师。<a id="a-LT"></a>又盛一碗自吃。<a id="a-LU"></a>殊不顾丹霞。<a id="a-LV"></a>丹霞即自盛粥吃行者云。<a id="a-LW"></a>五更侵早起。<a id="a-LX"></a>更有夜行人。<a id="a-LY"></a>丹霞问师。<a id="a-LZ"></a>何不教训行者。<a id="a-La"></a>得恁么无礼。<a id="a-Lb"></a>师云。<a id="a-Lc"></a>净地上不要点污人家男女。<a id="a-Ld"></a>丹霞云。<a id="a-Le"></a>几不问过遮老汉。</p>
  <p id="aLf">江西椑树和尚因卧次。<a id="a-Lg"></a>道吾近前牵被覆之。<a id="a-Lh"></a>师云。<a id="a-Li"></a>作么。<a id="a-Lj"></a>道吾云。<a id="a-Lk"></a>盖覆。<a id="a-Ll"></a>师云。<a id="a-Lm"></a>卧底是坐底是。<a id="a-Ln"></a>道吾云。<a id="a-Lo"></a>不在遮两处。<a id="a-Lp"></a>师云。<a id="a-Lq"></a>争奈盖覆何。<a id="a-Lr"></a>道吾云。<a id="a-Ls"></a>莫乱道。<a id="a-Lt"></a>师向火次。<a id="a-Lu"></a>道吾问。<a id="a-Lv"></a>作什么。<a id="a-Lw"></a>师云。<a id="a-Lx"></a>和合。<a id="a-Ly"></a>道吾云。<a id="a-Lz"></a>恁么即当头脱去也。<a id="a-M0"></a>师云。<a id="a-M1"></a>隔阔来多少时耶。<a id="a-M2"></a>道吾便拂袖而去。<a id="a-M3"></a>道吾一日从外归。<a id="a-M4"></a>师问。<a id="a-M5"></a>什么处去来。<a id="a-M6"></a>道吾云。<a id="a-M7"></a>亲近来。<a id="a-M8"></a>师云。<a id="a-M9"></a>用簸遮两片皮作什么。<a id="a-MA"></a>道吾云借。<a id="a-MB"></a>师云。<a id="a-MC"></a>他有从汝借无作么生。<a id="a-MD"></a>道吾云。<a id="a-ME"></a>只为有所以借。</p>
  <p id="aMF">京兆草堂和尚。<a id="a-MG"></a>自罢参大寂。<a id="a-MH"></a>游至海昌。<a id="a-MI"></a>海昌和尚问。<a id="a-MJ"></a>什么处来。<a id="a-MK"></a>师云。<a id="a-ML"></a>道场来。<a id="a-MM"></a>昌云这里什么处。<a id="a-MN"></a>师云。<a id="a-MO"></a>贼不打贫人家。<a id="a-MP"></a>问未有一法时。<a id="a-MQ"></a>此身在什么处。<a id="a-MR"></a>师乃作一圆相于中书身字。</p>
  <p id="aMS">袁州阳岐山甄叔禅师。<a id="a-MT"></a>上堂示众曰。<a id="a-MU"></a>群灵一源假名为佛。<a id="a-MV"></a>体竭形消而不灭。<a id="a-MW"></a>金流朴散而常存。<a id="a-MX"></a>性海无风金波自涌。<a id="a-MY"></a>心灵绝兆万象齐昭。<a id="a-MZ"></a>体斯理者。<a id="a-Ma"></a>不言而遍历沙界。<a id="a-Mb"></a>不用而功益玄化。<a id="a-Mc"></a>如何背觉反合尘劳。<a id="a-Md"></a>于阴界中妄自囚执。<a id="a-Me"></a>师始登此山宴处。<a id="a-Mf"></a>以至成院。<a id="a-Mg"></a>聚徒演法四十余年。<a id="a-Mh"></a>唐元和十五年正月十三日归寂。<a id="a-Mi"></a>荼毗获舍利七百粒。<a id="a-Mj"></a>于东峰下建塔。</p>
  <p id="aMk">蒙溪和尚。<a id="a-Ml"></a>僧问一念不生时如何。<a id="a-Mm"></a>师良久。<a id="a-Mn"></a>僧便礼拜。<a id="a-Mo"></a>师云。<a id="a-Mp"></a>汝且作么生会。<a id="a-Mq"></a>僧云。<a id="a-Mr"></a>某甲终不无惭愧。<a id="a-Ms"></a>师云。<a id="a-Mt"></a>汝却信得及。<a id="a-Mu"></a>问本分事如何体悉。<a id="a-Mv"></a>师云。<a id="a-Mw"></a>尔何不问。<a id="a-Mx"></a>僧云。<a id="a-My"></a>请师答话。<a id="a-Mz"></a>师云。<a id="a-N0"></a>尔却问得好。<a id="a-N1"></a>其僧大笑而出。<a id="a-N2"></a>师云。<a id="a-N3"></a>只有遮师僧灵利。<a id="a-N4"></a>有僧从外来。<a id="a-N5"></a>师便喝。<a id="a-N6"></a>僧云。<a id="a-N7"></a>好个来由。<a id="a-N8"></a>师云。<a id="a-N9"></a>犹要棒在。<a id="a-NA"></a>僧云。<a id="a-NB"></a>珍重。<a id="a-NC"></a>便出。<a id="a-ND"></a>师云。<a id="a-NE"></a>得能自在。</p>
  <p id="aNF">洛京黑涧和尚。<a id="a-NG"></a>僧问。<a id="a-NH"></a>如何是密室。<a id="a-NI"></a>师云。<a id="a-NJ"></a>截耳卧街。<a id="a-NK"></a>僧云。<a id="a-NL"></a>如何是密室中人。<a id="a-NM"></a>师乃换手捶胸。</p>
  <p id="aNN">京兆兴平和尚。<a id="a-NO"></a>洞山来礼拜。<a id="a-NP"></a>师云。<a id="a-NQ"></a>莫礼老朽。<a id="a-NR"></a>洞山云。<a id="a-NS"></a>礼非老朽。<a id="a-NT"></a>师云。<a id="a-NU"></a>非老朽者不受礼。<a id="a-NV"></a>洞山云。<a id="a-NW"></a>他亦不止。<a id="a-NX"></a>洞山问。<a id="a-NY"></a>如何是古佛心。<a id="a-NZ"></a>师云。<a id="a-Na"></a>即汝心是。<a id="a-Nb"></a>洞山云。<a id="a-Nc"></a>虽然如此。<a id="a-Nd"></a>犹是某甲疑处。<a id="a-Ne"></a>师云。<a id="a-Nf"></a>若恁么即问取木人去。<a id="a-Ng"></a>洞山云。<a id="a-Nh"></a>某甲有一句子。<a id="a-Ni"></a>不借诸圣口。<a id="a-Nj"></a>师云。<a id="a-Nk"></a>汝试道看。<a id="a-Nl"></a>洞山云。<a id="a-Nm"></a>不是某甲。<a id="a-Nn"></a>洞山辞。<a id="a-No"></a>师云。<a id="a-Np"></a>什么处去。<a id="a-Nq"></a>洞山云。<a id="a-Nr"></a>沿流无定止。<a id="a-Ns"></a>师云。<a id="a-Nt"></a>法身沿流报身沿流。<a id="a-Nu"></a>洞山云。<a id="a-Nv"></a>总不作此解。<a id="a-Nw"></a>师乃抚掌(保福云。<a id="a-Nx"></a>洞山自是一家。<a id="a-Ny"></a>乃别云。<a id="a-Nz"></a>觅得几人)</p>
  <p id="aO0">逍遥和尚。<a id="a-O1"></a>一日师在禅床上坐。<a id="a-O2"></a>有僧鹿西问云。<a id="a-O3"></a>念念攀缘心心永寂。<a id="a-O4"></a>师云。<a id="a-O5"></a>昨日晚间也有人恁么道。<a id="a-O6"></a>西云。<a id="a-O7"></a>道个什么。<a id="a-O8"></a>师云。<a id="a-O9"></a>不知。<a id="a-OA"></a>西云。<a id="a-OB"></a>请师说。<a id="a-OC"></a>师以拂子蓦口打。<a id="a-OD"></a>西便出。<a id="a-OE"></a>师告大众云。<a id="a-OF"></a>顶门上着一只眼。</p>
  <p id="aOG">福溪和尚。<a id="a-OH"></a>僧问。<a id="a-OI"></a>古镜无瑕时如何。<a id="a-OJ"></a>师良久。<a id="a-OK"></a>僧云。<a id="a-OL"></a>师意如何。<a id="a-OM"></a>师云。<a id="a-ON"></a>山僧耳背僧又举前问。<a id="a-OO"></a>师云。<a id="a-OP"></a>犹较些子。<a id="a-OQ"></a>僧问。<a id="a-OR"></a>如何是自己。<a id="a-OS"></a>师云。<a id="a-OT"></a>尔问什么。<a id="a-OU"></a>僧云。<a id="a-OV"></a>岂无方便去也。<a id="a-OW"></a>师云。<a id="a-OX"></a>尔适来问什么。<a id="a-OY"></a>僧云。<a id="a-OZ"></a>得恁么颠倒。<a id="a-Oa"></a>师云。<a id="a-Ob"></a>今日合吃山僧手里棒。<a id="a-Oc"></a>僧问。<a id="a-Od"></a>缘散归空空归何所。<a id="a-Oe"></a>师云。<a id="a-Of"></a>某甲。<a id="a-Og"></a>僧云喏。<a id="a-Oh"></a>师云。<a id="a-Oi"></a>空在何处。<a id="a-Oj"></a>僧云。<a id="a-Ok"></a>却请师道。<a id="a-Ol"></a>师云。<a id="a-Om"></a>波斯吃胡椒。</p>
  <p id="aOn">洪州水老和尚。<a id="a-Oo"></a>初问马祖。<a id="a-Op"></a>如何是西来的的意。<a id="a-Oq"></a>祖乃当胸蹋倒。<a id="a-Or"></a>师大悟。<a id="a-Os"></a>起来抚掌呵呵大笑云。<a id="a-Ot"></a>大奇百千三昧无量妙义。<a id="a-Ou"></a>只向一毛头上便识得根原去。<a id="a-Ov"></a>便礼拜而退。<a id="a-Ow"></a>师住后告众云。<a id="a-Ox"></a>自从一吃马师蹋。<a id="a-Oy"></a>直至如今笑不休。<a id="a-Oz"></a>有僧作一圆相。<a id="a-P0"></a>以手撮向师身上师乃三拨。<a id="a-P1"></a>亦作一圆相却指其僧。<a id="a-P2"></a>僧便礼拜师打云。<a id="a-P3"></a>遮虚头汉。<a id="a-P4"></a>问如何是沙门行师云。<a id="a-P5"></a>动则影现觉则冰生。<a id="a-P6"></a>问如何是佛法大意。<a id="a-P7"></a>师乃拊掌呵呵大笑。<a id="a-P8"></a>凡接机大约如此。</p>
  <p id="aP9">浮杯和尚。<a id="a-PA"></a>有凌行婆来礼拜师师与坐吃茶。<a id="a-PB"></a>行婆乃问云。<a id="a-PC"></a>尽力道不得底句。<a id="a-PD"></a>还分付阿谁。<a id="a-PE"></a>师云浮杯无剩语。<a id="a-PF"></a>婆云。<a id="a-PG"></a>某甲不恁么道。<a id="a-PH"></a>师遂举前语问婆。<a id="a-PI"></a>婆敛手哭云。<a id="a-PJ"></a>苍天中间更有冤苦。<a id="a-PK"></a>师无语。<a id="a-PL"></a>婆云。<a id="a-PM"></a>语不知偏正。<a id="a-PN"></a>理不识倒邪。<a id="a-PO"></a>为人即祸生也。<a id="a-PP"></a>后有僧举似南泉。<a id="a-PQ"></a>南泉云。<a id="a-PR"></a>苦哉浮杯。<a id="a-PS"></a>被老婆摧折。<a id="a-PT"></a>婆后闻南泉恁道。<a id="a-PU"></a>笑云王老师犹少机关在。<a id="a-PV"></a>有幽州澄一禅客。<a id="a-PW"></a>逢见行婆乃问云。<a id="a-PX"></a>怎生南泉恁道犹少机关在。<a id="a-PY"></a>婆乃哭云。<a id="a-PZ"></a>可悲可痛。<a id="a-Pa"></a>禅客罔措。<a id="a-Pb"></a>婆乃问云会么禅客合掌而退。<a id="a-Pc"></a>婆云。<a id="a-Pd"></a>徛死禅和如麻似粟。<a id="a-Pe"></a>后澄一禅客举似赵州。<a id="a-Pf"></a>赵州云。<a id="a-Pg"></a>我若见遮臭老婆问教口哑却。<a id="a-Ph"></a>澄一问赵州云。<a id="a-Pi"></a>未审和尚怎生问他。<a id="a-Pj"></a>赵州以棒打云。<a id="a-Pk"></a>似这个徛死汉。<a id="a-Pl"></a>不打待几时。<a id="a-Pm"></a>连打数棒。<a id="a-Pn"></a>婆又闻赵州恁道云。<a id="a-Po"></a>赵州自合吃婆手里棒。<a id="a-Pp"></a>后僧举似赵州。<a id="a-Pq"></a>赵州哭云。<a id="a-Pr"></a>可悲可痛。<a id="a-Ps"></a>婆闻赵州此语。<a id="a-Pt"></a>合掌叹云。<a id="a-Pu"></a>赵州眼放光明照破四天下也。<a id="a-Pv"></a>后赵州教僧去问婆云。<a id="a-Pw"></a>怎生是赵州眼。<a id="a-Px"></a>婆乃竖起拳头。<a id="a-Py"></a>赵州闻乃作一颂。<a id="a-Pz"></a>送凌行婆云。</p>
  <p id="aQ0">当机直面提　　直面当机疾</p>
  <p id="aQ1">报尔凌行婆　　哭声何得失</p>
  <p id="aQ2">婆以颂答赵州云。</p>
  <p id="aQ3">哭声师已晓　　已晓复谁知</p>
  <p id="aQ4">当时摩竭国　　几丧目前机</p>
  <p id="aQ5">潭州龙山和尚(亦云隐山)问僧。<a id="a-Q6"></a>什么处来。<a id="a-Q7"></a>僧云。<a id="a-Q8"></a>老宿处来。<a id="a-Q9"></a>师云。<a id="a-QA"></a>老宿有何言句。<a id="a-QB"></a>僧云。<a id="a-QC"></a>说即千句万句。<a id="a-QD"></a>不说即一字也无。<a id="a-QE"></a>师云。<a id="a-QF"></a>恁么即蝇子放卵。<a id="a-QG"></a>其僧礼拜。<a id="a-QH"></a>师便打之。<a id="a-QI"></a>洞山价和尚行脚时。<a id="a-QJ"></a>迷路到山因参礼次。<a id="a-QK"></a>师问。<a id="a-QL"></a>此山无路阇梨向什么处来。<a id="a-QM"></a>洞山云。<a id="a-QN"></a>无路且置。<a id="a-QO"></a>和尚从何而入。<a id="a-QP"></a>师云。<a id="a-QQ"></a>我不曾云水。<a id="a-QR"></a>洞山云。<a id="a-QS"></a>和尚住此山多少时邪师云。<a id="a-QT"></a>春秋不涉。<a id="a-QU"></a>洞山云。<a id="a-QV"></a>此山先住和尚先住。<a id="a-QW"></a>师云。<a id="a-QX"></a>不知。<a id="a-QY"></a>洞山云。<a id="a-QZ"></a>为什么不知。<a id="a-Qa"></a>师云。<a id="a-Qb"></a>我不为人天来。<a id="a-Qc"></a>洞山却问。<a id="a-Qd"></a>如何是宾中主。<a id="a-Qe"></a>师云。<a id="a-Qf"></a>长年不出户洞山云。<a id="a-Qg"></a>如何是主中宾。<a id="a-Qh"></a>师云。<a id="a-Qi"></a>青天覆白云。<a id="a-Qj"></a>洞山云。<a id="a-Qk"></a>宾主相去几何。<a id="a-Ql"></a>师云。<a id="a-Qm"></a>长江水上波。<a id="a-Qn"></a>洞山云。<a id="a-Qo"></a>宾主相见有何言说。<a id="a-Qp"></a>师云。<a id="a-Qq"></a>清风拂白月。<a id="a-Qr"></a>洞山又问。<a id="a-Qs"></a>和尚见个什么道理便住此山。<a id="a-Qt"></a>师云。<a id="a-Qu"></a>我见两个泥牛斗入海直至如今无消息。<a id="a-Qv"></a>师因有颂云。</p>
  <p id="aQw">三间茅屋从来住　　一道神光万境闲</p>
  <p id="aQx">莫作是非来辨我　　浮生穿凿不相关</p>
  <p id="aQy">襄州居士庞蕴者。<a id="a-Qz"></a>冲州衡阳县人也。<a id="a-R0"></a>字道玄。<a id="a-R1"></a>世以儒为业。<a id="a-R2"></a>而居士少悟尘劳志求真谛。<a id="a-R3"></a>唐贞元初谒石头和尚忘言会旨。<a id="a-R4"></a>复与丹霞禅师为友。<a id="a-R5"></a>一日石头问曰。<a id="a-R6"></a>子自见老僧已来日用事作么生。<a id="a-R7"></a>对曰。<a id="a-R8"></a>若问日用事即无开口处。<a id="a-R9"></a>复呈一偈云。</p>
  <p id="aRA">日用事无别　　唯吾自偶谐</p>
  <p id="aRB">头头非取舍　　处处勿张乖</p>
  <p id="aRC">朱紫谁为号　　丘山绝点埃</p>
  <p id="aRD">神通并妙用　　运水及般柴</p>
  <p id="aRE">石头然之曰。<a id="a-RF"></a>子以缁耶素耶。<a id="a-RG"></a>居士曰。<a id="a-RH"></a>愿从所慕遂不剃染。<a id="a-RI"></a>后之江西参问马祖云。<a id="a-RJ"></a>不与万法为侣者是什么人。<a id="a-RK"></a>祖云。<a id="a-RL"></a>待汝一口吸尽西江水即向汝道。<a id="a-RM"></a>居士言下顿领玄要。<a id="a-RN"></a>乃留驻参承经涉二载。<a id="a-RO"></a>有偈曰。</p>
  <p id="aRP">有男不婚　　有女不嫁　　大家团栾头</p>
  <p id="aRQ">共说无生话</p>
  <p id="aRR">自尔机辩迅捷诸方向之。<a id="a-RS"></a>尝游讲肆随喜金刚经。<a id="a-RT"></a>至无我无人处。<a id="a-RU"></a>致问曰。<a id="a-RV"></a>座主既无我无人。<a id="a-RW"></a>是谁讲谁听。<a id="a-RX"></a>座主无对。<a id="a-RY"></a>居士曰。<a id="a-RZ"></a>某甲虽是俗人粗知信向。<a id="a-Ra"></a>座主曰只如居士意作么生。<a id="a-Rb"></a>居士乃示一偈云。</p>
  <p id="aRc">无我复无人　　作么有疏亲</p>
  <p id="aRd">劝君休历坐　　不似直求真</p>
  <p id="aRe">金刚般若性　　外绝一纤尘</p>
  <p id="aRf">我闻并信受　　总是假名陈</p>
  <p id="aRg">座主闻偈欣然仰叹。<a id="a-Rh"></a>居士所至之处老宿多往。<a id="a-Ri"></a>复问酬皆随机应响。<a id="a-Rj"></a>非格量轨辙之可拘也。<a id="a-Rk"></a>元和中北游襄汉随处而居或凤岭鹿门。<a id="a-Rl"></a>或廛肆闾巷。<a id="a-Rm"></a>初住东岩后居郭西小舍。<a id="a-Rn"></a>一女名灵照。<a id="a-Ro"></a>常随制竹漉篱令鬻之以供朝夕。<a id="a-Rp"></a>有偈曰。</p>
  <p id="aRq">心如境亦如　　无实亦无虚</p>
  <p id="aRr">有亦不管　　无亦不居　　不是贤圣</p>
  <p id="aRs">了事凡夫　　易复易　　即此五蕴有真智</p>
  <p id="aRt">十方世界一乘同　　无相法身岂有二</p>
  <p id="aRu">若舍烦恼入菩提　　不知何方有佛地</p>
  <p id="aRv">居士将入灭。<a id="a-Rw"></a>令女灵照出视日早晚及午以报。<a id="a-Rx"></a>女遽报曰。<a id="a-Ry"></a>日已中矣。<a id="a-Rz"></a>而有蚀也。<a id="a-S0"></a>居士出户观次。<a id="a-S1"></a>灵照即登父座合掌坐亡居士笑曰。<a id="a-S2"></a>我女锋捷矣。<a id="a-S3"></a>于是更延七日。<a id="a-S4"></a>州牧于公问疾次。<a id="a-S5"></a>居士谓曰。<a id="a-S6"></a>但愿空诸所有。<a id="a-S7"></a>慎勿实诸所无。<a id="a-S8"></a>好住世间皆如影响。<a id="a-S9"></a>言讫枕公膝而化。<a id="a-SA"></a>遗命焚弃。<a id="a-SB"></a>江湖缁白伤悼。<a id="a-SC"></a>谓禅门庞居士即毗耶净名矣。<a id="a-SD"></a>有诗偈三百余篇传于世。</p>
 </body>
</html>