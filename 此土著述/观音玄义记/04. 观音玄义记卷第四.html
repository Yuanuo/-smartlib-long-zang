<!doctype html>
<html id="z3IBWWl1LW" data-ver="1236">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">观音玄义记卷第四</h1>
  <p id="a2">二若缘下约法简判二。<a id="a-3"></a>初简生法不周。<a id="a-4"></a>次第生法二种慈悲。<a id="a-5"></a>藏通二教及别住行。<a id="a-6"></a>若众生缘亦兼凡外。<a id="a-7"></a>二有所缘何得名普。<a id="a-8"></a>二若无下别无缘方普。<a id="a-9"></a>别教十向圆教初心。<a id="a-A"></a>修此慈悲至入地住。<a id="a-B"></a>乃能分证。<a id="a-C"></a>犹如明鉴不动而形。<a id="a-D"></a>磁石无念而吸。<a id="a-E"></a>此之慈悲方得名普。<a id="a-F"></a>二别释下约圆顿三慈别释。<a id="a-G"></a>三慈一念不纵不横。<a id="a-H"></a>故大经云。<a id="a-I"></a>慈若有无非有非无。<a id="a-J"></a>名如来慈。<a id="a-K"></a>有即生缘无即法缘。<a id="a-L"></a>双非即无缘佛心圆具。<a id="a-M"></a>今修佛慈。<a id="a-N"></a>故一一慈皆不思议。<a id="a-O"></a>文分三。<a id="a-P"></a>初众生缘慈二。<a id="a-Q"></a>初总示二。<a id="a-R"></a>初一心缘一界非普。<a id="a-S"></a>二今观下一心缘十界。<a id="a-T"></a>是普二。<a id="a-U"></a>初观众生三。<a id="a-V"></a>初法。<a id="a-W"></a>对下法缘毕竟空真。<a id="a-X"></a>故今众生是难思俗。<a id="a-Y"></a>真实俗假故曰假名。<a id="a-Z"></a>非独人我。<a id="a-a"></a>称为假名。<a id="a-b"></a>十界性一举一即十。<a id="a-c"></a>故成百界。<a id="a-d"></a>各有相性体力作因缘果报本末究竟等。<a id="a-e"></a>故有千种。<a id="a-f"></a>岂唯已千。<a id="a-g"></a>生佛各千皆冥在性。<a id="a-h"></a>二喻。<a id="a-i"></a>三合。<a id="a-j"></a>凡夫一心具而不识。<a id="a-k"></a>圆圣法眼一念遍知。<a id="a-l"></a>二知此下起慈悲圆。<a id="a-m"></a>闻名字学佛慈悲。<a id="a-n"></a>即于一念观百界生善恶因缘苦乐本末。<a id="a-o"></a>而起慈悲与拔之想也。<a id="a-p"></a>大本十如四类解释。<a id="a-q"></a>一四趣。<a id="a-r"></a>二人天。<a id="a-s"></a>三二乘。<a id="a-t"></a>四菩萨佛。<a id="a-u"></a>若分苦乐者。<a id="a-v"></a>应以四趣为苦。<a id="a-w"></a>人天等为乐。<a id="a-x"></a>或六凡为苦四圣为乐。<a id="a-y"></a>或九界为苦佛界为乐。<a id="a-z"></a>二今约下委释二。<a id="a-10"></a>初明观法二。<a id="a-11"></a>初指初后两界。<a id="a-12"></a>狱是苦之尤。<a id="a-13"></a>佛是乐之极。<a id="a-14"></a>二地狱下明一念千法二。<a id="a-15"></a>初明地狱具余九界二。<a id="a-16"></a>初直明地狱十法二。<a id="a-17"></a>初明十法。<a id="a-18"></a>十初性。<a id="a-19"></a>二相。<a id="a-1A"></a>三体。<a id="a-1B"></a>大本通取摧折色心为体。<a id="a-1C"></a>今取觉苦故的指心。<a id="a-1D"></a>四乃至下力。<a id="a-1E"></a>堪任刀火长劫不绝。<a id="a-1F"></a>五作。<a id="a-1G"></a>既堪受苦必任作恶。<a id="a-1H"></a>六因。<a id="a-1I"></a>三业动作成恶习因。<a id="a-1J"></a>七缘。<a id="a-1K"></a>假藉诸恶我及我所。<a id="a-1L"></a>一切具度助成习业。<a id="a-1M"></a>八果。<a id="a-1N"></a>因习淫欲业既成就。<a id="a-1O"></a>果于苦具见是欲境。<a id="a-1P"></a>如本染爱。<a id="a-1Q"></a>九报。<a id="a-1R"></a>习果在心境随心变。<a id="a-1S"></a>报因既满即受烧然。<a id="a-1T"></a>十本末。<a id="a-1U"></a>大本乃以初相后报而为本末。<a id="a-1V"></a>则修性皆尔。<a id="a-1W"></a>今欲彰于理事不二。<a id="a-1X"></a>故以修性而为本末。<a id="a-1Y"></a>全修在性全性成修。<a id="a-1Z"></a>方得名为究竟等也。<a id="a-1a"></a>二地狱下例九界。<a id="a-1b"></a>若非十法不成一界。<a id="a-1c"></a>二问当下明具九界十法二。<a id="a-1d"></a>初约佛法难具问。<a id="a-1e"></a>界有法分云何互具。<a id="a-1f"></a>佛法离染顿出凡圣。<a id="a-1g"></a>云何地狱具兹十法。<a id="a-1h"></a>二答大下明凡心即佛答二。<a id="a-1i"></a>初正明地狱具佛十法十。<a id="a-1j"></a>初佛性。<a id="a-1k"></a>仙豫大王欲化外道。<a id="a-1l"></a>十二年中供养五百婆罗门众。<a id="a-1m"></a>后令归信大乘方等。<a id="a-1n"></a>其不归信乃谤言无。<a id="a-1o"></a>仙豫闻谤乃杀五百。<a id="a-1p"></a>五百堕狱即生三念。<a id="a-1q"></a>一念此是何处乃知地狱。<a id="a-1r"></a>二念从何处来。<a id="a-1s"></a>乃知人道。<a id="a-1t"></a>三念何因堕狱知谤方等。<a id="a-1u"></a>因兹悔过便生佛国。<a id="a-1v"></a>终获佛身。<a id="a-1w"></a>此乃仙像知地狱人有佛性故。<a id="a-1x"></a>杀之令堕三念中发。<a id="a-1y"></a>婆薮过去杀生祭天。<a id="a-1z"></a>因堕地狱于狱教化九十亿人。<a id="a-20"></a>从地狱出至方等会。<a id="a-21"></a>佛言。<a id="a-22"></a>婆者。<a id="a-23"></a>好也。<a id="a-24"></a>薮者。<a id="a-25"></a>高也。<a id="a-26"></a>好高之人岂堕地狱。<a id="a-27"></a>又言。<a id="a-28"></a>婆者。<a id="a-29"></a>刚也。<a id="a-2A"></a>薮者。<a id="a-2B"></a>柔也。<a id="a-2C"></a>刚柔之人岂堕地狱。<a id="a-2D"></a>斯是大权示现恶相。<a id="a-2E"></a>显于地狱有佛性矣。<a id="a-2F"></a>二佛相。<a id="a-2G"></a>三佛体。<a id="a-2H"></a>上品恶心即中道故。<a id="a-2I"></a>四佛力。<a id="a-2J"></a>性具大用即八自在。<a id="a-2K"></a>五佛作。<a id="a-2L"></a>此云从无住本立一切法者。<a id="a-2M"></a>欲明顺修是佛界作也。<a id="a-2N"></a>九界因果皆违本立。<a id="a-2O"></a>唯佛因果顺本而作。<a id="a-2P"></a>以本觉性元离住着。<a id="a-2Q"></a>即无住本。<a id="a-2R"></a>若不顺本无住而作。<a id="a-2S"></a>则非佛界因缘果报。<a id="a-2T"></a>此是妙修此修起时。<a id="a-2U"></a>豁然能绝七种方便智行之作故喻师子筋弦弹绝百兽筋弦。<a id="a-2V"></a>师子之乳点化百兽之乳。<a id="a-2W"></a>须知地狱之心。<a id="a-2X"></a>本具佛界修性之性。<a id="a-2Y"></a>如大本中以相性体为佛性三。<a id="a-2Z"></a>力作以去是佛界修。<a id="a-2a"></a>此之修性凡心皆具。<a id="a-2b"></a>得此作意则了诸修皆顺性起。<a id="a-2c"></a>六因者。<a id="a-2d"></a>即是顺修所显之理。<a id="a-2e"></a>故曰正因。<a id="a-2f"></a>七缘者。<a id="a-2g"></a>即是顺修能资智行。<a id="a-2h"></a>故曰缘了。<a id="a-2i"></a>而言性德者。<a id="a-2j"></a>以地狱心本具故也。<a id="a-2k"></a>八果。<a id="a-2l"></a>九报即前缘了所克二果。<a id="a-2m"></a>地狱之心无不具也。<a id="a-2n"></a>十佛本末究竟等。<a id="a-2o"></a>约修性相在释。<a id="a-2p"></a>与前地狱不异。<a id="a-2q"></a>二大经下以佛界况余界十法。<a id="a-2r"></a>雪山者。<a id="a-2s"></a>极恶心地也。<a id="a-2t"></a>妙药毒草者。<a id="a-2u"></a>初后二界也。<a id="a-2v"></a>佛法超胜地狱尚具。<a id="a-2w"></a>岂不能具余八界邪。<a id="a-2x"></a>二地狱下余九皆即十界。<a id="a-2y"></a>地狱具九已如上说。<a id="a-2z"></a>九界各各具余九界。<a id="a-30"></a>可以意得。<a id="a-31"></a>二菩萨下起慈悲二。<a id="a-32"></a>初约十界解释三。<a id="a-33"></a>初深观善恶境二。<a id="a-34"></a>初法。<a id="a-35"></a>菩萨修慈只于一念。<a id="a-36"></a>遍观十界。<a id="a-37"></a>修得善恶皆即性具。<a id="a-38"></a>以性照修尽善恶际。<a id="a-39"></a>二如见下喻。<a id="a-3A"></a>二以观下广运与拔心。<a id="a-3B"></a>观于九界七法因缘。<a id="a-3C"></a>及以所生二死果报。<a id="a-3D"></a>皆即性德故起大悲欲拔其苦。<a id="a-3E"></a>观于佛界七法因缘。<a id="a-3F"></a>及以所生二德果报。<a id="a-3G"></a>皆即性德。<a id="a-3H"></a>故起大慈欲与其乐。</p>
  <p id="a3I">问。<a id="a-3J"></a>性德善恶及以苦乐。<a id="a-3K"></a>皆是法门不生不灭。<a id="a-3L"></a>今何与拔。</p>
  <p id="a3M">答。<a id="a-3N"></a>斯之妙谈不可轻议。<a id="a-3O"></a>以三菩萨观于苦乐但谓修成。<a id="a-3P"></a>故存与拔之功。<a id="a-3Q"></a>莫运无缘之力。<a id="a-3R"></a>是故慈悲俱不名普。<a id="a-3S"></a>今知所生苦乐及以能生因缘。<a id="a-3T"></a>皆是性德。<a id="a-3U"></a>故拔一切苦不损毫厘。<a id="a-3V"></a>与一切乐不增微末。<a id="a-3W"></a>方得慈悲广普尘劫忘劳。<a id="a-3X"></a>此众生缘与其无缘无二无别。<a id="a-3Y"></a>三此十下结成慈悲普。<a id="a-3Z"></a>二问地下就地狱料简二。<a id="a-3a"></a>初约重苦妨乐问。<a id="a-3b"></a>二约乘机代苦答二。<a id="a-3c"></a>初答众下乘机示因。<a id="a-3d"></a>以第三念忆知先罪必有悔心。<a id="a-3e"></a>大圣承机现身说法。<a id="a-3f"></a>或密警发令起善心。<a id="a-3g"></a>即乐因也。<a id="a-3h"></a>或即得乐如婆罗门。<a id="a-3i"></a>或后得乐如婆薮所化。<a id="a-3j"></a>二又菩下代苦与乐。<a id="a-3k"></a>请观音云。<a id="a-3l"></a>或游戏地狱大悲代受苦。<a id="a-3m"></a>二法缘慈者。<a id="a-3n"></a>前众生缘若缘六界但生死俗。<a id="a-3o"></a>不得名普。<a id="a-3p"></a>圆观十界二乘即真。<a id="a-3q"></a>菩萨是俗佛是中谛。<a id="a-3r"></a>既在一念。<a id="a-3s"></a>即非次第。<a id="a-3t"></a>况复互融而成百界。<a id="a-3u"></a>弥显一假一切假也。<a id="a-3v"></a>此众生缘安得不普。<a id="a-3w"></a>今明法缘即于此境而观于空。<a id="a-3x"></a>二乘空俗菩萨空真。<a id="a-3y"></a>佛空二谛。<a id="a-3z"></a>既约百界即一空一切空。<a id="a-40"></a>名毕竟空。<a id="a-41"></a>具足言之。<a id="a-42"></a>三千即空名今法缘。<a id="a-43"></a>安得不普初明观境三。<a id="a-44"></a>初深观性空三。<a id="a-45"></a>初观千法空。<a id="a-46"></a>十界必百姓相有千。<a id="a-47"></a>观此皆空毕竟无相。<a id="a-48"></a>二十法下观三千空。<a id="a-49"></a>上之千法于假于实。<a id="a-4A"></a>及于依报即成三千。<a id="a-4B"></a>三无我下观二取空。<a id="a-4C"></a>无能观我无我所观。<a id="a-4D"></a>无智无得离二取相。<a id="a-4E"></a>二如幻下举喻本空。<a id="a-4F"></a>不但俗幻真中亦幻。<a id="a-4G"></a>方是圆家法缘之喻。<a id="a-4H"></a>三常寂下引证圆空。<a id="a-4I"></a>三千荡相即是今教终归于空。<a id="a-4J"></a>二众生下起慈悲三。<a id="a-4K"></a>初正示慈悲二。<a id="a-4L"></a>初明所与拔相。<a id="a-4M"></a>生死涅槃本无二相。<a id="a-4N"></a>以不觉故唯苦无乐。<a id="a-4O"></a>二拔其下明能与拔法。<a id="a-4P"></a>即以三谛如幻慈悲。<a id="a-4Q"></a>拔与十界如幻苦乐。<a id="a-4R"></a>二净名下引证真实。<a id="a-4S"></a>说三谛空慈即真实。<a id="a-4T"></a>三若缘下结成圆普可解。<a id="a-4U"></a>三无缘慈者。<a id="a-4V"></a>中观之别名也。<a id="a-4W"></a>中则绝待有缘非中。</p>
  <p id="a4X">问。<a id="a-4Y"></a>慈悲须对众生苦乐。<a id="a-4Z"></a>若其无缘何能与拔。</p>
  <p id="a4a">答。<a id="a-4b"></a>大乘所说同体慈悲。<a id="a-4c"></a>心佛众生三无差别。<a id="a-4d"></a>圆名字位学即心佛慈度即心众生。<a id="a-4e"></a>众生既同体。<a id="a-4f"></a>苦乐元性具。<a id="a-4g"></a>故无能缘所缘。<a id="a-4h"></a>亦无可拔可与。<a id="a-4i"></a>如此慈悲尽未来际。<a id="a-4j"></a>拔一切苦与究竟乐。<a id="a-4k"></a>圆谈不独无缘若此。<a id="a-4l"></a>生法亦然。<a id="a-4m"></a>何者。<a id="a-4n"></a>生缘假名三谛俱假。<a id="a-4o"></a>法缘空寂三谛俱空。<a id="a-4p"></a>无缘即中三谛绝待。<a id="a-4q"></a>三慈皆照圆融三谛。<a id="a-4r"></a>岂可二慈非同体邪。<a id="a-4s"></a>但随宜乐故立三门。<a id="a-4t"></a>宜取门者。<a id="a-4u"></a>故说生缘。<a id="a-4v"></a>宜舍门者。<a id="a-4w"></a>故说法缘。<a id="a-4x"></a>宜不取不舍门者。<a id="a-4y"></a>故说无缘。<a id="a-4z"></a>释此为二。<a id="a-50"></a>初约三观示慈悲二。<a id="a-51"></a>初明修相二。<a id="a-52"></a>初约双遮明观法。<a id="a-53"></a>若缘六界假名。<a id="a-54"></a>此假定假即有所缘。<a id="a-55"></a>既缘十界假不定假。<a id="a-56"></a>故缘即不缘。<a id="a-57"></a>若缘六界如幻此空定空即有所缘。<a id="a-58"></a>既缘十界空不定。<a id="a-59"></a>空缘即无缘。<a id="a-5A"></a>故云不缘十界性相。<a id="a-5B"></a>不缘十界之真。<a id="a-5C"></a>即边是中故遮二边。<a id="a-5D"></a>既是即边复何中道。<a id="a-5E"></a>中边绝迹不可思议。<a id="a-5F"></a>强谓无缘。<a id="a-5G"></a>二如是下约双照辩慈悲三。<a id="a-5H"></a>初法。<a id="a-5I"></a>心无所寄自在双照。<a id="a-5J"></a>无拔遍拔拔一切苦。<a id="a-5K"></a>不与遍与与究竟乐。<a id="a-5L"></a>二如磁下喻。<a id="a-5M"></a>不教喻无缘相应喻与拔。<a id="a-5N"></a>三无缘下合。<a id="a-5O"></a>二行者下明入位二。<a id="a-5P"></a>初约位辩有证。<a id="a-5Q"></a>应知理性具三慈悲。<a id="a-5R"></a>全性起修成三观智。<a id="a-5S"></a>虽则六位无缘不殊。<a id="a-5T"></a>必在证悟方彰与拔。<a id="a-5U"></a>二不动下引喻显无缘。<a id="a-5V"></a>明镜如慈体现像即与乐。<a id="a-5W"></a>磁石如悲能。<a id="a-5X"></a>吸铁即拔苦。<a id="a-5Y"></a>二三谛下约三谛明普门。<a id="a-5Z"></a>三谛名普即是能通。<a id="a-5a"></a>复云通至中道者。<a id="a-5b"></a>约证为所通也。<a id="a-5c"></a>又即一而三为能通。<a id="a-5d"></a>即三而一为所通。<a id="a-5e"></a>所通绝待强名中道耳。<a id="a-5f"></a>二誓愿普二初释名。<a id="a-5g"></a>二弘誓下明义二。<a id="a-5h"></a>初通明誓相三。<a id="a-5i"></a>初明四誓功用二。<a id="a-5j"></a>初通明誓成慈悲。<a id="a-5k"></a>苦集二谛苦因果也。<a id="a-5l"></a>道灭二谛乐因果也。<a id="a-5m"></a>二若见下别明誓之与拔四。<a id="a-5n"></a>初愿度苦果。<a id="a-5o"></a>二若见下愿解集因。<a id="a-5p"></a>三清净下愿安净道。<a id="a-5q"></a>四灭烦下愿得涅槃。<a id="a-5r"></a>二生死下明四誓铨次二。<a id="a-5s"></a>初通示因果前后。<a id="a-5t"></a>拔苦二愿约知难易。<a id="a-5u"></a>易必居前。<a id="a-5v"></a>与乐二愿先修后证。<a id="a-5w"></a>而为次也。<a id="a-5x"></a>二大经下别证由道获灭。<a id="a-5y"></a>钻摇喻道品浆喻有漏善。<a id="a-5z"></a>酪等四味喻四教灭。<a id="a-60"></a>道品不调失方便善。<a id="a-61"></a>况四灭果。<a id="a-62"></a>不云酪及熟酥者。<a id="a-63"></a>文略。<a id="a-64"></a>三明四誓总要二。<a id="a-65"></a>初明四谛依一心。<a id="a-66"></a>世出世间二种因果事类非一。<a id="a-67"></a>原其总要不出自心。<a id="a-68"></a>何者。<a id="a-69"></a>集是四心苦是三受。<a id="a-6A"></a>道是定慧灭是证智。<a id="a-6B"></a>岂非四谛皆是一心邪。<a id="a-6C"></a>二以四谛例四弘。<a id="a-6D"></a>二次明下明普不普二。<a id="a-6E"></a>初大师约偏圆拣二。<a id="a-6F"></a>初偏誓不普三。<a id="a-6G"></a>初凡夫。<a id="a-6H"></a>厌下等者。<a id="a-6I"></a>即六行观也。<a id="a-6J"></a>谓厌下苦粗障攀上胜妙出。<a id="a-6K"></a>故四无量约此与拔。<a id="a-6L"></a>虚伪浅狭何普之有。<a id="a-6M"></a>二二乘者。<a id="a-6N"></a>须兼两教也。<a id="a-6O"></a>不言菩萨者。<a id="a-6P"></a>与拔分齐只在界内。<a id="a-6Q"></a>故斥二乘见彼不普。<a id="a-6R"></a>三别教。<a id="a-6S"></a>以次第故初心不普。<a id="a-6T"></a>二若圆下圆誓能普三。<a id="a-6U"></a>初一念圆照明普意。<a id="a-6V"></a>十界苦集四教道灭。<a id="a-6W"></a>即于一念圆顿而观。<a id="a-6X"></a>二遍知下四谛遍知明普相四。<a id="a-6Y"></a>初集普三。<a id="a-6Z"></a>初知凡夫集。<a id="a-6a"></a>摄大乘师称有为缘集。<a id="a-6b"></a>体是见爱也。<a id="a-6c"></a>二二乘下知二乘集三。<a id="a-6d"></a>初示集名。<a id="a-6e"></a>摄大乘师称无为缘集。<a id="a-6f"></a>体是无明也。<a id="a-6g"></a>二净名证。<a id="a-6h"></a>不染生死而染涅槃。<a id="a-6i"></a>结习者。<a id="a-6j"></a>结使之余习也。<a id="a-6k"></a>以小教中未说声闻别惑正使。<a id="a-6l"></a>且寄通惑余习言之。<a id="a-6m"></a>三大经证。<a id="a-6n"></a>二乘道品以大望之。<a id="a-6o"></a>是邪非正。<a id="a-6p"></a>三乃至下知圆集。<a id="a-6q"></a>住前似爱住上真爱。<a id="a-6r"></a>亦是等者。<a id="a-6s"></a>即无为缘集通至等觉也。<a id="a-6t"></a>若摄大乘师立四种缘集。<a id="a-6u"></a>前二集上更加自体及以法界。<a id="a-6v"></a>今家二意但立二种。<a id="a-6w"></a>以自体法界不殊无为。<a id="a-6x"></a>悉是障中无明故也。<a id="a-6y"></a>若约无为分出二种。<a id="a-6z"></a>是亦无失。<a id="a-70"></a>即以第十地为自体。<a id="a-71"></a>等觉为法界。<a id="a-72"></a>广如净名疏记。<a id="a-73"></a>二遍知苦下苦普。<a id="a-74"></a>以因对果知之不谬。<a id="a-75"></a>三遍知对下道普二。<a id="a-76"></a>初遍知偏道不普。<a id="a-77"></a>人天例立道灭之名。<a id="a-78"></a>道不动惑灭不出界。<a id="a-79"></a>有名无义。<a id="a-7A"></a>三教道灭虽能动出。<a id="a-7B"></a>普义不成。<a id="a-7C"></a>二圆教下知圆教中道普。<a id="a-7D"></a>三千皆中即名实相。<a id="a-7E"></a>不动而运方曰大乘。<a id="a-7F"></a>以此为因故称普道。<a id="a-7G"></a>四故所下灭普。<a id="a-7H"></a>三千实相究竟显处。<a id="a-7I"></a>名为圆灭。<a id="a-7J"></a>劫火譬中智遗烬喻无明。<a id="a-7K"></a>三所观下依谛遍周起普誓。<a id="a-7L"></a>二私用下章安用修性判菩萨起誓。<a id="a-7M"></a>欲断十界众生之恶。<a id="a-7N"></a>欲生十界众生之善。<a id="a-7O"></a>观此善恶若但修成。<a id="a-7P"></a>不知性具者。<a id="a-7Q"></a>此誓不普。<a id="a-7R"></a>何以故。<a id="a-7S"></a>修必次第。<a id="a-7T"></a>或少或多那得普邪。<a id="a-7U"></a>观此善恶是性具者。<a id="a-7V"></a>此誓乃普。<a id="a-7W"></a>何以故。<a id="a-7X"></a>性既圆融事必遍摄。<a id="a-7Y"></a>如别教人不知性九。<a id="a-7Z"></a>故十唯十。<a id="a-7a"></a>圆知性九故十即百。<a id="a-7b"></a>岂唯界界遍摄。<a id="a-7c"></a>亦复性相互收。<a id="a-7d"></a>故得一如而收十界。<a id="a-7e"></a>以如收界以界收如。<a id="a-7f"></a>一一无边重重莫尽。<a id="a-7g"></a>此之界如。<a id="a-7h"></a>不出善恶。<a id="a-7i"></a>誓断此恶何恶不断。<a id="a-7j"></a>誓生此善何善不生。<a id="a-7k"></a>故知观性誓愿方普。<a id="a-7l"></a>章安私简以师之义。<a id="a-7m"></a>成师之说令前偏圆显然可见。<a id="a-7n"></a>故云语异不言义别。<a id="a-7o"></a>逭者迭也。<a id="a-7p"></a>以性十界与圆四谛。<a id="a-7q"></a>迭相显映也。<a id="a-7r"></a>三修行普。<a id="a-7s"></a>指行妙者。<a id="a-7t"></a>彼约大经五行。<a id="a-7u"></a>明次不次。<a id="a-7v"></a>且次第五行者。<a id="a-7w"></a>一圣行。<a id="a-7x"></a>谓戒定慧。<a id="a-7y"></a>二梵行。<a id="a-7z"></a>谓慈悲喜舍。<a id="a-80"></a>此二皆是地前修因行也。<a id="a-81"></a>三天行。<a id="a-82"></a>谓初地已上证第一义天。<a id="a-83"></a>天然之理。<a id="a-84"></a>由理成行故名天行。<a id="a-85"></a>四婴儿行。<a id="a-86"></a>谓示同三乘。<a id="a-87"></a>七方便人所修之行也。<a id="a-88"></a>五病行。<a id="a-89"></a>谓示为九道之身。<a id="a-8A"></a>现有三障之相。<a id="a-8B"></a>此二皆是从果起应之行也。<a id="a-8C"></a>不次第五行者。<a id="a-8D"></a>即大经云。<a id="a-8E"></a>复有一行名如来行。<a id="a-8F"></a>所谓大乘大般涅槃。<a id="a-8G"></a>大乘是圆因涅槃是圆果。<a id="a-8H"></a>今文虽示次第意在不次。<a id="a-8I"></a>以如来行是修行普。<a id="a-8J"></a>四断惑普二。<a id="a-8K"></a>初明二观断不普。<a id="a-8L"></a>藏通三乘及别住行皆二观摄。<a id="a-8M"></a>十向圆修属后中观。<a id="a-8N"></a>二若空下明中观断方普。<a id="a-8O"></a>圆人初心体于见思即是中道。<a id="a-8P"></a>正破无明名拔根本。<a id="a-8Q"></a>根本既动枝叶先摧。<a id="a-8R"></a>观障即德名翻大地。<a id="a-8S"></a>既观中道二观自成。<a id="a-8T"></a>三观圆修无惑不破。<a id="a-8U"></a>故得名普。<a id="a-8V"></a>五入法门普二。<a id="a-8W"></a>初明偏小不普。<a id="a-8X"></a>修不称性证乃阶差。<a id="a-8Y"></a>我唯知等者。<a id="a-8Z"></a>华严善财寻善知识。<a id="a-8a"></a>历百一十城。<a id="a-8b"></a>所见知识皆云我唯知此一法门。<a id="a-8c"></a>新经至第五十见弥勒。<a id="a-8d"></a>第五十三见文殊普贤。<a id="a-8e"></a>则不复云唯知一法。<a id="a-8f"></a>故知即是前渐后顿。<a id="a-8g"></a>二若入下约圆顿名普三。<a id="a-8h"></a>初法。<a id="a-8i"></a>大经明二十五王三昧破二十五有显于我性。<a id="a-8j"></a>三昧者。<a id="a-8k"></a>此云调直定。<a id="a-8l"></a>而言王者。<a id="a-8m"></a>妙玄云。<a id="a-8n"></a>空假调直不得为王。<a id="a-8o"></a>所以二乘入空菩萨出假。<a id="a-8p"></a>不名法王中道调直故得称王。<a id="a-8q"></a>二喻。<a id="a-8r"></a>三合。<a id="a-8s"></a>三谛之下理定之外。<a id="a-8t"></a>各有种种助道禅定。<a id="a-8u"></a>名为眷属。<a id="a-8v"></a>六神通普。<a id="a-8w"></a>神通有六。<a id="a-8x"></a>谓天眼天。<a id="a-8y"></a>耳他心宿命身如意漏尽。<a id="a-8z"></a>皆名神通者。<a id="a-90"></a>璎珞云。<a id="a-91"></a>神名天心通名慧性。<a id="a-92"></a>天然之慧彻照无碍。<a id="a-93"></a>故名神通。<a id="a-94"></a>今文略举天眼以例余五。<a id="a-95"></a>初明天眼二。<a id="a-96"></a>初偏教非普大罗汉见大千者。<a id="a-97"></a>准大论第五云。<a id="a-98"></a>大罗汉少用心见二千界。<a id="a-99"></a>大用心见三千大千世界。<a id="a-9A"></a>辟支佛亦尔。<a id="a-9B"></a>今言见百佛土者。<a id="a-9C"></a>大部文句亦云。<a id="a-9D"></a>支佛见百佛世界。<a id="a-9E"></a>不以风轮为碍。<a id="a-9F"></a>亦无己他界隔。<a id="a-9G"></a>前同罗汉人属三藏。<a id="a-9H"></a>此必在通。<a id="a-9I"></a>菩萨见河沙佛土者。<a id="a-9J"></a>正唯别教义兼于通。<a id="a-9K"></a>应知此等天眼见土。<a id="a-9L"></a>皆约同居净秽言之。<a id="a-9M"></a>以有余土体质是一故。<a id="a-9N"></a>二今圆下圆教是普。<a id="a-9O"></a>缘十法界等者。<a id="a-9P"></a>圆真天眼具足五眼。<a id="a-9Q"></a>见六道即肉天二眼。<a id="a-9R"></a>见二乘即慧眼。<a id="a-9S"></a>见菩萨即法眼。<a id="a-9T"></a>见佛界即佛眼。</p>
  <p id="a9U">若尔。<a id="a-9V"></a>与佛眼何别。</p>
  <p id="a9W">答。<a id="a-9X"></a>净名疏云。<a id="a-9Y"></a>见十法界粗细之色。<a id="a-9Z"></a>名真天眼。<a id="a-9a"></a>见三谛无二名为佛眼。<a id="a-9b"></a>二眼见下例余五神。<a id="a-9c"></a>通妙中明二乘依背舍胜处一切处。<a id="a-9d"></a>修十四变化发得神通。<a id="a-9e"></a>六度菩萨因禅得五。<a id="a-9f"></a>坐道场时得六。<a id="a-9g"></a>通教菩萨因禅得五。<a id="a-9h"></a>依体法慧得六。<a id="a-9i"></a>别教地前依禅得五。<a id="a-9j"></a>登地发六。<a id="a-9k"></a>圆教不因事禅而发。<a id="a-9l"></a>乃是中道之真。<a id="a-9m"></a>自有神通任运而发。<a id="a-9n"></a>又云。<a id="a-9o"></a>三轮不思议化。<a id="a-9p"></a>七方便普二。<a id="a-9q"></a>初简通取别。<a id="a-9r"></a>毗昙三道方便道伏。<a id="a-9s"></a>无碍道断解脱道证。<a id="a-9t"></a>今以无碍。<a id="a-9u"></a>而为道中。<a id="a-9v"></a>进行伏惑名前方便。<a id="a-9w"></a>于解脱位观机授法皆后方便。<a id="a-9x"></a>二若二下明普不普三。<a id="a-9y"></a>初小教不普。<a id="a-9z"></a>小菩萨者。<a id="a-A0"></a>藏通二教也。<a id="a-A1"></a>不云别者。<a id="a-A2"></a>以今正明道后方便。<a id="a-A3"></a>别证同圆故不言也。<a id="a-A4"></a>二圆教名普。<a id="a-A5"></a>二谛为方便者。<a id="a-A6"></a>圆人虽乃三谛顿观。<a id="a-A7"></a>中须是实。<a id="a-A8"></a>二谛为权故二名方便。<a id="a-A9"></a>应知三谛是性三因。<a id="a-AA"></a>而缘了属修。<a id="a-AB"></a>故三互融离纵横过。<a id="a-AC"></a>不同别教三皆在性互不相收。<a id="a-AD"></a>是故真则三谛俱破。<a id="a-AE"></a>俗则三谛俱立。<a id="a-AF"></a>既破既立方便义成。<a id="a-AG"></a>收得一切方便者。<a id="a-AH"></a>此之破立何所不收。<a id="a-AI"></a>若人若天若小若大。<a id="a-AJ"></a>所有智慧为俱破摄。<a id="a-AK"></a>人等福善为俱立收。<a id="a-AL"></a>以此破立资发中三不破不立。<a id="a-AM"></a>故一念圆观。<a id="a-AN"></a>具性具修含权含实。<a id="a-AO"></a>思议不绝莫造其门。<a id="a-AP"></a>入中道已双照等者。<a id="a-AQ"></a>道前自行既以二谛。<a id="a-AR"></a>资发于中。<a id="a-AS"></a>道后利他亦复如是。<a id="a-AT"></a>照真则以真身益物。<a id="a-AU"></a>照俗则以应身赴机。<a id="a-AV"></a>故神变二字有通有别。<a id="a-AW"></a>通则二身皆有神变。<a id="a-AX"></a>别则真运神灵拔三障若。<a id="a-AY"></a>应能变现与三德乐。<a id="a-AZ"></a>皆以三千而为神变。<a id="a-Aa"></a>故云遍十法界。<a id="a-Ab"></a>双照用增双遮体显。<a id="a-Ac"></a>于其法身何损之有。<a id="a-Ad"></a>圆人始末方便既然。<a id="a-Ae"></a>故皆名普。<a id="a-Af"></a>八说法普二。<a id="a-Ag"></a>初小教不普。<a id="a-Ah"></a>此亦指前二教。<a id="a-Ai"></a>以今说法是别圆分证位中。<a id="a-Aj"></a>化他之用也。<a id="a-Ak"></a>二圆教名普。<a id="a-Al"></a>一音者。<a id="a-Am"></a>即八十好中一音能报众声。<a id="a-An"></a>殊方异类莫不获益。<a id="a-Ao"></a>起信云。<a id="a-Ap"></a>圆音一演异类等解。<a id="a-Aq"></a>九供养普二。<a id="a-Ar"></a>初标列。<a id="a-As"></a>二华严下随释二。<a id="a-At"></a>初释事供。<a id="a-Au"></a>分证三千事之本也。<a id="a-Av"></a>十方六尘理之用也。<a id="a-Aw"></a>上献佛者。<a id="a-Ax"></a>表因趣果。<a id="a-Ay"></a>二理解下释理供二。<a id="a-Az"></a>初正释。<a id="a-B0"></a>万行熏智名为供佛。<a id="a-B1"></a>智具三故名为一切。<a id="a-B2"></a>此智即是十方三世诸佛正体。<a id="a-B3"></a>复名一切。<a id="a-B4"></a>二净名下引证。<a id="a-B5"></a>食即三谛能发三智。<a id="a-B6"></a>理佛事佛咸资咸供。<a id="a-B7"></a>十成就普二。<a id="a-B8"></a>初举普不普喻二初举萤等。<a id="a-B9"></a>二举日光。<a id="a-BA"></a>卉木丛林总举三草二木。<a id="a-BB"></a>华果成就略喻十番利益。<a id="a-BC"></a>二外道下明普不普法二。<a id="a-BD"></a>初明凡小通别。<a id="a-BE"></a>二今圆下明圆圣慈慧三。<a id="a-BF"></a>初正明。<a id="a-BG"></a>二华严下引证。<a id="a-BH"></a>因乃称性发心。<a id="a-BI"></a>果则随机遍益。<a id="a-BJ"></a>三譬如下重喻。<a id="a-BK"></a>此则今经一地一雨众生谓异圣意无偏二。<a id="a-BL"></a>普门下明普门义无量二。<a id="a-BM"></a>初明净名三号难受。<a id="a-BN"></a>彼经云。<a id="a-BO"></a>诸佛之法悉皆同等。<a id="a-BP"></a>是故名为三藐三佛陀。<a id="a-BQ"></a>名为多陀阿伽度。<a id="a-BR"></a>名为佛驮。<a id="a-BS"></a>阿难。<a id="a-BT"></a>若我广说此三句义。<a id="a-BU"></a>汝以劫寿不能尽受。<a id="a-BV"></a>正使三千大千世界满中众生。<a id="a-BW"></a>皆如阿难多闻第一。<a id="a-BX"></a>得念总持。<a id="a-BY"></a>此诸人等以劫之寿。<a id="a-BZ"></a>亦不能受。<a id="a-Ba"></a>净名之俦者。<a id="a-Bb"></a>彼经俦类。<a id="a-Bc"></a>诸大乘经所称三号。<a id="a-Bd"></a>悉应难受。<a id="a-Be"></a>二今此下明今题三义同彼。<a id="a-Bf"></a>今之观字同彼第三佛驮之号。<a id="a-Bg"></a>此云觉者故。<a id="a-Bh"></a>世音同彼第二多陀阿伽度之号。<a id="a-Bi"></a>此云如来。<a id="a-Bj"></a>以今世音即如如境故。<a id="a-Bk"></a>普门同彼第一三藐三佛陀之号。<a id="a-Bl"></a>此云正遍知。<a id="a-Bm"></a>一实相开十门故。<a id="a-Bn"></a>此之三义若广说者。<a id="a-Bo"></a>劫寿莫受。<a id="a-Bp"></a>三章安就品证十义。<a id="a-Bq"></a>大章第二释体二。<a id="a-Br"></a>初略示今品体二。<a id="a-Bs"></a>初示今体。<a id="a-Bt"></a>灵智者始觉也。<a id="a-Bu"></a>法身者本觉也。<a id="a-Bv"></a>同是一觉何所论合。<a id="a-Bw"></a>但为本迷觉成不觉。<a id="a-Bx"></a>圆名字位寻名觉本。<a id="a-By"></a>功非伏断合义未成。<a id="a-Bz"></a>五品顿伏得名观合。<a id="a-C0"></a>六根似合。<a id="a-C1"></a>分真证合。<a id="a-C2"></a>今观世音邻极之合。<a id="a-C3"></a>全本为始实非二体。<a id="a-C4"></a>以有不觉故约伏断而论于合。<a id="a-C5"></a>本觉轨持生始觉解。<a id="a-C6"></a>故名为法。<a id="a-C7"></a>自然集聚三千妙德。<a id="a-C8"></a>故名为身。<a id="a-C9"></a>始觉元明故名为灵。<a id="a-CA"></a>今能断证故名为智。<a id="a-CB"></a>本始不二是所诠体。<a id="a-CC"></a>二若余下异他经二。<a id="a-CD"></a>初以三二对辩。<a id="a-CE"></a>余经明三身者。<a id="a-CF"></a>金光明经。<a id="a-CG"></a>立化身应身法身。<a id="a-CH"></a>又云。<a id="a-CI"></a>如来游于无量甚深法性。<a id="a-CJ"></a>如来是应能游是报。<a id="a-CK"></a>法性是法。<a id="a-CL"></a>此经迹门云。<a id="a-CM"></a>唯佛与佛乃能究尽诸法实相。<a id="a-CN"></a>五佛即应。<a id="a-CO"></a>能究是报。<a id="a-CP"></a>实相是法。<a id="a-CQ"></a>本门云。<a id="a-CR"></a>如来如实知见三界之相。<a id="a-CS"></a>非如非异等。<a id="a-CT"></a>如来即应。<a id="a-CU"></a>如实知见是报。<a id="a-CV"></a>非如非异是法。<a id="a-CW"></a>净名有解脱名不思议是法。<a id="a-CX"></a>住是解脱即报。<a id="a-CY"></a>能以须弥入芥子中是应。<a id="a-CZ"></a>大品三般若亦是三身。<a id="a-Ca"></a>此等众经皆可三身对体宗用。<a id="a-Cb"></a>此品但有二身义者。<a id="a-Cc"></a>名观世音即真身义。<a id="a-Cd"></a>普门示现即应身义。<a id="a-Ce"></a>真是内证之智。<a id="a-Cf"></a>应是外化之身。<a id="a-Cg"></a>若比诸经即当宗用。<a id="a-Ch"></a>虽无体文而有体义。<a id="a-Ci"></a>以智不孤立必合法身。<a id="a-Cj"></a>岂有盖无函有光无鉴。<a id="a-Ck"></a>是则诸经三身故。<a id="a-Cl"></a>可别以法身为体。<a id="a-Cm"></a>此品二身即须法报合而为体。<a id="a-Cn"></a>二只此下明理智不二二。<a id="a-Co"></a>初约出缠明不二。<a id="a-Cp"></a>前云灵智合法身者。<a id="a-Cq"></a>非二物合。<a id="a-Cr"></a>只此灵智体是法身。<a id="a-Cs"></a>以本觉不觉是故在缠。<a id="a-Ct"></a>名如来藏。<a id="a-Cu"></a>本觉自觉是故出缠。<a id="a-Cv"></a>名大法身。<a id="a-Cw"></a>今既出缠验智即理。<a id="a-Cx"></a>二今知下约一物喻不二。<a id="a-Cy"></a>性德本具权实之相。<a id="a-Cz"></a>七方便人非性德智。<a id="a-D0"></a>是故不知同体权实。<a id="a-D1"></a>今之灵智既知权实。<a id="a-D2"></a>验理智不二。<a id="a-D3"></a>理智二名只名一体。<a id="a-D4"></a>其犹一物人若在右物则成左。<a id="a-D5"></a>人若在左物则成右。<a id="a-D6"></a>左右名异物未始殊。<a id="a-D7"></a>故二智与理名异体一。<a id="a-D8"></a>二若明下广指大本释。<a id="a-D9"></a>三明宗四。<a id="a-DA"></a>初正明今品宗二。<a id="a-DB"></a>初略指。<a id="a-DC"></a>体章既明智合法身。<a id="a-DD"></a>斯是出缠之体也。<a id="a-DE"></a>此体广有自在之应。<a id="a-DF"></a>此应对于冥显两机。<a id="a-DG"></a>收一品文罄无不尽。<a id="a-DH"></a>故以感应为此品宗。<a id="a-DI"></a>二十界下示相二。<a id="a-DJ"></a>初示机应相。<a id="a-DK"></a>上出缠之体是寂照之知。<a id="a-DL"></a>十机若扣即寂之照。<a id="a-DM"></a>遂蒙真智冥拔众苦。<a id="a-DN"></a>十机若扣即照之寂。<a id="a-DO"></a>乃蒙应像显与诸乐。<a id="a-DP"></a>寂照不二只是一知。<a id="a-DQ"></a>与拔虽殊岂须动念。<a id="a-DR"></a>致有前后者。<a id="a-DS"></a>即二问答。<a id="a-DT"></a>说有前后非一时也。<a id="a-DU"></a>二益文下二示宗要义。<a id="a-DV"></a>七难三毒二求得脱。<a id="a-DW"></a>三十三身十九说法得度。<a id="a-DX"></a>此之文义喻如纲目。<a id="a-DY"></a>若牵感应之纲。<a id="a-DZ"></a>目无不动。<a id="a-Da"></a>斯为宗要谁谓不然。<a id="a-Db"></a>二余经下与他经辩异二。<a id="a-Dc"></a>初示他用因果。<a id="a-Dd"></a>本部明一乘因果。<a id="a-De"></a>净名明佛国因果。<a id="a-Df"></a>观经明心观。<a id="a-Dg"></a>金光明指果德。<a id="a-Dh"></a>虽单复不同。<a id="a-Di"></a>而不出因果。<a id="a-Dj"></a>斯是众经明宗之相。<a id="a-Dk"></a>二今品下就此明去取二。<a id="a-Dl"></a>初去因果通义。<a id="a-Dm"></a>言不尔者。<a id="a-Dn"></a>明今品宗不用因果也。<a id="a-Do"></a>何者若以义推谁无因果。<a id="a-Dp"></a>从凡至圣能感所感。<a id="a-Dq"></a>此义通漫非的今宗。<a id="a-Dr"></a>但经意不至此者。<a id="a-Ds"></a>出不用因果之意。<a id="a-Dt"></a>盖由经文不谈观音自行修证故也。<a id="a-Du"></a>以如来答得名之由。<a id="a-Dv"></a>但云即时观其音声。<a id="a-Dw"></a>尚不明观音声观法。<a id="a-Dx"></a>岂有观成入位之相。<a id="a-Dy"></a>若佛顶首楞严经云。<a id="a-Dz"></a>昔观世音佛教我从闻思修入三摩地。<a id="a-E0"></a>初于闻中入流亡所。<a id="a-E1"></a>所入既寂动静二相。<a id="a-E2"></a>了然不生。<a id="a-E3"></a>如是渐增闻所闻尽。<a id="a-E4"></a>尽闻不住觉所觉空。<a id="a-E5"></a>空觉极圆空所空灭。<a id="a-E6"></a>生灭既灭寂灭现前。<a id="a-E7"></a>忽然超越世出世间。<a id="a-E8"></a>十方圆明获二殊胜。<a id="a-E9"></a>一者上合十方诸佛本妙觉心。<a id="a-EA"></a>与诸如来同一慈力。<a id="a-EB"></a>二者下合十方一切六道众生。<a id="a-EC"></a>与诸众生同一悲仰。<a id="a-ED"></a>乃至同慈力故能现应身。<a id="a-EE"></a>同悲仰故能施无畏。<a id="a-EF"></a>又大悲心陀罗尼经云。<a id="a-EG"></a>昔千光王静住如来。<a id="a-EH"></a>为我说此广大圆满无碍大悲心陀罗尼。<a id="a-EI"></a>以金色手摩我顶上。<a id="a-EJ"></a>作如是言。<a id="a-EK"></a>汝当持此心咒。<a id="a-EL"></a>普为恶世一切众生作大利乐。<a id="a-EM"></a>我于是时始住初地。<a id="a-EN"></a>一闻此咒故超第八地。<a id="a-EO"></a>乃至身生千手千眼等。<a id="a-EP"></a>若今大部迹本二门。<a id="a-EQ"></a>广明如来修因证果。<a id="a-ER"></a>及诸经中明佛因果文皆可见。<a id="a-ES"></a>此品不然。<a id="a-ET"></a>故云文意似不至此也。<a id="a-EU"></a>二机家下取感应扶文。<a id="a-EV"></a>以前答中冥应显机。<a id="a-EW"></a>具诠三业。<a id="a-EX"></a>称名常念及礼拜等。<a id="a-EY"></a>文有因也。<a id="a-EZ"></a>免七种难离三毒根。<a id="a-Ea"></a>文有果也。<a id="a-Eb"></a>至后答中显应冥机。<a id="a-Ec"></a>是故不说三业现因。<a id="a-Ed"></a>而感诸身说。<a id="a-Ee"></a>皆云得度。<a id="a-Ef"></a>盖随浅深悉能到岸。<a id="a-Eg"></a>此有果文也。<a id="a-Eh"></a>此因果文以感往收。<a id="a-Ei"></a>有何所漏。<a id="a-Ej"></a>圣虽无下文虽不示观音修证。<a id="a-Ek"></a>而具谈冥显济物无穷。<a id="a-El"></a>以应往收更无所失。</p>
  <p id="aEm">问。<a id="a-En"></a>前释名章通论十双。<a id="a-Eo"></a>慈悲福慧属因。<a id="a-Ep"></a>真应智断在果。<a id="a-Eq"></a>至别释中解人。<a id="a-Er"></a>则圆观初终。<a id="a-Es"></a>释法则十普始末。<a id="a-Et"></a>至今明宗。<a id="a-Eu"></a>何故乃云圣无因果。</p>
  <p id="aEv">答。<a id="a-Ew"></a>通别释名明观世音及以普门。<a id="a-Ex"></a>既是等觉无上人法。<a id="a-Ey"></a>道理须明发心立行从因至果。<a id="a-Ez"></a>乃取一代教中所诠修证法相。<a id="a-F0"></a>解释人法此乃义推。<a id="a-F1"></a>合有因果也。<a id="a-F2"></a>今明宗要理须扶文岂。<a id="a-F3"></a>可却取他经因果邪。<a id="a-F4"></a>须知今言圣无因果。<a id="a-F5"></a>乃是文无不妨释名义求自有。<a id="a-F6"></a>是故今云文不至此。<a id="a-F7"></a>应知今宗不取因果。<a id="a-F8"></a>特用感应略有三意。<a id="a-F9"></a>一者经既不谈所证之理。<a id="a-FA"></a>故让灵智合法身为体。<a id="a-FB"></a>既冥理属体故摄物为宗。<a id="a-FC"></a>二者经不谈圣自修证相。<a id="a-FD"></a>若用因果则不扶文。<a id="a-FE"></a>三者一品始终唯诠冥显两应对冥显二机。<a id="a-FF"></a>若用感应。<a id="a-FG"></a>宗要善成。<a id="a-FH"></a>三感应下指大本。<a id="a-FI"></a>四问若下杂料拣显相。<a id="a-FJ"></a>共十一番问答分五。<a id="a-FK"></a>初四番约机拣四。<a id="a-FL"></a>初善恶俱感明微义二。<a id="a-FM"></a>初问。<a id="a-FN"></a>若言等者即大本释名中云。<a id="a-FO"></a>机是微义。<a id="a-FP"></a>故易云。<a id="a-FQ"></a>机者动之微。<a id="a-FR"></a>吉之先现。<a id="a-FS"></a>众生有将生之善。<a id="a-FT"></a>此善微微将动而得为机。<a id="a-FU"></a>今以善例恶。<a id="a-FV"></a>亦有将生微动之义。<a id="a-FW"></a>可得为机否。<a id="a-FX"></a>答然者。<a id="a-FY"></a>许亦是机。<a id="a-FZ"></a>圣心圆照善恶不遗。<a id="a-Fa"></a>善微将生念欲与乐。<a id="a-Fb"></a>恶微将生念欲拔苦。<a id="a-Fc"></a>二性善冥伏明生义。<a id="a-Fd"></a>二初问。<a id="a-Fe"></a>不知性善有可生义。<a id="a-Ff"></a>故兴此问。<a id="a-Fg"></a>二答。<a id="a-Fh"></a>冥伏未现故须圣应。<a id="a-Fi"></a>是善性故得将生。<a id="a-Fj"></a>三善恶慈悲相关义二。<a id="a-Fk"></a>初问。<a id="a-Fl"></a>若善已成不须关圣。<a id="a-Fm"></a>若关圣应微善成着。<a id="a-Fn"></a>恶关圣应亦微恶成着邪二答。<a id="a-Fo"></a>圣岂成就众生之恶。<a id="a-Fp"></a>但以善性法尔关慈应。<a id="a-Fq"></a>则善成得乐。<a id="a-Fr"></a>恶关悲应恶灭离苦。<a id="a-Fs"></a>同体故关非条然也。<a id="a-Ft"></a>四感应相称释宜义二。<a id="a-Fu"></a>初问。<a id="a-Fv"></a>圣智鉴机宜用何法。<a id="a-Fw"></a>那将释感云机宜邪。<a id="a-Fx"></a>二答宜必相宜何局于应。<a id="a-Fy"></a>底盖之喻不在一边。<a id="a-Fz"></a>二一番约应简二。<a id="a-G0"></a>初约二身无应问。<a id="a-G1"></a>二约二身俱应答。<a id="a-G2"></a>法身聚集无量法门。<a id="a-G3"></a>能应众生种种观智。<a id="a-G4"></a>应身聚集无量神变。<a id="a-G5"></a>能应众生种种见闻。<a id="a-G6"></a>三三番相对简三。<a id="a-G7"></a>初明感应非一异二。<a id="a-G8"></a>初问二答。<a id="a-G9"></a>不一故感应不异故相关。<a id="a-GA"></a>二明感应非虚实二。<a id="a-GB"></a>初问。<a id="a-GC"></a>二答。<a id="a-GD"></a>云云者。<a id="a-GE"></a>义应例上。<a id="a-GF"></a>既非一异亦非虚实。<a id="a-GG"></a>然双非虚实及非一异须得其意。<a id="a-GH"></a>心佛众生三无差别。<a id="a-GI"></a>理本无差差约事用。<a id="a-GJ"></a>三千理同故不异。<a id="a-GK"></a>迷悟事异故不一。<a id="a-GL"></a>悟故佛法为应。<a id="a-GM"></a>迷故心生是感。<a id="a-GN"></a>理本一故非实。<a id="a-GO"></a>事暂异故非虚。<a id="a-GP"></a>故不二门云。<a id="a-GQ"></a>幻机幻感幻应幻赴。<a id="a-GR"></a>故地住前异相仍存。<a id="a-GS"></a>真位分分同佛体用。<a id="a-GT"></a>至于究竟感应既亡。<a id="a-GU"></a>复何论于一异虚实。<a id="a-GV"></a>三以他下明感应难思议二。<a id="a-GW"></a>初叙他问答二。<a id="a-GX"></a>初疑凡圣隔异非感应。<a id="a-GY"></a>克论感应其体各别。<a id="a-GZ"></a>虽互立能所。<a id="a-Ga"></a>而凡圣定分。<a id="a-Gb"></a>所感是圣必非能感。<a id="a-Gc"></a>所应是凡定非能应。<a id="a-Gd"></a>感应分隔何名道交。<a id="a-Ge"></a>二答能所存没故道交二。<a id="a-Gf"></a>初互论能所。<a id="a-Gg"></a>先立所感所应不实。<a id="a-Gh"></a>何者。<a id="a-Gi"></a>所感非凡故不实。<a id="a-Gj"></a>所应非圣故不实。<a id="a-Gk"></a>次立能应能感不实。<a id="a-Gl"></a>何者。<a id="a-Gm"></a>良以还将所感为能应。<a id="a-Gn"></a>所感既不实。<a id="a-Go"></a>故能应不实。<a id="a-Gp"></a>又将所应为能感。<a id="a-Gq"></a>所应既不实故能感不实。<a id="a-Gr"></a>二既不实二亦非异。<a id="a-Gs"></a>二不异下各论存没。<a id="a-Gt"></a>既无实无异。<a id="a-Gu"></a>何名感应道交。<a id="a-Gv"></a>故以互存互没而立不异而异。<a id="a-Gw"></a>以由所感而为能应。<a id="a-Gx"></a>所应为能感。<a id="a-Gy"></a>故感应不异。<a id="a-Gz"></a>而今圣边没于所感。<a id="a-H0"></a>目为能应。<a id="a-H1"></a>凡边没于所应目为能感。<a id="a-H2"></a>故成而异就于而异。<a id="a-H3"></a>故有感应。<a id="a-H4"></a>就其不异故得道交。<a id="a-H5"></a>斯是古师情解感应及道交义。<a id="a-H6"></a>二私难下章安破立二。<a id="a-H7"></a>初难他义不成二。<a id="a-H8"></a>初难立义不成二。<a id="a-H9"></a>初明存没不成。<a id="a-HA"></a>虽以能所互论存没。<a id="a-HB"></a>究其体状只于圣边。<a id="a-HC"></a>没其凡感复于凡边没于圣应。<a id="a-HD"></a>以其圣没能应不得。<a id="a-HE"></a>凡没能感不得。<a id="a-HF"></a>若尔。<a id="a-HG"></a>感应永殊。<a id="a-HH"></a>那言不异。<a id="a-HI"></a>二又感下明不异不成。<a id="a-HJ"></a>大意同前。<a id="a-HK"></a>二又难下以四性结过。<a id="a-HL"></a>感能应所自属于机感所应能自属于应故是自性次之二句虽涉感应。<a id="a-HM"></a>义不相由还属自性。<a id="a-HN"></a>次有四句皆从彼生。<a id="a-HO"></a>故属他性。<a id="a-HP"></a>第三不独由自不独由他。<a id="a-HQ"></a>须二合生乃属共性。<a id="a-HR"></a>若离自他属无因性。<a id="a-HS"></a>二问若下明今能妙契二。<a id="a-HT"></a>初离四句无感应以问。<a id="a-HU"></a>二答圣下用四悉立因缘而答。<a id="a-HV"></a>大圣圆证三千理事。<a id="a-HW"></a>同在一心故心平等。<a id="a-HX"></a>一一皆了即空假中。<a id="a-HY"></a>故心为住。<a id="a-HZ"></a>圣既用此平等无住为能应法。<a id="a-Ha"></a>故不住着所应机感。<a id="a-Hb"></a>但随十界乐欲便宜破恶入理四机扣之。<a id="a-Hc"></a>即以世界为人对治第一义四种之法。<a id="a-Hd"></a>任运而应。<a id="a-He"></a>此之感应岂可以其自他共离而思议邪。<a id="a-Hf"></a>又复众生于自生感应。<a id="a-Hg"></a>有四益者。<a id="a-Hh"></a>亦可说言自感自应。<a id="a-Hi"></a>若于三种有四益者。<a id="a-Hj"></a>亦可说言由感生应由应生感。<a id="a-Hk"></a>共能生感共能生应。<a id="a-Hl"></a>离二有感离二有应。<a id="a-Hm"></a>皆可得说。<a id="a-Hn"></a>既无四执随机说四。<a id="a-Ho"></a>故诸经论谈于感应。<a id="a-Hp"></a>不出此四也。<a id="a-Hq"></a>四问妄执下一番约机简二。<a id="a-Hr"></a>初疑妄执之善非机。<a id="a-Hs"></a>二答妄执是恶能感。<a id="a-Ht"></a>五问妄执下二番相对拣二。<a id="a-Hu"></a>初示妙应随情所为二。<a id="a-Hv"></a>初问。<a id="a-Hw"></a>二答。<a id="a-Hx"></a>二问凡下示至圣拔邪归正二。<a id="a-Hy"></a>初问。<a id="a-Hz"></a>二答。<a id="a-I0"></a>四慈悲利物用二。<a id="a-I1"></a>初标。</p>
  <p id="aI2">问。<a id="a-I3"></a>感应慈悲为同为异。<a id="a-I4"></a>若其同者。<a id="a-I5"></a>那得分对宗用二章。<a id="a-I6"></a>若其异者。<a id="a-I7"></a>请陈其义。</p>
  <p id="aI8">答。<a id="a-I9"></a>法相开合制立多途。<a id="a-IA"></a>今文既以般若法身合之为体。<a id="a-IB"></a>乃于解脱分出宗用。<a id="a-IC"></a>虽是一德而有二能。<a id="a-ID"></a>感应则通语关宜。<a id="a-IE"></a>慈悲则别明与拔。<a id="a-IF"></a>若论感应不说慈悲。<a id="a-IG"></a>则似仁王降世而无治理之功。<a id="a-IH"></a>今明感应则收经义尽。<a id="a-II"></a>故立为宗。<a id="a-IJ"></a>次示慈悲则利物义足。<a id="a-IK"></a>故立为用。<a id="a-IL"></a>开一为二。<a id="a-IM"></a>其意略尔。<a id="a-IN"></a>二二智下释二。<a id="a-IO"></a>初正论冥显二。<a id="a-IP"></a>初略辩二。<a id="a-IQ"></a>初对二智辩用二。<a id="a-IR"></a>初问。<a id="a-IS"></a>妙经之用断权疑生实信。<a id="a-IT"></a>正当二智那指慈悲。<a id="a-IU"></a>二答。<a id="a-IV"></a>二智之用通亘一部。<a id="a-IW"></a>具智慈悲今品别用。<a id="a-IX"></a>二他释下就二身明益二。<a id="a-IY"></a>初叙他局解。<a id="a-IZ"></a>二今明下明今正义二。<a id="a-Ia"></a>初法二。<a id="a-Ib"></a>初明二身皆常间二。<a id="a-Ic"></a>初明二身皆常。<a id="a-Id"></a>法以寂照为常。<a id="a-Ie"></a>应以不休为常。<a id="a-If"></a>二若言下明二身皆间。<a id="a-Ig"></a>二故知下明二益无二别。<a id="a-Ih"></a>二譬如下喻。<a id="a-Ii"></a>二此中下指广。<a id="a-Ij"></a>大本明二十五王三昧破二十五有。<a id="a-Ik"></a>显真常我性。<a id="a-Il"></a>通有四意。<a id="a-Im"></a>一出诸有过患。<a id="a-In"></a>二明本法功德。<a id="a-Io"></a>三结行成三昧。<a id="a-Ip"></a>四慈悲破有。<a id="a-Iq"></a>观音自行已破诸有惑业过患。<a id="a-Ir"></a>功德三昧皆已成就。<a id="a-Is"></a>正以慈悲令他破有。<a id="a-It"></a>故知今用即第四意也。<a id="a-Iu"></a>二问观下兼辩本迹三。<a id="a-Iv"></a>初明本迹难知二。<a id="a-Iw"></a>初问。<a id="a-Ix"></a>二答。<a id="a-Iy"></a>二如观下明因果异说二。<a id="a-Iz"></a>初引二经犹在因。<a id="a-J0"></a>二若观下引一经已成果。<a id="a-J1"></a>三二文下用悉檀和会二。<a id="a-J2"></a>初问。<a id="a-J3"></a>二乃是下释。<a id="a-J4"></a>或说已成或说未成。<a id="a-J5"></a>盖顺机缘令获利益。<a id="a-J6"></a>勿求其实。<a id="a-J7"></a>第五明教相二。<a id="a-J8"></a>初定文相二。<a id="a-J9"></a>初泛明部党。<a id="a-JA"></a>二今所下的示所传二。<a id="a-JB"></a>初示妙经一品。<a id="a-JC"></a>二而别下明别行之由。<a id="a-JD"></a>二此品下明教相二。<a id="a-JE"></a>初同本经醍醐相二。<a id="a-JF"></a>初明品意。<a id="a-JG"></a>通于开权显实者。<a id="a-JH"></a>且举迹门。<a id="a-JI"></a>亦应更云开迹显本此乃以方便品讫分别功德品十九行偈。<a id="a-JJ"></a>俱为正宗。<a id="a-JK"></a>以十九行偈后。<a id="a-JL"></a>俱为流通本迹二门也。<a id="a-JM"></a>二圆人下明教味。<a id="a-JN"></a>圆法即本迹二门所诠之法也。<a id="a-JO"></a>圆教即本迹二门能诠之教也。<a id="a-JP"></a>二问文下核今品施开义三。<a id="a-JQ"></a>初核成施权相二。<a id="a-JR"></a>初约方便乖圆问。<a id="a-JS"></a>二答就下约为实施权答二。<a id="a-JT"></a>初约实人施权答。<a id="a-JU"></a>圆圣偏说为引渐机。<a id="a-JV"></a>岂佛说小令佛是小。<a id="a-JW"></a>就能说人判属圆教。<a id="a-JX"></a>二又付下约权能通实答。<a id="a-JY"></a>深信解者。<a id="a-JZ"></a>即嘱累云信如来智慧者。<a id="a-Ja"></a>若不信者。<a id="a-Jb"></a>即七方便人。<a id="a-Jc"></a>二又问下核成开权相二。<a id="a-Jd"></a>初约机同鹿苑难。<a id="a-Je"></a>说人虽圆禀人通小。<a id="a-Jf"></a>且如鹿苑佛岂不圆。<a id="a-Jg"></a>只就禀人判属三藏。<a id="a-Jh"></a>今岂不然。<a id="a-Ji"></a>二约部开权迹答。<a id="a-Jj"></a>阿含小部未开权迹。<a id="a-Jk"></a>遂令教味随机属小。<a id="a-Jl"></a>今经开显即权是实。<a id="a-Jm"></a>即迹是本。<a id="a-Jn"></a>虽说小法为通圆经。<a id="a-Jo"></a>岂同鹿苑邪。<a id="a-Jp"></a>三问上下核成妙用相二。<a id="a-Jq"></a>初约舍用相乖问。<a id="a-Jr"></a>二约体用难思答。<a id="a-Js"></a>正宗废权立实故言舍。<a id="a-Jt"></a>流通为实施权故须用。<a id="a-Ju"></a>显实体后而论权用。<a id="a-Jv"></a>斯是今经秘妙方便。</p>
 </body>
</html>