<!doctype html>
<html id="z3IBWWr1La" data-ver="1574">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">四念处卷第四</h1>
  <p id="a2">第四圆教四念处者。<a id="a-3"></a>为三。<a id="a-4"></a>一大意。<a id="a-5"></a>二停心。<a id="a-6"></a>三念处。<a id="a-7"></a>大意开四门(云云)。<a id="a-8"></a>若说若行。<a id="a-9"></a>多用非有非无门(云云)。<a id="a-A"></a>余法易知。<a id="a-B"></a>别圆须解。<a id="a-C"></a>一明位有高下。<a id="a-D"></a>二明法之偏圆。<a id="a-E"></a>三明断不断。<a id="a-F"></a>四明具不具。<a id="a-G"></a>五明通不通。<a id="a-H"></a>位高下者。<a id="a-I"></a>别教十信伏界内见思。<a id="a-J"></a>十住断界内见思。<a id="a-K"></a>又断界外上品尘沙。<a id="a-L"></a>十行断中品尘沙。<a id="a-M"></a>十回向断下品尘沙伏无明。<a id="a-N"></a>登初地见中道断无明。<a id="a-O"></a>乃至等觉。<a id="a-P"></a>妙觉断无明尽。<a id="a-Q"></a>圆教初有五品弟子。<a id="a-R"></a>名外凡。<a id="a-S"></a>十信名内凡。<a id="a-T"></a>皆圆伏无明。<a id="a-U"></a>而界内见思。<a id="a-V"></a>自然而尽。<a id="a-W"></a>如火烧铁。<a id="a-X"></a>铁虽未融。<a id="a-Y"></a>垢在前去。<a id="a-Z"></a>正慧观无明。<a id="a-a"></a>无明未除。<a id="a-b"></a>见思前尽。<a id="a-c"></a>若登初住断一品无明。<a id="a-d"></a>乃至十住断十品无明。<a id="a-e"></a>与别家十地齐。<a id="a-f"></a>若登初行。<a id="a-g"></a>又断一品无明。<a id="a-h"></a>与别家等觉齐。<a id="a-i"></a>若至二行。<a id="a-j"></a>与别家妙觉齐。<a id="a-k"></a>若登三行。<a id="a-l"></a>所有智断。<a id="a-m"></a>别人不识其名。<a id="a-n"></a>况知其法。<a id="a-o"></a>四行乃至十行十回向。<a id="a-p"></a>十地等觉妙觉。<a id="a-q"></a>所有智断。<a id="a-r"></a>皆非境界。<a id="a-s"></a>但知十二品断无明。<a id="a-t"></a>为己家之极果。<a id="a-u"></a>不知是他家之下因。<a id="a-v"></a>譬如构塼石为基。<a id="a-w"></a>以金宝饰上。<a id="a-x"></a>岂如从基至顶。<a id="a-y"></a>悉累金刚。<a id="a-z"></a>非唯高低有殊。<a id="a-10"></a>亦宝非宝别。<a id="a-11"></a>法说譬说。<a id="a-12"></a>简别朗然。<a id="a-13"></a>不须惑矣。<a id="a-14"></a>二法偏圆者。<a id="a-15"></a>类如小乘断通惑。<a id="a-16"></a>不除别惑。<a id="a-17"></a>闻甄迦罗弹琴。<a id="a-18"></a>迦葉起舞。<a id="a-19"></a>天冠问曰。<a id="a-1A"></a>耆年解脱何故如此。<a id="a-1B"></a>迦葉答言。<a id="a-1C"></a>声闻之惑我己断尽。<a id="a-1D"></a>此是菩萨胜妙功德。<a id="a-1E"></a>故吾于此不能自安。<a id="a-1F"></a>如四方风不动须弥。<a id="a-1G"></a>毗岚风至碎如腐草。<a id="a-1H"></a>当知声闻断通。<a id="a-1I"></a>不能知别。<a id="a-1J"></a>无漏力弱不能自安。<a id="a-1K"></a>别教初心止伏见思。<a id="a-1L"></a>地前止。<a id="a-1M"></a>断界内见思。<a id="a-1N"></a>登地分分伏无明。<a id="a-1O"></a>分分断无明。<a id="a-1P"></a>此则偏断非圆伏也。<a id="a-1Q"></a>若作界外。<a id="a-1R"></a>别说者。<a id="a-1S"></a>登地断别见。<a id="a-1T"></a>二地至六地。<a id="a-1U"></a>断别欲界思。<a id="a-1V"></a>七地断别色无色界思。<a id="a-1W"></a>此亦偏断之义耳。<a id="a-1X"></a>又作不思议六尘义者。<a id="a-1Y"></a>入无量禅。<a id="a-1Z"></a>作无记变化色住。<a id="a-1a"></a>复入力禅舍。<a id="a-1b"></a>复入力禅起。<a id="a-1c"></a>复入力禅。<a id="a-1d"></a>无量百千亿劫。<a id="a-1e"></a>倒修凡夫事。<a id="a-1f"></a>至八地已上。<a id="a-1g"></a>犹是无色界果报。<a id="a-1h"></a>不可思议六尘。<a id="a-1i"></a>何以得知地持解。<a id="a-1j"></a>等觉无垢地。<a id="a-1k"></a>始得离见。<a id="a-1l"></a>见清净禅。<a id="a-1m"></a>当知离欲界色无色惑。<a id="a-1n"></a>俱至等觉。<a id="a-1o"></a>乃尽方是圆义。<a id="a-1p"></a>若八地始离无色界果报者。<a id="a-1q"></a>是偏断之义也。<a id="a-1r"></a>故大经云。<a id="a-1s"></a>十地为无我轮惑所转。<a id="a-1t"></a>无我只是见惑。<a id="a-1u"></a>若见惑先断。<a id="a-1v"></a>不应至无垢地。<a id="a-1w"></a>若见至无垢地者。<a id="a-1x"></a>乃圆义耳。<a id="a-1y"></a>以是推之。<a id="a-1z"></a>偏断则是别意也。<a id="a-20"></a>圆断惑者。<a id="a-21"></a>始外内凡。<a id="a-22"></a>即圆伏三界之惑。<a id="a-23"></a>初住即圆断无明。<a id="a-24"></a>二住至等觉。<a id="a-25"></a>皆圆断无明。<a id="a-26"></a>以此推之。<a id="a-27"></a>圆别断则明矣。<a id="a-28"></a>三断不断者。<a id="a-29"></a>别但明断不论不断。<a id="a-2A"></a>圆具二义。<a id="a-2B"></a>若教道明断。<a id="a-2C"></a>证道不断。<a id="a-2D"></a>例如小乘方便论断证。<a id="a-2E"></a>真不论断不断。<a id="a-2F"></a>今亦如是。<a id="a-2G"></a>若不思议观内。<a id="a-2H"></a>不见有烦恼。<a id="a-2I"></a>可断烦恼。<a id="a-2J"></a>性不障菩提。<a id="a-2K"></a>菩提不障烦恼。<a id="a-2L"></a>烦恼即菩提。<a id="a-2M"></a>菩提即烦恼。<a id="a-2N"></a>故净名云。<a id="a-2O"></a>佛为增上慢人。<a id="a-2P"></a>说断淫怒痴。<a id="a-2Q"></a>名为解脱。<a id="a-2R"></a>无增上慢者。<a id="a-2S"></a>淫怒痴性即是解脱。<a id="a-2T"></a>无行经云。<a id="a-2U"></a>淫怒即是道。<a id="a-2V"></a>又云。<a id="a-2W"></a>六十二见为如来种。<a id="a-2X"></a>即六根六尘。<a id="a-2Y"></a>而无限碍。<a id="a-2Z"></a>只眼中见色。<a id="a-2a"></a>亦眼中入三解脱门。<a id="a-2b"></a>华严明十眼乃至六根。<a id="a-2c"></a>皆明于一尘中。<a id="a-2d"></a>具十方三世诸佛。<a id="a-2e"></a>八相成道转法轮度众生皆不断。<a id="a-2f"></a>而明了也。<a id="a-2g"></a>四具不具者。<a id="a-2h"></a>若只作一法不作一切法者。<a id="a-2i"></a>此是别意。<a id="a-2j"></a>若一法一切法趣。<a id="a-2k"></a>一切是趣。<a id="a-2l"></a>不过趣尚不可得。<a id="a-2m"></a>况有趣非趣。<a id="a-2n"></a>趣一即法性。<a id="a-2o"></a>法性即法界。<a id="a-2p"></a>无一法出法界外。<a id="a-2q"></a>若有一法过涅槃者。<a id="a-2r"></a>我亦说如幻如化。<a id="a-2s"></a>故知一法具一切法。<a id="a-2t"></a>即圆意也。<a id="a-2u"></a>五诸功德通不通者。<a id="a-2v"></a>若别意。<a id="a-2w"></a>只一地不关余地。<a id="a-2x"></a>若圆意一地一切诸地。<a id="a-2y"></a>故大品云。<a id="a-2z"></a>若闻阿字门。<a id="a-30"></a>即解一切义。<a id="a-31"></a>过茶无字可说。<a id="a-32"></a>初阿具足四十一字。<a id="a-33"></a>后茶亦具四十一字。<a id="a-34"></a>从初地具有住持生长荷负义。<a id="a-35"></a>至后究竟。<a id="a-36"></a>亦具三义。<a id="a-37"></a>大论云。<a id="a-38"></a>有始入中入终入。<a id="a-39"></a>实是一入而有初中后。<a id="a-3A"></a>问若作圆意若为判不思议二谛。<a id="a-3B"></a>答偏圆俱通。<a id="a-3C"></a>是世谛相。<a id="a-3D"></a>非通非塞是真谛相。<a id="a-3E"></a>大意竟。<a id="a-3F"></a>二五停心者。<a id="a-3G"></a>私谓五品是也。<a id="a-3H"></a>即事而理其相自彰何者初教以数息事。<a id="a-3I"></a>停散动。<a id="a-3J"></a>圆家以信理除疑惑。<a id="a-3K"></a>又信是道元。<a id="a-3L"></a>故当初品。<a id="a-3M"></a>又信是功德母。<a id="a-3N"></a>如彼气命。<a id="a-3O"></a>又信顺不动即是停心。<a id="a-3P"></a>故信品是一停心也。<a id="a-3Q"></a>初教以不净事观停贪欲。<a id="a-3R"></a>圆家以读诵除秽染。<a id="a-3S"></a>若著文字。<a id="a-3T"></a>染污法性。<a id="a-3U"></a>是为染法。<a id="a-3V"></a>非求法也。<a id="a-3W"></a>文字性离即是解脱。<a id="a-3X"></a>解脱清净。<a id="a-3Y"></a>是第二停心也。<a id="a-3Z"></a>初教以慈停嗔。<a id="a-3a"></a>圆以慈故。<a id="a-3b"></a>有说。<a id="a-3c"></a>说无秘吝。<a id="a-3d"></a>吝有秘。<a id="a-3e"></a>恚则非慈相。<a id="a-3f"></a>当知慈故能说。<a id="a-3g"></a>第三品停心也。<a id="a-3h"></a>初教以因缘观停痴。<a id="a-3i"></a>圆以六度。<a id="a-3j"></a>度于六蔽闇去明生。<a id="a-3k"></a>是第四品停心也。<a id="a-3l"></a>初教以念佛。<a id="a-3m"></a>停逼迫。<a id="a-3n"></a>圆以即事而理。<a id="a-3o"></a>理即法佛。<a id="a-3p"></a>法佛岂逼迫佛法。<a id="a-3q"></a>无能逼所逼。<a id="a-3r"></a>无逼无逼者。<a id="a-3s"></a>无逼法。<a id="a-3t"></a>是第五停心。<a id="a-3u"></a>当知信事即理。<a id="a-3v"></a>文字即解脱。<a id="a-3w"></a>慈即宽弘度蔽彼岸。<a id="a-3x"></a>一切平等。<a id="a-3y"></a>是圆家五停心也。<a id="a-3z"></a>以五品为停心。<a id="a-40"></a>其义已显。<a id="a-41"></a>更重举四弘四三昧。<a id="a-42"></a>生死苦谛即是涅槃。<a id="a-43"></a>无二无别。<a id="a-44"></a>此则信事顺理。<a id="a-45"></a>道元功德母。<a id="a-46"></a>未度苦谛。<a id="a-47"></a>是初停心。<a id="a-48"></a>烦恼即菩提。<a id="a-49"></a>无二无别。<a id="a-4A"></a>是为未解集谛。<a id="a-4B"></a>令解集谛。<a id="a-4C"></a>即第二读诵解脱停心也。<a id="a-4D"></a>大悲拔苦两誓愿(云云)。<a id="a-4E"></a>未安道谛令安道谛。<a id="a-4F"></a>即是以无吝之慈而说法。<a id="a-4G"></a>第三停心也。<a id="a-4H"></a>未入灭谛令入灭谛。<a id="a-4I"></a>即是兼行六度。<a id="a-4J"></a>度蔽彼岸。<a id="a-4K"></a>第四停心也。<a id="a-4L"></a>大慈兴两誓愿(云云)。<a id="a-4M"></a>又指四三昧。<a id="a-4N"></a>为第五停心也。<a id="a-4O"></a>此四三昧皆修念佛。<a id="a-4P"></a>破障道罪。<a id="a-4Q"></a>自有人数息。<a id="a-4R"></a>觉观不休。<a id="a-4S"></a>若念佛若称佛。<a id="a-4T"></a>名即破觉观。<a id="a-4U"></a>帖然心定。<a id="a-4V"></a>故普门品云。<a id="a-4W"></a>若有众生多于贪欲。<a id="a-4X"></a>常念观音即便得离。<a id="a-4Y"></a>破根本无明。<a id="a-4Z"></a>净名云。<a id="a-4a"></a>一念知一切法。<a id="a-4b"></a>是为坐道场。<a id="a-4c"></a>皆是念佛法门也。<a id="a-4d"></a>常行出般舟。<a id="a-4e"></a>诸佛倚立现前。<a id="a-4f"></a>睹法界佛也。<a id="a-4g"></a>常坐出文殊问般若。<a id="a-4h"></a>系缘法界一念法界。<a id="a-4i"></a>而念佛也。<a id="a-4j"></a>半行半坐。<a id="a-4k"></a>出方等法华。<a id="a-4l"></a>如是作已。<a id="a-4m"></a>却坐思惟诸佛实法。<a id="a-4n"></a>法华云。<a id="a-4o"></a>当成就四法。<a id="a-4p"></a>一为诸佛护念(云云)。<a id="a-4q"></a>此语初心行人久行道者。<a id="a-4r"></a>如安乐行。<a id="a-4s"></a>常好坐禅。<a id="a-4t"></a>在于闲处。<a id="a-4u"></a>修摄其心。<a id="a-4v"></a>观心无心。<a id="a-4w"></a>法不住法。<a id="a-4x"></a>我心自空罪福无主。<a id="a-4y"></a>作是忏悔。<a id="a-4z"></a>名大忏悔(云云)。<a id="a-50"></a>非行非坐通四法一通众经。<a id="a-51"></a>二通诸善。<a id="a-52"></a>三通诸恶。<a id="a-53"></a>如贤者军戎家业等不妨用心。<a id="a-54"></a>四通无记。<a id="a-55"></a>行住坐卧语默。<a id="a-56"></a>皆是摩诃衍。<a id="a-57"></a>以不可得故。<a id="a-58"></a>夫达者悬解。<a id="a-59"></a>迷者未悟。<a id="a-5A"></a>如囊中有宝不探示人。<a id="a-5B"></a>人无见者。<a id="a-5C"></a>今更点对冀得超然。<a id="a-5D"></a>前三藏中以事缘。<a id="a-5E"></a>事谓数息不净乃至念相好等。<a id="a-5F"></a>今则不尔。<a id="a-5G"></a>以理观缘理。<a id="a-5H"></a>生死即涅槃。<a id="a-5I"></a>烦恼即菩提。<a id="a-5J"></a>生死是众生之息命。<a id="a-5K"></a>涅槃是法身之息命。<a id="a-5L"></a>虽不可数而可散动。<a id="a-5M"></a>明寂对于数息也。<a id="a-5N"></a>烦恼是底下之秽恶。<a id="a-5O"></a>菩提是尊极之净理。<a id="a-5P"></a>对前显后故以文字解脱。<a id="a-5Q"></a>对不净停心也。<a id="a-5R"></a>大悲誓愿拔因果苦。<a id="a-5S"></a>若有我所尚不自出。<a id="a-5T"></a>况拔他苦。<a id="a-5U"></a>若无我所以慈悲心自拔。<a id="a-5V"></a>拔他对前显后(云云)。<a id="a-5W"></a>大慈誓愿与因果乐者。<a id="a-5X"></a>若十二因缘痴尚无自乐。<a id="a-5Y"></a>况与他乐。<a id="a-5Z"></a>今自无痴故能与乐耳。<a id="a-5a"></a>对前(云云)。<a id="a-5b"></a>行四三昧皆是念佛。<a id="a-5c"></a>破障道罪。<a id="a-5d"></a>前教念生身应相好。<a id="a-5e"></a>今念法身相好。<a id="a-5f"></a>事理永殊大异。<a id="a-5g"></a>故举四三昧。<a id="a-5h"></a>为第五停心也。<a id="a-5i"></a>次修十观成五停者。<a id="a-5j"></a>五停上求。<a id="a-5k"></a>上求何等。<a id="a-5l"></a>一信顺不思议。<a id="a-5m"></a>一实四谛是也。<a id="a-5n"></a>信一念具十法界生死即苦谛。<a id="a-5o"></a>一心具十法界烦恼即集谛。<a id="a-5p"></a>集谛即菩提。<a id="a-5q"></a>菩提是道谛也。<a id="a-5r"></a>生死苦谛即涅槃是灭谛也。<a id="a-5s"></a>此四非四。<a id="a-5t"></a>此一非一。<a id="a-5u"></a>而名实谛烦恼遍。<a id="a-5v"></a>一切处。<a id="a-5w"></a>一切处皆是菩提。<a id="a-5x"></a>弃此菩提更何处求菩提。<a id="a-5y"></a>如此生死苦谛。<a id="a-5z"></a>遍一切处。<a id="a-60"></a>皆是涅槃。<a id="a-61"></a>弃此涅槃。<a id="a-62"></a>更何处求涅槃。<a id="a-63"></a>毕定停心。<a id="a-64"></a>于此烦恼上求菩提。<a id="a-65"></a>毕定停心。<a id="a-66"></a>于此生死上求涅槃。<a id="a-67"></a>信即是求非别求也。<a id="a-68"></a>是名信一实谛成于停心也。<a id="a-69"></a>又云何停心。<a id="a-6A"></a>停心欲下化须发真正心。<a id="a-6B"></a>众生不知生死即涅槃。<a id="a-6C"></a>未度苦谛。<a id="a-6D"></a>菩萨为此而起大悲誓。<a id="a-6E"></a>令得解脱。<a id="a-6F"></a>既得脱已即是令度苦谛。<a id="a-6G"></a>众生未知烦恼即菩提。<a id="a-6H"></a>菩萨为此而起大悲。<a id="a-6I"></a>令得解脱。<a id="a-6J"></a>既得脱已。<a id="a-6K"></a>即是令度集谛。<a id="a-6L"></a>众生若解烦恼即是菩提即是安于道谛。<a id="a-6M"></a>众生若解生死即是涅槃即是而得灭谛。<a id="a-6N"></a>是为菩萨下化众生。<a id="a-6O"></a>言真正者。<a id="a-6P"></a>无行经云。<a id="a-6Q"></a>若发心求菩提。<a id="a-6R"></a>是人去佛远。<a id="a-6S"></a>譬如天与地。<a id="a-6T"></a>盖指发三方便菩提心也。<a id="a-6U"></a>此乃菩提心魔。<a id="a-6V"></a>大经云。<a id="a-6W"></a>自此之前我等皆名邪见人也。<a id="a-6X"></a>若人为说此法名善知识魔。<a id="a-6Y"></a>经言。<a id="a-6Z"></a>涅槃为生死者。<a id="a-6a"></a>指贪着界外涅槃。<a id="a-6b"></a>成变易生死也。<a id="a-6c"></a>经言。<a id="a-6d"></a>生死即涅槃者。<a id="a-6e"></a>指分段生死。<a id="a-6f"></a>即大涅槃。<a id="a-6g"></a>况复变易而非涅槃。<a id="a-6h"></a>以真正菩提心。<a id="a-6i"></a>真正化也。<a id="a-6j"></a>将此下化。<a id="a-6k"></a>以成停心。<a id="a-6l"></a>初名上求。<a id="a-6m"></a>次名下化乘。<a id="a-6n"></a>何等法向上向下。<a id="a-6o"></a>所谓善修止观。<a id="a-6p"></a>生死即涅槃。<a id="a-6q"></a>涅槃名止也。<a id="a-6r"></a>止心心性名为大定大涅槃深禅定窟。<a id="a-6s"></a>故涅槃即是止也。<a id="a-6t"></a>观烦恼即是菩提即观也。<a id="a-6u"></a>实相之慧。<a id="a-6v"></a>名一切种智。<a id="a-6w"></a>一切种智。<a id="a-6x"></a>名为般若。<a id="a-6y"></a>法华曰。<a id="a-6z"></a>定慧力庄严即上求。<a id="a-70"></a>以此度众生即是下化。<a id="a-71"></a>当知止观是所乘之法。<a id="a-72"></a>专此止观成于停心。<a id="a-73"></a>既能乘向上向下。<a id="a-74"></a>向上应得果。<a id="a-75"></a>向下应得度。<a id="a-76"></a>既不果不度者。<a id="a-77"></a>何物妨碍。<a id="a-78"></a>而今不获。<a id="a-79"></a>当知破法不遍。<a id="a-7A"></a>当研生死即涅槃。<a id="a-7B"></a>横破十法界鲠塞。<a id="a-7C"></a>烦恼即菩提。<a id="a-7D"></a>竖破十法界鲠塞。<a id="a-7E"></a>菩提涅槃道即通也。<a id="a-7F"></a>不即六法那忽即六法。<a id="a-7G"></a>是故须破不离六法那忽离六法。<a id="a-7H"></a>是故须破不即不离。<a id="a-7I"></a>菩提道通以此破法。<a id="a-7J"></a>成于停心(云云)。<a id="a-7K"></a>既破法遍。<a id="a-7L"></a>应与理会。<a id="a-7M"></a>那犹不合。<a id="a-7N"></a>当更细检。<a id="a-7O"></a>一切诸法中皆有安乐性。<a id="a-7P"></a>那忽并破一切诸法。<a id="a-7Q"></a>皆魔罗网。<a id="a-7R"></a>那忽并取。<a id="a-7S"></a>须明识通塞。<a id="a-7T"></a>若迷生死非涅槃。<a id="a-7U"></a>十法界皆塞。<a id="a-7V"></a>迷烦恼非菩提。<a id="a-7W"></a>十法界亦塞。<a id="a-7X"></a>达生死即涅槃。<a id="a-7Y"></a>十法界寂灭。<a id="a-7Z"></a>名之为通。<a id="a-7a"></a>烦恼即菩提十法界。<a id="a-7b"></a>痴如虚空不可尽。<a id="a-7c"></a>老死如虚空不可尽穷。<a id="a-7d"></a>无明无见始见终。<a id="a-7e"></a>名之为通。<a id="a-7f"></a>如此善知识。<a id="a-7g"></a>不思议险道通塞之相。<a id="a-7h"></a>以成停心(云云)。<a id="a-7i"></a>既识通塞。<a id="a-7j"></a>云何于坦道中修。<a id="a-7k"></a>于道品。<a id="a-7l"></a>若生死身不净乃至心无常。<a id="a-7m"></a>此析法四枯道品。<a id="a-7n"></a>涅槃即生死指此意也。<a id="a-7o"></a>若初修不净。<a id="a-7p"></a>后修于净。<a id="a-7q"></a>乃至初修无常。<a id="a-7r"></a>后修于常。<a id="a-7s"></a>此即四荣道品生死成涅槃此之谓也。<a id="a-7t"></a>若即不净。<a id="a-7u"></a>即修非净非不净。<a id="a-7v"></a>乃至即无常。<a id="a-7w"></a>修非常非无常。<a id="a-7x"></a>此是非枯非荣于其中间入般涅槃。<a id="a-7y"></a>此之谓也。<a id="a-7z"></a>故经言。<a id="a-80"></a>从初发心常观涅槃。<a id="a-81"></a>行道具百句解脱。<a id="a-82"></a>名百斤金。<a id="a-83"></a>烦恼即菩提。<a id="a-84"></a>名首楞严三昧修治。<a id="a-85"></a>于心犹如虚空。<a id="a-86"></a>亦名王三昧。<a id="a-87"></a>是名善修道品。<a id="a-88"></a>以成停心也。<a id="a-89"></a>既善修道品。<a id="a-8A"></a>自能流入三解脱门。<a id="a-8B"></a>未入而难起。<a id="a-8C"></a>方救他而难起皆何对治。<a id="a-8D"></a>若悭蔽难起。<a id="a-8E"></a>观悭即菩提。<a id="a-8F"></a>受不受亦受亦不受。<a id="a-8G"></a>乃至五不受檀即法界檀义摄。<a id="a-8H"></a>于六资生无畏法。<a id="a-8I"></a>是中一二三悭。<a id="a-8J"></a>即菩提。<a id="a-8K"></a>不取不舍。<a id="a-8L"></a>余蔽亦如是。<a id="a-8M"></a>又对治转治不转兼非等(云云)。<a id="a-8N"></a>是名助道。<a id="a-8O"></a>成于停心(云云)。<a id="a-8P"></a>行人未得谓得。<a id="a-8Q"></a>未证谓证。<a id="a-8R"></a>增上慢起。<a id="a-8S"></a>当如之何观。<a id="a-8T"></a>生死即涅槃。<a id="a-8U"></a>烦恼即菩提。<a id="a-8V"></a>理涅槃也。<a id="a-8W"></a>能如此解。<a id="a-8X"></a>与修多罗合。<a id="a-8Y"></a>文字涅槃也。<a id="a-8Z"></a>所观如文。<a id="a-8a"></a>文如观。<a id="a-8b"></a>观行涅槃也。<a id="a-8c"></a>六根清净相似涅槃也。<a id="a-8d"></a>无明破佛性理显。<a id="a-8e"></a>分真涅槃也。<a id="a-8f"></a>等诸佛同大觉。<a id="a-8g"></a>究竟涅槃也。<a id="a-8h"></a>当自观察。<a id="a-8i"></a>是何等位抚臆论心。<a id="a-8j"></a>莫自欺欺他。<a id="a-8k"></a>是名识次位。<a id="a-8l"></a>助成停心也。<a id="a-8m"></a>行人行道。<a id="a-8n"></a>欲熟未熟。<a id="a-8o"></a>多动内外障难。<a id="a-8p"></a>每须安忍。<a id="a-8q"></a>令内外障不能动摇。<a id="a-8r"></a>能忍成道事不动亦不退。<a id="a-8s"></a>是心萨埵。<a id="a-8t"></a>外谓毁誉八风。<a id="a-8u"></a>内谓强软两贼。<a id="a-8v"></a>生死不能罗。<a id="a-8w"></a>烦恼不能染。<a id="a-8x"></a>十法界见爱。<a id="a-8y"></a>皆为侍者。<a id="a-8z"></a>分段变易。<a id="a-90"></a>二死寂然以安侍者。<a id="a-91"></a>侍者以供给役运。<a id="a-92"></a>是名安忍。<a id="a-93"></a>以成停心也。<a id="a-94"></a>顺道法爱不生者。<a id="a-95"></a>夫将登而崩。<a id="a-96"></a>将过而堕。<a id="a-97"></a>此非小事。<a id="a-98"></a>大有所失。<a id="a-99"></a>行者慎之莫起法爱。<a id="a-9A"></a>故云涅槃即生死。<a id="a-9B"></a>涅槃贪着故。<a id="a-9C"></a>生死即涅槃。<a id="a-9D"></a>无退不生。<a id="a-9E"></a>故于十法界法。<a id="a-9F"></a>一无所染。<a id="a-9G"></a>名顺爱不生。<a id="a-9H"></a>而生般若。<a id="a-9I"></a>般若者。<a id="a-9J"></a>如人有眼。<a id="a-9K"></a>能避险从平。<a id="a-9L"></a>何须傍教。<a id="a-9M"></a>是名十观成五停心。<a id="a-9N"></a>一一停心皆须十观。<a id="a-9O"></a>总有五十观(云云)。<a id="a-9P"></a>初品观十法界众生即是佛。<a id="a-9Q"></a>十法界五阴即是法。<a id="a-9R"></a>众生与佛无二无别。<a id="a-9S"></a>众生阴佛阴无毫芥之殊。<a id="a-9T"></a>三世佛事。<a id="a-9U"></a>众生四仪。<a id="a-9V"></a>无不具足。<a id="a-9W"></a>诸波罗蜜是名为僧。<a id="a-9X"></a>大论云。<a id="a-9Y"></a>众生无上佛是。<a id="a-9Z"></a>法无上涅槃是。<a id="a-9a"></a>又至名僧者。<a id="a-9b"></a>第一义是信顺随喜而无疑惑。<a id="a-9c"></a>是名初随喜品。<a id="a-9d"></a>将此心读诵。<a id="a-9e"></a>名第二品。<a id="a-9f"></a>能少分说名第三品。<a id="a-9g"></a>兼行六度名第四品具足六度。<a id="a-9h"></a>造立僧坊。<a id="a-9i"></a>四事如理。<a id="a-9j"></a>乃至般若名第五品。<a id="a-9k"></a>五品成熟名观行位。<a id="a-9l"></a>一品既须十观。<a id="a-9m"></a>四品亦如是。<a id="a-9n"></a>十观成五品。<a id="a-9o"></a>如上说。<a id="a-9p"></a>以想慧纯熟转为十信心。<a id="a-9q"></a>初随喜一实之理。<a id="a-9r"></a>无二无别转成信心。<a id="a-9s"></a>信慧分别。<a id="a-9t"></a>冏冏无滞。<a id="a-9u"></a>于此信中具一切佛法。<a id="a-9v"></a>如金刚宝藏。<a id="a-9w"></a>无所缺减。<a id="a-9x"></a>故二真正发心度下崇上。<a id="a-9y"></a>转成念慧真正。<a id="a-9z"></a>故经云。<a id="a-A0"></a>百生千生。<a id="a-A1"></a>千万亿生。<a id="a-A2"></a>令心正念以正念故。<a id="a-A3"></a>如来善护念。<a id="a-A4"></a>又如七觉中。<a id="a-A5"></a>心沈以念起之。<a id="a-A6"></a>破生死即涅槃。<a id="a-A7"></a>若心散时以念观摄之。<a id="a-A8"></a>令烦恼即菩提。<a id="a-A9"></a>是为真正发念也。<a id="a-AA"></a>三善修止观转成精进。<a id="a-AB"></a>心者。<a id="a-AC"></a>经言一心勤精进故得三。<a id="a-AD"></a>菩提一切众行精进为本。<a id="a-AE"></a>正观明白纯无间杂为精。<a id="a-AF"></a>不染爱见为进(云云)。<a id="a-AG"></a>四破法遍。<a id="a-AH"></a>转成定心。<a id="a-AI"></a>涅槃即生死。<a id="a-AJ"></a>菩提即烦恼。<a id="a-AK"></a>是大散乱。<a id="a-AL"></a>今观十界生死即涅槃。<a id="a-AM"></a>达一切法解脱相。<a id="a-AN"></a>究竟常寂灭相终归于空。<a id="a-AO"></a>体常寂灭是名横破生死。<a id="a-AP"></a>转成定心起染爱烦恼。<a id="a-AQ"></a>烦恼即菩提。<a id="a-AR"></a>是竖破十法界。<a id="a-AS"></a>无碍彻至法性。<a id="a-AT"></a>转成定心也。<a id="a-AU"></a>五善知通塞。<a id="a-AV"></a>转成慧心。<a id="a-AW"></a>若起十界愚痴。<a id="a-AX"></a>名为生死。<a id="a-AY"></a>若起十界贪嗔。<a id="a-AZ"></a>名为烦恼。<a id="a-Aa"></a>观生死即涅槃。<a id="a-Ab"></a>烦恼即菩提。<a id="a-Ac"></a>菩提非一非三。<a id="a-Ad"></a>是名慧心也。<a id="a-Ae"></a>六善修三十七品。<a id="a-Af"></a>转成不退心若四枯道品。<a id="a-Ag"></a>虽不退入分段。<a id="a-Ah"></a>而不进变易。<a id="a-Ai"></a>犹名为退。<a id="a-Aj"></a>今四枯道品。<a id="a-Ak"></a>又非荣非枯道品。<a id="a-Al"></a>出到不生不生彼岸。<a id="a-Am"></a>故名不退心也。<a id="a-An"></a>七修对治助道。<a id="a-Ao"></a>转成回向心。<a id="a-Ap"></a>回生死向涅槃。<a id="a-Aq"></a>回烦恼向菩提。<a id="a-Ar"></a>回因向果回事入理。<a id="a-As"></a>故言回向心也。<a id="a-At"></a>八善识次位。<a id="a-Au"></a>转成护心。<a id="a-Av"></a>若叨上滥下起增上慢。<a id="a-Aw"></a>即是菩萨旃陀罗。<a id="a-Ax"></a>今不执生死作涅槃。<a id="a-Ay"></a>不执烦恼作菩提。<a id="a-Az"></a>又三业于涅槃无染。<a id="a-B0"></a>于菩提无著。<a id="a-B1"></a>是名护心也。<a id="a-B2"></a>九安忍内外强软。<a id="a-B3"></a>转成戒心菩萨戒具防形心。<a id="a-B4"></a>若起二乘心是破戒。<a id="a-B5"></a>知诸法不生。<a id="a-B6"></a>无心无念不倚不着。<a id="a-B7"></a>名不破戒。<a id="a-B8"></a>大集云。<a id="a-B9"></a>宁舍身命不求小乘。<a id="a-BA"></a>名持戒心也。<a id="a-BB"></a>十顺道法爱不生。<a id="a-BC"></a>转成愿心者。<a id="a-BD"></a>菩萨发愿求大涅槃。<a id="a-BE"></a>不取不证。<a id="a-BF"></a>大品云愿求菩提不以小为足。<a id="a-BG"></a>足即住以不足故涅槃不应住。<a id="a-BH"></a>用此十心成一一住。<a id="a-BI"></a>十住有百名百法明门。<a id="a-BJ"></a>十行十向十地。<a id="a-BK"></a>展转增倍千法明门。<a id="a-BL"></a>万法明门。<a id="a-BM"></a>千万百万不可说。<a id="a-BN"></a>不可说明门。<a id="a-BO"></a>故璎珞云。<a id="a-BP"></a>十信为诸道大胜者。<a id="a-BQ"></a>受名。<a id="a-BR"></a>名住行向地耳。<a id="a-BS"></a>若复前推十信。<a id="a-BT"></a>是内凡相似之位。<a id="a-BU"></a>名柔顺忍。<a id="a-BV"></a>亦名伏忍。<a id="a-BW"></a>界内烦恼圆融。<a id="a-BX"></a>无明圆伏。<a id="a-BY"></a>得六根清净。<a id="a-BZ"></a>云何净眼中取相净。<a id="a-Ba"></a>尘沙无明净。<a id="a-Bb"></a>乃至意根亦三种净故。<a id="a-Bc"></a>不障三身三德。<a id="a-Bd"></a>三身三德皆与真相似。<a id="a-Be"></a>相似故名六根清净。<a id="a-Bf"></a>广说如法华。<a id="a-Bg"></a>云何六根互清净。<a id="a-Bh"></a>大品云。<a id="a-Bi"></a>眼中眼不可得。<a id="a-Bj"></a>眼中耳不可得。<a id="a-Bk"></a>乃至眼中鼻舌身意。<a id="a-Bl"></a>皆不可得。<a id="a-Bm"></a>是为六根互清净。<a id="a-Bn"></a>又眼中眼相不可得。<a id="a-Bo"></a>眼中耳相不可得。<a id="a-Bp"></a>乃至鼻舌身意相皆不可得。<a id="a-Bq"></a>是为六根相互清净。<a id="a-Br"></a>眼中眼性不可得。<a id="a-Bs"></a>眼中耳性不可得。<a id="a-Bt"></a>乃至鼻舌身意性皆不可得。<a id="a-Bu"></a>是为六根性互清净。<a id="a-Bv"></a>若名不可得是俗清净。<a id="a-Bw"></a>相不可得是真清净。<a id="a-Bx"></a>性不可得是中清净。<a id="a-By"></a>又名相性。<a id="a-Bz"></a>皆不可得是俗清净。<a id="a-C0"></a>不可得亦不可得是真清净。<a id="a-C1"></a>非俗非真。<a id="a-C2"></a>不可得是中清净。<a id="a-C3"></a>但以眼为本。<a id="a-C4"></a>互净诸根。<a id="a-C5"></a>耳鼻舌身意各各为本。<a id="a-C6"></a>各各互净诸根。<a id="a-C7"></a>互净如上说。<a id="a-C8"></a>云何六根互用。<a id="a-C9"></a>于眼根中。<a id="a-CA"></a>能见无量百千万亿。<a id="a-CB"></a>不可说不可说。<a id="a-CC"></a>不可思议不可思议。<a id="a-CD"></a>虚空等世界中。<a id="a-CE"></a>十法界众生色。<a id="a-CF"></a>若依若正若内若外。<a id="a-CG"></a>若上若下悉见悉知。<a id="a-CH"></a>是为眼根用。<a id="a-CI"></a>即于眼中。<a id="a-CJ"></a>闻无量百千万亿。<a id="a-CK"></a>不可说不可说。<a id="a-CL"></a>不可思议不可思议。<a id="a-CM"></a>虚空等世界中。<a id="a-CN"></a>十法界众生。<a id="a-CO"></a>若依若正两种音声。<a id="a-CP"></a>地狱烧煮声。<a id="a-CQ"></a>大论云。<a id="a-CR"></a>考掠声。<a id="a-CS"></a>象马车牛楚毒声。<a id="a-CT"></a>饿鬼求食声。<a id="a-CU"></a>修罗斗诤高大声。<a id="a-CV"></a>无数种人声。<a id="a-CW"></a>苦受等三受声。<a id="a-CX"></a>乃至有顶入禅出禅声。<a id="a-CY"></a>大论云。<a id="a-CZ"></a>所爱时声。<a id="a-Ca"></a>比丘比丘尼读诵音声。<a id="a-Cb"></a>空无我声。<a id="a-Cc"></a>菩萨解义声。<a id="a-Cd"></a>诸佛演法声。<a id="a-Ce"></a>其耳明利故悉能分别知。<a id="a-Cf"></a>是为眼能耳用。<a id="a-Cg"></a>又于眼中。<a id="a-Ch"></a>知无量百千亿。<a id="a-Ci"></a>不可说不可思。<a id="a-Cj"></a>虚空十法界香。<a id="a-Ck"></a>若依若正。<a id="a-Cl"></a>铁围大海地中诸众生。<a id="a-Cm"></a>修罗男女。<a id="a-Cn"></a>大势小轮。<a id="a-Co"></a>群臣诸宫人。<a id="a-Cp"></a>乃至于梵世。<a id="a-Cq"></a>光音及有顶。<a id="a-Cr"></a>比丘众。<a id="a-Cs"></a>菩萨众。<a id="a-Ct"></a>在在方世尊。<a id="a-Cu"></a>闻香悉能知。<a id="a-Cv"></a>是为眼有鼻用。<a id="a-Cw"></a>即于眼中。<a id="a-Cx"></a>知无量百千万亿。<a id="a-Cy"></a>不可说不可思。<a id="a-Cz"></a>虚空此界中众味法门于食等。<a id="a-D0"></a>于法亦等。<a id="a-D1"></a>如纯陀八斛四斗为涅槃佛事。<a id="a-D2"></a>若好不好。<a id="a-D3"></a>若美不美。<a id="a-D4"></a>至其舌根变成上味。<a id="a-D5"></a>如天甘露无不美者。<a id="a-D6"></a>又知十法界众生堪能法味。<a id="a-D7"></a>于大众中出深妙声。<a id="a-D8"></a>能入其心皆令欢喜。<a id="a-D9"></a>又令天龙人神闻其所说言论次第皆乐来听受。<a id="a-DA"></a>又诸菩萨诸佛常乐向其处。<a id="a-DB"></a>说法闻皆受持。<a id="a-DC"></a>又能出深妙之音。<a id="a-DD"></a>是为眼有舌用。<a id="a-DE"></a>即于眼中。<a id="a-DF"></a>知十法界众生百千万亿不可说不可思虚空等。<a id="a-DG"></a>触身如净明镜。<a id="a-DH"></a>众生皆喜见。<a id="a-DI"></a>其身净故三千内外依正。<a id="a-DJ"></a>山林河海皆于身中现。<a id="a-DK"></a>地狱已上。<a id="a-DL"></a>有顶已还。<a id="a-DM"></a>所有正报生时死时。<a id="a-DN"></a>若好若丑。<a id="a-DO"></a>悉于身中现二乘菩萨悉于身中现。<a id="a-DP"></a>唯独自明了余人所不见。<a id="a-DQ"></a>十方三世佛。<a id="a-DR"></a>从初发心中间行行。<a id="a-DS"></a>乃至成道转法轮入涅槃。<a id="a-DT"></a>悉于身中现。<a id="a-DU"></a>佛境界既尔。<a id="a-DV"></a>况复余耶。<a id="a-DW"></a>是为眼中有身用。<a id="a-DX"></a>又于眼中。<a id="a-DY"></a>能知百千万亿不可说不可思虚空等。<a id="a-DZ"></a>十法界所念若干种。<a id="a-Da"></a>一时能悉知。<a id="a-Db"></a>是为眼中有意用。<a id="a-Dc"></a>其闻声知香味触法。<a id="a-Dd"></a>亦有互用。<a id="a-De"></a>皆如上说。<a id="a-Df"></a>当知六识所有无明。<a id="a-Dg"></a>所有智慧。<a id="a-Dh"></a>并是缘因缘因种缘因性。<a id="a-Di"></a>七识所有无明。<a id="a-Dj"></a>所有智慧。<a id="a-Dk"></a>并是了因。<a id="a-Dl"></a>了因种。<a id="a-Dm"></a>了因性。<a id="a-Dn"></a>八识所有无明。<a id="a-Do"></a>所有智慧。<a id="a-Dp"></a>并是正因。<a id="a-Dq"></a>正因种。<a id="a-Dr"></a>正因性。<a id="a-Ds"></a>如是三种种。<a id="a-Dt"></a>三相。<a id="a-Du"></a>三性。<a id="a-Dv"></a>未发名为六根清净。<a id="a-Dw"></a>三种若发。<a id="a-Dx"></a>即真正开佛知见。<a id="a-Dy"></a>若小乘法门析灭诸根。<a id="a-Dz"></a>入空取证。<a id="a-E0"></a>今大乘报身。<a id="a-E1"></a>即是法界不须更灭。<a id="a-E2"></a>能于诸根作此互用。<a id="a-E3"></a>一根具六。<a id="a-E4"></a>六六三十六法门。<a id="a-E5"></a>正受清净能此互用。<a id="a-E6"></a>故净名云。<a id="a-E7"></a>或有佛土光明为佛事。<a id="a-E8"></a>或佛土音声为佛事。<a id="a-E9"></a>或以香味衣服为佛事。<a id="a-EA"></a>或无言寂灭为佛事。<a id="a-EB"></a>皆此意也。<a id="a-EC"></a>此有似有真。<a id="a-ED"></a>如法华所明。<a id="a-EE"></a>即相似。<a id="a-EF"></a>如华严所说。<a id="a-EG"></a>即是真。<a id="a-EH"></a>故明闇不相除。<a id="a-EI"></a>显出佛菩提。<a id="a-EJ"></a>只言断而言即解脱。<a id="a-EK"></a>只言不断。<a id="a-EL"></a>复云结习尽者。<a id="a-EM"></a>华不着身。<a id="a-EN"></a>非断非不断。<a id="a-EO"></a>中论断断。<a id="a-EP"></a>中论不断。<a id="a-EQ"></a>此乃不思议圆融方便。<a id="a-ER"></a>宜断即断。<a id="a-ES"></a>如此土大士度刚强众生。<a id="a-ET"></a>宜不断即不断。<a id="a-EU"></a>如香积土闻香即入律行也。<a id="a-EV"></a>仁王云。<a id="a-EW"></a>十善菩萨发大心。<a id="a-EX"></a>长别三界苦轮海。<a id="a-EY"></a>十善即十信也。<a id="a-EZ"></a>三界苦即界内惑圆融也。<a id="a-Ea"></a>大经云。<a id="a-Eb"></a>学大乘者虽有肉眼。<a id="a-Ec"></a>名为佛眼。<a id="a-Ed"></a>法华云。<a id="a-Ee"></a>虽未得无漏。<a id="a-Ef"></a>而其眼根清净。<a id="a-Eg"></a>若此此皆明相似位之文也。<a id="a-Eh"></a>若观如来藏心地法门。<a id="a-Ei"></a>即是观如来眼耳鼻舌身。<a id="a-Ej"></a>豁然真发得见佛性。<a id="a-Ek"></a>或因闻发三智。<a id="a-El"></a>现前三身具足。<a id="a-Em"></a>华严云。<a id="a-En"></a>初发心时便成正觉。<a id="a-Eo"></a>所有慧身不由他悟。<a id="a-Ep"></a>得如来一身无量身。<a id="a-Eq"></a>湛然应一切。<a id="a-Er"></a>众生机感即能垂应。<a id="a-Es"></a>作八相成道百世界作佛。<a id="a-Et"></a>或现二乘身利益众生。<a id="a-Eu"></a>乃至作地狱身利益众生。<a id="a-Ev"></a>诸佛加之。<a id="a-Ew"></a>能为大菩萨说法。<a id="a-Ex"></a>此即发真之文也三明四念处观者。<a id="a-Ey"></a>先约经示。<a id="a-Ez"></a>大经云。<a id="a-F0"></a>其后不久。<a id="a-F1"></a>王复得病医占王病。<a id="a-F2"></a>定应服乳。<a id="a-F3"></a>王者八倒众生也。<a id="a-F4"></a>其后病者初倒伏。<a id="a-F5"></a>后倒起。<a id="a-F6"></a>故言不久也。<a id="a-F7"></a>定服乳者。<a id="a-F8"></a>应授四荣之术也。<a id="a-F9"></a>正是今之念处意耳。<a id="a-FA"></a>又譬有人以毒涂鼓众中打之。<a id="a-FB"></a>近者死。<a id="a-FC"></a>远者未死。<a id="a-FD"></a>后打毒鼓近远俱死。<a id="a-FE"></a>初涂四枯。<a id="a-FF"></a>止枯分残。<a id="a-FG"></a>故言未死。<a id="a-FH"></a>今涂四荣。<a id="a-FI"></a>无明根断。<a id="a-FJ"></a>故近远俱死。<a id="a-FK"></a>亦是今四念处意也。<a id="a-FL"></a>又云。<a id="a-FM"></a>如鸟出笼才得离网。<a id="a-FN"></a>今二鸟俱飞高翔远游去住自在。<a id="a-FO"></a>正是今四念处也。<a id="a-FP"></a>又云。<a id="a-FQ"></a>初枯生死。<a id="a-FR"></a>不能照明佛法。<a id="a-FS"></a>不能开悟众生。<a id="a-FT"></a>于佛法无工夫。<a id="a-FU"></a>于众生无利益。<a id="a-FV"></a>故言枯双树今圆显佛法。<a id="a-FW"></a>大益众生。<a id="a-FX"></a>夫有心者皆当作佛。<a id="a-FY"></a>八千声闻得见佛性。<a id="a-FZ"></a>如秋收冬藏。<a id="a-Fa"></a>成大果实。<a id="a-Fb"></a>故言四荣庄严双树。<a id="a-Fc"></a>大经不令啖酒糟麦[麥*弋]。<a id="a-Fd"></a>不与特牛同。<a id="a-Fe"></a>共一群不在高原。<a id="a-Ff"></a>亦不下湿。<a id="a-Fg"></a>下湿者凡邪四倒也。<a id="a-Fh"></a>高原者偏曲四倒也。<a id="a-Fi"></a>酒糟是愚痴麦[麥*弋]是嗔恚。<a id="a-Fj"></a>特牛是贪欲。<a id="a-Fk"></a>选择中原安处其子。<a id="a-Fl"></a>法华云。<a id="a-Fm"></a>正直舍方便但说无上道。<a id="a-Fn"></a>不令二乘独得灭度。<a id="a-Fo"></a>皆以如来灭度而灭度之。<a id="a-Fp"></a>开示悟入佛之知见。<a id="a-Fq"></a>解王顶上明珠与之。<a id="a-Fr"></a>我本立大愿。<a id="a-Fs"></a>普令一切众亦同得此道。<a id="a-Ft"></a>无智者错乱。<a id="a-Fu"></a>迷惑不信受。<a id="a-Fv"></a>是故于今日。<a id="a-Fw"></a>决定说大乘。<a id="a-Fx"></a>又云诸佛法久后。<a id="a-Fy"></a>要当说真实。<a id="a-Fz"></a>真实者非生死非涅槃。<a id="a-G0"></a>无邪无偏无倒无正。<a id="a-G1"></a>咄哉丈夫。<a id="a-G2"></a>示昔系珠。<a id="a-G3"></a>咄哉去来宝处在近。<a id="a-G4"></a>是故从本垂迹。<a id="a-G5"></a>与法身眷属。<a id="a-G6"></a>隐实扬权藏高设下共化众生。<a id="a-G7"></a>开示正道。<a id="a-G8"></a>内秘外视。<a id="a-G9"></a>令开显令得入妙。<a id="a-GA"></a>正是此四念处也。<a id="a-GB"></a>所言四者。<a id="a-GC"></a>不可思议数。<a id="a-GD"></a>一即无量。<a id="a-GE"></a>无量即一。<a id="a-GF"></a>一一皆是法界。<a id="a-GG"></a>三谛具足摄一切法。<a id="a-GH"></a>出法界外。<a id="a-GI"></a>更无有法法界。<a id="a-GJ"></a>无法界具足法界。<a id="a-GK"></a>虽无法具足诸法。<a id="a-GL"></a>是不思议数也。<a id="a-GM"></a>华严云。<a id="a-GN"></a>一微尘中具一切。<a id="a-GO"></a>尘及一切法。<a id="a-GP"></a>于一念具一切。<a id="a-GQ"></a>念及一切法尘。<a id="a-GR"></a>即是色念。<a id="a-GS"></a>即是心色心。<a id="a-GT"></a>即念处异名耳。<a id="a-GU"></a>大品云。<a id="a-GV"></a>四念处。<a id="a-GW"></a>即摩诃衍。<a id="a-GX"></a>摩诃衍。<a id="a-GY"></a>即四念处者。<a id="a-GZ"></a>于一念处。<a id="a-Ga"></a>与三念处无二无别。<a id="a-Gb"></a>一切法趣四念处。<a id="a-Gc"></a>是趣不过念处尚不可得。<a id="a-Gd"></a>云何当有趣不趣。<a id="a-Ge"></a>此亦不思议意同也。<a id="a-Gf"></a>普贤观云。<a id="a-Gg"></a>观心无心。<a id="a-Gh"></a>法不住法名大忏悔名。<a id="a-Gi"></a>庄严忏悔。<a id="a-Gj"></a>观心既然。<a id="a-Gk"></a>观色亦尔。<a id="a-Gl"></a>大经云佛性者。<a id="a-Gm"></a>亦一非一非一非非一。<a id="a-Gn"></a>亦一者。<a id="a-Go"></a>一切众生悉一乘故非一者。<a id="a-Gp"></a>说三乘故。<a id="a-Gq"></a>非一非非一者。<a id="a-Gr"></a>数非数不决定故。<a id="a-Gs"></a>当知四数不可决定。<a id="a-Gt"></a>即不思议之四也。<a id="a-Gu"></a>法华经中八千声闻得见佛性。<a id="a-Gv"></a>大经云。<a id="a-Gw"></a>为诸声闻开发慧眼。<a id="a-Gx"></a>天亲以七种佛性释法华。<a id="a-Gy"></a>当知二经佛性理同。<a id="a-Gz"></a>同圆同妙同大。<a id="a-H0"></a>更不异也。<a id="a-H1"></a>而法华以一乘为宗。<a id="a-H2"></a>约智明法相。<a id="a-H3"></a>涅槃以常为宗。<a id="a-H4"></a>约定明法相。<a id="a-H5"></a>智定左右之异耳。<a id="a-H6"></a>法华指前经。<a id="a-H7"></a>亦云。<a id="a-H8"></a>以方便力故为五比丘说。<a id="a-H9"></a>当文云。<a id="a-HA"></a>正直舍方便但说无上道。<a id="a-HB"></a>涅槃开前经云。<a id="a-HC"></a>为赎命故说大涅槃。<a id="a-HD"></a>明历别五行十功德。<a id="a-HE"></a>当文云。<a id="a-HF"></a>复有一行是如来行。<a id="a-HG"></a>所谓大乘大般涅槃。<a id="a-HH"></a>故知二经是同。<a id="a-HI"></a>今取究竟实说处。<a id="a-HJ"></a>即是圆极不可思议四念处也。<a id="a-HK"></a>释数竟。<a id="a-HL"></a>念者观慧也。<a id="a-HM"></a>大论云。<a id="a-HN"></a>念想智者。<a id="a-HO"></a>一法异名。<a id="a-HP"></a>初录心名念。<a id="a-HQ"></a>次习行为想。<a id="a-HR"></a>后成办名智。<a id="a-HS"></a>处者境也元从不离萨婆若能观之智。<a id="a-HT"></a>照而常寂名之为念。<a id="a-HU"></a>所观之境寂而常照名之为处。<a id="a-HV"></a>境寂智亦寂。<a id="a-HW"></a>智照境亦照。<a id="a-HX"></a>一相无相。<a id="a-HY"></a>无相一相。<a id="a-HZ"></a>即是实相。<a id="a-Ha"></a>实相即一实谛。<a id="a-Hb"></a>亦名虚空佛性。<a id="a-Hc"></a>亦名大般涅槃。<a id="a-Hd"></a>如是境智无二无异。<a id="a-He"></a>如如之境。<a id="a-Hf"></a>即如如之智。<a id="a-Hg"></a>智即是境。<a id="a-Hh"></a>说智及智处皆名为般若。<a id="a-Hi"></a>亦例云。<a id="a-Hj"></a>说处及处智皆名为所谛。<a id="a-Hk"></a>是非境之境而言为境。<a id="a-Hl"></a>非智之智而名为智。<a id="a-Hm"></a>亦名心寂三昧。<a id="a-Hn"></a>亦名色寂三昧。<a id="a-Ho"></a>亦是明心三昧。<a id="a-Hp"></a>亦是明色三昧。<a id="a-Hq"></a>请观音云。<a id="a-Hr"></a>身出大智光。<a id="a-Hs"></a>如烧紫金山。<a id="a-Ht"></a>大经云。<a id="a-Hu"></a>光明者即是智慧。<a id="a-Hv"></a>金光明云。<a id="a-Hw"></a>不可思议智境。<a id="a-Hx"></a>不可思议智照。<a id="a-Hy"></a>此诸经皆明。<a id="a-Hz"></a>念只是处。<a id="a-I0"></a>处只是念。<a id="a-I1"></a>色心不二。<a id="a-I2"></a>不二而二。<a id="a-I3"></a>为化众生。<a id="a-I4"></a>假名说二耳。<a id="a-I5"></a>此之观慧。<a id="a-I6"></a>只观众生一念无明心。<a id="a-I7"></a>此心即是法性。<a id="a-I8"></a>为因缘所生。<a id="a-I9"></a>即空即假即中。<a id="a-IA"></a>一心三心。<a id="a-IB"></a>三心一心此观亦名一切种智。<a id="a-IC"></a>此境亦名一圆谛。<a id="a-ID"></a>一谛三谛三谛一谛。<a id="a-IE"></a>诸佛为此一大事因缘。<a id="a-IF"></a>出现于世。<a id="a-IG"></a>欲令众生佛之知见开。<a id="a-IH"></a>诸佛出世事足。<a id="a-II"></a>大经云。<a id="a-IJ"></a>王夷坦道。<a id="a-IK"></a>无量义经云。<a id="a-IL"></a>行大直道无留难故。<a id="a-IM"></a>法华名具足道虽言三智其实一心。<a id="a-IN"></a>为向人说。<a id="a-IO"></a>令易解故而说为三。<a id="a-IP"></a>若教道为言所断烦恼。<a id="a-IQ"></a>如翻大地河海俱覆似崩大树根枝悉倒。<a id="a-IR"></a>用此智断惑亦复如是。<a id="a-IS"></a>通别尘沙无明。<a id="a-IT"></a>一时清净。<a id="a-IU"></a>无量功德诸波罗蜜。<a id="a-IV"></a>万行法门具足无减。<a id="a-IW"></a>佛法秘藏悉现在前。<a id="a-IX"></a>大品云。<a id="a-IY"></a>诸法虽空一心具万行。<a id="a-IZ"></a>大经云。<a id="a-Ia"></a>发心毕竟二不别。<a id="a-Ib"></a>法华云。<a id="a-Ic"></a>本末究竟等。<a id="a-Id"></a>故名妙觉平等道。<a id="a-Ie"></a>当知此慧即法界心灵之源。<a id="a-If"></a>三世诸佛无上法母。<a id="a-Ig"></a>以法常故诸佛亦常乐我净等亦复如是。<a id="a-Ih"></a>亦名宝所。<a id="a-Ii"></a>亦名秘藏。<a id="a-Ij"></a>佛及一切之所同归。<a id="a-Ik"></a>前三藏隘路不得并行。<a id="a-Il"></a>通教共禀共行共入。<a id="a-Im"></a>入不能深。<a id="a-In"></a>别教纡回历别遥远。<a id="a-Io"></a>即不能达。<a id="a-Ip"></a>今此念处旷若虚空际。<a id="a-Iq"></a>于无际犹如直绳直入四海。<a id="a-Ir"></a>故名圆教四念处耳。<a id="a-Is"></a>张衡曰。<a id="a-It"></a>翔鹍仰而不逮。<a id="a-Iu"></a>况青鸟与黄雀。<a id="a-Iv"></a>当前三念处所不能及。<a id="a-Iw"></a>唯圆念处。<a id="a-Ix"></a>孤飞独运凌摩绛霄。<a id="a-Iy"></a>无上无等无等等。<a id="a-Iz"></a>竖无高盖。<a id="a-J0"></a>故言无上。<a id="a-J1"></a>横无俦列故言无等无等等。<a id="a-J2"></a>于十方三世诸佛言无等等也欲重说此义。<a id="a-J3"></a>更引天亲唯识论。<a id="a-J4"></a>唯是一识。<a id="a-J5"></a>复有分别识。<a id="a-J6"></a>无分别识。<a id="a-J7"></a>分别识者是识。<a id="a-J8"></a>识无分别者似尘识。<a id="a-J9"></a>一切法界所有瓶衣车乘等。<a id="a-JA"></a>皆是无分别识。<a id="a-JB"></a>成三无性。<a id="a-JC"></a>无性名非安立谛。<a id="a-JD"></a>如彼具说。<a id="a-JE"></a>龙树云。<a id="a-JF"></a>四念处即摩诃衍。<a id="a-JG"></a>摩诃衍即四念处。<a id="a-JH"></a>一切法趣身念处。<a id="a-JI"></a>即是一性色得有分别。<a id="a-JJ"></a>色无分别色分别色如言光明即是智慧也。<a id="a-JK"></a>无分别色即是法界四大所成。<a id="a-JL"></a>皆是无分别等。<a id="a-JM"></a>是色心不二。<a id="a-JN"></a>彼既得作两识之名。<a id="a-JO"></a>此亦作两色之说。<a id="a-JP"></a>若色心相对。<a id="a-JQ"></a>离色无心离心无色。<a id="a-JR"></a>若不得作此分别色。<a id="a-JS"></a>无分别色。<a id="a-JT"></a>云何得作分别识。<a id="a-JU"></a>无分别识耶。<a id="a-JV"></a>若圆说者。<a id="a-JW"></a>亦得唯色。<a id="a-JX"></a>唯声唯香唯味唯触唯识。<a id="a-JY"></a>若合论。<a id="a-JZ"></a>一一法。<a id="a-Ja"></a>皆具足法界诸法等。<a id="a-Jb"></a>故般若等内照既等外化亦等。<a id="a-Jc"></a>即是四随逐物情有难易。<a id="a-Jd"></a>大论曰。<a id="a-Je"></a>一切法并空何须。<a id="a-Jf"></a>更用十谕。<a id="a-Jg"></a>答空有二种。<a id="a-Jh"></a>一难解空。<a id="a-Ji"></a>二易解空。<a id="a-Jj"></a>十谕是易解空。<a id="a-Jk"></a>今以易解空。<a id="a-Jl"></a>谕难解空。<a id="a-Jm"></a>唯识意亦如是。<a id="a-Jn"></a>但约唯识具一切法门。<a id="a-Jo"></a>而众生有两种。<a id="a-Jp"></a>一多着外色。<a id="a-Jq"></a>少着内识。<a id="a-Jr"></a>二多着内识。<a id="a-Js"></a>少着外色。<a id="a-Jt"></a>如上界多着内识。<a id="a-Ju"></a>下二界着外色多内识少。<a id="a-Jv"></a>如学问人多向外解。<a id="a-Jw"></a>若约识为唯识。<a id="a-Jx"></a>论者破外向内。<a id="a-Jy"></a>今观明白十法界法。<a id="a-Jz"></a>皆是一识。<a id="a-K0"></a>识空十法界空识假十法界假。<a id="a-K1"></a>识中十法界亦中。<a id="a-K2"></a>专以内心破一切法。<a id="a-K3"></a>若外观十法界即见内心。<a id="a-K4"></a>当知若色若识。<a id="a-K5"></a>皆是唯识。<a id="a-K6"></a>若色若识皆是唯色。<a id="a-K7"></a>今虽说色心两名。<a id="a-K8"></a>其实只一念。<a id="a-K9"></a>无明法性十法界即是不可思议一心。<a id="a-KA"></a>具一切因缘所生法。<a id="a-KB"></a>一句名为一念无明法性心。<a id="a-KC"></a>若广说四句成一偈。<a id="a-KD"></a>即因缘所生心。<a id="a-KE"></a>即空即假即中。<a id="a-KF"></a>故般若云。<a id="a-KG"></a>受持一四句偈。<a id="a-KH"></a>与十方虚空等。<a id="a-KI"></a>法华云。<a id="a-KJ"></a>闻一偈亦与菩提记。<a id="a-KK"></a>一句亦然。<a id="a-KL"></a>三世亦如是。<a id="a-KM"></a>今观此只一心不可思议。<a id="a-KN"></a>十界恒现前。<a id="a-KO"></a>入心地法门。<a id="a-KP"></a>故能不起寂灭。<a id="a-KQ"></a>现身八会。<a id="a-KR"></a>只是一句。<a id="a-KS"></a>一句有无量。<a id="a-KT"></a>无量中只一句。<a id="a-KU"></a>是为不思议。<a id="a-KV"></a>故如心诸佛然。<a id="a-KW"></a>如佛众生然。<a id="a-KX"></a>是三无差别。<a id="a-KY"></a>诸佛解脱当于一切众生心中求。<a id="a-KZ"></a>众生心亦当于诸佛解脱中求。<a id="a-Ka"></a>始是般若究竟等。<a id="a-Kb"></a>未了者一切法正。<a id="a-Kc"></a>一切法邪。<a id="a-Kd"></a>不以心分别。<a id="a-Ke"></a>即一切正心起想即痴。<a id="a-Kf"></a>无想即泥洹。<a id="a-Kg"></a>此不思议非青黄赤白方圆长短。<a id="a-Kh"></a>无名无相。<a id="a-Ki"></a>究竟寂灭唯当心知。<a id="a-Kj"></a>口不能说。<a id="a-Kk"></a>若有因缘善方便。<a id="a-Kl"></a>用悉檀亦可得说。<a id="a-Km"></a>以方便力为比丘说。<a id="a-Kn"></a>众生无量劫。<a id="a-Ko"></a>自性心不为烦恼所染。<a id="a-Kp"></a>不染而染。<a id="a-Kq"></a>难可了知。<a id="a-Kr"></a>迷妄即染。<a id="a-Ks"></a>染即覆心。<a id="a-Kt"></a>不见净性。<a id="a-Ku"></a>是以久处生死。<a id="a-Kv"></a>不能返本还源。<a id="a-Kw"></a>源实难解。<a id="a-Kx"></a>二乘尚不闻其名。<a id="a-Ky"></a>何况凡夫。<a id="a-Kz"></a>今佛为作习因。<a id="a-L0"></a>如大通智所系珠。<a id="a-L1"></a>至释迦时方成果实。<a id="a-L2"></a>今此种子渐渐积习。<a id="a-L3"></a>后遇声光。<a id="a-L4"></a>发此种子。<a id="a-L5"></a>转凡入圣。<a id="a-L6"></a>渐渐积功德。<a id="a-L7"></a>具足大悲心。<a id="a-L8"></a>皆已成佛道。<a id="a-L9"></a>若不尔者无明覆法性。<a id="a-LA"></a>出十法界五阴重迷积沓。<a id="a-LB"></a>若能超悟起二乘五阴乃至佛阴。<a id="a-LC"></a>华严云。<a id="a-LD"></a>心如工画师造种种五阴。<a id="a-LE"></a>一切世间中无不由心造诸阴。<a id="a-LF"></a>只心作耳。<a id="a-LG"></a>观无明心毕竟无所有。<a id="a-LH"></a>而能出十界诸阴。<a id="a-LI"></a>此即不思议。<a id="a-LJ"></a>如法华云。<a id="a-LK"></a>一念梦行因得果。<a id="a-LL"></a>在一念眠中。<a id="a-LM"></a>无明心与法性合。<a id="a-LN"></a>起无量烦恼。<a id="a-LO"></a>寻此烦恼即得法性。<a id="a-LP"></a>问别圆俱作此。<a id="a-LQ"></a>譬云何异。<a id="a-LR"></a>答别则隔历。<a id="a-LS"></a>圆则一念具。<a id="a-LT"></a>如芥子含须弥山。<a id="a-LU"></a>故名不思议。<a id="a-LV"></a>华严性起云。<a id="a-LW"></a>一微尘中有大千经卷。<a id="a-LX"></a>智人开尘出经。<a id="a-LY"></a>是一念无明心。<a id="a-LZ"></a>有烦恼法。<a id="a-La"></a>有智慧法。<a id="a-Lb"></a>烦恼是恶尘善尘无记尘。<a id="a-Lc"></a>开出法身般若解脱。<a id="a-Ld"></a>法华云。<a id="a-Le"></a>如是性相等。<a id="a-Lf"></a>一界十界百千法界究竟皆等。<a id="a-Lg"></a>今观此无明心从何而生。<a id="a-Lh"></a>为从无明为从法性。<a id="a-Li"></a>为共为离。<a id="a-Lj"></a>若自若他四皆叵得。<a id="a-Lk"></a>名空解脱门。<a id="a-Ll"></a>只观心性。<a id="a-Lm"></a>为有为无为。<a id="a-Ln"></a>共为离。<a id="a-Lo"></a>若常若断。<a id="a-Lp"></a>四倒不可得。<a id="a-Lq"></a>名无相解脱门。<a id="a-Lr"></a>只此心性为真为缘。<a id="a-Ls"></a>为共为离。<a id="a-Lt"></a>非四句所作。<a id="a-Lu"></a>名无作解脱门。<a id="a-Lv"></a>无生而说生。<a id="a-Lw"></a>生十法界相性也。<a id="a-Lx"></a>无明性即是实性。<a id="a-Ly"></a>亦言无明即是明。<a id="a-Lz"></a>明亦不可得。<a id="a-M0"></a>是为入不二法门。<a id="a-M1"></a>但众生迷倒。<a id="a-M2"></a>不见心之无。<a id="a-M3"></a>心明成无明(云云)。<a id="a-M4"></a>问众生自性清净。<a id="a-M5"></a>不为烦恼所染。<a id="a-M6"></a>云何有无明生。<a id="a-M7"></a>答如前责。<a id="a-M8"></a>生相不可得。<a id="a-M9"></a>而作十四难。<a id="a-MA"></a>佛皆不答。<a id="a-MB"></a>设答只长邪见。<a id="a-MC"></a>大品中。<a id="a-MD"></a>问有亦不得道。<a id="a-ME"></a>无亦不得道。<a id="a-MF"></a>乃至四句俱不得道。<a id="a-MG"></a>将非世尊不得道耶。<a id="a-MH"></a>佛答实得非四句耳。<a id="a-MI"></a>金刚般若云。<a id="a-MJ"></a>须菩提于是中无实无虚。<a id="a-MK"></a>大论摩干提云。<a id="a-ML"></a>哑法应得道。<a id="a-MM"></a>佛答。<a id="a-MN"></a>汝若证我法。<a id="a-MO"></a>是时自当哑。<a id="a-MP"></a>佛有时知利益。<a id="a-MQ"></a>亦答十四难。<a id="a-MR"></a>如答净梵志。<a id="a-MS"></a>毕故不造新答。<a id="a-MT"></a>我已知。<a id="a-MU"></a>汝云何知无明名。<a id="a-MV"></a>故取有名新。<a id="a-MW"></a>若知无明不起。<a id="a-MX"></a>取有即知神及世间常无常。<a id="a-MY"></a>众生只为爱见迷于自性。<a id="a-MZ"></a>随逐诸妄。<a id="a-Ma"></a>缘轮不息去道甚远五百由旬。<a id="a-Mb"></a>普贤观云。<a id="a-Mc"></a>为恩爱奴色使我眼。<a id="a-Md"></a>法华云。<a id="a-Me"></a>贪着生爱则为所烧。<a id="a-Mf"></a>诸苦所因。<a id="a-Mg"></a>贪欲为本。<a id="a-Mh"></a>不断烦恼而入涅槃。<a id="a-Mi"></a>无明烦恼是如来种。<a id="a-Mj"></a>若断烦恼即断佛种。<a id="a-Mk"></a>故言不动而运。<a id="a-Ml"></a>大慈普覆十界众生。<a id="a-Mm"></a>众生无量。<a id="a-Mn"></a>慈悲亦无量。<a id="a-Mo"></a>非一广大不可尽誓愿。<a id="a-Mp"></a>非一广大不可尽。<a id="a-Mq"></a>是名缘念处。<a id="a-Mr"></a>三种一心具足。<a id="a-Ms"></a>观此身受心法。<a id="a-Mt"></a>智慧性。<a id="a-Mu"></a>名性念处。<a id="a-Mv"></a>一性念处一切性念处。<a id="a-Mw"></a>观身受心法。<a id="a-Mx"></a>定慧均和能助大道。<a id="a-My"></a>名共念处。<a id="a-Mz"></a>一共念处一切共念处。<a id="a-N0"></a>观身受心法。<a id="a-N1"></a>所有慈悲。<a id="a-N2"></a>名缘念处。<a id="a-N3"></a>一缘念处。<a id="a-N4"></a>一切缘念处。<a id="a-N5"></a>观此一念无明心。<a id="a-N6"></a>即是众生。<a id="a-N7"></a>众生即法性。<a id="a-N8"></a>法性即摩诃衍。<a id="a-N9"></a>摩诃衍即十法界。<a id="a-NA"></a>性念处利益十法界。<a id="a-NB"></a>众生同于四念处。<a id="a-NC"></a>坐道场转不思议种种法转。<a id="a-ND"></a>一切种智以为根本。<a id="a-NE"></a>无量功德之所庄严。<a id="a-NF"></a>皆令众生安置十地。<a id="a-NG"></a>十种珍宝以为脚足。<a id="a-NH"></a>枯荣智慧以为双树。<a id="a-NI"></a>若见佛性非荣非枯。<a id="a-NJ"></a>为中间而般涅槃。<a id="a-NK"></a>双照二谛。<a id="a-NL"></a>总结四念处。<a id="a-NM"></a>虽别说示人。<a id="a-NN"></a>文言难见。<a id="a-NO"></a>只一刹那心。<a id="a-NP"></a>即是因缘所生法。<a id="a-NQ"></a>因缘心生灭即是三藏。<a id="a-NR"></a>三十七品。<a id="a-NS"></a>因缘心空是通。<a id="a-NT"></a>三十七品因缘心假是别。<a id="a-NU"></a>三十七品因缘心中。<a id="a-NV"></a>非空非假即是圆。<a id="a-NW"></a>三十七品只是一念心。<a id="a-NX"></a>若横无际。<a id="a-NY"></a>若竖无穷尽。<a id="a-NZ"></a>三谛源然。<a id="a-Na"></a>此一念不横不竖。<a id="a-Nb"></a>若心即空即假即中是横观。<a id="a-Nc"></a>此心先见空。<a id="a-Nd"></a>次见假。<a id="a-Ne"></a>后见中即是纵。<a id="a-Nf"></a>今谛观心中三句。<a id="a-Ng"></a>实不纵不横。<a id="a-Nh"></a>不前不后。<a id="a-Ni"></a>毕竟清净。<a id="a-Nj"></a>广大法界。<a id="a-Nk"></a>究竟虚空。<a id="a-Nl"></a>观心实性无有微尘知觉。<a id="a-Nm"></a>即是法名不觉。<a id="a-Nn"></a>烦恼是道场。<a id="a-No"></a>断烦恼不名涅槃。<a id="a-Np"></a>不生烦恼乃名涅槃。<a id="a-Nq"></a>烦恼即菩提。<a id="a-Nr"></a>生死即涅槃。<a id="a-Ns"></a>意在修三种念处观十界色名身。<a id="a-Nt"></a>十界受名受。<a id="a-Nu"></a>十界识名心。<a id="a-Nv"></a>十界想行名法。<a id="a-Nw"></a>法性色。<a id="a-Nx"></a>一色一切色。<a id="a-Ny"></a>一切色一色。<a id="a-Nz"></a>一受一切受。<a id="a-O0"></a>一切受一受。<a id="a-O1"></a>一心一切心。<a id="a-O2"></a>一切心一心。<a id="a-O3"></a>一想行法一切法。<a id="a-O4"></a>一切法一法。<a id="a-O5"></a>将智慧性。<a id="a-O6"></a>观十法界色性。<a id="a-O7"></a>名为观了达。<a id="a-O8"></a>色中非垢非净名为处。<a id="a-O9"></a>智慧性观十界受性。<a id="a-OA"></a>名观了达。<a id="a-OB"></a>受中非苦非乐性名为处。<a id="a-OC"></a>智慧性观十界心性。<a id="a-OD"></a>名为观了达。<a id="a-OE"></a>心性非常非无常性名为处。<a id="a-OF"></a>智慧性观十法界法性名为观了达。<a id="a-OG"></a>法性非我非无我名为处。<a id="a-OH"></a>能所合标名性念处观也。<a id="a-OI"></a>次释共念处观。<a id="a-OJ"></a>观十法界色非垢非净。<a id="a-OK"></a>双照二谛。<a id="a-OL"></a>垢之与净其性无二。<a id="a-OM"></a>无二之性即是实性。<a id="a-ON"></a>次观十界受。<a id="a-OO"></a>非苦非乐。<a id="a-OP"></a>双照二谛。<a id="a-OQ"></a>苦之与乐其性无二。<a id="a-OR"></a>无二之性即是实性。<a id="a-OS"></a>次观十界心。<a id="a-OT"></a>非常非无常。<a id="a-OU"></a>双照二谛。<a id="a-OV"></a>常与无常。<a id="a-OW"></a>其性无二。<a id="a-OX"></a>无二之性即是实性。<a id="a-OY"></a>次观十界非常非无常。<a id="a-OZ"></a>双照二谛。<a id="a-Oa"></a>常与无常其性无二。<a id="a-Ob"></a>无二之性即是实性。<a id="a-Oc"></a>次观十法界非我非无我。<a id="a-Od"></a>双照二谛我与无我。<a id="a-Oe"></a>其性无二。<a id="a-Of"></a>无二之性即是实性。<a id="a-Og"></a>是名共念处观。<a id="a-Oh"></a>次释缘念处。<a id="a-Oi"></a>菩萨观此身受心法。<a id="a-Oj"></a>无缘慈悲无缘无念。<a id="a-Ok"></a>如磁石吸铁。<a id="a-Ol"></a>寂而常照虽无念。<a id="a-Om"></a>不觉而觉名为佛。<a id="a-On"></a>具足恒沙法藏。<a id="a-Oo"></a>虚空法门十方不可说。<a id="a-Op"></a>不可说一微尘中。<a id="a-Oq"></a>法界佛法僧究尽。<a id="a-Or"></a>实相而无积聚。<a id="a-Os"></a>譬如贫人多所积聚乃名藏。<a id="a-Ot"></a>解脱不尔。<a id="a-Ou"></a>无所积聚。<a id="a-Ov"></a>无所积聚即真解脱。<a id="a-Ow"></a>解脱即是如来。<a id="a-Ox"></a>无所积聚乃名虚空。<a id="a-Oy"></a>能观此藏是大千经卷。<a id="a-Oz"></a>闻此大藏是开佛知见。<a id="a-P0"></a>知见故五眼具足。<a id="a-P1"></a>五眼具足即成菩提菩提即摩诃般若。<a id="a-P2"></a>即得法身。<a id="a-P3"></a>法身即真解脱。<a id="a-P4"></a>三点不纵不横名大涅槃。<a id="a-P5"></a>涅槃名诸佛法界。<a id="a-P6"></a>作是观心。<a id="a-P7"></a>是入如来室。<a id="a-P8"></a>着如来衣。<a id="a-P9"></a>坐如来座。<a id="a-PA"></a>举足下足从道场来住于佛法矣。<a id="a-PB"></a>如来遗嘱令于念处修道。<a id="a-PC"></a>要在兹乎。<a id="a-PD"></a>问前五停心六根互用。<a id="a-PE"></a>今念处证何功德。<a id="a-PF"></a>答前说似解。<a id="a-PG"></a>相貌如上。<a id="a-PH"></a>今修念处。<a id="a-PI"></a>进发十住真位。<a id="a-PJ"></a>前睹海边平相旷荡若斯。<a id="a-PK"></a>况大海深广。<a id="a-PL"></a>渺渺浩浩。<a id="a-PM"></a>可以智知。<a id="a-PN"></a>无俟更说。</p>
 </body>
</html>