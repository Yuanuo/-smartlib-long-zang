<!doctype html>
<html id="z3IBWz81bq" data-ver="564">
 <head>
  <meta charset="utf-8">
  <meta author="宗密">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">禅源诸诠集卷第一(亦名禅那理行诸诠集)</h1>
  <p id="a2">禅源诸诠集者。<a id="a-3"></a>写录诸家所述。<a id="a-4"></a>诠表禅门根源道理。<a id="a-5"></a>文字句偈。<a id="a-6"></a>集为一藏。<a id="a-7"></a>以贻后代。<a id="a-8"></a>故都题此名也。<a id="a-9"></a>禅是天竺之语。<a id="a-A"></a>具云禅那。<a id="a-B"></a>中华翻为思惟修。<a id="a-C"></a>亦名静虑。<a id="a-D"></a>皆定慧之通称也。<a id="a-E"></a>源者是一切众生本觉真性。<a id="a-F"></a>亦名佛性。<a id="a-G"></a>亦名心地。<a id="a-H"></a>悟之名慧。<a id="a-I"></a>修之名定。<a id="a-J"></a>定慧通称为禅那。<a id="a-K"></a>此性是禅之本源。<a id="a-L"></a>故云禅源。<a id="a-M"></a>亦名禅那理行者。<a id="a-N"></a>此之本源是禅理。<a id="a-O"></a>忘情契之是禅行。<a id="a-P"></a>故云理行。<a id="a-Q"></a>然今所集诸家述作。<a id="a-R"></a>多谈禅理少谈禅行。<a id="a-S"></a>故且以禅源题之。<a id="a-T"></a>今时有但目真性为禅者。<a id="a-U"></a>是不达理行之旨。<a id="a-V"></a>又不辨华竺之音也。<a id="a-W"></a>然亦非离真性别有禅体。<a id="a-X"></a>但众生迷真合尘。<a id="a-Y"></a>即名散乱。<a id="a-Z"></a>背尘合真。<a id="a-a"></a>方名禅定。<a id="a-b"></a>若直论本性。<a id="a-c"></a>即非真非妄。<a id="a-d"></a>无背无合。<a id="a-e"></a>无定无乱。<a id="a-f"></a>谁言禅乎。<a id="a-g"></a>况此真性非唯是禅门之源。<a id="a-h"></a>亦是万法之源。<a id="a-i"></a>故名法性。<a id="a-j"></a>亦是众生迷悟之源。<a id="a-k"></a>故名如来藏藏识(出楞伽经)亦是诸佛万德之源。<a id="a-l"></a>故名佛性(涅槃等经)亦是菩萨万行之源。<a id="a-m"></a>故名心地(梵网经心地法门品云。<a id="a-n"></a>是诸佛之本源。<a id="a-o"></a>是菩萨道之根本。<a id="a-p"></a>是大众诸佛子之根本)万行不出六波罗蜜。<a id="a-q"></a>禅门但是六中之一。<a id="a-r"></a>当其第五。<a id="a-s"></a>岂可都目真性为一禅行哉。<a id="a-t"></a>然禅定一行最为神妙。<a id="a-u"></a>能发起性上无漏智慧。<a id="a-v"></a>一切妙用万德万行。<a id="a-w"></a>乃至神通光明。<a id="a-x"></a>皆从定发。<a id="a-y"></a>故三乘学人欲求圣道必须修禅。<a id="a-z"></a>离此无门。<a id="a-10"></a>离此无路。<a id="a-11"></a>至于念佛求生净土。<a id="a-12"></a>亦须修十六观禅。<a id="a-13"></a>及念佛三昧。<a id="a-14"></a>般舟三昧。<a id="a-15"></a>又真性则不垢不净。<a id="a-16"></a>凡圣无差。<a id="a-17"></a>禅则有浅有深。<a id="a-18"></a>阶级殊等。<a id="a-19"></a>谓带异计欣上压下而修者。<a id="a-1A"></a>是外道禅。<a id="a-1B"></a>正信因果亦以欣厌而修者。<a id="a-1C"></a>是凡夫禅。<a id="a-1D"></a>悟我空偏真之理而修者。<a id="a-1E"></a>是小乘禅。<a id="a-1F"></a>悟我法二空所显真理而修者。<a id="a-1G"></a>是大乘禅(上四类。<a id="a-1H"></a>皆有四色四空之异也)若顿悟自心本来清净。<a id="a-1I"></a>元无烦恼。<a id="a-1J"></a>无漏智性本自具足。<a id="a-1K"></a>此心即佛。<a id="a-1L"></a>毕竟无异。<a id="a-1M"></a>依此而修者。<a id="a-1N"></a>是最上乘禅。<a id="a-1O"></a>亦名如来清净禅。<a id="a-1P"></a>亦名一行三昧。<a id="a-1Q"></a>亦名真如三昧。<a id="a-1R"></a>此是一切三昧根本。<a id="a-1S"></a>若能念念修习。<a id="a-1T"></a>自然渐得百千三昧。<a id="a-1U"></a>达摩门下展转相传者。<a id="a-1V"></a>是此禅也。<a id="a-1W"></a>达摩未到。<a id="a-1X"></a>古来诸家所解。<a id="a-1Y"></a>皆是前四禅八定。<a id="a-1Z"></a>诸高僧修之皆得功用。<a id="a-1a"></a>南岳天台。<a id="a-1b"></a>令依三谛之理修三止三观。<a id="a-1c"></a>教义虽最圆妙。<a id="a-1d"></a>然其趣入门户次第。<a id="a-1e"></a>亦只是前之诸禅行相。<a id="a-1f"></a>唯达摩所传者。<a id="a-1g"></a>顿同佛体。<a id="a-1h"></a>迥异诸门。<a id="a-1i"></a>故宗习者难得其旨。<a id="a-1j"></a>得即成圣。<a id="a-1k"></a>疾证菩提。<a id="a-1l"></a>失即成邪。<a id="a-1m"></a>速入涂炭。<a id="a-1n"></a>先祖革昧防失。<a id="a-1o"></a>故且人传一人。<a id="a-1p"></a>后代已有所凭。<a id="a-1q"></a>故任千灯千照。<a id="a-1r"></a>暨乎法久成弊错谬者多。<a id="a-1s"></a>故经论学人疑谤亦众。<a id="a-1t"></a>原夫佛说顿教渐教禅开顿门渐门。<a id="a-1u"></a>二教二门各相符契。<a id="a-1v"></a>今讲者偏彰渐义。<a id="a-1w"></a>禅者偏播顿宗。<a id="a-1x"></a>禅讲相逢胡越之隔。<a id="a-1y"></a>宗密不知宿生何作熏得此心。<a id="a-1z"></a>自未解脱欲解他缚。<a id="a-20"></a>为法忘于躯命。<a id="a-21"></a>愍人切于神情(亦如净名云。<a id="a-22"></a>若自有缚能解他缚。<a id="a-23"></a>无有是处。<a id="a-24"></a>然欲罢不能验。<a id="a-25"></a>是宿世难改)每叹人与法差。<a id="a-26"></a>法为人病。<a id="a-27"></a>故别撰经律论疏。<a id="a-28"></a>大开戒定慧门。<a id="a-29"></a>显顿悟资于渐修。<a id="a-2A"></a>证师说符于佛意。<a id="a-2B"></a>意既本末而委示。<a id="a-2C"></a>文乃浩博而难寻。<a id="a-2D"></a>泛学虽多秉志者少。<a id="a-2E"></a>况迹涉名相。<a id="a-2F"></a>谁辨金鋀。<a id="a-2G"></a>徒自疲劳。<a id="a-2H"></a>未见机感。<a id="a-2I"></a>虽佛说悲增是行。<a id="a-2J"></a>而自虑爱见难防。<a id="a-2K"></a>遂拾众入山习定均慧。<a id="a-2L"></a>前后息虑相计十年(云前后者。<a id="a-2M"></a>中间被敕追入内住城三年。<a id="a-2N"></a>方却表请归山也)微细习情。<a id="a-2O"></a>起灭彰于静慧。<a id="a-2P"></a>差别法义。<a id="a-2Q"></a>罗列见于空心。<a id="a-2R"></a>虚隙日光纤埃扰扰。<a id="a-2S"></a>清潭水底影像昭昭。<a id="a-2T"></a>岂比夫空守默之痴禅。<a id="a-2U"></a>但寻文之狂慧者。<a id="a-2V"></a>然本因了自心而辨诸教。<a id="a-2W"></a>故恳情于心宗。<a id="a-2X"></a>又因辨诸教而解修心。<a id="a-2Y"></a>故虔诚于教义。<a id="a-2Z"></a>教也者。<a id="a-2a"></a>诸佛菩萨所留经论也。<a id="a-2b"></a>禅也者。<a id="a-2c"></a>诸善知识所述句偈也。<a id="a-2d"></a>但佛经开张罗。<a id="a-2e"></a>大千八部之众。<a id="a-2f"></a>禅偈撮略。<a id="a-2g"></a>就此方一类之机。<a id="a-2h"></a>罗众则渀荡难依。<a id="a-2i"></a>就机即指的易用。<a id="a-2j"></a>今之纂集意在斯焉。<a id="a-2k"></a>问夫言撮略者。<a id="a-2l"></a>文须简约。<a id="a-2m"></a>义须周足。<a id="a-2n"></a>理应撮束多义在少文中。<a id="a-2o"></a>且诸佛说经皆具法(法体)义(义理)因(三贤十地三十七品十波罗蜜)果(佛之妙用)信(信法)解(解义)修(历位修因)证(证果)虽世界各异化仪不同。<a id="a-2p"></a>其所立教无不备此。<a id="a-2q"></a>故华严每会每位。<a id="a-2r"></a>皆结十方世界悉同此说。<a id="a-2s"></a>今览所集诸家禅述。<a id="a-2t"></a>多是随问反质旋立旋破。<a id="a-2u"></a>无斯纶绪。<a id="a-2v"></a>不见始终。<a id="a-2w"></a>岂得名为撮略佛教。<a id="a-2x"></a>答佛出世立教与师随处度人。<a id="a-2y"></a>事体各别。<a id="a-2z"></a>佛教万代依冯。<a id="a-30"></a>理须委示。<a id="a-31"></a>师训在即时度脱。<a id="a-32"></a>意使玄通。<a id="a-33"></a>玄通必在忘言。<a id="a-34"></a>故言下不留其迹。<a id="a-35"></a>迹绝于意地。<a id="a-36"></a>理现于心源。<a id="a-37"></a>即信解修证。<a id="a-38"></a>不为而自然成就。<a id="a-39"></a>经律疏论。<a id="a-3A"></a>不习而自然冥通。<a id="a-3B"></a>故有问修道。<a id="a-3C"></a>即答以无修。<a id="a-3D"></a>有求解脱。<a id="a-3E"></a>即反质谁缚。<a id="a-3F"></a>有问成佛之路。<a id="a-3G"></a>即云本无凡夫。<a id="a-3H"></a>有问临终安心。<a id="a-3I"></a>即云本来无事。<a id="a-3J"></a>或亦云此是妄此是真。<a id="a-3K"></a>如是用心。<a id="a-3L"></a>如是息业。<a id="a-3M"></a>举要而言。<a id="a-3N"></a>但是随当时事应当时机。<a id="a-3O"></a>何有定法名阿耨菩提。<a id="a-3P"></a>岂有定行名摩诃般若。<a id="a-3Q"></a>但得情无所念。<a id="a-3R"></a>意无所为。<a id="a-3S"></a>心无所生。<a id="a-3T"></a>慧无所住。<a id="a-3U"></a>即真信真解真修真证也。<a id="a-3V"></a>若不了自心但执名教欲求佛道者。<a id="a-3W"></a>岂不现见识字看经元不证悟。<a id="a-3X"></a>销文释义唯炽贪嗔耶。<a id="a-3Y"></a>况阿难多闻总持。<a id="a-3Z"></a>积岁不登圣果。<a id="a-3a"></a>息缘反照。<a id="a-3b"></a>暂时即证无生。<a id="a-3c"></a>即知乘教之益。<a id="a-3d"></a>度人之方。<a id="a-3e"></a>各有其由。<a id="a-3f"></a>不应于文字而责也。<a id="a-3g"></a>问既重得意不贵专文。<a id="a-3h"></a>即何必纂集此诸句偈。<a id="a-3i"></a>答集有二意。<a id="a-3j"></a>一有虽经师授而悟不决究。<a id="a-3k"></a>又不逢诸善知识处处勘契者。<a id="a-3l"></a>今览之遍见诸师言意。<a id="a-3m"></a>以通其心以绝余念。<a id="a-3n"></a>二为悟解了者欲为人师。<a id="a-3o"></a>令广其见闻增其善巧。<a id="a-3p"></a>依解摄众答问教授也。<a id="a-3q"></a>即上云。<a id="a-3r"></a>罗千界即漭荡难依。<a id="a-3s"></a>就一方即指的易用也。<a id="a-3t"></a>然又非直资忘言之门。<a id="a-3u"></a>亦兼垂禅教之益。<a id="a-3v"></a>非但令意符于佛。<a id="a-3w"></a>亦欲使文合于经。<a id="a-3x"></a>既文似乖而令合实。<a id="a-3y"></a>为不易须判一藏经大小乘权实理了义不了义。<a id="a-3z"></a>方可印定诸宗禅门各有旨趣不乖佛意也。<a id="a-40"></a>谓一藏经论统唯三种。<a id="a-41"></a>禅门言教亦统唯三宗(各在丁文别释)配对相符方成圆见。<a id="a-42"></a>问今习禅诠何关经论。<a id="a-43"></a>答有十所以。<a id="a-44"></a>须知经论权实方辨诸禅是非。<a id="a-45"></a>又须识禅心性相方解经论理事。<a id="a-46"></a>一师有本末冯本印末故。<a id="a-47"></a>二禅有诸宗互相违阻故。<a id="a-48"></a>三经如绳墨楷定邪正故。<a id="a-49"></a>四经有权实须依了义故。<a id="a-4A"></a>五量有三种勘契须同故。<a id="a-4B"></a>六疑有多般须具通决故。<a id="a-4C"></a>七法义不同善须辨识故。<a id="a-4D"></a>八心通性相名同义别故。<a id="a-4E"></a>九悟修顿渐言似违反故。<a id="a-4F"></a>十师授方便须识药病故。<a id="a-4G"></a>初言师有本末者。<a id="a-4H"></a>谓诸宗始祖即是释迦。<a id="a-4I"></a>经是佛语。<a id="a-4J"></a>禅是佛意。<a id="a-4K"></a>诸佛心口必不相违。<a id="a-4L"></a>诸祖相承根本是佛。<a id="a-4M"></a>亲付菩萨造论始末。<a id="a-4N"></a>唯弘佛经。<a id="a-4O"></a>况迦葉乃至鞠多弘传皆兼三藏。<a id="a-4P"></a>提多迦已下。<a id="a-4Q"></a>因僧诤律教别行。<a id="a-4R"></a>罽宾国已来。<a id="a-4S"></a>因王难经论分化。<a id="a-4T"></a>中间马鸣龙树悉是祖师。<a id="a-4U"></a>造论释经数千万偈。<a id="a-4V"></a>观风化物无定事仪。<a id="a-4W"></a>未有讲者毁禅禅者毁讲。<a id="a-4X"></a>达摩受法天竺躬至中华。<a id="a-4Y"></a>见此方学人多未得法。<a id="a-4Z"></a>唯以名数为解事相为行。<a id="a-4a"></a>欲令知月不在指法是我心。<a id="a-4b"></a>故但以心传心不立文字。<a id="a-4c"></a>显宗破执。<a id="a-4d"></a>故有斯言。<a id="a-4e"></a>非离文字说解脱也。<a id="a-4f"></a>故教授得意之者。<a id="a-4g"></a>即频赞金刚楞伽云。<a id="a-4h"></a>此二经是我心要。<a id="a-4i"></a>今时弟子彼此迷源。<a id="a-4j"></a>修心者以经论为别宗。<a id="a-4k"></a>讲说者以禅门为别法。<a id="a-4l"></a>闻谈因果修证。<a id="a-4m"></a>便推属经论之家。<a id="a-4n"></a>不知修证正是禅门之本事。<a id="a-4o"></a>闻说即心即佛。<a id="a-4p"></a>便推属胸襟之禅。<a id="a-4q"></a>不知心佛正是经论之本意(前叙有人难云。<a id="a-4r"></a>禅师何得讲说。<a id="a-4s"></a>余今以此答也)今若不以权实之经论对配深浅禅宗。<a id="a-4t"></a>焉得以教照心以心解教。<a id="a-4u"></a>二禅有诸宗互相违反者。<a id="a-4v"></a>今集所述殆且百家。<a id="a-4w"></a>宗义别者犹将十室。<a id="a-4x"></a>谓江西荷泽北秀南侁牛头石头保唐宣什及稠那天台等。<a id="a-4y"></a>立宗传法互相乖阻。<a id="a-4z"></a>有以空为本。<a id="a-50"></a>有以知为源。<a id="a-51"></a>有云寂默方真。<a id="a-52"></a>有云行坐皆是。<a id="a-53"></a>有云见今朝暮分别为作一切皆妄。<a id="a-54"></a>有云分别为作一切皆真。<a id="a-55"></a>有万行悉存。<a id="a-56"></a>有兼佛亦泯。<a id="a-57"></a>有放任其志。<a id="a-58"></a>有拘束其心。<a id="a-59"></a>有以经律为所依。<a id="a-5A"></a>有以经律为障道。<a id="a-5B"></a>非唯泛语而乃礭言。<a id="a-5C"></a>礭弘其宗礭毁余类。<a id="a-5D"></a>争得和会也。<a id="a-5E"></a>问是者即收。<a id="a-5F"></a>非者即拣。<a id="a-5G"></a>何须委曲和会。<a id="a-5H"></a>答或空或有。<a id="a-5I"></a>或性或相。<a id="a-5J"></a>悉非邪僻。<a id="a-5K"></a>但缘各皆党己为是。<a id="a-5L"></a>斥彼为非。<a id="a-5M"></a>彼此礭定。<a id="a-5N"></a>故须和会。<a id="a-5O"></a>问既皆非邪。<a id="a-5P"></a>即各任礭定。<a id="a-5Q"></a>何必会之。<a id="a-5R"></a>答至道归一精义无二。<a id="a-5S"></a>不应两存。<a id="a-5T"></a>至道非边了义不偏。<a id="a-5U"></a>不应单取。<a id="a-5V"></a>故必须会之为一令皆圆妙。<a id="a-5W"></a>问以冰杂火势不俱全。<a id="a-5X"></a>将矛刺盾功不双胜。<a id="a-5Y"></a>诸宗所执既互相违。<a id="a-5Z"></a>一是则有一非。<a id="a-5a"></a>如何会令皆妙。<a id="a-5b"></a>答俱存其法俱遣其病。<a id="a-5c"></a>即皆妙也。<a id="a-5d"></a>谓以法就人即难。<a id="a-5e"></a>以人就法即易。<a id="a-5f"></a>人多随情互执。<a id="a-5g"></a>执即相违。<a id="a-5h"></a>诚如冰火相和矛盾相敌故难也。<a id="a-5i"></a>法本称理互通。<a id="a-5j"></a>通即互顺自然。<a id="a-5k"></a>凝流皆水镮钏皆金故易也。<a id="a-5l"></a>举要而言。<a id="a-5m"></a>局之则皆非。<a id="a-5n"></a>会之则皆是。<a id="a-5o"></a>若不以佛语各示其意各收其长。<a id="a-5p"></a>统为三宗对于三教。<a id="a-5q"></a>则何以会为一代善巧俱成要妙法门。<a id="a-5r"></a>各忘其情同归智海(唯佛所说即异而同。<a id="a-5s"></a>故约佛经会三为一)三经如绳墨揩定邪正者。<a id="a-5t"></a>绳墨非巧。<a id="a-5u"></a>工巧者必以绳墨为凭。<a id="a-5v"></a>经论非禅。<a id="a-5w"></a>传禅者必以经论为准。<a id="a-5x"></a>中下根者但可依师。<a id="a-5y"></a>师自观根随分指授。<a id="a-5z"></a>上根之辈悟须圆通。<a id="a-60"></a>未究佛言何同佛见。<a id="a-61"></a>问所在皆有佛经。<a id="a-62"></a>任学者转读勘会。<a id="a-63"></a>今集禅要何必辨经。<a id="a-64"></a>答此意即其次之文。<a id="a-65"></a>便是答此问也。<a id="a-66"></a>四经有权实须依了义者。<a id="a-67"></a>谓佛说诸经。<a id="a-68"></a>有随自意语。<a id="a-69"></a>有随他意语。<a id="a-6A"></a>有称毕竟之理。<a id="a-6B"></a>有随当时之机。<a id="a-6C"></a>有诠性相。<a id="a-6D"></a>有顿渐大小。<a id="a-6E"></a>有了义不了义。<a id="a-6F"></a>文或敌体相违义必圆通无碍。<a id="a-6G"></a>龙藏浩汗何见旨归。<a id="a-6H"></a>故今但以十余纸都决择之。<a id="a-6I"></a>令一时圆见佛意。<a id="a-6J"></a>见佛意后即备寻一藏。<a id="a-6K"></a>即句句知宗。<a id="a-6L"></a>五量有三种勘契须同者。<a id="a-6M"></a>西域诸贤圣所解法义。<a id="a-6N"></a>皆以三量为定。<a id="a-6O"></a>一比量。<a id="a-6P"></a>二现量。<a id="a-6Q"></a>三佛言量。<a id="a-6R"></a>量者。<a id="a-6S"></a>如度量升斗量物知定也。<a id="a-6T"></a>比量者。<a id="a-6U"></a>以因由譬喻比度也。<a id="a-6V"></a>如远见烟必知有火。<a id="a-6W"></a>虽不见火亦非虚妄。<a id="a-6X"></a>现量者亲自现见。<a id="a-6Y"></a>不假推度。<a id="a-6Z"></a>自然定也。<a id="a-6a"></a>佛言量者。<a id="a-6b"></a>以诸经为定也。<a id="a-6c"></a>勘契须同者。<a id="a-6d"></a>若但凭佛语不自比度证悟自心者。<a id="a-6e"></a>只是泛信。<a id="a-6f"></a>于己未益。<a id="a-6g"></a>若但取现量自见为定。<a id="a-6h"></a>不勘佛语。<a id="a-6i"></a>焉知邪正。<a id="a-6j"></a>外道六师亲见所执之理修之亦得功用自谓为正。<a id="a-6k"></a>岂知是邪。<a id="a-6l"></a>若但用比量者。<a id="a-6m"></a>既无圣教及自所见。<a id="a-6n"></a>约何比度。<a id="a-6o"></a>比度何法。<a id="a-6p"></a>故须三量勘同方为决定。<a id="a-6q"></a>禅宗已多有现比二量。<a id="a-6r"></a>今更以经论印之则三量备矣。<a id="a-6s"></a>六疑有多般须具通决者。<a id="a-6t"></a>数十年中频有经论大德。<a id="a-6u"></a>问余曰。<a id="a-6v"></a>四禅八定皆在上界。<a id="a-6w"></a>此界无禅。<a id="a-6x"></a>凡修禅者。<a id="a-6y"></a>须依经论引取上界禅定而于此界修习。<a id="a-6z"></a>修习成者。<a id="a-70"></a>皆是彼禅。<a id="a-71"></a>诸教具明。<a id="a-72"></a>无出此者。<a id="a-73"></a>如何离此别说禅门。<a id="a-74"></a>既不依经即是邪道。<a id="a-75"></a>又有问曰。<a id="a-76"></a>经云。<a id="a-77"></a>渐修祇劫方证菩提。<a id="a-78"></a>禅称顿悟刹那便成正觉。<a id="a-79"></a>经是佛语。<a id="a-7A"></a>禅是僧言。<a id="a-7B"></a>违佛遵僧。<a id="a-7C"></a>窃疑未可。<a id="a-7D"></a>又有问曰。<a id="a-7E"></a>禅门要旨无是无非。<a id="a-7F"></a>涂割怨亲不嗔不喜。<a id="a-7G"></a>何以南能北秀水火之嫌。<a id="a-7H"></a>荷泽洪州参商之隙。<a id="a-7I"></a>又有问曰。<a id="a-7J"></a>六代禅宗师资传授禅法。<a id="a-7K"></a>皆云。<a id="a-7L"></a>内授密语外传信衣。<a id="a-7M"></a>衣法相资以为符印。<a id="a-7N"></a>曹溪已后不闻此事。<a id="a-7O"></a>未审今时化人说密语否。<a id="a-7P"></a>不说则所传者非达摩之法。<a id="a-7Q"></a>说则闻者尽合得衣。<a id="a-7R"></a>又有禅德。<a id="a-7S"></a>问曰。<a id="a-7T"></a>达摩传心不立文字。<a id="a-7U"></a>汝何违背先祖讲论传经。<a id="a-7V"></a>近复问曰。<a id="a-7W"></a>净名已呵宴坐。<a id="a-7X"></a>荷泽每斥凝心。<a id="a-7Y"></a>曹溪见人结跏曾自将杖打起。<a id="a-7Z"></a>今问。<a id="a-7a"></a>汝每因教诫即劝坐禅。<a id="a-7b"></a>禅庵罗列遍于岩壑。<a id="a-7c"></a>乖宗违祖。<a id="a-7d"></a>吾窃疑焉。<a id="a-7e"></a>余虽随时各已酬对。<a id="a-7f"></a>然疑者千万。<a id="a-7g"></a>愍其未闻。<a id="a-7h"></a>况所难之者情皆遍执。<a id="a-7i"></a>所执各异。<a id="a-7j"></a>彼此互违。<a id="a-7k"></a>因决申疑复增已病。<a id="a-7l"></a>故须开三门义。<a id="a-7m"></a>评一藏经。<a id="a-7n"></a>总答前疑无不通彻(下随相当文义一一脚注。<a id="a-7o"></a>指之答此诸难。<a id="a-7p"></a>欲见答处。<a id="a-7q"></a>须检注文也)七法义不同善须辨识者。<a id="a-7r"></a>凡欲明解诸法性相。<a id="a-7s"></a>先须辨得法义。<a id="a-7t"></a>依法解义。<a id="a-7u"></a>义即分明。<a id="a-7v"></a>以义诠法。<a id="a-7w"></a>法即显著。<a id="a-7x"></a>今且约世物明之。<a id="a-7y"></a>如真金随工匠等缘作镮钏碗盏种种器物。<a id="a-7z"></a>金性必不变为铜铁。<a id="a-80"></a>金即是法。<a id="a-81"></a>不变随缘是义。<a id="a-82"></a>设有人问。<a id="a-83"></a>说何物不变。<a id="a-84"></a>何物随缘。<a id="a-85"></a>只合答云金也。<a id="a-86"></a>以喻一藏经论义理。<a id="a-87"></a>只是说心。<a id="a-88"></a>心即是法。<a id="a-89"></a>一切是义。<a id="a-8A"></a>故经云。<a id="a-8B"></a>无量义者从一法生。<a id="a-8C"></a>然无量义统唯二种。<a id="a-8D"></a>一不变。<a id="a-8E"></a>二随缘。<a id="a-8F"></a>诸经只说此心随迷悟缘成垢净凡圣烦恼菩提有漏无漏等。<a id="a-8G"></a>亦只说此心垢净等时元来不变常自寂灭真实如如等。<a id="a-8H"></a>设有人问。<a id="a-8I"></a>说何法不变。<a id="a-8J"></a>何法随缘。<a id="a-8K"></a>只合答云心也。<a id="a-8L"></a>不变是性。<a id="a-8M"></a>随缘是相。<a id="a-8N"></a>当知性相皆是一心上义。<a id="a-8O"></a>今性相二宗互相非者。<a id="a-8P"></a>良由不识真心。<a id="a-8Q"></a>每闻心字将谓只是八识。<a id="a-8R"></a>不知八识但是真心上随缘之义。<a id="a-8S"></a>故马鸣菩萨以一心为法。<a id="a-8T"></a>以真如生灭二门为义。<a id="a-8U"></a>论云。<a id="a-8V"></a>依于此心显示摩诃衍义。<a id="a-8W"></a>心真如是体。<a id="a-8X"></a>心生灭是相用。<a id="a-8Y"></a>只说此心不虚妄故云真。<a id="a-8Z"></a>不变易故云如。<a id="a-8a"></a>是以论中一一云心真如心生灭。<a id="a-8b"></a>今时禅者多不识义。<a id="a-8c"></a>故但呼心为禅。<a id="a-8d"></a>讲者多不识法。<a id="a-8e"></a>故但约名说义。<a id="a-8f"></a>随名生执难可会通。<a id="a-8g"></a>闻心为浅闻性谓深。<a id="a-8h"></a>或却以性为法以心为义。<a id="a-8i"></a>故须约三宗经论相对照之法义既显。<a id="a-8j"></a>但归一心自然无诤。<a id="a-8k"></a>八心通性相名同义别者。<a id="a-8l"></a>诸经或毁心是贼。<a id="a-8m"></a>制令断除。<a id="a-8n"></a>或赞心是佛。<a id="a-8o"></a>劝令修习。<a id="a-8p"></a>或云善心恶心净心垢心贪心嗔心慈心悲心。<a id="a-8q"></a>或云托境心生。<a id="a-8r"></a>或云心生于境。<a id="a-8s"></a>或云寂灭为心。<a id="a-8t"></a>或云缘虑为心。<a id="a-8u"></a>乃至种种相违。<a id="a-8v"></a>若不以诸宗相对显示。<a id="a-8w"></a>则看经者何以辨之。<a id="a-8x"></a>为当有多种心。<a id="a-8y"></a>为复只是一般心耶。<a id="a-8z"></a>今且略示名体。<a id="a-90"></a>泛言心者。<a id="a-91"></a>略有四种。<a id="a-92"></a>梵语各别翻译亦殊。<a id="a-93"></a>一纥利陀耶。<a id="a-94"></a>此云肉团心。<a id="a-95"></a>此是身中五藏心也(具如黄庭经五藏论说也)</p>
 </body>
</html>