<!doctype html>
<html id="z3IBWzD1bs" data-ver="756">
 <head>
  <meta charset="utf-8">
  <meta author="宗密">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">禅源诸诠集卷第三</h1>
  <p id="a2">上之三教。<a id="a-3"></a>摄尽佛一代所说之经。<a id="a-4"></a>及诸菩萨所造之论。<a id="a-5"></a>细寻法义。<a id="a-6"></a>便见三义全殊。<a id="a-7"></a>一法无别。<a id="a-8"></a>就三义中。<a id="a-9"></a>第一第二空有相对。<a id="a-A"></a>第三第一性相相对。<a id="a-B"></a>皆条然易见。<a id="a-C"></a>唯第二第三破相与显性相对。<a id="a-D"></a>讲者禅者同迷。<a id="a-E"></a>皆谓同是一宗一教。<a id="a-F"></a>皆以破相便为真性。<a id="a-G"></a>故今广辨空宗性宗有其十异。<a id="a-H"></a>一法义真俗异。<a id="a-I"></a>二心性二名异。<a id="a-J"></a>三性字二体异。<a id="a-K"></a>四真智真知异。<a id="a-L"></a>五有我无我异。<a id="a-M"></a>六遮诠表诠异。<a id="a-N"></a>七认名认体异。<a id="a-O"></a>八二谛三谛异。<a id="a-P"></a>九三性空有异。<a id="a-Q"></a>十佛德空有异。<a id="a-R"></a>初法义真俗异者。<a id="a-S"></a>空宗缘未显真灵之性故。<a id="a-T"></a>但以一切差别之相为法。<a id="a-U"></a>法是俗谛。<a id="a-V"></a>照此诸法。<a id="a-W"></a>无为无相。<a id="a-X"></a>无生无灭。<a id="a-Y"></a>无增无减等为义。<a id="a-Z"></a>义是真谛。<a id="a-a"></a>故智度论以俗谛为法无碍辩。<a id="a-b"></a>以真谛为义无碍辩。<a id="a-c"></a>性宗则以一真之性为法。<a id="a-d"></a>空有等种种差别为义。<a id="a-e"></a>故经云。<a id="a-f"></a>无量义者从一法生。<a id="a-g"></a>华严十地亦云。<a id="a-h"></a>法者知自性。<a id="a-i"></a>义者知生灭。<a id="a-j"></a>法者知真谛。<a id="a-k"></a>义者知俗谛。<a id="a-l"></a>法者知一乘。<a id="a-m"></a>义者知诸乘。<a id="a-n"></a>如是十番释法义二无碍义。<a id="a-o"></a>皆以法为真谛。<a id="a-p"></a>以义为俗谛。<a id="a-q"></a>二心性二名异者。<a id="a-r"></a>空宗一向目诸法本源为性。<a id="a-s"></a>性宗多目诸法本源为心。<a id="a-t"></a>目为性者诸论多同。<a id="a-u"></a>不必叙述目为心者。<a id="a-v"></a>胜鬘云。<a id="a-w"></a>自性清净心。<a id="a-x"></a>起信云。<a id="a-y"></a>一切法从本以来离言说名字心缘等相。<a id="a-z"></a>乃至唯是一心。<a id="a-10"></a>楞伽云。<a id="a-11"></a>坚实心。<a id="a-12"></a>良由此宗所说本性不但空寂而乃自然常知。<a id="a-13"></a>故应目为心也。<a id="a-14"></a>三性字二体异者。<a id="a-15"></a>空宗以诸法无性为性。<a id="a-16"></a>性宗以灵明常住不空之体为性。<a id="a-17"></a>故性字虽同。<a id="a-18"></a>而体异也。<a id="a-19"></a>四真智真知异者。<a id="a-1A"></a>空宗以分别为知。<a id="a-1B"></a>无分别为智。<a id="a-1C"></a>智深知浅。<a id="a-1D"></a>性宗以能证圣理之妙慧为智。<a id="a-1E"></a>以该于理。<a id="a-1F"></a>智通于凡圣之灵。<a id="a-1G"></a>性为知。<a id="a-1H"></a>知通智局。<a id="a-1I"></a>上引问明品已自分别。<a id="a-1J"></a>况十回向品说真如云。<a id="a-1K"></a>照明为性。<a id="a-1L"></a>起信说。<a id="a-1M"></a>真如自体真实识知。<a id="a-1N"></a>五有我无我异者。<a id="a-1O"></a>空宗以有我为妄。<a id="a-1P"></a>无我为真。<a id="a-1Q"></a>性宗以无我为妄。<a id="a-1R"></a>有我为真。<a id="a-1S"></a>故涅槃经云。<a id="a-1T"></a>无我者名为生死。<a id="a-1U"></a>有我者名为如来。<a id="a-1V"></a>又云。<a id="a-1W"></a>我计无我是颠倒法。<a id="a-1X"></a>乃至广破二乘无常无我之见。<a id="a-1Y"></a>如春池执砾为宝。<a id="a-1Z"></a>广赞常乐我净而为究竟。<a id="a-1a"></a>乃至云无我法中有真我(良由众生迷自真我。<a id="a-1b"></a>妄执五蕴为我。<a id="a-1c"></a>故佛于大小乘法相及破相教中破之云无。<a id="a-1d"></a>今于性宗直明实体。<a id="a-1e"></a>故显之云有也)。<a id="a-1f"></a>六遮诠表诠异者。<a id="a-1g"></a>遮谓遣其所非。<a id="a-1h"></a>表谓显其所是。<a id="a-1i"></a>又遮者拣却诸余。<a id="a-1j"></a>表者直示当体。<a id="a-1k"></a>如诸经所说真妙理性。<a id="a-1l"></a>每云。<a id="a-1m"></a>不生不灭。<a id="a-1n"></a>不垢不净。<a id="a-1o"></a>无因无果。<a id="a-1p"></a>无相无为。<a id="a-1q"></a>非凡非圣。<a id="a-1r"></a>非性非相等。<a id="a-1s"></a>皆是遮诠(诸经论中。<a id="a-1t"></a>每以非字非却诸法。<a id="a-1u"></a>动即有三十五十个非字也。<a id="a-1v"></a>不字无字亦尔。<a id="a-1w"></a>故云绝百非)若云知见觉。<a id="a-1x"></a>照灵鉴光明。<a id="a-1y"></a>朗朗昭昭。<a id="a-1z"></a>惺惺寂寂等。<a id="a-20"></a>皆是表诠。<a id="a-21"></a>若无知见等体。<a id="a-22"></a>显何法为性。<a id="a-23"></a>说何法不生灭等。<a id="a-24"></a>必须认得见今了然。<a id="a-25"></a>而知即是心性。<a id="a-26"></a>方说此知不生不灭等。<a id="a-27"></a>如说盐云不淡是遮。<a id="a-28"></a>云碱是表。<a id="a-29"></a>说水云不干是遮。<a id="a-2A"></a>云湿是表。<a id="a-2B"></a>诸教每云绝百非者。<a id="a-2C"></a>皆是遮词直显一真。<a id="a-2D"></a>方为表语。<a id="a-2E"></a>空宗之言但是遮诠。<a id="a-2F"></a>性宗之言有遮有表。<a id="a-2G"></a>但遮者未了。<a id="a-2H"></a>兼表者乃的。<a id="a-2I"></a>今时学人皆谓。<a id="a-2J"></a>遮言为深。<a id="a-2K"></a>表言为浅。<a id="a-2L"></a>故唯重非心非佛。<a id="a-2M"></a>无为无相。<a id="a-2N"></a>乃至一切不可得之言。<a id="a-2O"></a>良由但以遮非之词为妙。<a id="a-2P"></a>不欲亲自证认法体。<a id="a-2Q"></a>故如此也(悟息后即任遮表临时)七认名认体异者。<a id="a-2R"></a>谓佛法世法一一皆有名体。<a id="a-2S"></a>且如世间称大不过四物。<a id="a-2T"></a>如智论云。<a id="a-2U"></a>地水火风是四物名。<a id="a-2V"></a>坚湿暖动是四物体。<a id="a-2W"></a>今且说水。<a id="a-2X"></a>设有人问。<a id="a-2Y"></a>每闻澄之即清。<a id="a-2Z"></a>混之即浊。<a id="a-2a"></a>堰之即止。<a id="a-2b"></a>决之即流。<a id="a-2c"></a>而能溉灌万物洗涤万秽。<a id="a-2d"></a>此是何物(举功能义用而问也)答云。<a id="a-2e"></a>是水(举名答也)愚者认名便谓已解。<a id="a-2f"></a>智者应更问云。<a id="a-2g"></a>何者是水(征其体也)答云。<a id="a-2h"></a>湿即是水(克体指也。<a id="a-2i"></a>此一言便定更无别字可替也。<a id="a-2j"></a>若云水波清浊凝流是水　何异他所问之词)佛法亦尔。<a id="a-2k"></a>设有人问。<a id="a-2l"></a>每闻诸经云。<a id="a-2m"></a>迷之即垢。<a id="a-2n"></a>悟之即净。<a id="a-2o"></a>纵之即凡。<a id="a-2p"></a>修之即圣。<a id="a-2q"></a>能生世间出世间一切诸法。<a id="a-2r"></a>此是何物(举功能义用而问也)答云。<a id="a-2s"></a>是心(举名答也)愚者认名便谓已识。<a id="a-2t"></a>智者应更问。<a id="a-2u"></a>何者是心(征其体也)答知即是心(指其体也。<a id="a-2v"></a>此言最的。<a id="a-2w"></a>余字不如。<a id="a-2x"></a>若云非性非相能语言运动等是心者。<a id="a-2y"></a>何异他所问词也)以此而推水之名体。<a id="a-2z"></a>各唯一字。<a id="a-30"></a>余皆义用。<a id="a-31"></a>心之名体亦然。<a id="a-32"></a>湿之一字贯于清浊等万用万义之中。<a id="a-33"></a>知之一字亦贯于贪嗔慈忍善恶苦乐万用万义之处。<a id="a-34"></a>今时学禅人多疑云。<a id="a-35"></a>达摩但说心。<a id="a-36"></a>荷泽何以说知。<a id="a-37"></a>如此疑者。<a id="a-38"></a>岂不似疑云比只闻井中有水。<a id="a-39"></a>云何今日忽觉井中湿耶。<a id="a-3A"></a>思之思之。<a id="a-3B"></a>直须悟得水是名不是。<a id="a-3C"></a>湿湿是水不是名。<a id="a-3D"></a>即清浊水波凝流。<a id="a-3E"></a>无义不通也。<a id="a-3F"></a>以例心是名不是知。<a id="a-3G"></a>知是心不是名。<a id="a-3H"></a>即真妄垢净善恶。<a id="a-3I"></a>无义不通也。<a id="a-3J"></a>空宗相宗为对。<a id="a-3K"></a>初学及浅机。<a id="a-3L"></a>恐随言生执。<a id="a-3M"></a>故但标名而遮其非。<a id="a-3N"></a>唯广以义用而引其意。<a id="a-3O"></a>性宗对久学及上根令忘言认体。<a id="a-3P"></a>故一言直示(达摩云。<a id="a-3Q"></a>指一言以直示。<a id="a-3R"></a>后人意不解寻思。<a id="a-3S"></a>何者是一言。<a id="a-3T"></a>若云即心是佛是一言者。<a id="a-3U"></a>此是四言。<a id="a-3V"></a>何为名一也)认得体已。<a id="a-3W"></a>方于体上照察义用。<a id="a-3X"></a>故无不通矣。<a id="a-3Y"></a>八二谛三谛异者。<a id="a-3Z"></a>空宗所说世出世间一切诸法不出二谛。<a id="a-3a"></a>学者皆知。<a id="a-3b"></a>不必引释。<a id="a-3c"></a>性宗则摄一切性相及自体总为三谛。<a id="a-3d"></a>以缘起色等诸法为俗谛。<a id="a-3e"></a>缘无自性诸法即空为真谛(此与空宗相宗一谛。<a id="a-3f"></a>义无别也)一真心体。<a id="a-3g"></a>非空非色。<a id="a-3h"></a>能空能色。<a id="a-3i"></a>为中道第一义谛。<a id="a-3j"></a>其犹明镜。<a id="a-3k"></a>亦具三义。<a id="a-3l"></a>镜中影像。<a id="a-3m"></a>不得呼青为黄。<a id="a-3n"></a>妍媸各别。<a id="a-3o"></a>如俗谛影无自性一一全空。<a id="a-3p"></a>如真谛其体常明。<a id="a-3q"></a>非空非青黄。<a id="a-3r"></a>能空能青黄。<a id="a-3s"></a>如第一义谛。<a id="a-3t"></a>具如璎珞大品本业等经所说。<a id="a-3u"></a>故天台宗依此三谛修三止三观。<a id="a-3v"></a>成就三德也。<a id="a-3w"></a>九三性空有异者。<a id="a-3x"></a>三性谓遍计所执性(妄情于我及一切法周遍计度。<a id="a-3y"></a>一一执为实有。<a id="a-3z"></a>如痴孩镜中见人面像执为有命质碍骨肉等)依地起性(此所执法。<a id="a-40"></a>依他众缘相因而起。<a id="a-41"></a>都无自性。<a id="a-42"></a>唯是虚相。<a id="a-43"></a>如镜中影像也)圆成实性(本觉真心始觉显现。<a id="a-44"></a>圆满成就。<a id="a-45"></a>真实常住。<a id="a-46"></a>如镜之明)空宗云。<a id="a-47"></a>诸经每说有者。<a id="a-48"></a>即约遍计依他。<a id="a-49"></a>每说空者。<a id="a-4A"></a>即是圆成实性。<a id="a-4B"></a>三法皆无性也。<a id="a-4C"></a>性宗即三法。<a id="a-4D"></a>皆具空有之义。<a id="a-4E"></a>谓遍计情有理无。<a id="a-4F"></a>依他相有性无。<a id="a-4G"></a>圆成情无理有。<a id="a-4H"></a>相无性有。<a id="a-4I"></a>十佛德空有异者。<a id="a-4J"></a>空宗说佛以空为德。<a id="a-4K"></a>无有少法是名菩提。<a id="a-4L"></a>色见声求皆行邪道。<a id="a-4M"></a>中论云。<a id="a-4N"></a>非阴不离阴。<a id="a-4O"></a>此彼不相在。<a id="a-4P"></a>如来不有阴。<a id="a-4Q"></a>何处有如来。<a id="a-4R"></a>离一切相即名诸佛。<a id="a-4S"></a>性宗则一切诸佛自体。<a id="a-4T"></a>皆有常乐我净。<a id="a-4U"></a>十身十智真实功德。<a id="a-4V"></a>相好通光一一无尽。<a id="a-4W"></a>性自本有不待机缘。<a id="a-4X"></a>十异历然二门焕矣。<a id="a-4Y"></a>虽分教相亦勿滞情。<a id="a-4Z"></a>三教三宗是一味法。<a id="a-4a"></a>故须先约三种佛教证三宗禅心。<a id="a-4b"></a>然后禅教双忘心佛俱寂。<a id="a-4c"></a>俱寂即念念皆佛。<a id="a-4d"></a>无一念而非佛心。<a id="a-4e"></a>双忘即句句皆禅。<a id="a-4f"></a>无一句而非禅教。<a id="a-4g"></a>如此则自然闻泯绝无寄之说。<a id="a-4h"></a>知是破我执情。<a id="a-4i"></a>闻息妄修心之言。<a id="a-4j"></a>知是断我习气。<a id="a-4k"></a>执情破而真性显。<a id="a-4l"></a>即泯绝是显性之宗。<a id="a-4m"></a>习气尽而佛道成。<a id="a-4n"></a>即修心是成佛之行。<a id="a-4o"></a>顿渐空有既无所乖。<a id="a-4p"></a>荷泽江西秀能岂不相契。<a id="a-4q"></a>若能如是通达。<a id="a-4r"></a>则为他人说无非妙方。<a id="a-4s"></a>闻他人说无非妙药。<a id="a-4t"></a>药之与病。<a id="a-4u"></a>只在执之与通。<a id="a-4v"></a>故先德云。<a id="a-4w"></a>执则字字疮疣。<a id="a-4x"></a>通则文文妙药。<a id="a-4y"></a>通者了三宗不相违也。<a id="a-4z"></a>问前云。<a id="a-50"></a>佛说顿教渐教。<a id="a-51"></a>禅开顿门渐门。<a id="a-52"></a>未审三种教中何顿何渐。<a id="a-53"></a>答法义深浅已备尽于三种。<a id="a-54"></a>但以世尊说时仪式不同。<a id="a-55"></a>有称理顿说。<a id="a-56"></a>有随机渐说。<a id="a-57"></a>故复名顿教渐教。<a id="a-58"></a>非三教外别有顿渐。<a id="a-59"></a>渐者为中下根即时未能信悟圆觉妙理者。<a id="a-5A"></a>且说前人天小乘乃至法相(上皆第一教也)破相(第二教也)待其根器成熟。<a id="a-5B"></a>方为说于了义。<a id="a-5C"></a>即法华涅槃等经是也(此及下逐机顿教合为第三教也。<a id="a-5D"></a>其化仪顿即总摄三般。<a id="a-5E"></a>西域此方古今诸德。<a id="a-5F"></a>所判教为三时五时者。<a id="a-5G"></a>但是渐教一类。<a id="a-5H"></a>不摄华严经等)顿者复二。<a id="a-5I"></a>一逐机顿。<a id="a-5J"></a>二化仪顿。<a id="a-5K"></a>逐机顿者。<a id="a-5L"></a>遇凡夫上根利智。<a id="a-5M"></a>直示真法。<a id="a-5N"></a>闻即顿悟全同佛果。<a id="a-5O"></a>如华严中初发心时即得阿耨菩提。<a id="a-5P"></a>圆觉经中观行成时即成佛道。<a id="a-5Q"></a>然始同前二教中行门。<a id="a-5R"></a>惭除凡习渐显圣德。<a id="a-5S"></a>如风激动大海不能现像。<a id="a-5T"></a>风若顿息则波浪渐停影像渐显也(风喻迷情。<a id="a-5U"></a>海喻心性。<a id="a-5V"></a>波喻烦恼。<a id="a-5W"></a>影喻功用。<a id="a-5X"></a>起信论中一一配合)即华严一分及圆觉佛顶密严胜鬘如来藏之类二十余部经是也。<a id="a-5Y"></a>遇机即说不定初后与禅门第三直显心性宗全相同也。<a id="a-5Z"></a>二化仪顿。<a id="a-5a"></a>谓佛初成道。<a id="a-5b"></a>为宿世缘熟上根之流。<a id="a-5c"></a>一时顿说性相理事。<a id="a-5d"></a>众生万惑。<a id="a-5e"></a>菩萨万行。<a id="a-5f"></a>贤圣地位诸佛万德。<a id="a-5g"></a>因该果海。<a id="a-5h"></a>初心即得菩提。<a id="a-5i"></a>果彻因源。<a id="a-5j"></a>位满犹称菩萨。<a id="a-5k"></a>此唯华严一经及十地论。<a id="a-5l"></a>名为圆顿教。<a id="a-5m"></a>余皆不备。<a id="a-5n"></a>(前叙外难云。<a id="a-5o"></a>顿悟成佛是违经者。<a id="a-5p"></a>余今于此通了)其中所说。<a id="a-5q"></a>诸法是全一心之证法。<a id="a-5r"></a>一心是全诸法之一心。<a id="a-5s"></a>性相圆融一多自在。<a id="a-5t"></a>故诸佛与众生交彻。<a id="a-5u"></a>净土与秽土融通。<a id="a-5v"></a>法法皆彼此互收。<a id="a-5w"></a>尘尘悉包含世界。<a id="a-5x"></a>相入相即无碍镕融。<a id="a-5y"></a>具十玄门重重无尽。<a id="a-5z"></a>名为无障碍法界。<a id="a-60"></a>此上顿渐皆就佛约教而说。<a id="a-61"></a>若就机约悟修说者。<a id="a-62"></a>意又不同。<a id="a-63"></a>如前所叙诸家。<a id="a-64"></a>有云。<a id="a-65"></a>先因渐修功成而豁然顿悟(犹如伐木片片渐斫一时顿倒。<a id="a-66"></a>亦如远诣都城。<a id="a-67"></a>步步渐行。<a id="a-68"></a>一日顿到也)有云。<a id="a-69"></a>因顿修而渐悟(如人学射。<a id="a-6A"></a>顿者箭箭直注意在中的。<a id="a-6B"></a>渐者日久方始渐亲渐中。<a id="a-6C"></a>此说运心顿修。<a id="a-6D"></a>不言功行顿毕)有云。<a id="a-6E"></a>因渐修而渐悟(如登九层之台。<a id="a-6F"></a>足履渐高。<a id="a-6G"></a>所见渐远。<a id="a-6H"></a>故有人云。<a id="a-6I"></a>欲穷千里目。<a id="a-6J"></a>更上一层楼)等者。<a id="a-6K"></a>皆说证悟也。<a id="a-6L"></a>有云。<a id="a-6M"></a>先须顿悟方可渐修者。<a id="a-6N"></a>此约解悟也(约断障说。<a id="a-6O"></a>如日顿出霜露渐消。<a id="a-6P"></a>约成德说。<a id="a-6Q"></a>如孩子生。<a id="a-6R"></a>即顿具四肢六根。<a id="a-6S"></a>长即渐成志气功业)故华严说。<a id="a-6T"></a>初发心时即成正觉。<a id="a-6U"></a>然后三贤十圣次第修证。<a id="a-6V"></a>若未悟而修非真修也(良以非真流之行无以称真。<a id="a-6W"></a>何有修真之行不从真起。<a id="a-6X"></a>故彼经说。<a id="a-6Y"></a>若未闻说此法。<a id="a-6Z"></a>多劫修六度行。<a id="a-6a"></a>毕竟不能证真也)有云。<a id="a-6b"></a>顿悟顿修者。<a id="a-6c"></a>此说上上智根性乐欲俱胜(根胜故悟欲胜故修)一闻千悟得大总持。<a id="a-6d"></a>一念不生前后际断(断障如斩一綟丝。<a id="a-6e"></a>万条顿断。<a id="a-6f"></a>修德如染一綟丝。<a id="a-6g"></a>万条顿色也。<a id="a-6h"></a>荷泽云。<a id="a-6i"></a>见无念体不逐物生。<a id="a-6j"></a>又云。<a id="a-6k"></a>一念与本性相应。<a id="a-6l"></a>便具河沙功德。<a id="a-6m"></a>八万四千波罗蜜门。<a id="a-6n"></a>一时齐用也)此人三业唯独自明了。<a id="a-6o"></a>余人所不见(金刚三昧经云。<a id="a-6p"></a>空心不动具六波罗蜜。<a id="a-6q"></a>法华亦说。<a id="a-6r"></a>父母所生眼耳彻见三千界等也)且就事迹而言之。<a id="a-6s"></a>如牛头融大师之类也。<a id="a-6t"></a>此门有二意。<a id="a-6u"></a>若因悟而修。<a id="a-6v"></a>即是解悟。<a id="a-6w"></a>若因修而悟。<a id="a-6x"></a>即是证悟。<a id="a-6y"></a>然上皆只约今生而论。<a id="a-6z"></a>若远推宿世则唯渐无顿。<a id="a-70"></a>今顿见者。<a id="a-71"></a>已是多生渐熏而发现也。<a id="a-72"></a>有云。<a id="a-73"></a>法无顿渐。<a id="a-74"></a>顿渐在机者。<a id="a-75"></a>诚哉此理。<a id="a-76"></a>固不在言。<a id="a-77"></a>本只论机。<a id="a-78"></a>谁言法体顿渐义意有此多门。<a id="a-79"></a>门门有意。<a id="a-7A"></a>非强穿凿。<a id="a-7B"></a>况楞伽四渐四顿(义与渐修顿悟相类)此犹不敢繁云。<a id="a-7C"></a>比见时辈论者。<a id="a-7D"></a>但有顿渐之言。<a id="a-7E"></a>都不分析。<a id="a-7F"></a>就教有化仪之顿渐。<a id="a-7G"></a>应机之顿渐。<a id="a-7H"></a>就人有教授方便之顿渐。<a id="a-7I"></a>根性悟入之顿渐。<a id="a-7J"></a>发意修行之顿渐。<a id="a-7K"></a>于中唯云先顿悟后渐修。<a id="a-7L"></a>似违反也。<a id="a-7M"></a>欲绝疑者。<a id="a-7N"></a>岂不见日光顿出霜露渐消。<a id="a-7O"></a>孩子顿生(四肢六根即具)志气渐立(肌肤人物业艺皆渐成也)猛风顿息波浪渐停。<a id="a-7P"></a>明良顿成礼乐渐学(如高贵子孙。<a id="a-7Q"></a>于小时乱没落为奴。<a id="a-7R"></a>生来自不知贵时清父母访得当日全身是贵人。<a id="a-7S"></a>而行迹去就不可顿改。<a id="a-7T"></a>故须渐学)是知顿渐之义。<a id="a-7U"></a>甚为要矣。<a id="a-7V"></a>然此文本意。<a id="a-7W"></a>虽但叙禅诠缘达摩一宗。<a id="a-7X"></a>是佛法通体。<a id="a-7Y"></a>诸家所述又各不同。<a id="a-7Z"></a>今集为一藏都成理事具足。<a id="a-7a"></a>至于悟解修证门户。<a id="a-7b"></a>亦始终周圆。<a id="a-7c"></a>故所叙之顿渐须备尽其意。<a id="a-7d"></a>令血脉连续本末有绪。<a id="a-7e"></a>欲见本末纶绪。<a id="a-7f"></a>先须推穷。<a id="a-7g"></a>此上三种顿说渐说教中所诠之法。<a id="a-7h"></a>本从何来。<a id="a-7i"></a>见在何处。<a id="a-7j"></a>又须仰观诸佛说此教意。<a id="a-7k"></a>本为何事。<a id="a-7l"></a>即一大藏经始终本末。<a id="a-7m"></a>一时洞然明了也。<a id="a-7n"></a>且推穷教法从何来者。<a id="a-7o"></a>本从世尊一真心体流出。<a id="a-7p"></a>展转至于当时人之耳。<a id="a-7q"></a>今时人之目。<a id="a-7r"></a>其所说义。<a id="a-7s"></a>亦只是凡圣所依。<a id="a-7t"></a>一真心体随缘流出。<a id="a-7u"></a>展转遍一切处遍一切众生身心之中。<a id="a-7v"></a>但各于自心静念如理思惟。<a id="a-7w"></a>即如是如是而显现也(华严云。<a id="a-7x"></a>如是如是思惟。<a id="a-7y"></a>如是如是显现也)次观佛说经本意者。<a id="a-7z"></a>世尊自云。<a id="a-80"></a>我本意唯为一大事因缘故出现于世。<a id="a-81"></a>一大事者。<a id="a-82"></a>欲令众生开佛知见。<a id="a-83"></a>乃至入佛知见道故。<a id="a-84"></a>诸有所作常为一事。<a id="a-85"></a>唯以佛之知见示悟众生。<a id="a-86"></a>无有余乘若二若三。<a id="a-87"></a>三世十方诸佛法亦如是。<a id="a-88"></a>虽以无量无数方便种种因缘譬喻言词而为众生演说诸法。<a id="a-89"></a>是法皆为一佛乘故。<a id="a-8A"></a>故我于菩提树下初成正觉。<a id="a-8B"></a>普见一切众生皆成正觉。<a id="a-8C"></a>乃至普见一切众生皆般涅槃(华严妙严品云。<a id="a-8D"></a>佛在摩竭提国菩提场中始成正觉。<a id="a-8E"></a>其地坚固金刚所成。<a id="a-8F"></a>其菩提树高广严显。<a id="a-8G"></a>出现品云。<a id="a-8H"></a>如来成正觉时。<a id="a-8I"></a>普见众生等。<a id="a-8J"></a>一一如文)普见一切众生贪恚痴诸烦恼中。<a id="a-8K"></a>有如来身智常无染污德相备足(如来藏经文也)无一众生而不具有如来智慧。<a id="a-8L"></a>但以妄想执着而不证得。<a id="a-8M"></a>我欲教以圣道令其永离妄想。<a id="a-8N"></a>自于身中得见如来广大智慧如我无异(华严出现品文也。<a id="a-8O"></a>唯改当字为欲字。<a id="a-8P"></a>令顺语势也。<a id="a-8Q"></a>法华亦云。<a id="a-8R"></a>我本立誓愿。<a id="a-8S"></a>欲令一切众。<a id="a-8T"></a>如我等无异)遂为此等众生于菩提场。<a id="a-8U"></a>称于大方广法界。<a id="a-8V"></a>敷演万德因华以严本性。<a id="a-8W"></a>令成万德佛果。<a id="a-8X"></a>其有往劫与我同种善根。<a id="a-8Y"></a>曾得我于劫海中以四摄法而摄受者(亦妙严品文也)始见我身(频呻三昧卢含那身)闻我所说(说上华严)即皆信受入如来慧。<a id="a-8Z"></a>乃至逝多林我入师子频呻三昧。<a id="a-8a"></a>大众皆证法界。<a id="a-8b"></a>除先修习学小乘者(佛在法华会说。<a id="a-8c"></a>昔在华严会中。<a id="a-8d"></a>五百声闻如聋如盲。<a id="a-8e"></a>不见佛境界。<a id="a-8f"></a>不闻圆融法。<a id="a-8g"></a>是也。<a id="a-8h"></a>次云。<a id="a-8i"></a>我今亦令得闻此经入于佛慧。<a id="a-8j"></a>即直至四十年后法华会中皆得授记。<a id="a-8k"></a>是也)及溺贪爱之水等者(亦出现品云。<a id="a-8l"></a>如来智慧唯于二处不能为作生长利益。<a id="a-8m"></a>所谓二乘。<a id="a-8n"></a>堕于无为广大深坑。<a id="a-8o"></a>及坏善根非器众生。<a id="a-8p"></a>溺大邪见贪爱之水。<a id="a-8q"></a>然亦于彼曾无厌舍。<a id="a-8r"></a>释曰。<a id="a-8s"></a>即华严所说学小乘者。<a id="a-8t"></a>法华会中还得授记。<a id="a-8u"></a>及不在此会亦展转令与授记是。<a id="a-8v"></a>此云不厌舍也)如是众生。<a id="a-8w"></a>诸根钝着。<a id="a-8x"></a>乐痴所盲。<a id="a-8y"></a>难可度脱。<a id="a-8z"></a>我于三七日。<a id="a-90"></a>思惟如是事。<a id="a-91"></a>我若但为赞于佛乘。<a id="a-92"></a>彼即没在苦。<a id="a-93"></a>毁谤不信故。<a id="a-94"></a>疾入于恶道。<a id="a-95"></a>若以小乘化。<a id="a-96"></a>乃至于一人。<a id="a-97"></a>我即堕悭贪。<a id="a-98"></a>此事为不可。<a id="a-99"></a>进退难为。<a id="a-9A"></a>遂寻念过云佛所行方便力。<a id="a-9B"></a>方知过去诸佛皆以小乘引诱。<a id="a-9C"></a>然后令人究竟一乘。<a id="a-9D"></a>故我今所得道。<a id="a-9E"></a>亦应说三乘。<a id="a-9F"></a>我如是思惟时。<a id="a-9G"></a>十方佛皆现梵音慰喻我。<a id="a-9H"></a>善哉释迦文。<a id="a-9I"></a>第一之导师。<a id="a-9J"></a>得是无上法。<a id="a-9K"></a>随诸一切佛。<a id="a-9L"></a>而用方便力。<a id="a-9M"></a>我闻慰喻随顺诸佛意故。<a id="a-9N"></a>方往波罗奈国转四谛法轮。<a id="a-9O"></a>度憍陈如等五人。<a id="a-9P"></a>渐渐诸处乃至千万(如羊车也)亦为求缘觉说十二因缘(如鹿车也)亦为求大乘者说六波罗蜜(如牛车也。<a id="a-9Q"></a>此上皆当第一密意依性说相教。<a id="a-9R"></a>此上三车皆是宅中。<a id="a-9S"></a>指云在门外者。<a id="a-9T"></a>以喻权教三乘云云)中间又为说甚深般若波罗蜜。<a id="a-9U"></a>陶汰如上声闻。<a id="a-9V"></a>进趣诸小菩萨(此当第二密意破相显性教也)渐渐见其根熟。<a id="a-9W"></a>遂于灵鹫山开示如来知见。<a id="a-9X"></a>普皆与授阿耨多罗三藐三菩提记(究竟一乘。<a id="a-9Y"></a>如四衢道中白牛车也。<a id="a-9Z"></a>权教牛车大乘与实教白牛车一乘不同者。<a id="a-9a"></a>三十余本经论。<a id="a-9b"></a>具有明文)显示三乘法身。<a id="a-9c"></a>平等入一乘道。<a id="a-9d"></a>乃至我临欲灭度。<a id="a-9e"></a>在拘尸那城娑罗双树间。<a id="a-9f"></a>作大师子吼。<a id="a-9g"></a>显常住法。<a id="a-9h"></a>决定说言。<a id="a-9i"></a>一切众生皆有佛性。<a id="a-9j"></a>凡是有心定当作佛。<a id="a-9k"></a>究竟涅槃常乐我净。<a id="a-9l"></a>皆令安住秘密藏中(法华且收二乘。<a id="a-9m"></a>至涅槃经方普收六道。<a id="a-9n"></a>会权入实。<a id="a-9o"></a>须渐次故也)即与华严海会师子频呻大众顿证。<a id="a-9p"></a>无有别异(法华涅槃。<a id="a-9q"></a>是渐教中之终极。<a id="a-9r"></a>与华严等顿教。<a id="a-9s"></a>深浅无异。<a id="a-9t"></a>都为第三显示真心即性教也)我既所应度者皆以度讫。<a id="a-9u"></a>未得度者已为作得度因缘。<a id="a-9v"></a>故于双树间入大寂灭定。<a id="a-9w"></a>反本还源。<a id="a-9x"></a>与十方三世一切诸佛。<a id="a-9y"></a>常住法界常寂常照也。<a id="a-9z"></a>评曰。<a id="a-A0"></a>上来三纸全是于诸经中录佛自言也。<a id="a-A1"></a>但以抄录之故。<a id="a-A2"></a>不免于连续缀合之处。<a id="a-A3"></a>或加减改换三字两字而已。<a id="a-A4"></a>唯叙华严处一行半。<a id="a-A5"></a>是以经题显佛意。<a id="a-A6"></a>非佛本语也。<a id="a-A7"></a>便请将佛此自述本意判前三种教宗。<a id="a-A8"></a>岂得言权实一般。<a id="a-A9"></a>岂得言始终二法。<a id="a-AA"></a>禅宗例教。<a id="a-AB"></a>谁谓不然。<a id="a-AC"></a>窃欲和会。<a id="a-AD"></a>良由此也。<a id="a-AE"></a>谁闻此说而不除疑。<a id="a-AF"></a>若犹执迷。<a id="a-AG"></a>则吾不复也。<a id="a-AH"></a>然上所引。<a id="a-AI"></a>佛自云。<a id="a-AJ"></a>我见众生皆成正觉。<a id="a-AK"></a>又云。<a id="a-AL"></a>根钝痴盲。<a id="a-AM"></a>语似相违。<a id="a-AN"></a>便欲于其中次第通释。<a id="a-AO"></a>恐间杂佛语文相交加。<a id="a-AP"></a>今于此后。<a id="a-AQ"></a>方始全依上代祖师马鸣菩萨。<a id="a-AR"></a>具明众生一心迷悟本末始终悉令显现。<a id="a-AS"></a>自然见全佛之众生。<a id="a-AT"></a>扰扰生死。<a id="a-AU"></a>全众生之佛。<a id="a-AV"></a>寂寂涅槃。<a id="a-AW"></a>全顿悟之习气。<a id="a-AX"></a>念念攀缘。<a id="a-AY"></a>全习气之顿悟。<a id="a-AZ"></a>心心寂照。<a id="a-Aa"></a>即于佛语相违之处。<a id="a-Ab"></a>自见无所违也。<a id="a-Ac"></a>谓六道凡夫三乘贤圣根本悉是灵明清净一法界心性觉宝光各各圆满。<a id="a-Ad"></a>本不名诸佛。<a id="a-Ae"></a>亦不名众生。<a id="a-Af"></a>但以此心灵妙。<a id="a-Ag"></a>自在不守自性。<a id="a-Ah"></a>故随迷悟之缘。<a id="a-Ai"></a>造业受报。<a id="a-Aj"></a>遂名众生。<a id="a-Ak"></a>修道证真。<a id="a-Al"></a>遂名诸佛。<a id="a-Am"></a>又虽随缘而不失自性。<a id="a-An"></a>故常非虚妄。<a id="a-Ao"></a>常无变异不可破坏。<a id="a-Ap"></a>唯是一心。<a id="a-Aq"></a>遂名真如。<a id="a-Ar"></a>故此一心常具真如生灭二门。<a id="a-As"></a>未曾暂阙。<a id="a-At"></a>但随缘门中凡圣无定。<a id="a-Au"></a>谓本来未曾觉悟。<a id="a-Av"></a>故说烦恼无始。<a id="a-Aw"></a>若悟修证即烦恼断尽。<a id="a-Ax"></a>故说有终。<a id="a-Ay"></a>然实无别始觉亦无不觉。<a id="a-Az"></a>毕竟平等。<a id="a-B0"></a>故此一心法尔有真妄二义。<a id="a-B1"></a>二义复各二义。<a id="a-B2"></a>故常具真如生灭二门。<a id="a-B3"></a>各二义者。<a id="a-B4"></a>真有不变随缘二义。<a id="a-B5"></a>妄有体空成事二义。<a id="a-B6"></a>谓由真不变故妄体空为真如门。<a id="a-B7"></a>由真随缘故妄成事为生灭门。<a id="a-B8"></a>以生灭即真如。<a id="a-B9"></a>故诸经说。<a id="a-BA"></a>无佛无众生。<a id="a-BB"></a>本来涅槃常寂灭相。<a id="a-BC"></a>又以真如即生灭故。<a id="a-BD"></a>经云。<a id="a-BE"></a>法身流转五道。<a id="a-BF"></a>名曰众生。<a id="a-BG"></a>既知迷悟凡圣在生灭门。<a id="a-BH"></a>今于此门具彰凡圣二相。<a id="a-BI"></a>即真妄和合非一非异。<a id="a-BJ"></a>名为阿赖耶识。<a id="a-BK"></a>此识在凡本来常有觉与不觉二义。<a id="a-BL"></a>觉是三乘贤圣之本。<a id="a-BM"></a>不觉是六道凡夫之本。<a id="a-BN"></a>今且示凡夫本末。<a id="a-BO"></a>总有十重(今每重以梦喻侧注一一合之)一谓一切众生虽皆有本觉真心(如一富贵人端正多智自在宅中住)二未遇善友开示。<a id="a-BP"></a>法尔本来不觉(如宅中人睡自不知也。<a id="a-BQ"></a>论云。<a id="a-BR"></a>依本觉故而有不觉也)三不觉故法尔念起(如睡法尔有梦。<a id="a-BS"></a>论云。<a id="a-BT"></a>依不觉故生三种相。<a id="a-BU"></a>此是初一)四念起故有能见相(如梦中之想)五以有见故根身世界妄现(梦中别见有身在他乡贫苦。<a id="a-BV"></a>及见种种好恶事境)六不知。<a id="a-BW"></a>此等从自念起。<a id="a-BX"></a>执为定有。<a id="a-BY"></a>名为法执(正梦时。<a id="a-BZ"></a>法尔必执所见物。<a id="a-Ba"></a>为实有也)七执法定故便见自他之殊。<a id="a-Bb"></a>名为我执(梦时必认他乡贫苦身。<a id="a-Bc"></a>为己本身)八执此四大为我身故。<a id="a-Bd"></a>法尔贪爱顺情诸境欲以润我。<a id="a-Be"></a>嗔嫌违情诸境恐损恼我。<a id="a-Bf"></a>愚痴之情种种计校(此是三毒。<a id="a-Bg"></a>如梦在他乡所见违顺等事。<a id="a-Bh"></a>亦贪嗔也)九由此故造善恶等业(梦中或偷夺打骂。<a id="a-Bi"></a>或行恩布德)</p>
  <p id="aBj">十业成难逃。<a id="a-Bk"></a>如影响应于形声。<a id="a-Bl"></a>故受六道业系苦乐相(如梦因偷夺打骂。<a id="a-Bm"></a>彼捉枷禁决罚。<a id="a-Bn"></a>或因行恩。<a id="a-Bo"></a>得报举荐拜官署职)此上十重生起次第。<a id="a-Bp"></a>血脉连接行相甚明。<a id="a-Bq"></a>但约理观心而推照。<a id="a-Br"></a>即历然可见。<a id="a-Bs"></a>次辨悟后修证。<a id="a-Bt"></a>还有十重翻妄即真。<a id="a-Bu"></a>无别法故。<a id="a-Bv"></a>然迷悟义别顺逆次殊。<a id="a-Bw"></a>前是迷真逐妄。<a id="a-Bx"></a>从微细顺次生起。<a id="a-By"></a>展转至粗。<a id="a-Bz"></a>后乃悟妄归真。<a id="a-C0"></a>从粗重逆次断除。<a id="a-C1"></a>展转至细。<a id="a-C2"></a>以能翻之智。<a id="a-C3"></a>自浅之深。<a id="a-C4"></a>粗障易遣。<a id="a-C5"></a>浅智即能翻故。<a id="a-C6"></a>细惑难除。<a id="a-C7"></a>深智方能断故。<a id="a-C8"></a>故后十从末逆次。<a id="a-C9"></a>翻破前十。<a id="a-CA"></a>唯后一前二有少参差。<a id="a-CB"></a>下当显示十重者。</p>
 </body>
</html>