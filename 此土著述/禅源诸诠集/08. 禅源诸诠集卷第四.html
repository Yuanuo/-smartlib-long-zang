<!doctype html>
<html id="z3IBWzF1bt" data-ver="356">
 <head>
  <meta charset="utf-8">
  <meta author="宗密">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">禅源诸诠集卷第四</h1>
  <p id="a2">一谓有众生遇善知识。<a id="a-3"></a>开示上说本觉真心。<a id="a-4"></a>宿世曾闻今得解悟(若宿生未闻。<a id="a-5"></a>今闻必不信。<a id="a-6"></a>或信而不解。<a id="a-7"></a>虽人人等有佛性。<a id="a-8"></a>今现有不信不悟者。<a id="a-9"></a>是此类也)四大非我。<a id="a-A"></a>五蕴皆空。<a id="a-B"></a>信自真如及三宝德(信自心本不虚妄本。<a id="a-C"></a>不变异故曰真如。<a id="a-D"></a>故论云。<a id="a-E"></a>自信己性知心妄动无别境界。<a id="a-F"></a>又云。<a id="a-G"></a>信心有四种。<a id="a-H"></a>一信根。<a id="a-I"></a>本乐念真如。<a id="a-J"></a>二信佛。<a id="a-K"></a>有无量功德常念亲近供养。<a id="a-L"></a>三信法。<a id="a-M"></a>有大利益常念修行。<a id="a-N"></a>四信僧。<a id="a-O"></a>能修正行自利利他常乐亲近。<a id="a-P"></a>悟前一翻前二成此第一重也)二发悲智愿誓证菩提(发悲心者欲度众生。<a id="a-Q"></a>发智心者欲了达一切法。<a id="a-R"></a>发愿心者欲修万行以资悲智)三随分修习施戒忍进。<a id="a-S"></a>及止观等增长信根(论云。<a id="a-T"></a>修行有五。<a id="a-U"></a>能成此信。<a id="a-V"></a>止观合为一行。<a id="a-W"></a>故六度唯成五也)四大菩提心从此显发(以上三心开发。<a id="a-X"></a>论云。<a id="a-Y"></a>信成就发心者有三种。<a id="a-Z"></a>一者直心。<a id="a-a"></a>正念真如法故。<a id="a-b"></a>二者深心。<a id="a-c"></a>乐集诸善行故。<a id="a-d"></a>三发大悲心。<a id="a-e"></a>欲拔一切众生苦故)五以知法性无悭等心(等者贪欲嗔恚懈怠散乱愚痴)六随顺修行六波罗蜜定慧力用(初修名止观。<a id="a-f"></a>成就名定慧)我法双亡(初发心时。<a id="a-g"></a>已约教理观二执空。<a id="a-h"></a>今即定慧力观自觉空也)无自无他(证我空五)常空常幻(证法空六色不异空空不异色。<a id="a-i"></a>故常空常幻也)七于色自在一切融通。<a id="a-j"></a>(迷时不知从自心变。<a id="a-k"></a>故不自在。<a id="a-l"></a>今因二空智达之故融通也)八于心自在无所不照(既不见心外别有境界。<a id="a-m"></a>境界唯心。<a id="a-n"></a>故自在也)九满足方便一念相应。<a id="a-o"></a>觉心初起心无初相。<a id="a-p"></a>离微细念心即常住。<a id="a-q"></a>直觉于迷源。<a id="a-r"></a>名究竟觉(从初发心即修无念。<a id="a-s"></a>至此方得成就。<a id="a-t"></a>成就故即入佛位也)十心既无念。<a id="a-u"></a>则无别始觉之殊。<a id="a-v"></a>本来平等同一觉故。<a id="a-w"></a>冥于根本真净心源。<a id="a-x"></a>应用尘沙。<a id="a-y"></a>尽未来际常住法界。<a id="a-z"></a>感而即通。<a id="a-10"></a>名大觉尊。<a id="a-11"></a>佛无异佛是本佛。<a id="a-12"></a>无别新成故。<a id="a-13"></a>普见一切众生皆同成等正觉。<a id="a-14"></a>故迷与悟各有十重顺逆相翻。<a id="a-15"></a>行相甚显。<a id="a-16"></a>此之第一对前一二。<a id="a-17"></a>此十合前第一。<a id="a-18"></a>余八皆从后逆次翻破前八。<a id="a-19"></a>一中悟前第一本觉。<a id="a-1A"></a>翻前第二不觉。<a id="a-1B"></a>前以不觉乖于本觉。<a id="a-1C"></a>真妄相违故开为两重。<a id="a-1D"></a>今以悟即冥符。<a id="a-1E"></a>冥符相顺无别始悟。<a id="a-1F"></a>故合之为一。<a id="a-1G"></a>又若据逆顺之次。<a id="a-1H"></a>此一合翻前十。<a id="a-1I"></a>今以顿悟门中理须直认本体。<a id="a-1J"></a>翻前本迷故对前一二(上云。<a id="a-1K"></a>参差。<a id="a-1L"></a>即是此也)二中。<a id="a-1M"></a>由怖生死之苦发三心自度度他故。<a id="a-1N"></a>对前第十六道生死。<a id="a-1O"></a>三修五行翻前第九造业。<a id="a-1P"></a>四三心开发翻前第八三毒(悲心翻嗔智心翻痴愿心翻贪)五证我空翻前第七我执。<a id="a-1Q"></a>六证法空翻前第六法执。<a id="a-1R"></a>七色自在翻前第五境界。<a id="a-1S"></a>八心自在翻前第四能见。<a id="a-1T"></a>九离念翻前第三念起。<a id="a-1U"></a>故十成佛佛无别体。<a id="a-1V"></a>但是始觉。<a id="a-1W"></a>翻前第二不觉。<a id="a-1X"></a>合前第一本觉。<a id="a-1Y"></a>始本不二。<a id="a-1Z"></a>唯是真如显现。<a id="a-1a"></a>名为法身大觉。<a id="a-1b"></a>故与初悟无二体也。<a id="a-1c"></a>顺逆之次参差正由此矣。<a id="a-1d"></a>一即因该果海。<a id="a-1e"></a>十即果彻因源。<a id="a-1f"></a>涅槃经云。<a id="a-1g"></a>发心毕竟二不别。<a id="a-1h"></a>华严经云。<a id="a-1i"></a>初发心时得阿耨菩提。<a id="a-1j"></a>正是此意。<a id="a-1k"></a>然虽顺逆相对前后相照法义昭彰。<a id="a-1l"></a>犹恐文不顿书意不并显。<a id="a-1m"></a>首尾相隔不得齐睹。<a id="a-1n"></a>今更画之为图。<a id="a-1o"></a>令凡圣本末大藏经宗一时现于心镜。<a id="a-1p"></a>此图头在中心云众生心三字是也。<a id="a-1q"></a>从此三字读之。<a id="a-1r"></a>分向两畔。<a id="a-1s"></a>朱画表净妙之法。<a id="a-1t"></a>墨画表垢染之法。<a id="a-1u"></a>一一寻血脉详之。<a id="a-1v"></a>朱为此○号。<a id="a-1w"></a>记净法十重之次。<a id="a-1x"></a>墨为此●号。<a id="a-1y"></a>记染法十重之次。<a id="a-1z"></a>此号是本论之文。<a id="a-20"></a>此点是义说论文尔。</p>
  <p id="a21">迷有十重　此是迷真逐妄从微细顺次生起展转至粗之相。</p>
  <p id="a22"></p>
  <p id="a23">详究前述谛观此图。<a id="a-24"></a>对勘自他及想贤圣。<a id="a-25"></a>为同为异。<a id="a-26"></a>为真为妄。<a id="a-27"></a>我在何门。<a id="a-28"></a>佛在何位。<a id="a-29"></a>为当别体。<a id="a-2A"></a>为复同源。<a id="a-2B"></a>即自然不执着于凡夫。<a id="a-2C"></a>不僣滥于圣位。<a id="a-2D"></a>不耽滞于爱见。<a id="a-2E"></a>不推让于佛心也。<a id="a-2F"></a>然初十重是一藏经所治法身中(第一重)烦恼之病生起元由(次三重)渐渐加增(我法二执)乃至粗重(三毒造业)慧灭(受报)之状。<a id="a-2G"></a>后十重是法身信方服药(前三重汗出)汗出病差(菩提心开发)将理方法(六波罗蜜)渐渐减退(从六至九)乃至平复(成佛)之状如有一人(在缠法身)诸根具足(恒沙功德)强壮(常住不变妄不能染)多艺(恒沙妙用)忽然得病(无始无明)渐渐加增(其次七重)乃至气绝(第十重)唯心头暖(赖耶识中无漏智种)忽遇良医(大善知识)知其命在(见凡夫人即心是佛)强灌神药(初闻不信频就不舍)忽然苏醒(悟解)初未能言(初悟之人未能说法答他问难皆悉未得)乃至渐语(能说法也)渐能行履(十地十波罗蜜)直至平复(成佛)所解伎艺无所不为(神通光明一切种智)以法一一对合。<a id="a-2H"></a>何有疑而不除也。<a id="a-2I"></a>即知一切众生不能神变作用者。<a id="a-2J"></a>但以业识惑病所拘。<a id="a-2K"></a>非已法身不具妙德。<a id="a-2L"></a>今愚者难云。<a id="a-2M"></a>汝既顿悟即佛。<a id="a-2N"></a>何不放光者。<a id="a-2O"></a>何殊令病未平复之人。<a id="a-2P"></a>便作身上本艺。<a id="a-2Q"></a>然世医处方必先候脉。<a id="a-2R"></a>若不对病状轻重。<a id="a-2S"></a>何辨方书是非。<a id="a-2T"></a>若不约痊愈浅深。<a id="a-2U"></a>何论将理法则。<a id="a-2V"></a>法医亦尔。<a id="a-2W"></a>故今具述迷悟各十重之本末。<a id="a-2X"></a>将前经论统三种之浅深。<a id="a-2Y"></a>相对照之如指其掌。<a id="a-2Z"></a>劝诸学者。<a id="a-2a"></a>善自安心行。<a id="a-2b"></a>即任随寄一门解。<a id="a-2c"></a>即须通达无碍。<a id="a-2d"></a>又不得虑其偏局。<a id="a-2e"></a>便[漭-廾+卉]荡无所指归。<a id="a-2f"></a>须洞鉴源流。<a id="a-2g"></a>令分菽麦。<a id="a-2h"></a>必使同中见异异处而同。<a id="a-2i"></a>镜像千差。<a id="a-2j"></a>莫执好丑。<a id="a-2k"></a>镜明一相。<a id="a-2l"></a>莫忌青黄。<a id="a-2m"></a>千器一金虽无阻【图】<pic>
    48041101.gif
   </pic></p>
  <p id="a2n">隔。<a id="a-2o"></a>一珠千影元不混和。<a id="a-2p"></a>建志运心等虚空界。<a id="a-2q"></a>防非察念在毫厘间。<a id="a-2r"></a>见色闻声。<a id="a-2s"></a>自思如影响否。<a id="a-2t"></a>动身举意。<a id="a-2u"></a>自料为佛法否。<a id="a-2v"></a>美膳粝餐。<a id="a-2w"></a>自想无嫌爱否。<a id="a-2x"></a>炎凉冻暖。<a id="a-2y"></a>自看免避就否。<a id="a-2z"></a>乃至利衰毁誉称讥苦乐。<a id="a-30"></a>一一审自反照实得情意一种否。<a id="a-31"></a>必若自料未得如此。<a id="a-32"></a>即色未似影。<a id="a-33"></a>声未似响也。<a id="a-34"></a>设实顿悟终须渐修。<a id="a-35"></a>莫如贫穷人终日数他宝自无半钱分。<a id="a-36"></a>六祖大师云。<a id="a-37"></a>佛说一切法。<a id="a-38"></a>为度一切心。<a id="a-39"></a>我无一切心。<a id="a-3A"></a>何须一切法。<a id="a-3B"></a>今时人但将此语轻于听学。<a id="a-3C"></a>都不自观实无心否。<a id="a-3D"></a>若无心者。<a id="a-3E"></a>八风不能动也。<a id="a-3F"></a>设习气未尽。<a id="a-3G"></a>嗔念任运起时。<a id="a-3H"></a>无打骂仇他心。<a id="a-3I"></a>贪念任运起时。<a id="a-3J"></a>无营求令得心。<a id="a-3K"></a>见他荣盛时。<a id="a-3L"></a>无嫉妒求胜心。<a id="a-3M"></a>一切时中于自己无忧饥冻心。<a id="a-3N"></a>无恐人轻贱心。<a id="a-3O"></a>乃至种种此等亦得名为无一切心也。<a id="a-3P"></a>此名修道若得对违顺等境。<a id="a-3Q"></a>都无贪嗔爱恶。<a id="a-3R"></a>此名得道。<a id="a-3S"></a>各各反照。<a id="a-3T"></a>有病即治。<a id="a-3U"></a>无病勿药。<a id="a-3V"></a>问贪嗔等即空便名无一切心。<a id="a-3W"></a>何必对治。<a id="a-3X"></a>答若尔汝今忽遭重病痛苦。<a id="a-3Y"></a>痛苦即空。<a id="a-3Z"></a>便名无病。<a id="a-3a"></a>何必药治。<a id="a-3b"></a>须知贪嗔空而能发业。<a id="a-3c"></a>业亦空而能招苦。<a id="a-3d"></a>苦亦空只么难忍。<a id="a-3e"></a>故前图中云。<a id="a-3f"></a>体空成事(如杌木上鬼全空。<a id="a-3g"></a>只么惊人。<a id="a-3h"></a>得奔走倒地。<a id="a-3i"></a>头破额裂)若以业即空。<a id="a-3j"></a>空只么造业。<a id="a-3k"></a>即须知地狱烧煮痛楚亦空。<a id="a-3l"></a>空只么楚痛。<a id="a-3m"></a>若云亦任楚痛者。<a id="a-3n"></a>即现今设有人以火烧刀斫。<a id="a-3o"></a>汝何得不任。<a id="a-3p"></a>今观学道者。<a id="a-3q"></a>闻一句违情语犹不能任。<a id="a-3r"></a>岂肯任烧斫乎(如此者十中有九也)问上来所叙三种教三宗禅。<a id="a-3s"></a>十所以十别异轮回及修证。<a id="a-3t"></a>又各十重理无不穷事无不备。<a id="a-3u"></a>研寻玩味足可修心。<a id="a-3v"></a>何必更读藏经及集【图】<pic>
    48041201.gif
   </pic></p>
  <p id="a3w">诸禅偈数过百卷。<a id="a-3x"></a>答众生惑病各各不同。<a id="a-3y"></a>数等尘沙。<a id="a-3z"></a>何唯八万。<a id="a-40"></a>诸圣方便有无量门。<a id="a-41"></a>一心性相有无量义。<a id="a-42"></a>上来所述但是提纲。<a id="a-43"></a>虽统之不出所陈。<a id="a-44"></a>而用之千变万势。<a id="a-45"></a>况先哲后俊各有所长。<a id="a-46"></a>古圣今贤各有所利。<a id="a-47"></a>故集诸家之善记。<a id="a-48"></a>其宗徒有不安者亦不改易。<a id="a-49"></a>但遗阙意义者注而圆之。<a id="a-4A"></a>文字繁重者注而辨之。<a id="a-4B"></a>仍于每一家之首注评大意。<a id="a-4C"></a>提纲意在张网。<a id="a-4D"></a>不可去网存纲(华严云。<a id="a-4E"></a>张大教网。<a id="a-4F"></a>漉人天鱼。<a id="a-4G"></a>置涅槃岸)举领意在着衣。<a id="a-4H"></a>不可弃衣取领。<a id="a-4I"></a>若但集而不叙。<a id="a-4J"></a>如无纲之网。<a id="a-4K"></a>若但叙而不集。<a id="a-4L"></a>如无网之纲。<a id="a-4M"></a>思而悉之不烦设难。<a id="a-4N"></a>然克己独善之辈。<a id="a-4O"></a>不必遍寻。<a id="a-4P"></a>若欲为人之师。<a id="a-4Q"></a>直须备通本末。<a id="a-4R"></a>好学之士披阅之时。<a id="a-4S"></a>必须一一详之。<a id="a-4T"></a>是何宗何教之义。<a id="a-4U"></a>用之不错皆成妙药。<a id="a-4V"></a>用之差互皆成反恶。<a id="a-4W"></a>然结集次第不易排伦。<a id="a-4X"></a>据入道方便即合。<a id="a-4Y"></a>先开本心。<a id="a-4Z"></a>次通理事。<a id="a-4a"></a>次赞法胜妙呵世过患。<a id="a-4b"></a>次劝诫修习。<a id="a-4c"></a>后示以对治方便渐次门户。<a id="a-4d"></a>今欲依此编之。<a id="a-4e"></a>乃觉师资昭穆颠倒交不稳便。<a id="a-4f"></a>且如六代之后。<a id="a-4g"></a>多述一真。<a id="a-4h"></a>达摩大师却教四行。<a id="a-4i"></a>不可孙为部首。<a id="a-4j"></a>祖为末篇。<a id="a-4k"></a>数日之中思惟此事。<a id="a-4l"></a>欲将达摩宗枝之外为首。<a id="a-4m"></a>又以彼诸家所教之禅。<a id="a-4n"></a>所述之理。<a id="a-4o"></a>非代代可师。<a id="a-4p"></a>通方之常道。<a id="a-4q"></a>或因以彼修炼功至证得。<a id="a-4r"></a>即以之示人(求那慧稠卧轮之类)或因听读圣教生解。<a id="a-4s"></a>即以之摄众(慧闻禅师之类)或降其迹而适性。<a id="a-4t"></a>一时间警策群迷(志公傅大士王梵志之类)或高其节而守法。<a id="a-4u"></a>一国中轨范僧侣(庐山远公之类)其所制作。<a id="a-4v"></a>或咏歌至道。<a id="a-4w"></a>或嗟叹迷凡。<a id="a-4x"></a>或但释义。<a id="a-4y"></a>或唯励行。<a id="a-4z"></a>或笼罗诸教。<a id="a-50"></a>竟不指南。<a id="a-51"></a>或偏赞一门。<a id="a-52"></a>事不通众。<a id="a-53"></a>虽皆禅门影响佛法笙簧。<a id="a-54"></a>若始终依之为释迦法。<a id="a-55"></a>即未可也(天台言教广本虽备有始终　又不在此集之内)以心传嗣。<a id="a-56"></a>唯达摩宗。<a id="a-57"></a>心是法源。<a id="a-58"></a>何法不备。<a id="a-59"></a>所修禅行似局一门。<a id="a-5A"></a>所传心宗实通三学。<a id="a-5B"></a>况覆寻其始(始者迦葉阿难)亲禀释迦。<a id="a-5C"></a>代代相承一一面授。<a id="a-5D"></a>三十七世(有云。<a id="a-5E"></a>西国已有二十八祖者。<a id="a-5F"></a>下祖传序中。<a id="a-5G"></a>即具分析)至于吾师(缅思何幸得为释迦三十八代嫡孙也)故今所集之次者先录达摩一宗。<a id="a-5H"></a>次编诸家杂述。<a id="a-5I"></a>后写印一宗圣教。<a id="a-5J"></a>圣教居后者。<a id="a-5K"></a>如世上官司文案曹判为先。<a id="a-5L"></a>尊官判后也(唯写文克的者十余卷也)就当宗之中。<a id="a-5M"></a>以尊卑昭穆展转纶绪而为次第。<a id="a-5N"></a>其中顿渐相间。<a id="a-5O"></a>理行相参。<a id="a-5P"></a>递相解缚。<a id="a-5Q"></a>自然心无所住(净名云。<a id="a-5R"></a>贪着禅昧是菩萨缚。<a id="a-5S"></a>以方便生是菩萨解。<a id="a-5T"></a>又瑜伽说悲增智增。<a id="a-5U"></a>互相解缚)悟修之道既备。<a id="a-5V"></a>解行于是圆通。<a id="a-5W"></a>次傍览诸家以广闻见。<a id="a-5X"></a>然后[言*奉]读圣教。<a id="a-5Y"></a>以印始终。<a id="a-5Z"></a>岂不因此正法久住在。<a id="a-5a"></a>余之志虽无所求。<a id="a-5b"></a>然护法之心。<a id="a-5c"></a>神理不应屈。<a id="a-5d"></a>我继袭之功。<a id="a-5e"></a>先祖不应舍我。<a id="a-5f"></a>法施之恩。<a id="a-5g"></a>后学不应辜我。<a id="a-5h"></a>如不辜不屈不舍。<a id="a-5i"></a>即愿共诸同缘。<a id="a-5j"></a>速会诸佛会也。</p>
 </body>
</html>