<!doctype html>
<html id="z3IBWcn1Of" data-ver="1768">
 <head>
  <meta charset="utf-8">
  <meta author="智顗">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">四教义卷第六</h1>
  <p id="a2">第四约圆教明位。<a id="a-3"></a>释净无垢称义者。<a id="a-4"></a>圆教诠因缘即中道不思议。<a id="a-5"></a>佛性涅槃之理。<a id="a-6"></a>菩萨禀此教门。<a id="a-7"></a>理虽非浅非深。<a id="a-8"></a>而证者不无浅深之位。<a id="a-9"></a>今明圆教入道。<a id="a-A"></a>亦具有四门。<a id="a-B"></a>一有门。<a id="a-C"></a>二空门。<a id="a-D"></a>三空有门。<a id="a-E"></a>四非空非有门。<a id="a-F"></a>圆教虽有四门而诸大乘经意。<a id="a-G"></a>多用非空非有门以明位也。<a id="a-H"></a>正如此经。<a id="a-I"></a>诸菩萨各说入不二法门。<a id="a-J"></a>一往虽同细捡不无四门之别。<a id="a-K"></a>而多用非空非有门。<a id="a-L"></a>入不思议解脱也。<a id="a-M"></a>此义在下自当可见。<a id="a-N"></a>若随机利物四门赴缘。<a id="a-O"></a>皆入不思议解脱。<a id="a-P"></a>岂可偏用。<a id="a-Q"></a>但一往明行位义便。<a id="a-R"></a>事须如此。<a id="a-S"></a>是以今明圆教次位。<a id="a-T"></a>正约非空非有门以辨也。<a id="a-U"></a>就此为五意者。<a id="a-V"></a>一简别圆二教明位不同。<a id="a-W"></a>二正明圆教辨位。<a id="a-X"></a>三引众经论证。<a id="a-Y"></a>四料简。<a id="a-Z"></a>五约圆教位。<a id="a-a"></a>释净无垢称义。<a id="a-b"></a>第一简别圆两教明位不同者。<a id="a-c"></a>圆教既诠圆理。<a id="a-d"></a>菩萨禀教圆断五住之惑。<a id="a-e"></a>开佛知见住大涅槃。<a id="a-f"></a>是则教圆理圆。<a id="a-g"></a>智圆断圆行圆位圆。<a id="a-h"></a>因圆果圆。<a id="a-i"></a>不同别教具如前说。<a id="a-j"></a>今略更用五义。<a id="a-k"></a>释别圆两教不同之相也。<a id="a-l"></a>一约断无明判位高下不同。<a id="a-m"></a>二约断界内界外见思不同。<a id="a-n"></a>三约断不断不同。<a id="a-o"></a>四约位明法门别圆不同。<a id="a-p"></a>五约位通不通不同。<a id="a-q"></a>一约断无明判高下不同者。<a id="a-r"></a>若别教明位。<a id="a-s"></a>同三十心断界内结尽。<a id="a-t"></a>即伏界外无明。<a id="a-u"></a>至回向后心。<a id="a-v"></a>初地方发真智断无明一品。<a id="a-w"></a>乃至断十品名为十地。<a id="a-x"></a>等觉后心断无明方尽。<a id="a-y"></a>妙觉常果萧然累外无所断也。<a id="a-z"></a>此如前说。<a id="a-10"></a>若圆教所明。<a id="a-11"></a>从初随喜心。<a id="a-12"></a>修一心三观入十信位。<a id="a-13"></a>断界内惑尽。<a id="a-14"></a>即伏界外无明。<a id="a-15"></a>十住初心即发真智。<a id="a-16"></a>断无明住地初品。<a id="a-17"></a>从此四十心。<a id="a-18"></a>皆断无明至等觉后心。<a id="a-19"></a>无明方尽。<a id="a-1A"></a>妙觉极地肃然累外。<a id="a-1B"></a>名究竟菩提无上之涅槃也。<a id="a-1C"></a>此即判位高下殊别故。<a id="a-1D"></a>有圆别二教明位不同也。<a id="a-1E"></a>二约断界内界外见思无明不同者。<a id="a-1F"></a>若别教三十心。<a id="a-1G"></a>断界内见思。<a id="a-1H"></a>伏界外无明。<a id="a-1I"></a>十地断界外见思无明分为三道。<a id="a-1J"></a>如前别教明十地中分别。<a id="a-1K"></a>若圆教十信。<a id="a-1L"></a>断界内见思。<a id="a-1M"></a>圆伏界外见思无明。<a id="a-1N"></a>发趣初心。<a id="a-1O"></a>圆断界外见思无明。<a id="a-1P"></a>终至等觉方尽。<a id="a-1Q"></a>故地持论明清净净禅云。<a id="a-1R"></a>离一切见清净净禅。<a id="a-1S"></a>烦恼障智障断清净净禅。<a id="a-1T"></a>此并等觉之位明此义也。<a id="a-1U"></a>大涅槃云。<a id="a-1V"></a>十地菩萨为无我见轮惑之所转也。<a id="a-1W"></a>即是断见不尽之义。<a id="a-1X"></a>又十地菩萨。<a id="a-1Y"></a>虽见佛性而不了了。<a id="a-1Z"></a>诸佛如来见于佛性。<a id="a-1a"></a>而得了了。<a id="a-1b"></a>此皆约见惑尽不尽。<a id="a-1c"></a>故有了了不了了殊也。<a id="a-1d"></a>断欲爱至佛果方尽者。<a id="a-1e"></a>欲爱即是六欲。<a id="a-1f"></a>鸯崛经云。<a id="a-1g"></a>所谓彼眼根。<a id="a-1h"></a>于诸如来常具足无我减。<a id="a-1i"></a>修了了分明见。<a id="a-1j"></a>乃至意根亦复如是。<a id="a-1k"></a>如法华经说六根清净。<a id="a-1l"></a>虽未得无漏。<a id="a-1m"></a>而其六根清净如此。<a id="a-1n"></a>当知即是伏欲爱烦恼之位。<a id="a-1o"></a>发趣初心发真无漏。<a id="a-1p"></a>即分断欲爱。<a id="a-1q"></a>至等觉方尽。<a id="a-1r"></a>故华严经。<a id="a-1s"></a>明得佛六根究竟清净也。<a id="a-1t"></a>断色爱至等觉方尽者。<a id="a-1u"></a>大涅槃经云。<a id="a-1v"></a>因灭是色获得常色。<a id="a-1w"></a>名为色解脱。<a id="a-1x"></a>涅槃色爱方尽断无色爱至佛方尽者。<a id="a-1y"></a>因灭是受。<a id="a-1z"></a>获得常受。<a id="a-20"></a>想行识亦复如是。<a id="a-21"></a>是名受想行识解脱。<a id="a-22"></a>涅槃无色爱方尽也。<a id="a-23"></a>四住惑与无明共合。<a id="a-24"></a>四住若尽无明亦尽。<a id="a-25"></a>若无明尽四住亦尽。<a id="a-26"></a>是则圆伏圆断圆尽故。<a id="a-27"></a>大品经云。<a id="a-28"></a>色无边故。<a id="a-29"></a>般若波罗蜜无边。<a id="a-2A"></a>阴入界一切诸法。<a id="a-2B"></a>皆亦如是。<a id="a-2C"></a>又云。<a id="a-2D"></a>诸法等故般若波罗蜜等故。<a id="a-2E"></a>此经云。<a id="a-2F"></a>于食等者诸法亦等。<a id="a-2G"></a>诸法等者于食亦等。<a id="a-2H"></a>以一食施一切。<a id="a-2I"></a>若能如是乃可取食。<a id="a-2J"></a>食法尚等。<a id="a-2K"></a>何况复见思无明所缘之法。<a id="a-2L"></a>而不等也。<a id="a-2M"></a>如此之义。<a id="a-2N"></a>岂与前别教断伏而不异乎。<a id="a-2O"></a>经说依了义经。<a id="a-2P"></a>不依不了义经。<a id="a-2Q"></a>三约断不断不同者。<a id="a-2R"></a>至论其理虚无。<a id="a-2S"></a>无明体性本自不有。<a id="a-2T"></a>既无无明何论智慧。<a id="a-2U"></a>无解无惑。<a id="a-2V"></a>岂可分别别圆之殊。<a id="a-2W"></a>故涅槃经云。<a id="a-2X"></a>谁有智慧谁有烦恼。<a id="a-2Y"></a>而言毗婆舍那能破烦恼。<a id="a-2Z"></a>此则不论断与不断。<a id="a-2a"></a>而涅槃云。<a id="a-2b"></a>闇时无明。<a id="a-2c"></a>明时无闇。<a id="a-2d"></a>有烦恼时则无智慧。<a id="a-2e"></a>有智慧时则无烦恼。<a id="a-2f"></a>今约有智慧无烦恼义。<a id="a-2g"></a>故说为断。<a id="a-2h"></a>若约别教。<a id="a-2i"></a>多就定相论断。<a id="a-2j"></a>即是思议智断明位。<a id="a-2k"></a>大乘之拙度义也。<a id="a-2l"></a>若圆教明义。<a id="a-2m"></a>多说不断。<a id="a-2n"></a>不断而断者。<a id="a-2o"></a>即是不思议断。<a id="a-2p"></a>非次位以明次位。<a id="a-2q"></a>正是大乘巧度之义。<a id="a-2r"></a>故此经云。<a id="a-2s"></a>淫怒痴性即是解脱。<a id="a-2t"></a>又云。<a id="a-2u"></a>不断痴爱起诸明脱。<a id="a-2v"></a>问曰。<a id="a-2w"></a>义推断不断。<a id="a-2x"></a>有三十六句。<a id="a-2y"></a>今何意取断属别教。<a id="a-2z"></a>不断属圆教耶。<a id="a-30"></a>答曰。<a id="a-31"></a>此两句是佛法正意。<a id="a-32"></a>余皆是傍。<a id="a-33"></a>不断而入位义同须弥入芥子。<a id="a-34"></a>此是不思议智断之位也。<a id="a-35"></a>四约法门别圆简别者。<a id="a-36"></a>别教明位对诸法门。<a id="a-37"></a>非但法门不圆。<a id="a-38"></a>约位亦有齐限。<a id="a-39"></a>如十地论云。<a id="a-3A"></a>初地具足檀波罗蜜。<a id="a-3B"></a>于余非为不修。<a id="a-3C"></a>但随力随分是义有余。<a id="a-3D"></a>圆教明诸法门则不如是。<a id="a-3E"></a>一法门具足一切法门。<a id="a-3F"></a>悉皆通至佛地。<a id="a-3G"></a>五约位通不通简别不同者。<a id="a-3H"></a>若别教明位初地不得通二地。<a id="a-3I"></a>何况具足诸地。<a id="a-3J"></a>若圆教明位。<a id="a-3K"></a>如华严经说。<a id="a-3L"></a>从初一地具足一切诸地功德。<a id="a-3M"></a>第二正明圆教位者。<a id="a-3N"></a>亦还约七位。<a id="a-3O"></a>明五十二位不同。<a id="a-3P"></a>一十信。<a id="a-3Q"></a>二十住。<a id="a-3R"></a>三十行。<a id="a-3S"></a>四十回向。<a id="a-3T"></a>五十地。<a id="a-3U"></a>六等觉地。<a id="a-3V"></a>七妙觉地。<a id="a-3W"></a>但解者不同。<a id="a-3X"></a>有师言。<a id="a-3Y"></a>圆教顿悟。<a id="a-3Z"></a>一悟即是佛。<a id="a-3a"></a>无复位别之殊。<a id="a-3b"></a>说十地位者为钝根人耳。<a id="a-3c"></a>如思益经云。<a id="a-3d"></a>如此学者。<a id="a-3e"></a>即不从一地至一地。<a id="a-3f"></a>又有师解言。<a id="a-3g"></a>圆教既是顿悟。<a id="a-3h"></a>初心一悟即究竟圆极。<a id="a-3i"></a>而有四十二位。<a id="a-3j"></a>但是化物方便。<a id="a-3k"></a>立浅深之名耳。<a id="a-3l"></a>故楞伽经云。<a id="a-3m"></a>初地即二地。<a id="a-3n"></a>二地即三地。<a id="a-3o"></a>寂灭真如有何次位也。<a id="a-3p"></a>又有师云。<a id="a-3q"></a>圆教初顿。<a id="a-3r"></a>至十住即是十地。<a id="a-3s"></a>而说有十行十回向十地者。<a id="a-3t"></a>此是重说意谓此诸解释悉是偏取。<a id="a-3u"></a>平等法界。<a id="a-3v"></a>尚不论悟与不悟。<a id="a-3w"></a>孰论浅之与深。<a id="a-3x"></a>不悟而论悟者。<a id="a-3y"></a>不浅不深论浅深也。<a id="a-3z"></a>寻诸大乘经。<a id="a-40"></a>明理究竟。<a id="a-41"></a>无过华严大集大品法华涅槃。<a id="a-42"></a>虽明法界平等无说无示。<a id="a-43"></a>而菩萨位行终日炳然。<a id="a-44"></a>是以今还约七位。<a id="a-45"></a>以明圆教菩萨之位也。<a id="a-46"></a>一明十信位者。<a id="a-47"></a>即为四意。<a id="a-48"></a>一明因闻法生信。<a id="a-49"></a>二明因信修行。<a id="a-4A"></a>三明因行入位。<a id="a-4B"></a>四明经说不同。<a id="a-4C"></a>一明因闻法生信者。<a id="a-4D"></a>上根利智。<a id="a-4E"></a>闻圆教诠因缘即中道。<a id="a-4F"></a>无作四实谛理。<a id="a-4G"></a>即便信解一实谛。<a id="a-4H"></a>即是如如来来虚空佛性。<a id="a-4I"></a>非世间非出世间。<a id="a-4J"></a>非因非果。<a id="a-4K"></a>不可宣说非可显示。<a id="a-4L"></a>无说而说世间因果。<a id="a-4M"></a>即是无作苦集。<a id="a-4N"></a>说出世间因果。<a id="a-4O"></a>即是无作道灭。<a id="a-4P"></a>故此经大士呵弥勒云。<a id="a-4Q"></a>佛知一切众生毕竟寂灭。<a id="a-4R"></a>即涅槃相不可复灭。<a id="a-4S"></a>一切众生即菩提相。<a id="a-4T"></a>若知涅槃即生死。<a id="a-4U"></a>是为无作之苦谛。<a id="a-4V"></a>若知菩提即烦恼。<a id="a-4W"></a>是为无作之集谛。<a id="a-4X"></a>若知生死即涅槃。<a id="a-4Y"></a>是为无作之灭谛。<a id="a-4Z"></a>若知烦恼即菩提。<a id="a-4a"></a>是为无作之道谛。<a id="a-4b"></a>但以非生死非涅槃。<a id="a-4c"></a>非菩提非烦恼。<a id="a-4d"></a>是一实谛。<a id="a-4e"></a>一实谛论此四谛者。<a id="a-4f"></a>即是无作四实谛也。<a id="a-4g"></a>所以者何。<a id="a-4h"></a>约一实以明四。<a id="a-4i"></a>一实谛不作于四。<a id="a-4j"></a>四不自作四。<a id="a-4k"></a>不他作四。<a id="a-4l"></a>亦非共作四。<a id="a-4m"></a>亦非无因缘而作四也。<a id="a-4n"></a>而说为四者。<a id="a-4o"></a>此是无作之四。<a id="a-4p"></a>此四毕竟不可得。<a id="a-4q"></a>即是一实谛。<a id="a-4r"></a>名为无作四实谛也。<a id="a-4s"></a>若闻此信解无碍者。<a id="a-4t"></a>即信一切众生即是不思议解脱也。<a id="a-4u"></a>即是大乘即是般若。<a id="a-4v"></a>即是首楞严。<a id="a-4w"></a>即佛性。<a id="a-4x"></a>即是法身。<a id="a-4y"></a>即是实相。<a id="a-4z"></a>即是中道第一义谛。<a id="a-50"></a>即是如来藏。<a id="a-51"></a>即是法界。<a id="a-52"></a>即是毕竟空。<a id="a-53"></a>即是一切佛法。<a id="a-54"></a>因此慈悲誓愿菩提心发。<a id="a-55"></a>是为圆教名字即之信解也。<a id="a-56"></a>二明因信修行者。<a id="a-57"></a>因此名字信心。<a id="a-58"></a>即已发菩提心。<a id="a-59"></a>若欲行菩提道。<a id="a-5A"></a>应当受持读诵解说书写大乘经典。<a id="a-5B"></a>出世行人若欲疾得入十信位。<a id="a-5C"></a>具六根清净。<a id="a-5D"></a>宜起精进。<a id="a-5E"></a>不惜身命。<a id="a-5F"></a>应当加修四种三昧。<a id="a-5G"></a>四种三昧者。<a id="a-5H"></a>一常坐三昧。<a id="a-5I"></a>如文殊般若经说。<a id="a-5J"></a>二常行三昧。<a id="a-5K"></a>如般舟经说。<a id="a-5L"></a>三半行半坐三昧如方等经法华经说。<a id="a-5M"></a>四非行非坐三昧。<a id="a-5N"></a>即是诸大乘经所说种种行法。<a id="a-5O"></a>此诸三昧行法。<a id="a-5P"></a>具如诸大乘经中说。<a id="a-5Q"></a>此即代于初停心观。<a id="a-5R"></a>今约圆教。<a id="a-5S"></a>明修初信心行诸三昧应信解十法。<a id="a-5T"></a>十法者。<a id="a-5U"></a>名字如前三观中说。<a id="a-5V"></a>一善识思议不思议因缘者。<a id="a-5W"></a>思议因缘者。<a id="a-5X"></a>如上三教所明。<a id="a-5Y"></a>不思议因缘者。<a id="a-5Z"></a>即是今所说。<a id="a-5a"></a>不思议无作四实谛。<a id="a-5b"></a>如前三观中明。<a id="a-5c"></a>譬如一念眠心具一切法。<a id="a-5d"></a>不纵不横即是不思议因缘。<a id="a-5e"></a>无作四实谛也。<a id="a-5f"></a>如此的取维摩大士呵弥勒云。<a id="a-5g"></a>一切众生即大涅槃。<a id="a-5h"></a>即菩提相。<a id="a-5i"></a>明此不思议因缘。<a id="a-5j"></a>余九法亦如是。<a id="a-5k"></a>义意玄隐。<a id="a-5l"></a>今次第明。<a id="a-5m"></a>寻者可善思之。<a id="a-5n"></a>二次明真正发心者。<a id="a-5o"></a>即是无缘慈悲。<a id="a-5p"></a>无作四弘誓愿也。<a id="a-5q"></a>无缘大慈。<a id="a-5r"></a>观生死即涅槃。<a id="a-5s"></a>烦恼即菩提。<a id="a-5t"></a>与众生此灭道之乐也。<a id="a-5u"></a>无缘大悲。<a id="a-5v"></a>观涅槃即生死。<a id="a-5w"></a>菩提即烦恼。<a id="a-5x"></a>欲拔众生此之虚妄苦集也。<a id="a-5y"></a>无作四弘誓愿者。<a id="a-5z"></a>知涅槃即生死。<a id="a-60"></a>未度苦谛令度苦谛也。<a id="a-61"></a>知菩提即烦恼。<a id="a-62"></a>未解集谛令解集谛也。<a id="a-63"></a>知烦恼即菩提。<a id="a-64"></a>未安道谛令安道谛也。<a id="a-65"></a>知生死即涅槃。<a id="a-66"></a>未得涅槃令得涅槃也。<a id="a-67"></a>菩萨如是慈悲誓愿。<a id="a-68"></a>无缘无念而覆一切众生。<a id="a-69"></a>犹如大云不加功用。<a id="a-6A"></a>如磁石吸铁是名真正菩提心也。<a id="a-6B"></a>三明行菩提道勤修止观者。<a id="a-6C"></a>知生死即涅槃。<a id="a-6D"></a>即是善修止也。<a id="a-6E"></a>若知烦恼即菩提。<a id="a-6F"></a>即是善修观也。<a id="a-6G"></a>如阴阳调适万物长成。<a id="a-6H"></a>若善巧修止观。<a id="a-6I"></a>即能一心具万行也。<a id="a-6J"></a>问曰以何为集。<a id="a-6K"></a>答曰依此经及涅槃经。<a id="a-6L"></a>无明爱一切烦恼为集谛。<a id="a-6M"></a>集局于苦。<a id="a-6N"></a>于今对义为便也。<a id="a-6O"></a>四明破诸法遍者。<a id="a-6P"></a>若知生死即涅槃。<a id="a-6Q"></a>即破分段变易二种生死皆遍。<a id="a-6R"></a>若知烦恼即菩提。<a id="a-6S"></a>即破一切界内外烦恼遍也。<a id="a-6T"></a>譬如转轮圣王。<a id="a-6U"></a>能破一切强敌。<a id="a-6V"></a>亦不有所破。<a id="a-6W"></a>般若波罗蜜亦复如是。<a id="a-6X"></a>能破一切法。<a id="a-6Y"></a>亦不有所破。<a id="a-6Z"></a>五善知通塞者。<a id="a-6a"></a>知生死即涅槃。<a id="a-6b"></a>烦恼即菩提。<a id="a-6c"></a>则一切皆通。<a id="a-6d"></a>知涅槃即生死。<a id="a-6e"></a>菩提即烦恼。<a id="a-6f"></a>则一切皆塞。<a id="a-6g"></a>六善修道品者。<a id="a-6h"></a>观十法界五阴生死。<a id="a-6i"></a>即是法性五阴。<a id="a-6j"></a>法性五阴。<a id="a-6k"></a>即是性净涅槃。<a id="a-6l"></a>即是四念处破八倒。<a id="a-6m"></a>知涅槃即生死显四枯也。<a id="a-6n"></a>知生死即涅槃显四荣也。<a id="a-6o"></a>知一实谛。<a id="a-6p"></a>即是见虚空佛性。<a id="a-6q"></a>住大涅槃也。<a id="a-6r"></a>因此四念处。<a id="a-6s"></a>修正勤如意足根力觉道。<a id="a-6t"></a>即是道品善知识。<a id="a-6u"></a>由是成正觉亦是庄严双树。<a id="a-6v"></a>是则烦恼即菩提也。<a id="a-6w"></a>七对治助道修诸波罗蜜者。<a id="a-6x"></a>知菩提即是重恶烦恼。<a id="a-6y"></a>是以知生死即涅槃。<a id="a-6z"></a>以起对治诸波罗蜜。<a id="a-70"></a>诸度法等侣助。<a id="a-71"></a>烦恼即菩提。<a id="a-72"></a>开三解脱门。<a id="a-73"></a>对治若成烦恼即菩提也。<a id="a-74"></a>八善识次位者。<a id="a-75"></a>涅槃即生死。<a id="a-76"></a>菩提即烦恼。<a id="a-77"></a>此是理即。<a id="a-78"></a>若知生死即涅槃。<a id="a-79"></a>烦恼即菩提。<a id="a-7A"></a>是为名字即。<a id="a-7B"></a>因此观行分明成五品弟子。<a id="a-7C"></a>即是观行即。<a id="a-7D"></a>得六根清净名相似即。<a id="a-7E"></a>成四十一地。<a id="a-7F"></a>即是分证真实即。<a id="a-7G"></a>证妙觉果。<a id="a-7H"></a>即是究竟即。<a id="a-7I"></a>若能善解此之次位。<a id="a-7J"></a>即不起大乘增上慢。<a id="a-7K"></a>大乘旃陀罗之过罪也。<a id="a-7L"></a>九安忍成就者。<a id="a-7M"></a>若知生死即涅槃。<a id="a-7N"></a>即不为阴界入境。<a id="a-7O"></a>病患境。<a id="a-7P"></a>业相境。<a id="a-7Q"></a>魔事境。<a id="a-7R"></a>禅门境。<a id="a-7S"></a>二乘境。<a id="a-7T"></a>菩萨境之所坏也。<a id="a-7U"></a>若知烦恼即菩提。<a id="a-7V"></a>即不为烦恼境诸见境增上慢境之所坏。<a id="a-7W"></a>能忍此无作苦业。<a id="a-7X"></a>不为所坏者。<a id="a-7Y"></a>此如大智论说。<a id="a-7Z"></a>能忍成道事不动亦不退。<a id="a-7a"></a>是心名萨埵也。<a id="a-7b"></a>十顺道法爱不生者。<a id="a-7c"></a>观生死即涅槃。<a id="a-7d"></a>生一切诸禅定三昧等功德。<a id="a-7e"></a>观烦恼即菩提。<a id="a-7f"></a>生诸陀罗尼门。<a id="a-7g"></a>四无所畏十八不共法四无碍智一切种智。<a id="a-7h"></a>于顺道法不爱不着。<a id="a-7i"></a>若生爱着是名顶堕。<a id="a-7j"></a>知如虚空不住不着。<a id="a-7k"></a>即得成初信心。<a id="a-7l"></a>乃至十信心也。<a id="a-7m"></a>三明因修十法入十信心者。<a id="a-7n"></a>解正因缘不思议无作四谛。<a id="a-7o"></a>即修初信心。<a id="a-7p"></a>信平等法界佛法僧三宝也。<a id="a-7q"></a>二真正发菩提心。<a id="a-7r"></a>慈悲誓愿怜愍一切。<a id="a-7s"></a>即是修念心也。<a id="a-7t"></a>三勤修止观成一切万行。<a id="a-7u"></a>即是修进进心也。<a id="a-7v"></a>四用观破诸法遍。<a id="a-7w"></a>即是巧修慧心。<a id="a-7x"></a>五止心澄静。<a id="a-7y"></a>一切得失通塞之相自现。<a id="a-7z"></a>即是修定心也。<a id="a-80"></a>六道品次第增长善根。<a id="a-81"></a>不退不没。<a id="a-82"></a>即是修不退心。<a id="a-83"></a>七回事中诸度。<a id="a-84"></a>助开三解脱门。<a id="a-85"></a>即是修回向心。<a id="a-86"></a>八善知次位。<a id="a-87"></a>所防增上慢离旃陀罗业。<a id="a-88"></a>即是修护法心。<a id="a-89"></a>九安忍成就。<a id="a-8A"></a>内外恶法皆不得生。<a id="a-8B"></a>即是修戒心。<a id="a-8C"></a>十顺道法。<a id="a-8D"></a>爱不生。<a id="a-8E"></a>若愿求胜果。<a id="a-8F"></a>即不爱着所得浅近法门。<a id="a-8G"></a>故名愿心。<a id="a-8H"></a>是以菩萨知生死即涅槃。<a id="a-8I"></a>知烦恼即菩提。<a id="a-8J"></a>故能巧修此十法。<a id="a-8K"></a>即是修十信心。<a id="a-8L"></a>名观行即。<a id="a-8M"></a>因此若得三昧陀罗尼门。<a id="a-8N"></a>得入初信心位。<a id="a-8O"></a>如此一信有十。<a id="a-8P"></a>十信有百。<a id="a-8Q"></a>成铁轮十信心位。<a id="a-8R"></a>住此信中。<a id="a-8S"></a>得六根清净功德不可思议。<a id="a-8T"></a>如法华经说。<a id="a-8U"></a>是名圆教柔顺忍位。<a id="a-8V"></a>亦是圆教之暖顶忍世第一法之位也。<a id="a-8W"></a>故仁王般若经云。<a id="a-8X"></a>十善菩萨发大心。<a id="a-8Y"></a>长别三界苦轮海。<a id="a-8Z"></a>故知住此十信之位。<a id="a-8a"></a>断界内见思尽。<a id="a-8b"></a>破界外尘沙无知。<a id="a-8c"></a>伏无明住地之惑也。<a id="a-8d"></a>四明经说不同者。<a id="a-8e"></a>如华严经。<a id="a-8f"></a>法慧菩萨答正念天子。<a id="a-8g"></a>明菩萨观十种梵行空。<a id="a-8h"></a>学十种智力。<a id="a-8i"></a>入初住位。<a id="a-8j"></a>即是此教十信位也。<a id="a-8k"></a>所以者何。<a id="a-8l"></a>观十种梵行空。<a id="a-8m"></a>即是观一实谛。<a id="a-8n"></a>学十种智力。<a id="a-8o"></a>即是观无作四谛。<a id="a-8p"></a>此经即是方等之教。<a id="a-8q"></a>明即大涅槃即菩提相。<a id="a-8r"></a>若止若观生相似解。<a id="a-8s"></a>即是璎珞经明十信。<a id="a-8t"></a>大品经云。<a id="a-8u"></a>是乘从三界出也。<a id="a-8v"></a>十法成乘如前三观中说。<a id="a-8w"></a>初出三界即十信也。<a id="a-8x"></a>又大品经云。<a id="a-8y"></a>譬如入海先一见平相。<a id="a-8z"></a>即是仁王般若明。<a id="a-90"></a>十善菩萨发大心。<a id="a-91"></a>长别三界苦轮海。<a id="a-92"></a>法华经明。<a id="a-93"></a>入如来室着如来衣坐如来座。<a id="a-94"></a>此即是修四安乐行。<a id="a-95"></a>行处近处得六根清净。<a id="a-96"></a>住十信位。<a id="a-97"></a>普贤观经明。<a id="a-98"></a>修大乘人未得无生忍。<a id="a-99"></a>前有十种证相。<a id="a-9A"></a>此即是十信之位。<a id="a-9B"></a>涅槃经云。<a id="a-9C"></a>复有一行是如来行。<a id="a-9D"></a>所谓大乘大般涅槃。<a id="a-9E"></a>如大智度论云。<a id="a-9F"></a>菩萨从初发心。<a id="a-9G"></a>即观涅槃行道。<a id="a-9H"></a>若观涅槃行道。<a id="a-9I"></a>生相似解。<a id="a-9J"></a>即是一行。<a id="a-9K"></a>是如来行也。<a id="a-9L"></a>二明十住者。<a id="a-9M"></a>十住名如前说。<a id="a-9N"></a>今明初发心住。<a id="a-9O"></a>略为四意。<a id="a-9P"></a>一正释初发心住。<a id="a-9Q"></a>二明经说不同。<a id="a-9R"></a>三略辨功德。<a id="a-9S"></a>四类明九住。<a id="a-9T"></a>一正释初发心住者。<a id="a-9U"></a>所言发心住者。<a id="a-9V"></a>三种心发故名发心住。<a id="a-9W"></a>三德涅槃名为住也。<a id="a-9X"></a>云何名为三种心发。<a id="a-9Y"></a>一者缘因善心发。<a id="a-9Z"></a>二者了因慧心发。<a id="a-9a"></a>三者正因理心发。<a id="a-9b"></a>一缘因善心发者。<a id="a-9c"></a>众生无量劫来。<a id="a-9d"></a>所有低头合掌。<a id="a-9e"></a>弹指散华发菩提心。<a id="a-9f"></a>慈悲誓愿布施持戒忍辱精进禅定等。<a id="a-9g"></a>一切善根一时开发。<a id="a-9h"></a>一心具足万行诸波罗蜜也。<a id="a-9i"></a>二了因慧心发者。<a id="a-9j"></a>众生无量劫来。<a id="a-9k"></a>闻大乘经。<a id="a-9l"></a>乃至一句一偈。<a id="a-9m"></a>受持读诵解说书写。<a id="a-9n"></a>观行修习所有智慧。<a id="a-9o"></a>一时开发成真无漏也。<a id="a-9p"></a>三正因理心发者。<a id="a-9q"></a>众生无始已来。<a id="a-9r"></a>佛性真心常为无明之所隐覆。<a id="a-9s"></a>缘了两因力。<a id="a-9t"></a>破无明闇朗然圆显也。<a id="a-9u"></a>此三种心开发故。<a id="a-9v"></a>名之发心也。<a id="a-9w"></a>二住三德涅槃名之为住者。<a id="a-9x"></a>一法身。<a id="a-9y"></a>二般若。<a id="a-9z"></a>三解脱。<a id="a-A0"></a>此三不纵不横。<a id="a-A1"></a>如世伊字名秘密藏真实心发即是法身。<a id="a-A2"></a>了因心发即是般若。<a id="a-A3"></a>缘因心发即是解脱。<a id="a-A4"></a>三心既发同世伊字。<a id="a-A5"></a>假名行人。<a id="a-A6"></a>以不住法住此三心。<a id="a-A7"></a>即是住于三德涅槃秘密之藏。<a id="a-A8"></a>故言初发心住也。<a id="a-A9"></a>若住三德之理。<a id="a-AA"></a>即是住不思议解脱。<a id="a-AB"></a>即是住于大乘。<a id="a-AC"></a>以不住法住于般若。<a id="a-AD"></a>即是住首楞严三昧。<a id="a-AE"></a>修持于心犹如虚空。<a id="a-AF"></a>即是住法性。<a id="a-AG"></a>即是住实相。<a id="a-AH"></a>即是住如如。<a id="a-AI"></a>即是住如来藏。<a id="a-AJ"></a>即是住中道第一义谛。<a id="a-AK"></a>即是住法界。<a id="a-AL"></a>即是住毕竟空。<a id="a-AM"></a>即是住大慈大悲。<a id="a-AN"></a>即是住十力。<a id="a-AO"></a>即是住四无畏。<a id="a-AP"></a>住十八不共法四无碍智。<a id="a-AQ"></a>住大悲三念处。<a id="a-AR"></a>住大神通。<a id="a-AS"></a>住四摄法。<a id="a-AT"></a>住诸波罗蜜一切三昧一切陀罗尼门。<a id="a-AU"></a>举要言之。<a id="a-AV"></a>即是住真应二身一切佛法也。<a id="a-AW"></a>二明诸大乘经明初发心住名义不同者。<a id="a-AX"></a>华严经云。<a id="a-AY"></a>初发心时便成正觉。<a id="a-AZ"></a>了达诸法真实之性。<a id="a-Aa"></a>所有闻法不由他悟。<a id="a-Ab"></a>是菩萨成就十种智力。<a id="a-Ac"></a>究竟离虚妄无染如虚空。<a id="a-Ad"></a>清净妙法身。<a id="a-Ae"></a>堪然应一切。<a id="a-Af"></a>当知即是发真无漏断无明初品也。<a id="a-Ag"></a>即是此经明。<a id="a-Ah"></a>一念知一切法是道场。<a id="a-Ai"></a>成就一切智故。<a id="a-Aj"></a>又即是此经。<a id="a-Ak"></a>明入不二法门。<a id="a-Al"></a>得无生法忍也。<a id="a-Am"></a>是大品经。<a id="a-An"></a>明从初发心即坐道场。<a id="a-Ao"></a>转法轮度众主。<a id="a-Ap"></a>当知此菩萨为如佛。<a id="a-Aq"></a>又大品经。<a id="a-Ar"></a>明菩萨从初一日行般若智慧。<a id="a-As"></a>犹如日光。<a id="a-At"></a>假使舍利弗目连。<a id="a-Au"></a>满阎浮提四天下。<a id="a-Av"></a>如稻麻竹苇。<a id="a-Aw"></a>智慧欲比菩萨。<a id="a-Ax"></a>如满阎浮提四天下萤光欲比日月光也。<a id="a-Ay"></a>又即是大品经。<a id="a-Az"></a>明阿字门所谓一切法初不生也。<a id="a-B0"></a>即是法华经云。<a id="a-B1"></a>为令众生开佛知见。<a id="a-B2"></a>又法华经说。<a id="a-B3"></a>龙女于刹那顷。<a id="a-B4"></a>发菩提心成等正觉。<a id="a-B5"></a>即往南方无垢世界。<a id="a-B6"></a>坐道场转于法轮。<a id="a-B7"></a>即是大涅槃经云。<a id="a-B8"></a>发心毕竟二不别。<a id="a-B9"></a>如是二心前心难。<a id="a-BA"></a>即是涅槃经。<a id="a-BB"></a>复有一行是如来行。<a id="a-BC"></a>所谓大乘大般涅槃。<a id="a-BD"></a>初住分证真涅槃也。<a id="a-BE"></a>如此等诸大乘经。<a id="a-BF"></a>悉是圆教。<a id="a-BG"></a>明初发心住也。<a id="a-BH"></a>三明初发心功德。<a id="a-BI"></a>发心功德无量无边。<a id="a-BJ"></a>非是凡夫二乘所测。<a id="a-BK"></a>不可宣说。<a id="a-BL"></a>今采大乘经意。<a id="a-BM"></a>略以十种法门。<a id="a-BN"></a>称述初住圆满功德。<a id="a-BO"></a>一者住圆满清净菩提之心。<a id="a-BP"></a>即是生无生法忍。<a id="a-BQ"></a>无缘慈悲无作誓愿。<a id="a-BR"></a>普覆法界。<a id="a-BS"></a>二于一念中。<a id="a-BT"></a>成就一切万行诸波罗蜜。<a id="a-BU"></a>三得一切种智。<a id="a-BV"></a>圆断法界见思无明。<a id="a-BW"></a>四得佛眼圆见十法界三谛之法。<a id="a-BX"></a>五圆入一切法门。<a id="a-BY"></a>所谓约二十五三昧。<a id="a-BZ"></a>入王三昧。<a id="a-Ba"></a>一切三昧悉入其中。<a id="a-Bb"></a>冥益众生。<a id="a-Bc"></a>八番破二十五有。<a id="a-Bd"></a>六成就菩萨圆满业。<a id="a-Be"></a>能显一切神通。<a id="a-Bf"></a>所谓三轮不思议化。<a id="a-Bg"></a>弥满十法界显益众生。<a id="a-Bh"></a>八番利益二十五有。<a id="a-Bi"></a>七能成就众生。<a id="a-Bj"></a>开权显实入一乘道。<a id="a-Bk"></a>八能严净一切佛土。<a id="a-Bl"></a>如佛国品所明。<a id="a-Bm"></a>九能起法界三业。<a id="a-Bn"></a>供养一切十方诸佛。<a id="a-Bo"></a>得圆满陀罗尼。<a id="a-Bp"></a>受持一切佛法如云持雨。<a id="a-Bq"></a>十能从一地具足一切诸地功德。<a id="a-Br"></a>心心寂灭自然流入萨般若海。<a id="a-Bs"></a>故华严经。<a id="a-Bt"></a>明初住菩萨所有功德。<a id="a-Bu"></a>三世诸佛叹不能尽。<a id="a-Bv"></a>佛若具足说。<a id="a-Bw"></a>一切凡夫人闻迷乱心发狂。<a id="a-Bx"></a>此乃不可思议难解之事。<a id="a-By"></a>诸大乘了义经之所称说。<a id="a-Bz"></a>岂同通教所明。<a id="a-C0"></a>十住功德比格此。<a id="a-C1"></a>明初住与别教初地智断功德神通变化用一往是齐。<a id="a-C2"></a>而经论所说或深或浅意有所在。<a id="a-C3"></a>四类释九住者。<a id="a-C4"></a>如此初住三观现前。<a id="a-C5"></a>无功用心念念断法界无量品无明。<a id="a-C6"></a>不可称计。<a id="a-C7"></a>一往大分略为十品智断。<a id="a-C8"></a>即是十住故。<a id="a-C9"></a>仁王经云。<a id="a-CA"></a>入理般若名为住。<a id="a-CB"></a>即是十番进发无漏真明。<a id="a-CC"></a>同入中道佛性第一义谛之理。<a id="a-CD"></a>以不住法从浅至深。<a id="a-CE"></a>住佛三德涅槃之理。<a id="a-CF"></a>即是十品。<a id="a-CG"></a>住一切佛法。<a id="a-CH"></a>故名十住也。<a id="a-CI"></a>三明十行者。<a id="a-CJ"></a>即于佛性第一义谛。<a id="a-CK"></a>无漏真明一心具一切行。<a id="a-CL"></a>念念进趣。<a id="a-CM"></a>流入平等法界海。<a id="a-CN"></a>故破十品无明成十品智断。<a id="a-CO"></a>一切诸行诸波罗蜜不可思议。<a id="a-CP"></a>增长出生自行化他功德。<a id="a-CQ"></a>与虚空法界等。<a id="a-CR"></a>故名十行也。<a id="a-CS"></a>四明十回向者。<a id="a-CT"></a>无功用不可思议。<a id="a-CU"></a>无漏真明念念开发。<a id="a-CV"></a>增长一切法界愿行。<a id="a-CW"></a>事理和融心心寂灭。<a id="a-CX"></a>自然回入平等法界萨婆若海。<a id="a-CY"></a>又进破十品无明。<a id="a-CZ"></a>证十品智断。<a id="a-Ca"></a>故名十回向也。<a id="a-Cb"></a>五明十地者。<a id="a-Cc"></a>无漏真明入无功用道。<a id="a-Cd"></a>犹如大地能生一切佛法。<a id="a-Ce"></a>荷负法界众生。<a id="a-Cf"></a>普入三世佛地。<a id="a-Cg"></a>广大如法界究竟如虚空。<a id="a-Ch"></a>又进破十品无明。<a id="a-Ci"></a>成就十品智断。<a id="a-Cj"></a>约此以明十地也。<a id="a-Ck"></a>六明等觉地者。<a id="a-Cl"></a>观达无始无明源本。<a id="a-Cm"></a>边际智满毕竟清净。<a id="a-Cn"></a>断最后穷源微细无明。<a id="a-Co"></a>登中道山顶。<a id="a-Cp"></a>与无明父母永别。<a id="a-Cq"></a>是名有所断者。<a id="a-Cr"></a>名有上士也。<a id="a-Cs"></a>七明妙觉地者。<a id="a-Ct"></a>究竟解脱无上佛地。<a id="a-Cu"></a>故言无所断者。<a id="a-Cv"></a>名无上士。<a id="a-Cw"></a>此即是三德不纵不横。<a id="a-Cx"></a>究竟后心大涅槃也。<a id="a-Cy"></a>是大涅槃名诸佛法界。<a id="a-Cz"></a>竖深横阔能用二十五三昧。<a id="a-D0"></a>普化众生隐显。<a id="a-D1"></a>十番利物究竟周普。<a id="a-D2"></a>譬如大树其根若深入枝条亦大。<a id="a-D3"></a>若实相智慧穷源尽性化用之功则弥满法界。<a id="a-D4"></a>无方大用究竟圆极也。<a id="a-D5"></a>故大智度论云。<a id="a-D6"></a>智度大海佛从来。<a id="a-D7"></a>智度深海佛穷底也。<a id="a-D8"></a>大品经云。<a id="a-D9"></a>过荼无字可说。<a id="a-DA"></a>涅槃经云。<a id="a-DB"></a>不生不生不可说也。<a id="a-DC"></a>若作如此而辨位者。<a id="a-DD"></a>皆是寂灭真如平等法界不思议。<a id="a-DE"></a>无次位之次位也。</p>
  <p id="aDF">第三引众经论证诚明圆教位者。<a id="a-DG"></a>大涅槃经明月爱三昧。<a id="a-DH"></a>从初一日至十五日。<a id="a-DI"></a>光明渐渐增长。<a id="a-DJ"></a>又从十六日至三十日。<a id="a-DK"></a>光明渐渐灭尽。<a id="a-DL"></a>月光渐渐增长。<a id="a-DM"></a>譬智德十五摩诃般若光明。<a id="a-DN"></a>渐渐灭尽。<a id="a-DO"></a>譬十五断德。<a id="a-DP"></a>无累解脱无明渐渐灭尽也。<a id="a-DQ"></a>十五种智断者。<a id="a-DR"></a>三十心为三智断。<a id="a-DS"></a>十地为十智断。<a id="a-DT"></a>等觉为一智断。<a id="a-DU"></a>合为十五智断。<a id="a-DV"></a>故从初一日至十五日。<a id="a-DW"></a>故以月为譬也。<a id="a-DX"></a>月体即譬法身。<a id="a-DY"></a>法身是一光明渐增譬般若智德不生而生。<a id="a-DZ"></a>光明渐减譬解脱断德不灭而灭。<a id="a-Da"></a>故涅槃经明。<a id="a-Db"></a>从初实安置诸子秘密之藏三德涅槃。<a id="a-Dc"></a>然后我亦当于此秘藏藏而般涅槃。<a id="a-Dd"></a>此最后究竟涅槃。<a id="a-De"></a>名为不生不生。<a id="a-Df"></a>般若毕竟不生不灭。<a id="a-Dg"></a>更无惑可灭也。<a id="a-Dh"></a>问曰若是圆位顿悟一证即便应究竟。<a id="a-Di"></a>何得引月爱三昧十五日月喻。<a id="a-Dj"></a>答曰一向无浅深已如前破。<a id="a-Dk"></a>但证位是诸佛境界。<a id="a-Dl"></a>凡夫未识岂可定执。<a id="a-Dm"></a>今借十五日月喻者。<a id="a-Dn"></a>此约不可喻中而论喻耳。<a id="a-Do"></a>故涅槃经云。<a id="a-Dp"></a>又解脱者。<a id="a-Dq"></a>名无譬喻。<a id="a-Dr"></a>无譬喻者即真解脱。<a id="a-Ds"></a>譬如面譬如满月。<a id="a-Dt"></a>实非无有五根相同彼月也。<a id="a-Du"></a>问曰何得知月喻譬地位。<a id="a-Dv"></a>答曰胜天王般若具出此义。<a id="a-Dw"></a>问曰若约佛性中道明无明所覆。<a id="a-Dx"></a>何得定有四十二品。<a id="a-Dy"></a>答曰此义前已略明。<a id="a-Dz"></a>无明虽无所有。<a id="a-E0"></a>不有而有。<a id="a-E1"></a>不无浅深阶品。<a id="a-E2"></a>一往大分为四十二品。<a id="a-E3"></a>然论品数。<a id="a-E4"></a>实自无量无边不可说示。<a id="a-E5"></a>故大智论云。<a id="a-E6"></a>无明品类其数甚多。<a id="a-E7"></a>是故处处说破无明三昧。<a id="a-E8"></a>又云。<a id="a-E9"></a>法爱难尽。<a id="a-EA"></a>处处重说般若也。<a id="a-EB"></a>法华经云。<a id="a-EC"></a>诸佛为一大事因缘故。<a id="a-ED"></a>出现于世。<a id="a-EE"></a>为令众生开佛知见。<a id="a-EF"></a>示佛知见。<a id="a-EG"></a>悟佛知见。<a id="a-EH"></a>入佛知见道故。<a id="a-EI"></a>此之四义。<a id="a-EJ"></a>南岳师解云。<a id="a-EK"></a>开佛知见即是十住。<a id="a-EL"></a>示佛知见即是十行。<a id="a-EM"></a>悟佛知见即是十回向。<a id="a-EN"></a>入佛知见即是十地。<a id="a-EO"></a>及等觉地。<a id="a-EP"></a>皆言佛知见者。<a id="a-EQ"></a>悉得一切种智也。<a id="a-ER"></a>皆言佛知见者。<a id="a-ES"></a>悉得佛眼也。<a id="a-ET"></a>又法句云。<a id="a-EU"></a>是为诸佛一大事因缘者。<a id="a-EV"></a>同入一乘诸佛实相也。<a id="a-EW"></a>又云。<a id="a-EX"></a>唯佛与佛乃能究尽诸法实相。<a id="a-EY"></a>又火宅品。<a id="a-EZ"></a>诸子门外索车。<a id="a-Ea"></a>长者各赐诸子等一大车。<a id="a-Eb"></a>是时诸子。<a id="a-Ec"></a>乘此宝车游于四方嬉戏。<a id="a-Ed"></a>快乐自在无碍直至道场。<a id="a-Ee"></a>言四方者。<a id="a-Ef"></a>即譬开示悟入之四位也。<a id="a-Eg"></a>直至道场。<a id="a-Eh"></a>即究竟尽诸法实相妙觉极位。<a id="a-Ei"></a>如此皆是明圆位之异名也。<a id="a-Ej"></a>大品经。<a id="a-Ek"></a>明阿字等四十二字门。<a id="a-El"></a>南岳师解云。<a id="a-Em"></a>此是诸佛之密语。<a id="a-En"></a>表四十二心之位。<a id="a-Eo"></a>若学问人多疑此语。<a id="a-Ep"></a>谓大智论无此释。<a id="a-Eq"></a>然龙树释大品经。<a id="a-Er"></a>论有千卷什师并略。<a id="a-Es"></a>何必无此释也。<a id="a-Et"></a>今谓此解深应冥会。<a id="a-Eu"></a>所以然者。<a id="a-Ev"></a>经说初阿后荼。<a id="a-Ew"></a>中有四十二字。<a id="a-Ex"></a>初阿字门亦具四十二字。<a id="a-Ey"></a>后荼字门亦具四十二字。<a id="a-Ez"></a>华严经云。<a id="a-F0"></a>从初一地具足一切诸地功德。<a id="a-F1"></a>详此义意。<a id="a-F2"></a>极似相关。<a id="a-F3"></a>又大品经云。<a id="a-F4"></a>若闻初阿字门。<a id="a-F5"></a>则解一切义。<a id="a-F6"></a>所谓一切法初不生故。<a id="a-F7"></a>此岂非圆教菩萨。<a id="a-F8"></a>初得无生法忍之位也。<a id="a-F9"></a>过荼无字可说。<a id="a-FA"></a>此岂非是妙觉极地无上无上无过。<a id="a-FB"></a>不可过此字有法而可说也。<a id="a-FC"></a>又大品经广乘品。<a id="a-FD"></a>说一切法门竟。<a id="a-FE"></a>即说四十二字。<a id="a-FF"></a>岂非是圆教菩萨。<a id="a-FG"></a>从初发心得诸法实相。<a id="a-FH"></a>具一切佛法。<a id="a-FI"></a>故名阿字。<a id="a-FJ"></a>至妙觉地穷一切诸法源底。<a id="a-FK"></a>故名荼字。<a id="a-FL"></a>作此解释圆教之位极似分明。<a id="a-FM"></a>又四十二字门。<a id="a-FN"></a>后即说十地。<a id="a-FO"></a>此即是显别教方便之次位也。<a id="a-FP"></a>又次十地说三乘共十地。<a id="a-FQ"></a>即是显通教方便之位也。<a id="a-FR"></a>经文三处宛然。<a id="a-FS"></a>比决圆别通三教。<a id="a-FT"></a>显在大品经文也。<a id="a-FU"></a>故大品经云。<a id="a-FV"></a>是乘从三界。<a id="a-FW"></a>出到萨婆若中住。<a id="a-FX"></a>又三慧品云。<a id="a-FY"></a>菩萨从初发心修习三慧。<a id="a-FZ"></a>至坐道场。<a id="a-Fa"></a>仁王般若经云。<a id="a-Fb"></a>三贤十圣忍中行。<a id="a-Fc"></a>唯佛一人能尽源。<a id="a-Fd"></a>前所引思益楞伽等经。<a id="a-Fe"></a>明寂灭真如有何次位。<a id="a-Ff"></a>即是无次位之次位也。<a id="a-Fg"></a>又璎珞经云。<a id="a-Fh"></a>三贤菩萨心心寂灭。<a id="a-Fi"></a>自然流入萨婆若海。<a id="a-Fj"></a>华严经明四十一位。<a id="a-Fk"></a>既是圆顿之教。<a id="a-Fl"></a>明圆位之意甚自分明。<a id="a-Fm"></a>但有时开别教方便之说。<a id="a-Fn"></a>事相隔别似如浅近。<a id="a-Fo"></a>故十地论师。<a id="a-Fp"></a>作教道证道二道明义。<a id="a-Fq"></a>或作地相地实二种明义。<a id="a-Fr"></a>正是为修行别教方便事相之文也。<a id="a-Fs"></a>又云。<a id="a-Ft"></a>一切无碍人一切道出生死也。<a id="a-Fu"></a>智度论云。<a id="a-Fv"></a>菩萨从初发心。<a id="a-Fw"></a>观涅槃行道。<a id="a-Fx"></a>乃至坐道场。<a id="a-Fy"></a>又云。<a id="a-Fz"></a>菩萨从初发心。<a id="a-G0"></a>观诸法实相慧。<a id="a-G1"></a>名为般若波罗蜜。<a id="a-G2"></a>至佛心中变名一切种智。<a id="a-G3"></a>譬如入海有始入者。<a id="a-G4"></a>有后入者有至半者。<a id="a-G5"></a>有到彼岸者。<a id="a-G6"></a>皆名入海。<a id="a-G7"></a>菩萨亦尔。<a id="a-G8"></a>从初发心观诸法实相。<a id="a-G9"></a>实相虽一。<a id="a-GA"></a>而观智不无浅深之殊也。<a id="a-GB"></a>第四料简。<a id="a-GC"></a>问曰何不依大乘经论对诸法门明位。<a id="a-GD"></a>答曰。<a id="a-GE"></a>今引此等经论。<a id="a-GF"></a>释成圆教次位者。<a id="a-GG"></a>此约不思议平等法界。<a id="a-GH"></a>辨不思议非次位之次位也。<a id="a-GI"></a>若别对法门。<a id="a-GJ"></a>寻者若不得意。<a id="a-GK"></a>多别解别执。<a id="a-GL"></a>则失圆通中道之正意。<a id="a-GM"></a>不思议诸佛菩萨之次位也。<a id="a-GN"></a>是事非凡夫所知。<a id="a-GO"></a>正可仰信而已。<a id="a-GP"></a>故华严经云。<a id="a-GQ"></a>诸地不可说。<a id="a-GR"></a>何况以示人。<a id="a-GS"></a>所以然者。<a id="a-GT"></a>且置大乘。<a id="a-GU"></a>忏悔发初随喜。<a id="a-GV"></a>一信心获一施陀罗尼门。<a id="a-GW"></a>已不可向一切人说。<a id="a-GX"></a>虽复种种分别。<a id="a-GY"></a>亦不可解。<a id="a-GZ"></a>何况圆教四十二心法门。<a id="a-Ga"></a>二乘尚不闻其名。<a id="a-Gb"></a>岂有凡夫而能说也。<a id="a-Gc"></a>且置是事。<a id="a-Gd"></a>如声闻法中学四念处。<a id="a-Ge"></a>发暖法时。<a id="a-Gf"></a>亦不可向一切外凡未证者说。<a id="a-Gg"></a>设种种因缘而解说者。<a id="a-Gh"></a>终不可能解。<a id="a-Gi"></a>岂况圆教诸佛菩萨位行。<a id="a-Gj"></a>而可知可说也。<a id="a-Gk"></a>且置是事。<a id="a-Gl"></a>如世凡人坐禅。<a id="a-Gm"></a>发禅五支功德。<a id="a-Gn"></a>尚不可为未证者说。<a id="a-Go"></a>设方便巧说。<a id="a-Gp"></a>未证之者亦不能解。<a id="a-Gq"></a>岂况诸佛菩萨地位法门而可分别也。<a id="a-Gr"></a>末代法师。<a id="a-Gs"></a>多取经论方便所明断伏。<a id="a-Gt"></a>对诸法门。<a id="a-Gu"></a>释大乘贤圣地位(云云)。<a id="a-Gv"></a>今意不尔。<a id="a-Gw"></a>所以者何。<a id="a-Gx"></a>如水性冷饮者方知。<a id="a-Gy"></a>心无实行何用问为。<a id="a-Gz"></a>是以今辨四教四位者。<a id="a-H0"></a>出诸经论。<a id="a-H1"></a>此乃诸佛权实法门。<a id="a-H2"></a>于四不可说中。<a id="a-H3"></a>用四悉檀而说。<a id="a-H4"></a>此是诸佛大菩萨境界。<a id="a-H5"></a>非诸小菩萨声闻缘觉所知。<a id="a-H6"></a>岂况末代凡夫所能解也。<a id="a-H7"></a>深属一家学道说法之者。<a id="a-H8"></a>自非得证分明。<a id="a-H9"></a>慎勿偏执诸经论诸佛菩萨方便赴缘之言。<a id="a-HA"></a>空诤不思议不可测量之行位也。<a id="a-HB"></a>普愿法界众生。<a id="a-HC"></a>归僧息诤论。<a id="a-HD"></a>入大和合海也。<a id="a-HE"></a>第五约圆教位释净无垢称义者。<a id="a-HF"></a>维摩大士。<a id="a-HG"></a>若是位在法身补处。<a id="a-HH"></a>即是等觉金刚无垢之位。<a id="a-HI"></a>智慧将圆。<a id="a-HJ"></a>如十四日月。<a id="a-HK"></a>无明将尽。<a id="a-HL"></a>如二十九日月。<a id="a-HM"></a>故智度论云。<a id="a-HN"></a>普贤文殊。<a id="a-HO"></a>亦有十力四无所畏。<a id="a-HP"></a>如十四日月。<a id="a-HQ"></a>佛亦具足十力四无所畏。<a id="a-HR"></a>如十五日月也。<a id="a-HS"></a>法性理显。<a id="a-HT"></a>故名为净。<a id="a-HU"></a>无明惑垢将尽。<a id="a-HV"></a>故称无垢。<a id="a-HW"></a>等觉智慧称理圆明。<a id="a-HX"></a>称机而照。<a id="a-HY"></a>故言净无垢称也。<a id="a-HZ"></a>是则位邻妙觉。<a id="a-Ha"></a>若论圆应。<a id="a-Hb"></a>乃至十方佛土现十法界身八相成道。<a id="a-Hc"></a>此土应宜现补处之形。<a id="a-Hd"></a>故居无动佛所。<a id="a-He"></a>为补处菩萨。<a id="a-Hf"></a>来游忍界。<a id="a-Hg"></a>呵诸菩萨。<a id="a-Hh"></a>皆称不任问疾者。<a id="a-Hi"></a>正以圆破偏也。<a id="a-Hj"></a>又说入不二法门而独默然者。<a id="a-Hk"></a>表圆教内证法门。<a id="a-Hl"></a>不可说示也。<a id="a-Hm"></a>第五约五味譬。<a id="a-Hn"></a>明四教位者。<a id="a-Ho"></a>大涅槃经明五味譬不同。<a id="a-Hp"></a>以成四教辨位不同之相也。<a id="a-Hq"></a>经云。<a id="a-Hr"></a>凡夫如乳。<a id="a-Hs"></a>须陀洹如酪。<a id="a-Ht"></a>斯陀含如生苏。<a id="a-Hu"></a>阿那含如熟苏。<a id="a-Hv"></a>阿罗汉辟支佛如醍醐。<a id="a-Hw"></a>此譬意。<a id="a-Hx"></a>恐是显三藏教明位也。<a id="a-Hy"></a>经又云。<a id="a-Hz"></a>凡夫如乳声闻如酪。<a id="a-I0"></a>辟支佛如生苏。<a id="a-I1"></a>菩萨如熟苏。<a id="a-I2"></a>佛如醍醐。<a id="a-I3"></a>此譬意恐是显通教明位也。<a id="a-I4"></a>经又云。<a id="a-I5"></a>凡夫如杂血乳。<a id="a-I6"></a>罗汉如清净乳。<a id="a-I7"></a>辟支佛如酪。<a id="a-I8"></a>菩萨如生熟苏。<a id="a-I9"></a>佛如醍醐。<a id="a-IA"></a>此譬意恐显别教明位也。<a id="a-IB"></a>经又云。<a id="a-IC"></a>雪山有草名曰忍辱。<a id="a-ID"></a>牛若食者即得醍醐。<a id="a-IE"></a>忍辱草者喻八圣道。<a id="a-IF"></a>乳喻十二部经。<a id="a-IG"></a>随有能修八圣道者。<a id="a-IH"></a>即见佛性住大涅槃。<a id="a-II"></a>此即譬于圆教菩萨。<a id="a-IJ"></a>从初发心即开佛知见。<a id="a-IK"></a>见佛性住大涅槃也。<a id="a-IL"></a>涅槃经明此之四譬。<a id="a-IM"></a>譬四教明位其义宛然。<a id="a-IN"></a>若不信四教明位不同者。<a id="a-IO"></a>云何消释此五味四种譬也。<a id="a-IP"></a>今明前四教明位合此四譬。<a id="a-IQ"></a>一往似如目睹。<a id="a-IR"></a>只自圣人密意难知。<a id="a-IS"></a>何可定执。<a id="a-IT"></a>又涅槃经云。<a id="a-IU"></a>譬如有人置毒于乳。<a id="a-IV"></a>乃至醍醐。<a id="a-IW"></a>亦能杀人。<a id="a-IX"></a>此譬应得两用。<a id="a-IY"></a>若对经教五味明义。<a id="a-IZ"></a>处处皆得见佛性。<a id="a-Ia"></a>入涅槃也。<a id="a-Ib"></a>此即是不定教门事在下释。<a id="a-Ic"></a>若是约位明杀人义。<a id="a-Id"></a>四位五味根缘不定。<a id="a-Ie"></a>随其大乘机发。<a id="a-If"></a>即皆以如来灭度而灭度之故同杀人之义也。<a id="a-Ig"></a>第六辨众经明四教位多少不同者。<a id="a-Ih"></a>华严顿教。<a id="a-Ii"></a>但明别圆二教位。<a id="a-Ij"></a>渐教之初。<a id="a-Ik"></a>声闻经但明三藏教三乘之位。<a id="a-Il"></a>若方等大乘具用四教明位。<a id="a-Im"></a>摩诃般若但明通别圆三教之位。<a id="a-In"></a>若法华经但明圆教一佛乘。<a id="a-Io"></a>开示悟入之位。<a id="a-Ip"></a>俱通大乘。<a id="a-Iq"></a>明二乘如前。<a id="a-Ir"></a>但通教菩萨位。<a id="a-Is"></a>用别接通。<a id="a-It"></a>明佛性四德涅槃。<a id="a-Iu"></a>三藏二乘如前。<a id="a-Iv"></a>废三藏大乘之位。<a id="a-Iw"></a>三阿僧祇劫伏结之因。<a id="a-Ix"></a>三十四心断结之果入二涅槃也。<a id="a-Iy"></a>又通教三藏教明二乘位至大涅槃。<a id="a-Iz"></a>俱引入别圆二位也。<a id="a-J0"></a>问曰若废三藏佛位。<a id="a-J1"></a>何得言罗汉辟支佛。<a id="a-J2"></a>佛如醍醐。<a id="a-J3"></a>答曰三位但界内结尽。<a id="a-J4"></a>此结成往昔之义。<a id="a-J5"></a>非今涅槃之所用也。<a id="a-J6"></a>大门第五明权实者。<a id="a-J7"></a>就此即为三意。<a id="a-J8"></a>一略明权实。<a id="a-J9"></a>二明格位。<a id="a-JA"></a>三明兴废。<a id="a-JB"></a>一明权实者。<a id="a-JC"></a>权是暂用之名。<a id="a-JD"></a>实以永施为义。<a id="a-JE"></a>方便波罗蜜随情近益。<a id="a-JF"></a>故名为权。<a id="a-JG"></a>智慧波罗蜜称理究竟。<a id="a-JH"></a>故名为实也。<a id="a-JI"></a>是则三教暂赴物情。<a id="a-JJ"></a>故名为权。<a id="a-JK"></a>圆教究竟利物。<a id="a-JL"></a>故名为实。<a id="a-JM"></a>分别权实应须四义。<a id="a-JN"></a>一明一切非权非实。<a id="a-JO"></a>二明一切皆权。<a id="a-JP"></a>三明一切皆实。<a id="a-JQ"></a>四明一切佛法非权非实而权而实。<a id="a-JR"></a>一明一切非权非实者。<a id="a-JS"></a>若论四不可说。<a id="a-JT"></a>无说则无四教可分无三教。<a id="a-JU"></a>即非权。<a id="a-JV"></a>无圆教则非实。<a id="a-JW"></a>是则一切佛法皆非权非实。<a id="a-JX"></a>二明一切皆权者。<a id="a-JY"></a>若论四不可说有因缘而说。<a id="a-JZ"></a>是则四教皆是权巧化物也。<a id="a-Ja"></a>故佛言。<a id="a-Jb"></a>我坐道场时。<a id="a-Jc"></a>不得一法实。<a id="a-Jd"></a>空拳诳小儿。<a id="a-Je"></a>以度于一切也。<a id="a-Jf"></a>三明一切皆实者。<a id="a-Jg"></a>无说而说之。<a id="a-Jh"></a>必应机赴缘之益。<a id="a-Ji"></a>其义皆实。<a id="a-Jj"></a>故四教皆名实也。<a id="a-Jk"></a>故智度论云。<a id="a-Jl"></a>有世界对治为人故实。<a id="a-Jm"></a>有第一义故实。<a id="a-Jn"></a>此即皆实不虚之义也。<a id="a-Jo"></a>四明一切佛法非权非实而权实者。<a id="a-Jp"></a>若四不可说则无权实之可分。<a id="a-Jq"></a>故言非权非实。<a id="a-Jr"></a>不说而说三教即是权也。<a id="a-Js"></a>而说圆教即是实也。<a id="a-Jt"></a>但一家明权实义有三种。<a id="a-Ju"></a>一化他权实。<a id="a-Jv"></a>二自行化他权实。<a id="a-Jw"></a>三自行权实。<a id="a-Jx"></a>若是化他权实。<a id="a-Jy"></a>前三教非但是权。<a id="a-Jz"></a>就此权中。<a id="a-K0"></a>亦各说权实也。<a id="a-K1"></a>若明自行化他权实。<a id="a-K2"></a>即是前三教并是权用。<a id="a-K3"></a>圆教所明一向是实。<a id="a-K4"></a>若论自行权实。<a id="a-K5"></a>即就圆教之位辨。<a id="a-K6"></a>照中道为实。<a id="a-K7"></a>双照二谛为权也。<a id="a-K8"></a>第二明格位者即为三意。<a id="a-K9"></a>一约三藏教位格后三教。<a id="a-KA"></a>二约通教位格后二教。<a id="a-KB"></a>三约别教格后圆教。<a id="a-KC"></a>一约三藏教位格后三教者。<a id="a-KD"></a>即为三意。<a id="a-KE"></a>一明三藏教位格通教。<a id="a-KF"></a>二格别教。<a id="a-KG"></a>三格圆教。<a id="a-KH"></a>一格通教者。<a id="a-KI"></a>若论声闻缘觉。<a id="a-KJ"></a>与通教明二乘不殊。<a id="a-KK"></a>若约大乘明位。<a id="a-KL"></a>此则大为殊别。<a id="a-KM"></a>所以者何。<a id="a-KN"></a>三藏教明三阿僧祇劫修行乃至补处即是无垢位。<a id="a-KO"></a>正得齐于通教柔顺忍信地忍法中忍也。<a id="a-KP"></a>若三藏之佛则得齐于通教佛地正习俱尽八相齐也。<a id="a-KQ"></a>傍论。<a id="a-KR"></a>三藏佛是折法智力拙。<a id="a-KS"></a>通教佛是体法。<a id="a-KT"></a>故为巧。<a id="a-KU"></a>问曰。<a id="a-KV"></a>智度论云。<a id="a-KW"></a>阿罗汉地于声闻经中名之为佛。<a id="a-KX"></a>但得二种涅槃。<a id="a-KY"></a>答曰。<a id="a-KZ"></a>今谓皆除正使。<a id="a-Ka"></a>已辨地齐。<a id="a-Kb"></a>若取二谛满正习尽。<a id="a-Kc"></a>二佛齐也。<a id="a-Kd"></a>二明用三藏教位格别教位者。<a id="a-Ke"></a>三藏教明一生补处净无垢称位。<a id="a-Kf"></a>格别教。<a id="a-Kg"></a>与铁轮位十信第十愿心齐。<a id="a-Kh"></a>佛地但与别教第十回向齐。<a id="a-Ki"></a>或可与初地齐也。<a id="a-Kj"></a>此乃正意。<a id="a-Kk"></a>傍论类通教可知。<a id="a-Kl"></a>三明三藏教格圆教位者。<a id="a-Km"></a>三藏补处净无垢称位。<a id="a-Kn"></a>但与圆教五品弟子第五品齐。<a id="a-Ko"></a>佛地但与铁轮位十信后愿心齐。<a id="a-Kp"></a>正义如此。<a id="a-Kq"></a>傍论亦有优劣。<a id="a-Kr"></a>三藏佛正习俱尽。<a id="a-Ks"></a>以此为胜。<a id="a-Kt"></a>不明六根清净不思议之妙用。<a id="a-Ku"></a>此为劣也。<a id="a-Kv"></a>故华严经叹初发心住菩萨云。<a id="a-Kw"></a>初发心以过于牟尼也。<a id="a-Kx"></a>二明用通教位格后二教位即为二。<a id="a-Ky"></a>一格别教。<a id="a-Kz"></a>二格圆教。<a id="a-L0"></a>一明格别教位者。<a id="a-L1"></a>通教明补处净无垢称位。<a id="a-L2"></a>别教第十法界无量回向齐。<a id="a-L3"></a>通教佛果但与十地初欢喜地齐。<a id="a-L4"></a>正义如此。<a id="a-L5"></a>傍论有劣者。<a id="a-L6"></a>无相似中道智伏无明也。<a id="a-L7"></a>二明格圆教者。<a id="a-L8"></a>若通教明补处净无垢称位。<a id="a-L9"></a>但与圆教铁轮位十信第十愿心齐。<a id="a-LA"></a>通教明佛果。<a id="a-LB"></a>但与初发心住齐。<a id="a-LC"></a>此是一往格之。<a id="a-LD"></a>正论则劣。<a id="a-LE"></a>初发心住。<a id="a-LF"></a>以初发心住即能显中道法身。<a id="a-LG"></a>断无明一品为胜也。<a id="a-LH"></a>三明别教格圆教位者。<a id="a-LI"></a>若别教明法身法云一生补处净无垢称位。<a id="a-LJ"></a>但与圆教十位第十灌顶住齐。<a id="a-LK"></a>佛地断十一品无明。<a id="a-LL"></a>但与十行初欢喜行齐。<a id="a-LM"></a>若依仁王经。<a id="a-LN"></a>开十地为三十生。<a id="a-LO"></a>是则无垢与法界无量回向位齐。<a id="a-LP"></a>佛地与十地初欢喜地齐。<a id="a-LQ"></a>是则别教明一生补处望圆教。<a id="a-LR"></a>若依前释。<a id="a-LS"></a>以义往推。<a id="a-LT"></a>犹有三十一品无明。<a id="a-LU"></a>若依引仁王经。<a id="a-LV"></a>即有十一品无明。<a id="a-LW"></a>是则别圆法身补处。<a id="a-LX"></a>虽通约位。<a id="a-LY"></a>无垢称义悬殊。<a id="a-LZ"></a>岂得一概而释维摩诘之名也。<a id="a-La"></a>问曰。<a id="a-Lb"></a>寻至道即是一。<a id="a-Lc"></a>若格前方便三教。<a id="a-Ld"></a>所明补处佛果遂传尔悬殊。<a id="a-Le"></a>此意难解。<a id="a-Lf"></a>答曰。<a id="a-Lg"></a>二义往释。<a id="a-Lh"></a>一有教有人。<a id="a-Li"></a>二有教无人。<a id="a-Lj"></a>若是三教方便之说。<a id="a-Lk"></a>因中禀教之者。<a id="a-Ll"></a>即并有教有人。<a id="a-Lm"></a>佛果补处及上位菩萨能说三教。<a id="a-Ln"></a>此并有教无人。<a id="a-Lo"></a>所以者何。<a id="a-Lp"></a>所禀三教行人因教各获利。<a id="a-Lq"></a>故有教有人也。<a id="a-Lr"></a>能说之教主示现为三教之佛菩萨。<a id="a-Ls"></a>令物慕果行因。<a id="a-Lt"></a>因行既成则无复化主。<a id="a-Lu"></a>如斯乃缘感便应。<a id="a-Lv"></a>缘谢便息。<a id="a-Lw"></a>空拳诳小儿。<a id="a-Lx"></a>引将还家。<a id="a-Ly"></a>手中实无物也。<a id="a-Lz"></a>三教化主亦皆如是。<a id="a-M0"></a>若是圆教有教有人者。<a id="a-M1"></a>因中禀教。<a id="a-M2"></a>乃至法云有教有人。<a id="a-M3"></a>断四十一品无明。<a id="a-M4"></a>法身补处此实非虚。<a id="a-M5"></a>妙觉法身无说之说。<a id="a-M6"></a>即是果上有教有人也。<a id="a-M7"></a>有教无人因之为权。<a id="a-M8"></a>有教有人。<a id="a-M9"></a>名之为实。<a id="a-MA"></a>问曰。<a id="a-MB"></a>若尔四教明果可分权实。<a id="a-MC"></a>四教因地皆有教有人。<a id="a-MD"></a>何得分其权实。<a id="a-ME"></a>答曰。<a id="a-MF"></a>今明。<a id="a-MG"></a>三教之人名为权人。<a id="a-MH"></a>禀圆教之人。<a id="a-MI"></a>则人教俱实。<a id="a-MJ"></a>故约四教明因分权实也。<a id="a-MK"></a>问曰。<a id="a-ML"></a>三教之因。<a id="a-MM"></a>既立权人。<a id="a-MN"></a>三教之果何意不得辨权人也。<a id="a-MO"></a>答曰。<a id="a-MP"></a>三教行人可成圆人。<a id="a-MQ"></a>无有三教之佛修因作圆佛。<a id="a-MR"></a>故非类也。<a id="a-MS"></a>第三明兴废者即为二意。<a id="a-MT"></a>一权教有兴有废。<a id="a-MU"></a>二实教兴而不废。<a id="a-MV"></a>一明权教有兴有废者。<a id="a-MW"></a>即为三意。<a id="a-MX"></a>一三藏教机起即兴。<a id="a-MY"></a>机谢则废。<a id="a-MZ"></a>所言机兴者。<a id="a-Ma"></a>可发之义名之为机。<a id="a-Mb"></a>前缘有小乐欲可起。<a id="a-Mc"></a>小善可生。<a id="a-Md"></a>小恶可治。<a id="a-Me"></a>偏真之解可发。<a id="a-Mf"></a>故须用四悉檀。<a id="a-Mg"></a>于声闻经中。<a id="a-Mh"></a>说因缘生灭四谛十二因缘六度之教。<a id="a-Mi"></a>开三乘之道。<a id="a-Mj"></a>闻则称机。<a id="a-Mk"></a>乐欲心起。<a id="a-Ml"></a>生善断恶。<a id="a-Mm"></a>若是二乘发真无漏。<a id="a-Mn"></a>证有余涅槃。<a id="a-Mo"></a>若是菩萨六度调心。<a id="a-Mp"></a>得伏忍柔顺忍也。<a id="a-Mq"></a>法华经云。<a id="a-Mr"></a>小智乐小法。<a id="a-Ms"></a>不自信作佛。<a id="a-Mt"></a>是故以方便分别说诸果。<a id="a-Mu"></a>为此机缘。<a id="a-Mv"></a>虽无三藏伏结。<a id="a-Mw"></a>补处菩萨。<a id="a-Mx"></a>净无垢称义。<a id="a-My"></a>三十四心佛果。<a id="a-Mz"></a>住有余涅槃之佛。<a id="a-N0"></a>为欲以四悉檀教赴此故。<a id="a-N1"></a>示现此教形声。<a id="a-N2"></a>赴机度物。<a id="a-N3"></a>故法华经明。<a id="a-N4"></a>长者即脱璎珞。<a id="a-N5"></a>着弊垢衣。<a id="a-N6"></a>执持粪器。<a id="a-N7"></a>状有所畏。<a id="a-N8"></a>语诸作人。<a id="a-N9"></a>即是三藏教兴之义。<a id="a-NA"></a>废者。<a id="a-NB"></a>此小欲将歇。<a id="a-NC"></a>小善已成。<a id="a-ND"></a>事恶已除。<a id="a-NE"></a>真解已发。<a id="a-NF"></a>是则四缘俱息。<a id="a-NG"></a>则三藏所说之教能说之人俱废也。<a id="a-NH"></a>二明通教兴废者。<a id="a-NI"></a>兴则机兴。<a id="a-NJ"></a>废则机废。<a id="a-NK"></a>机兴而教兴者。<a id="a-NL"></a>无生四谛乐欲将起。<a id="a-NM"></a>体假入空之善可生。<a id="a-NN"></a>迷理见思可断。<a id="a-NO"></a>即真之解可发。<a id="a-NP"></a>故须用四悉檀说无生四谛通教。<a id="a-NQ"></a>三乘闻则乐欲心起。<a id="a-NR"></a>生善断恶。<a id="a-NS"></a>三乘同发即真无漏之慧。<a id="a-NT"></a>见第一义。<a id="a-NU"></a>二乘住有余涅槃菩萨则不滞空。<a id="a-NV"></a>慈悲入假化物。<a id="a-NW"></a>誓求佛果。<a id="a-NX"></a>为赴此之机缘。<a id="a-NY"></a>虽无通教断结侵习。<a id="a-NZ"></a>上地补处菩萨净无垢称位。<a id="a-Na"></a>一念相应慧断习。<a id="a-Nb"></a>佛果住有余涅槃。<a id="a-Nc"></a>为赴通教赴此三乘根缘。<a id="a-Nd"></a>示现此教形声。<a id="a-Ne"></a>悉檀赴缘逗物。<a id="a-Nf"></a>故名为兴。<a id="a-Ng"></a>废者。<a id="a-Nh"></a>四机既息缘谢。<a id="a-Ni"></a>所说通教能说之人俱废也。<a id="a-Nj"></a>三明别教兴废者。<a id="a-Nk"></a>兴则机兴教兴。<a id="a-Nl"></a>无量四谛乐欲将起。<a id="a-Nm"></a>从空入假善根可生。<a id="a-Nn"></a>无量恒沙烦恼别惑见思可治。<a id="a-No"></a>中道第一义谛真解可发。<a id="a-Np"></a>故须用四悉檀说无量四谛起别教。<a id="a-Nq"></a>菩萨闻则乐欲心起。<a id="a-Nr"></a>生界外之善。<a id="a-Ns"></a>断界外之恶。<a id="a-Nt"></a>发中道相似无漏及真无漏。<a id="a-Nu"></a>求常住佛果大般涅槃。<a id="a-Nv"></a>为赴此之机缘。<a id="a-Nw"></a>虽无别教断十品无明。<a id="a-Nx"></a>法身补处菩萨断十一品无明。<a id="a-Ny"></a>究竟佛果。<a id="a-Nz"></a>而示现此教形声。<a id="a-O0"></a>用四悉檀赴物机缘。<a id="a-O1"></a>说无量四圣谛。<a id="a-O2"></a>故名别教兴也。<a id="a-O3"></a>废者。<a id="a-O4"></a>四十二品补处菩萨。<a id="a-O5"></a>此教佛果俱废也。<a id="a-O6"></a>二明圆教俱兴而不废者。<a id="a-O7"></a>若于华严方等法华涅槃。<a id="a-O8"></a>所说圆教赴圆机乐欲生善断惑见中第一义谛。<a id="a-O9"></a>是则从初发心至无垢地。<a id="a-OA"></a>赴四根缘。<a id="a-OB"></a>常说此教。<a id="a-OC"></a>至等觉佛。<a id="a-OD"></a>故名为兴。<a id="a-OE"></a>故三十二菩萨文殊师利等。<a id="a-OF"></a>皆说入不二法门。<a id="a-OG"></a>即是教兴之意也。<a id="a-OH"></a>若证妙觉。<a id="a-OI"></a>无师自悟。<a id="a-OJ"></a>无法可叹。<a id="a-OK"></a>无善可生。<a id="a-OL"></a>无恶可断。<a id="a-OM"></a>更无深理可见。<a id="a-ON"></a>言词相寂灭。<a id="a-OO"></a>本自无兴。<a id="a-OP"></a>故无废也。<a id="a-OQ"></a>无废亦得论废者。<a id="a-OR"></a>四悉檀机尽则教息。<a id="a-OS"></a>故名废也。<a id="a-OT"></a>故大品经云。<a id="a-OU"></a>过荼无字可说。<a id="a-OV"></a>涅槃经云。<a id="a-OW"></a>不生不生不可说也。<a id="a-OX"></a>故净名默然杜口。<a id="a-OY"></a>不须复以言言于无言之理。<a id="a-OZ"></a>文殊称叹表绝言也。<a id="a-Oa"></a>是则在因有人有教。<a id="a-Ob"></a>至果则教废人存。<a id="a-Oc"></a>三德涅槃湛然清净。<a id="a-Od"></a>岂同前三教补处菩萨菩提佛果皆有教无人。<a id="a-Oe"></a>教废人亦随废。<a id="a-Of"></a>权实之意显在于此。<a id="a-Og"></a>第六约观心明四教者。<a id="a-Oh"></a>从三观起四教。<a id="a-Oi"></a>已如前辨。<a id="a-Oj"></a>今但论即心行用。<a id="a-Ok"></a>识一切教门皆从初心观行而起。<a id="a-Ol"></a>四教既摄一切经教。<a id="a-Om"></a>若一念观心分明。<a id="a-On"></a>能分别一念无明因缘所生之心。<a id="a-Oo"></a>四辨历然。<a id="a-Op"></a>则一切经教大意皆约观心通达。<a id="a-Oq"></a>就此即为四意。<a id="a-Or"></a>一约观心明三藏教相。<a id="a-Os"></a>二约观心明通教相。<a id="a-Ot"></a>三约观心明别教相。<a id="a-Ou"></a>四约观心明圆教相。<a id="a-Ov"></a>第一约观心明三藏教相者。<a id="a-Ow"></a>即是观一念因缘所生之心生灭相。<a id="a-Ox"></a>折假入空。<a id="a-Oy"></a>约此观门。<a id="a-Oz"></a>起一切三藏教也。<a id="a-P0"></a>若观生灭四谛入道。<a id="a-P1"></a>即是修多罗藏。<a id="a-P2"></a>故增一阿含云。<a id="a-P3"></a>佛告诸比丘。<a id="a-P4"></a>谓一切法者只是一法。<a id="a-P5"></a>何等为一法。<a id="a-P6"></a>心是一法出一切法也。<a id="a-P7"></a>智度论云。<a id="a-P8"></a>从初转法轮至大涅槃。<a id="a-P9"></a>结修多罗藏。<a id="a-PA"></a>此只是约心生灭说四圣谛。<a id="a-PB"></a>即是法归法本之义也。<a id="a-PC"></a>观心出一切毗尼藏者。<a id="a-PD"></a>佛制戒时。<a id="a-PE"></a>问诸比丘。<a id="a-PF"></a>汝法何心作。<a id="a-PG"></a>若有心作。<a id="a-PH"></a>即是犯戒。<a id="a-PI"></a>有犯故有持也。<a id="a-PJ"></a>若无心作。<a id="a-PK"></a>则不名犯。<a id="a-PL"></a>犯义不说持也。<a id="a-PM"></a>故重心发戒。<a id="a-PN"></a>无心则不发戒也。<a id="a-PO"></a>所言从心出阿毗昙藏者。<a id="a-PP"></a>四卷略说名毗昙心。<a id="a-PQ"></a>达磨波罗处中而说名为杂心。<a id="a-PR"></a>如此皆是约心辨毗昙。<a id="a-PS"></a>无比法者。<a id="a-PT"></a>分别诸心心数法。<a id="a-PU"></a>一切法不可比也。<a id="a-PV"></a>二约观心明通教者。<a id="a-PW"></a>观心因缘所生一切法。<a id="a-PX"></a>心空则一切法空。<a id="a-PY"></a>是为体假入空。<a id="a-PZ"></a>一切通教所明行位因果皆从此起。<a id="a-Pa"></a>三约观心明别教者。<a id="a-Pb"></a>观心因缘所生。<a id="a-Pc"></a>即假名。<a id="a-Pd"></a>具足一切恒沙佛法。<a id="a-Pe"></a>依无明阿梨耶识。<a id="a-Pf"></a>分别无量四谛。<a id="a-Pg"></a>一切别教所明行位因果皆从此起。<a id="a-Ph"></a>四约观心明圆教者。<a id="a-Pi"></a>观心因缘所生。<a id="a-Pj"></a>具足一切十法界。<a id="a-Pk"></a>无所积聚。<a id="a-Pl"></a>不纵不横。<a id="a-Pm"></a>不思议中道二谛之理。<a id="a-Pn"></a>一切圆教所明行位因果皆从此起。<a id="a-Po"></a>如轮王顶上明珠。<a id="a-Pp"></a>是则四教皆从一念无明心起。<a id="a-Pq"></a>即是破微尘出三千大千世界经卷之义也。<a id="a-Pr"></a>第七通诸经论为二。<a id="a-Ps"></a>一明对诸经论。<a id="a-Pt"></a>二通释此经文义。<a id="a-Pu"></a>就初四教对经论者。<a id="a-Pv"></a>佛用四教成一切顿渐诸经。<a id="a-Pw"></a>论释经岂越四教也。<a id="a-Px"></a>即为二意。<a id="a-Py"></a>一对经二对论。<a id="a-Pz"></a>一对经者。<a id="a-Q0"></a>若华严经但具二教所成。<a id="a-Q1"></a>一别教。<a id="a-Q2"></a>二圆教。<a id="a-Q3"></a>所以者何。<a id="a-Q4"></a>别教则诸菩萨宣说历劫修行四十二心断结行位阶差。<a id="a-Q5"></a>圆教明一心具足一切诸行。<a id="a-Q6"></a>从初一地具足一切诸地功德。<a id="a-Q7"></a>次明渐教之初声闻经。<a id="a-Q8"></a>但具足三藏教。<a id="a-Q9"></a>方等大乘及以此经具足四教。<a id="a-QA"></a>摩诃般若具足三教。<a id="a-QB"></a>除三藏教。<a id="a-QC"></a>法华经开权显实。<a id="a-QD"></a>正直舍方便。<a id="a-QE"></a>但一圆教。<a id="a-QF"></a>涅槃经具足四教。<a id="a-QG"></a>成五味义也。<a id="a-QH"></a>问曰。<a id="a-QI"></a>方等大乘亦具四教。<a id="a-QJ"></a>何故不成五味义。<a id="a-QK"></a>答曰。<a id="a-QL"></a>不明声闻作佛。<a id="a-QM"></a>五味之义不成。<a id="a-QN"></a>约不定中。<a id="a-QO"></a>得论四教也。<a id="a-QP"></a>释迦出世所有经教更不过此四教。<a id="a-QQ"></a>摄此诸经。<a id="a-QR"></a>罄无不尽。<a id="a-QS"></a>二对论者。<a id="a-QT"></a>论有二种。<a id="a-QU"></a>一者通申经论。<a id="a-QV"></a>二者别申经论。<a id="a-QW"></a>一通申经论者。<a id="a-QX"></a>即为二意。<a id="a-QY"></a>一通申小乘经。<a id="a-QZ"></a>二通申大乘经。<a id="a-Qa"></a>一通申小乘经者。<a id="a-Qb"></a>如毗昙成实昆勒等论。<a id="a-Qc"></a>并是通申小乘经论故成实论主云。<a id="a-Qd"></a>我今正欲论三藏中实义。<a id="a-Qe"></a>二通申大乘经论者。<a id="a-Qf"></a>如地持论、<a id="a-Qg"></a>摄大乘论、<a id="a-Qh"></a>唯识论．中论．十二门论等。<a id="a-Qi"></a>并是通申诸大乘经所明别圆两经也。<a id="a-Qj"></a>二别申经论者。<a id="a-Qk"></a>即为二意。<a id="a-Ql"></a>一别申小乘经。<a id="a-Qm"></a>二别申大乘经。<a id="a-Qn"></a>一别申小乘经者。<a id="a-Qo"></a>如俱舍论别申修多罗。<a id="a-Qp"></a>明了论别申毗尼。<a id="a-Qq"></a>毗婆娑论．阿毗昙论别申佛在世说毗昙也。<a id="a-Qr"></a>二明别申大乘经论者。<a id="a-Qs"></a>如十地论别申华严经别圆两教。<a id="a-Qt"></a>大智度论别申摩诃般若经通别圆三教。<a id="a-Qu"></a>应有别申大集方等及此经论。<a id="a-Qv"></a>不来此土。<a id="a-Qw"></a>金刚般若论别申金刚般若经。<a id="a-Qx"></a>法华论别申法华经一圆教。<a id="a-Qy"></a>涅槃论别申涅槃经四教五味。<a id="a-Qz"></a>论度此土不尽。<a id="a-R0"></a>如是等论申经。<a id="a-R1"></a>即是申观心。<a id="a-R2"></a>此等诸经今分明也。<a id="a-R3"></a>是则精修观心。<a id="a-R4"></a>洞解一切经论。<a id="a-R5"></a>若经论不从心出者。<a id="a-R6"></a>观行之人。<a id="a-R7"></a>既不听不读。<a id="a-R8"></a>何得内心通达耶。<a id="a-R9"></a>此乃有所言说。<a id="a-RA"></a>冥与经论相应。<a id="a-RB"></a>意在此也。<a id="a-RC"></a>第二正明用四教通释此经云文义者。<a id="a-RD"></a>即为二意。<a id="a-RE"></a>一释经五义。<a id="a-RF"></a>二通经文。<a id="a-RG"></a>一释此经五义者。<a id="a-RH"></a>即如前约四教位释净无垢称之名。<a id="a-RI"></a>名一而义异。<a id="a-RJ"></a>次辨体者。<a id="a-RK"></a>三教所诠即是思议解脱之体。<a id="a-RL"></a>圆教所明即是不思议解脱也。<a id="a-RM"></a>次明宗者。<a id="a-RN"></a>是即四教明四种四谛因果感佛国不同也。<a id="a-RO"></a>次显用者。<a id="a-RP"></a>即是四教从浅至深。<a id="a-RQ"></a>次第以深呵浅也。<a id="a-RR"></a>次判教相者。<a id="a-RS"></a>此经具明四教。<a id="a-RT"></a>与诸经有同有异。<a id="a-RU"></a>如前分别。<a id="a-RV"></a>二用四教释此经文者。<a id="a-RW"></a>即为三意。<a id="a-RX"></a>一通室外四品。<a id="a-RY"></a>二通室内六品。<a id="a-RZ"></a>三通出室四品。<a id="a-Ra"></a>一通室外四品者。<a id="a-Rb"></a>用四教明因果不同。<a id="a-Rc"></a>故释迦现佛国有异。<a id="a-Rd"></a>如身子梵王所见不同。<a id="a-Re"></a>诸天共宝器。<a id="a-Rf"></a>食随其果报。<a id="a-Rg"></a>饭色有异故。<a id="a-Rh"></a>以禀四教不同故。<a id="a-Ri"></a>见佛国有异也。<a id="a-Rj"></a>释方便品。<a id="a-Rk"></a>正用三藏教通教。<a id="a-Rl"></a>所以者何。<a id="a-Rm"></a>说折法入空因缘生灭无常。<a id="a-Rn"></a>复说如梦幻体假入空之意。<a id="a-Ro"></a>是则因中用拙巧二度。<a id="a-Rp"></a>破其界内爱见着心。<a id="a-Rq"></a>勤修二教之法身也。<a id="a-Rr"></a>弟子品用通教别教圆教。<a id="a-Rs"></a>弹呵十大弟子及五百罗汉。<a id="a-Rt"></a>用通教弹者。<a id="a-Ru"></a>如呵迦旃延说三藏教拙度五义。<a id="a-Rv"></a>用别教折呵者。<a id="a-Rw"></a>此如呵富楼那秽食置宝器也。<a id="a-Rx"></a>用圆教者。<a id="a-Ry"></a>如弹身子善吉云。<a id="a-Rz"></a>不起灭定。<a id="a-S0"></a>现诸威仪。<a id="a-S1"></a>不断废爱。<a id="a-S2"></a>起于明脱。<a id="a-S3"></a>亦不缚不解。<a id="a-S4"></a>并是用圆教意弹也。<a id="a-S5"></a>四教释菩萨品。<a id="a-S6"></a>正是用圆教。<a id="a-S7"></a>呵四大菩萨用三藏通教别教自行化他偏僻法华不思议圆顿之道。<a id="a-S8"></a>二明室内用四教释六品经文者。<a id="a-S9"></a>大士无三教之疾。<a id="a-SA"></a>以方便现同三疾。<a id="a-SB"></a>约此辨问疾也。<a id="a-SC"></a>不思议品正明住圆教不思议示现四教之事也。<a id="a-SD"></a>观众生品即是辨不思议别圆两教从假入空也。<a id="a-SE"></a>佛道品即是辨不思议圆教从空入假行于非道通达佛道也。<a id="a-SF"></a>不二法门品正明圆教不思议中道正观入不二法门也。<a id="a-SG"></a>香积品即是不思议圆教所明双照二谛法界圆融也。<a id="a-SH"></a>三明四教通出室四品经文者。<a id="a-SI"></a>通菩萨行品。<a id="a-SJ"></a>令菩萨遍行四教之行。<a id="a-SK"></a>四土化众生也。<a id="a-SL"></a>四教通见阿閦品者。<a id="a-SM"></a>明若依四教修四行。<a id="a-SN"></a>发菩提心。<a id="a-SO"></a>始得生阿閦佛国也。<a id="a-SP"></a>亦用此成无动如来佛国之行。<a id="a-SQ"></a>得成佛时。<a id="a-SR"></a>所有佛国如妙喜世界也。<a id="a-SS"></a>用四教通法供养属累二品者。<a id="a-ST"></a>付属天帝弥勒。<a id="a-SU"></a>令于佛去世后流通此经。<a id="a-SV"></a>四教利益未来弟子令不绝也。</p>
 </body>
</html>