<!doctype html>
<html id="z3IBWam1Np" data-ver="1190">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">金光明经玄义拾遗记卷第四</h1>
  <p id="a2">次释中三。<a id="a-3"></a>初设二问答示观心所以二。<a id="a-4"></a>初明解须行成故于心作观二。<a id="a-5"></a>初问起者。<a id="a-6"></a>前已广约譬喻附文当体。<a id="a-7"></a>释金光明。<a id="a-8"></a>足显法性深广圆融。<a id="a-9"></a>今何更立观心释耶。<a id="a-A"></a>二释出二。<a id="a-B"></a>初正释。<a id="a-C"></a>此一段文须得心佛高下之意。<a id="a-D"></a>方免疑情。<a id="a-E"></a>妙玄云。<a id="a-F"></a>佛法太高。<a id="a-G"></a>众生法太广。<a id="a-H"></a>初心为难。<a id="a-I"></a>心佛及众生。<a id="a-J"></a>是三无差别。<a id="a-K"></a>观心则易。<a id="a-L"></a>今从上来至不能开发自身宝藏。<a id="a-M"></a>是论佛法太高也。<a id="a-N"></a>从今欲下明观心则易也。<a id="a-O"></a>上来等者。<a id="a-P"></a>即前譬等释金光明。<a id="a-Q"></a>一一无非竖彻三位遍该诸法。<a id="a-R"></a>说众生皆如菩提涅槃本性具足。<a id="a-S"></a>此显法性无量甚深。<a id="a-T"></a>而但是佛所游之法。<a id="a-U"></a>佛是圣人金光明是圣宝。<a id="a-V"></a>尚过菩萨所行清净。<a id="a-W"></a>岂是凡夫己之智分。<a id="a-X"></a>若但言议上之名句。<a id="a-Y"></a>不能观察己之心性。<a id="a-Z"></a>则于圣人圣宝。<a id="a-a"></a>有何益乎。<a id="a-b"></a>故引二喻。<a id="a-c"></a>斥其多闻无观智者。<a id="a-d"></a>鹦鹉学语者。<a id="a-e"></a>曲礼云。<a id="a-f"></a>鹦鹉能言不离飞鸟。<a id="a-g"></a>猩猩能言不离禽兽。<a id="a-h"></a>人而无礼不亦禽兽之心乎。<a id="a-i"></a>今但借喻有闻无观。<a id="a-j"></a>徒学圣言不离凡夫之心耳。<a id="a-k"></a>客作数钱者。<a id="a-l"></a>华严云。<a id="a-m"></a>譬如贫穷人。<a id="a-n"></a>日夜数他宝。<a id="a-o"></a>自无半钱分。<a id="a-p"></a>多闻亦如是。<a id="a-q"></a>今欲等者。<a id="a-r"></a>摄前佛法入心成观。<a id="a-s"></a>心是心性若阴若业若烦恼等。<a id="a-t"></a>即凡夫心地。<a id="a-u"></a>既三障当体是金光明。<a id="a-v"></a>故云珍宝。<a id="a-w"></a>此乃立心为显理境也。<a id="a-x"></a>欲令行者即闻而修。<a id="a-y"></a>开发自己金光明宝。<a id="a-z"></a>免同学语数钱之类也。<a id="a-10"></a>二引证。<a id="a-11"></a>初引净名。<a id="a-12"></a>诸佛解脱者。<a id="a-13"></a>三解脱也。<a id="a-14"></a>与十种三法不多不少。<a id="a-15"></a>此是佛法。<a id="a-16"></a>若缘佛修。<a id="a-17"></a>则增念虑理难可显。<a id="a-18"></a>故佛示要门令诸众生观己心行即空假中。<a id="a-19"></a>则三解脱当处发现。<a id="a-1A"></a>此乃心佛无差观心则易也。<a id="a-1B"></a>又引释论。<a id="a-1C"></a>彼论九十三云。<a id="a-1D"></a>有慧无多闻。<a id="a-1E"></a>亦不知实相。<a id="a-1F"></a>譬如大闇中。<a id="a-1G"></a>有目无所见。<a id="a-1H"></a>多闻无智慧。<a id="a-1I"></a>亦不见实相。<a id="a-1J"></a>譬如大明中。<a id="a-1K"></a>有灯而无照。<a id="a-1L"></a>无闻无智慧。<a id="a-1M"></a>譬如人身牛。<a id="a-1N"></a>故大论云。<a id="a-1O"></a>如安息国边地生人。<a id="a-1P"></a>虽生中国不可教化。<a id="a-1Q"></a>根不具支不完不识义理。<a id="a-1R"></a>着邪见等。<a id="a-1S"></a>皆名人身牛也。<a id="a-1T"></a>有闻有智慧。<a id="a-1U"></a>是所说应受。<a id="a-1V"></a>如人有目日光照。<a id="a-1W"></a>见种种色。<a id="a-1X"></a>今亦如是。<a id="a-1Y"></a>若闻上来种种释金光明。<a id="a-1Z"></a>不观己心者。<a id="a-1a"></a>即多闻无慧句也。<a id="a-1b"></a>若但观心不闻圆融说者。<a id="a-1c"></a>即有慧无闻句也。<a id="a-1d"></a>能摄上来无量甚深十种三法。<a id="a-1e"></a>观于心性显金光明者。<a id="a-1f"></a>即有闻有慧句也。<a id="a-1g"></a>有三观目圆教日照。<a id="a-1h"></a>则见三谛种种之色。<a id="a-1i"></a>二明心为行要故。<a id="a-1j"></a>观必研心二。<a id="a-1k"></a>初约简数观王问。<a id="a-1l"></a>若约三科论去就者。<a id="a-1m"></a>则弃界入但观五阴。<a id="a-1n"></a>复于五阴简四观识。<a id="a-1o"></a>大师谭观常论简境。<a id="a-1p"></a>去丈就尺去尺就寸。<a id="a-1q"></a>义既可知。<a id="a-1r"></a>故今但约观心为问。<a id="a-1s"></a>既云观心五阴除色四皆属心。<a id="a-1t"></a>何故弃三而独观识。<a id="a-1u"></a>然设此问令知观境唯在识阴也。<a id="a-1v"></a>孤山四意中第二义疏破此文云。<a id="a-1w"></a>今家约行附法托事三种观中。<a id="a-1x"></a>唯约行观简示阴境。<a id="a-1y"></a>其余二种全不观阴。<a id="a-1z"></a>但托事摄法明理观耳。<a id="a-20"></a>今附法观。<a id="a-21"></a>秖合直摄三法以归三谛。<a id="a-22"></a>而发弃三观一之问者。<a id="a-23"></a>盖不知三种观心规矩。<a id="a-24"></a>验是后人擅加也。<a id="a-25"></a>释曰。<a id="a-26"></a>义例立附法观云。<a id="a-27"></a>摄诸法相入一念心。<a id="a-28"></a>以为圆观。<a id="a-29"></a>且一念心岂非阴耶。<a id="a-2A"></a>既观于阴简有何过。<a id="a-2B"></a>法华文句托灵鹫山观于五阴。<a id="a-2C"></a>记云。<a id="a-2D"></a>诸余观境不出五阴。<a id="a-2E"></a>今此山等约阴便。<a id="a-2F"></a>故以诸文中直云境智。<a id="a-2G"></a>又云。<a id="a-2H"></a>亦应于此明方便正修简境及心。<a id="a-2I"></a>既诸观境不出五阴。<a id="a-2J"></a>乃知托事及附法观。<a id="a-2K"></a>无不观阴也。<a id="a-2L"></a>直云境智者。<a id="a-2M"></a>即诸文云。<a id="a-2N"></a>观于一念即空假中。<a id="a-2O"></a>一念是阴境三观是智也。<a id="a-2P"></a>又令明于方便正修简境及心。<a id="a-2Q"></a>须弃思议取不思议方名简心。<a id="a-2R"></a>不于三科而论去取。<a id="a-2S"></a>安名简境。<a id="a-2T"></a>又王城观云。<a id="a-2U"></a>应如止观十乘十境下去皆尔。<a id="a-2V"></a>记主意令讲此观时。<a id="a-2W"></a>人欲修者。<a id="a-2X"></a>须叙私记。<a id="a-2Y"></a>简阴境文。<a id="a-2Z"></a>及十乘等而委示之。<a id="a-2a"></a>令山城观行法备足。<a id="a-2b"></a>非废托事便自讲说止观全部。<a id="a-2c"></a>他之致意直欲如斯。<a id="a-2d"></a>既云下去皆尔。<a id="a-2e"></a>信诸托事及附法观。<a id="a-2f"></a>皆须简阴及示十乘也。<a id="a-2g"></a>彼文不简尚令简之。<a id="a-2h"></a>今有简文那成非义。<a id="a-2i"></a>据此弃三观一之问。<a id="a-2j"></a>云义疏者。<a id="a-2k"></a>义实不疏。<a id="a-2l"></a>盖汝解疏耳。<a id="a-2m"></a>又若直摄三法以归三谛。<a id="a-2n"></a>不许简阴便是观心。<a id="a-2o"></a>则成偏观清净真如。<a id="a-2p"></a>何反宗之甚耶。<a id="a-2q"></a>是知彼人都昧一家三种观法。<a id="a-2r"></a>如释观经十六观云。<a id="a-2s"></a>是一心三观的非义例三种观摄。<a id="a-2t"></a>且义例云。<a id="a-2u"></a>夫三观者。<a id="a-2v"></a>义唯三种。<a id="a-2w"></a>岂应妙观更有异涂。<a id="a-2x"></a>况诸文观心。<a id="a-2y"></a>皆一家枢要。<a id="a-2z"></a>傥解之错谬。<a id="a-30"></a>徒成斐然。<a id="a-31"></a>既失其本余皆枝词矣。<a id="a-32"></a>彼又于金[鏍-糸+廾]记中云。<a id="a-33"></a>若取止观来消事法观文。<a id="a-34"></a>乃以止观随机面授。<a id="a-35"></a>深违大师遗嘱也。<a id="a-36"></a>嘱云。<a id="a-37"></a>止观不须传授私记时为人说。<a id="a-38"></a>辅行释云。<a id="a-39"></a>嘱意正言随机面授意多不周。<a id="a-3A"></a>非后代所堪。<a id="a-3B"></a>彼人曲解辅行之文。<a id="a-3C"></a>成于己见也。<a id="a-3D"></a>且辅行释面授等意者。<a id="a-3E"></a>斯盖随逐大师修心之者。<a id="a-3F"></a>或观道不进或内外障起。<a id="a-3G"></a>有所咨问。<a id="a-3H"></a>师乃随机面授口诀。<a id="a-3I"></a>一时取益意多不周。<a id="a-3J"></a>若后代人心病既异。<a id="a-3K"></a>故非所堪。<a id="a-3L"></a>盖不须用面授止观而授后人。<a id="a-3M"></a>非谓不得。<a id="a-3N"></a>叙十卷中十境十乘消事法观。<a id="a-3O"></a>以兹境观载于私记。<a id="a-3P"></a>若其叙者。<a id="a-3Q"></a>正以私记时为人说。<a id="a-3R"></a>雅合大师临终遗嘱。<a id="a-3S"></a>若全不许叙止观。<a id="a-3T"></a>荆溪何故于山城观。<a id="a-3U"></a>令辨方便正修简境及心十境十乘耶。<a id="a-3V"></a>叙此令修山城观不。<a id="a-3W"></a>又若谓此是开其解心。<a id="a-3X"></a>非谓令其修习者。<a id="a-3Y"></a>何故妙玄明观心文中。<a id="a-3Z"></a>令即闻即修耶。<a id="a-3a"></a>释签云。<a id="a-3b"></a>随闻一句摄事成理。<a id="a-3c"></a>不待观境方名修观。<a id="a-3d"></a>何公背吾祖之教乎。<a id="a-3e"></a>故知今辨弃三观一。<a id="a-3f"></a>正符荆溪于山城观中指授意也。<a id="a-3g"></a>二约心净法融答二。<a id="a-3h"></a>初约离性先观内心。<a id="a-3i"></a>上定三字非譬是法。<a id="a-3j"></a>法性可贵名之为金。<a id="a-3k"></a>法性能照名之为光。<a id="a-3l"></a>法性能益名之为明。<a id="a-3m"></a>今用此义观于识心。<a id="a-3n"></a>若心不具金光明义。<a id="a-3o"></a>那可于心观于法性。<a id="a-3p"></a>此文为三。<a id="a-3q"></a>初约贵论金。<a id="a-3r"></a>欲显心贵。<a id="a-3s"></a>先于万物推人为贵。<a id="a-3t"></a>从劣至胜。<a id="a-3u"></a>见心不昧名为灵智。<a id="a-3v"></a>灵智虽贵而通四阴分于王数。<a id="a-3w"></a>问已弃三数。<a id="a-3x"></a>今独推王而为最贵。<a id="a-3y"></a>识心既贵。<a id="a-3z"></a>故观心王即法性金。<a id="a-40"></a>二约照论光。<a id="a-41"></a>光有胜劣。<a id="a-42"></a>故先就劣比至心识。<a id="a-43"></a>最得名光。<a id="a-44"></a>是故观心即法性光。<a id="a-45"></a>三约益论明。<a id="a-46"></a>即能充益色等四阴。<a id="a-47"></a>益色阴者。<a id="a-48"></a>良以色心性不二故。<a id="a-49"></a>色随心转。<a id="a-4A"></a>大品佛现色像无边。<a id="a-4B"></a>皆由般若性周遍故。<a id="a-4C"></a>色净亦然。<a id="a-4D"></a>亦能等者。<a id="a-4E"></a>心王若正心数亦正。<a id="a-4F"></a>化转尘劳心数众生。<a id="a-4G"></a>故心能益。<a id="a-4H"></a>是以观心即法性明。<a id="a-4I"></a>此约心有贵等三义。<a id="a-4J"></a>故观于心。<a id="a-4K"></a>显金光明法性三法。<a id="a-4L"></a>此文即是离性为三也。<a id="a-4M"></a>所观之性既离为三。<a id="a-4N"></a>能照之智任运成三。<a id="a-4O"></a>所起之用亦合有三。<a id="a-4P"></a>文虽不言二修各三。<a id="a-4Q"></a>以性显之其义合尔。<a id="a-4R"></a>二约合修自融诸法。<a id="a-4S"></a>上示心境即金光明。<a id="a-4T"></a>义当修性三各具三。<a id="a-4U"></a>今明遍融但指光明。<a id="a-4V"></a>至后结文具言三字。<a id="a-4W"></a>验知此是修二性一。<a id="a-4X"></a>文有离合乍览难知。<a id="a-4Y"></a>此自分二。<a id="a-4Z"></a>初遍融诸法迭显光明。<a id="a-4a"></a>此文豫示观成理显遍融诸法。<a id="a-4b"></a>以释伏疑。<a id="a-4c"></a>疑云。<a id="a-4d"></a>若唯观识阴显金光明。<a id="a-4e"></a>于一切法何能融净。<a id="a-4f"></a>是故释云。<a id="a-4g"></a>若知心无心为光知想。<a id="a-4h"></a>行无想行为明等。<a id="a-4i"></a>意云。<a id="a-4j"></a>识阴金光明显。<a id="a-4k"></a>则一切法皆金光明。<a id="a-4l"></a>故以王数心色实假正依及一切法。<a id="a-4m"></a>从狭至广。<a id="a-4n"></a>迭显光明二修之德。<a id="a-4o"></a>对于一性以成三法。<a id="a-4p"></a>知心无心为光者。<a id="a-4q"></a>即以三智观于识心。<a id="a-4r"></a>见金光明法性之体。<a id="a-4s"></a>则识心相寂故云知心无心。<a id="a-4t"></a>其能知者实是三智。<a id="a-4u"></a>今但合为一观照智。<a id="a-4v"></a>故唯名光。<a id="a-4w"></a>知想行无想行为明者。<a id="a-4x"></a>既以合一观照之智。<a id="a-4y"></a>知此心王即实相。<a id="a-4z"></a>故无心王相为光。<a id="a-50"></a>则任运有合一方便智。<a id="a-51"></a>知心数实相无心数相为明。<a id="a-52"></a>此以知王知数而为光明也。<a id="a-53"></a>复以观照之智知四阴心即实相。<a id="a-54"></a>故无四阴相为光。<a id="a-55"></a>则任运有方便之智。<a id="a-56"></a>知色阴实相无色阴相为明。<a id="a-57"></a>此以知心知色而为光明。<a id="a-58"></a>又五阴实法对于假人。<a id="a-59"></a>论于观照方便二智。<a id="a-5A"></a>而为光明。<a id="a-5B"></a>又以正报对于依报。<a id="a-5C"></a>论于光明。<a id="a-5D"></a>又约依正对一切法。<a id="a-5E"></a>论于光明。<a id="a-5F"></a>义悉如是。<a id="a-5G"></a>言一切法者。<a id="a-5H"></a>即假人实法及以依报。<a id="a-5I"></a>各有相性体力作因缘果报本末究竟等法也。<a id="a-5J"></a>此由观识金光明显。<a id="a-5K"></a>故于诸法任运观成。<a id="a-5L"></a>欲彰诸法一一是金。<a id="a-5M"></a>一一是光。<a id="a-5N"></a>一一是明。<a id="a-5O"></a>故历诸法迭论二智。<a id="a-5P"></a>故义例云。<a id="a-5Q"></a>修观次第必先内心。<a id="a-5R"></a>内心若净。<a id="a-5S"></a>以此净心遍历诸法任运泯合。<a id="a-5T"></a>既云任运知不加功。<a id="a-5U"></a>二约显一性结成三法。<a id="a-5V"></a>上于诸法从狭至广。<a id="a-5W"></a>约于二智迭示光明。<a id="a-5X"></a>而二智所显无非一性。<a id="a-5Y"></a>即当于金。<a id="a-5Z"></a>是故结云金光明也。<a id="a-5a"></a>而云观心者从本言之。<a id="a-5b"></a>二正附十法明观心成行二。<a id="a-5c"></a>初举上教义为所附之法。<a id="a-5d"></a>上约十种三法论金光明。<a id="a-5e"></a>有其二意。<a id="a-5f"></a>初则同他譬释。<a id="a-5g"></a>以金光明喻十种三法。<a id="a-5h"></a>次则附文及以当体。<a id="a-5i"></a>释金光明非譬是法。<a id="a-5j"></a>故十种三法当体名为金光明也。<a id="a-5k"></a>今之观释顺上次意。<a id="a-5l"></a>故云。<a id="a-5m"></a>上约上种三法论金光明。<a id="a-5n"></a>故以十种金光明义。<a id="a-5o"></a>为所附法。<a id="a-5p"></a>即摄此法入心成观耳。<a id="a-5q"></a>二明今观门为能显之行。<a id="a-5r"></a>十初三道二。<a id="a-5s"></a>初示观二。<a id="a-5t"></a>初释二。<a id="a-5u"></a>初通约三道明圆正观二。<a id="a-5v"></a>初兼通数只于报障义立三道之境。<a id="a-5w"></a>言通数者。<a id="a-5x"></a>谓想欲触慧念思脱忆定受。<a id="a-5y"></a>此十随王能作一切善恶之事。<a id="a-5z"></a>故得名为通大地数。<a id="a-60"></a>问前简观境弃三观一。<a id="a-61"></a>今那却取慧及诸数为烦恼业耶。<a id="a-62"></a>答今论观法具有十种。<a id="a-63"></a>后九皆从所显之德。<a id="a-64"></a>其体本融。<a id="a-65"></a>可约一念识心为境而修三观。<a id="a-66"></a>显其三法。<a id="a-67"></a>唯此三道从所破障。<a id="a-68"></a>立于观境。<a id="a-69"></a>是迷惑事体本不融。<a id="a-6A"></a>若于一识示其三境。<a id="a-6B"></a>境既叵分观难成就。<a id="a-6C"></a>故特兼通数为三道境也。<a id="a-6D"></a>问若欲分明示三道境。<a id="a-6E"></a>何不遍取五阴为苦。<a id="a-6F"></a>三毒为烦恼。<a id="a-6G"></a>七支为业。<a id="a-6H"></a>何但王数对三道耶。<a id="a-6I"></a>答今秖于阴境示三道相。<a id="a-6J"></a>识亲别苦报之总主。<a id="a-6K"></a>是故心王的属苦道。<a id="a-6L"></a>慧分违顺故起贪嗔。<a id="a-6M"></a>乃以慧数对烦恼道。<a id="a-6N"></a>诸数随慧能造善恶。<a id="a-6O"></a>故以诸数对于业道。<a id="a-6P"></a>虽非业惑当体而是业惑亲依。<a id="a-6Q"></a>常与王俱。<a id="a-6R"></a>有三道义。<a id="a-6S"></a>可以正观显金光明。<a id="a-6T"></a>若现起烦恼动作之业。<a id="a-6U"></a>为下助道观之所观也。<a id="a-6V"></a>二约圆乘即障显德。<a id="a-6W"></a>以明妙观之功。<a id="a-6X"></a>此文虽略观法可明。<a id="a-6Y"></a>先须了知金等三字是法非譬。<a id="a-6Z"></a>即于王数三道之境。<a id="a-6a"></a>体金光明三种法门。<a id="a-6b"></a>即体心王可尊可重。<a id="a-6c"></a>是法性金。<a id="a-6d"></a>体于慧数即寂而照。<a id="a-6e"></a>是法性光冥理智也。<a id="a-6f"></a>体于诸数能多利益。<a id="a-6g"></a>是法性明即体之用也。<a id="a-6h"></a>斯是光明二修。<a id="a-6i"></a>对金一性为三法也。<a id="a-6j"></a>圆论三法必非孤立。<a id="a-6k"></a>金无光明非圆正因。<a id="a-6l"></a>光无金明非圆了困。<a id="a-6m"></a>明无金光非圆缘因。<a id="a-6n"></a>但为前文数曾显示。<a id="a-6o"></a>故此三道略对三字。<a id="a-6p"></a>是合三相也。<a id="a-6q"></a>应须了知。<a id="a-6r"></a>以离为合合体常离。<a id="a-6s"></a>言三不少言九不多。<a id="a-6t"></a>问此三道观何故不用空假中耶。<a id="a-6u"></a>答心王是金三谛一境也。<a id="a-6v"></a>慧数为光三智一心也。<a id="a-6w"></a>余数是明则有二意。<a id="a-6x"></a>在果则三脱应机。<a id="a-6y"></a>在因则三行资智也。<a id="a-6z"></a>此正观文极简略者。<a id="a-70"></a>以此文中有助道观。<a id="a-71"></a>别于身等粗显三道明观广故。<a id="a-72"></a>故今正观未暇备陈。<a id="a-73"></a>从三识去。<a id="a-74"></a>一一明于一心三观。<a id="a-75"></a>故今三道略对金等三法门耳。<a id="a-76"></a>二别约三道以空助道。<a id="a-77"></a>今于三法立观释者。<a id="a-78"></a>意在行人即闻而修。<a id="a-79"></a>然其初学见爱弥隆。<a id="a-7A"></a>于身于心起重惑业。<a id="a-7B"></a>若但令观三障即德不破不显。<a id="a-7C"></a>必生见慢更增生死。<a id="a-7D"></a>是故大师于三道境。<a id="a-7E"></a>略谭正观广说助道。<a id="a-7F"></a>就假实境委示二空。<a id="a-7G"></a>于惑业中广推四性。<a id="a-7H"></a>令见思调伏业累不生。<a id="a-7I"></a>方于九科示妙三观。<a id="a-7J"></a>粗心既息妙观可修。<a id="a-7K"></a>制立有由不可云谬。<a id="a-7L"></a>此于三道各论空观。<a id="a-7M"></a>分三。<a id="a-7N"></a>初约假实观苦道二。<a id="a-7O"></a>初约六分观假人三。<a id="a-7P"></a>初举经文总标观法。<a id="a-7Q"></a>彼为观佛先推己身。<a id="a-7R"></a>以己实相与佛无二。<a id="a-7S"></a>故云亦然。<a id="a-7T"></a>今文且取观身之言。<a id="a-7U"></a>修于空观。<a id="a-7V"></a>见思若息三法现前。<a id="a-7W"></a>则身与佛皆金光明。<a id="a-7X"></a>有何差别。<a id="a-7Y"></a>二于现境穷逐假人。<a id="a-7Z"></a>六分者。<a id="a-7a"></a>身首为二及四支为六。<a id="a-7b"></a>此六合处执成身见也。<a id="a-7c"></a>如是横竖者。<a id="a-7d"></a>六分为横三世名竖。<a id="a-7e"></a>观智推求毕竟叵得。<a id="a-7f"></a>执有虽息传入无中及双亦双非。<a id="a-7g"></a>此之三句皆依身起。<a id="a-7h"></a>悉是身见。<a id="a-7i"></a>推令无理故皆叵得。<a id="a-7j"></a>所召之身执虽似泯。<a id="a-7k"></a>而犹复存能召名字。<a id="a-7l"></a>若不推穷还生见惑。<a id="a-7m"></a>故以心色内外中间及常自有。<a id="a-7n"></a>以为四句。<a id="a-7o"></a>推能召名皆不可得。<a id="a-7p"></a>故引肇师名物俱空。<a id="a-7q"></a>证今所推身及名字。<a id="a-7r"></a>本来空寂。<a id="a-7s"></a>言假实既空者。<a id="a-7t"></a>非指假人及五阴实法也。<a id="a-7u"></a>秖指所召之身为实。<a id="a-7v"></a>能召之名为假。<a id="a-7w"></a>故下句云。<a id="a-7x"></a>名物安在。<a id="a-7y"></a>三明治道助开圆理。<a id="a-7z"></a>观身是实相是金等者。<a id="a-80"></a>盖此行者闻前教义。<a id="a-81"></a>明三识三道三一圆融。<a id="a-82"></a>与三德等无二无别。<a id="a-83"></a>乃能信解分段之身。<a id="a-84"></a>及见思惑当体全是性恶法门。<a id="a-85"></a>但为执情故成重障。<a id="a-86"></a>实类盲者身居宝藏为宝所伤。<a id="a-87"></a>今修空观助道功成。<a id="a-88"></a>见执既虚。<a id="a-89"></a>即于境观皆见实相。<a id="a-8A"></a>身之实相是金法门。<a id="a-8B"></a>即此实相体能观照。<a id="a-8C"></a>是光法门。<a id="a-8D"></a>缘身心数本亦实相。<a id="a-8E"></a>今不随情名寂不行。<a id="a-8F"></a>皆悉转为实相之行。<a id="a-8G"></a>是明法门。<a id="a-8H"></a>二就五阴观实法二。<a id="a-8I"></a>初结上人空。<a id="a-8J"></a>上之观法虽言六分及以五阴。<a id="a-8K"></a>但推身见意显生空。<a id="a-8L"></a>故空品云。<a id="a-8M"></a>是身虚伪。<a id="a-8N"></a>大师指此为生空境。<a id="a-8O"></a>故文句云。<a id="a-8P"></a>揽阴成身计有我人众生寿命。<a id="a-8Q"></a>故约身假为生空境。<a id="a-8R"></a>故今结前观身观法是观假名。<a id="a-8S"></a>若今诸部衍门空观。<a id="a-8T"></a>人法双观。<a id="a-8U"></a>以色性如我性我性如色性故。<a id="a-8V"></a>唯此经空品明于圆空。<a id="a-8W"></a>即先观生空次观法空。<a id="a-8X"></a>此文顺经先生次法。<a id="a-8Y"></a>盖由初心人执障道。<a id="a-8Z"></a>故今对治先广推检。<a id="a-8a"></a>至观实法例之而已。<a id="a-8b"></a>二例观实法。<a id="a-8c"></a>例上人空名物叵得。<a id="a-8d"></a>此中亦合以所空阴为金。<a id="a-8e"></a>能空观为光。<a id="a-8f"></a>缘法心数为明。<a id="a-8g"></a>悉应例上也。<a id="a-8h"></a>二约爱见观烦恼道二。<a id="a-8i"></a>初简示身因之境。<a id="a-8j"></a>上之假实是身果也。<a id="a-8k"></a>今推身因因有惑业。<a id="a-8l"></a>业属业道。<a id="a-8m"></a>次文明观。<a id="a-8n"></a>今观身因且在烦恼。<a id="a-8o"></a>二正明体法之观三。<a id="a-8p"></a>初举经文约句简判二。<a id="a-8q"></a>初直举经文。<a id="a-8r"></a>简于析观故云不坏。<a id="a-8s"></a>体观通中名随一相。<a id="a-8t"></a>二简非经意二。<a id="a-8u"></a>初明虽有四句四。<a id="a-8v"></a>初标列句法。<a id="a-8w"></a>所言谁者。<a id="a-8x"></a>检人之语。<a id="a-8y"></a>推四种人当于四句。<a id="a-8z"></a>二指示因果。<a id="a-90"></a>三去取业惑。<a id="a-91"></a>因虽兼业。<a id="a-92"></a>今正论惑。<a id="a-93"></a>业在后观。<a id="a-94"></a>故云且置。<a id="a-95"></a>四约人对句。<a id="a-96"></a>即前谁字所检人也。<a id="a-97"></a>四果者。<a id="a-98"></a>第四果也。<a id="a-99"></a>有余解脱能坏身因。<a id="a-9A"></a>无余解脱能坏身果俱坏句也。<a id="a-9B"></a>凡俗之流俱不坏句也。<a id="a-9C"></a>王宪害者。<a id="a-9D"></a>怨对害者。<a id="a-9E"></a>自害体者。<a id="a-9F"></a>此之三人名坏身果。<a id="a-9G"></a>弥增烦恼名不坏身因。<a id="a-9H"></a>第三句也。<a id="a-9I"></a>余三果人断五下分者。<a id="a-9J"></a>初果断三分。<a id="a-9K"></a>谓身见戒取及疑也。<a id="a-9L"></a>二果三果能断二分。<a id="a-9M"></a>欲界贪嗔也。<a id="a-9N"></a>名坏身因。<a id="a-9O"></a>而此五分所感果身。<a id="a-9P"></a>犹存欲界名不坏身果。<a id="a-9Q"></a>此以未坏且名不坏。<a id="a-9R"></a>坏在不久名第四句。<a id="a-9S"></a>二明不随一相。<a id="a-9T"></a>前所名坏皆是析观。<a id="a-9U"></a>其不坏句自指凡恶。<a id="a-9V"></a>是故四句俱非体法。<a id="a-9W"></a>本不生灭故皆不随一实相也。<a id="a-9X"></a>二于惑境顺经修观二。<a id="a-9Y"></a>初推本不生。<a id="a-9Z"></a>此是大乘体法巧度。<a id="a-9a"></a>亦论横竖。<a id="a-9b"></a>横破因成竖破相续。<a id="a-9c"></a>破因成中非自等者。<a id="a-9d"></a>龙树云。<a id="a-9e"></a>法不自生待缘故。<a id="a-9f"></a>法不他生因本具故法不共生无二分故。<a id="a-9g"></a>法非无因生。<a id="a-9h"></a>有因缘生尚不可得。<a id="a-9i"></a>况无因耶。<a id="a-9j"></a>次破相续具足应云非前念灭故起。<a id="a-9k"></a>非前念不灭故起。<a id="a-9l"></a>非前念亦灭亦不灭故起。<a id="a-9m"></a>非前念非灭非不灭故起。<a id="a-9n"></a>今云非生等者。<a id="a-9o"></a>生即不灭而但非于双非双。<a id="a-9p"></a>亦唯阙第二句。<a id="a-9q"></a>如是横竖等者。<a id="a-9r"></a>结示因成相续求心不得生相。<a id="a-9s"></a>既本不生今亦无灭。<a id="a-9t"></a>故名不坏也。<a id="a-9u"></a>二结随一相。<a id="a-9v"></a>圆解之人修空助道。<a id="a-9w"></a>既了身因不生不灭。<a id="a-9x"></a>即能随顺中道实相。<a id="a-9y"></a>三明治道助开圆理二。<a id="a-9z"></a>初正明体法功成。<a id="a-A0"></a>本以圆心修空破障。<a id="a-A1"></a>正助合运即于烦恼随一实相。<a id="a-A2"></a>所随是金。<a id="a-A3"></a>能随是光。<a id="a-A4"></a>诸数是明。<a id="a-A5"></a>三不纵横名开圆理。<a id="a-A6"></a>二更明余观助道。<a id="a-A7"></a>坏身因者。<a id="a-A8"></a>析观断集也。<a id="a-A9"></a>坏身果者。<a id="a-AA"></a>前第一句也。<a id="a-AB"></a>不坏身果者。<a id="a-AC"></a>前第四句也。<a id="a-AD"></a>体法空观既堪助圆。<a id="a-AE"></a>析法空观亦能治惑。<a id="a-AF"></a>若以圆解合而修之。<a id="a-AG"></a>坏与不坏皆随一相。<a id="a-AH"></a>三约动作观业道三。<a id="a-AI"></a>初举经文总标观法。<a id="a-AJ"></a>今就六作观业道者。<a id="a-AK"></a>盖一切善恶由兹辨故。<a id="a-AL"></a>举足下足六中属行。<a id="a-AM"></a>净名指此而为道场。<a id="a-AN"></a>通于六即。<a id="a-AO"></a>今是观行佛成道处。<a id="a-AP"></a>不观举足即空假中。<a id="a-AQ"></a>安令此处是寂灭场。<a id="a-AR"></a>安能具足一切佛法。<a id="a-AS"></a>如此观业见业本际。<a id="a-AT"></a>方称经文道场之说。<a id="a-AU"></a>但为初学虽有兹解尚于六缘。<a id="a-AV"></a>计我我所。<a id="a-AW"></a>若唯正观反增执情。<a id="a-AX"></a>故立助道。<a id="a-AY"></a>且令观空对治此惑也。<a id="a-AZ"></a>二于六作体本无为二。<a id="a-Aa"></a>初约行缘明观。<a id="a-Ab"></a>业是身业。<a id="a-Ac"></a>业者是心。<a id="a-Ad"></a>以心为因。<a id="a-Ae"></a>以身为缘。<a id="a-Af"></a>单因单缘或共或离。<a id="a-Ag"></a>推于举足不得举相。<a id="a-Ah"></a>下足亦然。<a id="a-Ai"></a>如是观时。<a id="a-Aj"></a>我我所相寂然不起。<a id="a-Ak"></a>一切业累自兹清净。<a id="a-Al"></a>初心行者得无介意乎。<a id="a-Am"></a>二例余作亦尔。<a id="a-An"></a>以住坐卧足于行缘。<a id="a-Ao"></a>即是四仪。<a id="a-Ap"></a>复加言语及以执作。<a id="a-Aq"></a>乃成六作。<a id="a-Ar"></a>止观称为语默作作。<a id="a-As"></a>今云言语就显示相其实默然亦能成业。<a id="a-At"></a>文虽阙示义合俱观。<a id="a-Au"></a>三明治道助开圆理。<a id="a-Av"></a>以解圆心推业四性。<a id="a-Aw"></a>四性空处正观现前。<a id="a-Ax"></a>境观诸数成金光明三法门矣。<a id="a-Ay"></a>二结此乃总结前文正观及以助道。<a id="a-Az"></a>皆显法性金光明竟。<a id="a-B0"></a>二结位。<a id="a-B1"></a>若约教释明六即者。<a id="a-B2"></a>多为显于法性高深。<a id="a-B3"></a>若今明六即。<a id="a-B4"></a>正辨行人全性起修。<a id="a-B5"></a>观之成不。<a id="a-B6"></a>入位浅深。<a id="a-B7"></a>仍示因果。<a id="a-B8"></a>皆金光明。<a id="a-B9"></a>故六皆名即。<a id="a-BA"></a>观亲疏故即须论六。<a id="a-BB"></a>就即论六免生上慢。<a id="a-BC"></a>就六论即免生退屈。<a id="a-BD"></a>不慢不退妙位可阶。<a id="a-BE"></a>初理即位言有心者。<a id="a-BF"></a>大经云。<a id="a-BG"></a>凡有心者悉当作佛。<a id="a-BH"></a>若其不具金光明性。<a id="a-BI"></a>佛何由作。<a id="a-BJ"></a>言法界法性者。<a id="a-BK"></a>不异而异。<a id="a-BL"></a>法界横论法性竖说。<a id="a-BM"></a>意云。<a id="a-BN"></a>理具横周竖。<a id="a-BO"></a>亘金光明也。<a id="a-BP"></a>既其未有信解等事。<a id="a-BQ"></a>但有理性金光明德。<a id="a-BR"></a>故名理即。<a id="a-BS"></a>名字位闻金等名解了本具。<a id="a-BT"></a>观行位修成圆观尘缘不间。<a id="a-BU"></a>故得相续。<a id="a-BV"></a>相似位闭目则见开眼则失者。<a id="a-BW"></a>此位未入无功用道。<a id="a-BX"></a>三不退中念犹退故。<a id="a-BY"></a>故以开闭彰其得失。<a id="a-BZ"></a>问观行尚得念念不休心心相续。<a id="a-Ba"></a>似位治生不违实相。<a id="a-Bb"></a>那于金光开眼则失。<a id="a-Bc"></a>答观行相似虽俱圆观。<a id="a-Bd"></a>亲疏不类得失悬殊。<a id="a-Be"></a>其观行位三惑全在。<a id="a-Bf"></a>于彼疏观能安忍者则论相续。<a id="a-Bg"></a>于无术者则有退失。<a id="a-Bh"></a>若相似位见思已去。<a id="a-Bi"></a>于亲观中而论得失。<a id="a-Bj"></a>若能防护则速发真。<a id="a-Bk"></a>名闭目则见。<a id="a-Bl"></a>若起法爱则有顶堕。<a id="a-Bm"></a>名开眼则失。<a id="a-Bn"></a>不进为失非退失也。<a id="a-Bo"></a>大判意根似解已立。<a id="a-Bp"></a>故云治生不违实相。<a id="a-Bq"></a>细检此位未破无明。<a id="a-Br"></a>若无住风息名开眼则失。<a id="a-Bs"></a>分真位善入出住楞严三昧。<a id="a-Bt"></a>故开闭皆见。<a id="a-Bu"></a>究竟可知。<a id="a-Bv"></a>孤山第三理乖有三。<a id="a-Bw"></a>初破此也。<a id="a-Bx"></a>彼云。<a id="a-By"></a>且金光明本喻三德。<a id="a-Bz"></a>前文尚作当体释之。<a id="a-C0"></a>而相似之文翻作眼见金像释之。<a id="a-C1"></a>吾知其往者。<a id="a-C2"></a>窃取观经六即。<a id="a-C3"></a>于兹谬说。<a id="a-C4"></a>彼明观佛色身仍在观行之位。<a id="a-C5"></a>故云开目闭目周眸遍览无非佛界。<a id="a-C6"></a>吁可怪也。<a id="a-C7"></a>任作金像用义。<a id="a-C8"></a>且彼疏文是大师亲说。<a id="a-C9"></a>观行位者闭目开目境界常现。<a id="a-CA"></a>何以今于相似证位。<a id="a-CB"></a>而云开目则失。<a id="a-CC"></a>颠乱之说徒惑后学。<a id="a-CD"></a>释曰。<a id="a-CE"></a>若其窃取观经疏者。<a id="a-CF"></a>必不文相顿尔乖违。<a id="a-CG"></a>予今详之。<a id="a-CH"></a>文违理顺闇者罔知。<a id="a-CI"></a>何则今于三道直观理性金光明也。<a id="a-CJ"></a>若观经疏托彼佛身显三谛理。<a id="a-CK"></a>虽俱圆观托境不同。<a id="a-CL"></a>彼想色身以为事境。<a id="a-CM"></a>即于此境修空假中。<a id="a-CN"></a>以为理观。<a id="a-CO"></a>境观虽于一念同修。<a id="a-CP"></a>而其事境是应物相。<a id="a-CQ"></a>观中先发。<a id="a-CR"></a>故观行位闭目开目常得见佛。<a id="a-CS"></a>此显三道金光明理登住方发。<a id="a-CT"></a>故相似位闭见开失。<a id="a-CU"></a>盖以开闭用显此位是似非真。<a id="a-CV"></a>良以此位尚须作意。<a id="a-CW"></a>登住方入无功用道。<a id="a-CX"></a>彼疏似位于妙三谛。<a id="a-CY"></a>岂不然乎。<a id="a-CZ"></a>又复似位论开闭者。<a id="a-Ca"></a>盖约五眼非独肉眼。<a id="a-Cb"></a>既体上二惑任运先除。<a id="a-Cc"></a>必二谛四眼此位先发。<a id="a-Cd"></a>若策四即佛则稍同真见。<a id="a-Ce"></a>亦速入真。<a id="a-Cf"></a>名闭眼则见。<a id="a-Cg"></a>若任四眼则起法爱。<a id="a-Ch"></a>呼为顶堕。<a id="a-Ci"></a>故云开眼则失。<a id="a-Cj"></a>若不然者。<a id="a-Ck"></a>离爱一法为被谁耶。<a id="a-Cl"></a>故辅行云。<a id="a-Cm"></a>三谛之乳真善妙色。<a id="a-Cn"></a>五眼洞开方见谛境。<a id="a-Co"></a>是则相似犹属于盲。<a id="a-Cp"></a>障中无明未破故也。<a id="a-Cq"></a>彼人全迷般舟观法。<a id="a-Cr"></a>佛身为境空等为观。<a id="a-Cs"></a>一念之内难易浅深。<a id="a-Ct"></a>而却妄斥此作眼见金像释之。<a id="a-Cu"></a>相似开失观行俱见。<a id="a-Cv"></a>谓之颠乱。<a id="a-Cw"></a>若论不解事理浅深。<a id="a-Cx"></a>则颠乱之责须归己也。<a id="a-Cy"></a>又见与不见妙旨难知。<a id="a-Cz"></a>如法华四信弟子闻经信解。<a id="a-D0"></a>即能见佛常在灵山。<a id="a-D1"></a>文殊等觉不修三昧。<a id="a-D2"></a>不见妙音。<a id="a-D3"></a>此经树神睹佛礼塔。<a id="a-D4"></a>为众询疑。<a id="a-D5"></a>及至赞佛哀泣雨泪请佛现身。<a id="a-D6"></a>此之经义忽有一本无如是文。<a id="a-D7"></a>他必谓之后人擅加耳。<a id="a-D8"></a>二观三释三。<a id="a-D9"></a>初标观显理。<a id="a-DA"></a>十种三法皆可当体名金光明。<a id="a-DB"></a>以十种三法无不具于贵等义故。<a id="a-DC"></a>是故今云。<a id="a-DD"></a>观心三识论金光明。<a id="a-DE"></a>二附法作观三。<a id="a-DF"></a>初略示境观。<a id="a-DG"></a>一念心境也。<a id="a-DH"></a>即空假中观也。<a id="a-DI"></a>即是观心识于三识者。<a id="a-DJ"></a>三识本来是妙三观。<a id="a-DK"></a>九界忘本。<a id="a-DL"></a>识随妄转不识本性。<a id="a-DM"></a>今顺性修观。<a id="a-DN"></a>观无别体。<a id="a-DO"></a>即以本识识本识也。<a id="a-DP"></a>二广陈观相二。<a id="a-DQ"></a>初明一心三观三。<a id="a-DR"></a>初空。<a id="a-DS"></a>三识沉隐其相难知。<a id="a-DT"></a>而不暂离第六意识。<a id="a-DU"></a>此识缘外。<a id="a-DV"></a>故以意根对尘为缘。<a id="a-DW"></a>推于四性不在一处。<a id="a-DX"></a>即以四性而为众缘。<a id="a-DY"></a>从此缘生生即无生。<a id="a-DZ"></a>故云我说即是空也。<a id="a-Da"></a>空无分别即阿梨耶识。<a id="a-Db"></a>二假。<a id="a-Dc"></a>众缘生故空无性相。<a id="a-Dd"></a>众缘生故善恶炽然。<a id="a-De"></a>恶即四趣。<a id="a-Df"></a>善即人天。<a id="a-Dg"></a>非善恶识通于四圣。<a id="a-Dh"></a>此四俱非有漏善恶。<a id="a-Di"></a>于彼空中顺缘起性种种观察。<a id="a-Dj"></a>言是非者。<a id="a-Dk"></a>即药病也。<a id="a-Dl"></a>于空假立故谓之强。<a id="a-Dm"></a>此观立法即阿陀那识。<a id="a-Dn"></a>此识名意。<a id="a-Do"></a>以其第六是意之识。<a id="a-Dp"></a>名为意根。<a id="a-Dq"></a>是故根立识亦立也。<a id="a-Dr"></a>三中。<a id="a-Ds"></a>心性不动本来中实。<a id="a-Dt"></a>不可思议。<a id="a-Du"></a>而体具足空与不空二种功德。<a id="a-Dv"></a>故体及德成圆三识。<a id="a-Dw"></a>故虽观空而不定空。<a id="a-Dx"></a>虽观于假而不定假。<a id="a-Dy"></a>即现前识绝二边相。<a id="a-Dz"></a>能所叵得。<a id="a-E0"></a>此观即是庵摩罗识。<a id="a-E1"></a>二明双亡双照二。<a id="a-E2"></a>初明即照而亡二初约义立。<a id="a-E3"></a>识于三识照三识也。<a id="a-E4"></a>亦不得三识观忘三识也。<a id="a-E5"></a>二引经证。<a id="a-E6"></a>观色等五即是观俗。<a id="a-E7"></a>观五皆如即是观空观五即性。<a id="a-E8"></a>是观中也。<a id="a-E9"></a>今皆云不观者。<a id="a-EA"></a>即于此三无观无得。<a id="a-EB"></a>名约三观即照而亡。<a id="a-EC"></a>经明五阴。<a id="a-ED"></a>今但于识忘三观也。<a id="a-EE"></a>二明即亡而照。<a id="a-EF"></a>虽于识心忘于能所。<a id="a-EG"></a>而三境观了了分明。<a id="a-EH"></a>故云不滥。<a id="a-EI"></a>而言双照者。<a id="a-EJ"></a>以识识如乃是二边。<a id="a-EK"></a>识性是中。<a id="a-EL"></a>今顿观三谛即中边双照。<a id="a-EM"></a>验不得三是双亡也。<a id="a-EN"></a>三结成附法。<a id="a-EO"></a>观于意识即如即性。<a id="a-EP"></a>乃识三识。<a id="a-EQ"></a>言亦照亦灭为阿陀那者。<a id="a-ER"></a>净名经文。<a id="a-ES"></a>既以观识而为假观。<a id="a-ET"></a>是故今文顺此识义。<a id="a-EU"></a>以结附法。<a id="a-EV"></a>何者。<a id="a-EW"></a>盖第七识能生第六。<a id="a-EX"></a>故名亦照。<a id="a-EY"></a>常缘第八故名亦灭。<a id="a-EZ"></a>故用双亦而结此观三结法判位。<a id="a-Ea"></a>例上三道可以意知。<a id="a-Eb"></a>然道识二三位虽在理闻名作观成修中五。<a id="a-Ec"></a>而此五位皆即性三。<a id="a-Ed"></a>是故须约六即判位。<a id="a-Ee"></a>三观三佛性二。<a id="a-Ef"></a>初标观显理。<a id="a-Eg"></a>例三识观义可知也。<a id="a-Eh"></a>二附法作观二。<a id="a-Ei"></a>初约三观所显明佛性三。<a id="a-Ej"></a>初直约义立。<a id="a-Ek"></a>于一念心明妙三观。<a id="a-El"></a>例前三识其相已明。<a id="a-Em"></a>故不委示。<a id="a-En"></a>二引经证成三。<a id="a-Eo"></a>初引净名病本明心即三谛。<a id="a-Ep"></a>居士权病以示众生三障实病。<a id="a-Eq"></a>实病之本不出通别二种见思。<a id="a-Er"></a>此二见思皆缘三界。<a id="a-Es"></a>即分段变易二病之本。<a id="a-Et"></a>病必须药相兼而示。<a id="a-Eu"></a>即假观也。<a id="a-Ev"></a>空中可知。<a id="a-Ew"></a>二引华严无差明心即佛性。<a id="a-Ex"></a>初立三观观一念心显三佛性。<a id="a-Ey"></a>三观即心其义虽立。<a id="a-Ez"></a>如何于心明三佛性。<a id="a-F0"></a>故引此文三无差别。<a id="a-F1"></a>以验我心即是佛性。<a id="a-F2"></a>他生他佛尚与心同。<a id="a-F3"></a>岂己佛性心不是耶。<a id="a-F4"></a>此证观心显三佛性。<a id="a-F5"></a>其义明矣。<a id="a-F6"></a>三引般舟念佛明佛即三谛二。<a id="a-F7"></a>初引法喻二文。<a id="a-F8"></a>如文。<a id="a-F9"></a>二释皆成三谛四。<a id="a-FA"></a>初释法文。<a id="a-FB"></a>作两番销文以显空假。<a id="a-FC"></a>初于一文而示二观。<a id="a-FD"></a>以诸句中如字为空。<a id="a-FE"></a>即以诸句我佛心异。<a id="a-FF"></a>便名为假。<a id="a-FG"></a>次以二文而示二观。<a id="a-FH"></a>诸句之中虽有如字。<a id="a-FI"></a>以我佛如异故。<a id="a-FJ"></a>当假观。<a id="a-FK"></a>乃以不见我佛如异。<a id="a-FL"></a>方名空观。<a id="a-FM"></a>两番见佛皆是中观。<a id="a-FN"></a>故知彼佛是我觉体。<a id="a-FO"></a>以具空假二种德故。<a id="a-FP"></a>故用二观观于二德。<a id="a-FQ"></a>助发中观佛即现前。<a id="a-FR"></a>问觉体是心。<a id="a-FS"></a>今见色相岂不相违。<a id="a-FT"></a>答须知。<a id="a-FU"></a>本觉具一切法离分齐相。<a id="a-FV"></a>色性即智智性即色。<a id="a-FW"></a>唯心唯色方曰见中。<a id="a-FX"></a>故见弥陀以为中观。<a id="a-FY"></a>二释喻文。<a id="a-FZ"></a>于诸喻中但释梦食。<a id="a-Fa"></a>余皆仿此。<a id="a-Fb"></a>然不出法性似法非喻。<a id="a-Fc"></a>斯盖作梦及以成观。<a id="a-Fd"></a>皆法性力。<a id="a-Fe"></a>今以作梦法性。<a id="a-Ff"></a>而喻成观法性。<a id="a-Fg"></a>如释签云。<a id="a-Fh"></a>梦事宛然即假。<a id="a-Fi"></a>求梦叵得即空。<a id="a-Fj"></a>梦之心性即中。<a id="a-Fk"></a>此之三法不前后不合散。<a id="a-Fl"></a>故知今家如此释喻。<a id="a-Fm"></a>最能况显一心三观。<a id="a-Fn"></a>三明亡照。<a id="a-Fo"></a>初我心下立假也。<a id="a-Fp"></a>次我心如下立空也。<a id="a-Fq"></a>空假既立若不忘之。<a id="a-Fr"></a>中观不显。<a id="a-Fs"></a>故先以二不得句忘于假观。<a id="a-Ft"></a>次以二不得句忘于空观。<a id="a-Fu"></a>二观既寂心绝所缘。<a id="a-Fv"></a>即见弥陀中道之佛。<a id="a-Fw"></a>任运双照妙假妙空。<a id="a-Fx"></a>四显一心。<a id="a-Fy"></a>经文既云常得见佛。<a id="a-Fz"></a>佛即中道大觉之体。<a id="a-G0"></a>岂有见体而不见用。<a id="a-G1"></a>用即空假。<a id="a-G2"></a>即见佛句仍是三观一心之文。<a id="a-G3"></a>三结法判位。<a id="a-G4"></a>性德三因而为三谛。<a id="a-G5"></a>全性起修即以三因而为三观。<a id="a-G6"></a>谛观名别体不殊。<a id="a-G7"></a>是故三观即三佛性。<a id="a-G8"></a>三性当体名金光明。<a id="a-G9"></a>六位皆即。<a id="a-GA"></a>二约六法境智明佛性二。<a id="a-GB"></a>初正释二。<a id="a-GC"></a>初约境智明佛性。<a id="a-GD"></a>附法作观非局一途。<a id="a-GE"></a>前明三观观一念心。<a id="a-GF"></a>显乎佛性。<a id="a-GG"></a>则佛性二字俱是所显。<a id="a-GH"></a>今明佛字既翻为觉。<a id="a-GI"></a>即能显之智。<a id="a-GJ"></a>性字既以不变为义。<a id="a-GK"></a>即所显之理。<a id="a-GL"></a>此乃即就佛性二字。<a id="a-GM"></a>论于观境。<a id="a-GN"></a>行者应知。<a id="a-GO"></a>此之一释能显前义。<a id="a-GP"></a>何者。<a id="a-GQ"></a>前文虽立能观三观。<a id="a-GR"></a>实非别修体是觉智。<a id="a-GS"></a>今之佛字为能观者。<a id="a-GT"></a>示前三观元从性起。<a id="a-GU"></a>此觉之性即为所观。<a id="a-GV"></a>能令修性其义一合。<a id="a-GW"></a>故后结云。<a id="a-GX"></a>得此大好。<a id="a-GY"></a>性云理极者。<a id="a-GZ"></a>果佛之性为妙境故。<a id="a-Ga"></a>此理至极。<a id="a-Gb"></a>如以性德名无上也。<a id="a-Gc"></a>二约六法明三因二。<a id="a-Gd"></a>初对显三因。<a id="a-Ge"></a>今以佛字为能觉智。<a id="a-Gf"></a>即以性字为所觉理。<a id="a-Gg"></a>为觉何法而为理性。<a id="a-Gh"></a>即指六法故也。<a id="a-Gi"></a>即于此法觉智研之。<a id="a-Gj"></a>今理性显。<a id="a-Gk"></a>六法者。<a id="a-Gl"></a>所谓五阴及假人也。<a id="a-Gm"></a>以此六法而为三境。<a id="a-Gn"></a>问五阴中三即是心数。<a id="a-Go"></a>今那阴外别指诸数。<a id="a-Gp"></a>答心王心数通于三性。<a id="a-Gq"></a>下以无记王数及色为正因境。<a id="a-Gr"></a>以假名人为了因境。<a id="a-Gs"></a>以善恶数为缘因境。<a id="a-Gt"></a>如托王舍立境观义。<a id="a-Gu"></a>以五阴为舍心王居之。<a id="a-Gv"></a>荆溪云。<a id="a-Gw"></a>以善恶王居无记舍。<a id="a-Gx"></a>今无记阴外。<a id="a-Gy"></a>指善恶数于义何失。<a id="a-Gz"></a>盖由前释境唯一心。<a id="a-H0"></a>而就能观立空假中故得所显具三佛性。<a id="a-H1"></a>今于实法立记无记。<a id="a-H2"></a>并其假人乃成三境。<a id="a-H3"></a>各显实相即三佛性。<a id="a-H4"></a>以所显能令一觉智成于三观。<a id="a-H5"></a>境观互映一三无碍。<a id="a-H6"></a>立义之巧无以加焉。<a id="a-H7"></a>问于无记阴显乎实相。<a id="a-H8"></a>复名正因。<a id="a-H9"></a>其义可尔。<a id="a-HA"></a>假名诸数那名实相。<a id="a-HB"></a>于二实相那名缘了。<a id="a-HC"></a>答佛智究尽诸法实相。<a id="a-HD"></a>故假实国土诸法皆实。<a id="a-HE"></a>今修佛智岂观此二不称实相。<a id="a-HF"></a>假名实相对了因者。<a id="a-HG"></a>大论云。<a id="a-HH"></a>众生无上者佛是。<a id="a-HI"></a>佛翻为觉。<a id="a-HJ"></a>岂非即达鄙俗假名而为无上。<a id="a-HK"></a>佛之假名。<a id="a-HL"></a>佛既是觉。<a id="a-HM"></a>今对了因有何乖舛。<a id="a-HN"></a>论又云。<a id="a-HO"></a>法无上者涅槃是。<a id="a-HP"></a>涅槃断德正属缘因。<a id="a-HQ"></a>数是阴法。<a id="a-HR"></a>若不体达善恶数法。<a id="a-HS"></a>宁显缘因。<a id="a-HT"></a>大乘因果皆是实相。<a id="a-HU"></a>岂独正因性为因果耶。<a id="a-HV"></a>二引证六法。<a id="a-HW"></a>虽善恶数别对缘因。<a id="a-HX"></a>而体不出五阴实法。<a id="a-HY"></a>五及假名而为六法。<a id="a-HZ"></a>以此六法对三佛性不即不离。<a id="a-Ha"></a>以不离故六法全是三种佛性。<a id="a-Hb"></a>以不即故须观六法破二种执。<a id="a-Hc"></a>以不离故破无所破。<a id="a-Hd"></a>以不即故无破而破。<a id="a-He"></a>以不离故显无所显。<a id="a-Hf"></a>以不即故无显而显。<a id="a-Hg"></a>又不离故六不可遣。<a id="a-Hh"></a>以不即故六不可立。<a id="a-Hi"></a>不遣不立妙性存焉。<a id="a-Hj"></a>二示意。<a id="a-Hk"></a>文中先且结名辨位。<a id="a-Hl"></a>从思得下方正示意。<a id="a-Hm"></a>秖以二字示妙观境。<a id="a-Hn"></a>用此境观体于六法。<a id="a-Ho"></a>一一称实见于三性。<a id="a-Hp"></a>故云大好。<a id="a-Hq"></a>孤山第三意有三。<a id="a-Hr"></a>二破此文也。<a id="a-Hs"></a>乃云。<a id="a-Ht"></a>又解佛性云。<a id="a-Hu"></a>佛者觉智。<a id="a-Hv"></a>性者理极。<a id="a-Hw"></a>能以觉智照其理极。<a id="a-Hx"></a>境智相称合而言之。<a id="a-Hy"></a>名为佛性。<a id="a-Hz"></a>且佛性名出乎涅槃。<a id="a-I0"></a>能仁谈之。<a id="a-I1"></a>章安疏之。<a id="a-I2"></a>荆溪论之。<a id="a-I3"></a>皆言因人有果人之性。<a id="a-I4"></a>故名佛性。<a id="a-I5"></a>傥大师于此反经别立。<a id="a-I6"></a>章安荆溪亦合指之以申其说。<a id="a-I7"></a>既其不尔。<a id="a-I8"></a>则后人谬立又何疑哉。<a id="a-I9"></a>释曰。<a id="a-IA"></a>前譬释中三佛性义。<a id="a-IB"></a>岂非因人具果人性。<a id="a-IC"></a>而不妨作性一修二相契释之。<a id="a-ID"></a>又若执云。<a id="a-IE"></a>但性中三是果人性者。<a id="a-IF"></a>便成缘了自外别修。<a id="a-IG"></a>安得名为全修在性全性起修。<a id="a-IH"></a>况复大师不云因人具果人性。<a id="a-II"></a>唯言佛名为觉性名不改。<a id="a-IJ"></a>不改是正觉智是了。<a id="a-IK"></a>与今分对境智之释。<a id="a-IL"></a>无少相违。<a id="a-IM"></a>那独谓今反经别立。<a id="a-IN"></a>又金錍云。<a id="a-IO"></a>因不名佛果不名性。<a id="a-IP"></a>彼以二字分对因果。<a id="a-IQ"></a>盖示因果二而不二。<a id="a-IR"></a>今以二字分对境智。<a id="a-IS"></a>欲彰境智二而不二。<a id="a-IT"></a>夫论观法若其不用果觉为观。<a id="a-IU"></a>则非圆行。<a id="a-IV"></a>若其不以即觉之性。<a id="a-IW"></a>为所照境则非妙境。<a id="a-IX"></a>非极理也。<a id="a-IY"></a>当知今立境智不二名为佛性。<a id="a-IZ"></a>正与金錍因果不二佛性义同。<a id="a-Ia"></a>其义既同。<a id="a-Ib"></a>安得名为反经别立耶。<a id="a-Ic"></a>既非引立何须指说耶。<a id="a-Id"></a>普门玄说性具三观。<a id="a-Ie"></a>既用此观照性为境。<a id="a-If"></a>今性具果觉岂得不用照性为境也。<a id="a-Ig"></a>今附法观秖附佛性二字之法。<a id="a-Ih"></a>立观立境。<a id="a-Ii"></a>是故能所二即非二。<a id="a-Ij"></a>不知此妙斥为谬谭。<a id="a-Ik"></a>悲哉悲哉。<a id="a-Il"></a>彼人虽引因有果性。<a id="a-Im"></a>而不能信果觉为观。<a id="a-In"></a>观于六法显觉之性。<a id="a-Io"></a>徒闻因人有果人性。<a id="a-Ip"></a>全不能用有何益耶。<a id="a-Iq"></a>妙乐云。<a id="a-Ir"></a>果理在行方名等赐。<a id="a-Is"></a>又此观意全同普门玄义所说。<a id="a-It"></a>彼云观人空是了因种者。<a id="a-Iu"></a>释论云。<a id="a-Iv"></a>众生无上者佛是。<a id="a-Iw"></a>佛者觉也。<a id="a-Ix"></a>始觉人空终觉法空。<a id="a-Iy"></a>彼指果觉为了因不。<a id="a-Iz"></a>即以果觉为观智不。<a id="a-J0"></a>所觉人法是六法不。<a id="a-J1"></a>二空所显是觉之性不。<a id="a-J2"></a>彼文亦是后人添耶。<a id="a-J3"></a>应知二字分对境智为妙无尽。<a id="a-J4"></a>何者。<a id="a-J5"></a>即以果佛为初心观智。<a id="a-J6"></a>是如来行也。<a id="a-J7"></a>用即性之觉非别修缘了也。<a id="a-J8"></a>照即觉之性非心外境也。<a id="a-J9"></a>如此方名附佛性法修圆观也。<a id="a-JA"></a>然兹妙趣彼寻名者。<a id="a-JB"></a>争不怪之。</p>
 </body>
</html>