<!doctype html>
<html id="z3IBWak1No" data-ver="1218">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">金光明经玄义拾遗记卷第三</h1>
  <p id="a2">三简十法十。<a id="a-3"></a>初简三德三。<a id="a-4"></a>初标。<a id="a-5"></a>二正料简二。<a id="a-6"></a>初斥偏三。<a id="a-7"></a>初三藏。<a id="a-8"></a>太子五阴久修五分虽未无漏得名法身。<a id="a-9"></a>在二德前。<a id="a-A"></a>树下真明方有般若。<a id="a-B"></a>三十四心者。<a id="a-C"></a>十六心破见十八心断爱。<a id="a-D"></a>若顿证罗汉及辟支佛。<a id="a-E"></a>此之二人皆一时得三十四心。<a id="a-F"></a>罗汉但断正使。<a id="a-G"></a>支佛分侵习气。<a id="a-H"></a>若树王下用三十四。<a id="a-I"></a>顿断正习一时俱尽。<a id="a-J"></a>是故此心独在菩萨。<a id="a-K"></a>解脱在后其相可见。<a id="a-L"></a>此之三法。<a id="a-M"></a>以漏无漏存亡不同。<a id="a-N"></a>故异而且纵。<a id="a-O"></a>此教经部名为阿含。<a id="a-P"></a>释论明文以摩诃衍对三藏为小。<a id="a-Q"></a>婆沙翻数此论广说四阶成佛。<a id="a-R"></a>阿含唯经。<a id="a-S"></a>婆沙唯论。<a id="a-T"></a>三藏之名具经律论。<a id="a-U"></a>此三所说。<a id="a-V"></a>但有三义全无德义。<a id="a-W"></a>何者。<a id="a-X"></a>终归灰断故无常德。<a id="a-Y"></a>非大涅槃故无乐德。<a id="a-Z"></a>无八自在故无我德。<a id="a-a"></a>不断五染故无净德。<a id="a-b"></a>二通教。<a id="a-c"></a>通诠体观。<a id="a-d"></a>法本不生非证后空。<a id="a-e"></a>此为法身。<a id="a-f"></a>是故本有。<a id="a-g"></a>境虽本有。<a id="a-h"></a>须依此境体破见思。<a id="a-i"></a>正习尽处正是般若。<a id="a-j"></a>故属现有。<a id="a-k"></a>果缚尽时方是解脱。<a id="a-l"></a>故属当有。<a id="a-m"></a>此之三法。<a id="a-n"></a>空境无知般若有照。<a id="a-o"></a>如幻色心尽方名脱。<a id="a-p"></a>故云异而且纵。<a id="a-q"></a>前代成论师。<a id="a-r"></a>见干慧等十地中二乘证果。<a id="a-s"></a>谓是小教所明人法俱空。<a id="a-t"></a>乃取此义释所弘之论。<a id="a-u"></a>意谓小教探明大乘。<a id="a-v"></a>故妙玄云。<a id="a-w"></a>旧云。<a id="a-x"></a>成论探明大乘。<a id="a-y"></a>又云。<a id="a-z"></a>成论师秖见共般若意不见不共意。<a id="a-10"></a>即此义也。<a id="a-11"></a>故知彼师。<a id="a-12"></a>不知藏实是三藏空门与衍门永异。<a id="a-13"></a>又不知衍门真谛含于但中及不但中。<a id="a-14"></a>今就彼不知及钝菩萨。<a id="a-15"></a>故无四德。<a id="a-16"></a>三别教。<a id="a-17"></a>前破真谛乖圆别者。<a id="a-18"></a>盖违本经别分四德对于三身。<a id="a-19"></a>故云乖别。<a id="a-1A"></a>若以彼说四教收之。<a id="a-1B"></a>既谈四德非前藏通德既不融非后圆教。<a id="a-1C"></a>虽收属别。<a id="a-1D"></a>然非别教通方之说。<a id="a-1E"></a>故云一途。<a id="a-1F"></a>问真谛立云。<a id="a-1G"></a>般若解脱各具二德。<a id="a-1H"></a>今何斥云无德可称。<a id="a-1I"></a>答若就别论。<a id="a-1J"></a>二各具一。<a id="a-1K"></a>亦可名德。<a id="a-1L"></a>今以圆斥。<a id="a-1M"></a>随有所阙德义不成。<a id="a-1N"></a>何者。<a id="a-1O"></a>若般若照境故常。<a id="a-1P"></a>破暗故净。<a id="a-1Q"></a>若无乐我。<a id="a-1R"></a>乃是有苦之常净。<a id="a-1S"></a>不自在之常净。<a id="a-1T"></a>岂成德耶。<a id="a-1U"></a>若解脱无暗故乐。<a id="a-1V"></a>广远故我。<a id="a-1W"></a>而无常净。<a id="a-1X"></a>斯乃无常之乐我垢染之乐我。<a id="a-1Y"></a>岂成德耶。<a id="a-1Z"></a>既德有增减则法不高广焉。<a id="a-1a"></a>称经王无量甚深耶。<a id="a-1b"></a>二显圆。<a id="a-1c"></a>具如前说。<a id="a-1d"></a>三劝生圆解。<a id="a-1e"></a>四德残缺非经之王。<a id="a-1f"></a>纵横可思非佛所护。<a id="a-1g"></a>有念心眼皆是牛羊。<a id="a-1h"></a>无缘知见方可论道。<a id="a-1i"></a>二简三宝。<a id="a-1j"></a>相从者。<a id="a-1k"></a>从佛说法。<a id="a-1l"></a>从法有僧。<a id="a-1m"></a>从是三宝于今不绝。<a id="a-1n"></a>皆由归佛禀法成僧。<a id="a-1o"></a>故曰相从。<a id="a-1p"></a>复名阶梯者。<a id="a-1q"></a>盖喻等级非相乱也。<a id="a-1r"></a>此明别体四果之僧。<a id="a-1s"></a>定不成佛。<a id="a-1t"></a>其犹下级不成上级。<a id="a-1u"></a>又树王下迷真轻者。<a id="a-1v"></a>见如幻佛说无生法。<a id="a-1w"></a>三乘因地皆能断结。<a id="a-1x"></a>有异三藏菩萨因中。<a id="a-1y"></a>全不断惑。<a id="a-1z"></a>众即空故名理和僧。<a id="a-20"></a>虽异三藏。<a id="a-21"></a>而其三乘共证之理既是偏空。<a id="a-22"></a>亦无四德。<a id="a-23"></a>若华王世界成卢舍那。<a id="a-24"></a>虽通圆别。<a id="a-25"></a>今就钝根迷中重者不知即性。<a id="a-26"></a>作修成解。<a id="a-27"></a>是故佛宝从报彰名。<a id="a-28"></a>法宝但名无量四谛。<a id="a-29"></a>既非无作。<a id="a-2A"></a>故从多数受河沙名。<a id="a-2B"></a>禀法之僧虽纯菩萨。<a id="a-2C"></a>且非发心便成正觉。<a id="a-2D"></a>故四十一位分于贤圣。<a id="a-2E"></a>此之三宝。<a id="a-2F"></a>佛是僧果。<a id="a-2G"></a>僧是佛因。<a id="a-2H"></a>法是因果。<a id="a-2I"></a>所修所证实僧成佛。<a id="a-2J"></a>佛现权僧。<a id="a-2K"></a>永异阶梯高下不改。<a id="a-2L"></a>然从别相未是同体。<a id="a-2M"></a>言同体者。<a id="a-2N"></a>三宝一体。<a id="a-2O"></a>此体觉了名佛。<a id="a-2P"></a>此体不觉名法。<a id="a-2Q"></a>此体和合名僧。<a id="a-2R"></a>迷悟因果其体不分。<a id="a-2S"></a>一人一念无不具足。<a id="a-2T"></a>故华严三归以体解大道为佛。<a id="a-2U"></a>深入经藏为法。<a id="a-2V"></a>统理大众为僧。<a id="a-2W"></a>三虽在果而是一体。<a id="a-2X"></a>三宝若此方与三德无二无别。<a id="a-2Y"></a>是金光明所譬三宝也。<a id="a-2Z"></a>三简三涅槃。<a id="a-2a"></a>般涅槃那翻为安乐。<a id="a-2b"></a>故凡圣大小皆有涅槃。<a id="a-2c"></a>若世人适意亦是涅槃。<a id="a-2d"></a>若外道不知非想非非想定十种细想。<a id="a-2e"></a>及无想天第六心心数法。<a id="a-2f"></a>暂尔不行。<a id="a-2g"></a>故皆计为永寂涅槃。<a id="a-2h"></a>若染欲心伏名方便涅槃。<a id="a-2i"></a>若二乘菩萨论得未得。<a id="a-2j"></a>是三藏涅槃。<a id="a-2k"></a>若三乘同尽子果两缚。<a id="a-2l"></a>是通教但空共小涅槃。<a id="a-2m"></a>简不但空不共二乘。<a id="a-2n"></a>今就共论故无四德。<a id="a-2o"></a>若中道理智。<a id="a-2p"></a>及同缘示灭三种涅槃。<a id="a-2q"></a>此有得意及不得意。<a id="a-2r"></a>其得意者。<a id="a-2s"></a>一必收二三皆圆具。<a id="a-2t"></a>即成圆教大般涅槃。<a id="a-2u"></a>是今所喻。<a id="a-2v"></a>今就失意互不相关者。<a id="a-2w"></a>故属别耳。<a id="a-2x"></a>若言等者。<a id="a-2y"></a>即地论师也。<a id="a-2z"></a>但以实相名为性净。<a id="a-30"></a>修因所成为方便净。<a id="a-31"></a>不明缘因薪尽火灭随机涅槃。<a id="a-32"></a>既但二种摄义不周。<a id="a-33"></a>即非三德圆融涅槃。<a id="a-34"></a>故非今经所喻之法。<a id="a-35"></a>四简三身二。<a id="a-36"></a>初简偏二初明藏通但二无三二。<a id="a-37"></a>初三藏。<a id="a-38"></a>树王下佛为真身者。<a id="a-39"></a>非即事而真。<a id="a-3A"></a>是证真之身故名真身。<a id="a-3B"></a>神变为应亦非无谋。<a id="a-3C"></a>全是作意。<a id="a-3D"></a>三藏之中唯明此二无法报应三身之说。<a id="a-3E"></a>证真现变皆从析法观智所成。<a id="a-3F"></a>二通教二。<a id="a-3G"></a>初正明但二。<a id="a-3H"></a>此教虽云即事而真。<a id="a-3I"></a>但即偏空非佛性真。<a id="a-3J"></a>真无实体非任运应。<a id="a-3K"></a>此教及藏但诠二谛。<a id="a-3L"></a>未明三谛。<a id="a-3M"></a>是故论身唯二无三。<a id="a-3N"></a>二征释真身。<a id="a-3O"></a>欲示即真先询色相。<a id="a-3P"></a>若尔者。<a id="a-3Q"></a>领前也。<a id="a-3R"></a>事即真空方是佛体。<a id="a-3S"></a>是则丈六非是真佛。<a id="a-3T"></a>又作人形复非鹿马。<a id="a-3U"></a>究论丈六为是何身。<a id="a-3V"></a>答中二意。<a id="a-3W"></a>初意是应。<a id="a-3X"></a>次意是真。<a id="a-3Y"></a>初云应同人像者。<a id="a-3Z"></a>以此丈六非爱业感。<a id="a-3a"></a>自己办地誓扶余习。<a id="a-3b"></a>润神通生。<a id="a-3c"></a>与物结缘净佛国土。<a id="a-3d"></a>群机既熟出现王宫。<a id="a-3e"></a>故知丈六是神通身。<a id="a-3f"></a>应同人像。<a id="a-3g"></a>然未尽理故云一往。<a id="a-3h"></a>故又一下正示真身。<a id="a-3i"></a>克分大小理在空中。<a id="a-3j"></a>今以即空为真身者。<a id="a-3k"></a>犹属于小故例大乘。<a id="a-3l"></a>秖以中智所合之理便为法身。<a id="a-3m"></a>岂离色心别论中道。<a id="a-3n"></a>今但空真亦即人像全体是空。<a id="a-3o"></a>色心不生色心不灭为真身也。<a id="a-3p"></a>依身起变名为应身。<a id="a-3q"></a>是故此教唯有二身。<a id="a-3r"></a>二明别教虽三且异。<a id="a-3s"></a>若其互融那分虚实。<a id="a-3t"></a>验其所立体相各别。<a id="a-3u"></a>三身不圆故今不用。<a id="a-3v"></a>二显圆三。<a id="a-3w"></a>初明三身皆实三。<a id="a-3x"></a>初正明体实。<a id="a-3y"></a>理体既实理智岂虚。<a id="a-3z"></a>实理实智冥故起用。<a id="a-40"></a>用岂不实。<a id="a-41"></a>三既相即二乃非虚。<a id="a-42"></a>二引经类显。<a id="a-43"></a>净妙欲境作死坏观。<a id="a-44"></a>虽是假想能治贪心虚有实益。<a id="a-45"></a>例乎应身非生现生。<a id="a-46"></a>故非本体。<a id="a-47"></a>益物不虚故名为实。<a id="a-48"></a>三取意结成。<a id="a-49"></a>二明四句俱融。<a id="a-4A"></a>圆说三身举一即三。<a id="a-4B"></a>各有四句。<a id="a-4C"></a>何者。<a id="a-4D"></a>若别分之。<a id="a-4E"></a>报身真证故实。<a id="a-4F"></a>应身假说故虚。<a id="a-4G"></a>法身平等遮照皆双。<a id="a-4H"></a>双照故亦实亦虚。<a id="a-4I"></a>双遮故非实非虚。<a id="a-4J"></a>三身互具四句皆融。<a id="a-4K"></a>当细拣之三明增减自在二。<a id="a-4L"></a>初约义立身二。<a id="a-4M"></a>初问意者。<a id="a-4N"></a>以金光明譬三身者。<a id="a-4O"></a>所譬之身可增减不。<a id="a-4P"></a>二答二。<a id="a-4Q"></a>初明义立无咎。<a id="a-4R"></a>就题三喻。<a id="a-4S"></a>故立三身以为所喻。<a id="a-4T"></a>对喻虽尔。<a id="a-4U"></a>若其得意多少不拘。<a id="a-4V"></a>或增至四身。<a id="a-4W"></a>或减至一二。<a id="a-4X"></a>若荡名数亦可说无。<a id="a-4Y"></a>二明经意本通。<a id="a-4Z"></a>若增若减悉在经文。<a id="a-4a"></a>释迦牟尼是第三身。<a id="a-4b"></a>种种示现义当第四。<a id="a-4c"></a>开应出化是四身义。<a id="a-4d"></a>文中出字合在应下。<a id="a-4e"></a>佛真等文义虽具三。<a id="a-4f"></a>今就现文得名二身。<a id="a-4g"></a>诸佛虽有二三四身。<a id="a-4h"></a>以一真法收无不尽。<a id="a-4i"></a>故唯一身。<a id="a-4j"></a>善寂大城寂亦空也。<a id="a-4k"></a>既无诸数即无身义也。<a id="a-4l"></a>二以身用譬二。<a id="a-4m"></a>初问意者。<a id="a-4n"></a>譬有三字可显三身。<a id="a-4o"></a>约何道理令譬增减对多少身。<a id="a-4p"></a>二答意者。<a id="a-4q"></a>譬虽三字义有盈缩。<a id="a-4r"></a>若四身之譬文义宛然。<a id="a-4s"></a>若为二者。<a id="a-4t"></a>乃合光明而为一用。<a id="a-4u"></a>对于金体以为二譬。<a id="a-4v"></a>显于二身若为一者。<a id="a-4w"></a>取正舍旁从本除末。<a id="a-4x"></a>唯以一金对于一身。<a id="a-4y"></a>无身譬者。<a id="a-4z"></a>以无贪为金。<a id="a-50"></a>此金无质为世至宝。<a id="a-51"></a>可譬无身数量都忘。<a id="a-52"></a>是出世间第一义宝。<a id="a-53"></a>杨震等者。<a id="a-54"></a>东观汉记。<a id="a-55"></a>杨震为东莱守。<a id="a-56"></a>道经昌邑。<a id="a-57"></a>昌邑令王密是震所举秀才。<a id="a-58"></a>夜怀金上震曰。<a id="a-59"></a>无人知。<a id="a-5A"></a>震曰。<a id="a-5B"></a>天知地知我知子知。<a id="a-5C"></a>已有四知。<a id="a-5D"></a>何谓无人。<a id="a-5E"></a>遂不受。<a id="a-5F"></a>此盖贵乎不贪。<a id="a-5G"></a>即以不贪为金也。<a id="a-5H"></a>故知世金有名无实。<a id="a-5I"></a>五简三大乘。<a id="a-5J"></a>因缘六度者。<a id="a-5K"></a>三藏教中自立大乘。<a id="a-5L"></a>十二因缘是支佛乘。<a id="a-5M"></a>对声闻为大。<a id="a-5N"></a>六度菩萨对二乘为大。<a id="a-5O"></a>此是三人各有所乘。<a id="a-5P"></a>即羊鹿牛。<a id="a-5Q"></a>虽立大名。<a id="a-5R"></a>用别于小。<a id="a-5S"></a>而其同趣偏真之果。<a id="a-5T"></a>是故名别。<a id="a-5U"></a>其义同也。<a id="a-5V"></a>通教菩萨与二乘人同无生观。<a id="a-5W"></a>同断同证永殊三藏三因大异。<a id="a-5X"></a>故云三乘同乘一乘。<a id="a-5Y"></a>此一既共二乘所证。<a id="a-5Z"></a>验非中道也。<a id="a-5a"></a>别教诠中独为菩萨说理随得。<a id="a-5b"></a>而理乘但是所契之境。<a id="a-5c"></a>随乘但是能契之智。<a id="a-5d"></a>得乘但是自他之行。<a id="a-5e"></a>三乘隔异互不相融。<a id="a-5f"></a>非圆乘义三种者。<a id="a-5g"></a>即藏通别。<a id="a-5h"></a>所说乘相都是圆教得乘之中得机之义。<a id="a-5i"></a>故云得乘方便所摄也。<a id="a-5j"></a>若正法华说羊鹿牛三车之外。<a id="a-5k"></a>更有象车。<a id="a-5l"></a>即妙法华中三车之外大白牛车也。<a id="a-5m"></a>牛名同故一乘难显。<a id="a-5n"></a>致使他宗于菩萨乘不分权实。<a id="a-5o"></a>今据正经象名不滥。<a id="a-5p"></a>乃彰圆教是一佛乘。<a id="a-5q"></a>若羊鹿牛秖是得乘得机所摄。<a id="a-5r"></a>彼之象乘是今所譬。<a id="a-5s"></a>圆教三乘但云理乘者。<a id="a-5t"></a>欲显随得皆即理故。<a id="a-5u"></a>圆教智行是姓本具。<a id="a-5v"></a>修而无修。<a id="a-5w"></a>是故文中就理立称。<a id="a-5x"></a>华严四乘者。<a id="a-5y"></a>彼部虽无小机禀教。<a id="a-5z"></a>何妨说于三乘粗浅显圆佛乘。<a id="a-60"></a>六简三菩提请观音等者。<a id="a-61"></a>三菩提翻为正道。<a id="a-62"></a>彼经论益通于三乘。<a id="a-63"></a>是故发心有其三种。<a id="a-64"></a>即声闻缘觉菩萨也。<a id="a-65"></a>三皆破惑故名清净。<a id="a-66"></a>皆离邪倒故名正道。<a id="a-67"></a>既共二乘。<a id="a-68"></a>非圆实智故。<a id="a-69"></a>是方便菩提所摄。<a id="a-6A"></a>若缘真如佛智神通。<a id="a-6B"></a>发心为非依。<a id="a-6C"></a>文殊问经发心为是者。<a id="a-6D"></a>乃辨三心隔别圆融为是非也。<a id="a-6E"></a>何者。<a id="a-6F"></a>若缘真如理则发真性菩提心。<a id="a-6G"></a>若缘佛智则发实智菩提心。<a id="a-6H"></a>若缘神通则发方便菩提心。<a id="a-6I"></a>三既不融。<a id="a-6J"></a>是故为今化他方便菩提所摄。<a id="a-6K"></a>义不高广非今所譬。<a id="a-6L"></a>若无发是发即理之智。<a id="a-6M"></a>是圆实智。<a id="a-6N"></a>一发一切发不思议假。<a id="a-6O"></a>是圆方便。<a id="a-6P"></a>非一非一切而一而一切。<a id="a-6Q"></a>即边之中。<a id="a-6R"></a>是圆真性。<a id="a-6S"></a>即一论三即三论一。<a id="a-6T"></a>此与三德无二无别。<a id="a-6U"></a>是今所譬。<a id="a-6V"></a>须知文殊问经三种圆发。<a id="a-6W"></a>非离真如佛智神通。<a id="a-6X"></a>但非三处各发一心。<a id="a-6Y"></a>若于一处圆发三心。<a id="a-6Z"></a>故名为是。<a id="a-6a"></a>如摩诃止观发大心中云。<a id="a-6b"></a>诸经明种种发菩提心。<a id="a-6c"></a>列于十种。<a id="a-6d"></a>谓推理发菩提心。<a id="a-6e"></a>睹佛相发心。<a id="a-6f"></a>睹神通闻说法。<a id="a-6g"></a>游土视众。<a id="a-6h"></a>见修行见法灭。<a id="a-6i"></a>见起过见受苦。<a id="a-6j"></a>于此十缘发菩提心。<a id="a-6k"></a>而于十处皆生四解。<a id="a-6l"></a>以圆对三而分是非。<a id="a-6m"></a>以此例彼。<a id="a-6n"></a>岂不然耶。<a id="a-6o"></a>是知缘于三处各发不融。<a id="a-6p"></a>正属别教故为所简。<a id="a-6q"></a>三一互具发者属圆。<a id="a-6r"></a>故为今用。<a id="a-6s"></a>七简三般若。<a id="a-6t"></a>初为世人不知般若是毕竟空三智具足。<a id="a-6u"></a>谓是忘寂不照诸法。<a id="a-6v"></a>故顺世情以断灭问。<a id="a-6w"></a>设生后答。<a id="a-6x"></a>俾乎学者识般若体是三智眼。<a id="a-6y"></a>然此眼智有次不次。<a id="a-6z"></a>故先列次显后不次。<a id="a-70"></a>其次第者。<a id="a-71"></a>即是前空次假后中。<a id="a-72"></a>各一眼一智。<a id="a-73"></a>智则观于三境分明。<a id="a-74"></a>眼则见于三谛审实。<a id="a-75"></a>分明故审实。<a id="a-76"></a>审实故分明。<a id="a-77"></a>因修止观果发眼智。<a id="a-78"></a>次第三种一一皆然。<a id="a-79"></a>二眼二智偏空偏假。<a id="a-7A"></a>中眼中智双遮空假。<a id="a-7B"></a>双照空假。<a id="a-7C"></a>若三止三观一心圆修者。<a id="a-7D"></a>必三智三眼一心圆证。<a id="a-7E"></a>观一切法一相寂灭相。<a id="a-7F"></a>中智也。<a id="a-7G"></a>行类相貌皆知。<a id="a-7H"></a>二智也。<a id="a-7I"></a>三智既圆五眼斯具。<a id="a-7J"></a>以法眼摄肉天二眼。<a id="a-7K"></a>是故五眼与三智齐。<a id="a-7L"></a>般若若此能知。<a id="a-7M"></a>能见诸法边底。<a id="a-7N"></a>那云忘寂不别诸法。<a id="a-7O"></a>若于忘寂不生邪慢。<a id="a-7P"></a>则与汝是声闻曲见。<a id="a-7Q"></a>若以此心坏于因果生邪慢者。<a id="a-7R"></a>则须夺之。<a id="a-7S"></a>是尼犍子断灭之见。<a id="a-7T"></a>尼犍此翻离系。<a id="a-7U"></a>盖此外道专守空见。<a id="a-7V"></a>或裸形自饿谓离系缚也。<a id="a-7W"></a>八简三佛性。<a id="a-7X"></a>先斥三性各在一位体不通融。<a id="a-7Y"></a>非圆三性。<a id="a-7Z"></a>次引诸经明三性圆具。<a id="a-7a"></a>华严既云一具无量。<a id="a-7b"></a>岂缘了正有所亏耶。<a id="a-7c"></a>大品一心万行乃至涅槃宝藏无缺。<a id="a-7d"></a>皆是三性圆足之文。<a id="a-7e"></a>理性名字观行相似分真究竟。<a id="a-7f"></a>位位皆即三佛性也。<a id="a-7g"></a>浅深明昧宛然。<a id="a-7h"></a>一一即三无缺。<a id="a-7i"></a>九简三识。<a id="a-7j"></a>若分三识。<a id="a-7k"></a>陀那属声闻。<a id="a-7l"></a>梨耶属菩萨。<a id="a-7m"></a>庵摩属佛。<a id="a-7n"></a>此乃教道分张次第断相。<a id="a-7o"></a>若庵摩是本性。<a id="a-7p"></a>无明迷故生业转现。<a id="a-7q"></a>名阿梨耶。<a id="a-7r"></a>复执见分起我见我爱我慢我痴。<a id="a-7s"></a>名阿陀那。<a id="a-7t"></a>此乃三识次第起相。<a id="a-7u"></a>皆是教道。<a id="a-7v"></a>非今所譬。<a id="a-7w"></a>若欲圆论。<a id="a-7x"></a>须依摄论金土及染三不相离。<a id="a-7y"></a>则于声闻菩萨及佛三人心中。<a id="a-7z"></a>皆具三识。<a id="a-80"></a>大师犹恐寻此喻者。<a id="a-81"></a>作真妄二法相合而解。<a id="a-82"></a>谓除土存金。<a id="a-83"></a>至佛唯有庵摩罗识。<a id="a-84"></a>故据大经依智不依识而为问端。<a id="a-85"></a>为欲答出三识。<a id="a-86"></a>乃是三智异名。<a id="a-87"></a>则上喻陀那是方便般若。<a id="a-88"></a>染喻梨耶是观照般若。<a id="a-89"></a>金喻庵摩是实相般若。<a id="a-8A"></a>至佛究竟三种净识。<a id="a-8B"></a>岂但一耶。<a id="a-8C"></a>然若不知性具染恶。<a id="a-8D"></a>安令七八土之与染至果不灭。<a id="a-8E"></a>又道前等者。<a id="a-8F"></a>地前名道前。<a id="a-8G"></a>皆依烦恼及以生死。<a id="a-8H"></a>故八心王通名为识。<a id="a-8I"></a>佛果为道后。<a id="a-8J"></a>转依四智菩提种子。<a id="a-8K"></a>是故八识转名四智。<a id="a-8L"></a>转第八识为大圆镜智。<a id="a-8M"></a>转第七识为平等性智。<a id="a-8N"></a>转第六识为妙观察智。<a id="a-8O"></a>转前五识为成所作智。<a id="a-8P"></a>故云。<a id="a-8Q"></a>转依即是智慧。<a id="a-8R"></a>注未详者潜斥之意耳。<a id="a-8S"></a>以彼所明道后转依。<a id="a-8T"></a>熏成种子转成智慧。<a id="a-8U"></a>不言八识性是妙智。<a id="a-8V"></a>斯是唯识一途教道。<a id="a-8W"></a>非今所譬。<a id="a-8X"></a>然是菩萨所造之论。<a id="a-8Y"></a>不欲显言。<a id="a-8Z"></a>故但注未详。<a id="a-8a"></a>如诸文中破古多云。<a id="a-8b"></a>此语难解。<a id="a-8c"></a>故知未详不异难解。<a id="a-8d"></a>十简三道。<a id="a-8e"></a>前解释中虽云三道与三德等无二无别。<a id="a-8f"></a>而未分别界内外相。<a id="a-8g"></a>虽于界内十二因缘明不思议。<a id="a-8h"></a>未明界外三障即理。<a id="a-8i"></a>示障既浅深理难彰。<a id="a-8j"></a>今的辨之令皆究竟。<a id="a-8k"></a>故设问曰。<a id="a-8l"></a>界外云何。<a id="a-8m"></a>答中引宝性论。<a id="a-8n"></a>界外四障对十二缘。<a id="a-8o"></a>体状宛尔。<a id="a-8p"></a>此之三道。<a id="a-8q"></a>不就隔生唯论当念。<a id="a-8r"></a>故起信论明不觉即心动。<a id="a-8s"></a>说名为业。<a id="a-8t"></a>动则有苦。<a id="a-8u"></a>果不离因。<a id="a-8v"></a>不觉即烦恼。<a id="a-8w"></a>动即是业。<a id="a-8x"></a>此动即苦。<a id="a-8y"></a>是故结云。<a id="a-8z"></a>果不离因。<a id="a-90"></a>斯是变易生死之相。<a id="a-91"></a>界外三乘同有此障。<a id="a-92"></a>今明即障全体是德。<a id="a-93"></a>三障乃是三德异名。<a id="a-94"></a>即金光明所喻法也。<a id="a-95"></a>四附文释二。<a id="a-96"></a>初标二二释三。<a id="a-97"></a>初对前显胜二。<a id="a-98"></a>初总对上义辨。<a id="a-99"></a>前作譬释。<a id="a-9A"></a>盖为古师不知三字从法得名。<a id="a-9B"></a>谓是譬喻。<a id="a-9C"></a>及其解释何曾洞晓所譬法门。<a id="a-9D"></a>真谛最优尚乖圆别。<a id="a-9E"></a>因果不通不称法性。<a id="a-9F"></a>况诸师邪。<a id="a-9G"></a>大师见昔譬法不周。<a id="a-9H"></a>是故同他用譬拟法。<a id="a-9I"></a>略譬十种三法。<a id="a-9J"></a>广譬一切法门。<a id="a-9K"></a>横竖该收无法不备。<a id="a-9L"></a>显于法性无量甚深。<a id="a-9M"></a>若作譬释合当如是。<a id="a-9N"></a>然而大师深知三字是法非譬。<a id="a-9O"></a>从兹自立附文当体二种解释。<a id="a-9P"></a>其中附文含于二义。<a id="a-9Q"></a>一直名理。<a id="a-9R"></a>二从事用。<a id="a-9S"></a>若当体释唯从理立。<a id="a-9T"></a>今欲依文先贬譬释多是义推。<a id="a-9U"></a>不及依文显然可解。<a id="a-9V"></a>二别约四事辨。<a id="a-9W"></a>初之二句总举四事。<a id="a-9X"></a>以己情下释出四事。<a id="a-9Y"></a>初三两句约情智明亲疏。<a id="a-9Z"></a>住前观智皆名为情。<a id="a-9a"></a>况人师推度。<a id="a-9b"></a>是故言疏。<a id="a-9c"></a>初住已上证理名智。<a id="a-9d"></a>况今极果三业随智。<a id="a-9e"></a>故云用佛口说。<a id="a-9f"></a>是故言亲。<a id="a-9g"></a>二四两句约彼此释远近。<a id="a-9h"></a>以彼凡世金光明义。<a id="a-9i"></a>例此出世三种法门。<a id="a-9j"></a>是故言远。<a id="a-9k"></a>即此经文圣言诠召。<a id="a-9l"></a>理性事用不假他求。<a id="a-9m"></a>是如言近。<a id="a-9n"></a>岂可下结责四事。<a id="a-9o"></a>二正明附文二。<a id="a-9p"></a>初委明所附文相二。<a id="a-9q"></a>初通论诸品名事名是理名。<a id="a-9r"></a>事是事用。<a id="a-9s"></a>诸品之中或单或复名事分明。<a id="a-9t"></a>故非仿佛一文而已。<a id="a-9u"></a>二的示一部文相三。<a id="a-9v"></a>初正示诸文。<a id="a-9w"></a>别序文云。<a id="a-9x"></a>是时如来游于无量甚深法性诸佛行处。<a id="a-9y"></a>过诸菩萨所行清净。<a id="a-9z"></a>是金光明诸经之王。<a id="a-A0"></a>既在法性定中而便唱言。<a id="a-A1"></a>是金光明诸经之王。<a id="a-A2"></a>是之一字即指法之辞。<a id="a-A3"></a>不指法性。<a id="a-A4"></a>更指何物为金光明耶。<a id="a-A5"></a>故知三字。<a id="a-A6"></a>直名深广法性不从譬喻。<a id="a-A7"></a>此文最显。<a id="a-A8"></a>故云创首标名弥为可用。<a id="a-A9"></a>寿量品放大光明。<a id="a-AA"></a>虽无金字。<a id="a-AB"></a>既是佛光佛身金色。<a id="a-AC"></a>此金身光明全从法性金光明起。<a id="a-AD"></a>即事用也。<a id="a-AE"></a>忏悔品中梦见金鼓其明普照。<a id="a-AF"></a>即光也。<a id="a-AG"></a>赞叹品王名金龙尊。<a id="a-AH"></a>奉贡金鼓赞佛。<a id="a-AI"></a>此等皆从金光明理。<a id="a-AJ"></a>起于种种金光明事用也。<a id="a-AK"></a>若空品中言尊经者。<a id="a-AL"></a>金以可尊可重为义。<a id="a-AM"></a>光明既是即体之用。<a id="a-AN"></a>岂不尊耶。<a id="a-AO"></a>此乃名于金光明理为尊经也。<a id="a-AP"></a>四王品内六番问答。<a id="a-AQ"></a>重重名事具载其文。<a id="a-AR"></a>又人王烧香供养经时。<a id="a-AS"></a>香盖金光遍照十方诸佛国土。<a id="a-AT"></a>文云。<a id="a-AU"></a>皆是此经威神力故。<a id="a-AV"></a>二明通三世。<a id="a-AW"></a>信相所梦既是佛世即现在。<a id="a-AX"></a>龙尊属过去。<a id="a-AY"></a>可见香盖遍满。<a id="a-AZ"></a>是佛灭后供养经时。<a id="a-Aa"></a>属于未来。<a id="a-Ab"></a>由金光明法性深广。<a id="a-Ac"></a>故得事用三世遍通。<a id="a-Ad"></a>三结遍一经。<a id="a-Ae"></a>二结示无量甚深二。<a id="a-Af"></a>初正结示。<a id="a-Ag"></a>手擎香炉一处起烟。<a id="a-Ah"></a>十方佛刹皆有云盖。<a id="a-Ai"></a>悉放金光。<a id="a-Aj"></a>又金龙往劫发金光明愿。<a id="a-Ak"></a>信相现在感金光明相。<a id="a-Al"></a>人王未来作金光明佛事。<a id="a-Am"></a>若名若事。<a id="a-An"></a>亘三世为纵。<a id="a-Ao"></a>遍十方为横。<a id="a-Ap"></a>此等既是即理之事。<a id="a-Aq"></a>故称法性金光明理无量甚深也。<a id="a-Ar"></a>二劝审思。<a id="a-As"></a>理名事用重重标示。<a id="a-At"></a>佛意令人解金光明理事不二。<a id="a-Au"></a>如何讲者不附经文释其题目。<a id="a-Av"></a>顺情推喻弃亲逐疏。<a id="a-Aw"></a>故劝识者。<a id="a-Ax"></a>审今依经立名之意也。<a id="a-Ay"></a>三例同诸经二。<a id="a-Az"></a>初例指事立名。<a id="a-B0"></a>稻秆事者。<a id="a-B1"></a>佛见枯株稻秆。<a id="a-B2"></a>即说十二因缘生灭。<a id="a-B3"></a>因名稻秆经。<a id="a-B4"></a>象步事者。<a id="a-B5"></a>即无所希望经。<a id="a-B6"></a>一名象步经。<a id="a-B7"></a>诸经所说既即指其事。<a id="a-B8"></a>以立经名。<a id="a-B9"></a>此经盛说金光明事。<a id="a-BA"></a>何不即以此事立名。<a id="a-BB"></a>却谓金是世宝体有光明。<a id="a-BC"></a>堪喻三德。<a id="a-BD"></a>岂非彰灼违佛旨耶。<a id="a-BE"></a>二例以经名事。<a id="a-BF"></a>又如诸经说稻秆等。<a id="a-BG"></a>便即名为稻秆经事。<a id="a-BH"></a>此经盛说金色光明。<a id="a-BI"></a>何得不名金光明经事耶。<a id="a-BJ"></a>此乃以经名事。<a id="a-BK"></a>意令以事名经耳。<a id="a-BL"></a>现行即本象步经下等字误。<a id="a-BM"></a>诸旧书本皆作事字。<a id="a-BN"></a>方是以经名事也。<a id="a-BO"></a>五当体释二。<a id="a-BP"></a>初标。<a id="a-BQ"></a>言当体者。<a id="a-BR"></a>当谓主当。<a id="a-BS"></a>体即法性。<a id="a-BT"></a>谓法性主体名金光明。<a id="a-BU"></a>此对譬喻以彼显此。<a id="a-BV"></a>则三字名从他而立。<a id="a-BW"></a>非是法性自体之名。<a id="a-BX"></a>今据经文见三字名。<a id="a-BY"></a>直名法性。<a id="a-BZ"></a>即前所引佛游法性。<a id="a-Ba"></a>便即唱云是金光明。<a id="a-Bb"></a>经既不云如金光明。<a id="a-Bc"></a>验非譬喻。<a id="a-Bd"></a>大师深解经家之意。<a id="a-Be"></a>故立三字是当体名。<a id="a-Bf"></a>又与经中诸文符契。<a id="a-Bg"></a>问今当体释亦是依经。<a id="a-Bh"></a>全同附文那分二释。<a id="a-Bi"></a>答前斥譬释但是义推无有一文。<a id="a-Bj"></a>无而强用有而不遵。<a id="a-Bk"></a>今当体释若不依文则成自斥。<a id="a-Bl"></a>故知此释非不依经。<a id="a-Bm"></a>得为两释者。<a id="a-Bn"></a>盖有兼独。<a id="a-Bo"></a>何者。<a id="a-Bp"></a>以此部中重重举名重重说事。<a id="a-Bq"></a>既附文释题。<a id="a-Br"></a>须名事双附。<a id="a-Bs"></a>事即事用。<a id="a-Bt"></a>谓金色光明也。<a id="a-Bu"></a>名即理名。<a id="a-Bv"></a>直召法性也。<a id="a-Bw"></a>如创首标名验是召理。<a id="a-Bx"></a>此乃前释双兼名事。<a id="a-By"></a>虽复双兼。<a id="a-Bz"></a>而其理名未曾显说。<a id="a-C0"></a>让今当体委陈其相。<a id="a-C1"></a>是故两释虽通依经。<a id="a-C2"></a>而当体释独在理名。<a id="a-C3"></a>二释二。<a id="a-C4"></a>初反常情立今正义二。<a id="a-C5"></a>初叙古寄俗名真。<a id="a-C6"></a>大师欲定经题三字是法性名。<a id="a-C7"></a>且为常情。<a id="a-C8"></a>执于真谛本无名字。<a id="a-C9"></a>一切名言皆是世谛。<a id="a-CA"></a>圣人谈真。<a id="a-CB"></a>盖寄世名名真无名。<a id="a-CC"></a>故引成论证真无名。<a id="a-CD"></a>此义若成则金光明名须从譬立。<a id="a-CE"></a>故今顺理反此常情。<a id="a-CF"></a>二明今则真名俗二。<a id="a-CG"></a>初对他略立。<a id="a-CH"></a>他师本立真谛无名俗谛有名。<a id="a-CI"></a>今特翻云。<a id="a-CJ"></a>俗本无名随真立名。<a id="a-CK"></a>即是寄于真名名俗无名也。<a id="a-CL"></a>问今之破立若真若俗有名无名。<a id="a-CM"></a>为是何教二谛相耶。<a id="a-CN"></a>答凡论二谛须辨三番。<a id="a-CO"></a>一随情二谛。<a id="a-CP"></a>二随智二谛。<a id="a-CQ"></a>三随情智二谛。<a id="a-CR"></a>即情智相对合明二谛。<a id="a-CS"></a>此之三番有总有别。<a id="a-CT"></a>所言别者。<a id="a-CU"></a>则于教教各明三番。<a id="a-CV"></a>随情则凡位自论二谛。<a id="a-CW"></a>随智则圣位自论二谛。<a id="a-CX"></a>随情智则圣位二谛。<a id="a-CY"></a>以随智故合为真谛。<a id="a-CZ"></a>凡位二谛。<a id="a-Ca"></a>以随情故合为俗谛。<a id="a-Cb"></a>此乃四教各论三番也。<a id="a-Cc"></a>言总论者。<a id="a-Cd"></a>以前三教及诸凡夫。<a id="a-Ce"></a>是可思议法。<a id="a-Cf"></a>故总束为随情二谛。<a id="a-Cg"></a>圆教始终是不思议法。<a id="a-Ch"></a>故总束为随智二谛。<a id="a-Ci"></a>随情二谛并名俗。<a id="a-Cj"></a>随智二谛并名真。<a id="a-Ck"></a>故名随情智二谛。<a id="a-Cl"></a>今云真谛有名者。<a id="a-Cm"></a>即是圆教始终二谛。<a id="a-Cn"></a>以不思议故但名真谛。<a id="a-Co"></a>此之真谛具一切德。<a id="a-Cp"></a>本有一切真实名义。<a id="a-Cq"></a>故云真谛有名。<a id="a-Cr"></a>言俗谛无名者。<a id="a-Cs"></a>即前三教及诸凡夫所有二谛。<a id="a-Ct"></a>以可思议故但名为俗。<a id="a-Cu"></a>此俗虚假浅狭。<a id="a-Cv"></a>故无真实名义。<a id="a-Cw"></a>故云俗谛无名。<a id="a-Cx"></a>今之所论。<a id="a-Cy"></a>乃是圣人仰则圆教随智真名。<a id="a-Cz"></a>俯立凡夫随情俗号。<a id="a-D0"></a>二称理委示二。<a id="a-D1"></a>初约义委示。<a id="a-D2"></a>若论大圣则真名俗有何时节。<a id="a-D3"></a>今举劫初立名事显。<a id="a-D4"></a>成劫之始尚似空劫。<a id="a-D5"></a>故云廓然。<a id="a-D6"></a>万物虽立皆未有名。<a id="a-D7"></a>诸大圣人所证真法。<a id="a-D8"></a>具足一切究竟名义。<a id="a-D9"></a>乃应生其中俯顺凡情。<a id="a-DA"></a>见于万物有浅近义。<a id="a-DB"></a>乃则真法深远名义。<a id="a-DC"></a>立于世谛浅近之名。<a id="a-DD"></a>如世道路有少能通。<a id="a-DE"></a>乃则如理究竟之道。<a id="a-DF"></a>名于世间浅近之道。<a id="a-DG"></a>如世珍宝凡情所贵。<a id="a-DH"></a>乃则如理究竟可贵之宝。<a id="a-DI"></a>名于凡情可重之宝。<a id="a-DJ"></a>网之与响皆悉如然。<a id="a-DK"></a>问如灵鹫山劫劫皆有。<a id="a-DL"></a>乃是圣人以昔名今验知万物。<a id="a-DM"></a>皆是以昔而名于今。<a id="a-DN"></a>今那忽云则真名俗。<a id="a-DO"></a>答大圣常以五眼等照。<a id="a-DP"></a>四悉被机。<a id="a-DQ"></a>若但缘过现不则真法。<a id="a-DR"></a>则圣唯有肉天二眼无余三眼。<a id="a-DS"></a>但用世界无于三悉。<a id="a-DT"></a>其实不然。<a id="a-DU"></a>不以二相见诸佛土。<a id="a-DV"></a>鉴机即照理。<a id="a-DW"></a>照理即鉴机。<a id="a-DX"></a>何有一事不则真法而施为耶。<a id="a-DY"></a>故知不妨将昔名今。<a id="a-DZ"></a>而若今若昔所有名字皆从真立。<a id="a-Da"></a>如此方名圣人立法。<a id="a-Db"></a>二引教诚证五。<a id="a-Dc"></a>初引华严则真立俗。<a id="a-Dd"></a>圣见出世真如理中。<a id="a-De"></a>本具耕田作井真实义故。<a id="a-Df"></a>乃教众生耕世间田。<a id="a-Dg"></a>作世间井也。<a id="a-Dh"></a>二引大经真具名实。<a id="a-Di"></a>诸佛菩萨虽则真法俯立俗号。<a id="a-Dj"></a>但顺众生浅局之情。<a id="a-Dk"></a>立名召物。<a id="a-Dl"></a>能召之名虽法真立。<a id="a-Dm"></a>而其所召无真实义。<a id="a-Dn"></a>何者。<a id="a-Do"></a>如依真名道其实不能遍通诸法。<a id="a-Dp"></a>故云世谛有名无实。<a id="a-Dq"></a>唯有如理究竟不壅。<a id="a-Dr"></a>通达一切。<a id="a-Ds"></a>故云第一义谛有名有实。<a id="a-Dt"></a>如依真名宝无可重义。<a id="a-Du"></a>且世七珍但于秽俗心生爱重。<a id="a-Dv"></a>若廉洁之士视如粪土。<a id="a-Dw"></a>况三乘人耶。<a id="a-Dx"></a>唯有如理诸佛尊重。<a id="a-Dy"></a>如依真名网。<a id="a-Dz"></a>岂有该罗万有之义。<a id="a-E0"></a>唯真如理遍该生佛。<a id="a-E1"></a>罗罩十方。<a id="a-E2"></a>如依真名响。<a id="a-E3"></a>岂能一时遍应众缘。<a id="a-E4"></a>唯有如理。<a id="a-E5"></a>无思无作。<a id="a-E6"></a>十界机扣一时普应。<a id="a-E7"></a>故云世谛有名无义。<a id="a-E8"></a>第一义谛有名有义也。<a id="a-E9"></a>三引大论随理立名。<a id="a-EA"></a>若第一义理不具名义。<a id="a-EB"></a>如何随之立乎名字。<a id="a-EC"></a>则真名俗其意昭然。<a id="a-ED"></a>四引净名事由理造。<a id="a-EE"></a>所引经文大意明于从理造事。<a id="a-EF"></a>而所造事有修性迷悟。<a id="a-EG"></a>故妙乐明法性无住本立一切法。<a id="a-EH"></a>具有四重。<a id="a-EI"></a>谓理则性德缘了。<a id="a-EJ"></a>事则修德三因。<a id="a-EK"></a>迷则三道流转。<a id="a-EL"></a>悟则果中胜用。<a id="a-EM"></a>今明圣人仰则真法俯立俗号。<a id="a-EN"></a>盖由证悟真如之理。<a id="a-EO"></a>理具诸法不守一性。<a id="a-EP"></a>故则此理立世俗名。<a id="a-EQ"></a>故不可以三道流转为所立法。<a id="a-ER"></a>正当第四果中胜用为所立法。<a id="a-ES"></a>五举诚教劝物生信。<a id="a-ET"></a>二用今义立当体名。<a id="a-EU"></a>前破古立真谛无名。<a id="a-EV"></a>显于今立真有名义。<a id="a-EW"></a>广引经论证真有名。<a id="a-EX"></a>此义既成。<a id="a-EY"></a>乃知经题金光明字从当体立。<a id="a-EZ"></a>是法非喻。<a id="a-Ea"></a>故约当体释三字题。<a id="a-Eb"></a>文三。<a id="a-Ec"></a>初明经从当体立名。<a id="a-Ed"></a>题称金者。<a id="a-Ee"></a>可重为义。<a id="a-Ef"></a>彰于法性妙绝难思。<a id="a-Eg"></a>诸佛所师最尊最重。<a id="a-Eh"></a>光者照了为义。<a id="a-Ei"></a>彰于法性。<a id="a-Ej"></a>当体觉照。<a id="a-Ek"></a>偏一切处无不明了。<a id="a-El"></a>明者应益为义。<a id="a-Em"></a>彰于法性。<a id="a-En"></a>当体即是无缘慈悲。<a id="a-Eo"></a>随对即应拔苦与乐。<a id="a-Ep"></a>当知法性金光明义义方究竟。<a id="a-Eq"></a>如来入定游历法性。<a id="a-Er"></a>知此法性究竟可重。<a id="a-Es"></a>究竟照了。<a id="a-Et"></a>究竟能益。<a id="a-Eu"></a>即依三义唱三字名。<a id="a-Ev"></a>直以此名名于法性。<a id="a-Ew"></a>固非寄托世金光明以为喻也。<a id="a-Ex"></a>既知三字是法非譬。<a id="a-Ey"></a>乃是一种三法之名。<a id="a-Ez"></a>法性当体名金光明。<a id="a-F0"></a>法性当体名法身般若解脱。<a id="a-F1"></a>乃至法性当体名苦惑业。<a id="a-F2"></a>既十三法皆常乐我净。<a id="a-F3"></a>此金光明一一皆具常乐我净。<a id="a-F4"></a>彼诸三法不纵不横。<a id="a-F5"></a>此金光明亦不纵不横。<a id="a-F6"></a>则与一切微妙三法无二无别。<a id="a-F7"></a>前顺诸师。<a id="a-F8"></a>用世金三义。<a id="a-F9"></a>譬于法性十种三法及一切法。<a id="a-FA"></a>今当体释。<a id="a-FB"></a>以金光明直名法性。<a id="a-FC"></a>则前十种及一切法。<a id="a-FD"></a>并为金光明三种法门之眷属也。<a id="a-FE"></a>二明人从所证立称。<a id="a-FF"></a>经题三字。<a id="a-FG"></a>既是法性三种法门。<a id="a-FH"></a>故菩萨分证此三法门从法立名。<a id="a-FI"></a>佛乃究竟此三法门。<a id="a-FJ"></a>从法立名。<a id="a-FK"></a>以此验之。<a id="a-FL"></a>三字之名弥彰当体。<a id="a-FM"></a>三二问答料简人法二。<a id="a-FN"></a>初核人二。<a id="a-FO"></a>初以能仁立妨。<a id="a-FP"></a>二约通别为酬二。<a id="a-FQ"></a>初明别称允同诸佛。<a id="a-FR"></a>释迦牟尼虽是别称。<a id="a-FS"></a>此别具通。<a id="a-FT"></a>岂释迦文不证三法。<a id="a-FU"></a>从通证故允同诸佛。<a id="a-FV"></a>从别因缘名为释迦。<a id="a-FW"></a>二辨通名皆具三法三。<a id="a-FX"></a>初引一文明同具金之三义。<a id="a-FY"></a>无量菩萨唯赞释迦。<a id="a-FZ"></a>而所赞德允同诸佛。<a id="a-Fa"></a>即金色明耀是佛法体。<a id="a-Fb"></a>具金光明三种妙德。<a id="a-Fc"></a>则与诸佛无二无别。<a id="a-Fd"></a>非借世金有光明用。<a id="a-Fe"></a>比类于佛。<a id="a-Ff"></a>问前云。<a id="a-Fg"></a>法性具于可重照了应益三种义。<a id="a-Fh"></a>故名金光明。<a id="a-Fi"></a>故以此名还名法性。<a id="a-Fj"></a>此中既云金色明耀。<a id="a-Fk"></a>乃是色法。<a id="a-Fl"></a>岂是法性三种之义。<a id="a-Fm"></a>前就义辨。<a id="a-Fn"></a>今就色辨。<a id="a-Fo"></a>云何同是三种法门。<a id="a-Fp"></a>答前之三义皆绝思议名第一义。<a id="a-Fq"></a>今文赞色不纵不横名微妙色。<a id="a-Fr"></a>此色此义相去几何。<a id="a-Fs"></a>真善名色与第一义空。<a id="a-Ft"></a>辞异体同。<a id="a-Fu"></a>楞严经云。<a id="a-Fv"></a>性火真空。<a id="a-Fw"></a>性空真火。<a id="a-Fx"></a>起信论云。<a id="a-Fy"></a>智性即色性。<a id="a-Fz"></a>色性即智性。<a id="a-G0"></a>又复应知。<a id="a-G1"></a>今赞色身金色明耀。<a id="a-G2"></a>是解脱德。<a id="a-G3"></a>解脱必具法身般若。<a id="a-G4"></a>须了二德不离色身。<a id="a-G5"></a>即色非色非色非非色。<a id="a-G6"></a>金色微妙。<a id="a-G7"></a>即非色非非色名中道色。<a id="a-G8"></a>法身也。<a id="a-G9"></a>耀是非色般若也。<a id="a-GA"></a>明是应色解脱也。<a id="a-GB"></a>不得此意。<a id="a-GC"></a>宁于色身。<a id="a-GD"></a>赞三法体允同诸佛耶。<a id="a-GE"></a>二引二文明同证性之三法。<a id="a-GF"></a>释迦牟尼允同诸佛。<a id="a-GG"></a>则一切三法无不同等。<a id="a-GH"></a>且举当经及华严经二处三法。<a id="a-GI"></a>示其同相。<a id="a-GJ"></a>此二三若同则一切不异。<a id="a-GK"></a>体即法身同也。<a id="a-GL"></a>意既是智智能合体。<a id="a-GM"></a>即应身同也。<a id="a-GN"></a>事谓事用。<a id="a-GO"></a>即化身同也。<a id="a-GP"></a>共一法身。<a id="a-GQ"></a>复言一身者。<a id="a-GR"></a>牒上法身与智俱一也。<a id="a-GS"></a>十力四无所畏。<a id="a-GT"></a>及六通三达。<a id="a-GU"></a>一切法门体通三德。<a id="a-GV"></a>若从所证即法身德。<a id="a-GW"></a>若从能证即般若德。<a id="a-GX"></a>若用化物即解脱德。<a id="a-GY"></a>今文既以一身一智示于二德。<a id="a-GZ"></a>故力无畏的在化用。<a id="a-Ga"></a>须属解脱。<a id="a-Gb"></a>此二三法对金光明者。<a id="a-Gc"></a>乍似以法而对于喻。<a id="a-Gd"></a>其实不然。<a id="a-Ge"></a>以前引教定此三字是法非譬。<a id="a-Gf"></a>故今以其三身三德。<a id="a-Gg"></a>类金光明三种法门。<a id="a-Gh"></a>彰于诸佛皆同证得。<a id="a-Gi"></a>恐谓是譬。<a id="a-Gj"></a>故文结示非假世金寄况佛法。<a id="a-Gk"></a>三引文定此经题非从譬立。<a id="a-Gl"></a>言妙宝者。<a id="a-Gm"></a>名金为宝。<a id="a-Gn"></a>皆以可重为义。<a id="a-Go"></a>并是当体得名。<a id="a-Gp"></a>此法性宝具足光明。<a id="a-Gq"></a>即是照了应益之义。<a id="a-Gr"></a>非借世宝为譬喻也。<a id="a-Gs"></a>二研法二。<a id="a-Gt"></a>初设执譬问。<a id="a-Gu"></a>以附文释及当体释。<a id="a-Gv"></a>并据经说。<a id="a-Gw"></a>双附理名及事用故。<a id="a-Gx"></a>得名附文。<a id="a-Gy"></a>独附理名乃称当体。<a id="a-Gz"></a>是故二释皆依经文。<a id="a-H0"></a>故今设问。<a id="a-H1"></a>旧但从譬。<a id="a-H2"></a>何得矫异而依于文。<a id="a-H3"></a>矫强也。<a id="a-H4"></a>亦诈也。<a id="a-H5"></a>谓强依经文诈显异义。<a id="a-H6"></a>二约双存答二。<a id="a-H7"></a>初答双存。<a id="a-H8"></a>今释经题存于二意。<a id="a-H9"></a>一顺佛语。<a id="a-HA"></a>故依文释。<a id="a-HB"></a>二对古师。<a id="a-HC"></a>故作譬释。<a id="a-HD"></a>言对古者。<a id="a-HE"></a>因见三师不善用譬。<a id="a-HF"></a>所譬不周乖违法性。<a id="a-HG"></a>故作譬释。<a id="a-HH"></a>具显法性深广之义。<a id="a-HI"></a>而对形之。<a id="a-HJ"></a>如此用譬虽无经据。<a id="a-HK"></a>存之有益。<a id="a-HL"></a>是故二途不偏废一。<a id="a-HM"></a>汝专执譬则弃亲逐疏。<a id="a-HN"></a>我今双存则亲疏俱得。<a id="a-HO"></a>二被二根。<a id="a-HP"></a>即释伏疑。<a id="a-HQ"></a>恐人疑云依文二释既甚亲切。<a id="a-HR"></a>何须复存譬喻一释。<a id="a-HS"></a>故以被根利钝为答。<a id="a-HT"></a>存譬释者。<a id="a-HU"></a>为钝根人。<a id="a-HV"></a>以根钝故不能直解。<a id="a-HW"></a>金光明字是法性名。<a id="a-HX"></a>欲被此根。<a id="a-HY"></a>乃以三字为世间金有光明用。<a id="a-HZ"></a>三不相离。<a id="a-Ha"></a>比拟一切圆融三法也。<a id="a-Hb"></a>若依文二释。<a id="a-Hc"></a>为利根人。<a id="a-Hd"></a>以根利故。<a id="a-He"></a>能解性具一切名义。<a id="a-Hf"></a>知其能譬世金光明本无名义。<a id="a-Hg"></a>圣则真法而作其名。<a id="a-Hh"></a>故云。<a id="a-Hi"></a>利人即法作譬。<a id="a-Hj"></a>尚知即法作譬。<a id="a-Hk"></a>岂须以譬拟法。<a id="a-Hl"></a>故引当经二文为证。<a id="a-Hm"></a>住法性故即金光明而得见佛。<a id="a-Hn"></a>故知法性与金光明释迦牟尼。<a id="a-Ho"></a>名异体同。<a id="a-Hp"></a>见则俱见。<a id="a-Hq"></a>此证利人解于三字是法性名也。<a id="a-Hr"></a>然经所被非纯利根。<a id="a-Hs"></a>故空品云。<a id="a-Ht"></a>为钝根故起大悲心。<a id="a-Hu"></a>佛说兹典。<a id="a-Hv"></a>既被二根。<a id="a-Hw"></a>故通经者释三字题。<a id="a-Hx"></a>亦须两说。<a id="a-Hy"></a>赴其利钝。<a id="a-Hz"></a>复贬从譬如守株指。<a id="a-I0"></a>褒依文者悬解兔月不守株指。<a id="a-I1"></a>二观行释。<a id="a-I2"></a>此文及前一番问答。<a id="a-I3"></a>并后重明帝王之义。<a id="a-I4"></a>在昔清敏二师云。<a id="a-I5"></a>得旧本无此等文。<a id="a-I6"></a>乃谓后人添制耳。<a id="a-I7"></a>今原略本。<a id="a-I8"></a>直是往人不能深解境观之说。<a id="a-I9"></a>故辄除削。<a id="a-IA"></a>以今验昔昧者可知。<a id="a-IB"></a>复恐大师频讲此经。<a id="a-IC"></a>其观行门有时不说。<a id="a-ID"></a>帝王之义进不亦然。<a id="a-IE"></a>故前文云。<a id="a-IF"></a>或说不说俱亦无妨。<a id="a-IG"></a>记录随时或圆或缺。<a id="a-IH"></a>致有一处存乎略文。<a id="a-II"></a>以其观道对境用心。<a id="a-IJ"></a>意趣难见。<a id="a-IK"></a>与夫教义或少不同。<a id="a-IL"></a>浅识之流既闇广文。<a id="a-IM"></a>忽偶略本便生封滞。<a id="a-IN"></a>形于章句废此观心。<a id="a-IO"></a>予于早岁出释难扶宗记。<a id="a-IP"></a>救兹正义。<a id="a-IQ"></a>彼徒抗论因数穷边。<a id="a-IR"></a>于是妄破之义皆为荡尽。<a id="a-IS"></a>近有孤山圆师。<a id="a-IT"></a>既审所承能破义堕。<a id="a-IU"></a>经十余载别构四意重斥斯文。<a id="a-IV"></a>一谓词鄙。<a id="a-IW"></a>二谓义疏。<a id="a-IX"></a>三谓理乖。<a id="a-IY"></a>四谓事误。<a id="a-IZ"></a>今虑后学遭其眩乱。<a id="a-Ia"></a>故不获已引而释之。<a id="a-Ib"></a>彼破词鄙曰。<a id="a-Ic"></a>吾观其词也。<a id="a-Id"></a>繁而寡要质而少文。<a id="a-Ie"></a>苟留心翰墨者读之。<a id="a-If"></a>则知其言非向者之言。<a id="a-Ig"></a>知其笔非向者之笔。<a id="a-Ih"></a>则真伪可辨矣。<a id="a-Ii"></a>岂待潜心佛学能断其是非乎释曰。<a id="a-Ij"></a>词之巧拙将何准凭。<a id="a-Ik"></a>情若谓非。<a id="a-Il"></a>妍亦成丑。<a id="a-Im"></a>良由昧此观心深义。<a id="a-In"></a>翻将无碍之辩。<a id="a-Io"></a>以为轻鄙之谈。<a id="a-Ip"></a>又复此文委明观行。<a id="a-Iq"></a>曲示心要。<a id="a-Ir"></a>故其词尚实不尚华也。<a id="a-Is"></a>况诸部中文质相间其例甚多。<a id="a-It"></a>不欲援据。<a id="a-Iu"></a>苟执片言而害正义。<a id="a-Iv"></a>斯盖攻于细务而不明于大用也。<a id="a-Iw"></a>若义疏等三。<a id="a-Ix"></a>既其各有所破之处。<a id="a-Iy"></a>待至其处一一对论。<a id="a-Iz"></a>文为二。<a id="a-J0"></a>初标。<a id="a-J1"></a>对前教义即当解行两门意也。<a id="a-J2"></a>前约譬显十种三法。<a id="a-J3"></a>附文双附理事二文。<a id="a-J4"></a>当体独彰理性之号。<a id="a-J5"></a>虽皆深广微妙圆融。<a id="a-J6"></a>然是约教谈于佛法。<a id="a-J7"></a>生人信解。<a id="a-J8"></a>故大师云。<a id="a-J9"></a>今时行人既无智眼。<a id="a-JA"></a>当以信解分别同异。<a id="a-JB"></a>如前生起十种三法。<a id="a-JC"></a>而有两番。<a id="a-JD"></a>前番约教后番约观。<a id="a-JE"></a>约教则为显三德。<a id="a-JF"></a>次第生起九种教法终至三道。<a id="a-JG"></a>约观则始翻三道。<a id="a-JH"></a>次第生于九种观法。<a id="a-JI"></a>终会三德。<a id="a-JJ"></a>故解释十法及料简十法既为生解。<a id="a-JK"></a>并顺约教生起之次。<a id="a-JL"></a>金论观法为成行故。<a id="a-JM"></a>所明十法乃顺约观生起之次。<a id="a-JN"></a>故知前位后番生起。<a id="a-JO"></a>意在今之十法成观。<a id="a-JP"></a>又今观解十种三法。<a id="a-JQ"></a>不独成行兼资深解。<a id="a-JR"></a>何者。<a id="a-JS"></a>以就观门研心具法。<a id="a-JT"></a>故使十法圆融之义。<a id="a-JU"></a>转更分明。<a id="a-JV"></a>是知大师为成智眼。<a id="a-JW"></a>故立观释。<a id="a-JX"></a>是故标云观心释名也。<a id="a-JY"></a>又复应知前当体释。<a id="a-JZ"></a>定金光明三字之名非譬是法。<a id="a-Ja"></a>今附十种三法之观。<a id="a-Jb"></a>皆研法性金光明也。<a id="a-Jc"></a>是故十处皆标三字并非譬喻得此意已寻兹文者。<a id="a-Jd"></a>方可略见观心旨趣。</p>
 </body>
</html>