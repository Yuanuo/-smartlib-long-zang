<!doctype html>
<html id="z3IBXSJ1mH" data-ver="1157">
 <head>
  <meta charset="utf-8">
  <meta author="永中">
  <meta library="龙藏">
  <meta catalog="此土著述">
  <meta period="元">
 </head>
 <body>
  <h1 id="a1">终缁门警训卷第四</h1>
  <h2 id="a2">漉囊教意</h2>
  <p id="a3">钞云。<a id="a-4"></a>物虽轻小所为极大。<a id="a-5"></a>出家慈济厥意在此。<a id="a-6"></a>今上品高行尚饮虫水。<a id="a-7"></a>况诸不肖焉可言哉。<a id="a-8"></a>故律中为重虫命。<a id="a-9"></a>偏制饮用。<a id="a-A"></a>二戒由事常现。<a id="a-B"></a>有用者多数故也。<a id="a-C"></a>记云。<a id="a-D"></a>出家之人修慈为本。<a id="a-E"></a>慈名与乐。<a id="a-F"></a>无杀为先。<a id="a-G"></a>物类虽微保命无异。<a id="a-H"></a>此乃行慈之具。<a id="a-I"></a>济物之缘。<a id="a-J"></a>大行由是而生。<a id="a-K"></a>至道因兹而克。<a id="a-L"></a>同俦负识勿以为轻。</p>
  <p data-pb></p>
  <h2 id="aM">引大教说净以斥倚滥</h2>
  <p id="aN">持引地持论云。<a id="a-O"></a>菩萨先于一切所畜资具。<a id="a-P"></a>为非净故。<a id="a-Q"></a>以清净心舍与十方诸佛菩萨。<a id="a-R"></a>如比丘将现前衣物。<a id="a-S"></a>舍与和尚阇黎等。<a id="a-T"></a>涅槃云。<a id="a-U"></a>虽听受畜要须净施。<a id="a-V"></a>笃信檀越是也。<a id="a-W"></a>今时讲学专务利名。<a id="a-X"></a>不耻五邪。<a id="a-Y"></a>多畜八秽。<a id="a-Z"></a>但随浮俗。<a id="a-a"></a>岂念圣言。<a id="a-b"></a>自下坛场经多夏腊。<a id="a-c"></a>至于净法一未沾身。<a id="a-d"></a>宁知日用所资无非秽物。<a id="a-e"></a>箱囊所积并是犯财。<a id="a-f"></a>慢法欺心自贻伊戚。<a id="a-g"></a>学律者知而故犯。<a id="a-h"></a>余宗者固不足言。<a id="a-i"></a>谁知报逐心成。<a id="a-j"></a>岂信果由种结。<a id="a-k"></a>现见袈裟离体。<a id="a-l"></a>当来铁叶缠身。<a id="a-m"></a>为人则生处贫穷衣裳垢秽。<a id="a-n"></a>为畜则堕于不净毛羽腥臊。<a id="a-o"></a>况大小两乘通名净法。<a id="a-p"></a>倘怀深信。<a id="a-q"></a>岂惮奉行。<a id="a-r"></a>故荆溪禅师辅行记云。<a id="a-s"></a>有人言。<a id="a-t"></a>凡诸所有非已物想。<a id="a-u"></a>有益便用说净何为。<a id="a-v"></a>今问等非已财。<a id="a-w"></a>何不任于四海。<a id="a-x"></a>有益便用。<a id="a-y"></a>何不直付两田(悲敬二田)而闭之深房封于囊箧。<a id="a-z"></a>实怀他</p>
  <p data-pb></p>
  <h2 id="a10">八财不净长贪坏道</h2>
  <p id="a11">云。<a id="a-12"></a>一田宅园林。<a id="a-13"></a>二种植生种。<a id="a-14"></a>三贮积谷帛。<a id="a-15"></a>四畜养人仆。<a id="a-16"></a>五养系禽兽。<a id="a-17"></a>六钱宝贵物。<a id="a-18"></a>七毡褥釜镬。<a id="a-19"></a>八象金饰床及诸重物。<a id="a-1A"></a>此之八名经论及律盛列通数。<a id="a-1B"></a>显过不应。<a id="a-1C"></a>又律经言。<a id="a-1D"></a>若有畜者非我弟子。<a id="a-1E"></a>五分亦云。<a id="a-1F"></a>必定不信我之法律。<a id="a-1G"></a>由此八种皆长贪。<a id="a-1H"></a>坏道污染梵行。<a id="a-1I"></a>有得秽果故。<a id="a-1J"></a>名不净也。<a id="a-1K"></a>乃至云。<a id="a-1L"></a>律中在事小机意狭故。<a id="a-1M"></a>多开畜。<a id="a-1N"></a>又涅槃云。<a id="a-1O"></a>若诸弟子无人供须时世饥馑。<a id="a-1P"></a>饮食难得。<a id="a-1Q"></a>为欲护持建立正法。<a id="a-1R"></a>我听弟子受畜金银车乘田宅谷米贸易所须。<a id="a-1S"></a>虽听受畜。<a id="a-1T"></a>如是等物要须净施。<a id="a-1U"></a>笃信檀越。<a id="a-1V"></a>记云。<a id="a-1W"></a>上明大乘机教俱急。<a id="a-1X"></a>下明小乘机教俱缓。<a id="a-1Y"></a>律在事者违事故。<a id="a-1Z"></a>轻则显经宗。<a id="a-1a"></a>于理违理故。<a id="a-1b"></a>重小机意狭不堪故。<a id="a-1c"></a>开反上。<a id="a-1d"></a>大乘堪任故重。<a id="a-1e"></a>世人反谓小乘须戒。<a id="a-1f"></a>大教通方几许误哉。</p>
  <p data-pb></p>
  <h2 id="a1g">劝广开怀利随道拥</h2>
  <p id="a1h">网篇云。<a id="a-1i"></a>真诚出家者。<a id="a-1j"></a>怖四怨之多苦。<a id="a-1k"></a>厌三界之无常。<a id="a-1l"></a>辞六亲之至爱。<a id="a-1m"></a>舍五欲之深着。<a id="a-1n"></a>良由虚妄之俗可弃。<a id="a-1o"></a>真实之道应归。<a id="a-1p"></a>是宜开廓远意除荡鄙怀。<a id="a-1q"></a>不吝身财护持正法。<a id="a-1r"></a>况僧食十方普同彼取。<a id="a-1s"></a>自分理应随喜。<a id="a-1t"></a>而人情忌惬用心不等。<a id="a-1u"></a>或有闭门限碍客僧者不亦蚩乎。<a id="a-1v"></a>鸣钟本意岂其然哉。<a id="a-1w"></a>出家舍着尤不应尔。<a id="a-1x"></a>但以危脆之身。<a id="a-1y"></a>不能坚护正法。<a id="a-1z"></a>浮假之命不肯远通。<a id="a-20"></a>僧食违诸佛之教。<a id="a-21"></a>损檀越之福。<a id="a-22"></a>伤一时众情。<a id="a-23"></a>塞十方僧路。<a id="a-24"></a>对谬后生所败远矣。<a id="a-25"></a>改前迷而复道不亦善哉(悭食独啖饿鬼之业是谓大迷)或问僧事有限外客无穷。<a id="a-26"></a>以有限之食供无穷之僧。<a id="a-27"></a>事必不立。<a id="a-28"></a>答曰。<a id="a-29"></a>此乃鄙俗之浅度琐人之短怀。<a id="a-2A"></a>岂谓清智之深识达士之高见。<a id="a-2B"></a>夫四辈之供养。<a id="a-2C"></a>三宝</p>
  <p data-pb></p>
  <h2 id="a2D">辩烧身指大小相违</h2>
  <p id="a2E">持云。<a id="a-2F"></a>义净三藏寄归传。<a id="a-2G"></a>广斥世人烧身然指。<a id="a-2H"></a>意谓菩萨大士之行。<a id="a-2I"></a>非出家比丘所宜。<a id="a-2J"></a>古来章记相传引诫。<a id="a-2K"></a>讲者寡闻用为口实。<a id="a-2L"></a>此由不知机有浅深。<a id="a-2M"></a>教分化制律明自杀。<a id="a-2N"></a>方便偷兰烧指然香。<a id="a-2O"></a>违制得吉。<a id="a-2P"></a>梵网所制。<a id="a-2Q"></a>若不烧身臂指非出家菩萨。<a id="a-2R"></a>犯轻垢罪。<a id="a-2S"></a>此盖小机急于自行。<a id="a-2T"></a>期尽报以超生。<a id="a-2U"></a>大士专在利他。<a id="a-2V"></a>历尘劫而弘济。<a id="a-2W"></a>是以小律结其大过。<a id="a-2X"></a>大教叹其深功。<a id="a-2Y"></a>况大小两教俱是圣言。<a id="a-2Z"></a>一抑一扬岂容乖异。<a id="a-2a"></a>且经明出家菩萨。<a id="a-2b"></a>那云不许比丘(彼云舍身非沙门所为等)传列苦行遗身岂是专存通俗(彼云经中所明事存通俗)荆溪所谓依小不烧则易。<a id="a-2c"></a>依大烧之则难。<a id="a-2d"></a>保命贪生物情皆尔。<a id="a-2e"></a>今以义判且为三例。<a id="a-2f"></a>一若本白衣不在言限。<a id="a-2g"></a>或全不受戒。<a id="a-2h"></a>依此经中足指供养胜施国城。<a id="a-2i"></a>若依梵网直受大戒顺体奉持。<a id="a-2j"></a>然之弥善</p>
  <p data-pb></p>
  <h2 id="a2k">律制杂学以妨正业</h2>
  <p id="a2l">钞文云。<a id="a-2m"></a>五分云。<a id="a-2n"></a>为知若会等(知事差僧及法食会集等)学书不得为好废业。<a id="a-2o"></a>不听卜相及问他吉凶。<a id="a-2p"></a>四分开学诵文书。<a id="a-2q"></a>及学世论为伏外道。<a id="a-2r"></a>杂法中新学比丘开学算法。<a id="a-2s"></a>十诵好作文颂庄严章句。<a id="a-2t"></a>是可怖畏不得作。<a id="a-2u"></a>毗尼母论佛言。<a id="a-2v"></a>吾教汝一句一偈。<a id="a-2w"></a>乃至后世应行者即行之。<a id="a-2x"></a>不应行者亦莫行之。<a id="a-2y"></a>后世比丘所说亦尔。<a id="a-2z"></a>记云。<a id="a-30"></a>以书算卜术俗典文颂。<a id="a-31"></a>俱是世法非出家业。<a id="a-32"></a>为因缘故时复开之。<a id="a-33"></a>今时释子名实俱丧。<a id="a-34"></a>能书写则称为草圣。<a id="a-35"></a>通俗典则自号文章。<a id="a-36"></a>择地则名为山水。<a id="a-37"></a>卜术则呼为三命。<a id="a-38"></a>岂意舍家事佛随顺俗流之名。<a id="a-39"></a>本图厌世超升翻集生死之业。<a id="a-3A"></a>故智论云。<a id="a-3B"></a>学习外典如以刀割泥。<a id="a-3C"></a>泥无所成而刀自损。<a id="a-3D"></a>又如视日光令人眼暗。<a id="a-3E"></a>然往古高僧亦多异学。<a id="a-3F"></a>或精草隶。<a id="a-3G"></a>或善篇章。<a id="a-3H"></a>或医术驰名。<a id="a-3I"></a>或阴阳显誉。<a id="a-3J"></a>皆谓精穷傍涉余宗。<a id="a-3K"></a>无非志在护持助通佛化。<a id="a-3L"></a>故善戒云。<a id="a-3M"></a>若为论议破于邪见。<a id="a-3N"></a>若二分经一分外书。<a id="a-3O"></a>不犯四分开诵。<a id="a-3P"></a>此其意耳。<a id="a-3Q"></a>今或沽名邀利附势矜能。<a id="a-3R"></a>形厕方袍心染浮俗。<a id="a-3S"></a>毕身虚度。<a id="a-3T"></a>良可哀哉。</p>
  <h2 id="a3U">解行无实反轻戒律</h2>
  <p id="a3V">资持云。<a id="a-3W"></a>十诵中律制比丘。<a id="a-3X"></a>五夏已前专精律部。<a id="a-3Y"></a>若达持犯办比丘事。<a id="a-3Z"></a>然后乃可学习经论。<a id="a-3a"></a>今越次而学行既失序。<a id="a-3b"></a>入道无由。<a id="a-3c"></a>大圣呵责终非徒尔。<a id="a-3d"></a>又彼律云。<a id="a-3e"></a>佛见诸比丘不学毗尼。<a id="a-3f"></a>遂赞叹毗尼面前赞叹。<a id="a-3g"></a>波离持律第一。<a id="a-3h"></a>后诸上座长老比丘从波离学律也。<a id="a-3i"></a>今持才沾戒品。<a id="a-3j"></a>便乃听教参禅。<a id="a-3k"></a>为僧行仪一无所晓。<a id="a-3l"></a>况复轻陵戒检毁呰毗尼。<a id="a-3m"></a>贬学律为小乘。<a id="a-3n"></a>忽持戒为执相。<a id="a-3o"></a>于是荒迷尘俗肆恣凶顽嗜杯脔。<a id="a-3p"></a>自谓通方。<a id="a-3q"></a>行淫怒言称达道。<a id="a-3r"></a>未穷圣旨错解真乘。<a id="a-3s"></a>且戒必可轻。<a id="a-3t"></a>汝何登坛而受。<a id="a-3u"></a>律必可毁汝何削发染衣。<a id="a-3v"></a>是则轻戒全是自轻。<a id="a-3w"></a>毁律还成自毁。<a id="a-3x"></a>妄情易习至道难闻。<a id="a-3y"></a>拔俗超群万中无一。<a id="a-3z"></a>请详圣训能无从乎。</p>
  <h2 id="a40">归敬三宝兴意</h2>
  <p id="a41">归敬仪云。<a id="a-42"></a>然则熏习日久取会无由。<a id="a-43"></a>事须立敬设仪。<a id="a-44"></a>开其信首之法。<a id="a-45"></a>附情约相显于成化之功。<a id="a-46"></a>然后肝胆涂地。<a id="a-47"></a>形骸摧折。<a id="a-48"></a>知宇宙之极尊。<a id="a-49"></a>则敬逾天属(天属即父母也)晓教义之远大。<a id="a-4A"></a>则道越常迷(即七略经史等)乃至云。<a id="a-4B"></a>小乘论云。<a id="a-4C"></a>敬者。<a id="a-4D"></a>以惭为体也。<a id="a-4E"></a>由我德薄前境尊高故。<a id="a-4F"></a>行敬也。<a id="a-4G"></a>今反无惭不耻深可笑也。<a id="a-4H"></a>大乘论云。<a id="a-4I"></a>由信及智故。<a id="a-4J"></a>敬于彼信故。<a id="a-4K"></a>非邪智故。<a id="a-4L"></a>兴敬故。<a id="a-4M"></a>引诚教信智及惭敬之本矣。<a id="a-4N"></a>又引论云。<a id="a-4O"></a>归依者回转之语。<a id="a-4P"></a>由昔背正从邪流荡生趣今佛出世兴言极尊。<a id="a-4Q"></a>遂即回彼邪心。<a id="a-4R"></a>转从正道故也。<a id="a-4S"></a>于是乃立归法有五等之差。<a id="a-4T"></a>始于背俗之初。<a id="a-4U"></a>终于入道之极。<a id="a-4V"></a>皆归三宝以为心师之迹也。<a id="a-4W"></a>所师极矣。<a id="a-4X"></a>所为大矣。<a id="a-4Y"></a>故增一阿含经云。<a id="a-4Z"></a>无恭敬心于佛者。<a id="a-4a"></a>当生龙蛇中。<a id="a-4b"></a>以过去从中来。<a id="a-4c"></a>今犹无敬。<a id="a-4d"></a>多睡痴等斯为良证。<a id="a-4e"></a>大悲经云。<a id="a-4f"></a>佛过去时行菩萨道。<a id="a-4g"></a>见三宝舍利塔像。<a id="a-4h"></a>师僧父母耆年善友。<a id="a-4i"></a>外道诸仙沙门婆罗门。<a id="a-4j"></a>无不倾侧谦下敬让。<a id="a-4k"></a>由是报故。<a id="a-4l"></a>成佛已来山林人畜无不倾侧以敬于佛。<a id="a-4m"></a>又俗礼云。<a id="a-4n"></a>毋不敬俨若思。<a id="a-4o"></a>安定辞。<a id="a-4p"></a>傲不可长。<a id="a-4q"></a>欲不可纵。<a id="a-4r"></a>志不可满是也。</p>
  <h2 id="a4s">求归三宝功益</h2>
  <p id="a4t">敬仪云。<a id="a-4u"></a>是知初心后进必须凭师善友。<a id="a-4v"></a>今依止三宝常乐亲近故。<a id="a-4w"></a>大智论云。<a id="a-4x"></a>若菩萨未入法位。<a id="a-4y"></a>远离诸佛坏诸善根。<a id="a-4z"></a>没在烦恼自不能度。<a id="a-50"></a>安能度人。<a id="a-51"></a>是故不应远离诸佛。<a id="a-52"></a>譬如婴儿不离其母。<a id="a-53"></a>行道不离粮食。<a id="a-54"></a>热时不离凉风。<a id="a-55"></a>寒时不欲离火。<a id="a-56"></a>度水不离好船。<a id="a-57"></a>病苦不离良医。<a id="a-58"></a>是故菩萨常不离佛。<a id="a-59"></a>何以故。<a id="a-5A"></a>父母亲友人天王等。<a id="a-5B"></a>不能益我度诸苦海。<a id="a-5C"></a>唯佛世尊令我出苦。<a id="a-5D"></a>是故常念不离诸佛。<a id="a-5E"></a>又如善生经云。<a id="a-5F"></a>若人受三自归。<a id="a-5G"></a>所得果报不可穷尽。<a id="a-5H"></a>如四大宝藏。<a id="a-5I"></a>举国人民七年之中运出不尽。<a id="a-5J"></a>受三归者。<a id="a-5K"></a>其福过彼。<a id="a-5L"></a>不可称计。<a id="a-5M"></a>又校量功德经云。<a id="a-5N"></a>四有洲中满二乘果。<a id="a-5O"></a>有人尽形供养。<a id="a-5P"></a>乃至起塔不如男子女人作如是言。<a id="a-5Q"></a>我某甲归依佛法僧。<a id="a-5R"></a>所得功德不可思议。<a id="a-5S"></a>以诸福中三宝胜故。</p>
  <h2 id="a5T">列示三宝名相</h2>
  <p id="a5U">归敬仪云。<a id="a-5V"></a>然三宝为敬谒之尊。<a id="a-5W"></a>是以明其相状行者云。<a id="a-5X"></a>归命常住法身。<a id="a-5Y"></a>所谓如来成就十力四无所畏。<a id="a-5Z"></a>五眼六通。<a id="a-5a"></a>十八不共法。<a id="a-5b"></a>大慈大悲三念处等。<a id="a-5c"></a>一切种智无上调御。<a id="a-5d"></a>功德智慧微妙清净。<a id="a-5e"></a>广大如法界。<a id="a-5f"></a>究竟如虚空。<a id="a-5g"></a>安慰世间普覆一切。<a id="a-5h"></a>无障无碍无所分别。<a id="a-5i"></a>不可以智知。<a id="a-5j"></a>不可以识识。<a id="a-5k"></a>而能示现三十二相。<a id="a-5l"></a>八十种好。<a id="a-5m"></a>常举右手安接众生。<a id="a-5n"></a>放大光明除无明暗。<a id="a-5o"></a>百福庄严万德圆满。<a id="a-5p"></a>雨甘露雨转正法轮。<a id="a-5q"></a>济益众生出生死海。<a id="a-5r"></a>是故号佛众圣中尊无上法王。</p>
  <p id="a5s">十二部经(梵语一修多罗二祇夜三和伽那四伽陀五优陀那六尼陀那七阿波陀那八伊帝目多伽九阇陀伽十毗佛略十一阿浮达摩十二优波提舍唐言一契经二重颂三授记四孤起五无问六因缘七譬喻八本事九本生十方广十一未曾有十二论议)上中下善义味清净。<a id="a-5t"></a>自然具足开现梵行。<a id="a-5u"></a>最上第一。<a id="a-5v"></a>度于彼岸甚深实相。<a id="a-5w"></a>平等大慧自性清净。<a id="a-5x"></a>心行处灭言语道断。<a id="a-5y"></a>而此正法境界无碍。<a id="a-5z"></a>为众生说不违实义。<a id="a-60"></a>由是无上出世良药。<a id="a-61"></a>彼灭众生无始烦恼。</p>
  <p id="a62">三乘净僧所有三慧(闻思修也)是菩萨道。<a id="a-63"></a>披弘誓铠策精进马。<a id="a-64"></a>执忍辱弓放智慧箭。<a id="a-65"></a>杀烦恼贼。<a id="a-66"></a>直心深心。<a id="a-67"></a>决定正趣无上。<a id="a-68"></a>第一平等正道不离。<a id="a-69"></a>念佛念法念僧。<a id="a-6A"></a>受行诸佛一切言教。<a id="a-6B"></a>常以六度度诸众生。<a id="a-6C"></a>常以四摄摄诸含识。<a id="a-6D"></a>为尊为导。<a id="a-6E"></a>为依为救。<a id="a-6F"></a>安置众生佛菩提道。<a id="a-6G"></a>是故号僧法朋善友。<a id="a-6H"></a>常以方便利益世间。<a id="a-6I"></a>是良福田。<a id="a-6J"></a>真供养者。</p>
  <p data-pb></p>
  <h2 id="a6K">三宝住持全由戒法</h2>
  <p id="a6L">持云。<a id="a-6M"></a>三宝四种一体理体就理而论。<a id="a-6N"></a>化相一种局据佛世。<a id="a-6O"></a>住持一位通被三时。<a id="a-6P"></a>功由戒力运载不绝故。<a id="a-6Q"></a>如舟焉何以然耶。<a id="a-6R"></a>由佛法二宝并假。<a id="a-6S"></a>僧弘僧宝所存。<a id="a-6T"></a>非戒不立。<a id="a-6U"></a>如标宗中顺则三宝住持。<a id="a-6V"></a>违则覆灭正法。<a id="a-6W"></a>又如华严云。<a id="a-6X"></a>具足受持威仪教法。<a id="a-6Y"></a>能令三宝不断等。</p>
  <p data-pb></p>
  <h2 id="a6Z">明理三宝功高归之益大</h2>
  <p id="a6a">敬仪云。<a id="a-6b"></a>由此三宝常住于世。<a id="a-6c"></a>不为世法之所凌慢。<a id="a-6d"></a>故称宝也。<a id="a-6e"></a>如世珍宝为世所重。<a id="a-6f"></a>今此三宝为诸群生三乘七众之所归仰。<a id="a-6g"></a>故云正归。<a id="a-6h"></a>若无专信杂事邪神。<a id="a-6i"></a>虽受归戒不得圣法。<a id="a-6j"></a>故经云。<a id="a-6k"></a>归依于佛者真名清信士。<a id="a-6l"></a>终不妄归依其余诸天神。<a id="a-6m"></a>斯何故耶。<a id="a-6n"></a>以真三宝性相常住。<a id="a-6o"></a>堪为物依。<a id="a-6p"></a>自余天帝身心苦恼。<a id="a-6q"></a>有为有漏无力无能。<a id="a-6r"></a>自救无暇。<a id="a-6s"></a>何能救物。<a id="a-6t"></a>唯出世宝有力能持。<a id="a-6u"></a>言归依者。<a id="a-6v"></a>如凭王力得无侵害。<a id="a-6w"></a>今凭正宝威福无涯故。<a id="a-6x"></a>使神龙免金翅之诛。<a id="a-6y"></a>信士超夜叉之难。<a id="a-6z"></a>五种三归皆归此宝。<a id="a-70"></a>或即名之同相三宝。<a id="a-71"></a>由理通三世义尽十方。<a id="a-72"></a>常住三宝此为至极。<a id="a-73"></a>经云。<a id="a-74"></a>若人得闻常住二字。<a id="a-75"></a>是人生生不堕恶趣。<a id="a-76"></a>斯何故耶。<a id="a-77"></a>以知法佛本性常故。<a id="a-78"></a>一时闻解熏本识心。<a id="a-79"></a>业种既成净信无失。<a id="a-7A"></a>况能立愿归依奉为师范。<a id="a-7B"></a>固当累劫清胜义无陷没。<a id="a-7C"></a>如经有人受三归依。<a id="a-7D"></a>弥勒初会解脱生死。<a id="a-7E"></a>此乃出苦海之律梁。<a id="a-7F"></a>入佛法之阶位。</p>
  <h2 id="a7G">住持三宝</h2>
  <p id="a7H">住持三宝者。<a id="a-7I"></a>人能弘道万载之所流慈。<a id="a-7J"></a>道假人弘三法于斯开位。<a id="a-7K"></a>遂使代代兴树处处传弘。<a id="a-7L"></a>匪假僧扬佛法潜没。<a id="a-7M"></a>至如汉武崇盛初闻佛名。<a id="a-7N"></a>既绝僧传。<a id="a-7O"></a>开绪斯竭及显宗开法远访身毒。<a id="a-7P"></a>致有迦竺来仪演布声教。<a id="a-7Q"></a>开物成务发信归心。<a id="a-7R"></a>实假敷说之劳。<a id="a-7S"></a>诚资相状之力。<a id="a-7T"></a>名僧宝也。<a id="a-7U"></a>所说名句表理为先。<a id="a-7V"></a>理非文言无由取悟。<a id="a-7W"></a>故得名教。<a id="a-7X"></a>说听之缘。<a id="a-7Y"></a>名法宝也。<a id="a-7Z"></a>此理幽奥非圣莫知。<a id="a-7a"></a>圣虽云亡影像斯立。<a id="a-7b"></a>名佛宝也。<a id="a-7c"></a>但以群生福浅不及化源。<a id="a-7d"></a>薄有余资犹逢遗法。<a id="a-7e"></a>此之三宝体是有为。<a id="a-7f"></a>具足漏染不足陈敬。<a id="a-7g"></a>然是理宝之所依持。<a id="a-7h"></a>有能遵重相从出有。<a id="a-7i"></a>如俗王使巡历方隅。<a id="a-7j"></a>不以形征故敬齐一。<a id="a-7k"></a>经云。<a id="a-7l"></a>如世有银金为上宝。<a id="a-7m"></a>无银有鋀亦称无价。<a id="a-7n"></a>故末三宝敬亦齐真。<a id="a-7o"></a>今不加敬更无尊重之方。<a id="a-7p"></a>投心何所起归何寄。<a id="a-7q"></a>故当形敬灵仪心存真理。<a id="a-7r"></a>导缘设化义极于斯。<a id="a-7s"></a>经云。<a id="a-7t"></a>造像如麦获福无量。<a id="a-7u"></a>以是法身之器也。<a id="a-7v"></a>论云。<a id="a-7w"></a>金木土石体是非情。<a id="a-7x"></a>以造像故。<a id="a-7y"></a>敬毁之人自获罪福。<a id="a-7z"></a>莫不表显法身。<a id="a-80"></a>致令功用无极故。<a id="a-81"></a>使有心行者。<a id="a-82"></a>对此灵仪莫不涕泣横流。<a id="a-83"></a>不觉加敬。<a id="a-84"></a>但以真形已谢。<a id="a-85"></a>唯见遗踪如临清庙自然悲肃。<a id="a-86"></a>举目摧感如在不疑。<a id="a-87"></a>今我亦尔。<a id="a-88"></a>慈尊久谢唯留影像。<a id="a-89"></a>导我幔幢是须倾屈接足而行礼敬如对真仪。<a id="a-8A"></a>而为说法。<a id="a-8B"></a>今不见闻。<a id="a-8C"></a>心由无信。<a id="a-8D"></a>何以知耶。<a id="a-8E"></a>但用心所拟三界尚成。<a id="a-8F"></a>岂此一堂顽痴不动。<a id="a-8G"></a>大论云。<a id="a-8H"></a>诸佛常放光说法众生罪故。<a id="a-8I"></a>对面不见。<a id="a-8J"></a>是须一像既尔。<a id="a-8K"></a>余像例然。<a id="a-8L"></a>树石山林随相标立。<a id="a-8M"></a>导我心路无越圣仪。</p>
  <h2 id="a8N">化相三宝</h2>
  <p id="a8O">化相三宝者。<a id="a-8P"></a>谓释迦如来为佛宝也。<a id="a-8Q"></a>所说灭谛为法宝也。<a id="a-8R"></a>先智苦尽为僧宝也。<a id="a-8S"></a>此化相三宝。<a id="a-8T"></a>或名别相体。<a id="a-8U"></a>是无常四相所迁灭。<a id="a-8V"></a>过千载但可追远。<a id="a-8W"></a>用增翘敬。<a id="a-8X"></a>以贤劫中三佛已往。<a id="a-8Y"></a>无我第四群生何依。<a id="a-8Z"></a>长沦苦海解脱无路。<a id="a-8a"></a>是以能仁膺期出世。<a id="a-8b"></a>三祇修炼万行功圆。<a id="a-8c"></a>纤瑕去而法性凝清。<a id="a-8d"></a>片善具而报化微妙。<a id="a-8e"></a>尔后上生兜率下降王宫。<a id="a-8f"></a>三十岁居道树成佛。<a id="a-8g"></a>四十九年住世教化。<a id="a-8h"></a>说法三百五十度。<a id="a-8i"></a>宣演八万四千门。<a id="a-8j"></a>王臣外护于四海九州。<a id="a-8k"></a>师僧内传于人间天上。<a id="a-8l"></a>利益广大传法难思故有偈云。</p>
  <p id="a8m">假使顶戴经尘劫。<a id="a-8n"></a>身为床坐遍三千。<a id="a-8o"></a>若不传法度众生。<a id="a-8p"></a>毕竟无能报恩者。</p>
  <p data-pb></p>
  <h2 id="a8q">传法有五</h2>
  <p id="a8r">一受持　二看读　三讽诵　四解说　五书写。</p>
  <p id="a8s">外护内护流传。<a id="a-8t"></a>即佛法僧宝不断也。</p>
  <p data-pb></p>
  <h2 id="a8u">仁宗皇帝赞三宝文</h2>
  <p id="a8v">赞佛。</p>
  <p id="a8w">天上天下金仙世尊。<a id="a-8x"></a>一心十号四智三身。<a id="a-8y"></a>度脱五阴超踰六尘。<a id="a-8z"></a>生灵归敬所谓能仁。</p>
  <p id="a90">赞法。</p>
  <p id="a91">万法唯心心须至静。<a id="a-92"></a>由彼一心能生万行。<a id="a-93"></a>背觉为妄悟真则圣。<a id="a-94"></a>稽首法门昭然佛性。</p>
  <p id="a95">赞僧。</p>
  <p id="a96">六度无懈四恩匪常为人眼目助佛津梁。<a id="a-97"></a>体润一雨心熏众香。<a id="a-98"></a>道无不在此土他方。</p>
  <p data-pb></p>
  <h2 id="a99">大慧禅师看经回向文</h2>
  <p id="a9A">甲业力障魔神志错乱。<a id="a-9B"></a>所历根钝自然想来。<a id="a-9C"></a>脱略混淆颠倒重叠。<a id="a-9D"></a>临文徇意字误句差。<a id="a-9E"></a>乖清浊之正音。<a id="a-9F"></a>泥解会之邪见。<a id="a-9G"></a>或事夺其志心不在经。<a id="a-9H"></a>问对起居断绝隔越。<a id="a-9I"></a>久诵懈怠因事愤嗔。<a id="a-9J"></a>严洁或涉于垢尘。<a id="a-9K"></a>肃敬或成于渎慢。<a id="a-9L"></a>身口服用之不净。<a id="a-9M"></a>衣冠礼貌之弗恭。<a id="a-9N"></a>供不如仪处非其他。<a id="a-9O"></a>卷舒揉乱坠落污伤。<a id="a-9P"></a>种种不专不诚。<a id="a-9Q"></a>大惭大惧。<a id="a-9R"></a>恭愿诸佛菩萨。<a id="a-9S"></a>法界虚空界一切圣众。<a id="a-9T"></a>护法善神天龙等。<a id="a-9U"></a>慈悲怜悯忏涤罪愆。<a id="a-9V"></a>悉令诵经功德周圆毕遂。<a id="a-9W"></a>某甲回向心愿尚虑译润。<a id="a-9X"></a>或误注解。<a id="a-9Y"></a>或非传授差殊音释舛错。<a id="a-9Z"></a>校对仍改之失。<a id="a-9a"></a>书写刊刻之讹。<a id="a-9b"></a>其师其人悉为忏悔。<a id="a-9c"></a>仗佛神力使罪消除。<a id="a-9d"></a>常转法轮起济含识。</p>
  <h2 id="a9e">懒庵枢和尚语</h2>
  <p id="a9f">佛诫罗睺罗颂云。<a id="a-9g"></a>十方世界诸众生。<a id="a-9h"></a>念念已证善逝果。<a id="a-9i"></a>彼既丈夫我亦尔。<a id="a-9j"></a>何得自轻而退屈。<a id="a-9k"></a>六凡四圣同此一性。<a id="a-9l"></a>彼既如是我何不然。<a id="a-9m"></a>直须内外资熏一生取办。<a id="a-9n"></a>更若悠悠过日。<a id="a-9o"></a>是谁之咎。<a id="a-9p"></a>古德云。<a id="a-9q"></a>此身不向今生度。<a id="a-9r"></a>更向何生度此身。</p>
  <p id="a9s">天台智者大师云。<a id="a-9t"></a>何不绝语言置文字。<a id="a-9u"></a>破一微尘出大千经卷。<a id="a-9v"></a>一微尘者。<a id="a-9w"></a>众生妄念也。<a id="a-9x"></a>大千经卷者。<a id="a-9y"></a>众生佛性也。<a id="a-9z"></a>众生佛性为妄念所覆。<a id="a-A0"></a>妄念若破则佛性现前。<a id="a-A1"></a>此老人为固执文字语言者。<a id="a-A2"></a>兴此叹也。<a id="a-A3"></a>此亦是金鎞刮膜之义。<a id="a-A4"></a>他日眼开方知得力。</p>
  <p id="aA5">楞严经云。<a id="a-A6"></a>云何贼人假我衣服裨贩如来。<a id="a-A7"></a>造种种业。<a id="a-A8"></a>若不以戒摄心者。<a id="a-A9"></a>纵饶解齐佛祖。<a id="a-AA"></a>未免裨贩如来。<a id="a-AB"></a>造种种业。<a id="a-AC"></a>况平平之人。<a id="a-AD"></a>清凉国师以十愿律身者。<a id="a-AE"></a>良有以也。<a id="a-AF"></a>戒以慎为义。<a id="a-AG"></a>又曰。<a id="a-AH"></a>洗心曰斋。<a id="a-AI"></a>防患曰戒。</p>
  <p data-pb></p>
  <h2 id="aAJ">四句偈</h2>
  <p id="aAK">中四句偈者。<a id="a-AL"></a>我相人相众生相寿者相也。<a id="a-AM"></a>若有我相人相众生相寿者相。<a id="a-AN"></a>则不能受持四句偈。<a id="a-AO"></a>若无我相人相众生相寿者相则能受持四句偈。<a id="a-AP"></a>山野看来。<a id="a-AQ"></a>人人皆能受持。<a id="a-AR"></a>知者万中有一。<a id="a-AS"></a>何故如此。<a id="a-AT"></a>秖为此经被他前尘盖覆。<a id="a-AU"></a>不自觉知也。</p>
  <p data-pb></p>
  <h2 id="aAV">示比丘忖己德行受食</h2>
  <p id="aAW">己德行全缺应供者。<a id="a-AX"></a>德行全可以应供。<a id="a-AY"></a>德行缺则不可应供。<a id="a-AZ"></a>今之比丘或年三四十岁。<a id="a-Aa"></a>或年五六十岁。<a id="a-Ab"></a>未尝一日不应供也。<a id="a-Ac"></a>德行全耶。<a id="a-Ad"></a>德行缺耶。<a id="a-Ae"></a>所以云。<a id="a-Af"></a>学道不通理覆身还信施。<a id="a-Ag"></a>长者八十一其树不生耳。<a id="a-Ah"></a>年齿既高园中蕈不生。<a id="a-Ai"></a>教有明文。<a id="a-Aj"></a>不可不信。<a id="a-Ak"></a>若也一念回光。<a id="a-Al"></a>日消万两黄</p>
  <p data-pb></p>
  <h2 id="aAm">示比丘慎勿放逸</h2>
  <p id="aAn">一阿含经云。<a id="a-Ao"></a>眼以色为食。<a id="a-Ap"></a>耳以声为食。<a id="a-Aq"></a>鼻以香为食。<a id="a-Ar"></a>舌以味为食。<a id="a-As"></a>身以触为食。<a id="a-At"></a>意以法为食。<a id="a-Au"></a>涅槃以无放逸为食。<a id="a-Av"></a>如今丛林中三八念诵。<a id="a-Aw"></a>鸣钟集众。<a id="a-Ax"></a>维那白云。<a id="a-Ay"></a>众等当勤精进如救头然。<a id="a-Az"></a>但念无常慎勿放逸。<a id="a-B0"></a>此语与增一颇同。<a id="a-B1"></a>往往闻者以为常例。<a id="a-B2"></a>如风过树略不餐采。<a id="a-B3"></a>佛祖之意遂成虚设矣。</p>
  <h2 id="aB4">菩萨三事无厌</h2>
  <p id="aB5">智论云。<a id="a-B6"></a>菩萨唯有三事无厌。<a id="a-B7"></a>一者供养佛无厌。<a id="a-B8"></a>二者闻法无厌。<a id="a-B9"></a>三者供给僧无厌。<a id="a-BA"></a>今之学者虽未至菩萨地位。<a id="a-BB"></a>拨弃因果者或有之。<a id="a-BC"></a>更不究先圣之微言。<a id="a-BD"></a>殊不知即理而事即事而理。<a id="a-BE"></a>事理圆融法尔如是。<a id="a-BF"></a>故永明云。<a id="a-BG"></a>拟欲蛭嫌海量蜜掩日光乎。</p>
  <h2 id="aBH">戒定慧</h2>
  <p id="aBI">戒定慧三学者。<a id="a-BJ"></a>众生自性本有之物。<a id="a-BK"></a>不因修证而得。<a id="a-BL"></a>非唯诸佛菩萨具足。<a id="a-BM"></a>一切凡夫悉皆具足。<a id="a-BN"></a>自性无善恶。<a id="a-BO"></a>无持亦无犯。<a id="a-BP"></a>是自性戒。<a id="a-BQ"></a>自性无静乱。<a id="a-BR"></a>无取亦无舍。<a id="a-BS"></a>是自性定。<a id="a-BT"></a>自性本无知而无所不知。<a id="a-BU"></a>是自性慧。<a id="a-BV"></a>诸佛菩萨知有故得受用。<a id="a-BW"></a>一切凡夫不知有故不得受用。<a id="a-BX"></a>知有不知有似乎少异。<a id="a-BY"></a>而戒定慧未尝少异也。</p>
  <h2 id="aBZ">诫观檀越四事从苦缘起出生法</h2>
  <p id="aBa">终南山宣律师为弟子慈忍作</p>
  <p id="aBb">损害生命名苦业。<a id="a-Bc"></a>筋骨斯尽名苦缘。<a id="a-Bd"></a>经云。<a id="a-Be"></a>食者从耕种锄刈收治。<a id="a-Bf"></a>扬簸窖藏运辇舂磨。<a id="a-Bg"></a>炊爨蒸煮。<a id="a-Bh"></a>聊设供给奉送。<a id="a-Bi"></a>又种菜造墙溉灌田园。<a id="a-Bj"></a>营为酱酢。<a id="a-Bk"></a>计一钵食出一钵汗。<a id="a-Bl"></a>汗在皮肉即是其血。<a id="a-Bm"></a>一食功力出于作者一钵之血。<a id="a-Bn"></a>况复一生凡受几食。<a id="a-Bo"></a>始从耕种乃至入口。<a id="a-Bp"></a>伤杀无数杂类小虫。<a id="a-Bq"></a>是以佛戒日受一食支持性命。<a id="a-Br"></a>寄过一生。<a id="a-Bs"></a>衣服者养蚕杀茧。<a id="a-Bt"></a>取柔织络染浣裁缝。<a id="a-Bu"></a>众缘调度无量辛苦。<a id="a-Bv"></a>计上下衣资凡杀几蚕。<a id="a-Bw"></a>出几气力。<a id="a-Bx"></a>蚕茧入汤受几痛苦。<a id="a-By"></a>是故佛教着粪扫衣。<a id="a-Bz"></a>障弊陋质。<a id="a-C0"></a>冀得修道。<a id="a-C1"></a>房舍者。<a id="a-C2"></a>从起立墙壁穿坑掘地。<a id="a-C3"></a>伤杀土虫。<a id="a-C4"></a>斫伐材木伤林树虫。<a id="a-C5"></a>造砖瓦时杀泥水虫。<a id="a-C6"></a>放火陶治杀柴草虫。<a id="a-C7"></a>作人苦力施主费财。<a id="a-C8"></a>饮食众缘劳损甚大。<a id="a-C9"></a>始成一房。<a id="a-CA"></a>是故行者依于冢树草蓐自安。<a id="a-CB"></a>念食是苦节身而食。<a id="a-CC"></a>念衣杀命着粪扫衣。<a id="a-CD"></a>念房舍卧具从苦缘生。<a id="a-CE"></a>志乐头陀三月一移。<a id="a-CF"></a>念四事难消少欲知足。<a id="a-CG"></a>经云。<a id="a-CH"></a>受檀越食如饥馑世食子肉想。<a id="a-CI"></a>受施主衣如热铁缠身。<a id="a-CJ"></a>入房舍时如入铁镬。<a id="a-CK"></a>受床座时如热铁床。<a id="a-CL"></a>宁破此身犹如微尘。<a id="a-CM"></a>不以破戒之身受人供给。<a id="a-CN"></a>三涂苦报皆为爱衣贪食乐好房舍。<a id="a-CO"></a>若破戒因缘还偿施主。<a id="a-CP"></a>或作奴婢鞭打驱策。<a id="a-CQ"></a>或受畜生形披毛带角。<a id="a-CR"></a>生偿筋骨死还皮肉。<a id="a-CS"></a>负重力尽起而复倒。<a id="a-CT"></a>虚受信施乐不足言。<a id="a-CU"></a>及偿施主苦过万倍。<a id="a-CV"></a>是故教汝知惭知愧。<a id="a-CW"></a>慎护后世莫破戒受施。<a id="a-CX"></a>名为净心。</p>
  <p data-pb></p>
  <h2 id="aCY">诫观末法中校量心行法</h2>
  <p id="aCZ">夫解义皆因听学。<a id="a-Ca"></a>为知法人。<a id="a-Cb"></a>身犯四重畜八不净。<a id="a-Cc"></a>财食啖俗馔无羞无耻。<a id="a-Cd"></a>知而故犯。<a id="a-Ce"></a>不畏后世。<a id="a-Cf"></a>是故令汝校量心行。<a id="a-Cg"></a>先净禁戒后方听经。<a id="a-Ch"></a>汝用五诫得名净心。<a id="a-Ci"></a>古者大德讲华严经。<a id="a-Cj"></a>唯一卷疏。<a id="a-Ck"></a>于后法师作三卷疏。<a id="a-Cl"></a>今时讲者十地一品。<a id="a-Cm"></a>出十卷疏。<a id="a-Cn"></a>各逞功能竞显华诵。<a id="a-Co"></a>文字浩博寄心无所。<a id="a-Cp"></a>然文者当体即义。<a id="a-Cq"></a>何须人语。<a id="a-Cr"></a>今时愚人竞求于名。<a id="a-Cs"></a>不求于法。<a id="a-Ct"></a>法尚不可着。<a id="a-Cu"></a>何况著文字。<a id="a-Cv"></a>法离文字言语断故大集经云。<a id="a-Cw"></a>经文是一。<a id="a-Cx"></a>讲者异说。<a id="a-Cy"></a>各恃己见坏乱正法。<a id="a-Cz"></a>天神嗔故三灾俱起。<a id="a-D0"></a>以是因缘佛法淡薄。<a id="a-D1"></a>如一斛水解一升酪。<a id="a-D2"></a>看似酪色食即无味。<a id="a-D3"></a>谛思讲论人情测佛。<a id="a-D4"></a>佛智境界岂人能测。<a id="a-D5"></a>如是审察名为净心。</p>
  <p data-pb></p>
  <h2 id="aD6">诫观破戒僧尼不修出世法</h2>
  <p id="aD7">尼破戒者。<a id="a-D8"></a>所谓畜养奴婢僮仆。<a id="a-D9"></a>牛驴车乘。<a id="a-DA"></a>田宅种植园林花果。<a id="a-DB"></a>金银粟帛。<a id="a-DC"></a>屏风氎被。<a id="a-DD"></a>好枕细席。<a id="a-DE"></a>箱匮盆瓮。<a id="a-DF"></a>铜器槃碗。<a id="a-DG"></a>上好三衣。<a id="a-DH"></a>牙床坐褥。<a id="a-DI"></a>房舍退屋。<a id="a-DJ"></a>厨库碓磨。<a id="a-DK"></a>脂面药酒。<a id="a-DL"></a>杂鲑酱酢。<a id="a-DM"></a>异种口味。<a id="a-DN"></a>王公贵重多人顾识。<a id="a-DO"></a>生缘富贵数过亲旧。<a id="a-DP"></a>饷送吊问申诉衙府。<a id="a-DQ"></a>身为众首门徒强盛。<a id="a-DR"></a>讲说相难好喜音乐。<a id="a-DS"></a>常居一寺评量僧事。<a id="a-DT"></a>迭相摈罚借问旱潦丰俭。<a id="a-DU"></a>盗贼水火毒兽之事。<a id="a-DV"></a>经过酒店市廛屠脍。<a id="a-DW"></a>猎射之家。<a id="a-DX"></a>亲友妇女琴瑟诗赋。<a id="a-DY"></a>围棋双陆。<a id="a-DZ"></a>读外书典。<a id="a-Da"></a>高语大笑。<a id="a-Db"></a>嫌恨诤竞。<a id="a-Dc"></a>饮酒食肉。<a id="a-Dd"></a>绫罗衣服。<a id="a-De"></a>五色鲜明。<a id="a-Df"></a>勤剃须[髟/火]。<a id="a-Dg"></a>爪利如锋。<a id="a-Dh"></a>畜八不净财宝富足。<a id="a-Di"></a>于此等事贪求爱着。<a id="a-Dj"></a>积聚不离名真破戒。<a id="a-Dk"></a>经云。<a id="a-Dl"></a>此等比丘名秃居士。<a id="a-Dm"></a>名披袈裟贼。<a id="a-Dn"></a>名秃猎师。<a id="a-Do"></a>名三涂人。<a id="a-Dp"></a>名</p>
  <p data-pb></p>
  <h2 id="aDq">诫观六难自庆修道法</h2>
  <p id="aDr">一者万类之中人身难得。<a id="a-Ds"></a>如提谓经说。<a id="a-Dt"></a>今得人身难于龟木。<a id="a-Du"></a>二者虽得人身中国难生。<a id="a-Dv"></a>此土即当边地之中。<a id="a-Dw"></a>具足大乘正法经律。<a id="a-Dx"></a>三者虽有正法信乐复难。<a id="a-Dy"></a>今随力信不敢疑谤。<a id="a-Dz"></a>四者人身难具。<a id="a-E0"></a>今受男形根无残缺。<a id="a-E1"></a>相貌成就。<a id="a-E2"></a>五者虽具男形六根无缺。<a id="a-E3"></a>五欲缠染出家甚难。<a id="a-E4"></a>今得割爱出家修道。<a id="a-E5"></a>披着佛衣受佛净戒。<a id="a-E6"></a>六者虽受禁戒随戒甚难。<a id="a-E7"></a>汝可于戒律中尊重爱乐。<a id="a-E8"></a>惭愧慎护。<a id="a-E9"></a>于此六事若不观察。<a id="a-EA"></a>即便放逸深障圣道。<a id="a-EB"></a>既超六难常应喜庆。<a id="a-EC"></a>难得已得得已莫失。<a id="a-ED"></a>如是思量名为净心。</p>
  <h2 id="aEE">戒贤论师祈祷观音文</h2>
  <p id="aEF">闻性空持妙无比。<a id="a-EG"></a>思修顿入三摩地。<a id="a-EH"></a>无缘慈力赴群机。<a id="a-EI"></a>明月影临千涧水。<a id="a-EJ"></a>比丘某甲稽首归命。<a id="a-EK"></a>大慈悲父观世音菩萨。<a id="a-EL"></a>仰愿他心道眼无碍见闻。<a id="a-EM"></a>动大哀怜冥熏加被。<a id="a-EN"></a>一者愿某甲早断漏结速证无生。<a id="a-EO"></a>三业圆明六根清净。<a id="a-EP"></a>二者愿某甲一闻千悟获大总持。<a id="a-EQ"></a>具足辩才四无碍解。<a id="a-ER"></a>凡是圣教熏习其心。<a id="a-ES"></a>一历耳根永无忘失。<a id="a-ET"></a>功德智慧庄严其身。<a id="a-EU"></a>根根尘尘周遍法界。<a id="a-EV"></a>三者愿某甲上求佛果下度群生。<a id="a-EW"></a>梵行早圆三轮空寂。<a id="a-EX"></a>直至成佛。<a id="a-EY"></a>于其中间舍身受身。<a id="a-EZ"></a>常为男子随佛出家。<a id="a-Ea"></a>发菩提心。<a id="a-Eb"></a>自利利他行愿无尽。<a id="a-Ec"></a>然后愿我临欲命终时。<a id="a-Ed"></a>尽除一切诸障碍。<a id="a-Ee"></a>而见彼佛阿弥陀。<a id="a-Ef"></a>即得往生安乐刹。<a id="a-Eg"></a>生彼国已满诸大愿。<a id="a-Eh"></a>足菩萨行。<a id="a-Ei"></a>与诸众生皆成佛道。</p>
  <h2 id="aEj">永嘉真觉禅师发愿文</h2>
  <p id="aEk">稽首圆满遍知觉。<a id="a-El"></a>寂静平等本真源。<a id="a-Em"></a>相好严特非有无。<a id="a-En"></a>慧明普照微尘刹。<a id="a-Eo"></a>稽首湛然真妙觉。<a id="a-Ep"></a>甚深十二修多罗。<a id="a-Eq"></a>非文非字非言诠。<a id="a-Er"></a>一音随类皆明了。<a id="a-Es"></a>稽首清净诸贤圣。<a id="a-Et"></a>十方和合应真僧。<a id="a-Eu"></a>执持禁戒无有违。<a id="a-Ev"></a>振锡携瓶利含识。<a id="a-Ew"></a>卵生胎生及湿化。<a id="a-Ex"></a>有色无色想非想。<a id="a-Ey"></a>非有非无想杂类。<a id="a-Ez"></a>六道轮回不暂停。<a id="a-F0"></a>我今稽首归三宝。<a id="a-F1"></a>普为众生发道心。<a id="a-F2"></a>群生沉沦苦海中。<a id="a-F3"></a>愿因诸佛法僧力。<a id="a-F4"></a>慈悲方便拔诸苦。<a id="a-F5"></a>不舍弘愿济含灵。<a id="a-F6"></a>化力自在度无穷。<a id="a-F7"></a>恒沙众生成正觉。</p>
  <p id="aF8">说此偈已。<a id="a-F9"></a>我复稽首归依十方三世一切诸佛法僧前承三宝力。<a id="a-FA"></a>志心发愿修无上菩提。<a id="a-FB"></a>契从今生至成正觉。<a id="a-FC"></a>中间决定勤求不退。<a id="a-FD"></a>未得道前身无横病。<a id="a-FE"></a>寿不中夭。<a id="a-FF"></a>正命尽时不见恶相。<a id="a-FG"></a>无诸恐怖。<a id="a-FH"></a>不生颠倒。<a id="a-FI"></a>身无苦痛心不散乱。<a id="a-FJ"></a>正慧明了。<a id="a-FK"></a>不经中阴。<a id="a-FL"></a>不入地狱。<a id="a-FM"></a>畜生饿鬼。<a id="a-FN"></a>水陆空行。<a id="a-FO"></a>天魔外道。<a id="a-FP"></a>幽冥鬼神一切杂形。<a id="a-FQ"></a>皆悉不受。<a id="a-FR"></a>长得人身聪明正直。<a id="a-FS"></a>不生恶国。<a id="a-FT"></a>不值恶王。<a id="a-FU"></a>不生边地。<a id="a-FV"></a>不受贫苦。<a id="a-FW"></a>奴婢女形黄门二根。<a id="a-FX"></a>黄发黑齿顽愚暗钝。<a id="a-FY"></a>丑陋残缺盲聋喑哑。<a id="a-FZ"></a>凡是可恶毕竟不生。<a id="a-Fa"></a>出处中国正信家生。<a id="a-Fb"></a>常得男身六根完具。<a id="a-Fc"></a>端正香洁无诸垢秽。<a id="a-Fd"></a>志意和雅身安心静。<a id="a-Fe"></a>不贪嗔痴三毒永断。<a id="a-Ff"></a>不造众恶恒思诸善。<a id="a-Fg"></a>不作王臣不为使命。<a id="a-Fh"></a>不愿荣饰安贫度世。<a id="a-Fi"></a>少欲知足。<a id="a-Fj"></a>不长畜积。<a id="a-Fk"></a>衣食供身。<a id="a-Fl"></a>不行偷盗。<a id="a-Fm"></a>不杀众生。<a id="a-Fn"></a>不啖鱼肉。<a id="a-Fo"></a>敬爱含识。<a id="a-Fp"></a>如我无异。<a id="a-Fq"></a>性行柔软。<a id="a-Fr"></a>不求人过。<a id="a-Fs"></a>不称己。<a id="a-Ft"></a>善不与物诤。<a id="a-Fu"></a>怨亲平等。<a id="a-Fv"></a>不起分别。<a id="a-Fw"></a>不生憎爱。<a id="a-Fx"></a>他物不悕。<a id="a-Fy"></a>自财不吝。<a id="a-Fz"></a>不乐侵犯。<a id="a-G0"></a>恒怀质直。<a id="a-G1"></a>心不卒暴。<a id="a-G2"></a>常乐谦下。<a id="a-G3"></a>口无恶说。<a id="a-G4"></a>身无恶行。<a id="a-G5"></a>心不谄曲。<a id="a-G6"></a>三业清净在处安隐。<a id="a-G7"></a>无诸障难。<a id="a-G8"></a>窃盗劫贼。<a id="a-G9"></a>王法牢狱枷杖钩锁。<a id="a-GA"></a>刀枪箭槊猛兽毒虫。<a id="a-GB"></a>堕峰溺水火烧风飘。<a id="a-GC"></a>雷惊霹雳树折岩颓。<a id="a-GD"></a>堂崩栋朽挝打怖畏。<a id="a-GE"></a>趁逐围绕执捉系缚。<a id="a-GF"></a>加诬毁谤横注钩牵。<a id="a-GG"></a>凡诸难事一切不受。<a id="a-GH"></a>恶鬼飞灾天行毒疠。<a id="a-GI"></a>邪魔魍魉若河若海。<a id="a-GJ"></a>崇山穹岳居止树神。<a id="a-GK"></a>凡是灵只闻我名者。<a id="a-GL"></a>见我形者。<a id="a-GM"></a>发菩提心。<a id="a-GN"></a>悉相覆护不相侵恼。<a id="a-GO"></a>昼夜安隐无诸惊惧。<a id="a-GP"></a>四大康强六根清净。<a id="a-GQ"></a>不染六尘心无乱想。<a id="a-GR"></a>不有昏滞不生断见。<a id="a-GS"></a>不着空有远离诸相。<a id="a-GT"></a>信奉能仁不执己见。<a id="a-GU"></a>悟解明了生生修习。<a id="a-GV"></a>正慧坚固不被魔摄。<a id="a-GW"></a>大命终时安然快乐。<a id="a-GX"></a>舍身受身无有怨对。<a id="a-GY"></a>一切众生同为善友。<a id="a-GZ"></a>所生之处值佛闻法。<a id="a-Ga"></a>童真出家为僧和合。<a id="a-Gb"></a>身身之服不离袈裟。<a id="a-Gc"></a>食食之器不乖盂钵。<a id="a-Gd"></a>道心坚固不生憍慢。<a id="a-Ge"></a>敬重三宝常修梵行。<a id="a-Gf"></a>亲近明师随善知识。<a id="a-Gg"></a>深信正法勤行六度。<a id="a-Gh"></a>读诵大乘行道礼拜。<a id="a-Gi"></a>妙味香花音声赞呗。<a id="a-Gj"></a>灯烛台观山海林泉。<a id="a-Gk"></a>空中平地在间所有。<a id="a-Gl"></a>微尘已上悉持供养。<a id="a-Gm"></a>合集功德回助菩提。<a id="a-Gn"></a>思惟了义志乐闲静。<a id="a-Go"></a>清素寂默不爱喧扰。<a id="a-Gp"></a>不乐群居常好独处。<a id="a-Gq"></a>一切无求专心定慧。<a id="a-Gr"></a>六通具足化度众生。<a id="a-Gs"></a>随心所愿自在无碍。<a id="a-Gt"></a>万行成就精妙无穷。<a id="a-Gu"></a>正直圆明志成佛道。<a id="a-Gv"></a>愿以此善根。<a id="a-Gw"></a>普及十方界。<a id="a-Gx"></a>上穷有顶。<a id="a-Gy"></a>下极风轮。<a id="a-Gz"></a>天上人间六道诸身。<a id="a-H0"></a>一切含识。<a id="a-H1"></a>我所有功德。<a id="a-H2"></a>悉与众生共。<a id="a-H3"></a>尽于微尘劫。<a id="a-H4"></a>不惟一众生。<a id="a-H5"></a>随我有善根。<a id="a-H6"></a>普皆充薰饰。<a id="a-H7"></a>地狱中苦恼。<a id="a-H8"></a>南无佛法僧称佛法僧名。<a id="a-H9"></a>愿皆蒙解脱饿鬼中苦恼。<a id="a-HA"></a>南无佛法僧称佛法僧名。<a id="a-HB"></a>愿皆蒙解脱畜生中苦恼。<a id="a-HC"></a>南无佛法僧称佛法僧名。<a id="a-HD"></a>愿皆蒙解脱天人阿修罗。<a id="a-HE"></a>恒沙诸含识八苦相煎迫。<a id="a-HF"></a>南无佛法僧。<a id="a-HG"></a>因我此善根普免诸缠缚。<a id="a-HH"></a>南无三世佛。<a id="a-HI"></a>南无修多罗菩萨声闻僧微尘诸圣众。<a id="a-HJ"></a>不舍本慈悲摄受群生类。<a id="a-HK"></a>尽空诸含识归依佛法僧。<a id="a-HL"></a>离苦出三涂。<a id="a-HM"></a>疾得超三界。<a id="a-HN"></a>各发菩提心。<a id="a-HO"></a>昼夜行般若。<a id="a-HP"></a>生生勤精进。<a id="a-HQ"></a>常如救头然。<a id="a-HR"></a>先得菩提时。<a id="a-HS"></a>誓愿相度脱我行道礼拜。<a id="a-HT"></a>我诵经念佛。<a id="a-HU"></a>我修戒定慧。<a id="a-HV"></a>南无佛法僧。<a id="a-HW"></a>普愿诸众生悉皆成佛道。<a id="a-HX"></a>我等诸含识坚固求菩提。<a id="a-HY"></a>顶礼佛法僧。<a id="a-HZ"></a>愿早成正觉。</p>
  <p data-pb></p>
  <h2 id="aHa">随州大洪山遂禅师礼华严经文</h2>
  <p id="aHb">无毗卢教主华藏慈尊。<a id="a-Hc"></a>演宝偈之金文。<a id="a-Hd"></a>布琅函之玉轴。<a id="a-He"></a>尘尘混入刹刹圆融。<a id="a-Hf"></a>十兆九万五千四十八字。<a id="a-Hg"></a>一乘圆教大方广佛华严经。<a id="a-Hh"></a>若人欲了知三世一切佛。<a id="a-Hi"></a>应观法界性一切惟心造。<a id="a-Hj"></a>常愿供养常恭敬七处九会佛菩萨。<a id="a-Hk"></a>常愿证入常宣说五周四分华严经。<a id="a-Hl"></a>常愿供养无休歇九十刹尘菩萨众。<a id="a-Hm"></a>常愿悟入常宣说大方广佛华严经。<a id="a-Hn"></a>伏愿某甲生生世世在在处处。<a id="a-Ho"></a>眼中常见如是经典。<a id="a-Hp"></a>耳中常闻如是经典。<a id="a-Hq"></a>口中常诵如是经典。<a id="a-Hr"></a>手中常书如是经典。<a id="a-Hs"></a>心中常悟如是经典。<a id="a-Ht"></a>愿生生世世在在处处。<a id="a-Hu"></a>常得亲近华藏一切圣贤。<a id="a-Hv"></a>常蒙华藏一切圣贤慈悲摄受。<a id="a-Hw"></a>如经所说愿悉证明。<a id="a-Hx"></a>愿如善财菩萨。<a id="a-Hy"></a>愿如文殊师利菩萨。<a id="a-Hz"></a>愿如弥勒菩萨。<a id="a-I0"></a>愿如普贤菩萨。<a id="a-I1"></a>愿如观世音菩萨。<a id="a-I2"></a>愿如毗卢遮那佛。<a id="a-I3"></a>以此称经功德。<a id="a-I4"></a>以此发愿功德。<a id="a-I5"></a>愿与四恩三有法界一切众生。<a id="a-I6"></a>消无始以来尽法界虚空界无量罪垢。<a id="a-I7"></a>愿与四恩三有法界一切众生。<a id="a-I8"></a>解无始以来尽法界虚空界无量冤业。<a id="a-I9"></a>愿与四恩三有法界一切众生。<a id="a-IA"></a>集无始以来尽法界虚空界无量福智。<a id="a-IB"></a>同游华藏庄严海。<a id="a-IC"></a>同入菩提大道场。<a id="a-ID"></a>南无大方广佛华严经。</p>
  <h2 id="aIE">桐江瑛法师观心铭</h2>
  <p id="aIF">心焉心焉。<a id="a-IG"></a>本自天然。<a id="a-IH"></a>卓尔独立湛寂孤坚。<a id="a-II"></a>妙中至妙玄中又玄。<a id="a-IJ"></a>无来无去不变不迁。<a id="a-IK"></a>非迷非悟绝圣绝贤。<a id="a-IL"></a>思不可及强以言诠。<a id="a-IM"></a>由体明觉遂生诸缘。<a id="a-IN"></a>镜含万象海纳百川。<a id="a-IO"></a>收之兮神潜方寸。<a id="a-IP"></a>舒之兮光充大千。<a id="a-IQ"></a>变化自在作用无边。<a id="a-IR"></a>乃生乃佛为实为权。<a id="a-IS"></a>迷之则浩浩不返。<a id="a-IT"></a>悟之则了了相传。<a id="a-IU"></a>心焉汝灵心焉汝灵。<a id="a-IV"></a>语汝莫忘诲汝须听。<a id="a-IW"></a>汝具万法兮本自圆成。<a id="a-IX"></a>万法具汝兮其体空平。<a id="a-IY"></a>境非实境名是假名。<a id="a-IZ"></a>汝昔不悟兮枉受伶俜。<a id="a-Ia"></a>汝今自觉兮可保坚贞。<a id="a-Ib"></a>触途莫滞念起即惺。<a id="a-Ic"></a>六尘不染三毒乃清。<a id="a-Id"></a>休更鼓之令浊兮失本明。<a id="a-Ie"></a>宜自澄之令净兮归元精。</p>
 </body>
</html>