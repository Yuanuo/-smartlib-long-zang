<!doctype html>
<html id="z3IBXSG1mF" data-ver="825">
 <head>
  <meta charset="utf-8">
  <meta author="永中">
  <meta library="龙藏">
  <meta catalog="此土著述">
  <meta period="元">
 </head>
 <body>
  <h1 id="a1">缁门警训卷第二</h1>
  <h2 id="a2">龙门佛眼远禅师坐禅铭</h2>
  <p id="a3">心光虚映体绝偏圆。<a id="a-4"></a>金波匝匝动寂常禅。<a id="a-5"></a>念起念灭不用止绝。<a id="a-6"></a>任运滔滔何曾起灭。<a id="a-7"></a>起灭寂灭现大迦葉。<a id="a-8"></a>坐卧经行未尝间歇。<a id="a-9"></a>禅何不坐坐何不禅。<a id="a-A"></a>了得如是始号坐禅。<a id="a-B"></a>坐者何人禅是何物。<a id="a-C"></a>而欲坐之用佛觅佛。<a id="a-D"></a>佛不用觅觅之转失。<a id="a-E"></a>坐不我观禅非外术。<a id="a-F"></a>初心闹乱未免回换。<a id="a-G"></a>所以多方教渠静观。<a id="a-H"></a>端坐收神。<a id="a-I"></a>初则纷纭久久恬淡。<a id="a-J"></a>虚闲六门六门稍歇。<a id="a-K"></a>于中分别。<a id="a-L"></a>分别才生已成起灭。<a id="a-M"></a>起灭转变从自心现。<a id="a-N"></a>还用自心反观一遍。<a id="a-O"></a>一反不再圆光顶戴灵焰腾辉。<a id="a-P"></a>心心无碍横该竖入。<a id="a-Q"></a>生死永息。<a id="a-R"></a>一粒还丹点金成汁。<a id="a-S"></a>身心客尘透漏无门。<a id="a-T"></a>迷悟且说逆顺休论。<a id="a-U"></a>细思昔日冷坐寻觅。<a id="a-V"></a>虽然不别也大狼藉。<a id="a-W"></a>刹那凡圣无人能信。<a id="a-X"></a>匝地忙忙大须谨慎。<a id="a-Y"></a>如其不知端坐思惟一日筑着。<a id="a-Z"></a>伏惟伏惟。</p>
  <p id="aa">三自省察。</p>
  <p id="ab">是身寿命如驹过隙。<a id="a-c"></a>何暇闲情妄为杂事。<a id="a-d"></a>既隆释种须绍门风。<a id="a-e"></a>谛审先宗是何标格。</p>
  <p id="af">道业未办去圣时遥。<a id="a-g"></a>善友师教诚不可舍。<a id="a-h"></a>自生勉励念报佛恩。<a id="a-i"></a>惟己自知大心莫退。</p>
  <p id="aj">报缘虚幻不可强为。<a id="a-k"></a>浮世几何随家丰俭。<a id="a-l"></a>苦乐逆顺道在其中。<a id="a-m"></a>动静寒温自愧自悔。</p>
  <p data-pb></p>
  <h2 id="an">鹅湖大义禅师坐禅铭</h2>
  <p id="ao">禅学道几般样。<a id="a-p"></a>要在当人能择上。<a id="a-q"></a>莫只忘形与死心。<a id="a-r"></a>此个难医病最深。<a id="a-s"></a>直须坐究探渊源。<a id="a-t"></a>此道古今天下传。<a id="a-u"></a>正坐端然如泰山。<a id="a-v"></a>巍巍不要守空闲。<a id="a-w"></a>直须提起吹毛利。<a id="a-x"></a>要剖西来第一义。<a id="a-y"></a>瞠却眼兮剔起眉。<a id="a-z"></a>反覆看渠渠是谁。<a id="a-10"></a>还如捉贼须见赃。<a id="a-11"></a>不怕贼埋深处藏。<a id="a-12"></a>有智捉获刹那顷。<a id="a-13"></a>无智经年不见影。<a id="a-14"></a>深嗟兀坐常如死。<a id="a-15"></a>千年万</p>
  <p data-pb></p>
  <h2 id="a16">庐山东林混融禅师示众</h2>
  <p id="a17">万乘尊荣受六年饥冻。<a id="a-18"></a>不离草座成等正觉。<a id="a-19"></a>度无量众。<a id="a-1A"></a>此黄面老爷出家样子。<a id="a-1B"></a>后辈忘本反为口体。<a id="a-1C"></a>不务耕桑。<a id="a-1D"></a>见成利养为便。<a id="a-1E"></a>不奉君亲免事征役为安。<a id="a-1F"></a>假名服窃世缘。<a id="a-1G"></a>以斗诤作佛事。<a id="a-1H"></a>老不知悔死为园菌。<a id="a-1I"></a>良可悲夫。<a id="a-1J"></a>汝辈出家。<a id="a-1K"></a>当思齐草座之前。<a id="a-1L"></a>自省园菌之下可尔。</p>
  <p data-pb></p>
  <h2 id="a1M">蓝谷信法师自镜录序</h2>
  <p id="a1N">九岁出家于今过六十矣。<a id="a-1O"></a>至于逍遥广厦顾步芳除。<a id="a-1P"></a>体安轻软身居闲逸。<a id="a-1Q"></a>星光未旦。<a id="a-1R"></a>十利之精馔已陈。<a id="a-1S"></a>日彩方中。<a id="a-1T"></a>三德之珍羞总萃。<a id="a-1U"></a>不知耕获之顿弊。<a id="a-1V"></a>不识鼎饪之劬劳。<a id="a-1W"></a>长六尺之躯。<a id="a-1X"></a>全百年之命者。<a id="a-1Y"></a>是谁所致乎。<a id="a-1Z"></a>则我本师之愿力也。<a id="a-1a"></a>余且约计五十之年。<a id="a-1b"></a>朝中饮食盖费三百余硕矣。<a id="a-1c"></a>寒暑衣药盖费二十余万矣。<a id="a-1d"></a>尔其高门邃宇碧砌丹楹。<a id="a-1e"></a>轩乘仆竖之流。<a id="a-1f"></a>几案床褥之类。<a id="a-1g"></a>所费又无涯矣。<a id="a-1h"></a>或复无明暗起邪见。<a id="a-1i"></a>横生非法弃用非时饮啖。<a id="a-1j"></a>所费又难量矣。<a id="a-1k"></a>此皆出自他力资成我用。<a id="a-1l"></a>与夫汲汲之位。<a id="a-1m"></a>岂得同年而较其苦乐哉。<a id="a-1n"></a>是知大慈之教至矣。<a id="a-1o"></a>大悲之力深矣。<a id="a-1p"></a>况十号调御。<a id="a-1q"></a>以我为子而覆之。<a id="a-1r"></a>八部天龙。<a id="a-1s"></a>以我为师而奉之。<a id="a-1t"></a>皇王虽贵。<a id="a-1u"></a>不敢以臣礼畜之。<a id="a-1v"></a>则其贵可知也。<a id="a-1w"></a>尊亲虽重。<a id="a-1x"></a>不敢以子义瞻之。<a id="a-1y"></a>则</p>
  <p data-pb></p>
  <h2 id="a1z">释难文</h2>
  <p id="a20">颜首座字圣徒。<a id="a-21"></a>性刚果。<a id="a-22"></a>通内外学。<a id="a-23"></a>以风节自持。<a id="a-24"></a>游历罢归隐故庐。<a id="a-25"></a>迹不入俗。<a id="a-26"></a>常闭门宴坐。<a id="a-27"></a>非行谊高洁者。<a id="a-28"></a>莫与友也。<a id="a-29"></a>名公贵人累以诸刹招之坚不答。<a id="a-2A"></a>时有童行名参。<a id="a-2B"></a>已欲为僧。<a id="a-2C"></a>侍左右。<a id="a-2D"></a>颜识其非器。<a id="a-2E"></a>作释难文。<a id="a-2F"></a>以却之曰。<a id="a-2G"></a>知子莫若父。<a id="a-2H"></a>知父莫若子。<a id="a-2I"></a>若予之参已非为僧器。<a id="a-2J"></a>盖出家为僧。<a id="a-2K"></a>岂细事乎。<a id="a-2L"></a>非求安逸也。<a id="a-2M"></a>非求温饱也。<a id="a-2N"></a>非求蜗角利名也。<a id="a-2O"></a>为生死也。<a id="a-2P"></a>为众生也。<a id="a-2Q"></a>为断烦恼出三界海续佛慧命也。<a id="a-2R"></a>去圣时遥佛法大坏。<a id="a-2S"></a>汝敢妄为尔。<a id="a-2T"></a>宝梁经云。<a id="a-2U"></a>比丘不修比丘法。<a id="a-2V"></a>大千无唾处。<a id="a-2W"></a>通慧录云。<a id="a-2X"></a>为僧不预十科事。<a id="a-2Y"></a>佛徒劳百载为之不难得乎。<a id="a-2Z"></a>以是观之。<a id="a-2a"></a>予滥厕僧伦。<a id="a-2b"></a>有诒于佛。<a id="a-2c"></a>况汝为之邪。<a id="a-2d"></a>然出家为僧。<a id="a-2e"></a>苟不知三乘十二分教。<a id="a-2f"></a>周公孔子之道。<a id="a-2g"></a>不明因果不达己性。<a id="a-2h"></a>不知稼穑艰难。<a id="a-2i"></a>不念信施难消。<a id="a-2j"></a>徒饮酒食肉。<a id="a-2k"></a>破斋犯戒。<a id="a-2l"></a>行商坐贾。<a id="a-2m"></a>偷奸博弈。<a id="a-2n"></a>觊觎院舍车盖出入。<a id="a-2o"></a>奉养一己而已。<a id="a-2p"></a>悲夫。<a id="a-2q"></a>有六尺之身而无智慧。<a id="a-2r"></a>佛谓之痴僧。<a id="a-2s"></a>有三寸舌而不能说法。<a id="a-2t"></a>佛谓之哑羊僧。<a id="a-2u"></a>似僧非僧似俗非俗。<a id="a-2v"></a>佛谓之鸟鼠僧。<a id="a-2w"></a>亦</p>
  <p data-pb></p>
  <h2 id="a2x">梁高僧偁法主遗诫小师</h2>
  <p id="a2y">尘世匪坚浮生不久。<a id="a-2z"></a>我光阴以谢。<a id="a-30"></a>汝齿[髟/夭]渐高。<a id="a-31"></a>无以世利下其身。<a id="a-32"></a>无以虚名苟其利。<a id="a-33"></a>莫轻仁贱义。<a id="a-34"></a>莫嫉善妒才。<a id="a-35"></a>莫抑遏无辜。<a id="a-36"></a>莫沉埋有德。<a id="a-37"></a>莫疏慵人事。<a id="a-38"></a>莫懒堕焚修。<a id="a-39"></a>莫耽湎睡眠。<a id="a-3A"></a>莫强知他事。<a id="a-3B"></a>莫空腹高心。<a id="a-3C"></a>莫营私利己。<a id="a-3D"></a>莫恃强欺弱。<a id="a-3E"></a>莫利己损他。<a id="a-3F"></a>无以长而慢后生。<a id="a-3G"></a>无以少而欺老宿。<a id="a-3H"></a>无以财华下视物。<a id="a-3I"></a>无以意气高揖人。<a id="a-3J"></a>无以不善苦相亲。<a id="a-3K"></a>无以善而却憎恶。<a id="a-3L"></a>无以片能称我是。<a id="a-3M"></a>无以少解道他非。<a id="a-3N"></a>无以在客慢主人。<a id="a-3O"></a>无以为主轻旅客。<a id="a-3P"></a>无以在事失纲纪。<a id="a-3Q"></a>无以拗众破条章。<a id="a-3R"></a>无以诽谤怪他人。<a id="a-3S"></a>无以穿凿觅他过。<a id="a-3T"></a>好向佛法中用意。<a id="a-3U"></a>多于尘境上除情。<a id="a-3V"></a>袈裟下失却人身。<a id="a-3W"></a>实为苦也。<a id="a-3X"></a>捺落里受诸异报。<a id="a-3Y"></a>可谓屈焉。<a id="a-3Z"></a>况端拱无为。<a id="a-3a"></a>安闲不役。<a id="a-3b"></a>徐行金地高坐华堂。<a id="a-3c"></a>足不履泥手不弹水。<a id="a-3d"></a>身上衣而口中食。<a id="a-3e"></a>岂易消乎。<a id="a-3f"></a>圆却顶而方却袍为何事也。<a id="a-3g"></a>其或刚柔得所。<a id="a-3h"></a>进退含容堪行即行。<a id="a-3i"></a>可止即止。<a id="a-3j"></a>无贪眼下数省时中。<a id="a-3k"></a>一点相当万金消得。<a id="a-3l"></a>予以千叮万嘱苦口甘言。<a id="a-3m"></a>依余言者。<a id="a-3n"></a>来世相逢。<a id="a-3o"></a>若不依予言者。<a id="a-3p"></a>拟向何处出头。<a id="a-3q"></a>珍重珍重。</p>
  <h2 id="a3r">右街宁僧录勉通外学</h2>
  <p id="a3s">夫学不厌博。<a id="a-3t"></a>有所不知盖阙如也。<a id="a-3u"></a>吾宗致远。<a id="a-3v"></a>以三乘法而运载焉。<a id="a-3w"></a>然或魔障相陵必须御侮。<a id="a-3x"></a>御侮之术莫若知彼敌情。<a id="a-3y"></a>敌情者。<a id="a-3z"></a>西竺则韦陀。<a id="a-40"></a>东夏则经籍矣。<a id="a-41"></a>故只桓寺中有四韦陀院。<a id="a-42"></a>外道以为宗极。<a id="a-43"></a>又有书院大千界内所有不同。<a id="a-44"></a>文书并集其中。<a id="a-45"></a>佛俱许读之。<a id="a-46"></a>为伏外道而不许依其见也。<a id="a-47"></a>此土古德高僧能慑伏异宗者。<a id="a-48"></a>率由博学之故。<a id="a-49"></a>譬如夷狄之人。<a id="a-4A"></a>言语不通饮食不同。<a id="a-4B"></a>孰能达其志通其欲。<a id="a-4C"></a>其或微解胡语。<a id="a-4D"></a>立便驯和矣。<a id="a-4E"></a>是以习凿齿道安以诙谐而伏之。<a id="a-4F"></a>宗雷之辈慧远以诗礼而诱之。<a id="a-4G"></a>权无二复礼以辨感而柔之。<a id="a-4H"></a>陆鸿渐皎然以诗式而友之。<a id="a-4I"></a>此皆不施他术唯通外学耳。<a id="a-4J"></a>况乎儒道二教义理玄邈。<a id="a-4K"></a>释子既精本业。<a id="a-4L"></a>何妨钻极以广见闻。<a id="a-4M"></a>勿滞于一方也。</p>
  <h2 id="a4N">晋支遁禅师座右铭</h2>
  <p id="a4O">勤之勤之。<a id="a-4P"></a>至道非孜奚为淹滞。<a id="a-4Q"></a>弱丧神奇。<a id="a-4R"></a>茫茫三界眇眇长羁。<a id="a-4S"></a>烦劳外凑冥心内驰。<a id="a-4T"></a>殉赴钦渴缅邈忘疲。<a id="a-4U"></a>人生一世涓若露垂。<a id="a-4V"></a>我身非我云云谁施。<a id="a-4W"></a>达人怀德知安必危。<a id="a-4X"></a>寂寥清举洁累禅池。<a id="a-4Y"></a>谨守明禁雅说玄规。<a id="a-4Z"></a>绥心神道抗志无为。<a id="a-4a"></a>辽朗三蔽融治六疵空洞五阴虚豁四支。<a id="a-4b"></a>非指喻指绝而莫离。<a id="a-4c"></a>妙觉既陈又玄其知。<a id="a-4d"></a>婉转平任与物推移。<a id="a-4e"></a>过此以往勿思勿议。</p>
  <h2 id="a4f">周京师大中兴寺道安法师遗诫九章以训门人其词曰</h2>
  <p id="a4g">敬谢诸弟子等。<a id="a-4h"></a>夫出家为道至重至难。<a id="a-4i"></a>不可自轻不可自易。<a id="a-4j"></a>所谓重者。<a id="a-4k"></a>荷道佩德萦仁负义。<a id="a-4l"></a>奉持净戒死而有已。<a id="a-4m"></a>所谓难者。<a id="a-4n"></a>绝世离俗永割亲爱。<a id="a-4o"></a>回情易性不同于众。<a id="a-4p"></a>行人所不能行。<a id="a-4q"></a>割人所不能割。<a id="a-4r"></a>忍苦受辱捐弃躯命。<a id="a-4s"></a>谓之难者。<a id="a-4t"></a>名曰道人。<a id="a-4u"></a>道人者。<a id="a-4v"></a>导人也。<a id="a-4w"></a>行必可履言必可法。<a id="a-4x"></a>被服出家动为法则。<a id="a-4y"></a>不贪不诤不谗不匿。<a id="a-4z"></a>学问高远志在玄默。<a id="a-50"></a>是为名称参位三尊。<a id="a-51"></a>出贤入圣涤除精魂。<a id="a-52"></a>故得君主不望其报。<a id="a-53"></a>父母不望其力。<a id="a-54"></a>普天之人莫不归摄。<a id="a-55"></a>损妻减养供奉衣食。<a id="a-56"></a>屈身俯仰不辞劳恨者。<a id="a-57"></a>以其志行清洁通于神明。<a id="a-58"></a>惔怕虚白可奇可贵。<a id="a-59"></a>自获荒流道法遂替。<a id="a-5A"></a>新学之人未体法则。<a id="a-5B"></a>着邪弃正忘其真实。<a id="a-5C"></a>以小黠为智。<a id="a-5D"></a>以小恭为足。<a id="a-5E"></a>饱食终日无所用心。<a id="a-5F"></a>退自推观良亦可悲。<a id="a-5G"></a>计今出家或有年岁。<a id="a-5H"></a>经业未通文字不决。<a id="a-5I"></a>徒丧一世无所成名。<a id="a-5J"></a>如此之事可不深思。<a id="a-5K"></a>无常之限非旦即夕。<a id="a-5L"></a>三涂苦痛无强无弱。<a id="a-5M"></a>师徒义深故以申示。<a id="a-5N"></a>有情之流可为永诫。</p>
  <p id="a5O">其一曰。</p>
  <p id="a5P">卿已出家永违所生。<a id="a-5Q"></a>剃[髟/火]毁容法服加行。<a id="a-5R"></a>辞亲之日上下涕零。<a id="a-5S"></a>剖爱荣道意凌太清。<a id="a-5T"></a>当遵此志经道修明。<a id="a-5U"></a>如何无心故存色声。<a id="a-5V"></a>悠悠竟日经业不成。<a id="a-5W"></a>德行日损秽积遂盈。<a id="a-5X"></a>师友惭耻凡俗所轻。<a id="a-5Y"></a>如是出家徒自辱名。<a id="a-5Z"></a>今故诲励宜当专精。</p>
  <p id="a5a">其二曰。</p>
  <p id="a5b">卿已出家弃俗辞君。<a id="a-5c"></a>应自诲励志果青云。<a id="a-5d"></a>财色不顾与世不群。<a id="a-5e"></a>金玉不贵惟道为珍。<a id="a-5f"></a>约己守节甘苦乐贫。<a id="a-5g"></a>进德自度又能度人。<a id="a-5h"></a>如何改操趋走风尘。<a id="a-5i"></a>坐不暖席驰骛东西。<a id="a-5j"></a>剧如徭役县官所牵。<a id="a-5k"></a>经道不通戒德不全。<a id="a-5l"></a>朋友蚩弄同学弃捐。<a id="a-5m"></a>如是出家徒丧天年。<a id="a-5n"></a>今故诲励宜各自怜。</p>
  <p id="a5o">其三曰。</p>
  <p id="a5p">卿已出家永辞宗族无亲无疏清净无欲。<a id="a-5q"></a>吉则不欢凶则不戚。<a id="a-5r"></a>超然纵容豁然离俗。<a id="a-5s"></a>志存玄妙轨真守朴得度广济普蒙福禄。<a id="a-5t"></a>如何无心仍着染触。<a id="a-5u"></a>空诤长短铢两升斛。<a id="a-5v"></a>与世诤利何尽僮仆。<a id="a-5w"></a>经道不明德行不足。<a id="a-5x"></a>如是出家徒自毁辱。<a id="a-5y"></a>今故诲示宜自洗浴。</p>
  <p id="a5z">其四曰。</p>
  <p id="a60">卿已出家号曰道人。<a id="a-61"></a>父母不敬君帝不臣。<a id="a-62"></a>普天同奉事之如神。<a id="a-63"></a>稽首致敬不计富贫。<a id="a-64"></a>尚其清修自利利人。<a id="a-65"></a>减割之重一米七斤。<a id="a-66"></a>如何怠慢不能报恩。<a id="a-67"></a>倚纵游逸身意虚烦无戒食施死入太山。<a id="a-68"></a>烧铁为食融铜灌咽。<a id="a-69"></a>如斯之痛法句所陈。<a id="a-6A"></a>今故诲约宜改自亲。</p>
  <p id="a6B">其五曰。</p>
  <p id="a6C">卿已出家号曰息心。<a id="a-6D"></a>秽杂不着惟道是钦。<a id="a-6E"></a>志参清洁如玉如冰。<a id="a-6F"></a>当修经戒以济精神。<a id="a-6G"></a>众生蒙祐并度所亲。<a id="a-6H"></a>如何无心随俗浮沉。<a id="a-6I"></a>纵其四大恣其五根。<a id="a-6J"></a>道德遂浅世事更深。<a id="a-6K"></a>如是出家与世同尘。<a id="a-6L"></a>今故戒约幸自开神。</p>
  <p id="a6M">其六曰。</p>
  <p id="a6N">卿已出家捐世形躯。<a id="a-6O"></a>当务竭情泥洹合符。<a id="a-6P"></a>如何扰动不乐闲居。<a id="a-6Q"></a>经道损耗世事有余。<a id="a-6R"></a>清白不覆反入泥涂。<a id="a-6S"></a>过影之命或在须臾。<a id="a-6T"></a>地狱之痛难可具书。<a id="a-6U"></a>今故戒励宜崇典谟。</p>
  <p id="a6V">其七曰。</p>
  <p id="a6W">卿已出家不可自宽。<a id="a-6X"></a>形虽鄙陋使行可观。<a id="a-6Y"></a>衣服虽粗坐起令端。<a id="a-6Z"></a>饮食虽疏出言可餐。<a id="a-6a"></a>夏则忍热冬则忍寒。<a id="a-6b"></a>能自守节不饮盗泉。<a id="a-6c"></a>不肖之供足不妄前。<a id="a-6d"></a>久处私室如临至尊。<a id="a-6e"></a>学虽不多可齐上贤。<a id="a-6f"></a>如是出家足报二亲。<a id="a-6g"></a>宗族知识一切蒙恩。<a id="a-6h"></a>今故诫汝宜各自敦。</p>
  <p id="a6i">其八曰。</p>
  <p id="a6j">卿已出家性有昏明。<a id="a-6k"></a>学无多少要在修精。<a id="a-6l"></a>上士坐禅中士诵经。<a id="a-6m"></a>下士堪能塔寺经营。<a id="a-6n"></a>岂可终日一无所成。<a id="a-6o"></a>立身无闻可谓徒生。<a id="a-6p"></a>今故诲汝宜自端情。</p>
  <p id="a6q">其九曰。</p>
  <p id="a6r">卿已出家永违二亲。<a id="a-6s"></a>道法革性俗服离身。<a id="a-6t"></a>辞亲之日乍悲乍欣。<a id="a-6u"></a>邈尔绝俗超出埃尘。<a id="a-6v"></a>当修经道制己履真。<a id="a-6w"></a>如何无心更染俗因。<a id="a-6x"></a>经道已薄行无毛分。<a id="a-6y"></a>言非可贵德非可珍。<a id="a-6z"></a>师友致累恚恨日殷。<a id="a-70"></a>如是出家损法辱身。<a id="a-71"></a>思之念之好自将身。</p>
  <p data-pb></p>
  <h2 id="a72">大唐慈恩法师出家箴</h2>
  <p id="a73">家出家何所以。<a id="a-74"></a>稽首空王求出离。<a id="a-75"></a>三师七证定初机。<a id="a-76"></a>剃[髟/火]染衣发弘誓。<a id="a-77"></a>去贪嗔除鄙吝。<a id="a-78"></a>十二时中常谨慎。<a id="a-79"></a>炼磨真性若虚空。<a id="a-7A"></a>自然战退魔军阵。<a id="a-7B"></a>勤学习寻师匠。<a id="a-7C"></a>说与同人堪倚仗。<a id="a-7D"></a>莫教心地乱如麻。<a id="a-7E"></a>百岁光阴等闲丧。<a id="a-7F"></a>踵前贤学先圣。<a id="a-7G"></a>尽假闻思修得证。<a id="a-7H"></a>行住坐卧要精专。<a id="a-7I"></a>念念无差始相应。<a id="a-7J"></a>佛真经十二部。<a id="a-7K"></a>纵横指示菩提路。<a id="a-7L"></a>不习不听不依行。<a id="a-7M"></a>问君何日心开悟。<a id="a-7N"></a>速须究似头然。<a id="a-7O"></a>莫待明年与后年。<a id="a-7P"></a>一息不来即后世。<a id="a-7Q"></a>谁人保得此身坚。<a id="a-7R"></a>不蚕衣不田食。<a id="a-7S"></a>织女耕夫汗血力。<a id="a-7T"></a>为成道业施将来。<a id="a-7U"></a>道业未成争消得。<a id="a-7V"></a>哀哀父哀哀母。<a id="a-7W"></a>咽苦吐甘大辛苦。<a id="a-7X"></a>就湿回干养育成。<a id="a-7Y"></a>要袭门风继先祖。<a id="a-7Z"></a>一旦辞亲求剃落。<a id="a-7a"></a>八十九十无依托。<a id="a-7b"></a>若不超凡越圣流。<a id="a-7c"></a>向此因循全大错。<a id="a-7d"></a>福田衣降龙钵。<a id="a-7e"></a>受用一生求解脱。<a id="a-7f"></a>若因小利系心怀。<a id="a-7g"></a>彼岸涅槃争得达。<a id="a-7h"></a>善男子汝须知。<a id="a-7i"></a>遭逢难得似今时。<a id="a-7j"></a>既遇出家披缕褐。<a id="a-7k"></a>犹如浮木值盲龟。<a id="a-7l"></a>大丈夫须猛利。<a id="a-7m"></a>紧束身心莫容易。<a id="a-7n"></a>倘能行愿力相扶。<a id="a-7o"></a>决定龙华亲授记。</p>
  <h2 id="a7p">南岳法轮寺省行堂记</h2>
  <p id="a7q">超然居士赵令矜撰</p>
  <p id="a7r">尝谓诸苦之中病苦为深。<a id="a-7s"></a>作福之中省病为最。<a id="a-7t"></a>是故古人以有病为善知识。<a id="a-7u"></a>晓人以看病为福田。<a id="a-7v"></a>所以丛林为老病之设。<a id="a-7w"></a>今丛林聚众。<a id="a-7x"></a>凡有病使归省。<a id="a-7y"></a>行堂不准修省改行以退病。<a id="a-7z"></a>亦欲人散夜静孤灯独照之际。<a id="a-80"></a>究索大事。<a id="a-81"></a>岂徒然哉。<a id="a-82"></a>既命知堂以司药饵。<a id="a-83"></a>又戒常住以足供须。<a id="a-84"></a>此先佛之规制。<a id="a-85"></a>近世不然。<a id="a-86"></a>堂名延寿。<a id="a-87"></a>鄙俚不经病者不自省咎。<a id="a-88"></a>补躬乖方汤药妄投。<a id="a-89"></a>返成沉痼至有酷疾。<a id="a-8A"></a>不参堂以务疏逸者。<a id="a-8B"></a>大失建堂命名之意也。<a id="a-8C"></a>知堂名存实废。<a id="a-8D"></a>或同路人常住急。<a id="a-8E"></a>于日用殊不存抚。<a id="a-8F"></a>又复失优波待老病之意也。<a id="a-8G"></a>由是病人呻吟痛楚日益增。<a id="a-8H"></a>极过在彼。<a id="a-8I"></a>此非如来咎。<a id="a-8J"></a>纵有亲故问病率皆乡曲故旧。<a id="a-8K"></a>心既不普事忽有差。<a id="a-8L"></a>今法轮病所奂然一新。<a id="a-8M"></a>盖有本分人是事色色成办。<a id="a-8N"></a>无可论者。<a id="a-8O"></a>惟有病人宜如何哉。<a id="a-8P"></a>省躬念罪。<a id="a-8Q"></a>世之有识者皆能达此。<a id="a-8R"></a>衲僧分上直截机缘。<a id="a-8S"></a>当于头痛额热之时。<a id="a-8T"></a>荐取掉动底。<a id="a-8U"></a>于声冤叫苦之际。<a id="a-8V"></a>领略彻困心。<a id="a-8W"></a>密密究思。<a id="a-8X"></a>是谁受病人。<a id="a-8Y"></a>既不见病从何来。<a id="a-8Z"></a>人病双亡复是何物。<a id="a-8a"></a>直饶见得分明。<a id="a-8b"></a>正好为他将息。</p>
  <p data-pb></p>
  <h2 id="a8c">周渭滨沙门亡名法师息心铭</h2>
  <p id="a8d">界有如意宝人焉。<a id="a-8e"></a>久缄其身铭其膺曰。<a id="a-8f"></a>古之摄心人也。<a id="a-8g"></a>诫之哉。<a id="a-8h"></a>诫之哉。<a id="a-8i"></a>无多虑无多知。<a id="a-8j"></a>多知多事不如息意。<a id="a-8k"></a>多虑多失不如守一。<a id="a-8l"></a>虑多志散知多心乱。<a id="a-8m"></a>心乱生恼志散妨道。<a id="a-8n"></a>勿谓何伤其苦悠长。<a id="a-8o"></a>勿言何畏其祸鼎沸。<a id="a-8p"></a>滴水不停四海将盈。<a id="a-8q"></a>纤尘不拂五岳将成。<a id="a-8r"></a>防末在本虽小不轻。<a id="a-8s"></a>关尔七窍闭尔六情。<a id="a-8t"></a>莫窥于色莫听于声。<a id="a-8u"></a>闻声者聋见色者盲。<a id="a-8v"></a>一文一艺空中小蚋。<a id="a-8w"></a>一伎一能日下孤灯。<a id="a-8x"></a>英贤才艺是</p>
  <p data-pb></p>
  <h2 id="a8y">洞山和尚规诫</h2>
  <p id="a8z">沙门释子高上为宗。<a id="a-90"></a>既绝攀缘宜从淡薄。<a id="a-91"></a>割父母之恩爱。<a id="a-92"></a>舍君臣之礼仪。<a id="a-93"></a>剃发染衣持巾捧钵。<a id="a-94"></a>履出尘之径路。<a id="a-95"></a>登入圣之阶梯。<a id="a-96"></a>洁白如霜清净若雪。<a id="a-97"></a>龙神钦敬鬼魅归降。<a id="a-98"></a>专心用意报佛深恩。<a id="a-99"></a>父母生身方沾利益。<a id="a-9A"></a>岂许结托门徒追随朋友。<a id="a-9B"></a>事持笔砚驰骋文章。<a id="a-9C"></a>区区名利役役趋尘。<a id="a-9D"></a>不思戒律破却威仪。<a id="a-9E"></a>取一生之容易。<a id="a-9F"></a>为万劫之艰辛。<a id="a-9G"></a>若学如斯徒称释子。<a id="a-9H"></a>&lt;</p>
  <p data-pb></p>
  <h2 id="a9I">慈云式忏主书绅</h2>
  <p id="a9J">白汝知日之所为。<a id="a-9K"></a>害善之法偏宜远之。<a id="a-9L"></a>损恶之道益其用之。<a id="a-9M"></a>口无自伐心无自欺。<a id="a-9N"></a>勿抱内蠹勿扬外仪。<a id="a-9O"></a>欲人之誉畜己之私。<a id="a-9P"></a>杀义之始陷祸之基。<a id="a-9Q"></a>自恃其德必有余讥。<a id="a-9R"></a>自矜其达必有余非。<a id="a-9S"></a>眷属集树汝宜远之。<a id="a-9T"></a>利养毛蝇汝宜畏之。<a id="a-9U"></a>释而思之。<a id="a-9V"></a>惩恶之余何则是宜</p>
  <p data-pb></p>
  <h2 id="a9W">愿文</h2>
  <p id="a9X">我此身安隐修道。<a id="a-9Y"></a>离诸缘障正法无难。<a id="a-9Z"></a>国土丰乐。<a id="a-9a"></a>常居林野乐独寂静。<a id="a-9b"></a>衲衣菜食随分知足。<a id="a-9c"></a>常畏信施如御强敌。<a id="a-9d"></a>常离眷属如远大怨。<a id="a-9e"></a>常保禅慧如护珍宝。<a id="a-9f"></a>常弃诸恶如去弊疾。<a id="a-9g"></a>法衣锡杖御魔甲兵。<a id="a-9h"></a>绳床香灌资道调具。<a id="a-9i"></a>舍此之外更无所贪。<a id="a-9j"></a>习俗生常愿莫相近。<a id="a-9k"></a>嗜欲名利永非我徒。<a id="a-9l"></a>毁赞虚向犹风过耳。<a id="a-9m"></a>安忍违从志全道业。</p>
  <p data-pb></p>
  <h2 id="a9n">圭峰密禅师座右铭</h2>
  <p id="a9o">起可办事。<a id="a-9p"></a>省语终寡尤。<a id="a-9q"></a>身安勤戒定。<a id="a-9r"></a>事简疏交游。<a id="a-9s"></a>他非不足辨。<a id="a-9t"></a>已过当自修。<a id="a-9u"></a>百岁既有限。<a id="a-9v"></a>世事何时休。<a id="a-9w"></a>落发堕僧数。<a id="a-9x"></a>应须侔上流。<a id="a-9y"></a>胡为逐世变。<a id="a-9z"></a>志虑尚嚣浮。<a id="a-A0"></a>四恩重山岳。<a id="a-A1"></a>锱铢未能酬。<a id="a-A2"></a>蚩蚩居大厦。<a id="a-A3"></a>汲汲将焉求。<a id="a-A4"></a>死生在呼吸。<a id="a-A5"></a>起灭若浮沤。<a id="a-A6"></a>无令方服下。<a id="a-A7"></a>番作阿鼻由。</p>
  <p data-pb></p>
  <h2 id="aA8">白杨顺禅师示众</h2>
  <p id="aA9">缘易就道业难成。<a id="a-AA"></a>不了目前万缘差别。<a id="a-AB"></a>只见境风浩浩凋残。<a id="a-AC"></a>功德之林心火炎炎。<a id="a-AD"></a>烧尽菩提之种道念。<a id="a-AE"></a>若同情念成佛多时。<a id="a-AF"></a>为众如为已身。<a id="a-AG"></a>彼此事办。<a id="a-AH"></a>不见他非我是。<a id="a-AI"></a>自然上敬下恭佛法时时现前。<a id="a-AJ"></a>烦恼尘尘解脱。</p>
  <h2 id="aAK">永明智觉寿禅师垂诫</h2>
  <p id="aAL">学道之门别无奇特。<a id="a-AM"></a>只要洗涤根尘下无量劫来业识种子。<a id="a-AN"></a>汝等但能消除情念。<a id="a-AO"></a>断绝妄缘。<a id="a-AP"></a>对世间一切爱欲境界。<a id="a-AQ"></a>心如木石相似。<a id="a-AR"></a>直饶未明道眼。<a id="a-AS"></a>自然成就净身。<a id="a-AT"></a>若逢真正导师切须勤心亲近。<a id="a-AU"></a>假使参而未彻。<a id="a-AV"></a>学而未成。<a id="a-AW"></a>历在耳根永为道种。<a id="a-AX"></a>世世不落恶趣。<a id="a-AY"></a>生生不失人身。<a id="a-AZ"></a>才出头来一闻千悟须信道。<a id="a-Aa"></a>真善知识为人中最大因缘。<a id="a-Ab"></a>能化众生得见佛性。<a id="a-Ac"></a>深嗟末世谁说一禅。<a id="a-Ad"></a>只学虚头全无实解。<a id="a-Ae"></a>步步行有口口谈空。<a id="a-Af"></a>日不责业力所牵。<a id="a-Ag"></a>更教人拨无因果。<a id="a-Ah"></a>便说饮酒食肉不碍菩提。<a id="a-Ai"></a>行盗行淫无妨般若。<a id="a-Aj"></a>生遭王法死陷阿鼻。<a id="a-Ak"></a>受得地狱业消。<a id="a-Al"></a>又入畜生饿鬼。<a id="a-Am"></a>百千万劫无有出期。<a id="a-An"></a>除非一念回光立即翻邪为正。<a id="a-Ao"></a>若不自忏自悔。<a id="a-Ap"></a>自度自修。<a id="a-Aq"></a>诸佛出来也无救尔处。<a id="a-Ar"></a>若割心肝如木石相似。<a id="a-As"></a>便可食肉。<a id="a-At"></a>若吃酒如吃屎尿相似。<a id="a-Au"></a>便可饮酒。<a id="a-Av"></a>若见端正男女如死尸相似。<a id="a-Aw"></a>便可行淫。<a id="a-Ax"></a>若见已财他财如粪土相似。<a id="a-Ay"></a>便可侵盗。<a id="a-Az"></a>饶尔炼得到此田地。<a id="a-B0"></a>亦未可顺汝意在。<a id="a-B1"></a>直待证无量圣身。<a id="a-B2"></a>始可行世间逆顺事。<a id="a-B3"></a>古圣施设岂有他心。<a id="a-B4"></a>只为末法僧尼少持禁戒。<a id="a-B5"></a>恐赚他向善俗子。<a id="a-B6"></a>多退道心。<a id="a-B7"></a>所以广行遮护。<a id="a-B8"></a>千经所说万论所陈。<a id="a-B9"></a>若不去淫断一切清净种。<a id="a-BA"></a>若不去酒断一切智慧种。<a id="a-BB"></a>若不去盗断一切福德种。<a id="a-BC"></a>若不去肉断一切慈悲种。<a id="a-BD"></a>三世诸佛同口敷宣。<a id="a-BE"></a>天下禅宗一音演畅。<a id="a-BF"></a>如何后学略不听从。<a id="a-BG"></a>自毁正因反行魔说。<a id="a-BH"></a>只为宿熏业种生遇邪师。<a id="a-BI"></a>善力易消恶根难拔。<a id="a-BJ"></a>岂不见。<a id="a-BK"></a>古圣道见一魔事如万箭攒心。<a id="a-BL"></a>闻一魔声如千锥劄耳。<a id="a-BM"></a>速须远离不可见闻各自究心。<a id="a-BN"></a>慎莫容易。</p>
  <h2 id="aBO">八溢圣解脱门</h2>
  <p id="aBP">礼佛者。<a id="a-BQ"></a>敬佛之德也。<a id="a-BR"></a>念佛者。<a id="a-BS"></a>感佛之恩也。<a id="a-BT"></a>持戒者。<a id="a-BU"></a>行佛之行也。<a id="a-BV"></a>看经者。<a id="a-BW"></a>明佛之理也。<a id="a-BX"></a>坐禅者。<a id="a-BY"></a>达佛之境也。<a id="a-BZ"></a>参禅者。<a id="a-Ba"></a>合佛之心也。<a id="a-Bb"></a>得悟者。<a id="a-Bc"></a>证佛之道也。<a id="a-Bd"></a>说法者。<a id="a-Be"></a>满佛之愿也。<a id="a-Bf"></a>实际理地不受一尘。<a id="a-Bg"></a>佛事门中不舍一法。<a id="a-Bh"></a>然此八事犹如四方四隅阙一不可。<a id="a-Bi"></a>前圣后圣其揆一也。<a id="a-Bj"></a>六波罗蜜亦须兼行。<a id="a-Bk"></a>六祖云。<a id="a-Bl"></a>执空之人滞在一隅。<a id="a-Bm"></a>谓不立文字自迷犹可。<a id="a-Bn"></a>又谤佛经罪障深重。<a id="a-Bo"></a>可不戒哉。</p>
  <h2 id="aBp">大智照律师比丘正名</h2>
  <p id="aBq">梵语苾刍华言乞士。<a id="a-Br"></a>内则乞法以治性。<a id="a-Bs"></a>外则丐食以资身。<a id="a-Bt"></a>父母人之至亲。<a id="a-Bu"></a>最先割舍。<a id="a-Bv"></a>须[髟/火]世之所重。<a id="a-Bw"></a>尽以剃除。<a id="a-Bx"></a>富溢七珍弃之犹同于草芥。<a id="a-By"></a>贵尊一品视之何啻于烟云。<a id="a-Bz"></a>极厌无常深穷有本。<a id="a-C0"></a>欲高其志必降其身。<a id="a-C1"></a>执锡有类于枯藜。<a id="a-C2"></a>擎钵何殊于破器。<a id="a-C3"></a>肩披坏服即是弊袍肘串络囊便同席袋。<a id="a-C4"></a>清净活命已沾八圣道中。<a id="a-C5"></a>俭约修身即预四依行内。<a id="a-C6"></a>九州四海都为游处之方。<a id="a-C7"></a>树下冢间悉是栖迟之处。<a id="a-C8"></a>攀三乘之逸驾。<a id="a-C9"></a>蹈诸佛之遗踪。<a id="a-CA"></a>禀圣教以无违真佛弟子。<a id="a-CB"></a>遇世缘而不易实大丈夫。<a id="a-CC"></a>可以战退魔军。<a id="a-CD"></a>挥开尘网。<a id="a-CE"></a>受万金之胜供。<a id="a-CF"></a>谅亦堪消。<a id="a-CG"></a>为四生之福田。<a id="a-CH"></a>信非虚托。<a id="a-CI"></a>乞士为义期。<a id="a-CJ"></a>斯之谓乎。</p>
  <h2 id="aCK">舍缘铭</h2>
  <p id="aCL">追远报恩弃儒从释。<a id="a-CM"></a>刮磨旧习洗涤世缘。<a id="a-CN"></a>截断众流壁立千仞。<a id="a-CO"></a>文章笔砚尽把焚除。<a id="a-CP"></a>雪月风花无劳嘲咏。<a id="a-CQ"></a>酒肴财色更莫回头。<a id="a-CR"></a>声利荣华岂须着眼。<a id="a-CS"></a>末流狂妄正法浇漓。<a id="a-CT"></a>但欲变形何尝涉道。<a id="a-CU"></a>虽云舍俗俗习不除。<a id="a-CV"></a>尽说出尘尘缘不断。<a id="a-CW"></a>才亲讲肆拟作阇黎。<a id="a-CX"></a>未入丛林望为长老。<a id="a-CY"></a>避溺投火岂觉盲痴。<a id="a-CZ"></a>却步求前实为颠倒。<a id="a-Ca"></a>释心儒服代不乏人。<a id="a-Cb"></a>释服儒心世途目击。<a id="a-Cc"></a>律防粗暴禅息妄缘。<a id="a-Cd"></a>深究苦空常思厌离邪师恶友畏若豺狼。<a id="a-Ce"></a>善导良朋亲如父母。<a id="a-Cf"></a>低心似地缄口如愚。<a id="a-Cg"></a>摧挫我人消停意气。<a id="a-Ch"></a>端居静室课念遣时。<a id="a-Ci"></a>送想乐邦一心待尽。<a id="a-Cj"></a>若能如此吾复何忧。<a id="a-Ck"></a>厥或不然子当裁酌。</p>
  <h2 id="aCl">座右铭</h2>
  <p id="aCm">四体不勤百事无阙。<a id="a-Cn"></a>端坐受用宁知所来。<a id="a-Co"></a>但养秽躯鲜营净福。<a id="a-Cp"></a>纵怀惭耻尚恐难堪。<a id="a-Cq"></a>况处学庠滥参听教。<a id="a-Cr"></a>求人长短坏彼规绳。<a id="a-Cs"></a>假托他缘闪避众法。<a id="a-Ct"></a>轻陵先觉荧惑后生。<a id="a-Cu"></a>规度利名结构朋党。<a id="a-Cv"></a>不遭恶疾必有余殃。<a id="a-Cw"></a>虚费精神终无成结。<a id="a-Cx"></a>升沉由已善恶无门。<a id="a-Cy"></a>福谢祸来虽悔何及。<a id="a-Cz"></a>斯言非妄汝曹思之。</p>
  <h2 id="aD0">规绳后跋</h2>
  <p id="aD1">咨尔学众听吾直言。<a id="a-D2"></a>父母生身义当侍养。<a id="a-D3"></a>师长受度理合供承。<a id="a-D4"></a>而乃远别乡闾。<a id="a-D5"></a>躬栖讲肆。<a id="a-D6"></a>是宜亲仁择善。<a id="a-D7"></a>建志立身讨论不弃于寸阴。<a id="a-D8"></a>持守无忘于跬步。<a id="a-D9"></a>若乃纵无明之逸马。<a id="a-DA"></a>任业识之野猿。<a id="a-DB"></a>见善不迁作恶无耻。<a id="a-DC"></a>或遭责罚。<a id="a-DD"></a>或被摈治。<a id="a-DE"></a>岂不负累宗亲耻辱师傅。<a id="a-DF"></a>滥他净众枉彼施心。<a id="a-DG"></a>号无惭人遭不如意。<a id="a-DH"></a>且依律检略示条章。<a id="a-DI"></a>来学同遵令法久住。</p>
 </body>
</html>