<!doctype html>
<html id="z3IBXOs1k6" data-ver="1256">
 <head>
  <meta charset="utf-8">
  <meta author="德辉">
  <meta author="大訢">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">敕修百丈清规卷第五</h1>
  <h2 id="a2">沙弥得度</h2>
  <p id="a3">凡行者初受度牒。<a id="a-4"></a>以柈袱托呈本师两序各处。<a id="a-5"></a>插香礼三拜。<a id="a-6"></a>选日设旛剃头(按律。<a id="a-7"></a>选处设座。<a id="a-8"></a>令于露地香水洒之。<a id="a-9"></a>周匝七尺四角悬旛。<a id="a-A"></a>今时多大殿须向佛。<a id="a-B"></a>或相对设座。<a id="a-C"></a>若法堂中须设像花香烛如仪。<a id="a-D"></a>今僧堂中为众多便床坐也)先禀维那和会。<a id="a-E"></a>戒师并作梵阇梨。<a id="a-F"></a>引请阇梨。<a id="a-G"></a>选日既定。<a id="a-H"></a>则隔宿剃头。<a id="a-I"></a>顶心留发(名曰周罗。<a id="a-J"></a>梵语周罗。<a id="a-K"></a>此云小结也)设戒师座几。<a id="a-L"></a>与住持分手。<a id="a-M"></a>几上安香烛手炉戒尺。<a id="a-N"></a>设作梵阇梨座几于圣僧右。<a id="a-O"></a>与戒师对。<a id="a-P"></a>几上安磬。<a id="a-Q"></a>圣僧案前置袈裟直裰度牒于上。<a id="a-R"></a>自行堂鸣钹引剃头人出。<a id="a-S"></a>土地堂祖堂佛殿各处。<a id="a-T"></a>炷香礼三拜。<a id="a-U"></a>序立僧堂前。<a id="a-V"></a>鸣钟集众。<a id="a-W"></a>头首住持俱入堂讫。<a id="a-X"></a>戒师二阇梨始入堂。<a id="a-Y"></a>大展三拜。<a id="a-Z"></a>各归位。<a id="a-a"></a>大众齐坐定。<a id="a-b"></a>引请阇梨至戒师前。<a id="a-c"></a>大展三拜。<a id="a-d"></a>胡跪合掌。<a id="a-e"></a>戒师问云(僧集否)答云(已集)问云(和合否)答云(和合)　戒师云(僧今和合何所作为)答云(为行者剃头受戒)戒师云(可尔)引请收坐具。<a id="a-f"></a>起鸣手磬。<a id="a-g"></a>引剃头人入堂。<a id="a-h"></a>圣僧前三拜。<a id="a-i"></a>次戒师前三拜了就跪。<a id="a-j"></a>作梵阇梨鸣大磬。<a id="a-k"></a>作梵云(神仙五通人。<a id="a-l"></a>作者于咒术。<a id="a-m"></a>为彼惭愧者。<a id="a-n"></a>摄诸不惭愧。<a id="a-o"></a>如来立禁戒。<a id="a-p"></a>半月半月说。<a id="a-q"></a>以说戒利益。<a id="a-r"></a>稽首礼诸佛)云何梵(云何于此经。<a id="a-s"></a>究竟到彼岸。<a id="a-t"></a>愿佛开微密。<a id="a-u"></a>广为众生说)作梵讫。<a id="a-v"></a>复白云。<a id="a-w"></a>为剃头受戒者说。<a id="a-x"></a>戒师起座大众俱立。<a id="a-y"></a>戒师秉炉白云。<a id="a-z"></a>戒香定香慧香解脱香解脱知见香。<a id="a-10"></a>光明云台遍法界。<a id="a-11"></a>供养十方无量佛。<a id="a-12"></a>十方无量法。<a id="a-13"></a>十方无量僧。<a id="a-14"></a>见闻普熏证寂灭。<a id="a-15"></a>一切众生亦如是。<a id="a-16"></a>即将今晨剃头受戒开启功德。<a id="a-17"></a>先愿。</p>
  <p id="a18">皇帝万岁臣统千秋。<a id="a-19"></a>天下太平法轮常转。<a id="a-1A"></a>伽蓝土地增益威光。<a id="a-1B"></a>护法护人无诸难事。<a id="a-1C"></a>十方施主福慧庄严。<a id="a-1D"></a>合道场人身心安乐。<a id="a-1E"></a>师长父母道业超隆。<a id="a-1F"></a>剃头沙弥修行无障。<a id="a-1G"></a>三途八难咸脱苦轮。<a id="a-1H"></a>九有四生俱登觉岸。<a id="a-1I"></a>仰凭大众念(清净法身毗卢遮那佛云云。<a id="a-1J"></a>十号毕)大众复坐。<a id="a-1K"></a>引请秉炉。<a id="a-1L"></a>教沙弥云(请师言句汝合自陈。<a id="a-1M"></a>汝若不能随我声道。<a id="a-1N"></a>凡称某甲处。<a id="a-1O"></a>当称自己名)复唱念云。<a id="a-1P"></a>大德一心念　我某甲　今请大德　为剃头受戒阿阇梨　愿大德　为我作剃头受戒阿阇梨　我依大德故　得剃头受戒　慈愍故　剃头人礼一拜。<a id="a-1Q"></a>再称慈愍故礼二拜。<a id="a-1R"></a>三称慈愍故礼三拜。<a id="a-1S"></a>就胡跪合掌。<a id="a-1T"></a>戒师云。<a id="a-1U"></a>善男子。<a id="a-1V"></a>沙弥(应喏)　戒师云。<a id="a-1W"></a>心源湛寂法海渊深。<a id="a-1X"></a>迷之者永劫沉沦。<a id="a-1Y"></a>悟之者当处解脱。<a id="a-1Z"></a>欲传妙道无越出家。<a id="a-1a"></a>放旷喻如虚空。<a id="a-1b"></a>清净同于皎月。<a id="a-1c"></a>修行缘具道果非遥。<a id="a-1d"></a>始从克念之功。<a id="a-1e"></a>毕证无为之地。<a id="a-1f"></a>所以大觉世尊舍金轮之宝位。<a id="a-1g"></a>子夜踰城。<a id="a-1h"></a>脱珍御之龙衣。<a id="a-1i"></a>青山断发。<a id="a-1j"></a>容鹊巢于顶上。<a id="a-1k"></a>挂蛛网于眉间。<a id="a-1l"></a>修寂灭而证真常。<a id="a-1m"></a>断尘劳而成正觉。<a id="a-1n"></a>三世诸佛不说在家成道。<a id="a-1o"></a>历代祖师阿谁行染度人。<a id="a-1p"></a>所以佛佛授手。<a id="a-1q"></a>祖祖相传。<a id="a-1r"></a>不染世缘方成法器。<a id="a-1s"></a>故得天魔拱手外道归心。<a id="a-1t"></a>上酬四重之恩。<a id="a-1u"></a>下济群生之苦。<a id="a-1v"></a>所以云。<a id="a-1w"></a>流转三界中。<a id="a-1x"></a>恩爱不能舍。<a id="a-1y"></a>弃恩入无为。<a id="a-1z"></a>真是报恩者。<a id="a-20"></a>出家之后礼越常情。<a id="a-21"></a>不拜君王不拜父母。<a id="a-22"></a>汝今可离此座。<a id="a-23"></a>想念国王水上之恩。<a id="a-24"></a>父母生成之德。<a id="a-25"></a>专精拜辞后不拜也。<a id="a-26"></a>沙弥就礼一拜引请。<a id="a-27"></a>鸣手磬引出堂外。<a id="a-28"></a>望北三拜谢恩。<a id="a-29"></a>复三拜谢父母恩。<a id="a-2A"></a>即更僧衣。<a id="a-2B"></a>引入圣僧前三拜。<a id="a-2C"></a>转戒师前一拜。<a id="a-2D"></a>胡跪合掌。<a id="a-2E"></a>戒师用净瓶灌顶。<a id="a-2F"></a>以指滴水于顶上。<a id="a-2G"></a>势刀剃头。<a id="a-2H"></a>仍举偈。<a id="a-2I"></a>众同诵云(善哉大丈夫。<a id="a-2J"></a>能了世无常。<a id="a-2K"></a>弃俗趣泥洹。<a id="a-2L"></a>希有难思议)三诵讫。<a id="a-2M"></a>沙弥退礼一拜。<a id="a-2N"></a>引请领沙弥。<a id="a-2O"></a>至本师前。<a id="a-2P"></a>胡跪合掌。<a id="a-2Q"></a>本师执刀云(最后一结谓之周罗。<a id="a-2R"></a>唯师一人乃能断之。<a id="a-2S"></a>我今为汝除去。<a id="a-2T"></a>汝今许否)答云(可尔)有垂示法语。<a id="a-2U"></a>仍举落发偈云(毁形守志节。<a id="a-2V"></a>割爱辞所亲。<a id="a-2W"></a>出家弘圣道。<a id="a-2X"></a>誓度一切人)三举大众同声和。<a id="a-2Y"></a>沙弥就礼三拜。<a id="a-2Z"></a>仍胡跪合掌。<a id="a-2a"></a>本师持袈裟。<a id="a-2b"></a>亦有垂示法语。<a id="a-2c"></a>付袈裟置沙弥顶上。<a id="a-2d"></a>复举偈云(大哉解脱服。<a id="a-2e"></a>无相福田衣。<a id="a-2f"></a>披奉如来戒。<a id="a-2g"></a>广度诸众生)三举众亦同声和毕。<a id="a-2h"></a>沙弥披袈裟。<a id="a-2i"></a>礼本师三拜。<a id="a-2j"></a>礼圣僧三拜。<a id="a-2k"></a>礼戒师三拜。<a id="a-2l"></a>胡跪合掌。<a id="a-2m"></a>戒师云。<a id="a-2n"></a>善男子。<a id="a-2o"></a>法如大海渐入渐深。<a id="a-2p"></a>汝既出家当先受三归五戒。<a id="a-2q"></a>方得近事大僧。<a id="a-2r"></a>次受沙弥十戒。<a id="a-2s"></a>乃可同僧利养。<a id="a-2t"></a>事在专诚。<a id="a-2u"></a>不得慢易。<a id="a-2v"></a>我今为汝召请三宝。<a id="a-2w"></a>证明佛事。<a id="a-2x"></a>秉炉云　一心奉请　无边佛宝　海藏经文十地三贤　五果四向　同垂感降　共作证明　三请讫。<a id="a-2y"></a>乃云。<a id="a-2z"></a>善男子。<a id="a-30"></a>欲求归戒。<a id="a-31"></a>先当忏涤愆瑕。<a id="a-32"></a>如人浣衣然后加色。<a id="a-33"></a>汝今至诚随我忏悔。<a id="a-34"></a>举云(我昔所造诸恶业。<a id="a-35"></a>皆由无始贪嗔痴。<a id="a-36"></a>从身口意之所生。<a id="a-37"></a>一切我今皆忏悔)三举众三和沙弥三拜。<a id="a-38"></a>胡跪合掌。<a id="a-39"></a>戒师云。<a id="a-3A"></a>善男子。<a id="a-3B"></a>法既净治身口意业今当归依佛法僧宝。<a id="a-3C"></a>乃举唱云　归依佛　归依法　归依僧　归依佛无上尊　归依法离欲尊　归依僧众中尊　归依佛竟　归依法竟　归依僧竟　如来至真等正觉　是我大师　我今归依　从今以往　称佛为师　更不归依邪魔外道　慈愍故。<a id="a-3D"></a>沙弥随声念。<a id="a-3E"></a>众皆和(自归依佛起至慈愍故。<a id="a-3F"></a>通诵三遍。<a id="a-3G"></a>如慈愍故。<a id="a-3H"></a>次则再叠之。<a id="a-3I"></a>三则三叠之)每诵一遍沙弥随礼一拜。<a id="a-3J"></a>二遍二拜。<a id="a-3K"></a>三遍三拜。<a id="a-3L"></a>就胡跪合掌。<a id="a-3M"></a>戒师云。<a id="a-3N"></a>善男子。<a id="a-3O"></a>汝既舍邪归正。<a id="a-3P"></a>戒已周圆。<a id="a-3Q"></a>若欲识相护持应受五戒。</p>
  <p id="a3R">不杀生。</p>
  <p id="a3S">不偷盗。</p>
  <p id="a3T">尽形寿　不淫欲　是五戒相。<a id="a-3U"></a>汝能持不。<a id="a-3V"></a>答云。<a id="a-3W"></a>能持。</p>
  <p id="a3X">不妄语。</p>
  <p id="a3Y">不饮酒。</p>
  <p id="a3Z">上来五支净戒一一不得犯。<a id="a-3a"></a>汝能持不。<a id="a-3b"></a>答云。<a id="a-3c"></a>能持。<a id="a-3d"></a>是事如是持。<a id="a-3e"></a>沙弥三拜胡跪合掌。<a id="a-3f"></a>戒师云。<a id="a-3g"></a>善男子。<a id="a-3h"></a>五戒为入道之初因。<a id="a-3i"></a>出三途之元首。<a id="a-3j"></a>次受沙弥十戒。<a id="a-3k"></a>形备法仪。<a id="a-3l"></a>此称勤策。<a id="a-3m"></a>依师而住。<a id="a-3n"></a>受利同僧。<a id="a-3o"></a>是为应法沙弥。<a id="a-3p"></a>应当顶受。</p>
  <p id="a3q">不杀生。</p>
  <p id="a3r">不偷盗。</p>
  <p id="a3s">不淫欲。</p>
  <p id="a3t">不妄语。</p>
  <p id="a3u">不饮酒。</p>
  <p id="a3v">尽　寿　　　是沙弥戒相。<a id="a-3w"></a>汝能持不。<a id="a-3x"></a>答云。<a id="a-3y"></a>能持。</p>
  <p id="a3z">不坐卧高广大床。</p>
  <p id="a40">不花鬘璎珞香油涂身。</p>
  <p id="a41">不歌舞作倡故往观听。</p>
  <p id="a42">不捉金银钱宝。</p>
  <p id="a43">不非时食。</p>
  <p id="a44">上来十支净戒一一不得犯。<a id="a-45"></a>汝能持不。<a id="a-46"></a>答云。<a id="a-47"></a>能持。<a id="a-48"></a>是事如是持。<a id="a-49"></a>沙弥三拜胡跪合掌。<a id="a-4A"></a>善男子。<a id="a-4B"></a>汝今受戒之后当须顶戴奉持。<a id="a-4C"></a>不得违犯所持戒律。<a id="a-4D"></a>供养三宝勤种福田。<a id="a-4E"></a>于和尚阿阇梨。<a id="a-4F"></a>一如法教于上中下座。<a id="a-4G"></a>心常恭敬精进行道。<a id="a-4H"></a>报父母恩。<a id="a-4I"></a>衣取蔽形不以文彩。<a id="a-4J"></a>食取支命不得嗜味。<a id="a-4K"></a>花香脂粉无以近身。<a id="a-4L"></a>好色邪声一无视听。<a id="a-4M"></a>徐言持正。<a id="a-4N"></a>勿宣人短。<a id="a-4O"></a>倘有争者两说和合。<a id="a-4P"></a>男女有别草木无伤。<a id="a-4Q"></a>非贤不友非圣不宗。<a id="a-4R"></a>法服应器常与人俱。<a id="a-4S"></a>非时不食非法不言。<a id="a-4T"></a>精勤思义温故知新。<a id="a-4U"></a>坐则禅思起则讽诵。<a id="a-4V"></a>闭三恶道开涅槃门。<a id="a-4W"></a>于比丘法中增长正业菩提心而不退。<a id="a-4X"></a>般若智以长明。<a id="a-4Y"></a>广化众生祈成正觉。<a id="a-4Z"></a>用心如此。<a id="a-4a"></a>真佛弟子。<a id="a-4b"></a>沙弥礼三拜胡跪合掌。<a id="a-4c"></a>戒师起身秉炉。<a id="a-4d"></a>回向云。<a id="a-4e"></a>上来剃头受戒功德。<a id="a-4f"></a>奉祝护法天龙伽蓝真宰。<a id="a-4g"></a>各展威灵安僧护法。<a id="a-4h"></a>堂头和尚。<a id="a-4i"></a>常为苦海之津梁。<a id="a-4j"></a>执事高人。<a id="a-4k"></a>永作法门之柱石。<a id="a-4l"></a>合堂清众。<a id="a-4m"></a>同乘般若之舟。<a id="a-4n"></a>剃头沙弥。<a id="a-4o"></a>共至菩提之岸。<a id="a-4p"></a>四恩总报三有齐资。<a id="a-4q"></a>法界有情同圆种智。<a id="a-4r"></a>十方三世一切诸佛诸尊菩萨摩诃萨摩诃般若波罗蜜。<a id="a-4s"></a>戒师仍就坐。<a id="a-4t"></a>作梵阇梨鸣磬云。<a id="a-4u"></a>处世界如虚空。<a id="a-4v"></a>如莲花不着水。<a id="a-4w"></a>心清净超于彼。<a id="a-4x"></a>稽首礼无上尊。</p>
  <p id="a4y">佛　得菩提　道心常不退。</p>
  <p id="a4z">归依法　萨般若　得大总持门。</p>
  <p id="a50">僧　息诤论　同入和合海。</p>
  <p id="a51">上来剃头受戒功德无限殊胜良因。<a id="a-52"></a>散周沙界和南圣众。</p>
  <p id="a53">引请阇梨候作梵阇梨举处世界如虚空时。<a id="a-54"></a>即鸣手磬。<a id="a-55"></a>引沙弥礼戒师三拜。<a id="a-56"></a>转身礼圣僧三拜毕问讯。<a id="a-57"></a>出堂外下手立。<a id="a-58"></a>戒师二阇梨圣僧前。<a id="a-59"></a>大展三拜而出。<a id="a-5A"></a>堂司行者鸣堂前钟三下。<a id="a-5B"></a>住持出堂。<a id="a-5C"></a>大众下床。<a id="a-5D"></a>首座领众。<a id="a-5E"></a>随诣方丈礼贺。<a id="a-5F"></a>如众多住持当就法堂上受贺。<a id="a-5G"></a>客头行者仍预排列香烛炉瓶罘罳椅子。<a id="a-5H"></a>伺候先戒师二阇梨行礼。<a id="a-5I"></a>初展云(蒙差授戒勉强只承。<a id="a-5J"></a>人事荒疏有淹尊重。<a id="a-5K"></a>下情不胜惶恐之至)住持答云(沙弥剃头有劳神用)再展叙寒温毕。<a id="a-5L"></a>触礼三拜。<a id="a-5M"></a>住持答一拜。<a id="a-5N"></a>次首座大众进前插香。<a id="a-5O"></a>或展或触礼。<a id="a-5P"></a>或免。<a id="a-5Q"></a>次侍者小师插香。<a id="a-5R"></a>大展三拜。<a id="a-5S"></a>不收坐具。<a id="a-5T"></a>进云(沙弥得度举众同欢仰对尊严。<a id="a-5U"></a>下情不胜欣跃之至)又三拜进叙寒温退三拜。<a id="a-5V"></a>收坐具次沙弥插香。<a id="a-5W"></a>大展三拜。<a id="a-5X"></a>不收坐具。<a id="a-5Y"></a>进云(某等叨圆顶相幸挂田衣。<a id="a-5Z"></a>不受尘劳永离爱网。<a id="a-5a"></a>下情不胜欣感之至)又三拜进云(即日时令谨时恭惟。<a id="a-5b"></a>堂头本师大和尚尊候起居多福)退三拜收坐具。<a id="a-5c"></a>住持巡寮报礼。<a id="a-5d"></a>沙弥一一诣寮礼谢。<a id="a-5e"></a>秖就沙弥寮安下。<a id="a-5f"></a>俟他时登坛受戒。<a id="a-5g"></a>谢戒词云(某等获登戒品。<a id="a-5h"></a>滥厕僧伦。<a id="a-5i"></a>仰荷庇庥。<a id="a-5j"></a>特此拜谢)答云(宿承佛记。<a id="a-5k"></a>僧戒圆成。<a id="a-5l"></a>坚忍受持。<a id="a-5m"></a>力扶宗教)</p>
  <p data-pb></p>
  <h2 id="a5n">新戒参堂</h2>
  <p id="a5o">度受沙弥戒已。<a id="a-5p"></a>覆住持。<a id="a-5q"></a>于何日参堂。<a id="a-5r"></a>次禀首座维那。<a id="a-5s"></a>至期早粥遍食椎后。<a id="a-5t"></a>新戒参头领众入堂。<a id="a-5u"></a>圣僧前列问讯插香。<a id="a-5v"></a>大展三拜。<a id="a-5w"></a>不收坐具进云(某等获厕僧伦攀附清众此日参堂。<a id="a-5x"></a>下情不胜战汗之至)又三拜进云(即日时令谨时恭惟。<a id="a-5y"></a>堂头本师大和尚。<a id="a-5z"></a>首座尊众大禅师。<a id="a-60"></a>尊候起居多福)退三拜收坐具。<a id="a-61"></a>转身住持前列问讯。<a id="a-62"></a>从首座板。<a id="a-63"></a>起巡堂至外堂。<a id="a-64"></a>复归内堂中间。<a id="a-65"></a>问讯而出。<a id="a-66"></a>然后归堂。<a id="a-67"></a>插单随众禅诵。</p>
  <p data-pb></p>
  <h2 id="a68">登坛受戒</h2>
  <p id="a69">世诸佛皆曰出家成道。<a id="a-6A"></a>历代祖师传佛心印尽是沙门。<a id="a-6B"></a>盖以严净毗尼。<a id="a-6C"></a>方能弘范三界。<a id="a-6D"></a>然则参禅问道戒律为先。<a id="a-6E"></a>若不离过防非。<a id="a-6F"></a>何以成佛作</p>
  <p data-pb></p>
  <h2 id="a6G">护戒</h2>
  <p id="a6H">戒之后常应守护。<a id="a-6I"></a>宁有法死不无法生。<a id="a-6J"></a>如小乘四分律云。<a id="a-6K"></a>四波罗夷。<a id="a-6L"></a>十三僧伽婆尸沙。<a id="a-6M"></a>二不定。<a id="a-6N"></a>三十尼萨耆。<a id="a-6O"></a>九十波逸提。<a id="a-6P"></a>四波罗提提舍尼。<a id="a-6Q"></a>一百众学。<a id="a-6R"></a>七灭诤。<a id="a-6S"></a>大乘梵网经十重四十八轻。<a id="a-6T"></a>并须读诵通利善知持犯开遮。<a id="a-6U"></a>但依金口圣言。<a id="a-6V"></a>莫</p>
  <p data-pb></p>
  <h2 id="a6W">办道具</h2>
  <p id="a6X">入丛林。<a id="a-6Y"></a>先办道具。<a id="a-6Z"></a>中阿含经云。<a id="a-6a"></a>所蓄物可资身者。<a id="a-6b"></a>即是增长善法之具。<a id="a-6c"></a>菩萨戒经云。<a id="a-6d"></a>资生顺道之具。</p>
  <p data-pb></p>
  <h2 id="a6e">三衣</h2>
  <p id="a6f">法衣有三也。<a id="a-6g"></a>一僧伽黎(即大衣也)二郁多罗僧(即七条也)三安陀会(即五条也。<a id="a-6h"></a>此是三衣也。<a id="a-6i"></a>若呼七条偏衫裙为三衣者非也)又三品大衣(上品二十五条。<a id="a-6j"></a>二十三条。<a id="a-6k"></a>二十一条。<a id="a-6l"></a>中品十九条。<a id="a-6m"></a>十七条。<a id="a-6n"></a>十五条。<a id="a-6o"></a>下品十三条。<a id="a-6p"></a>十一条。<a id="a-6q"></a>九条)田衣缘起。<a id="a-6r"></a>僧祇律云。<a id="a-6s"></a>佛住帝释石窟前。<a id="a-6t"></a>见稻田畦畔分明。<a id="a-6u"></a>语阿难云。<a id="a-6v"></a>过去诸佛衣相如是。<a id="a-6w"></a>从今依此作衣相。<a id="a-6x"></a>增辉记云。<a id="a-6y"></a>田畦贮水生长嘉苗。<a id="a-6z"></a>以养形命。<a id="a-70"></a>法衣之田润以四利之水。<a id="a-71"></a>增其三善之苗。<a id="a-72"></a>以养身法慧命也。</p>
  <p data-pb></p>
  <h2 id="a73">坐具</h2>
  <p id="a74">云尼师坛。<a id="a-75"></a>此云随坐衣。<a id="a-76"></a>根本毗柰耶云。<a id="a-77"></a>尼师但那唐言坐具。<a id="a-78"></a>五分律云为护身护衣护僧床褥故。<a id="a-79"></a>蓄坐具。<a id="a-7A"></a>僧祇云。<a id="a-7B"></a>律应量作长佛二磔手。<a id="a-7C"></a>广一磔手半(佛一磔手长二尺四寸。<a id="a-7D"></a>此合长四尺八寸</p>
  <p data-pb></p>
  <h2 id="a7E">偏衫</h2>
  <p id="a7F">僧衣律制只有僧祇支(此云覆膊衣。<a id="a-7G"></a>亦名掩腋衣)此长覆左膊及右腋。<a id="a-7H"></a>盖[月*親]三衣故。<a id="a-7I"></a>即天竺之仪也。<a id="a-7J"></a>竺道祖魏录云。<a id="a-7K"></a>魏宫人见僧袒一肘不以为善。<a id="a-7L"></a>乃作偏袒。<a id="a-7M"></a>缝于僧祇支上相从。<a id="a-7N"></a>因名偏衫(今开脊接领者是。<a id="a-7O"></a>盖魏遗制也)</p>
  <p data-pb></p>
  <h2 id="a7P">裙</h2>
  <p id="a7Q">域记云。<a id="a-7R"></a>泥缚些罗(些桑个切)唐言裙。<a id="a-7S"></a>诸律旧译或云涅槃僧。<a id="a-7T"></a>或云泥洹僧。<a id="a-7U"></a>或译为内衣。<a id="a-7V"></a>或云圌衣(圌音船。<a id="a-7W"></a>即贮米圆器。<a id="a-7X"></a>似圌而无盖。<a id="a-7Y"></a>取圆仪故云)</p>
  <p data-pb></p>
  <h2 id="a7Z">直裰</h2>
  <p id="a7a">传前辈见僧有偏衫而无裙。<a id="a-7b"></a>有裙而无偏衫。<a id="a-7c"></a>遂合二衣为直裰。<a id="a-7d"></a>然普化索木直裰。<a id="a-7e"></a>大阳传革履布裰。<a id="a-7f"></a>古亦有矣。</p>
  <p data-pb></p>
  <h2 id="a7g">钵</h2>
  <p id="a7h">梵云钵多罗此云应量器。<a id="a-7i"></a>今略云钵。<a id="a-7j"></a>又呼云钵盂。<a id="a-7k"></a>即华梵兼名。<a id="a-7l"></a>佛本行集经云。<a id="a-7m"></a>北天竺有二商主。<a id="a-7n"></a>一名帝利富婆。<a id="a-7o"></a>二名跋利迦。<a id="a-7p"></a>奉世尊麨酪密揣。<a id="a-7q"></a>世尊思惟。<a id="a-7r"></a>往昔诸佛悉皆受持钵器。<a id="a-7s"></a>我今当以何器受商主食。<a id="a-7t"></a>时四天王疾共持四金钵奉上。<a id="a-7u"></a>世尊不受。<a id="a-7v"></a>以出家人不合蓄此。<a id="a-7w"></a>彼四天王更将四银钵。<a id="a-7x"></a>玻璃钵。<a id="a-7y"></a>琉璃钵。<a id="a-7z"></a>赤珠钵。<a id="a-80"></a>玛瑙钵。<a id="a-81"></a>[王*車]璖钵奉上。<a id="a-82"></a>悉皆不受。<a id="a-83"></a>时北方毗沙门天王告三天王言。<a id="a-84"></a>我念往昔。<a id="a-85"></a>青色诸天将四石器来奉我等。<a id="a-86"></a>可用受食。<a id="a-87"></a>时别有一天子名毗卢遮那。<a id="a-88"></a>白言。<a id="a-89"></a>仁等慎勿于此石器受食。<a id="a-8A"></a>但供养如来。<a id="a-8B"></a>当有如来号释迦牟尼出世。<a id="a-8C"></a>宜将此四石钵奉彼如来。<a id="a-8D"></a>时四天王共将四石钵奉佛。<a id="a-8E"></a>世尊念。<a id="a-8F"></a>四天王以信净心奉我四钵。<a id="a-8G"></a>若我于一人边受。<a id="a-8H"></a>余各有恨。<a id="a-8I"></a>我今总受四钵。<a id="a-8J"></a>持作一钵。<a id="a-8K"></a>次第相重安置左手右手按下。<a id="a-8L"></a>合成一钵。<a id="a-8M"></a>外有四唇。<a id="a-8N"></a>而说偈言。<a id="a-8O"></a>我昔功德诸果满。<a id="a-8P"></a>以发哀愍清净心。<a id="a-8Q"></a>是故今四大天王清净牢固施我钵。</p>
  <h2 id="a8R">锡杖</h2>
  <p id="a8S">梵云隙弃罗。<a id="a-8T"></a>此云锡杖。<a id="a-8U"></a>锡杖经云。<a id="a-8V"></a>佛告比丘。<a id="a-8W"></a>应受持锡杖。<a id="a-8X"></a>过去未来现在诸佛皆执故。<a id="a-8Y"></a>又名智杖。<a id="a-8Z"></a>又名德杖。<a id="a-8a"></a>彰显智行功德本故。<a id="a-8b"></a>迦葉白佛。<a id="a-8c"></a>何名锡杖。<a id="a-8d"></a>佛言。<a id="a-8e"></a>锡者。<a id="a-8f"></a>轻也。<a id="a-8g"></a>依倚是杖除烦恼出三界故。<a id="a-8h"></a>锡明也。<a id="a-8i"></a>得智明故。<a id="a-8j"></a>锡醒也。<a id="a-8k"></a>醒悟苦空三界结究故。<a id="a-8l"></a>锡疏也。<a id="a-8m"></a>谓持者与五欲疏断故。<a id="a-8n"></a>二股六环是迦葉佛制。<a id="a-8o"></a>四股十二环是释迦佛制。</p>
  <h2 id="a8p">主杖</h2>
  <p id="a8q">十诵律云。<a id="a-8r"></a>佛听蓄杖。<a id="a-8s"></a>其[矛*(替-曰+貝)]用铁为坚牢故。<a id="a-8t"></a>斯盖行李之善助也。<a id="a-8u"></a>又毗奈耶云。<a id="a-8v"></a>佛听蓄主丈。<a id="a-8w"></a>有二因缘。<a id="a-8x"></a>一为老瘦无力。<a id="a-8y"></a>二为病苦婴身故。</p>
  <h2 id="a8z">拂子</h2>
  <p id="a90">律云。<a id="a-91"></a>比丘患草虫听作拂子。<a id="a-92"></a>僧祇云。<a id="a-93"></a>佛听作线拂列氎拂芒拂树皮拂。<a id="a-94"></a>若描牛尾马尾并金银装柄者。<a id="a-95"></a>皆不可执。</p>
  <h2 id="a96">数珠</h2>
  <p id="a97">牟尼曼陀罗经云。<a id="a-98"></a>梵语钵塞莫。<a id="a-99"></a>梁云数珠。<a id="a-9A"></a>系念修业之具也。<a id="a-9B"></a>木患子经云。<a id="a-9C"></a>昔有国王名波流黎。<a id="a-9D"></a>白佛言。<a id="a-9E"></a>我国边小我常不安。<a id="a-9F"></a>法藏深广不得遍行。<a id="a-9G"></a>愿示法要。<a id="a-9H"></a>佛言。<a id="a-9I"></a>若欲灭烦恼。<a id="a-9J"></a>当贯木患子一百八个。<a id="a-9K"></a>常自随身。<a id="a-9L"></a>志心称南无佛陀。<a id="a-9M"></a>南无达摩南无僧伽名。<a id="a-9N"></a>乃过一子。<a id="a-9O"></a>如是渐次乃过至千万。<a id="a-9P"></a>能满二十万遍。<a id="a-9Q"></a>身心不乱。<a id="a-9R"></a>舍命得生炎摩天。<a id="a-9S"></a>若满百万遍当除百八结业。<a id="a-9T"></a>获常乐果。<a id="a-9U"></a>王言。<a id="a-9V"></a>我当奉行。</p>
  <h2 id="a9W">净瓶</h2>
  <p id="a9X">梵语捃雉迦。<a id="a-9Y"></a>此云瓶。<a id="a-9Z"></a>常贮水随身以用净手。<a id="a-9a"></a>寄归传云。<a id="a-9b"></a>军迟有二。<a id="a-9c"></a>若[茲/瓦]瓦者是净用。<a id="a-9d"></a>若铜铁者是触用。</p>
  <h2 id="a9e">滤水囊</h2>
  <p id="a9f">增辉记云。<a id="a-9g"></a>为器虽小其功甚大。<a id="a-9h"></a>为护生命故。<a id="a-9i"></a>中华僧鲜有受持。<a id="a-9j"></a>准律标示。<a id="a-9k"></a>根本百一羯磨云。<a id="a-9l"></a>水罗有五种。<a id="a-9m"></a>一方罗(用绢三尺或二尺。<a id="a-9n"></a>随时大小。<a id="a-9o"></a>作绢须细密不透虫者。<a id="a-9p"></a>若用疏绢薄纱纻布者。<a id="a-9q"></a>无护生之意)二法瓶(阴阳瓶也)三军迟(以绢系口。<a id="a-9r"></a>以绳悬沈于水。<a id="a-9s"></a>待满引出)四酌水罗。<a id="a-9t"></a>五衣角罗(言衣角者。<a id="a-9u"></a>非袈裟角也。<a id="a-9v"></a>但取密绢一方磔手。<a id="a-9w"></a>或系瓶口。<a id="a-9x"></a>或安钵盂中。<a id="a-9y"></a>滤水用也)慈觉大师赜公集经律凡三十一偈。<a id="a-9z"></a>文多不录。<a id="a-A0"></a>末谓世云。<a id="a-A1"></a>滤罗难安多众。<a id="a-A2"></a>宗赜崇宁元年于洪济院厨前井边。<a id="a-A3"></a>安大水槛。<a id="a-A4"></a>上近槛唇。<a id="a-A5"></a>别安小槛穿角傍出。<a id="a-A6"></a>下安滤罗。<a id="a-A7"></a>倾水之时全无迸溢。<a id="a-A8"></a>亦五大众沾足。<a id="a-A9"></a>浴院后架仿此。<a id="a-AA"></a>僧行东司亦皆滤水。<a id="a-AB"></a>出家之本道也。<a id="a-AC"></a>后住长芦。<a id="a-AD"></a>诸井滤水二十余处。<a id="a-AE"></a>常住若不滤水。<a id="a-AF"></a>罪归主执之人。<a id="a-AG"></a>普冀勉而行之。</p>
  <h2 id="aAH">戒刀</h2>
  <p id="aAI">僧史略云。<a id="a-AJ"></a>戒刀皆是道具。<a id="a-AK"></a>表断一切恶故。</p>
  <h2 id="aAL">装包</h2>
  <p id="aAM">古者戴笠。<a id="a-AN"></a>笠内安经文茶具之类。<a id="a-AO"></a>衣被束前后包。<a id="a-AP"></a>插祠部筒戒刀。<a id="a-AQ"></a>今则顶包装包之法。<a id="a-AR"></a>用青布袱二条。<a id="a-AS"></a>先以一条收拾衣被之属。<a id="a-AT"></a>仍用油单裹于外。<a id="a-AU"></a>复用一条重包于外。<a id="a-AV"></a>四角结定用小锁锁之。<a id="a-AW"></a>仍系包钩于上。<a id="a-AX"></a>度牒有袋悬胸前。<a id="a-AY"></a>袈裟以帕子缚定。<a id="a-AZ"></a>入腰包系于前。<a id="a-Aa"></a>下裳鞋袜有袋系于后。<a id="a-Ab"></a>右手携主杖。<a id="a-Ac"></a>途中云水相逢。<a id="a-Ad"></a>彼此叉手朝揖而过。<a id="a-Ae"></a>如游山到处将及门。<a id="a-Af"></a>下包捧入旦过。<a id="a-Ag"></a>安歇处解包取鞋袜。<a id="a-Ah"></a>濯足更衣。<a id="a-Ai"></a>搭袈裟与知客相看。</p>
  <h2 id="aAj">游方参请</h2>
  <p id="aAk">禀辞师长。<a id="a-Al"></a>慕有道尊宿处。<a id="a-Am"></a>依栖求挂搭(准律云。<a id="a-An"></a>比丘有法有食处应住。<a id="a-Ao"></a>有法无食处亦应住。<a id="a-Ap"></a>无法有食处不应住)古规首到客司相看。<a id="a-Aq"></a>次往堂司挂搭。<a id="a-Ar"></a>送单位经案定。<a id="a-As"></a>然后到侍司通覆。<a id="a-At"></a>诣方丈礼拜。<a id="a-Au"></a>今时游方挂搭初到旦过。<a id="a-Av"></a>推熟于丛林能事者一人为参头。<a id="a-Aw"></a>领众至客司具威仪。<a id="a-Ax"></a>列门首右。<a id="a-Ay"></a>白云(暂到相看)知客即接入。<a id="a-Az"></a>词云(即日恭惟。<a id="a-B0"></a>知宾尊长禅师尊候起居多福。<a id="a-B1"></a>久钦此誉复奉瞻际。<a id="a-B2"></a>下情不胜感激之至)答云(山门多幸特荷远临)揖坐烧香吃茶略询来历。<a id="a-B3"></a>即起谢茶归旦过。<a id="a-B4"></a>知客寻往回礼。<a id="a-B5"></a>参头接入。<a id="a-B6"></a>普同问讯。<a id="a-B7"></a>知客词云(移刻恭惟。<a id="a-B8"></a>诸位尊长禅师尊候起居多福适承降重特此拜谢。<a id="a-B9"></a>下情不胜感激之至)答云(礼合拜看何勤降重)参头自送出门。<a id="a-BA"></a>若欲礼拜住持。<a id="a-BB"></a>则放参后诣侍司相看如前礼。<a id="a-BC"></a>起身禀云(某等特来礼拜和尚。<a id="a-BD"></a>敢劳侍者通覆)侍者揖再坐。<a id="a-BE"></a>详询来由。<a id="a-BF"></a>或乡人法眷办事分明。<a id="a-BG"></a>侍者云(且回安下处容某通覆)即上方丈咨覆。<a id="a-BH"></a>如允次早钟鸣。<a id="a-BI"></a>侍者令客头报相看。<a id="a-BJ"></a>如未暇。<a id="a-BK"></a>侍者挑灯诣安下处报礼。<a id="a-BL"></a>善言安慰。<a id="a-BM"></a>相看之礼粥罢。<a id="a-BN"></a>参头领众。<a id="a-BO"></a>诣寝堂候住持出。<a id="a-BP"></a>侍者接入。<a id="a-BQ"></a>参头进前云(请和尚趺坐)转身左手插香。<a id="a-BR"></a>退身同众。<a id="a-BS"></a>初展云(某等久闻道风。<a id="a-BT"></a>此日获奉尊颜。<a id="a-BU"></a>下情不胜喜跃之至)再展云(即日时令谨时恭惟。<a id="a-BV"></a>堂头大和尚尊候起居多福)触礼三拜。<a id="a-BW"></a>如入室弟子法眷则云(久承慈荫)别插香行礼就座。<a id="a-BX"></a>侍者烧香吃茶。<a id="a-BY"></a>住持问乡里名讳及夏在何处。<a id="a-BZ"></a>各须实答。<a id="a-Ba"></a>不可多语。<a id="a-Bb"></a>起身炉前谢云(重承降接特此拜谢)住持送出。<a id="a-Bc"></a>参头云(和尚尊重)随至侍司致谢云(有烦神用特此拜谢)归旦过外下手排立。<a id="a-Bd"></a>候住持回。<a id="a-Be"></a>礼同问讯接入。<a id="a-Bf"></a>词云(移刻恭惟。<a id="a-Bg"></a>堂头大和尚尊候起居多福。<a id="a-Bh"></a>某等适来分合礼拜过蒙降重。<a id="a-Bi"></a>下情不胜感激之至)住持云(安下不便幸望款留)众送出。<a id="a-Bj"></a>参头转上手接侍者入。<a id="a-Bk"></a>同众问讯云(移刻恭惟。<a id="a-Bl"></a>高侍禅师道体起至多福。<a id="a-Bm"></a>礼合诣寮拜看返辱降重。<a id="a-Bn"></a>下情不胜感激之至)侍者云(山门多幸特荷远临。<a id="a-Bo"></a>报谢稽迟下情多愧)今游方者多不入旦过。<a id="a-Bp"></a>到处辄寻乡曲头首寮舍安泊。<a id="a-Bq"></a>古礼渐至无闻。<a id="a-Br"></a>住持遇名胜相看。<a id="a-Bs"></a>就送客位回礼。<a id="a-Bt"></a>上座相看。<a id="a-Bu"></a>就法堂下间。<a id="a-Bv"></a>迎伺住持回礼。<a id="a-Bw"></a>免烦降重。<a id="a-Bx"></a>而五山大方则不回礼。<a id="a-By"></a>半斋请点心。<a id="a-Bz"></a>当晚特为汤披衣赴。<a id="a-C0"></a>住持接入。<a id="a-C1"></a>炉前通寒温。<a id="a-C2"></a>就坐侍者烧香揖汤。<a id="a-C3"></a>汤罢起就炉前谢汤。<a id="a-C4"></a>须两展三礼抽衣就坐药石。<a id="a-C5"></a>如住持不暇。<a id="a-C6"></a>请头首代相陪。<a id="a-C7"></a>时当自起烧香。<a id="a-C8"></a>住持自伴汤乃尽礼也。<a id="a-C9"></a>次日粥罢请茶。<a id="a-CA"></a>参头领众。<a id="a-CB"></a>排立寝堂前。<a id="a-CC"></a>候住持至。<a id="a-CD"></a>即趋前问讯云(经宿恭惟。<a id="a-CE"></a>堂头和尚尊候起居多福。<a id="a-CF"></a>某等重承宠呼。<a id="a-CG"></a>下情不胜感激之至)入座侍者烧香吃茶。<a id="a-CH"></a>起至炉前两展三礼谢茶。<a id="a-CI"></a>初展云(某等重承煎点特此拜谢。<a id="a-CJ"></a>下情不胜感激之至)再展云(即日时令谨时恭惟。<a id="a-CK"></a>堂头和尚尊候起居多福)退身触礼三拜。<a id="a-CL"></a>住持送出两三步。<a id="a-CM"></a>如求挂搭。<a id="a-CN"></a>参头领众回身。<a id="a-CO"></a>进住持前。<a id="a-CP"></a>禀云(某等生死事大无常迅速。<a id="a-CQ"></a>久闻道风特来依附。<a id="a-CR"></a>伏望慈悲收录)禀讫不伺允否。<a id="a-CS"></a>即普触礼一拜云。<a id="a-CT"></a>(谢和尚挂搭)当先挂搭参头。<a id="a-CU"></a>其余不拘早晚。<a id="a-CV"></a>不择处所。<a id="a-CW"></a>各知进退。<a id="a-CX"></a>伺候住持求住。<a id="a-CY"></a>方丈近事人母得呵禁。<a id="a-CZ"></a>如允仍触礼一拜。<a id="a-Ca"></a>就求帖子。<a id="a-Cb"></a>到侍司附名云(适奉方丈慈旨。<a id="a-Cc"></a>令就上寮附名)侍者次第发榜头下堂司维那令行者请新到。<a id="a-Cd"></a>吃茶毕出。<a id="a-Ce"></a>度牒上床历(详具大挂搭归堂)候送归堂。<a id="a-Cf"></a>或有故出入。<a id="a-Cg"></a>须守堂仪。<a id="a-Ch"></a>半月方可请假。<a id="a-Ci"></a>古云。<a id="a-Cj"></a>请假游山者常将半月期。<a id="a-Ck"></a>过期重挂搭。<a id="a-Cl"></a>依旧守堂仪。<a id="a-Cm"></a>如迫师长父母疾病丧死者。<a id="a-Cn"></a>不在此限。</p>
  <p id="aCo">凡寝堂中必设参椅示尊师道也。<a id="a-Cp"></a>新到相看。<a id="a-Cq"></a>住持当居中位。<a id="a-Cr"></a>令其插香展礼。<a id="a-Cs"></a>侧坐受茶于礼无损。<a id="a-Ct"></a>今北方犹行之所。<a id="a-Cu"></a>时新学沙弥才方入众。<a id="a-Cv"></a>便与大方宿德分坐抗礼视为故常。<a id="a-Cw"></a>循习成弊。<a id="a-Cx"></a>至于猎等犯分以启外侮。<a id="a-Cy"></a>师道荡然。<a id="a-Cz"></a>能尊师则尊法。<a id="a-D0"></a>尊法则丛林纪纲振矣。<a id="a-D1"></a>若西域诸师其徒奉之。<a id="a-D2"></a>犹君父之尊。<a id="a-D3"></a>惟恐不及可为法也。</p>
  <p data-pb></p>
  <h2 id="aD4">大相看</h2>
  <p id="aD5">大方多众。<a id="a-D6"></a>又尊宿严重。<a id="a-D7"></a>无泛常数见之礼。<a id="a-D8"></a>新到须候人多。<a id="a-D9"></a>各预诣侍司。<a id="a-DA"></a>附名作一起相看。<a id="a-DB"></a>侍者禀定。<a id="a-DC"></a>或九月初或冬前年节。<a id="a-DD"></a>众推办事名胜。<a id="a-DE"></a>或熟于丛林者为参头。<a id="a-DF"></a>至日领众至寝堂排立。<a id="a-DG"></a>侍者请住持出。<a id="a-DH"></a>参头进云(请和尚趺坐)住持垂语参头下语已。<a id="a-DI"></a>退步同众问讯。<a id="a-DJ"></a>插香展礼。<a id="a-DK"></a>次谢侍者。<a id="a-DL"></a>次早赴方丈茶求挂搭。<a id="a-DM"></a>候发榜(式见后)下堂司。<a id="a-DN"></a>送归堂并与前同。<a id="a-DO"></a>住持并在谢挂搭时回礼。</p>
  <p id="aDP">榜式　奉方丈慈旨挂搭一僧某甲上座某甲上座。</p>
  <p id="aDQ">今月　日侍司　某报。</p>
  <p data-pb></p>
  <h2 id="aDR">大挂搭归堂</h2>
  <p id="aDS">堂司承侍司报榜。<a id="a-DT"></a>即令行者请新到茶。<a id="a-DU"></a>各怀度牒。<a id="a-DV"></a>参头预备小香合。<a id="a-DW"></a>准归堂时用。<a id="a-DX"></a>领众诣堂司对。<a id="a-DY"></a>触礼一拜叙寒温。<a id="a-DZ"></a>入座受茶毕。<a id="a-Da"></a>起禀云(某等适奉方丈慈旨。<a id="a-Db"></a>令依附左右。<a id="a-Dc"></a>伏望甄录)维那答云(多幸喜得同守寂寥)参头与众各取度牒递付维那。<a id="a-Dd"></a>仍对触礼一拜。<a id="a-De"></a>逐一上床历讫付还。<a id="a-Df"></a>只留参头度牒。<a id="a-Dg"></a>行者喝云(请众首座归堂挂搭)参头领众。<a id="a-Dh"></a>前门右手入堂。<a id="a-Di"></a>至圣僧前排立。<a id="a-Dj"></a>参头烧香同众。<a id="a-Dk"></a>大展三拜。<a id="a-Dl"></a>巡堂一匝。<a id="a-Dm"></a>自上堂至下堂。<a id="a-Dn"></a>仍如前排立问讯。<a id="a-Do"></a>从班尾先移步。<a id="a-Dp"></a>退圣僧板头立。<a id="a-Dq"></a>维那入堂烧香上间立。<a id="a-Dr"></a>堂司行者用盘袱托度牒。<a id="a-Ds"></a>维那付还。<a id="a-Dt"></a>参头同众对。<a id="a-Du"></a>触礼一拜。<a id="a-Dv"></a>参头送维那出(斋前后门斋后前门)参头不出门限。<a id="a-Dw"></a>维那发诸寮报榜(式见后)行者引至众寮鸣内板三下。<a id="a-Dx"></a>寮主相接入门对。<a id="a-Dy"></a>触礼一拜。<a id="a-Dz"></a>叙寒温毕。<a id="a-E0"></a>分手坐献空盏。<a id="a-E1"></a>便起身于香炉前。<a id="a-E2"></a>问讯谢毕云(某等适奉维那慈旨。<a id="a-E3"></a>令归上寮依栖左右。<a id="a-E4"></a>敢望慈悲)寮主云(兹来多幸。<a id="a-E5"></a>且喜同守寂寥)即各触礼一拜。<a id="a-E6"></a>新挂搭人转东边。<a id="a-E7"></a>寮主转西边。<a id="a-E8"></a>又触礼一拜。<a id="a-E9"></a>寮主引挂搭人排列。<a id="a-EA"></a>朝观音问讯。<a id="a-EB"></a>引巡案一匝。<a id="a-EC"></a>复朝观音问讯而退。<a id="a-ED"></a>不须送出。<a id="a-EE"></a>行者引见寮元。<a id="a-EF"></a>对触礼一拜云(即日恭惟坐元禅师尊候起居多福。<a id="a-EG"></a>兹蒙方丈慈旨。<a id="a-EH"></a>令某等依附左右敢望垂慈。<a id="a-EI"></a>下情不胜感激之至)次诣诸头首寮库司。<a id="a-EJ"></a>各触礼一拜叙寒温毕送出。<a id="a-EK"></a>今多不相接止传语。<a id="a-EL"></a>或谓止首座处有拜皆非法。<a id="a-EM"></a>盖谢挂搭时两序回礼通有答拜也。</p>
  <p id="aEN">榜　挂搭　一僧某甲上座某州人氏某戒。</p>
  <p id="aEO">某甲上座　　　今月　日堂司　某报。</p>
  <p id="aEP">报侍司曰申尊住持也前堂首座侍司众寮。</p>
  <p id="aEQ">式　必具戒次州名余皆不具。</p>
  <p data-pb></p>
  <h2 id="aER">小挂搭归堂</h2>
  <p id="aES">丈许挂搭。<a id="a-ET"></a>侍司发榜下堂司。<a id="a-EU"></a>请茶上床历毕。<a id="a-EV"></a>送入众寮。<a id="a-EW"></a>维那居上间对。<a id="a-EX"></a>触礼一拜。<a id="a-EY"></a>转下间。<a id="a-EZ"></a>又对触礼一拜。<a id="a-Ea"></a>挂搭人词云(兹者多幸重辱温存。<a id="a-Eb"></a>下情不胜感激之至)答云(寮舍不便幸乞宽处)参头送维那出众寮外右立。<a id="a-Ec"></a>堂司行者鸣寮内小板三下。<a id="a-Ed"></a>寮主相接。<a id="a-Ee"></a>礼并同前。</p>
  <p data-pb></p>
  <h2 id="aEf">西堂首座挂搭</h2>
  <p id="aEg">大方名德欲作住计。<a id="a-Eh"></a>语次露意。<a id="a-Ei"></a>住持度有单寮可处。<a id="a-Ej"></a>及行坐位次上下安顺则留之。<a id="a-Ek"></a>次日赴茶毕禀云(某为生死事大特来依栖)即触礼一拜或别日或</p>
  <p data-pb></p>
  <h2 id="aEl">诸方名胜挂搭</h2>
  <p id="aEm">欲求挂搭。<a id="a-En"></a>次日赴茶。<a id="a-Eo"></a>罢禀云(某等为生死事大。<a id="a-Ep"></a>特来依栖伏望收录)普触礼一拜。<a id="a-Eq"></a>住持如允则会首座知事维那茶毕。<a id="a-Er"></a>住持躬起烧香白送意如前。<a id="a-Es"></a>受送人进云(某等重蒙收录。<a id="a-Et"></a>只归僧堂随众)答云(山门礼合延送)随职名高下。<a id="a-Eu"></a>送蒙堂前资。<a id="a-Ev"></a>对触礼一拜。<a id="a-Ew"></a>送住持出。<a id="a-Ex"></a>与寮主问讯。<a id="a-Ey"></a>词云(宿生多幸得依左右)答云(多生缘熟且喜同居)受送人转主位揖侍者人问讯送出。<a id="a-Ez"></a>与两序问讯毕。<a id="a-F0"></a>即怀香诣方丈。<a id="a-F1"></a>拜谢榻位。<a id="a-F2"></a>堂司行者引至库司诸头首寮回礼。<a id="a-F3"></a>或方丈发榜头烦首座。<a id="a-F4"></a>请送则首座令堂司行者。<a id="a-F5"></a>请知事一人维那侍者及受送人。<a id="a-F6"></a>同至寮首座烧香献茶。<a id="a-F7"></a>白住持发批山门相送之意。<a id="a-F8"></a>送入门时。<a id="a-F9"></a>首座居主位。<a id="a-FA"></a>代住持触礼一拜。<a id="a-FB"></a>受送人归主位。<a id="a-FC"></a>首座转居客位与知事维那同。<a id="a-FD"></a>问讯余礼并同前。</p>
  <h2 id="aFE">法眷办事挂搭</h2>
  <p id="aFF">不拘时访侍者说来历。<a id="a-FG"></a>通覆住持。<a id="a-FH"></a>插香展礼。<a id="a-FI"></a>若以下法眷曾执侍者。<a id="a-FJ"></a>住持皆当受礼。<a id="a-FK"></a>随职名高下延送同前。</p>
  <h2 id="aFL">抛香相看</h2>
  <p id="aFM">新到或迫缘故来不及时。<a id="a-FN"></a>或止挂搭不得通覆。<a id="a-FO"></a>不拘处所。<a id="a-FP"></a>才迎见住持即抛香于前云(暂到礼拜和尚)触礼一拜。<a id="a-FQ"></a>随自收香伺求挂搭。<a id="a-FR"></a>如住持许容则侍司发榜下堂司。<a id="a-FS"></a>礼同前。<a id="a-FT"></a>若图帐已定。<a id="a-FU"></a>则诣堂司禀添名入图。<a id="a-FV"></a>或人多列戒次后。</p>
  <h2 id="aFW">谢挂搭</h2>
  <p id="aFX">古规挂搭归堂者。<a id="a-FY"></a>即时谢挂搭。<a id="a-FZ"></a>后以冬节岁节夏前三次谢挂搭。<a id="a-Fa"></a>自佛照和尚由育王赴径山。<a id="a-Fb"></a>权孤云为入院侍者。<a id="a-Fc"></a>时佛照以礼繁并在夏前。<a id="a-Fd"></a>近时衲子到处坐席未温。<a id="a-Fe"></a>移单东西多致不谢挂搭。<a id="a-Ff"></a>既曰经冬过夏。<a id="a-Fg"></a>折中当在冬前夏前两期报谢。<a id="a-Fh"></a>侍者先期。<a id="a-Fi"></a>取堂司戒腊簿。<a id="a-Fj"></a>检看新挂搭戒腊在上者一人为参头。<a id="a-Fk"></a>一人为副参(旧以诸方侍者为参头。<a id="a-Fl"></a>往往以寺门高下争竞不安。<a id="a-Fm"></a>原夫侍者皆在众寮挂搭。<a id="a-Fn"></a>既曰随众。<a id="a-Fo"></a>当依戒腊。<a id="a-Fp"></a>依戒佛制也。<a id="a-Fq"></a>况诸图帐。<a id="a-Fr"></a>及众寮戒腊牌不以名字分高下。<a id="a-Fs"></a>一遵佛制。<a id="a-Ft"></a>二免争竞。<a id="a-Fu"></a>三得众和同居。<a id="a-Fv"></a>惟住持力主行之)参头当具小图习仪。<a id="a-Fw"></a>三人一引每引一人为小参头。<a id="a-Fx"></a>须详记词语进退折旋合度。<a id="a-Fy"></a>免致临时参差。<a id="a-Fz"></a>堂司行者具名数。<a id="a-G0"></a>率香钱写小榜云(新归堂首座各率钱若干买香。<a id="a-G1"></a>谢挂搭　堂司行者　某取覆)贴众寮前。<a id="a-G2"></a>收香钱足交侍者纳方丈。<a id="a-G3"></a>就禀拟定何日谢挂搭。<a id="a-G4"></a>出榜报众云(新归堂兄弟来日粥罢。<a id="a-G5"></a>诣　方丈谢挂搭　今月　日　侍司　某报)至日就寝堂。<a id="a-G6"></a>或法堂设住持位。<a id="a-G7"></a>排列香几炉瓶烛台。<a id="a-G8"></a>侍者付大香一片与参头。<a id="a-G9"></a>交副参收领众依图位排立。<a id="a-GA"></a>参头随同侍者。<a id="a-GB"></a>请住持出。<a id="a-GC"></a>归位立。<a id="a-GD"></a>参头同众齐问讯毕。<a id="a-GE"></a>参头进住持前禀云(请和尚趺坐)退左足侧转身。<a id="a-GF"></a>于香几右手空处出行过复位。<a id="a-GG"></a>齐问讯毕。<a id="a-GH"></a>副参袖中取香捧递。<a id="a-GI"></a>参头接藏怀中小问讯叉手。<a id="a-GJ"></a>进炉前左手插香。<a id="a-GK"></a>仍从空处过。<a id="a-GL"></a>复位齐问讯。<a id="a-GM"></a>本引三人一展坐具。<a id="a-GN"></a>住持展手约免之即收起。<a id="a-GO"></a>参头进前云(某等宿生庆幸获遂依栖。<a id="a-GP"></a>下情不胜喜跃之至)仍如前退身。<a id="a-GQ"></a>香几右手转归位问讯。<a id="a-GR"></a>再展坐具住持复如前约免。<a id="a-GS"></a>收坐具再进前云(即日时令谨时恭惟。<a id="a-GT"></a>堂头和尚尊候起居多福)仍如前转归位问讯。<a id="a-GU"></a>触礼三拜。<a id="a-GV"></a>住持答一拜。<a id="a-GW"></a>第一引问讯。<a id="a-GX"></a>过左边接班尾。<a id="a-GY"></a>次第三人趱上。<a id="a-GZ"></a>词礼并同。<a id="a-Ga"></a>参头立于侍者下肩。<a id="a-Gb"></a>伺各各礼毕。<a id="a-Gc"></a>副参趱到初立处。<a id="a-Gd"></a>参头归元位。<a id="a-Ge"></a>领众齐问讯而退。<a id="a-Gf"></a>副参领众先行。<a id="a-Gg"></a>参头居末。<a id="a-Gh"></a>至众寮门外下手立。<a id="a-Gi"></a>副参引众从右边入寮内下间。<a id="a-Gj"></a>旋转量众多寡。<a id="a-Gk"></a>不拘行数。<a id="a-Gl"></a>副参趱向前接联参头肩次。<a id="a-Gm"></a>伺住持至。<a id="a-Gn"></a>与众俱迎问讯转入寮内。<a id="a-Go"></a>众当前后相顾成行进退步趋。<a id="a-Gp"></a>参头转身至炉前对。<a id="a-Gq"></a>触礼一拜。<a id="a-Gr"></a>词云(移刻恭惟。<a id="a-Gs"></a>堂头和尚尊候起居多福。<a id="a-Gt"></a>某等重荷收录。<a id="a-Gu"></a>礼合拜谢兹蒙降尊。<a id="a-Gv"></a>下情不胜感激之至)众同送出。<a id="a-Gw"></a>参头门外转上手立。<a id="a-Gx"></a>副参仍引众旋转居上间。<a id="a-Gy"></a>出联参头肩次。<a id="a-Gz"></a>揖侍者入。<a id="a-H0"></a>词云(某等多幸获依左右。<a id="a-H1"></a>兹沐降重不胜感激之至)参头一人送侍者出。<a id="a-H2"></a>次揖两序入对。<a id="a-H3"></a>触礼一拜。<a id="a-H4"></a>词云(即刻恭惟。<a id="a-H5"></a>座元都总诸位禅师尊候多福。<a id="a-H6"></a>某等获遂依附乃承降重。<a id="a-H7"></a>下情不胜感激之至)参头送两序出。<a id="a-H8"></a>复归上间立。<a id="a-H9"></a>副参引众自观音后转出炉前。<a id="a-HA"></a>仍顾班尾。<a id="a-HB"></a>俱立定对参头。<a id="a-HC"></a>触礼一拜。<a id="a-HD"></a>词云(某等适间甚劳神用。<a id="a-HE"></a>特此拜谢)其仪亦当预习。<a id="a-HF"></a>当日侵早。<a id="a-HG"></a>方丈客头堂司行者各写回礼。<a id="a-HH"></a>榜帖众寮前。<a id="a-HI"></a>方丈榜贴上问。<a id="a-HJ"></a>两序榜贴下间(式见后)</p>
  <p id="aHK">堂头和尚粥罢回礼。</p>
  <p id="aHL">榜　新归堂首座　今月　日客头行者某。</p>
  <p id="aHM">式　承准头首知事粥罢回礼。</p>
  <p id="aHN">新归堂首座　今月　日堂司行者某　拜覆。</p>
  <p data-pb></p>
  <h2 id="aHO">方丈特为新挂搭茶(库司头首附见)</h2>
  <p id="aHP">请客侍者照戒腊双字名写茶状(式见后)至日侵晨洗面时备卓子笔砚列照堂。<a id="a-HQ"></a>请客于名下书云(某甲谨拜尊命)如挂搭诸方名胜亦依戒写。<a id="a-HR"></a>入茶状内。<a id="a-HS"></a>隔日方丈客头先持状请佥名。<a id="a-HT"></a>侍者令客头依戒列名写特为牌或作四出六出。<a id="a-HU"></a>首座光伴。<a id="a-HV"></a>诸方名胜必与住持对面位。<a id="a-HW"></a>若有异议。<a id="a-HX"></a>则于名胜内推戒最高者坐之。<a id="a-HY"></a>参头与光伴对面位。<a id="a-HZ"></a>盖受送者先谢榻位。<a id="a-Ha"></a>此同赴茶耳。<a id="a-Hb"></a>至日斋罢鸣鼓集众。<a id="a-Hc"></a>侍者揖入。<a id="a-Hd"></a>住持相接问讯。<a id="a-He"></a>次与光伴人问讯。<a id="a-Hf"></a>各依照牌归位立定。<a id="a-Hg"></a>烧香侍者请客侍者分左右位头。<a id="a-Hh"></a>行礼巡揖坐。<a id="a-Hi"></a>揖香揖茶烧光伴香。<a id="a-Hj"></a>鸣鼓退座。<a id="a-Hk"></a>并与四节小座汤礼同。<a id="a-Hl"></a>受特为人引众排立谢茶。<a id="a-Hm"></a>初展云(某等此日重蒙煎点。<a id="a-Hn"></a>特此拜谢。<a id="a-Ho"></a>下情不胜感激之至)再展云(即日时令谨时恭惟堂头和尚尊候起居多福)退身触礼三拜而退。<a id="a-Hp"></a>次日库司客头行者依戒单字名。<a id="a-Hq"></a>具茶状。<a id="a-Hr"></a>列众寮前请佥名。<a id="a-Hs"></a>书云(某甲敬依来命)库堂排位。<a id="a-Ht"></a>首座光伴鸣库堂板。<a id="a-Hu"></a>上首知事与维那行礼。<a id="a-Hv"></a>又次日首座众头首具状请佥同前。<a id="a-Hw"></a>照堂排位。<a id="a-Hx"></a>都寺光伴鸣照堂板。<a id="a-Hy"></a>全班行礼。<a id="a-Hz"></a>或四人六人分巡问讯。<a id="a-I0"></a>如三人五人。<a id="a-I1"></a>首座烧香只居中立。<a id="a-I2"></a>古法三日讲行。<a id="a-I3"></a>令诸方多并作一日。<a id="a-I4"></a>就方丈借座及鼓。<a id="a-I5"></a>头首知事空住持一位。<a id="a-I6"></a>互为主伴位次。<a id="a-I7"></a>行礼并同(但谢茶必当齐离位转身问讯致谢。<a id="a-I8"></a>近习只位头起谢。<a id="a-I9"></a>非礼也)</p>
  <p id="aIA">新挂搭　某甲上座列名　堂头和尚今晨。</p>
  <p id="aIB">茶　斋退就寝堂点茶　特为伏希　云集　今。</p>
  <p id="aIC">月　日侍司某拜请库司头首则云　新挂。</p>
  <p id="aID">状　搭　某上座列名　右某等今晨斋退就库。</p>
  <p id="aIE">司点茶一中　特为伏望　众慈同垂降重。</p>
  <p id="aIF">式　今月　日库司比丘某等拜请。</p>
  <p id="aIG">头首当列名止于知客就照堂余同前。</p>
  <p data-pb></p>
  <h2 id="aIH">坐禅</h2>
  <p id="aII">日粥罢。<a id="a-IJ"></a>堂司行者先覆首座。<a id="a-IK"></a>僧堂前众寮前。<a id="a-IL"></a>俱挂坐禅牌报众。<a id="a-IM"></a>令供头僧堂内装香点灯。<a id="a-IN"></a>先鸣众寮前板一声。<a id="a-IO"></a>大众归堂向里坐。<a id="a-IP"></a>次第俱集。<a id="a-IQ"></a>覆众头首鸣板第二声。<a id="a-IR"></a>候入堂少缓。<a id="a-IS"></a>鸣板第三声。<a id="a-IT"></a>副寮闭众寮门。<a id="a-IU"></a>鸣首座寮前板三声。<a id="a-IV"></a>初声出门。<a id="a-IW"></a>二声约到半途。<a id="a-IX"></a>三声入堂。<a id="a-IY"></a>首座圣僧前烧香巡堂。<a id="a-IZ"></a>自下间至上间一匝。<a id="a-Ia"></a>就归被位坐。<a id="a-Ib"></a>次覆住持。<a id="a-Ic"></a>鸣方丈板三声。<a id="a-Id"></a>住持入堂烧香覆堂。<a id="a-Ie"></a>自上间至下间一匝归位坐定。<a id="a-If"></a>久之僧众方可次第起身抽解。<a id="a-Ig"></a>又须看上下肩起止急缓。<a id="a-Ih"></a>免见成连单位空缺。<a id="a-Ii"></a>或有留被在堂不随众者。<a id="a-Ij"></a>或有暂来随众留袈裟在被位于外放逸者。<a id="a-Ik"></a>皆当检举惩罚。<a id="a-Il"></a>头首大众并从出入板往来。<a id="a-Im"></a>唯前堂首座许从住持前出入。<a id="a-In"></a>堂司行者候斋次第覆首座放禅转从圣僧后右出。<a id="a-Io"></a>撑帘下牌。<a id="a-Ip"></a>轻撼作声。<a id="a-Iq"></a>住持头首出堂。<a id="a-Ir"></a>堂司行者右边侧立。<a id="a-Is"></a>伺候问讯。<a id="a-It"></a>或山门有迎接祈祷普请看诵送亡。<a id="a-Iu"></a>及众寮净发洗衣。<a id="a-Iv"></a>则不坐禅。<a id="a-Iw"></a>亦不坐参。<a id="a-Ix"></a>参后坐禅如常。<a id="a-Iy"></a>住持首座仍巡堂。<a id="a-Iz"></a>堂中有直堂牌。<a id="a-J0"></a>刻云(轮次直堂周而复始。<a id="a-J1"></a>住山押两面刻)照依被位资次。<a id="a-J2"></a>每日五更钟绝后。<a id="a-J3"></a>交下次人。<a id="a-J4"></a>终日看守。<a id="a-J5"></a>或有开柜插单下钵抽被者。<a id="a-J6"></a>皆当白直堂人知。<a id="a-J7"></a>至放参钟鸣时。<a id="a-J8"></a>交付圣僧侍者看管。<a id="a-J9"></a>至晚则众僧皆守被位矣。<a id="a-JA"></a>牌则在次早交过。<a id="a-JB"></a>近时直堂成群相陪。<a id="a-JC"></a>分俵果核聚谈戏笑习以为常。<a id="a-JD"></a>恼乱禅寂住持首座力戒违者示罚。</p>
  <h2 id="aJE">坐禅仪</h2>
  <p id="aJF">夫学般若菩萨起大悲心发弘誓愿。<a id="a-JG"></a>精修三昧誓度众生。<a id="a-JH"></a>不为一身独求解脱。<a id="a-JI"></a>放舍诸缘休息万念。<a id="a-JJ"></a>身心一如动静无间。<a id="a-JK"></a>量其饮食调其睡眠。<a id="a-JL"></a>于闲静处厚敷坐物。<a id="a-JM"></a>结跏趺坐。<a id="a-JN"></a>或半跏趺。<a id="a-JO"></a>以左掌安右掌上。<a id="a-JP"></a>两大拇指相拄。<a id="a-JQ"></a>正身端坐。<a id="a-JR"></a>令耳与肩对。<a id="a-JS"></a>鼻与脐对。<a id="a-JT"></a>舌拄上齶唇齿相着。<a id="a-JU"></a>目须微开。<a id="a-JV"></a>免致昏睡。<a id="a-JW"></a>若得禅定其力最胜。<a id="a-JX"></a>古习定高僧坐常开目。<a id="a-JY"></a>法云圆通禅师呵人闭目坐禅。<a id="a-JZ"></a>谓黑山鬼窟。<a id="a-Ja"></a>有深旨矣。<a id="a-Jb"></a>一切善恶都莫思量。<a id="a-Jc"></a>念起即觉。<a id="a-Jd"></a>常觉不昧不昏不散。<a id="a-Je"></a>万年一念非断非常。<a id="a-Jf"></a>此坐禅之要术也。<a id="a-Jg"></a>坐禅乃安乐法门。<a id="a-Jh"></a>而人多致疾者。<a id="a-Ji"></a>盖不得其要。<a id="a-Jj"></a>得其要则自然四大轻安。<a id="a-Jk"></a>精神爽利。<a id="a-Jl"></a>法味资神寂而常照。<a id="a-Jm"></a>寤寐一致生死一如。<a id="a-Jn"></a>但办肯心必不相赚。<a id="a-Jo"></a>然恐道高魔盛逆顺万端。<a id="a-Jp"></a>若能正念现前。<a id="a-Jq"></a>一切不能留碍。<a id="a-Jr"></a>如楞严经天台止观圭峰修证仪。<a id="a-Js"></a>具明魔事。<a id="a-Jt"></a>皆自心生非由外有。<a id="a-Ju"></a>定慧力胜魔障自消矣。<a id="a-Jv"></a>若欲出定徐徐动身安详而起。<a id="a-Jw"></a>不得卒暴。<a id="a-Jx"></a>出定之后常作方便。<a id="a-Jy"></a>护持定力。<a id="a-Jz"></a>诸修行中禅定为最。<a id="a-K0"></a>若不安禅静虑。<a id="a-K1"></a>三界流转触境茫然。<a id="a-K2"></a>所以道探珠宜静。<a id="a-K3"></a>浪动水取应难。<a id="a-K4"></a>定水澄清心珠自现。<a id="a-K5"></a>故圆觉经云。<a id="a-K6"></a>无碍清净慧皆依禅定生。<a id="a-K7"></a>法华经云。<a id="a-K8"></a>在于闲处修摄其心。<a id="a-K9"></a>安住不动如须弥山。<a id="a-KA"></a>是知超凡越圣必假静缘。<a id="a-KB"></a>坐脱立亡须凭定力。<a id="a-KC"></a>一生取办尚恐蹉跎。<a id="a-KD"></a>况乃迁延将何敌业。<a id="a-KE"></a>幸诸禅友三复斯文。<a id="a-KF"></a>自利利他同成正觉。</p>
 </body>
</html>