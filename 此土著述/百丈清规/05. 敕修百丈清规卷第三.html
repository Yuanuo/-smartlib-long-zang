<!doctype html>
<html id="z3IBXOR1k4" data-ver="1273">
 <head>
  <meta charset="utf-8">
  <meta author="德辉">
  <meta author="大訢">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">敕修百丈清规卷第三</h1>
  <h2 id="a2">请新住持</h2>
  <h2 id="a3">发专使</h2>
  <p id="a4">凡十方寺院住持虚席。<a id="a-5"></a>必闻于所司。<a id="a-6"></a>伺公命下。<a id="a-7"></a>库司会两序勤旧茶。<a id="a-8"></a>议发专使修书(头首知事勤旧蒙堂前资僧众)制疏(山门诸山江湖)茶汤榜(专使署名)请书记为之。<a id="a-9"></a>如缺书记。<a id="a-A"></a>择能文字者。<a id="a-B"></a>分为之。<a id="a-C"></a>用绢素写榜。<a id="a-D"></a>所请专使或上首知事。<a id="a-E"></a>或勤旧或西堂首座。<a id="a-F"></a>或以次头首充之。<a id="a-G"></a>若非知事充专使。<a id="a-H"></a>亦须以下知事一人同去掌财议事。<a id="a-I"></a>具须知一册。<a id="a-J"></a>该写本寺应有田产物业。<a id="a-K"></a>及迎接仪从。<a id="a-L"></a>一切毕备。<a id="a-M"></a>山门管待专使一行人从。<a id="a-N"></a>至起程日。<a id="a-O"></a>诣诸寮相别。<a id="a-P"></a>鸣僧堂钟集众门送。<a id="a-Q"></a>三门下钉挂帐设。<a id="a-R"></a>向里设位。<a id="a-S"></a>讲茶汤礼。<a id="a-T"></a>请两序勤旧光伴。<a id="a-U"></a>如上首知事去。<a id="a-V"></a>则下首知事行礼。<a id="a-W"></a>如头首勤旧去。<a id="a-X"></a>则上首知事行礼。<a id="a-Y"></a>揖坐烧香揖香归位。<a id="a-Z"></a>相伴吃茶。<a id="a-a"></a>再起烧香揖香归位。<a id="a-b"></a>相伴吃汤收盏。<a id="a-c"></a>专使起谢上轿。</p>
  <p data-pb></p>
  <h2 id="ad">当代住持受请</h2>
  <p id="ae">使到彼寺。<a id="a-f"></a>先见知客。<a id="a-g"></a>同到库司接送安下。<a id="a-h"></a>次见头首及诸寮。<a id="a-i"></a>诣侍司详禀来历。<a id="a-j"></a>侍者通覆住持。<a id="a-k"></a>候可否。<a id="a-l"></a>如允请。<a id="a-m"></a>然后令铺设卓袱安疏帖报两序至。<a id="a-n"></a>入请住持出。<a id="a-o"></a>专使问讯(请趺坐)住持中立。<a id="a-p"></a>专使插香大展三拜进前云(某蒙山门使令。<a id="a-q"></a>攀屈尊严得奉慈颜。<a id="a-r"></a>下情不胜感激之至)又三拜。<a id="a-s"></a>词云(即日时令谨时共惟。<a id="a-t"></a>新命堂头大和尚。<a id="a-u"></a>尊候起</p>
  <p data-pb></p>
  <h2 id="av">受请升座</h2>
  <p id="aw">请已。<a id="a-x"></a>次日升座。<a id="a-y"></a>侍者分付行者。<a id="a-z"></a>预于法座下右边。<a id="a-10"></a>排列疏帖设位。<a id="a-11"></a>专使预禀维那请宣疏帖人。<a id="a-12"></a>侍者覆住持鸣鼓。<a id="a-13"></a>如常上堂式。<a id="a-14"></a>住持出至位立。<a id="a-15"></a>进香卓。<a id="a-16"></a>专使烧香呈疏帖。<a id="a-17"></a>每呈一疏。<a id="a-18"></a>则专使烧香递上。<a id="a-19"></a>住持逐一拈各有法语。<a id="a-1A"></a>宣毕专使仍炷香两展三拜。<a id="a-1B"></a>或触礼或免在住持意退卓。<a id="a-1C"></a>住持登座提纲叙谢结座。</p>
  <p data-pb></p>
  <h2 id="a1D">专使特为新命煎点</h2>
  <p id="a1E">使先与新命议定斋嚫。<a id="a-1F"></a>轻重合宜。<a id="a-1G"></a>两序勤旧乡人法眷办事贴嚫。<a id="a-1H"></a>斋料等费专使亲送纳库司置办。<a id="a-1I"></a>至日专使诣方丈插香拜请。<a id="a-1J"></a>初展云(今辰午刻。<a id="a-1K"></a>就云堂特为煎点。<a id="a-1L"></a>伏望慈悲降重。<a id="a-1M"></a>下情不胜单污之至)再展云(即日时令谨时共惟。<a id="a-1N"></a>新命堂头大和当。<a id="a-1O"></a>尊候起居万福)触礼三拜。<a id="a-1P"></a>住持答一拜。<a id="a-1Q"></a>两序单寮系方丈客头。<a id="a-1R"></a>同专使行者。<a id="a-1S"></a>一一诣寮。<a id="a-1T"></a>禀请挂煎点牌报众。<a id="a-1U"></a>于僧堂内铺设主席。<a id="a-1V"></a>西堂板头排专使</p>
  <p data-pb></p>
  <h2 id="a1W">山门管待新命并专使</h2>
  <p id="a1X">司会议管待供嚫如仪。<a id="a-1Y"></a>上首知事隔日诣新命前。<a id="a-1Z"></a>插香拜请。<a id="a-1a"></a>次诣客位禀请专使。<a id="a-1b"></a>令库司客头请两序勤旧光伴。<a id="a-1c"></a>弊嚫当如礼。<a id="a-1d"></a>不可轻蔑。<a id="a-1e"></a>词语行礼并与特为礼同。<a id="a-1f"></a>寝堂中敷住持高座。<a id="a-1g"></a>专使附位于右。<a id="a-1h"></a>两序如常列左右。<a id="a-1i"></a>勤旧对面位侍者知事下位。<a id="a-1j"></a>远接仆从管待外。<a id="a-1k"></a>当支犒劳。<a id="a-1l"></a>所至住持多因还赴他山。<a id="a-1m"></a>僧行怀其宿愤。<a id="a-1n"></a>动致唇吻。<a id="a-1o"></a>传之官员士庶。<a id="a-1p"></a>因一人无知而使一寺蒙其恶名。<a id="a-1q"></a>老成耆宿外护邻峰。<a id="a-1r"></a>当戒戢之。<a id="a-1s"></a>然为住持者。<a id="a-1t"></a>凡事留遗爱可也。</p>
  <p data-pb></p>
  <h2 id="a1u">新命辞众上堂茶汤</h2>
  <p id="a1v">起离日。<a id="a-1w"></a>专使诣诸寮别。<a id="a-1x"></a>新命上堂。<a id="a-1y"></a>致谢两序勤旧大众。<a id="a-1z"></a>下座鸣鼓三下。<a id="a-20"></a>向法座立。<a id="a-21"></a>普与大众触礼三拜。<a id="a-22"></a>从西廊出。<a id="a-23"></a>鸣大钟诸法器。<a id="a-24"></a>大众门送。<a id="a-25"></a>行仆门外排立。<a id="a-26"></a>山门首预钉挂帐设。<a id="a-27"></a>中敷高座向内。<a id="a-28"></a>首座向外摄居主位。<a id="a-29"></a>西堂勤旧分手光伴。<a id="a-2A"></a>东西序两边朝坐。<a id="a-2B"></a>上首知事行礼揖坐。<a id="a-2C"></a>揖香归位点茶收盏。<a id="a-2D"></a>再起烧香揖香归位点汤。<a id="a-2E"></a>汤罢起谢上轿。<a id="a-2F"></a>两序勤旧备轿远送。<a id="a-2G"></a>住持当力免之。<a id="a-2H"></a>鸣大钟住持轿远方止。</p>
  <p data-pb></p>
  <h2 id="a2I">西堂头首受请</h2>
  <p id="a2J">专使到寺先见知客。<a id="a-2K"></a>同到侍司。<a id="a-2L"></a>引见方丈。<a id="a-2M"></a>插香展拜。<a id="a-2N"></a>相看茶罢送客位。<a id="a-2O"></a>次诣诸寮人事毕。<a id="a-2P"></a>禀侍者同诣方丈。<a id="a-2Q"></a>咨禀云(某寺今请某人住持)住持报两序勤旧。<a id="a-2R"></a>同往受请人寮中。<a id="a-2S"></a>敷陈疏帖书问。<a id="a-2T"></a>专使插香行礼与请当代同。<a id="a-2U"></a>如不允。<a id="a-2V"></a>众为劝请。<a id="a-2W"></a>受请后住持请新命及两序勤旧茶。<a id="a-2X"></a>送新命归客位。<a id="a-2Y"></a>次第受贺。<a id="a-2Z"></a>巡寮人事晚请新命专使。<a id="a-2a"></a>特为汤药石汤果两序光伴。</p>
  <h2 id="a2b">受请人升座(名德西堂前堂首座方举行此)</h2>
  <p id="a2c">专使当隔宿怀香诣方丈。<a id="a-2d"></a>触礼三拜。<a id="a-2e"></a>词云(拜请和尚来日为新命和尚引座)次日粥罢。<a id="a-2f"></a>法座右边排列椅卓。<a id="a-2g"></a>卓上安疏帖。<a id="a-2h"></a>座左亦设住持椅子。<a id="a-2i"></a>鸣鼓集众。<a id="a-2j"></a>住持出升座。<a id="a-2k"></a>与五参礼同。<a id="a-2l"></a>令请客侍者请新命趺坐。<a id="a-2m"></a>褒美新命为法而出。<a id="a-2n"></a>劝请举扬慰众渴仰。<a id="a-2o"></a>举话有无不拘(松源为掩室引座。<a id="a-2p"></a>笑庵为松源引座。<a id="a-2q"></a>皆不举话。<a id="a-2r"></a>石桥为简常引座。<a id="a-2s"></a>息庵为复庵引座。<a id="a-2t"></a>皆举话)下座住持归座。<a id="a-2u"></a>左向外而立。<a id="a-2v"></a>专使同知客侍者。<a id="a-2w"></a>往新命前问讯毕。<a id="a-2x"></a>新命出住持前问讯。<a id="a-2y"></a>次与两序大众问讯。<a id="a-2z"></a>若新命是嗣法弟子。<a id="a-30"></a>住持付法衣有法语。<a id="a-31"></a>披衣了进前。<a id="a-32"></a>请住持趺坐。<a id="a-33"></a>大展三拜。<a id="a-34"></a>不收坐具。<a id="a-35"></a>进词云(早蒙陶铸仰愧先宗。<a id="a-36"></a>来请既勤难逃公命。<a id="a-37"></a>下情无任惶惧之至)又三拜。<a id="a-38"></a>进词云(即日时令谨时共惟。<a id="a-39"></a>堂上本师大和尚。<a id="a-3A"></a>尊候起居多福)又三拜收坐具进前问讯。<a id="a-3B"></a>住持答云(斯道所寄一彩九鼎。<a id="a-3C"></a>不忝当仁惟冀保任)却归座右立。<a id="a-3D"></a>专使度疏帖各有法语。<a id="a-3E"></a>若非法嗣。<a id="a-3F"></a>即出座前与住持问讯。<a id="a-3G"></a>次与两序大众问讯。<a id="a-3H"></a>径归座右拈衣拈疏帖。<a id="a-3I"></a>有法语。<a id="a-3J"></a>专使先禀维那请宣疏帖人。<a id="a-3K"></a>宣毕指座有法语。<a id="a-3L"></a>登座垂语问答提纲叙谢结座下座。<a id="a-3M"></a>到住持前两展三礼。<a id="a-3N"></a>初展词云(叨膺请命有玷宗风。<a id="a-3O"></a>仰蒙玉成。<a id="a-3P"></a>下情不胜感激之至)住持答云(喜庆人天之请。<a id="a-3Q"></a>荣增佛日之光。<a id="a-3R"></a>下情不胜欣抃之至)再展云(即日时令谨时共惟。<a id="a-3S"></a>堂头和尚尊候起居多福)触礼三拜。<a id="a-3T"></a>或讲或免。<a id="a-3U"></a>随住持意次与两序。<a id="a-3V"></a>大众问讯知客侍者引。<a id="a-3W"></a>巡寮致谢。<a id="a-3X"></a>如嗣法者下座先至住持前。<a id="a-3Y"></a>大展三拜。<a id="a-3Z"></a>退与大众问讯。<a id="a-3a"></a>然后巡谢同前。<a id="a-3b"></a>如以次头首西堂。<a id="a-3c"></a>临时又在住持斟酌讲行。</p>
  <h2 id="a3d">专使特为受请人煎点</h2>
  <p id="a3e">专使诣亲命前。<a id="a-3f"></a>议定方丈引座嚫资众嚫宣疏帖人。<a id="a-3g"></a>及两序勤旧江湖乡人法眷等贴嚫。<a id="a-3h"></a>至日粥罢。<a id="a-3i"></a>专使怀香诣方丈触礼拜请云(今晨午刻就云堂备蔬饭。<a id="a-3j"></a>特为新命和尚。<a id="a-3k"></a>伏望慈悲俯垂降重)复诣新命前拜请。<a id="a-3l"></a>同前礼。<a id="a-3m"></a>方丈客头同专使行者。<a id="a-3n"></a>请诸寮各挂煎点牌。<a id="a-3o"></a>于僧堂内住持对面设新命位。<a id="a-3p"></a>堂外知客板头设专使位。<a id="a-3q"></a>其茶汤榜张于堂外两傍。<a id="a-3r"></a>至斋时覆新命。<a id="a-3s"></a>到僧堂前。<a id="a-3t"></a>俟住持同入堂问讯。<a id="a-3u"></a>专使随入堂先揖住持归位。<a id="a-3v"></a>次揖新命归位。<a id="a-3w"></a>烧香行礼并同前。<a id="a-3x"></a>下食行嚫茶毕。<a id="a-3y"></a>先收新命盏。<a id="a-3z"></a>专使进前两展三礼。<a id="a-40"></a>送新命出后门。<a id="a-41"></a>专使入住持前两展三礼。<a id="a-42"></a>送住持出前门。<a id="a-43"></a>复归堂炷香大展三拜。<a id="a-44"></a>巡堂一匝。<a id="a-45"></a>并外堂归中问讯。<a id="a-46"></a>收盏鸣鼓三下退座。<a id="a-47"></a>当晚汤果药石光伴同前。</p>
  <h2 id="a48">山门管待受请人并专使</h2>
  <p id="a49">就寝堂敷设住持主位。<a id="a-4A"></a>新命对面中位左设专使位。<a id="a-4B"></a>两序勤旧光伴左右位。<a id="a-4C"></a>下嚫行礼同前。</p>
  <h2 id="a4D">受请人辞众升座茶汤</h2>
  <p id="a4E">受请人令侍者同专使。<a id="a-4F"></a>预诣方丈禀借法座。<a id="a-4G"></a>上堂辞众。<a id="a-4H"></a>座不敷设。<a id="a-4I"></a>左设住持位鸣鼓集众。<a id="a-4J"></a>住持出归位。<a id="a-4K"></a>受请人径往住持前问讯。<a id="a-4L"></a>次与大众和南升座举扬毕下座。<a id="a-4M"></a>先辞住持触礼三拜。<a id="a-4N"></a>次向法座立。<a id="a-4O"></a>辞众普同触礼三拜。<a id="a-4P"></a>门首向里中设特位讲茶汤。<a id="a-4Q"></a>两序勤旧光伴。<a id="a-4R"></a>上首知事行礼与当代同。<a id="a-4S"></a>鸣大钟送。<a id="a-4T"></a>以次西堂头首。<a id="a-4U"></a>则无辞众上堂。<a id="a-4V"></a>临行先同专使上方丈。<a id="a-4W"></a>插香触礼三拜禀辞。<a id="a-4X"></a>次巡寮辞别。<a id="a-4Y"></a>山门首茶汤礼同前。</p>
  <h2 id="a4Z">入院</h2>
  <p id="a4a">古人腰包顶笠到山门首下笠。<a id="a-4b"></a>入门炷香。<a id="a-4c"></a>有法语。<a id="a-4d"></a>就僧堂前解包。<a id="a-4e"></a>屏处濯足取衣披搭。<a id="a-4f"></a>入堂炷香。<a id="a-4g"></a>圣僧前大展三拜。<a id="a-4h"></a>参随人同拜。<a id="a-4i"></a>挂搭已到佛殿。<a id="a-4j"></a>拈香有法语。<a id="a-4k"></a>大展三拜。<a id="a-4l"></a>次土地堂祖堂炷香各有法语。<a id="a-4m"></a>入方丈据室有法语。<a id="a-4n"></a>次第开堂祝。</p>
  <p id="a4o">圣今时新命到来。<a id="a-4p"></a>当看安下处近远。<a id="a-4q"></a>近则首座领众往迎。<a id="a-4r"></a>远则两序勤旧而已。<a id="a-4s"></a>专使预当计禀住持。<a id="a-4t"></a>必先发批免众远迎。<a id="a-4u"></a>若安下处近当办汤果。<a id="a-4v"></a>两序勤旧光伴择日入院。<a id="a-4w"></a>库司一一排办。<a id="a-4x"></a>隔宿挂接住持牌报众。<a id="a-4y"></a>至时鸣大钟诸法器。<a id="a-4z"></a>大众门迎由远至近。<a id="a-50"></a>两行排立。<a id="a-51"></a>行仆立大众外。<a id="a-52"></a>新命到门炷香举法语。<a id="a-53"></a>至佛殿炷香举法语。<a id="a-54"></a>大展三拜鸣僧堂钟。<a id="a-55"></a>大众先归钵位立定。<a id="a-56"></a>新命入堂炷香。<a id="a-57"></a>参随人同展三拜。<a id="a-58"></a>维那当面问讯引。<a id="a-59"></a>巡堂一匝。<a id="a-5A"></a>参随人先出。<a id="a-5B"></a>两序送新命归钵位。<a id="a-5C"></a>触礼三拜。<a id="a-5D"></a>次至土地堂祖堂炷香。<a id="a-5E"></a>各有法语。<a id="a-5F"></a>入方丈据室。<a id="a-5G"></a>侍者进前炷香问讯侧立候举法语毕。<a id="a-5H"></a>行者进卓笔砚知事具状(式见后)备柈袱捧呈寺印。<a id="a-5I"></a>新命看封付知事开封。<a id="a-5J"></a>新命视篆。<a id="a-5K"></a>讫就状上先佥押。<a id="a-5L"></a>次题日子。<a id="a-5M"></a>使印于上。<a id="a-5N"></a>知事收状。<a id="a-5O"></a>衣钵侍者收印退卓。<a id="a-5P"></a>住持起身。<a id="a-5Q"></a>知事全班进列上首插香两展三礼。<a id="a-5R"></a>初展词云(慈蒙和尚光据法筵。<a id="a-5S"></a>下情不胜喜跃之至)再展词云(即日时令谨时共惟。<a id="a-5T"></a>新命堂头大和尚尊候起居多福)触礼三拜。<a id="a-5U"></a>诸山及头首勤旧进前插香(香不受)草贺毕。<a id="a-5V"></a>客头行者喝云(请诸山两班勤旧。<a id="a-5W"></a>就座献汤)汤罢。<a id="a-5X"></a>请官客诸山点心。<a id="a-5Y"></a>若前代住持别迁未赴。<a id="a-5Z"></a>或退居东堂。<a id="a-5a"></a>未据室前讲交代礼。<a id="a-5b"></a>新命受草贺了。<a id="a-5c"></a>鸣僧堂钟领众。<a id="a-5d"></a>躬送前代。<a id="a-5e"></a>归寮对触礼一拜。<a id="a-5f"></a>次首座大众作贺。<a id="a-5g"></a>行仆皆当参拜。</p>
  <p id="a5h">呈寺　当寺库司比丘某甲寺印一颗。</p>
  <p id="a5i">印状　右谨申纳　新命堂头大和当伏候慈旨　年月日具位状。</p>
  <p data-pb></p>
  <h2 id="a5j">山门请新命斋</h2>
  <p id="a5k">上首知事候据室后人事稍毕备柈袱炉烛具状(式见后)怀香诣方丈请斋两。<a id="a-5l"></a>展三礼。<a id="a-5m"></a>初展云(午刻就云堂备蔬饭只迎。<a id="a-5n"></a>伏望尊慈特垂降重。<a id="a-5o"></a>下情不胜战汗之至)再展叙寒温。<a id="a-5p"></a>触礼三拜。<a id="a-5q"></a>住持答一拜。<a id="a-5r"></a>知事呈状。<a id="a-5s"></a>方丈客头收。<a id="a-5t"></a>库司客头铺设僧堂内住持位。<a id="a-5u"></a>行礼与特为管待同。</p>
  <p id="a5v">当寺库司比丘　某甲　右某甲取午刻就。</p>
  <p id="a5w">斋　云堂备蔬饭只　迎伏望　尊慈特垂降重。</p>
  <p id="a5x">年　月　日具位　某甲状。</p>
  <p id="a5y">状　可漏子状请　新命云云尊座前　具位　谨。</p>
  <p id="a5z">封。</p>
  <p data-pb></p>
  <h2 id="a60">开堂祝寿</h2>
  <p id="a61">之开堂朝命下。<a id="a-62"></a>或差官敦请。<a id="a-63"></a>或部使者。<a id="a-64"></a>或郡县遣币礼请就某寺。<a id="a-65"></a>或本寺官给钱料设斋开堂。<a id="a-66"></a>各官自有请疏及茶汤等榜。<a id="a-67"></a>见诸名公文集。<a id="a-68"></a>近来开堂多是各寺自备。<a id="a-69"></a>至时入院侍者分付行者。<a id="a-6A"></a>铺设法座。<a id="a-6B"></a>报众挂上堂牌。<a id="a-6C"></a>具写官员诸山名目。<a id="a-6D"></a>预呈住持于座左设位。<a id="a-6E"></a>铺卓袱炉烛。<a id="a-6F"></a>排列疏帖。<a id="a-6G"></a>预先和会维那宣公文。<a id="a-6H"></a>首座宣山门疏。<a id="a-6I"></a>以次头首。<a id="a-6J"></a>或诸山江湖名胜宣其余疏。<a id="a-6K"></a>及预请诸山一人白椎。<a id="a-6L"></a>座前对面排官员位。<a id="a-6M"></a>侍者覆方丈鸣鼓众集。<a id="a-6N"></a>侍者同专使。<a id="a-6O"></a>入请住持。<a id="a-6P"></a>出铙钹幡花挑灯迎引。<a id="a-6Q"></a>至法堂位前立。<a id="a-6R"></a>如受请时未拈衣。<a id="a-6S"></a>当举法语。<a id="a-6T"></a>披衣毕。<a id="a-6U"></a>专使进前插香行礼。<a id="a-6V"></a>初展云(即日伏蒙和尚先据法筵。<a id="a-6W"></a>下情不胜感激之至)再展叙寒温毕。<a id="a-6X"></a>触礼三拜。<a id="a-6Y"></a>住持答一拜。<a id="a-6Z"></a>先呈公文举法语毕。<a id="a-6a"></a>接付维那宣白。<a id="a-6b"></a>次山门诸山江湖疏。<a id="a-6c"></a>一一递上有法语分送宣读。<a id="a-6d"></a>若见任官请开堂有疏。<a id="a-6e"></a>亲自捧递有法语宣毕。<a id="a-6f"></a>指法座有法语。<a id="a-6g"></a>登座拈香祝圣。<a id="a-6h"></a>次拈帝师省院台宪郡县文武官僚香。<a id="a-6i"></a>侍者逐一度香。<a id="a-6j"></a>惟法嗣香住持怀中拈出。<a id="a-6k"></a>自插炉中。<a id="a-6l"></a>敛衣趺坐。<a id="a-6m"></a>侍者烧香下座问讯。<a id="a-6n"></a>两序出班问讯毕。<a id="a-6o"></a>侍者再登座烧香问讯。<a id="a-6p"></a>礼与旦望上堂同。<a id="a-6q"></a>诸山住持送入院者亦出问讯。<a id="a-6r"></a>住持当令侍者请官员坐。<a id="a-6s"></a>诸山上首出白椎鸣。<a id="a-6t"></a>椎一下云(法筵龙象众。<a id="a-6u"></a>当观第一义)住持垂语问答提纲。<a id="a-6v"></a>叙谢官员诸山云(此日开堂。<a id="a-6w"></a>端为祝圣。<a id="a-6x"></a>不敢多词叙陈)专使两序勤旧略提过。<a id="a-6y"></a>详在小参时叙陈。<a id="a-6z"></a>结座白椎人复鸣椎一下白云(谛观法王法。<a id="a-70"></a>法王法如是)下座先受官员作贺毕。<a id="a-71"></a>知事接送客位。<a id="a-72"></a>客头行者即进炉烛。<a id="a-73"></a>一字排列座前。<a id="a-74"></a>专使插香两展三礼毕。<a id="a-75"></a>堂司行者喝云(诸山人事)次喝云(西堂人事)展礼喝云(知事人事)两展三礼。<a id="a-76"></a>又喝云(首座大众人事)勤旧蒙堂前资诸寮齐插香。<a id="a-77"></a>同大众两展三礼毕。<a id="a-78"></a>庄库庵塔法眷乡人。<a id="a-79"></a>暂到展贺毕据座。<a id="a-7A"></a>侍者小师插香大展三拜。<a id="a-7B"></a>次执局行者插香礼拜。<a id="a-7C"></a>次参头领众行者。<a id="a-7D"></a>插香礼拜。<a id="a-7E"></a>次直厅轿番庄甲作头老郎人仆参拜毕。<a id="a-7F"></a>住持即往客位。<a id="a-7G"></a>致谢官员诸山。<a id="a-7H"></a>次第巡寮。<a id="a-7I"></a>诸寮当陈香几炉烛坐位。<a id="a-7J"></a>各具威仪。<a id="a-7K"></a>于寮外伺住持至。<a id="a-7L"></a>寮主先于门前下首立。<a id="a-7M"></a>迎入请趺坐插香。<a id="a-7N"></a>住持答香。<a id="a-7O"></a>略叙寒温致谢送出。<a id="a-7P"></a>蒙堂前资众寮皆列门外下首。<a id="a-7Q"></a>同迎同送。</p>
  <h2 id="a7R">山门特为新命茶汤</h2>
  <p id="a7S">茶汤榜预张僧堂前上下间。<a id="a-7T"></a>库司仍具请状(式见后)备柈袱炉烛。<a id="a-7U"></a>诣方丈插香拜请。<a id="a-7V"></a>免则触礼禀云(斋退就云堂点茶特为。<a id="a-7W"></a>伏望慈悲降重)禀讫呈状。<a id="a-7X"></a>随令客头请两序勤旧大众。<a id="a-7Y"></a>光伴挂点(茶汤)牌报众。<a id="a-7Z"></a>僧堂内铺设住持位(近时有斋时。<a id="a-7a"></a>闻长板鸣。<a id="a-7b"></a>知事入堂炷香展拜。<a id="a-7c"></a>巡堂一匝请茶。<a id="a-7d"></a>然特为住持陈贺。<a id="a-7e"></a>古规亦无巡堂请大众之礼。<a id="a-7f"></a>免之为当)斋退鸣鼓集众。<a id="a-7g"></a>知事揖住持入堂。<a id="a-7h"></a>归位揖坐烧香一炷。<a id="a-7i"></a>住持前揖香。<a id="a-7j"></a>从圣僧后转归中问讯立。<a id="a-7k"></a>行茶遍瓶出。<a id="a-7l"></a>往住持前揖茶退身。<a id="a-7m"></a>圣僧后右出炷香展三拜。<a id="a-7n"></a>起引全班。<a id="a-7o"></a>至住持前两展三礼送出。<a id="a-7p"></a>复归堂烧香。<a id="a-7q"></a>上下间问讯收盏退座。<a id="a-7r"></a>汤与茶礼同。<a id="a-7s"></a>但无送住持出堂。<a id="a-7t"></a>汤罢就座药石。</p>
  <p id="a7u">当寺库司比丘　某　右某启。<a id="a-7v"></a>取今晨斋退。</p>
  <p id="a7w">状　晚刻就云堂点茶汤用伸陈　贺之仪。<a id="a-7x"></a>伏望。</p>
  <p id="a7y">尊慈特垂　降重。</p>
  <p id="a7z">式　　　　　　年　月　日具　位状。</p>
  <p id="a80">可漏子同斋状式。</p>
  <p data-pb></p>
  <h2 id="a81">当晚小参</h2>
  <p id="a82">罢侍者覆住持云(今晚小参)令客头报众挂小参牌。<a id="a-83"></a>具写专使两序。<a id="a-84"></a>勤旧蒙堂。<a id="a-85"></a>前资诸寮。<a id="a-86"></a>庄库庵塔。<a id="a-87"></a>暂到入院侍者。<a id="a-88"></a>禅客参随。<a id="a-89"></a>或有相送官客诸山留宿者。<a id="a-8A"></a>逐一条列预用呈禀。<a id="a-8B"></a>昏钟鸣侍者覆方丈鸣板后鸣鼓</p>
  <p data-pb></p>
  <h2 id="a8C">为建寺檀越升座</h2>
  <p id="a8D">事须隔宿覆住持。<a id="a-8E"></a>次早侍者令客头挂上堂牌报众。<a id="a-8F"></a>库司差人严设祠堂。<a id="a-8G"></a>供养粥罢。<a id="a-8H"></a>特为上堂陈白事意毕。<a id="a-8I"></a>说法下座。<a id="a-8J"></a>集众诣祠堂。<a id="a-8K"></a>炷香点茶汤上供。<a id="a-8L"></a>维那举经回向。</p>
  <p data-pb></p>
  <h2 id="a8M">管待专使</h2>
  <p id="a8N">事预禀住持。<a id="a-8O"></a>议专使宣疏帖人嚫资轻重。<a id="a-8P"></a>方丈备贴嚫。<a id="a-8Q"></a>须令合节。<a id="a-8R"></a>至日寝堂钉挂铺设位次。<a id="a-8S"></a>请两序勤旧光伴。<a id="a-8T"></a>设特为位。<a id="a-8U"></a>请客侍者躬请。<a id="a-8V"></a>其余人则方丈客头禀</p>
  <p data-pb></p>
  <h2 id="a8W">留请两序</h2>
  <p id="a8X">序伺管待专使毕。<a id="a-8Y"></a>约诣方丈咨禀告退住持未可遽从。<a id="a-8Z"></a>侍者令客头行者备汤具柈袱炉烛。<a id="a-8a"></a>住持带侍者诣库司诸寮。<a id="a-8b"></a>勉留客额先报迎住持。<a id="a-8c"></a>入分手坐。<a id="a-8d"></a>侍者烧香点汤。<a id="a-8e"></a>尽礼劝留。<a id="a-8f"></a>若职过满亦须宽耐。<a id="a-8g"></a>候住持稍暇。<a id="a-8h"></a>再禀辞退。</p>
  <p data-pb></p>
  <h2 id="a8i">报谢出入</h2>
  <p id="a8j">凡官员檀越诸山相送入院者。<a id="a-8k"></a>礼应报谢。<a id="a-8l"></a>郡县官府亦合参见。<a id="a-8m"></a>如居山林远出。<a id="a-8n"></a>令行者传语库司首座维那知会。<a id="a-8o"></a>出久则知事探伺归期。<a id="a-8p"></a>令堂司挂接呼尚牌报众。<a id="a-8q"></a>鸣钟门迎。<a id="a-8r"></a>住持先令传语免之。<a id="a-8s"></a>即往佛殿土地堂烧香。<a id="a-8t"></a>首座领众至方丈问讯。<a id="a-8u"></a>众退留两序勤旧。<a id="a-8v"></a>献汤而散。<a id="a-8w"></a>侍者方丈执局行者插香礼拜。<a id="a-8x"></a>次参头领众行者礼拜毕。<a id="a-8y"></a>住持须巡寮报礼。<a id="a-8z"></a>若在城附郭朝莫出入无时。<a id="a-90"></a>不必讲行。<a id="a-91"></a>或蜜回方丈。<a id="a-92"></a>两序勤旧皆当诣方丈问起居。<a id="a-93"></a>无准和尚住径山日。<a id="a-94"></a>化缘多出入。<a id="a-95"></a>每阚斋粥时。<a id="a-96"></a>径归僧堂。<a id="a-97"></a>伴众食毕。<a id="a-98"></a>方丈客头候圣僧侍者鸣下堂椎。<a id="a-99"></a>大众将下地。<a id="a-9A"></a>喝云(大众少立方丈和尚巡堂)住持烧香巡堂一匝出堂。<a id="a-9B"></a>又喝云(和尚传语大众不烦访及)两序勤旧亦当诣方丈问讯。</p>
  <h2 id="a9C">交割砧基什物</h2>
  <p id="a9D">入院后须会两序勤旧茶。<a id="a-9E"></a>详细询问山门事务砧基契书什物。<a id="a-9F"></a>逐一点对交割。<a id="a-9G"></a>计算财谷。<a id="a-9H"></a>簿书分明关防作币。<a id="a-9I"></a>务在详审。</p>
  <h2 id="a9J">受两序勤旧煎点</h2>
  <p id="a9K">至日首座知事勤旧诣方丈。<a id="a-9L"></a>插香拜请住持。<a id="a-9M"></a>次请侍者小师。<a id="a-9N"></a>铺设住持寝堂中位。<a id="a-9O"></a>两序勤旧位如常坐。<a id="a-9P"></a>侍者带行小师问讯住持毕。<a id="a-9Q"></a>两序勤旧末坐。<a id="a-9R"></a>至时首座请住持出。<a id="a-9S"></a>揖坐行礼若免。<a id="a-9T"></a>只烧香进前问讯下嚫。<a id="a-9U"></a>首座知事勤旧为首。<a id="a-9V"></a>三人问讯归位坐。<a id="a-9W"></a>食毕首座起身烧香。<a id="a-9X"></a>如免礼则就坐吃茶。<a id="a-9Y"></a>诸山道旧及办事法眷小师等。<a id="a-9Z"></a>请寝堂煎点礼同。<a id="a-9a"></a>但煎点人设位高下。<a id="a-9b"></a>临时斟酌。</p>
  <h2 id="a9c">退院</h2>
  <p id="a9d">住持如年老有疾。<a id="a-9e"></a>或心力疲倦。<a id="a-9f"></a>或缘不顺自宜知退常住钱物。<a id="a-9g"></a>须要簿书分明。<a id="a-9h"></a>方丈什物点对交割具单目一样两本。<a id="a-9i"></a>住持两序勤旧佥押。<a id="a-9j"></a>用寺记印。<a id="a-9k"></a>住持库司各收一本为照。<a id="a-9l"></a>公请一人看守方丈。<a id="a-9m"></a>至退日上堂叙谢辞众下座。<a id="a-9n"></a>挝鼓三下而退。<a id="a-9o"></a>若留本寺居东堂。<a id="a-9p"></a>相断住持者。<a id="a-9q"></a>须当尽礼温存。<a id="a-9r"></a>宋理宗以灵隐寺菜园。<a id="a-9s"></a>为阎妃建寺。<a id="a-9t"></a>住山痴绝冲公即日退院。<a id="a-9u"></a>躬荷包笠往游庐山。<a id="a-9v"></a>遣使留之不回。<a id="a-9w"></a>高风千古孰能继之。</p>
  <h2 id="a9x">迁化</h2>
  <p id="a9y">示疾觉沉重。<a id="a-9z"></a>预请两序勤旧点对。<a id="a-A0"></a>封收衣钵行李。<a id="a-A1"></a>就留方丈。<a id="a-A2"></a>差公谨行仆看守。<a id="a-A3"></a>以俟估唱。<a id="a-A4"></a>或有标拨俵散物件。<a id="a-A5"></a>须要平允。<a id="a-A6"></a>母令恩怨不均致后争竞。<a id="a-A7"></a>若衣钵微薄。<a id="a-A8"></a>务从俭简。<a id="a-A9"></a>遗戒小师不得披麻恸哭。<a id="a-AA"></a>请首座主丧。<a id="a-AB"></a>一切佛事并免。<a id="a-AC"></a>但举无常偈云亡僧津送。<a id="a-AD"></a>母费常住。<a id="a-AE"></a>母劳大众。<a id="a-AF"></a>若住持有功山门。<a id="a-AG"></a>寺众念其遗爱。<a id="a-AH"></a>或衣钵稍丰。<a id="a-AI"></a>当如仪讲行丧礼。<a id="a-AJ"></a>有官员檀越诸山法眷遗书。<a id="a-AK"></a>即当遣送。</p>
  <p id="aAL">某寺住持某。<a id="a-AM"></a>世缘报谢风烛不停。<a id="a-AN"></a>所有随。</p>
  <p id="aAO">遗　身衣钵檀信施利。<a id="a-AP"></a>非常住物。<a id="a-AQ"></a>烦两序抄劄。</p>
  <p id="aAR">端请某人主行丧事。<a id="a-AS"></a>余俵众僧看经每丧。</p>
  <p id="aAT">嘱　母致繁多侵用常住。<a id="a-AU"></a>幸察此。</p>
  <p id="aAV">意。<a id="a-AW"></a>伏希　悉及　年　月　日住山某押。</p>
  <p id="aAX">遗书之式。</p>
  <p id="aAY">尊宿　　旱忝　游从。<a id="a-AZ"></a>柰合离之有数。<a id="a-Aa"></a>继承推挽遂黾勉于微缘。<a id="a-Ab"></a>电露我空　云山益渺。</p>
  <p id="aAc">敢祈　保护以　寿斯文拜祷不归。</p>
  <p id="aAd">邻封　　住山无补。<a id="a-Ae"></a>每依　邻璧之光。<a id="a-Af"></a>梦境元空。<a id="a-Ag"></a>幸谢世缘之幻。<a id="a-Ah"></a>莫谐　面别惟切心驰。</p>
  <p id="aAi">冀　佛日以流辉。<a id="a-Aj"></a>俾宗风而益振。<a id="a-Ak"></a>伏惟。</p>
  <p id="aAl">珍重。</p>
  <p id="aAm">法眷　　叨滥住山。<a id="a-An"></a>有愧　同门之有。<a id="a-Ao"></a>因循抱疾。<a id="a-Ap"></a>将为毕世之人。<a id="a-Aq"></a>敬奉手书聊伸　面别。</p>
  <p id="aAr">光昭。</p>
  <p id="aAs">先师之令德。<a id="a-At"></a>道在　吾属之力行。<a id="a-Au"></a>无任。</p>
  <p id="aAv">倾勤。<a id="a-Aw"></a>伏惟　珍重。</p>
  <p id="aAx">可漏子　书拜。</p>
  <p id="aAy">某人称呼某寺比丘某谨封。</p>
  <p data-pb></p>
  <h2 id="aAz">入龛</h2>
  <p id="aB0">初示寂。<a id="a-B1"></a>侍者即令客头行者下僧堂报众。<a id="a-B2"></a>鸣椎一下。<a id="a-B3"></a>白云(堂头和尚传语大众。<a id="a-B4"></a>风火相逼不及面达)又鸣椎一下。<a id="a-B5"></a>次报诸寮。<a id="a-B6"></a>堂司行者鸣僧堂钟集众。<a id="a-B7"></a>上方丈吊慰罢。<a id="a-B8"></a>首座同两序勤旧商议。<a id="a-B9"></a>发讣状(式见后)报诸山发书请人主丧。<a id="a-BA"></a>须诸山名德邻封老成。<a id="a-BB"></a>或法眷尊长。<a id="a-BC"></a>或只本寺首座。<a id="a-BD"></a>如有遗命遵行举请。<a id="a-BE"></a>小师侍者亲随人安排洗浴。<a id="a-BF"></a>着衣净发入龛。<a id="a-BG"></a>遗偈贴龛左。<a id="a-BH"></a>维那领小师炷香请首座入龛佛事。<a id="a-BI"></a>安排寝堂。<a id="a-BJ"></a>置龛炉烛几筵供养。<a id="a-BK"></a>至时鸣僧堂钟集众。<a id="a-BL"></a>举佛事已。<a id="a-BM"></a>维那出。<a id="a-BN"></a>念诵云(切以。<a id="a-BO"></a>冥权妙密。<a id="a-BP"></a>示化迹于人天。<a id="a-BQ"></a>至性圆明。<a id="a-BR"></a>契玄机于佛祖。<a id="a-BS"></a>恭惟。<a id="a-BT"></a>堂头和尚皦然智月。<a id="a-BU"></a>光收万顷之波。<a id="a-BV"></a>允矣悲心。<a id="a-BW"></a>式副十方之感。<a id="a-BX"></a>瞻颜无地披志有归。<a id="a-BY"></a>是集真徒赞扬圣号。<a id="a-BZ"></a>为如上缘。<a id="a-Ba"></a>念清净法身毗卢遮那佛。<a id="a-Bb"></a>云云)举大悲咒。<a id="a-Bc"></a>回向云(上来念诵讽经功德。<a id="a-Bd"></a>奉为堂头和尚无生报地妙极庄严。<a id="a-Be"></a>十方三世云云)再举楞严咒。<a id="a-Bf"></a>回向云(讽经功德。<a id="a-Bg"></a>奉为堂头和尚增崇品位。<a id="a-Bh"></a>十方三世云云)当夜集众。<a id="a-Bi"></a>念诵云(白大众。<a id="a-Bj"></a>堂头和尚已归真寂。<a id="a-Bk"></a>众失所依。<a id="a-Bl"></a>但念无常慎勿放逸。<a id="a-Bm"></a>为如上缘。<a id="a-Bn"></a>念清净法身毗卢遮那。<a id="a-Bo"></a>云云)回向同前。<a id="a-Bp"></a>二时上粥饭。<a id="a-Bq"></a>三时上茶汤。<a id="a-Br"></a>大众讽经见职维那回向同前。<a id="a-Bs"></a>近时风俗薄恶。<a id="a-Bt"></a>僧辈求充庄库执事不得。<a id="a-Bu"></a>或盗窃常住。<a id="a-Bv"></a>住持依公摈罚。<a id="a-Bw"></a>恶徒不责己过。<a id="a-Bx"></a>惟怀愤恨。<a id="a-By"></a>一闻迁化。<a id="a-Bz"></a>若快其志。<a id="a-C0"></a>恶言骂詈甚至。<a id="a-C1"></a>椎击棺龛枪夺衣物逞其凶横。<a id="a-C2"></a>主丧耆宿诸山檀越官贵士庶参学交游。<a id="a-C3"></a>当为外护。<a id="a-C4"></a>人谁无死。<a id="a-C5"></a>况是座下参徒犯者必摈逐惩治。<a id="a-C6"></a>主丧执事若能预甲戒饰。<a id="a-C7"></a>早令悛格化恶于未萌。<a id="a-C8"></a>尤全外观之美。</p>
  <p id="aC9">某寺丧司比丘　某　右某山门不幸　堂头。</p>
  <p id="aCA">状　和尚今月某日遽尔归真谨以计闻谨状。</p>
  <p id="aCB">年　月　日某寺丧司比丘　某状。</p>
  <p id="aCC">可漏子。</p>
  <p id="aCD">式　　　讣告。</p>
  <p id="aCE">某处堂头和尚禅师　具位　谨封。</p>
  <p data-pb></p>
  <h2 id="aCF">请主丧</h2>
  <p id="aCG">丧人至鸣大钟。<a id="a-CH"></a>集众门迎。<a id="a-CI"></a>至龛前炷香首座大众问讯。<a id="a-CJ"></a>众散两序勤旧送客位。<a id="a-CK"></a>插香展礼。<a id="a-CL"></a>主丧人居主位。<a id="a-CM"></a>首座分手座定躬起烧香。<a id="a-CN"></a>复位献茶。<a id="a-CO"></a>小师即列前插香。<a id="a-CP"></a>大展三拜。<a id="a-CQ"></a>方丈执局及参头领众行者。<a id="a-CR"></a>相次插香礼拜。<a id="a-CS"></a>后方丈仆从参拜罢献汤。<a id="a-CT"></a>送两序出。<a id="a-CU"></a>库司备点心。<a id="a-CV"></a>两序光伴次第巡寮。<a id="a-CW"></a>凡主丧者须老成名德。<a id="a-CX"></a>如圆悟为开福宁和尚主丧。<a id="a-CY"></a>接月庵果公以嗣其法。<a id="a-CZ"></a>可为标格。</p>
  <p data-pb></p>
  <h2 id="aCa">请丧司职事</h2>
  <p id="aCb">丧人巡寮罢。<a id="a-Cc"></a>两序勤旧小师随到客位。<a id="a-Cd"></a>呈衣钵簿遗墨等物。<a id="a-Ce"></a>会茶议请丧司职事(书记维那知客侍真侍者)并一切佛事(资次见后)以次议请。<a id="a-Cf"></a>除举哀小参二佛事。<a id="a-Cg"></a>系主丧人为之。<a id="a-Ch"></a>分孝服(轻重见后)如无布绢。<a id="a-Ci"></a>随宜折钱俵之。<a id="a-Cj"></a>主丧人</p>
  <p data-pb></p>
  <h2 id="aCk">孝服</h2>
  <p id="aCl">者小师(麻布裰)两序(苎布裰)主丧及法眷尊长(生布裰)勤旧办事乡人法眷诸山(生绢腰帛)檀越(生绢巾腰帛)方丈行者(麻布巾裰)众行者(苎布巾)方丈人仆作头(麻布巾衫)甲干庄客诸仆(麻布巾)</p>
  <p data-pb></p>
  <h2 id="aCm">佛事</h2>
  <p id="aCn">龛　移龛　锁龛　法堂挂真　举哀　奠茶汤　对灵小参　奠茶汤　起龛　山门首真亭挂真　奠茶汤　起龛　提衣　起骨入塔　入祖堂　全身入塔　撒土(如衣钵丰厚。<a id="a-Co"></a>每日奠茶汤。<a id="a-Cp"></a>添转龛转骨等佛事)</p>
  <p data-pb></p>
  <h2 id="aCq">移龛</h2>
  <p id="aCr">龛三日揜龛。<a id="a-Cs"></a>铺设法堂上间。<a id="a-Ct"></a>挂帏幕设床座椸架。<a id="a-Cu"></a>动用器具陈列。<a id="a-Cv"></a>如事生之礼。<a id="a-Cw"></a>中间法座上挂真。<a id="a-Cx"></a>安位牌。<a id="a-Cy"></a>广列祭筵。<a id="a-Cz"></a>用生绢帏幕。<a id="a-D0"></a>以备上祭。<a id="a-D1"></a>下间置龛。<a id="a-D2"></a>用麻布帏幕。<a id="a-D3"></a>前列几案炉瓶素花。<a id="a-D4"></a>香烛不绝。<a id="a-D5"></a>二时上茶汤粥饭。<a id="a-D6"></a>供养讽经仍备桃灯铙钹花幡。<a id="a-D7"></a>鸣僧堂钟。<a id="a-D8"></a>集众请移龛佛事。<a id="a-D9"></a>罢移龛。<a id="a-DA"></a>下法堂请锁龛佛事。</p>
  <p data-pb></p>
  <h2 id="aDB">挂真举哀奠茶汤</h2>
  <p id="aDC">龛就法堂锁龛已。<a id="a-DD"></a>请挂真佛事毕。<a id="a-DE"></a>如有亲书遗言。<a id="a-DF"></a>侍者捧呈主丧人及首座大众云(堂头和尚临终遗言。<a id="a-DG"></a>呈似首座大众)主丧人躬接递与首座。<a id="a-DH"></a>以所书香炉上熏。<a id="a-DI"></a>授维那读过。<a id="a-DJ"></a>丧司行者贴法堂中间上手幕上。<a id="a-DK"></a>主丧白云(堂头和尚归寂理合举哀)举佛事罢。<a id="a-DL"></a>举哀三声。<a id="a-DM"></a>大众同哭。<a id="a-DN"></a>小师列幕下哀泣。<a id="a-DO"></a>举奠茶汤佛事。<a id="a-DP"></a>小师列真前礼拜归幕下。<a id="a-DQ"></a>主丧炷香礼真。<a id="a-DR"></a>两序勤旧大众以次炷香礼真。<a id="a-DS"></a>小师真左答拜。<a id="a-DT"></a>主丧人幕下吊慰。<a id="a-DU"></a>小师随礼主丧人三拜。<a id="a-DV"></a>次慰两序大众云(法门不幸堂头和当遽戢化权。<a id="a-DW"></a>敢冀大众力为维持后事)首座答云(尚赖和尚力赐主张)两序大众慰小师云(山门不幸和尚归真。<a id="a-DX"></a>旦望节哀以终大事)小师夜守龛帏。<a id="a-DY"></a>丧司列排祭次(见后)贴法堂下间幕上。<a id="a-DZ"></a>凡祭文皆丧司书记为之。<a id="a-Da"></a>每日或两次三次。<a id="a-Db"></a>上祭无拘。<a id="a-Dc"></a>盖檀越诸山来有先后随时。<a id="a-Dd"></a>若法眷门人上祭到门。<a id="a-De"></a>知客接已即报丧司。<a id="a-Df"></a>随送孝服。<a id="a-Dg"></a>然后上祭所有赙仪用余。<a id="a-Dh"></a>当归常住。<a id="a-Di"></a>补犒诸山人从支费。<a id="a-Dj"></a>丧司集两序勤旧。<a id="a-Dk"></a>将抄劄衣钵议。<a id="a-Dl"></a>从遗嘱留送外。<a id="a-Dm"></a>估定新旧短长价直高下。<a id="a-Dn"></a>庶免唱衣临时纷纭。</p>
  <h2 id="aDo">对灵小参奠茶汤念诵致祭</h2>
  <p id="aDp">丧司维那同小师怀香诣客位请主丧人。<a id="a-Dq"></a>大夜对灵。<a id="a-Dr"></a>小参预设座。<a id="a-Ds"></a>候昏钟　鸣鼓集众。<a id="a-Dt"></a>两序座下问讯(如常式)主丧人用带行侍者烧香。<a id="a-Du"></a>无则圣僧侍者代之。<a id="a-Dv"></a>小参下座。<a id="a-Dw"></a>小师罗拜致谢。<a id="a-Dx"></a>首座领众。<a id="a-Dy"></a>龛前上香立定。<a id="a-Dz"></a>请奠茶汤佛事毕山门维那念诵云(白大众。<a id="a-E0"></a>堂头和尚入般涅槃。<a id="a-E1"></a>是日已过命亦随减。<a id="a-E2"></a>如少水鱼斯有何乐。<a id="a-E3"></a>众等当勤精进如救头然。<a id="a-E4"></a>但念无常慎勿放逸。<a id="a-E5"></a>恭里大众肃诣龛帏。<a id="a-E6"></a>诵持万德洪名。<a id="a-E7"></a>奉为增崇品位。<a id="a-E8"></a>仰凭大众念清净法身毗卢遮那佛。<a id="a-E9"></a>云云)举大悲咒毕。<a id="a-EA"></a>回向云(上来念诵讽经功德。<a id="a-EB"></a>奉为新示寂堂头和尚。<a id="a-EC"></a>伏愿不忘愿力再现昙花。<a id="a-ED"></a>棹慈航于生死逝波。<a id="a-EE"></a>接群迷于菩提彼岸。<a id="a-EF"></a>再劳大众。<a id="a-EG"></a>念十方三世一切诸佛。<a id="a-EH"></a>云云)毕山门知客举楞严咒(上来讽经功德。<a id="a-EI"></a>奉为新示寂堂头和尚大夜之次增崇品位。<a id="a-EJ"></a>十方三世一切云云)次第一一上祭末举大悲咒(回向同前)行仆参拜讽经毕。<a id="a-EK"></a>丧司行者喝云(请首坐大众就座汤果)众散。<a id="a-EL"></a>小师方丈行仆终夜守灵。</p>
  <h2 id="aEM">祭次</h2>
  <p id="aEN">知事　头首　主丧　西堂　勤旧　蒙堂　江湖　前资　老宿　众寮　办事　旧侍者　乡人　法眷　诸庵塔　小师　师孙　方丈　行者　六局行者　行堂　方丈人仆　轿番　老郎　庄甲　火客　修造局　诸色作头。</p>
  <h2 id="aEO">出丧挂真奠茶汤</h2>
  <p id="aEP">库司丧司相关。<a id="a-EQ"></a>提调丧仪香亭。<a id="a-ER"></a>真亭幢幡呗乐。<a id="a-ES"></a>龛前伞椅。<a id="a-ET"></a>汤炉挑灯。<a id="a-EU"></a>竹篦主丈拂子。<a id="a-EV"></a>香盒法衣等物。<a id="a-EW"></a>小师随龛后。<a id="a-EX"></a>鸣大钟诸法器送丧。<a id="a-EY"></a>起龛念诵云(金棺自举。<a id="a-EZ"></a>绕拘尸之大城。<a id="a-Ea"></a>幢旆摇空。<a id="a-Eb"></a>赴茶毗之盛礼。<a id="a-Ec"></a>仰凭大众。<a id="a-Ed"></a>称念洪名。<a id="a-Ee"></a>用表攀违。<a id="a-Ef"></a>上资觉路。<a id="a-Eg"></a>念清净法身毗卢遮那佛云云。<a id="a-Eh"></a>若全身入塔。<a id="a-Ei"></a>则云卦难提之盛礼)丧司维那进烧香。<a id="a-Ej"></a>引小师拜请。<a id="a-Ek"></a>起龛佛事。<a id="a-El"></a>龛至山门首。<a id="a-Em"></a>请奠亭挂真奠茶汤。<a id="a-En"></a>俱有佛事。<a id="a-Eo"></a>两序大众门列俟龛出已。<a id="a-Ep"></a>山门维那向内合掌中立。<a id="a-Eq"></a>举往生咒。<a id="a-Er"></a>或四圣号。<a id="a-Es"></a>大众齐念。<a id="a-Et"></a>主丧领众。<a id="a-Eu"></a>两两分出。<a id="a-Ev"></a>左右俵散雪柳。<a id="a-Ew"></a>齐步并行。<a id="a-Ex"></a>毋得挨肩交语。<a id="a-Ey"></a>各怀悲感。<a id="a-Ez"></a>都寺押丧丧司维那知客圣僧侍者俵行丧嚫。</p>
  <h2 id="aF0">茶毗</h2>
  <p id="aF1">丧至涅槃台。<a id="a-F2"></a>丧司维那俟都寺上香茶了。<a id="a-F3"></a>进前烧香。<a id="a-F4"></a>引小师拜请秉炬佛事。<a id="a-F5"></a>山门维那念诵云(是日则有新示寂。<a id="a-F6"></a>堂头和尚化缘既毕遽返真常。<a id="a-F7"></a>灵棺遍绕于拘尸。<a id="a-F8"></a>性火自焚于此日。<a id="a-F9"></a>仰凭大众。<a id="a-FA"></a>资助觉灵。<a id="a-FB"></a>南无西方极乐世界大慈大悲阿弥陀佛。<a id="a-FC"></a>十念众和毕。<a id="a-FD"></a>上来称扬圣号恭赞化仪。<a id="a-FE"></a>体格先宗。<a id="a-FF"></a>峻机不容于佛祖。<a id="a-FG"></a>用开后学。<a id="a-FH"></a>悲心仍摄于人天。<a id="a-FI"></a>收幻化之百骸。<a id="a-FJ"></a>入火光之三昧。<a id="a-FK"></a>茶倾三奠。<a id="a-FL"></a>香爇一炉。<a id="a-FM"></a>顶戴奉行和南圣众)举大悲咒。<a id="a-FN"></a>回向云(上来念诵讽经功德。<a id="a-FO"></a>奉为堂头和尚茶毗之增崇品位。<a id="a-FP"></a>十方三世一切云云)山门知客举楞严咒。<a id="a-FQ"></a>回向同前。<a id="a-FR"></a>次乡人举经。<a id="a-FS"></a>大众同讽毕。<a id="a-FT"></a>首座领众。<a id="a-FU"></a>归寺赴斋。<a id="a-FV"></a>小师乡人法眷守化收骨。<a id="a-FW"></a>斋罢鸣僧堂钟集众。<a id="a-FX"></a>仍备仪从。<a id="a-FY"></a>迎骨回寝堂安奉。<a id="a-FZ"></a>请安骨佛事。<a id="a-Fa"></a>挂真供养讽经。<a id="a-Fb"></a>二时上粥饭。<a id="a-Fc"></a>三时上茶汤。<a id="a-Fd"></a>或十日半月。<a id="a-Fe"></a>大众讽经灵骨入塔则止。</p>
  <h2 id="aFf">全身入塔</h2>
  <p id="aFg">龛至塔所。<a id="a-Fh"></a>都寺上香茶毕。<a id="a-Fi"></a>丧司维那进烧香。<a id="a-Fj"></a>引小师拜请入塔佛事毕。<a id="a-Fk"></a>山门维那念诵云(切以。<a id="a-Fl"></a>双趺示相。<a id="a-Fm"></a>绍灵鹫之遗规。<a id="a-Fn"></a>只履显宗。<a id="a-Fo"></a>表少林之垂范。<a id="a-Fp"></a>全机隐显盛法始终。<a id="a-Fq"></a>仰凭大众资助觉灵。<a id="a-Fr"></a>南无西方极乐世界大慈大悲阿弥陀佛。<a id="a-Fs"></a>十念毕。<a id="a-Ft"></a>上来称扬十念资助往生。<a id="a-Fu"></a>惟愿。<a id="a-Fv"></a>慧镜无边慈云广布。<a id="a-Fw"></a>四生界内。<a id="a-Fx"></a>示不生不灭之因。<a id="a-Fy"></a>六趣道中。<a id="a-Fz"></a>说无我无人之法。<a id="a-G0"></a>茶倾三奠。<a id="a-G1"></a>香爇一炉。<a id="a-G2"></a>顶戴奉行和南圣众)其举经讽诵次第。<a id="a-G3"></a>并与涅槃台同。<a id="a-G4"></a>但回向则云(入塔之次)候掩圹一切毕备。<a id="a-G5"></a>然后请撒土佛事。<a id="a-G6"></a>迎真回寝堂供养。<a id="a-G7"></a>主丧炷香礼真。<a id="a-G8"></a>次诸山两序大众小师礼真毕。<a id="a-G9"></a>小师插香大展三拜。<a id="a-GA"></a>谢主丧。<a id="a-GB"></a>次两序大众谢主丧词云(山门不幸先堂头和尚示寂。<a id="a-GC"></a>极荷主盟后事)主丧答云(仰荷匡扶得无旷败)主丧同丧司一行人。<a id="a-GD"></a>巡寮致谢。<a id="a-GE"></a>次小师巡寮拜谢。<a id="a-GF"></a>山门维那送见职侍者侍真侍者。<a id="a-GG"></a>归众寮。<a id="a-GH"></a>每日三时上茶汤集众讽经。<a id="a-GI"></a>俟迎牌位入祖堂则止。<a id="a-GJ"></a>或待新住持至。<a id="a-GK"></a>方入祖堂有佛事。</p>
  <h2 id="aGL">唱衣</h2>
  <p id="aGM">至期僧堂前。<a id="a-GN"></a>或法堂上下间设大众坐位。<a id="a-GO"></a>中间向里里安长卓。<a id="a-GP"></a>置笔砚大磬其上。<a id="a-GQ"></a>鸣僧堂钟集众。<a id="a-GR"></a>首座与主丧分手。<a id="a-GS"></a>两序大众次第而坐。<a id="a-GT"></a>丧司维那知客圣僧侍者向主丧位坐。<a id="a-GU"></a>维那念诵云(留衣表信。<a id="a-GV"></a>乃列祖之垂规。<a id="a-GW"></a>以法破悭。<a id="a-GX"></a>禀先达之遗范。<a id="a-GY"></a>今兹估唱用表无常。<a id="a-GZ"></a>仰凭大众念。<a id="a-Ga"></a>清净法身毗卢遮那佛。<a id="a-Gb"></a>云云)毕开笼出衣钵。<a id="a-Gc"></a>依号排席上。<a id="a-Gd"></a>请提衣佛事毕。<a id="a-Ge"></a>维那鸣磬一下。<a id="a-Gf"></a>白云(扶唱衣之法盖禀常规。<a id="a-Gg"></a>新旧短长自宜照顾。<a id="a-Gh"></a>磬声断后不得翻悔。<a id="a-Gi"></a>谨白)若法衣多添留遗嘱。<a id="a-Gj"></a>次第呈衣。<a id="a-Gk"></a>维那拈唱丧司合干人贵在公心主行。<a id="a-Gl"></a>维那定价打磬。<a id="a-Gm"></a>行者瞻顾前后。<a id="a-Gn"></a>唱定名字。<a id="a-Go"></a>知客写名上单。<a id="a-Gp"></a>侍者依名发标。<a id="a-Gq"></a>唱衣毕。<a id="a-Gr"></a>结定钞数主丧佥单。<a id="a-Gs"></a>交钞取衣不得徇私减价。<a id="a-Gt"></a>主丧力主其事。<a id="a-Gu"></a>今多作阄拈甚息喧争。<a id="a-Gv"></a>其法用小片纸。<a id="a-Gw"></a>以千字文次第书字号。<a id="a-Gx"></a>每一号作三段。<a id="a-Gy"></a>写于上仍用印记关防。<a id="a-Gz"></a>量众多少。<a id="a-H0"></a>与丧司合干人封定。<a id="a-H1"></a>至期呈过主丧。<a id="a-H2"></a>两序首座开封知客分俵堂司行者捧盘随侍者。<a id="a-H3"></a>侍者剪取其半。<a id="a-H4"></a>置盘内毕。<a id="a-H5"></a>以盘置首座侧。<a id="a-H6"></a>安水盆于下抖勺。<a id="a-H7"></a>维那拈衣唱价讫。<a id="a-H8"></a>首座临时呼一童行。<a id="a-H9"></a>信手拈盘中半阄。<a id="a-HA"></a>递与首座。<a id="a-HB"></a>开看字号分晓。<a id="a-HC"></a>说与堂司行者。<a id="a-HD"></a>喝某字号。<a id="a-HE"></a>众人各开所执半阄。<a id="a-HF"></a>字号同者即应。<a id="a-HG"></a>如不愿唱此号衣物则不应。<a id="a-HH"></a>三唱不应。<a id="a-HI"></a>首座以半阄投水盆中。<a id="a-HJ"></a>再令撮起半阄。<a id="a-HK"></a>复唱起。<a id="a-HL"></a>应者堂司行者往收半号。<a id="a-HM"></a>到首座处对同。<a id="a-HN"></a>报与维那称云。<a id="a-HO"></a>某物唱与某人。<a id="a-HP"></a>鸣磬一下。<a id="a-HQ"></a>知客上单。<a id="a-HR"></a>侍者发标。<a id="a-HS"></a>供头行者递与唱得人。<a id="a-HT"></a>衣物仍旧入笼次第唱毕。<a id="a-HU"></a>维那鸣磬一下。<a id="a-HV"></a>回向云(上来唱衣念诵功德。<a id="a-HW"></a>奉为示寂堂头和尚增崇品位。<a id="a-HX"></a>十方三世云云)众散各自照价持标取衣。<a id="a-HY"></a>三日后不取者依价出卖。<a id="a-HZ"></a>造单帐。<a id="a-Ha"></a>唱衣古法(见大众章)</p>
  <p id="aHb">单式　尚头和尚示寂谨具衣物。<a id="a-Hc"></a>估唱钞数。<a id="a-Hd"></a>收支于后。</p>
  <p id="aHe">一收钞若干(系某件唱到)</p>
  <p id="aHf">一收钞若干(系某项收到)</p>
  <p id="aHg">一支钞若干(系某项用度)</p>
  <p id="aHh">一支钞若干(系某项支使　逐一列写)</p>
  <p id="aHi">已上共收钞若干。</p>
  <p id="aHj">共支钞若干。</p>
  <p id="aHk">除支外见管钞若干(准斋七追修僧行经资用)</p>
  <p id="aHl">右具如前。</p>
  <p id="aHm">年　月　日丧司行者　某　　具。</p>
  <p id="aHn">呈　把帐执事人两序典丧各书名佥押。</p>
  <p data-pb></p>
  <h2 id="aHo">灵骨入塔</h2>
  <p id="aHp">期隔宿准备仪从。<a id="a-Hq"></a>正日鸣钟众集。<a id="a-Hr"></a>都寺上香毕。<a id="a-Hs"></a>请起骨佛事。<a id="a-Ht"></a>送至塔所。<a id="a-Hu"></a>请入塔佛事。<a id="a-Hv"></a>其举经讽诵回向并与全身入塔语同。<a id="a-Hw"></a>迎真归寝堂供养及谢主丧人等礼并同。</p>
  <p data-pb></p>
  <h2 id="aHx">下遗书</h2>
  <p id="aHy">事毕。<a id="a-Hz"></a>主丧请侍者办事人。<a id="a-I0"></a>充专使。<a id="a-I1"></a>分路驰送诸山法眷檀越官员遗书。<a id="a-I2"></a>唯尊宿相见下语。<a id="a-I3"></a>须择能事人充专使。<a id="a-I4"></a>至彼寺首到客司相见。<a id="a-I5"></a>知客引见侍司。<a id="a-I6"></a>预备袢袱盛书物。<a id="a-I7"></a>侍者诣方丈通覆。<a id="a-I8"></a>住持当即相接令请两序同开书专使进前问讯云(请和尚趺坐)若住持垂语。<a id="a-I9"></a>须下语插香展礼。<a id="a-IA"></a>住持免则触礼如常相看。<a id="a-IB"></a>烧香吃茶罢。<a id="a-IC"></a>待两序至。<a id="a-ID"></a>专使起炉前谢茶。<a id="a-IE"></a>再插大香一片。<a id="a-IF"></a>展礼禀云(某处和尚某月某日归寂。<a id="a-IG"></a>遗书遗物令某驰送)即呈书物住持云(法门衰落不胜哀感)两序进问讯。<a id="a-IH"></a>首座分手就坐。<a id="a-II"></a>专使住持对面退一位坐。<a id="a-IJ"></a>茶罢起身。<a id="a-IK"></a>住持白云(法门不幸某处和尚归寂不胜哀感)侍者备书剪托书物。<a id="a-IL"></a>侍者度书与住持。<a id="a-IM"></a>接就炉上熏付侍者。<a id="a-IN"></a>送与维那。<a id="a-IO"></a>行者度剪开缄宣读已。<a id="a-IP"></a>侍者揖专使上住持对面位坐(西堂权趱向下位坐让客)侍者烧香点汤送专使归安下处。<a id="a-IQ"></a>先住持问讯。<a id="a-IR"></a>次侍者两序问讯。<a id="a-IS"></a>知客引巡寮。<a id="a-IT"></a>先库司次头首寮蒙堂四寮侍者禀请特为汤汤。<a id="a-IU"></a>罢药石。<a id="a-IV"></a>至晚汤果大方遗书至。<a id="a-IW"></a>两序光伴以次。<a id="a-IX"></a>两序上首维那侍者光伴。<a id="a-IY"></a>请书记作祭文。<a id="a-IZ"></a>方丈祭文或住持自作江湖法眷办事皆当备香致祭。<a id="a-Ia"></a>侍者一一提点。<a id="a-Ib"></a>次早方丈请茶。<a id="a-Ic"></a>法堂下间设灵几排祭。<a id="a-Id"></a>侍者覆上堂。<a id="a-Ie"></a>行者报众挂上堂牌。<a id="a-If"></a>座下备卓袱盛书物。<a id="a-Ig"></a>座左排住持位。<a id="a-Ih"></a>鸣鼓众集。<a id="a-Ii"></a>住持出法座下位前立。<a id="a-Ij"></a>鼓绝进香卓。<a id="a-Ik"></a>知客引专使。<a id="a-Il"></a>住持前行礼插香。<a id="a-Im"></a>初展云(辄持遗墨仰万尊慈下情不胜惶恐之至)再展云(即日时令谨时恭惟。<a id="a-In"></a>堂头和尚尊候起居多福)触礼三拜呈遗书。<a id="a-Io"></a>住持接书炉上熏付侍者。<a id="a-Ip"></a>递维那宣读。<a id="a-Iq"></a>专使问讯住持毕。<a id="a-Ir"></a>归知客班后立。<a id="a-Is"></a>住持升座下座诣灵几前。<a id="a-It"></a>住香点汤上祭点茶展拜。<a id="a-Iu"></a>专使座右还拜。<a id="a-Iv"></a>维那出班揖住持。<a id="a-Iw"></a>烧香侍者捧香盒。<a id="a-Ix"></a>两序上香毕。<a id="a-Iy"></a>住持两序展拜维那宣祭文。<a id="a-Iz"></a>住持复展拜专使答拜。<a id="a-J0"></a>举楞严咒。<a id="a-J1"></a>回向云(上来谨经功德。<a id="a-J2"></a>奉为某处和尚僧崇品位。<a id="a-J3"></a>十方三世云云)两序四寮江湖办事乡人皆致祭。<a id="a-J4"></a>专使答拜。<a id="a-J5"></a>以下法眷小师办事专使不答拜毕。<a id="a-J6"></a>举大悲咒回向。<a id="a-J7"></a>专使出灵前两展三礼谢住持。<a id="a-J8"></a>免则触礼次巡寮致谢。<a id="a-J9"></a>然后山门管待专使。<a id="a-JA"></a>请两序光伴。<a id="a-JB"></a>若前住持本寺。<a id="a-JC"></a>一并入祖堂。<a id="a-JD"></a>讽经了。<a id="a-JE"></a>就便迎牌。<a id="a-JF"></a>到祖堂住持拈香安牌有法语安已。<a id="a-JG"></a>专使即拜谢住持。<a id="a-JH"></a>若当代入祖堂。<a id="a-JI"></a>寝堂安骨讽经三日。<a id="a-JJ"></a>待新住持入祖堂。<a id="a-JK"></a>或无遗书遗物与当代住持。<a id="a-JL"></a>其徒自为入祖堂者。<a id="a-JM"></a>初到寺见侍者。<a id="a-JN"></a>引见住持。<a id="a-JO"></a>插香展拜相看烧香吃茶起身禀意毕。<a id="a-JP"></a>送安下处。<a id="a-JQ"></a>次到头首库司单寮蒙堂诸处。<a id="a-JR"></a>相看拟日。<a id="a-JS"></a>办供俵嚫。<a id="a-JT"></a>法堂致祭。<a id="a-JU"></a>讽经牌入祖堂住持有法语礼与前同。</p>
  <h2 id="aJV">管待主丧。及丧司执事人</h2>
  <p id="aJW">山门当备供嚫高下一一如仪。<a id="a-JX"></a>仍请两序勤旧。<a id="a-JY"></a>光伴首座摄居主席。<a id="a-JZ"></a>就方丈坐。<a id="a-Ja"></a>排照牌。<a id="a-Jb"></a>都寺行礼与常特为同。<a id="a-Jc"></a>茶毕鸣钟集众。<a id="a-Jd"></a>门送主丧人。</p>
  <h2 id="aJe">议举住持</h2>
  <p id="aJf">两序勤旧就库司会茶。<a id="a-Jg"></a>议请补处住持。<a id="a-Jh"></a>仍请江湖名胜。<a id="a-Ji"></a>大众公同选举。<a id="a-Jj"></a>须择宗眼明白德劭年高。<a id="a-Jk"></a>行止廉洁堪服众望者。<a id="a-Jl"></a>又当合诸山舆论。<a id="a-Jm"></a>然后列名佥状。<a id="a-Jn"></a>保申所司请之。<a id="a-Jo"></a>若住持得人。<a id="a-Jp"></a>法道尊重寺门有光。<a id="a-Jq"></a>为勤旧知事者。<a id="a-Jr"></a>不可以乡人法眷阿党传会。<a id="a-Js"></a>不择才德。<a id="a-Jt"></a>惟从贿赂致有树党徇私。<a id="a-Ju"></a>互相搀夺寺院废荡。<a id="a-Jv"></a>职此之由。<a id="a-Jw"></a>切宜慎之。<a id="a-Jx"></a>切宜慎之。</p>
  <p id="aJy">明教大师曰。<a id="a-Jz"></a>教谓住持者。<a id="a-K0"></a>何谓也。<a id="a-K1"></a>住持也者。<a id="a-K2"></a>谓藉人持其法。<a id="a-K3"></a>使之永住而不泯也。<a id="a-K4"></a>夫戒定慧者。<a id="a-K5"></a>持法之具也。<a id="a-K6"></a>僧园物务者。<a id="a-K7"></a>持法之资也。<a id="a-K8"></a>法也者。<a id="a-K9"></a>大圣之道也。<a id="a-KA"></a>资与具待其人而后举善其具。<a id="a-KB"></a>不善其资不可也。<a id="a-KC"></a>善其资而不善其具不可也。<a id="a-KD"></a>皆善则可以持而住之也。<a id="a-KE"></a>昔灵山住持大迦葉统之。<a id="a-KF"></a>竹林住持以身子尸之。<a id="a-KG"></a>故圣人之教盛。<a id="a-KH"></a>圣人之法长存。<a id="a-KI"></a>圣人既隐其世数相失。<a id="a-KJ"></a>茫然久乎。<a id="a-KK"></a>吾人儌幸乃以住持名之。<a id="a-KL"></a>势之利之。<a id="a-KM"></a>天下相习沓焉纷然。<a id="a-KN"></a>几乎成风成俗也。<a id="a-KO"></a>圣人不复出。<a id="a-KP"></a>其孰为之正。<a id="a-KQ"></a>外卫者不视不择。<a id="a-KR"></a>欲吾圣人之风不衰。<a id="a-KS"></a>圣人之法益昌。<a id="a-KT"></a>不可得也。<a id="a-KU"></a>悲夫。<a id="a-KV"></a>吾何望也。</p>
  <p id="aKW">往持章终。</p>
 </body>
</html>