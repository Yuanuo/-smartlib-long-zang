<!doctype html>
<html id="z3IBXOv1k7" data-ver="1109">
 <head>
  <meta charset="utf-8">
  <meta author="德辉">
  <meta author="大訢">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">敕修百丈清规卷第六</h1>
  <h2 id="a2">坐参</h2>
  <p id="a3">斋罢。<a id="a-4"></a>堂司行者覆首座。<a id="a-5"></a>僧堂众寮前各挂坐参牌。<a id="a-6"></a>将晡时僧堂内装香点灯。<a id="a-7"></a>鸣众寮前板。<a id="a-8"></a>先一声大众入堂。<a id="a-9"></a>二声以次头首入。<a id="a-A"></a>三声首座入(不鸣首座寮前板。<a id="a-B"></a>若大坐参时却鸣三下)却覆住持鸣方丈板。<a id="a-C"></a>与坐禅同。<a id="a-D"></a>有处不披袈裟非法也。<a id="a-E"></a>堂司行者候晚粥熟。<a id="a-F"></a>覆首座云(放参)转圣僧后右出下牌。<a id="a-G"></a>鸣堂前钟三下。<a id="a-H"></a>众就位普同和南。<a id="a-I"></a>住持头首次第出堂。<a id="a-J"></a>众下床各出半单前辈住持头首亦同归众寮药石。<a id="a-K"></a>盖古者每晚必参住持。<a id="a-L"></a>以求开示。<a id="a-M"></a>故率众齐集坐。<a id="a-N"></a>待鼓鸣而往参之。<a id="a-O"></a>名曰坐参。<a id="a-P"></a>因汾州地寒昭公罢之。<a id="a-Q"></a>遂有放参之说。</p>
  <p data-pb></p>
  <h2 id="aR">大坐参</h2>
  <p id="aS">时丛林有多众处。<a id="a-T"></a>犹特讲晚参以存古意。<a id="a-U"></a>谓之大坐参。<a id="a-V"></a>与常坐参同。<a id="a-W"></a>但首座入堂不烧香。<a id="a-X"></a>便归位待住持入堂坐定。<a id="a-Y"></a>堂司行者鸣首座寮前板三下。<a id="a-Z"></a>大众转身向外坐。<a id="a-a"></a>首座下地从后门出。<a id="a-b"></a>复转从前门入。<a id="a-c"></a>圣僧前烧香如常。<a id="a-d"></a>巡堂归被位坐少定。<a id="a-e"></a>若住持晚参则不鸣堂前钟。<a id="a-f"></a>方丈客头鸣法鼓三下。<a id="a-g"></a>住持出堂。<a id="a-h"></a>首座领众随至法堂。<a id="a-i"></a>或寝</p>
  <p data-pb></p>
  <h2 id="aj">请益</h2>
  <p id="ak">欲请益者先禀侍者。<a id="a-l"></a>通覆住持。<a id="a-m"></a>某甲上座金晚欲诣方丈请益。<a id="a-n"></a>如允所请定钟后诣侍司。<a id="a-o"></a>候方丈秉烛装香。<a id="a-p"></a>侍者引入住持前问讯插香。<a id="a-q"></a>大展九拜。<a id="a-r"></a>收坐具进云(某为生死事大无常迅速。<a id="a-s"></a>伏望和尚慈悲方便开示)肃恭侧</p>
  <p data-pb></p>
  <h2 id="at">赴斋粥</h2>
  <p id="au">晨闻开静板。<a id="a-v"></a>后斋时候巡火板鸣。<a id="a-w"></a>先归钵位。<a id="a-x"></a>入堂时圣僧前问讯讫。<a id="a-y"></a>合掌归位。<a id="a-z"></a>上床时问讯邻位。<a id="a-10"></a>先以右手敛左边衣袖腋下压定。<a id="a-11"></a>复以左手敛右边衣袖。<a id="a-12"></a>然后两手按床。<a id="a-13"></a>两足拨鞋入床下。<a id="a-14"></a>先缩左足。<a id="a-15"></a>次收右足。<a id="a-16"></a>竦身上床近里一尺许正坐。<a id="a-17"></a>敷袈裟盖膝上。<a id="a-18"></a>不得露内衣。<a id="a-19"></a>不得垂衣床缘(详见日用轨范)都监寺维那直岁侍者等位。<a id="a-1A"></a>在外堂上问。<a id="a-1B"></a>知客知浴知殿化主堂主等位。<a id="a-1C"></a>在外堂下间。<a id="a-1D"></a>古规每日住持赴堂。<a id="a-1E"></a>早粥时先于堂外坐。<a id="a-1F"></a>待堂前鸣钟即入堂。<a id="a-1G"></a>大众斋下床普同问讯就坐。<a id="a-1H"></a>近时诸方住持大钟鸣时。<a id="a-1I"></a>先入堂坐。<a id="a-1J"></a>至堂前钟鸣。<a id="a-1K"></a>方下地普同问讯。<a id="a-1L"></a>只遇五但望讲行一次。<a id="a-1M"></a>新入众者不知所自。<a id="a-1N"></a>先辈尝议。<a id="a-1O"></a>下床问讯者。<a id="a-1P"></a>谓诸寮与大众普同问讯也。<a id="a-1Q"></a>以此论之。<a id="a-1R"></a>凡有众处。<a id="a-1S"></a>必当日日早晨下床问讯为允。</p>
  <h2 id="a1T">赴茶汤</h2>
  <p id="a1U">凡住持两序特为茶汤礼数勤重。<a id="a-1V"></a>不宜慢易。<a id="a-1W"></a>既受请已依时候赴。<a id="a-1X"></a>先看照牌明记位次。<a id="a-1Y"></a>免致临时仓遑。<a id="a-1Z"></a>如有病患内迫不及赴者。<a id="a-1a"></a>托同赴人白知。<a id="a-1b"></a>惟住持茶汤不可免。<a id="a-1c"></a>慢不赴者不可共住。</p>
  <h2 id="a1d">普请</h2>
  <p id="a1e">普请之法盖上下均力也。<a id="a-1f"></a>凡安众处有必合资众力而办者。<a id="a-1g"></a>库司先禀住持。<a id="a-1h"></a>次令行者传语首座维那。<a id="a-1i"></a>分付堂司行者报众挂普请牌。<a id="a-1j"></a>仍用小片纸书贴牌上云(某时某处)或闻木鱼或闻鼓声。<a id="a-1k"></a>各持绊膊搭左臂上。<a id="a-1l"></a>趋普请处宣力。<a id="a-1m"></a>除守寮直堂老病外。<a id="a-1n"></a>并宜齐赴。<a id="a-1o"></a>当思古人一日不作一日不食之诫。</p>
  <h2 id="a1p">日用轨范</h2>
  <p id="a1q">无量寿禅师述序曰。<a id="a-1r"></a>脱尘离俗圆顶方袍。<a id="a-1s"></a>大率经历丛林。<a id="a-1t"></a>切要洞明规矩。<a id="a-1u"></a>举措未谙法度。<a id="a-1v"></a>动止不合律仪。<a id="a-1w"></a>纵有善友良朋。<a id="a-1x"></a>讵肯深锥痛劄。<a id="a-1y"></a>循习成弊改革固难。<a id="a-1z"></a>致令丛席荒凉。<a id="a-20"></a>转使人心懈怠。<a id="a-21"></a>屡见寻帝目前过患。<a id="a-22"></a>遂集百丈成规楷模。<a id="a-23"></a>原始要终从朝至暮。<a id="a-24"></a>要免头头败阙。<a id="a-25"></a>直须一一遵行。<a id="a-26"></a>然后敢言究己明心了生达死。<a id="a-27"></a>世间法即是出世间法。<a id="a-28"></a>行脚人可贻未行脚人。<a id="a-29"></a>庶几不负出家身心。<a id="a-2A"></a>抑亦同报佛祖恩德。<a id="a-2B"></a>谨列于后。</p>
  <p id="a2C">入众之法睡不在人前。<a id="a-2D"></a>起不落人后五更钟未鸣轻轻抬身先起将枕子安脚下未要拗恐惊邻单。<a id="a-2E"></a>抖擞精神将身端坐。<a id="a-2F"></a>不得扇风令人动念。<a id="a-2G"></a>觉困来将被推脚后。<a id="a-2H"></a>取手巾转身下地。<a id="a-2I"></a>巾搭左手念偈云(从朝寅旦直至墓。<a id="a-2J"></a>一切众生自回互。<a id="a-2K"></a>若于脚下丧身形。<a id="a-2L"></a>愿汝即今生净土)轻手揭帘出后架。<a id="a-2M"></a>不得拖鞋咳嗽作声。<a id="a-2N"></a>古云(揭帘须垂后手出堂。<a id="a-2O"></a>切忌拖鞋)轻手取盆洗面。<a id="a-2P"></a>汤不宜多。<a id="a-2Q"></a>右手蘸齿药揩左边。<a id="a-2R"></a>左手蘸揩右边。<a id="a-2S"></a>不可再蘸。<a id="a-2T"></a>恐牙宣口气过人。<a id="a-2U"></a>漱口须低头。<a id="a-2V"></a>吐水以手引下直腰吐水。<a id="a-2W"></a>恐溅邻桶。<a id="a-2X"></a>不得洗头。<a id="a-2Y"></a>有四件自他不利(一污桶。<a id="a-2Z"></a>二腻巾。<a id="a-2a"></a>三枯发。<a id="a-2b"></a>四损眼)不得鼻内作声。<a id="a-2c"></a>不得喷水扑面。<a id="a-2d"></a>不得高声呕吐。<a id="a-2e"></a>不得以唾涕污面桶。<a id="a-2f"></a>古云(五更洗面本为修行。<a id="a-2g"></a>呕吐拖鞋喧堂聒众)拭面不得争扯手巾。<a id="a-2h"></a>不得以巾拭头。<a id="a-2i"></a>用毕须摊挂。<a id="a-2j"></a>或焙火上。<a id="a-2k"></a>在上堂左足先入。<a id="a-2l"></a>在下堂右足先入。<a id="a-2m"></a>上被位。<a id="a-2n"></a>眠单收一半坐定。<a id="a-2o"></a>若换直裰须将新者覆上抽去旧裰。<a id="a-2p"></a>不得露白不得扇风。<a id="a-2q"></a>若欲烧香礼拜。<a id="a-2r"></a>宜于钟鸣时。<a id="a-2s"></a>将袈裟藏袖内。<a id="a-2t"></a>出后门外披。<a id="a-2u"></a>平常亦离被位披袈裟。<a id="a-2v"></a>合掌顶戴。<a id="a-2w"></a>想念偈云(善哉解脱服。<a id="a-2x"></a>无相福田衣。<a id="a-2y"></a>我今顶戴受。<a id="a-2z"></a>世世常得披。<a id="a-30"></a>唵悉陀耶娑诃)折袈裟先折搭手处后解环。<a id="a-31"></a>不得以口衔袈裟。<a id="a-32"></a>不得以颔勾袈裟。<a id="a-33"></a>折了亦当问讯而去。<a id="a-34"></a>如殿堂礼拜不得占中央妨住持人来。<a id="a-35"></a>不得出声念佛。<a id="a-36"></a>不得行礼拜人头边过。<a id="a-37"></a>须行后面空处。<a id="a-38"></a>五更钟鸣。<a id="a-39"></a>想念偈云(愿此钟声超法界。<a id="a-3A"></a>铁围幽暗悉皆闻。<a id="a-3B"></a>三途离苦罢刀轮。<a id="a-3C"></a>一切众生成正觉)住持并首座坐堂时。<a id="a-3D"></a>不得从前门出入。<a id="a-3E"></a>开小静方折被抝枕子。<a id="a-3F"></a>折被之法先寻两角以手理伸向前。<a id="a-3G"></a>先折一半。<a id="a-3H"></a>次折身前一半。<a id="a-3I"></a>不得横占邻单。<a id="a-3J"></a>亦不得抖擞作声。<a id="a-3K"></a>不得以被扇风。<a id="a-3L"></a>或归众寮吃汤药。<a id="a-3M"></a>或茶堂经行次第归钵位。<a id="a-3N"></a>以上肩顺转(谓左肩也)若前门从南颊入。<a id="a-3O"></a>不得行北颊并中央。<a id="a-3P"></a>盖尊住持也。<a id="a-3Q"></a>木鱼响不得入堂。<a id="a-3R"></a>或令行者取钵。<a id="a-3S"></a>堂外坐。<a id="a-3T"></a>或归众寮打给入堂归钵位。<a id="a-3U"></a>须低头问讯上中下座。<a id="a-3V"></a>若已先坐上中下座来须合掌。<a id="a-3W"></a>古云(不敬上中下座。<a id="a-3X"></a>婆罗门聚会无殊)闻木鱼后长板鸣。<a id="a-3Y"></a>下钵抬身正起立定。<a id="a-3Z"></a>然后转身。<a id="a-3a"></a>亦要顺上肩合掌方取钵。<a id="a-3b"></a>一手解钩左手提钵。<a id="a-3c"></a>转身令正蹲身放钵。<a id="a-3d"></a>免将腰背撞人。<a id="a-3e"></a>堂前钟鸣下床为迎住持入堂大众普同问讯。<a id="a-3f"></a>不得以手左右摇曳。<a id="a-3g"></a>下床时须近前问讯。<a id="a-3h"></a>莫令袈裟搭床缘。<a id="a-3i"></a>仍须低细。<a id="a-3j"></a>上床不得顿身取钵安座前。<a id="a-3k"></a>闻椎声想念偈云(佛生迦毗罗。<a id="a-3l"></a>成道摩竭陀。<a id="a-3m"></a>说法波罗柰。<a id="a-3n"></a>入灭拘絺罗)展钵之法先合掌想念偈云(如来应量器。<a id="a-3o"></a>我今得敷展。<a id="a-3p"></a>愿共一切众。<a id="a-3q"></a>等三轮空寂)然后解袱帕展净巾覆膝。<a id="a-3r"></a>帕折转三角。<a id="a-3s"></a>莫令出单外。<a id="a-3t"></a>先展钵单。<a id="a-3u"></a>仰左手取钵安单上。<a id="a-3v"></a>以两手大拇指。<a id="a-3w"></a>迸取鐼子。<a id="a-3x"></a>从小次第展。<a id="a-3y"></a>不得敲磕作声。<a id="a-3z"></a>仍护第四第五指为触指不得用。<a id="a-40"></a>钵拭折令小。<a id="a-41"></a>并匙筯袋近身横放。<a id="a-42"></a>入则先匙出则先筯。<a id="a-43"></a>手把处为净头。<a id="a-44"></a>向上肩。<a id="a-45"></a>钵刷安第二鐼子缝中。<a id="a-46"></a>出半寸许盛生饭。<a id="a-47"></a>不得以匙筯出生饭。<a id="a-48"></a>不过七粒。<a id="a-49"></a>太少为悭食。<a id="a-4A"></a>凡受食则用出生。<a id="a-4B"></a>或不受食。<a id="a-4C"></a>却不可就桶杓内撮饭出生。<a id="a-4D"></a>维那念佛合掌。<a id="a-4E"></a>手指不得参差。<a id="a-4F"></a>须当胸高低得所。<a id="a-4G"></a>不得以手托口边。<a id="a-4H"></a>古云(参差合掌不当胸。<a id="a-4I"></a>两手交加插鼻中。<a id="a-4J"></a>拖履揭帘无疑细。<a id="a-4K"></a>呕声泄气逞英雄)两手捧钵受食想念偈云(若受食时。<a id="a-4L"></a>当愿众生。<a id="a-4M"></a>禅悦为食。<a id="a-4N"></a>法喜充满)或多或少则以右手起止之。<a id="a-4O"></a>闻遍食椎看上下肩。<a id="a-4P"></a>以面相朝揖食。<a id="a-4Q"></a>不得正面以手摇曳两边。<a id="a-4R"></a>揖罢作五观想念云(一计功多少量彼来处。<a id="a-4S"></a>二忖己德行全缺应供。<a id="a-4T"></a>三防心离过贪等为宗。<a id="a-4U"></a>四正事良药为疗形枯。<a id="a-4V"></a>五为成道业故应受此食)次出生想念偈云(汝等鬼神众。<a id="a-4W"></a>我今施汝供。<a id="a-4X"></a>此食遍十方。<a id="a-4Y"></a>一切鬼神供)吃食之法不得将口就食。<a id="a-4Z"></a>不得将食就口。<a id="a-4a"></a>取钵放钵并匙筯不得有声。<a id="a-4b"></a>不得咳嗽。<a id="a-4c"></a>不得搐鼻喷嚏。<a id="a-4d"></a>若自喷嚏当以衣袖掩鼻。<a id="a-4e"></a>不得抓头。<a id="a-4f"></a>恐风屑落邻单钵中。<a id="a-4g"></a>不得以手挑牙。<a id="a-4h"></a>不得嚼饭啜羹作声。<a id="a-4i"></a>不得钵中央挑饭。<a id="a-4j"></a>不得大搏食。<a id="a-4k"></a>不得张口待食。<a id="a-4l"></a>不得遗落饭食。<a id="a-4m"></a>不得手把散饭食。<a id="a-4n"></a>如有菜滓安钵后屏处。<a id="a-4o"></a>不得以风扇邻位。<a id="a-4p"></a>如自己怕风。<a id="a-4q"></a>即白维那于堂外坐。<a id="a-4r"></a>不得以手枕膝上。<a id="a-4s"></a>随量受食。<a id="a-4t"></a>不得请折。<a id="a-4u"></a>不得将头钵盛湿食。<a id="a-4v"></a>不得将羹汁于头钵内淘饭吃。<a id="a-4w"></a>不得挑菜头钵内和饭吃。<a id="a-4x"></a>食时须看上下肩不得太缓。<a id="a-4y"></a>未再请不得刷钵盂。<a id="a-4z"></a>不得吮钵刷作声。<a id="a-50"></a>食未至不得坐烦恼。<a id="a-51"></a>古云(呆呆四顾起悲嗔。<a id="a-52"></a>念食吞津咳嗽频。<a id="a-53"></a>摝粥啜羹包满口。<a id="a-54"></a>开单展钵响诸邻)洗钵以头钵盛水。<a id="a-55"></a>次第洗鐼子。<a id="a-56"></a>不得头钵内洗匙筯并鐼子。<a id="a-57"></a>仍屈第四第五指。<a id="a-58"></a>不得盥漱作声。<a id="a-59"></a>不得吐水钵中。<a id="a-5A"></a>不得先以熟水洗钵未折钵水。<a id="a-5B"></a>不得先收盖膝巾。<a id="a-5C"></a>不得以膝巾拭汗。<a id="a-5D"></a>不得以余水沥地上。<a id="a-5E"></a>折水想念偈云(我此洗钵水。<a id="a-5F"></a>如天甘露味。<a id="a-5G"></a>施与鬼神众。<a id="a-5H"></a>悉令得饱满。<a id="a-5I"></a>唵摩休罗细娑婆诃)收钵以两手大指。<a id="a-5J"></a>迸定次第而入复毕。<a id="a-5K"></a>合掌想念食毕。<a id="a-5L"></a>偈云(饭食已讫色力充。<a id="a-5M"></a>威震十方三世雄。<a id="a-5N"></a>回因转果不在念。<a id="a-5O"></a>一切众生获神通)寮前板鸣归寮。<a id="a-5P"></a>问讯不归位。<a id="a-5Q"></a>为轻侮大众。<a id="a-5R"></a>入门归位如僧堂之法。<a id="a-5S"></a>立定候寮主烧香毕。<a id="a-5T"></a>门讯上下。<a id="a-5U"></a>若有茶就座不得垂衣。<a id="a-5V"></a>不得聚头笑语。<a id="a-5W"></a>不得只手揖人。<a id="a-5X"></a>不得包藏茶末。<a id="a-5Y"></a>古云(登床宴坐。<a id="a-5Z"></a>不得垂衣。<a id="a-5a"></a>只手揖人。<a id="a-5b"></a>是何道理。<a id="a-5c"></a>私藏茶末。<a id="a-5d"></a>取笑傍观。<a id="a-5e"></a>时中邻案道人。<a id="a-5f"></a>切忌交头接耳)茶罢或看经。<a id="a-5g"></a>不得长展经(谓三面也)不得手托经寮中行。<a id="a-5h"></a>不得垂经带。<a id="a-5i"></a>不得出声。<a id="a-5j"></a>不得背靠板头看经。<a id="a-5k"></a>古云(出声持诵[阿-可+少]喿稠人。<a id="a-5l"></a>背靠板头轻欺大众)须预先出寮。<a id="a-5m"></a>莫待打坐禅板。<a id="a-5n"></a>若抽脱古例披五条(即挂络也)以净巾搭左手。<a id="a-5o"></a>解绦系笐竿上。<a id="a-5p"></a>脱五条直裰令齐整。<a id="a-5q"></a>以手巾系定作记认。<a id="a-5r"></a>不得笑语。<a id="a-5s"></a>不得在外催促。<a id="a-5t"></a>右手提水入厕。<a id="a-5u"></a>换鞋不得参差。<a id="a-5v"></a>安静桶在前鸣指三下。<a id="a-5w"></a>惊啖粪鬼。<a id="a-5x"></a>蹲身令正。<a id="a-5y"></a>不得努气作声。<a id="a-5z"></a>不得涕唾。<a id="a-60"></a>不得隔壁共人语话。<a id="a-61"></a>古云(户扃只合轻弹指。<a id="a-62"></a>人拥那堪乱作声。<a id="a-63"></a>入厕用筹分触净。<a id="a-64"></a>出时脱履忌纵横)不得以水浇两边。<a id="a-65"></a>左手洗净护大指第二第三指。<a id="a-66"></a>不得多用筹子。<a id="a-67"></a>古云(浴汤少使筹子休拈)有者使了。<a id="a-68"></a>以水洗之安厕边空处。<a id="a-69"></a>人多则妨众。<a id="a-6A"></a>不宜长久。<a id="a-6B"></a>净桶安旧处。<a id="a-6C"></a>以干手安内衣入裤。<a id="a-6D"></a>以干手开门。<a id="a-6E"></a>左手提桶出。<a id="a-6F"></a>不得湿手拏门扇并门颊上。<a id="a-6G"></a>右手挑灰后挑土。<a id="a-6H"></a>不得以湿手拏灰土。<a id="a-6I"></a>不得吐唾和泥。<a id="a-6J"></a>洗手然后用皂角。<a id="a-6K"></a>洗至肘前须一一念咒。<a id="a-6L"></a>按大藏缨络经云。<a id="a-6M"></a>夫登溷者不念此咒。<a id="a-6N"></a>假使以十恒河水洗至金刚际。<a id="a-6O"></a>亦不能净。<a id="a-6P"></a>凡登殿堂瞻礼并无利益。<a id="a-6Q"></a>奉劝受持每诵七遍。<a id="a-6R"></a>是故鬼神常相拱护。<a id="a-6S"></a>入厕(唵根鲁陀耶娑诃)洗净(唵贺曩密栗底婆诃)净手(唵主伽啰耶娑诃)净身(唵室利曳娑醯娑诃)去秽(唵[口*友]折啰曩伽吒娑诃)末用。<a id="a-6T"></a>水盥漱律中小遗亦洗净。<a id="a-6U"></a>仍嚼杨枝归堂坐禅火板未鸣不得先归寮。<a id="a-6V"></a>斋前不得洗衣。<a id="a-6W"></a>粥前斋前放参后不得开函柜。<a id="a-6X"></a>如有急切白主事人。<a id="a-6Y"></a>寮中白寮主。<a id="a-6Z"></a>僧堂白圣僧侍者。<a id="a-6a"></a>斋罢不得僧堂内聚头说。<a id="a-6b"></a>话。<a id="a-6c"></a>不得在僧堂中看经看册子。<a id="a-6d"></a>不得上下间行道穿堂直过。<a id="a-6e"></a>不得席上穿钱。<a id="a-6f"></a>不得床上垂脚坐。<a id="a-6g"></a>床前一尺为三净头。<a id="a-6h"></a>一展钵。<a id="a-6i"></a>二安袈裟。<a id="a-6j"></a>三头所向。<a id="a-6k"></a>不得床上行。<a id="a-6l"></a>不得跪膝开函柜。<a id="a-6m"></a>不得脚踏床缘下地。<a id="a-6n"></a>草履五条。<a id="a-6o"></a>游山不得经行佛殿法堂。<a id="a-6p"></a>古云(衩袒登溷草履游山。<a id="a-6q"></a>莫践法堂回互耆旧)不得赤脚着僧鞋。<a id="a-6r"></a>不得把手共行说世谛是非。<a id="a-6s"></a>古云(别了双亲弃本师。<a id="a-6t"></a>访寻知识拟何为。<a id="a-6u"></a>不曾说着宗门事。<a id="a-6v"></a>白首无成过在谁)不得殿堂倚靠阑干。<a id="a-6w"></a>不得猖狂急走。<a id="a-6x"></a>古云(行须缓步习马胜之威仪。<a id="a-6y"></a>语要低声学波离之轨范)不得佛殿闲行。<a id="a-6z"></a>古云(无事不须登佛殿。<a id="a-70"></a>等闲莫向塔中行。<a id="a-71"></a>不因扫地添香水。<a id="a-72"></a>纵有河沙福也倾)斋后浆洗衣服。<a id="a-73"></a>不得[袖-由+又]袒。<a id="a-74"></a>不得倾瓶汤泡衣。<a id="a-75"></a>竹竿熨斗使了安元处。<a id="a-76"></a>洗脚板鸣不得争夺脚桶。<a id="a-77"></a>有疮疥则随后洗。<a id="a-78"></a>或屏处洗之。<a id="a-79"></a>各行方便免动众念。<a id="a-7A"></a>莫待打板。<a id="a-7B"></a>次第归堂坐参了。<a id="a-7C"></a>各出半单下地。<a id="a-7D"></a>讲大放参。<a id="a-7E"></a>首座寮前板鸣。<a id="a-7F"></a>即时转身向外。<a id="a-7G"></a>须当及时赴堂。<a id="a-7H"></a>板鸣后不得入堂。<a id="a-7I"></a>亦不得堂外立。<a id="a-7J"></a>住持首座出堂。<a id="a-7K"></a>开单下床问讯归寮。<a id="a-7L"></a>药石各就案位。<a id="a-7M"></a>不得先起盛食。<a id="a-7N"></a>不得高声呼索粥饭盐醋之类。<a id="a-7O"></a>食罢出寮。<a id="a-7P"></a>不得出三门。<a id="a-7Q"></a>不得入小寮。<a id="a-7R"></a>不得衩袒归僧堂并廊下行。<a id="a-7S"></a>不得候打板出寮。<a id="a-7T"></a>昏钟鸣即合掌默念。<a id="a-7U"></a>偈云(闻钟声烦恼轻。<a id="a-7V"></a>智慧长菩提生。<a id="a-7W"></a>离地狱出火坑。<a id="a-7X"></a>愿成佛度众生)须先归单位坐禅。<a id="a-7Y"></a>不得床上抓头。<a id="a-7Z"></a>不得床上弄数珠作声。<a id="a-7a"></a>不得与邻单语话。<a id="a-7b"></a>邻单生疏当以善言诱喻。<a id="a-7c"></a>不得生嫌恶心。<a id="a-7d"></a>打定钟后不得于前门出入。<a id="a-7e"></a>候首座开枕后。<a id="a-7f"></a>困重者就寝。<a id="a-7g"></a>睡须右胁。<a id="a-7h"></a>不得仰卧。<a id="a-7i"></a>仰为尸睡。<a id="a-7j"></a>覆为[泳-永+(瑤-王)]睡多恶梦。<a id="a-7k"></a>以被巾裹袈裟安枕前。<a id="a-7l"></a>今人多安脚后于理不便。<a id="a-7m"></a>如开浴浴具携右手。<a id="a-7n"></a>入下间门内问讯归空处揖左右人毕。<a id="a-7o"></a>先以五条手巾。<a id="a-7p"></a>挂笐竿上。<a id="a-7q"></a>展浴袱取出浴具放一边解上衣。<a id="a-7r"></a>未卸直裰。<a id="a-7s"></a>先脱下面裙裳。<a id="a-7t"></a>以脚布围身。<a id="a-7u"></a>方可系浴裙将裈裤卷折安袱内。<a id="a-7v"></a>次第脱直裰与五条作一处。<a id="a-7w"></a>将手巾系之。<a id="a-7x"></a>古云(三通鼓响入堂时。<a id="a-7y"></a>触净须分上下衣)其所脱衣作一袱覆转方换拖鞋不得赤脚入浴。<a id="a-7z"></a>须于下间空处待次而浴。<a id="a-80"></a>不得占头首老宿坐处(谓上间也)不得以汤水溅人身上不得桶内泡脚。<a id="a-81"></a>不得室内小遗。<a id="a-82"></a>不得架脚桶上不得笑语。<a id="a-83"></a>不得槽上揩脚。<a id="a-84"></a>不得戽水。<a id="a-85"></a>不得起身裰桶浇身上。<a id="a-86"></a>前后有人须当遮护。<a id="a-87"></a>脚布不得离身。<a id="a-88"></a>有脚不入桶者。<a id="a-89"></a>不得多用汤。<a id="a-8A"></a>或有疮。<a id="a-8B"></a>或洗灸疮。<a id="a-8C"></a>或使疥药。<a id="a-8D"></a>宜后入浴。<a id="a-8E"></a>不得搀先。<a id="a-8F"></a>不得以两边公界手巾拭头面。<a id="a-8G"></a>公界手巾系着衣后净手拭之以披五条也。<a id="a-8H"></a>出浴揖左右。<a id="a-8I"></a>上床面壁少坐。<a id="a-8J"></a>先着上衣并直裰。<a id="a-8K"></a>都遮了下地。<a id="a-8L"></a>却着下裳。<a id="a-8M"></a>解浴裙以脚布折浴裙内。<a id="a-8N"></a>恐湿浴袱。<a id="a-8O"></a>手巾携左手揖左右出。<a id="a-8P"></a>看设浴施主名字。<a id="a-8Q"></a>随意课诵经咒回向。<a id="a-8R"></a>寒月向火先坐炉圈上。<a id="a-8S"></a>然后转身正坐。<a id="a-8T"></a>揖上下肩。<a id="a-8U"></a>不得弄香匙火筯。<a id="a-8V"></a>不得拨火飞灰。<a id="a-8W"></a>不得聚头说话。<a id="a-8X"></a>不得煨点心等物。<a id="a-8Y"></a>不得炙鞋焙屩烘衣裳。<a id="a-8Z"></a>不得揽起直裰露裤口。<a id="a-8a"></a>不得吐唾并弹垢腻于火内。<a id="a-8b"></a>如前所集。<a id="a-8c"></a>一日事件众中威仪。<a id="a-8d"></a>非敢闻于老成聊以诱于初学。<a id="a-8e"></a>升堂入室小参讽经念诵巡寮解结人事装包顶笠送亡唱衣应系微细轨则清规既已具载。<a id="a-8f"></a>尊宿各有明文。<a id="a-8g"></a>不再备陈徒为赘语。</p>
  <p data-pb></p>
  <h2 id="a8h">龟镜文</h2>
  <p id="a8i">慈觉大师赜公述。<a id="a-8j"></a>夫两桂垂阴一华现瑞。<a id="a-8k"></a>自尔丛林之设要之本为众僧。<a id="a-8l"></a>是以开示众僧故有长老。<a id="a-8m"></a>表仪众僧故有首座。<a id="a-8n"></a>荷负众僧故有监院。<a id="a-8o"></a>调和众僧故有维那。<a id="a-8p"></a>供养众僧故有典坐。<a id="a-8q"></a>为众僧作务故有直岁。<a id="a-8r"></a>为众僧出纳故有库头。<a id="a-8s"></a>为众僧典翰墨故有书状。<a id="a-8t"></a>为众僧守护圣教故有藏主。<a id="a-8u"></a>为众僧迎待檀越故有知客。<a id="a-8v"></a>为众僧请召故有侍者。<a id="a-8w"></a>为众僧守护衣钵故有寮主。<a id="a-8x"></a>为众僧供侍汤药故有堂主。<a id="a-8y"></a>为众僧浣濯故有浴主水头。<a id="a-8z"></a>为众僧御寒故有炭头炉头。<a id="a-90"></a>为众僧乞丐故有街坊化主。<a id="a-91"></a>为众僧执劳故有园头磨头庄主为众僧涤除故有净头。<a id="a-92"></a>为众僧给侍故有净人。<a id="a-93"></a>所以行道之缘十方备足。<a id="a-94"></a>资身之具百色现成。<a id="a-95"></a>万事无忧一心为道。<a id="a-96"></a>世间尊贵物外优闲。<a id="a-97"></a>清净无为众僧为最。<a id="a-98"></a>回念多人之力。<a id="a-99"></a>宁不知恩报恩。<a id="a-9A"></a>晨参莫请不舍寸阴。<a id="a-9B"></a>所以报长老也。<a id="a-9C"></a>尊卑有序举止安详。<a id="a-9D"></a>所以报首座也。<a id="a-9E"></a>外遵法令内守规绳。<a id="a-9F"></a>所以报监院也。<a id="a-9G"></a>六和共聚水乳相参。<a id="a-9H"></a>所以报维那也。<a id="a-9I"></a>为成道业故应受此食。<a id="a-9J"></a>所以报典座也。<a id="a-9K"></a>安处僧房护惜什物。<a id="a-9L"></a>所以报直岁也。<a id="a-9M"></a>常住之物一毫无犯。<a id="a-9N"></a>所以报库头也。<a id="a-9O"></a>手不把笔如救头然。<a id="a-9P"></a>所以报书状也。<a id="a-9Q"></a>明窗净案古教照心。<a id="a-9R"></a>所以报藏主也。<a id="a-9S"></a>韬光晦迹不事追陪。<a id="a-9T"></a>所以报知客也。<a id="a-9U"></a>居必有常请必先到。<a id="a-9V"></a>所以报侍者也。<a id="a-9W"></a>一瓶一钵处众如山。<a id="a-9X"></a>所以报寮主也。<a id="a-9Y"></a>宁心病苦粥药随宜。<a id="a-9Z"></a>所以报堂主也。<a id="a-9a"></a>轻徐静默不昧水因。<a id="a-9b"></a>所以报浴主水头也。<a id="a-9c"></a>缄言拱手退己让人。<a id="a-9d"></a>所以报炭头炉头也。<a id="a-9e"></a>忖己德行全缺应供。<a id="a-9f"></a>所以报街坊化主也。<a id="a-9g"></a>计功多少量彼来处。<a id="a-9h"></a>所以报园头磨头庄主也。<a id="a-9i"></a>酌水运筹知惭识愧。<a id="a-9j"></a>所以报净头也。<a id="a-9k"></a>宽而易从简而易事。<a id="a-9l"></a>所以报净人也。<a id="a-9m"></a>是以丛林之下道业惟新。<a id="a-9n"></a>上上之机一生取办。<a id="a-9o"></a>中流之士长养圣胎。<a id="a-9p"></a>至如未悟心源。<a id="a-9q"></a>时中亦不虚弃。<a id="a-9r"></a>是真僧宝为世福田。<a id="a-9s"></a>近为末世之津梁。<a id="a-9t"></a>毕证二严之极果。<a id="a-9u"></a>若或丛林不治法轮不转。<a id="a-9v"></a>非长老所以为众也。<a id="a-9w"></a>三业不调四仪不肃。<a id="a-9x"></a>非首座所以率众也。<a id="a-9y"></a>容众之量不宽爱众之心不厚。<a id="a-9z"></a>非监院所以护众也。<a id="a-A0"></a>修行者不安败群者不去。<a id="a-A1"></a>非维那所以悦众也。<a id="a-A2"></a>六味不精三德不给。<a id="a-A3"></a>非典座所以奉众也。<a id="a-A4"></a>寮舍不修什物不备。<a id="a-A5"></a>非直岁所以安众也。<a id="a-A6"></a>畜积常住减克众僧。<a id="a-A7"></a>非库头所以赡众也。<a id="a-A8"></a>书状不工文字篾裂。<a id="a-A9"></a>非书状所以饰众也。<a id="a-AA"></a>几案不严喧烦不息。<a id="a-AB"></a>非藏主所以待众也。<a id="a-AC"></a>憎贫爱富重俗轻僧。<a id="a-AD"></a>非知客所以赞众也。<a id="a-AE"></a>礼貌不恭尊卑失序。<a id="a-AF"></a>非侍者所以命众也。<a id="a-AG"></a>打叠不勤守护不谨。<a id="a-AH"></a>非寮主所以居众也。<a id="a-AI"></a>不闲供侍恼乱病人。<a id="a-AJ"></a>非堂主所以恤众也。<a id="a-AK"></a>汤水不足寒暖失宜。<a id="a-AL"></a>非浴主水头所以浣众也。<a id="a-AM"></a>预备不前众人动念。<a id="a-AN"></a>非炉头炭头所以向众也。<a id="a-AO"></a>临财不公宣力不尽。<a id="a-AP"></a>非街坊化主所以供众也。<a id="a-AQ"></a>地有遗利人无全功。<a id="a-AR"></a>非园头磨头庄主所以代众也。<a id="a-AS"></a>懒堕并除诸缘不具。<a id="a-AT"></a>非净头所以事众也。<a id="a-AU"></a>禁之不止命之不行。<a id="a-AV"></a>非净人所以顺众也。<a id="a-AW"></a>如其众僧轻师慢法取性随缘。<a id="a-AX"></a>非所以报长老也。<a id="a-AY"></a>坐卧参差去就乖角。<a id="a-AZ"></a>非所以报首座也。<a id="a-Aa"></a>意轻王法不顾丛林。<a id="a-Ab"></a>非所以报监院也。<a id="a-Ac"></a>上下不和斗诤坚固。<a id="a-Ad"></a>非所以报维那也。<a id="a-Ae"></a>贪婪美膳毁訾粗餐。<a id="a-Af"></a>非所以报典座也。<a id="a-Ag"></a>居处受用不思后人。<a id="a-Ah"></a>非所以报直岁也。<a id="a-Ai"></a>多贪利养不恤常住。<a id="a-Aj"></a>非所以报库头也。<a id="a-Ak"></a>事持笔砚驰骋文章。<a id="a-Al"></a>非所以报书状也。<a id="a-Am"></a>慢易金文看寻外典。<a id="a-An"></a>非所以报藏主也。<a id="a-Ao"></a>追陪俗士交结贵人。<a id="a-Ap"></a>非所以报知客也。<a id="a-Aq"></a>遗忘召请久坐众僧。<a id="a-Ar"></a>非所以报侍者也。<a id="a-As"></a>以已方人慢藏诲盗。<a id="a-At"></a>非所以报寮主也。<a id="a-Au"></a>多嗔少喜不顺病缘。<a id="a-Av"></a>非所以报堂主也。<a id="a-Aw"></a>桶杓作声用水无节。<a id="a-Ax"></a>非所以报浴主水头也。<a id="a-Ay"></a>身利温暖有妨众人。<a id="a-Az"></a>非所以报炉头炭头也。<a id="a-B0"></a>不念修行安然受供。<a id="a-B1"></a>非所以报街坊化主也。<a id="a-B2"></a>饱食终日无所用心。<a id="a-B3"></a>非所以报园头磨头庄主也。<a id="a-B4"></a>涕唾墙壁狼籍东司。<a id="a-B5"></a>非所以报净头也。<a id="a-B6"></a>专尚威仪宿无善教。<a id="a-B7"></a>非所以报净人也。<a id="a-B8"></a>盖以旋风千匝尚有不周。<a id="a-B9"></a>但知舍短从长。<a id="a-BA"></a>共办出家之事。<a id="a-BB"></a>所冀狮子窟中尽成狮子。<a id="a-BC"></a>旃檀林下纯是旃檀。<a id="a-BD"></a>令斯后五百年再睹灵山一会。<a id="a-BE"></a>然则法门兴废系在僧徒。<a id="a-BF"></a>僧是福田所应奉重。<a id="a-BG"></a>僧重则法重。<a id="a-BH"></a>僧轻则法轻。<a id="a-BI"></a>内护既严外护必谨。<a id="a-BJ"></a>设使粥饭主人一期王化。<a id="a-BK"></a>丛林执事偶尔当权。<a id="a-BL"></a>常宜敬待同袍。<a id="a-BM"></a>不得妄自尊大。<a id="a-BN"></a>若也贡高我慢私事公酬万事无常。<a id="a-BO"></a>岂能长保。<a id="a-BP"></a>一朝归众何面相看。<a id="a-BQ"></a>因果无差恐难回避。<a id="a-BR"></a>僧为佛子应供无殊。<a id="a-BS"></a>天上人间咸所恭敬。<a id="a-BT"></a>二时粥饭理合精丰。<a id="a-BU"></a>四事供需母令缺少。<a id="a-BV"></a>世尊二千年遗荫盖覆儿孙。<a id="a-BW"></a>白毫光一分功德受用不尽。<a id="a-BX"></a>但知奉众不可忧贫。<a id="a-BY"></a>僧无凡圣通会十方。<a id="a-BZ"></a>既曰招提。<a id="a-Ba"></a>悉皆有分。<a id="a-Bb"></a>岂可妄生分别轻厌客僧。<a id="a-Bc"></a>旦过寮三朝权住尽礼供承。<a id="a-Bd"></a>僧堂前暂尔求斋。<a id="a-Be"></a>等心供养。<a id="a-Bf"></a>俗客尚犹照管。<a id="a-Bg"></a>僧家忍不逢迎。<a id="a-Bh"></a>若无有限之心。<a id="a-Bi"></a>自有无穷之福。<a id="a-Bj"></a>僧门和合上下同心。<a id="a-Bk"></a>互有短长递相盖覆。<a id="a-Bl"></a>家中丑恶莫使外闻。<a id="a-Bm"></a>虽然于事无伤。<a id="a-Bn"></a>毕竟减人瞻仰。<a id="a-Bo"></a>譬如狮子身中虫自食狮子身中肉。<a id="a-Bp"></a>非天魔外道所能坏也。<a id="a-Bq"></a>若欲道风不坠。</p>
  <p id="aBr">佛日长明。<a id="a-Bs"></a>壮祖域之光辉。<a id="a-Bt"></a>补。</p>
  <p id="aBu">皇朝之圣化。<a id="a-Bv"></a>愿以斯文为龟镜焉。</p>
  <p data-pb></p>
  <h2 id="aBw">病僧念诵</h2>
  <p id="aBx">凡有病僧。<a id="a-By"></a>乡人道旧对病者榻前。<a id="a-Bz"></a>排列香烛佛像。<a id="a-C0"></a>念诵赞佛云(水澄秋月现。<a id="a-C1"></a>恳祷福田生。<a id="a-C2"></a>惟有佛菩提。<a id="a-C3"></a>是真归依处。<a id="a-C4"></a>今晨则为在病比丘某甲。<a id="a-C5"></a>释多生之冤对。<a id="a-C6"></a>忏累劫之愆尤。<a id="a-C7"></a>特运至诚仰投清众。<a id="a-C8"></a>称扬圣号荡涤深殃。<a id="a-C9"></a>仰凭尊众念。<a id="a-CA"></a>清净法身毗卢十号云云)回向云(伏愿。<a id="a-CB"></a>一心清净四大轻安。<a id="a-CC"></a>寿命与慧命延长。<a id="a-CD"></a>色身等法身坚固。<a id="a-CE"></a>再劳尊众念。<a id="a-CF"></a>十方三世云云)如病重为十念阿弥陀佛。<a id="a-CG"></a>念时先白赞云(阿弥陀佛真金色。<a id="a-CH"></a>相好端严无等伦。<a id="a-CI"></a>白毫宛转五须弥。<a id="a-CJ"></a>绀目澄清曰大海。<a id="a-CK"></a>光中化佛无数亿。<a id="a-CL"></a>化菩萨众亦无边。<a id="a-CM"></a>四十八愿度众生。<a id="a-CN"></a>九品咸令登彼岸。<a id="a-CO"></a>今晨则为在病比丘某甲。<a id="a-CP"></a>释多生之冤对。<a id="a-CQ"></a>忏累劫之愆尤。<a id="a-CR"></a>特运至诚仰投清众。<a id="a-CS"></a>称扬圣号荡涤深殃。<a id="a-CT"></a>仰凭尊众念。<a id="a-CU"></a>南无阿弥陀佛一百声。<a id="a-CV"></a>观世音菩萨大势至菩萨。<a id="a-CW"></a>清净大海众菩萨各十声)回向云(伏愿在病比丘某甲。<a id="a-CX"></a>诸缘未尽早遂轻安。<a id="a-CY"></a>大命难逃径生安养。<a id="a-CZ"></a>十方三世云云)当念佛时众宜摄心清净。<a id="a-Ca"></a>不得杂念攀缘。</p>
  <p id="aCb">抱病僧某。<a id="a-Cc"></a>右某本贯某州某姓几。</p>
  <p id="aCd">口　岁给到某处度牒为僧。<a id="a-Ce"></a>某年到某。</p>
  <p id="aCf">寺挂搭。<a id="a-Cg"></a>今来抱病。<a id="a-Ch"></a>恐风火不定。<a id="a-Ci"></a>所。</p>
  <p id="aCj">有随身行李合烦公界抄劄。<a id="a-Ck"></a>死后。</p>
  <p id="aCl">词　望依丛林清规津送。</p>
  <p id="aCm">年　月　日抱病僧　某甲口词。</p>
  <p data-pb></p>
  <h2 id="aCn">亡僧</h2>
  <h2 id="aCo">抄劄衣钵</h2>
  <p id="aCp">凡有僧病革。<a id="a-Cq"></a>直病者即白延寿堂主。<a id="a-Cr"></a>禀维那请封行李。<a id="a-Cs"></a>堂司行者覆首座头首知事侍者。<a id="a-Ct"></a>同到病人前抄写口词。<a id="a-Cu"></a>直病者同执事人。<a id="a-Cv"></a>收拾经柜函柜衣物。<a id="a-Cw"></a>抄劄具单。<a id="a-Cx"></a>见数一一封锁外。<a id="a-Cy"></a>须留装亡衣服(直缀挂络内外衣裳数珠香合脚絣鞋篾净发巾收骨绵子等)合用之物并作一处包留。<a id="a-Cz"></a>延寿堂主同直病者收掌。<a id="a-D0"></a>或病者不能分付。<a id="a-D1"></a>维那首座力当主行。<a id="a-D2"></a>无行李者亦须尽礼津送。<a id="a-D3"></a>单帐锁匙封押纳首座处所封行李。<a id="a-D4"></a>首座维那知客侍者四寮人力抬归堂司。<a id="a-D5"></a>若单寮勤旧行李多者封起。<a id="a-D6"></a>只留本房库司差人看守。<a id="a-D7"></a>亡僧非生前预闻住持两序勤旧。<a id="a-D8"></a>及无亲书不可擅自遗嘱衣物(大川和尚住净慈时。<a id="a-D9"></a>首座维那伪作亡僧遗嘱衣物。<a id="a-DA"></a>尝被摈逐)如病僧瞑目。<a id="a-DB"></a>延寿堂主即报维那。<a id="a-DC"></a>令堂司行者报烧汤。<a id="a-DD"></a>覆首座知客侍者库司。<a id="a-DE"></a>差人抬龛浴船。<a id="a-DF"></a>安排浴亡浴毕。<a id="a-DG"></a>净发拭浴衣被。<a id="a-DH"></a>酌量俵浴亡人。<a id="a-DI"></a>手巾与净发人。<a id="a-DJ"></a>维那提督着衣入龛。<a id="a-DK"></a>置延寿堂中铺设椅卓位牌。<a id="a-DL"></a>牌上书云(新圆寂某甲上座觉灵。<a id="a-DM"></a>或西堂则书前住某寺某号某禅师之灵。<a id="a-DN"></a>余随职称呼书之)备香灯供养。<a id="a-DO"></a>现前僧众讽大悲咒。<a id="a-DP"></a>回向安位。<a id="a-DQ"></a>夜点长明灯。<a id="a-DR"></a>堂司行者预造雪柳幡花。<a id="a-DS"></a>直灵行者每日上粥饭。<a id="a-DT"></a>知事三时上茶汤。<a id="a-DU"></a>烧香斋粥殿堂讽经罢。<a id="a-DV"></a>及放参罢。<a id="a-DW"></a>堂司行者即鸣手磬前引。<a id="a-DX"></a>首座领众至龛前。<a id="a-DY"></a>住持烧香毕。<a id="a-DZ"></a>维那举大悲咒。<a id="a-Da"></a>回向云(上来讽经功德奉为新圆寂某甲上座庄严报地十方三世云云)次乡人举咒。<a id="a-Db"></a>乡长出烧香。<a id="a-Dc"></a>每日三时礼同。<a id="a-Dd"></a>除公界回向称双字名。<a id="a-De"></a>余只称单字名。<a id="a-Df"></a>回向同前。<a id="a-Dg"></a>如遇旦望及景命日免讽经。<a id="a-Dh"></a>未可出丧。</p>
  <p data-pb></p>
  <h2 id="aDi">请佛事</h2>
  <p id="aDj">炬必请住持举佛事。<a id="a-Dk"></a>其余锁龛起龛起骨入塔佛事。<a id="a-Dl"></a>维那禀首座。<a id="a-Dm"></a>商量依资次。<a id="a-Dn"></a>轮请头首为之。<a id="a-Do"></a>仍用小片白纸。<a id="a-Dp"></a>写帖子云(新圆寂某甲上座某州人　秉炬　佛事　堂头和尚堂司比丘云某　拜请　其余佛事并准此写)若亡者是西堂单寮勤旧衣钵稍丰。<a id="a-Dq"></a>则添奠茶汤转龛转骨等佛事。<a id="a-Dr"></a>轮请单寮西堂首座及本山江湖名胜。<a id="a-Ds"></a>维那备盘袱炉烛香一片。<a id="a-Dt"></a>带行者诣方丈。<a id="a-Du"></a>插香触礼一拜。<a id="a-Dv"></a>禀云(某甲上座圆寂某日茶毗。<a id="a-Dw"></a>拜请和</p>
  <p data-pb></p>
  <h2 id="aDx">估衣</h2>
  <p id="aDy">那分付堂司行者。<a id="a-Dz"></a>请住持两序侍者就堂司。<a id="a-E0"></a>或就照堂对众呈过包笼。<a id="a-E1"></a>开封出衣物。<a id="a-E2"></a>排地上席内。<a id="a-E3"></a>逐件提起呈过维那。<a id="a-E4"></a>估直首座折中知客侍者上单。<a id="a-E5"></a>排字号就记价直。<a id="a-E6"></a>在下依号写标。<a id="a-E7"></a>贴衣物上入笼。<a id="a-E8"></a>仍随号依价。<a id="a-E9"></a>逐件别写长标。<a id="a-EA"></a>以备唱衣时用。<a id="a-EB"></a>方丈两序诸寮舍。<a id="a-EC"></a>并不许以公用为名分去物件。<a id="a-ED"></a>常住果有必得用者。<a id="a-EE"></a>依价于抽分钱内准。<a id="a-EF"></a>或亡僧衣钵稍丰。<a id="a-EG"></a>当放低估价利众以荐冥福。</p>
  <h2 id="aEH">大夜念诵</h2>
  <p id="aEI">来早出丧。<a id="a-EJ"></a>隔日午后堂司行者覆住持两序报众。<a id="a-EK"></a>挂念诵牌。<a id="a-EL"></a>预报库司造祭食差人。<a id="a-EM"></a>铺排祭筵。<a id="a-EN"></a>乡人法眷作祭文纳库司钱回祭。<a id="a-EO"></a>备小香三片。<a id="a-EP"></a>上祭用。<a id="a-EQ"></a>若亡僧是大方名德。<a id="a-ER"></a>西堂单寮勤旧。<a id="a-ES"></a>有功山门。<a id="a-ET"></a>住持两序有祭。<a id="a-EU"></a>维那读祭文。<a id="a-EV"></a>放参罢。<a id="a-EW"></a>鸣僧堂钟集众。<a id="a-EX"></a>龛前念诵知事先烧香上茶汤。<a id="a-EY"></a>住持至烧香居东序上首立。<a id="a-EZ"></a>维那出烧香请锁龛佛事。<a id="a-Ea"></a>受请人出班烧香退身问讯。<a id="a-Eb"></a>次住持前问讯。<a id="a-Ec"></a>转东序前问讯。<a id="a-Ed"></a>巡至班末问讯。<a id="a-Ee"></a>次西序前问讯。<a id="a-Ef"></a>然后与大众普同问讯。<a id="a-Eg"></a>从西序末过。<a id="a-Eh"></a>若见职头首。<a id="a-Ei"></a>各依本位空处过至龛右侧立。<a id="a-Ej"></a>堂司行者以柈托锁候。<a id="a-Ek"></a>举佛事毕。<a id="a-El"></a>行者以锁锁龛毕。<a id="a-Em"></a>住持覆位。<a id="a-En"></a>维那出几前左边揖住持两序。<a id="a-Eo"></a>上香毕。<a id="a-Ep"></a>维那向龛念诵云(切以。<a id="a-Eq"></a>生死交谢寒暑迭迁。<a id="a-Er"></a>其来也电击长空。<a id="a-Es"></a>其去也波停大海。<a id="a-Et"></a>是日则有新圆寂某甲上座。<a id="a-Eu"></a>生缘既尽大梦俄迁。<a id="a-Ev"></a>了诸行之无常。<a id="a-Ew"></a>乃寂灭而为乐。<a id="a-Ex"></a>恭裒大众肃诣龛帏。<a id="a-Ey"></a>诵诸圣之洪名。<a id="a-Ez"></a>荐清魂于净土。<a id="a-F0"></a>仰凭大众念清净法身毗卢云云)举大悲咒。<a id="a-F1"></a>回向云(上来念诵讽经功德。<a id="a-F2"></a>奉为新圆寂某甲上座。<a id="a-F3"></a>伏愿。<a id="a-F4"></a>神超净域业谢尘劳。<a id="a-F5"></a>莲开上品之花。<a id="a-F6"></a>佛受一生之记。<a id="a-F7"></a>再劳大众念十方三世一切云云)知客平举楞严咒。<a id="a-F8"></a>回向云(上来讽经功德。<a id="a-F9"></a>奉为新圆寂某甲上座庄严报地。<a id="a-FA"></a>十方三世云云)住持仍归东序上首立。<a id="a-FB"></a>江湖道旧乡人法眷次第设祭。<a id="a-FC"></a>末举大悲咒。<a id="a-FD"></a>回向与知客同。</p>
  <h2 id="aFE">送亡</h2>
  <p id="aFF">凡出丧库司预分付监作行者。<a id="a-FG"></a>办柴化亡。<a id="a-FH"></a>差拨行仆。<a id="a-FI"></a>铙钹鼓乐幡花香烛抬龛丧仪一切齐备。<a id="a-FJ"></a>堂司行者隔宿覆住持两序。<a id="a-FK"></a>挂送亡牌。<a id="a-FL"></a>次早行粥遍食椎后再鸣椎一下云(白大众。<a id="a-FM"></a>粥罢普请送亡。<a id="a-FN"></a>除守寮直堂外并当齐赴。<a id="a-FO"></a>谨白)又鸣椎一下出圣僧前问讯。<a id="a-FP"></a>次住持前问讯毕。<a id="a-FQ"></a>从首座板起巡堂一匝。<a id="a-FR"></a>至外堂归内堂问讯而出。<a id="a-FS"></a>如遇。</p>
  <p id="aFT">圣节内。<a id="a-FU"></a>不可白椎。<a id="a-FV"></a>堂司行者径覆住持两序。<a id="a-FW"></a>粥罢报堂云(请首座大众。<a id="a-FX"></a>闻钟声延寿堂讽经)鸣僧堂钟众集维那念诵。<a id="a-FY"></a>宜略紧念云(欲举灵龛赴茶毗之盛礼。<a id="a-FZ"></a>仰凭大众诵诸圣之洪名。<a id="a-Fa"></a>用表攀违上资觉路。<a id="a-Fb"></a>念清净法身毗卢遮那佛)毕住持转东序上首立。<a id="a-Fc"></a>维那出烧香请起龛佛事举毕。<a id="a-Fd"></a>行者鸣钹抬龛出山门首。<a id="a-Fe"></a>若奠茶汤转龛。<a id="a-Ff"></a>龛则向里安排香几。<a id="a-Fg"></a>首座领众两行排立。<a id="a-Fh"></a>维那炷香请佛事。<a id="a-Fi"></a>候举佛事而行。<a id="a-Fj"></a>如不转龛。<a id="a-Fk"></a>径出门外维那向里合掌而立。<a id="a-Fl"></a>举往生咒。<a id="a-Fm"></a>大众同念。<a id="a-Fn"></a>两两次第合掌而出。<a id="a-Fo"></a>各执雪柳。<a id="a-Fp"></a>行者排立门外。<a id="a-Fq"></a>低头合掌。<a id="a-Fr"></a>待揖僧众行尽。<a id="a-Fs"></a>亦随后送。<a id="a-Ft"></a>维那随龛。<a id="a-Fu"></a>都寺押丧。</p>
  <p data-pb></p>
  <h2 id="aFv">茶毗</h2>
  <p id="aFw">至涅槃台。<a id="a-Fx"></a>知事烧香上茶。<a id="a-Fy"></a>次住持上香归位。<a id="a-Fz"></a>维那出烧香请住持秉炬佛事。<a id="a-G0"></a>直岁问讯度火把。<a id="a-G1"></a>候举佛事毕。<a id="a-G2"></a>维那向龛念诵云(是日则有新圆寂某甲上座。<a id="a-G3"></a>既随缘而顺寂。<a id="a-G4"></a>乃依法以茶毗。<a id="a-G5"></a>焚百年弘道之身。<a id="a-G6"></a>如一路涅槃之径。<a id="a-G7"></a>仰凭尊众资助觉灵。<a id="a-G8"></a>南无西方极乐世界大慈大悲阿弥陀佛。<a id="a-G9"></a>十声罢。<a id="a-GA"></a>上来称扬十念资助往生。<a id="a-GB"></a>惟愿。<a id="a-GC"></a>慧镜分辉真风散彩。<a id="a-GD"></a>菩提园里开敷。<a id="a-GE"></a>觉意之花。<a id="a-GF"></a>法性海中荡涤尘心之垢。<a id="a-GG"></a>茶倾三奠香爇一炉。<a id="a-GH"></a>奉送云程。<a id="a-GI"></a>和尚圣众)　知事候念茶倾香爇时。<a id="a-GJ"></a>躬出倾爇。<a id="a-GK"></a>表山门礼。<a id="a-GL"></a>维那就行之非礼也。<a id="a-GM"></a>举大悲咒。<a id="a-GN"></a>回向云(上来念诵讽经功德。<a id="a-GO"></a>奉为新圆寂某甲上座茶毗之次庄严报地。<a id="a-GP"></a>十方三世一切云云)知客平举楞严咒。<a id="a-GQ"></a>回向同前(但无念诵二字)乡人法眷讽经回向(亦同)</p>
  <h2 id="aGR">唱衣</h2>
  <p id="aGS">茶毗后堂司行者覆住持两序侍者。<a id="a-GT"></a>斋罢僧堂前唱衣。<a id="a-GU"></a>仍报众挂唱衣牌。<a id="a-GV"></a>候斋下堂排办僧堂前。<a id="a-GW"></a>住持首座分手位两序对坐。<a id="a-GX"></a>入门向里横安卓橙。<a id="a-GY"></a>卓上仍安笔砚磬剪挂络合用什物。<a id="a-GZ"></a>地上铺席俱毕。<a id="a-Ga"></a>堂司行者覆住持两序侍者鸣钟集众。<a id="a-Gb"></a>维那知客侍者同入堂归位向里列坐。<a id="a-Gc"></a>堂司行者供头喝食众行者一行排列。<a id="a-Gd"></a>向住持两序问讯。<a id="a-Ge"></a>转身向维那知客侍者问讯毕。<a id="a-Gf"></a>扛包笼住持两序前。<a id="a-Gg"></a>巡呈封记。<a id="a-Gh"></a>于首座处请锁匙呈过。<a id="a-Gi"></a>开取衣物照字号。<a id="a-Gj"></a>次第排席上。<a id="a-Gk"></a>空笼向内侧安。<a id="a-Gl"></a>维那起身鸣磬一下。<a id="a-Gm"></a>念诵云(浮云散而影不留。<a id="a-Gn"></a>残烛尽而光自灭。<a id="a-Go"></a>今兹估唱用表无常。<a id="a-Gp"></a>仰凭大众奉为某甲上座资助觉灵往生净土。<a id="a-Gq"></a>念清净法身毗卢遮那佛云云)十号毕鸣磬一下云(夫唱衣之法盖禀常规。<a id="a-Gr"></a>新旧短长自宜照顾。<a id="a-Gs"></a>磬声断后不许翻悔。<a id="a-Gt"></a>谨白)再鸣磬一下。<a id="a-Gu"></a>拈度牒。<a id="a-Gv"></a>于亡僧名字上。<a id="a-Gw"></a>横剪破云(亡僧本名度牒一道对众剪破)鸣磬一下。<a id="a-Gx"></a>付与行者。<a id="a-Gy"></a>捧呈两序。<a id="a-Gz"></a>维那解袈裟安磬中。<a id="a-H0"></a>却换挂络。<a id="a-H1"></a>堂司行者依次第拈衣物。<a id="a-H2"></a>呈过递与。<a id="a-H3"></a>维那提起云。<a id="a-H4"></a>某号某物一唱若干。<a id="a-H5"></a>如估一贯。<a id="a-H6"></a>则从一伯唱起。<a id="a-H7"></a>堂司行者接声唱众中应声。<a id="a-H8"></a>次第唱到一贯。<a id="a-H9"></a>维那即鸣磬一下云(打与一贯)余号并同。<a id="a-HA"></a>或同声应同价者行者喝住云(双破)再唱起鸣磬为度。<a id="a-HB"></a>堂司行者问定某人名字。<a id="a-HC"></a>知客写名上单。<a id="a-HD"></a>侍者照名发标。<a id="a-HE"></a>付贴供行者。<a id="a-HF"></a>递与唱得人。<a id="a-HG"></a>供头行者仍收衣物入笼。<a id="a-HH"></a>一一唱毕鸣磬一下。<a id="a-HI"></a>回向云(上来唱衣念诵功德。<a id="a-HJ"></a>奉为圆寂某甲上座庄严报地。<a id="a-HK"></a>再劳尊众。<a id="a-HL"></a>念十方三世云云)近来为息喧乱。<a id="a-HM"></a>多作阄拈法(见住持章)衣物过三日不取者照价。<a id="a-HN"></a>出卖造板帐。</p>
  <p id="aHO">增辉记云。<a id="a-HP"></a>佛制分衣意。<a id="a-HQ"></a>令在者见其亡物分与众僧。<a id="a-HR"></a>作是思惟。<a id="a-HS"></a>彼既如斯。<a id="a-HT"></a>我还若此。<a id="a-HU"></a>因其对治息贪求故。<a id="a-HV"></a>今不省察。<a id="a-HW"></a>翻于唱衣时争价喧呼。<a id="a-HX"></a>愚之甚也。</p>
  <p data-pb></p>
  <h2 id="aHY">入塔</h2>
  <p id="aHZ">茶毗后执事人乡曲法眷同收骨。<a id="a-Ha"></a>以绵裹袱包函贮封定迎。<a id="a-Hb"></a>归延寿堂(位牌上去新字)三时讽经。<a id="a-Hc"></a>第三日午后出板帐于僧堂前。<a id="a-Hd"></a>令众通知(如不合成式及有侵欺。<a id="a-He"></a>许以礼覆上下覆实改。<a id="a-Hf"></a>若无实迹不得紊繁。<a id="a-Hg"></a>违者合摈罚。<a id="a-Hh"></a>为住持及执事者。<a id="a-Hi"></a>须公廉平允。<a id="a-Hj"></a>以身率先服众。<a id="a-Hk"></a>可也)出板帐毕。<a id="a-Hl"></a>堂司行者预报众挂送灰牌。<a id="a-Hm"></a>至期鸣钟集请起骨佛事送至塔所请入塔佛事。<a id="a-Hn"></a>入毕知事封塔。<a id="a-Ho"></a>维那举大悲咒。<a id="a-Hp"></a>回向云(上来讽经功德。<a id="a-Hq"></a>奉为圆寂某上座入塔之次庄严报地。<a id="a-Hr"></a>十方云云)知客平举楞严咒。<a id="a-Hs"></a>乡人讽经回向并同。</p>
 </body>
</html>