<!doctype html>
<html id="z3IBXOy1k8" data-ver="864">
 <head>
  <meta charset="utf-8">
  <meta author="德辉">
  <meta author="大訢">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">敕修百丈清规卷第七</h1>
  <h2 id="a2">板帐式</h2>
  <p id="a3">今具估唱亡僧某甲称呼衣钵钞收支下项。</p>
  <p id="a4">一收钞一千贯文(系唱衣钞收到。<a id="a-5"></a>或别有收钞名目。<a id="a-6"></a>逐一列写)</p>
  <p id="a7">支钞九十一贯文(系板帐支行)开具内一十五贯文(回龛)</p>
  <p id="a8">三贯文(回祭)　三贯文(设粥)</p>
  <p id="a9">一贯文(龛前灯油)　十贯文(笔纸造单幡花雪柳)</p>
  <p id="aA">一贯文(净发)　二贯伍伯文(移龛抬亡)</p>
  <p id="aB">伍伯文(烧浴汤)　二贯文(浴亡)</p>
  <p id="aC">一贯文(直灵上粥饭)　伍伯文(库司客头报造祭)</p>
  <p id="aD">伍伯文(钉挂祭筵)　伍伯文(管计出碗楪)</p>
  <p id="aE">伍伯文(库子出给造祭)　伍伯文(监厨造食)</p>
  <p id="aF">伍伯文(库司茶头上茶汤)　伍伯文(参头差拨行者)</p>
  <p id="aG">二贯文(堂司行者报众)　伍伯文(监作差拨又力)</p>
  <p id="aH">伍伯文(方丈听叫捧香合)　十贯文(行堂讽经)</p>
  <p id="aI">一贯文(贴堂司行者鸣廊板)　二贯文(四寮茶头供应)</p>
  <p id="aJ">一十伍贯文(舁龛)　一贯文(打钹)</p>
  <p id="aK">三贯文(鼓乐)　三贯文(扛香卓挑幡灯六人)</p>
  <p id="aL">伍伯文(俵雪柳柴枝)　一贯文(化亡)</p>
  <p id="aM">三贯文(方丈一行人仆送丧)　一贯文(四寮人力扛橙卓)</p>
  <p id="aN">伍伯文(贴堂司行者呈衣)　伍伯文(堂司行者唱衣)</p>
  <p id="aO">伍伯文(贴供头递唱衣标)　伍伯文(供头收衣)</p>
  <p id="aP">伍伯文(唱食行者撮阄)　伍伯文(收骨)</p>
  <p id="aQ">一贯文(抬灰函)　一贯文(直塔)共支行。</p>
  <p id="aR">支钞二伯七十贯文(系板帐支行外三七抽分归常住。<a id="a-S"></a>计上件支行)</p>
  <p id="aT">支钞一伯三十伍贯文(佛事钱)</p>
  <p id="aU">开具内二十贯(秉炬)</p>
  <p id="aV">一十贯(贴秉炬佛事)　四十贯(锁龛起龛起骨入塔)</p>
  <p id="aW">二十贯(贴上四项佛事)　三十贯(维那山头佛事知客侍者把帐)</p>
  <p id="aX">一十伍贯(贴上三项佛事)　共支行。</p>
  <p id="aY">支钞一十伍贯文(首座主丧。<a id="a-Z"></a>都寺押丧。<a id="a-a"></a>维那主磬。<a id="a-b"></a>各伍贯文。<a id="a-c"></a>计上件支行)</p>
  <p id="ad">支钞九贯文(知客举经侍者捧香。<a id="a-e"></a>合各三贯。<a id="a-f"></a>圣僧侍者收唱衣钱二贯。<a id="a-g"></a>直岁度火把一贯计上件支行)</p>
  <p id="ah">支钞一十伍贯文(方丈两序堂司行者。<a id="a-i"></a>抄劄估衣造单三次次点心方丈双分。<a id="a-j"></a>计上件支行)</p>
  <p id="ak">支钞二十贯文(方丈两序佥单。<a id="a-l"></a>方丈双分。<a id="a-m"></a>计上件支行)</p>
  <p id="an">支钞四伯四十四贯伍伯文(系俵众经钱观音大士圣僧方丈双分。<a id="a-o"></a>僧众约四百员。<a id="a-p"></a>各一贯文。<a id="a-q"></a>堂司行者随僧嚫在假并暂到。<a id="a-r"></a>约七十九人半分。<a id="a-s"></a>各伍伯文。<a id="a-t"></a>共支行)</p>
  <p id="au">除支外见管钞伍伯文(收堂司公用)</p>
  <p id="av">右具如前。</p>
  <p id="aw">年　月　日堂司行者　某　具。</p>
  <p id="ax">把帐　侍者　某押　知客　某押。</p>
  <p id="ay">直岁　　　知殿。</p>
  <p id="az">典座　　　知浴。</p>
  <p id="a10">副寺　　　藏主。</p>
  <p id="a11">维那　　　藏主。</p>
  <p id="a12">副寺　　　书记。</p>
  <p id="a13">监寺　　　首座。</p>
  <p id="a14">都寺　　　首座　某押(两序并同)</p>
  <p id="a15">住持　　　　　　押。</p>
  <p id="a16">板帐之设。<a id="a-17"></a>盖古者凡立成式必书诸板。<a id="a-18"></a>示不可移易也。<a id="a-19"></a>故丛林亡僧有板帐焉。<a id="a-1A"></a>凡僧亡以其所有衣物。<a id="a-1B"></a>对众估唱惩贪积也。<a id="a-1C"></a>估唱得钱必照板帐。<a id="a-1D"></a>支用外其钱作三七。<a id="a-1E"></a>抽分归常住(百贯抽三十贯。<a id="a-1F"></a>不满百贯则不抽分)余则均俵僧众。<a id="a-1G"></a>经资一伯则佛事一贯。<a id="a-1H"></a>方丈倍之。<a id="a-1I"></a>以一千贯为率条列于前。<a id="a-1J"></a>约其成式多则增而上之。<a id="a-1K"></a>少则降而杀之。<a id="a-1L"></a>临时又量众。<a id="a-1M"></a>随宜以斟酌之(或勤旧有田地米谷房舍床榻卓橙当尽归常住。<a id="a-1N"></a>仍量唱衣钱寡多。<a id="a-1O"></a>则排日俵嚫讽经看经添奠茶汤转龛骨等佛事)</p>
  <p id="a1P">大众章终。</p>
  <p data-pb></p>
  <h2 id="a1Q">节腊章第八</h2>
  <p id="a1R">不序齿而序腊以别俗也。<a id="a-1S"></a>西域三时以一时为安居。<a id="a-1T"></a>出入有禁止。<a id="a-1U"></a>凡禅诵行坐依受戒先后为次。<a id="a-1V"></a>而制以九旬策勋于道。<a id="a-1W"></a>以三旬营资身之具。<a id="a-1X"></a>使内外均养身心俱安也。<a id="a-1Y"></a>克期进修不舍寸阴。<a id="a-1Z"></a>护惜生命行兼慈忍。<a id="a-1a"></a>旨哉圣训万世永遵。<a id="a-1b"></a>而五竺地广暑寒霖潦气候之弗齐。<a id="a-1c"></a>故结制有以四月五月十二月。<a id="a-1d"></a>然皆始以十六日。<a id="a-1e"></a>所谓雨安居者。<a id="a-1f"></a>因地随时惟适之安。<a id="a-1g"></a>或曰坐夏或曰坐腊。<a id="a-1h"></a>戒腊之义始此。<a id="a-1i"></a>如言验蜡人冰以坐腊之人。<a id="a-1j"></a>验其行犹冰洁。<a id="a-1k"></a>或谓埋蜡人于地。<a id="a-1l"></a>以验所修之成亏者。<a id="a-1m"></a>类淫巫俚语庸非相传之讹耶。<a id="a-1n"></a>且吾所修证圣不能窥。<a id="a-1o"></a>岂外物可测其进退哉。<a id="a-1p"></a>今禅林结制以四月望。<a id="a-1q"></a>解以七月望者　若先一日讲行礼仪而期内得专志于道故略繁文。<a id="a-1r"></a>亦随方毗尼。<a id="a-1s"></a>或议不如法而不知其得法外意也。<a id="a-1t"></a>中土以冬为一阳之始。<a id="a-1u"></a>岁为四序之端。<a id="a-1v"></a>物时维新人情胥庆。<a id="a-1w"></a>礼贵同俗化在随宜故。<a id="a-1x"></a>以结解冬年为四大节。<a id="a-1y"></a>周旋规矩。<a id="a-1z"></a>耸观龙象之筵。<a id="a-20"></a>主宾唱酬。<a id="a-21"></a>兼闻狮子之吼。<a id="a-22"></a>礼文秩猗欤盛哉。</p>
  <h2 id="a23">夏前出草单</h2>
  <p id="a24">丛林以三月初一日。<a id="a-25"></a>出草单。<a id="a-26"></a>见后方丈止挂搭。<a id="a-27"></a>堂司依戒腊牌写僧数。<a id="a-28"></a>令行者先呈首座。<a id="a-29"></a>次呈住持。<a id="a-2A"></a>两序挂僧堂前。<a id="a-2B"></a>备卓子列笔砚于下。<a id="a-2C"></a>凡三日皆斋后出。<a id="a-2D"></a>或有差误请自改正。<a id="a-2E"></a>盖防初上床历。<a id="a-2F"></a>一时恐有错乱。<a id="a-2G"></a>又众多或致漏落。<a id="a-2H"></a>将写图帐故先具草单。<a id="a-2I"></a>各当自看本名戒次高下。<a id="a-2J"></a>近来好争作闹者。<a id="a-2K"></a>往往恃强挟私。<a id="a-2L"></a>争较名字。<a id="a-2M"></a>是非互相涂抹。<a id="a-2N"></a>喧哗挠众犯者合摈。<a id="a-2O"></a>果有冒名越戒者。<a id="a-2P"></a>惟当详禀。<a id="a-2Q"></a>维那首座。<a id="a-2R"></a>覆住持处置。</p>
  <p id="a2S">草单式(戒次朱书名字墨书)</p>
  <p id="a2T">清众戒腊　威音王戒　陈如尊者。</p>
  <p id="a2U">堂头和尚　至元几戒　元贞几戒。</p>
  <p id="a2V">某甲上座　某甲上座　大德几戒。</p>
  <p id="a2W">至大几戒　某甲上座　某甲上座。</p>
  <p id="a2X">右具如前。<a id="a-2Y"></a>恐有差误请自改正。<a id="a-2Z"></a>伏幸众悉。</p>
  <p id="a2a">今月　日　堂司　某　具。</p>
  <p data-pb></p>
  <h2 id="a2b">新挂搭人点入寮茶</h2>
  <p id="a2c">挂搭人入寮后。<a id="a-2d"></a>照列纳陪寮钱若干。<a id="a-2e"></a>候寮元轮排。<a id="a-2f"></a>当在何日。<a id="a-2g"></a>挂点茶牌报众。<a id="a-2h"></a>书云(今晨斋退某甲上座某甲上座列写或三人六人九人为度)须各备小香合具威仪。<a id="a-2i"></a>预列众寮前右边立候众下堂。<a id="a-2j"></a>茶头即鸣寮前板。<a id="a-2k"></a>众至揖迎归位立定。<a id="a-2l"></a>点茶人列一行问讯。<a id="a-2m"></a>揖坐坐毕。<a id="a-2n"></a>分进中炉上下间炉前。<a id="a-2o"></a>烧香人多不过九人。<a id="a-2p"></a>则三三进前退步。<a id="a-2q"></a>转身须相照顾详缓。<a id="a-2r"></a>列一行问讯仍分进炉前问讯退。<a id="a-2s"></a>仍一行列问讯而立。<a id="a-2t"></a>谓之揖香。<a id="a-2u"></a>鸣寮内小板二下。<a id="a-2v"></a>行茶遍。<a id="a-2w"></a>瓶须从穿堂入。<a id="a-2x"></a>仍如前进前问讯复退作一行。<a id="a-2y"></a>问讯谓之揖茶。<a id="a-2z"></a>鸣小板一下收盏众起立定。<a id="a-30"></a>寮元出炉前对点茶人代众谢茶。<a id="a-31"></a>众人就位同时合掌谢毕。<a id="a-32"></a>寮元复位。<a id="a-33"></a>点茶人复一行列问讯。<a id="a-34"></a>再各分进炉前问讯。<a id="a-35"></a>谓之谢众临。<a id="a-36"></a>仍退作一行问讯。<a id="a-37"></a>鸣寮前板三下。<a id="a-38"></a>大众和南而散。<a id="a-39"></a>寮元随令茶头请点茶人献茶。<a id="a-3A"></a>候点入寮茶毕寮(元逐日衣戒具名点戒腊茶。<a id="a-3B"></a>行体并同前)</p>
  <h2 id="a3C">出图帐</h2>
  <p id="a3D">草单已定。<a id="a-3E"></a>堂司依戒腊写楞严图念诵巡堂图被位图钵位图(式前后互见)戒腊牌。<a id="a-3F"></a>惟钵位图当分十六板(余随僧堂大小不拘)除单寮西堂首座勤旧。<a id="a-3G"></a>排板头外。<a id="a-3H"></a>其余并依戒腊。<a id="a-3I"></a>旧以送蒙堂者排副钵。<a id="a-3J"></a>后因争兢不排。<a id="a-3K"></a>悉依戒次具草本。<a id="a-3L"></a>呈首座。<a id="a-3M"></a>次呈住持看定方写诸图。<a id="a-3N"></a>正本再呈。<a id="a-3O"></a>惟钵位图(遍呈单。<a id="a-3P"></a>寮浴佛日并铺大殿前。<a id="a-3Q"></a>被钵位图叉当预出。<a id="a-3R"></a>书小榜报众云。<a id="a-3S"></a>粥罢排被钵位)(伏幸　悉众今月日堂司某白)贴僧堂前后门。</p>
  <p id="a3T"></p>
  <p data-pb></p>
  <h2 id="a3U">众寮结解特为众汤(附建散楞严)</h2>
  <p id="a3V">四月初待众诣方丈谢挂搭罢。<a id="a-3W"></a>堂司图帐已定。<a id="a-3X"></a>寮元依戒排经柜图。<a id="a-3Y"></a>茶汤问讯图。<a id="a-3Z"></a>清众戒腊牌。<a id="a-3a"></a>入寮资次牌净发牌。<a id="a-3b"></a>夏中行茶汤瓶盏图(兄弟结缘随意书名)图成大众和南时俱出于穿堂。<a id="a-3c"></a>十二日午后堂司行者覆住持两序。<a id="a-3d"></a>诸寮挂讽经牌报众寮元洒扫众寮预具状见后。<a id="a-3e"></a>贴寮前下间。<a id="a-3f"></a>请合寮尊众。<a id="a-3g"></a>特为汤铺设照牌。<a id="a-3h"></a>观音前设供养。<a id="a-3i"></a>上下间排香炉烛台。<a id="a-3j"></a>预煎汤寮元亲送方丈。<a id="a-3k"></a>令茶头分送诸寮。<a id="a-3l"></a>俱毕鸣寮内小板。<a id="a-3m"></a>先讲小座汤亦设照牌。<a id="a-3n"></a>特为寮主副寮楞严头行瓶盏人。<a id="a-3o"></a>请寮长光伴揖坐。<a id="a-3p"></a>烧香揖香归位坐行汤毕。<a id="a-3q"></a>方鸣寮前板。<a id="a-3r"></a>寮长大众入座。<a id="a-3s"></a>请维那侍者。<a id="a-3t"></a>光伴与寮元分手位。<a id="a-3u"></a>寮长对面位。<a id="a-3v"></a>大众依戒四案位。<a id="a-3w"></a>寮主副寮分案行礼。<a id="a-3x"></a>皆巡问讯。<a id="a-3y"></a>入座揖坐烧香揖香。<a id="a-3z"></a>鸣寮内板二下。<a id="a-40"></a>行汤遍揖汤。<a id="a-41"></a>又鸣板一下收盏毕寮长进炉前谢汤毕。<a id="a-42"></a>鸣寮前板三下退座。<a id="a-43"></a>两序入寮首座都寺各烧香归班位立。<a id="a-44"></a>寮元于门外右立。<a id="a-45"></a>伺迎住持入烧香立定。<a id="a-46"></a>寮元于西序班末后立。<a id="a-47"></a>出烧香礼拜楞严头举咒。<a id="a-48"></a>回向毕。<a id="a-49"></a>寮元送住持出。<a id="a-4A"></a>七月十二日礼同。</p>
  <p id="a4B">守寮比丘　某　右某启取今晚就寮煎汤。</p>
  <p id="a4C">状　一中特为　合寮尊众聊旌　某制之仪伏。</p>
  <p id="a4D">望　众慈同垂。</p>
  <p id="a4E">光降谨状　今月　日守寮比丘　某　状。</p>
  <p id="a4F">式　可漏子状请　合寮尊众禅师　守寮比丘。</p>
  <p id="a4G">某谨状。</p>
  <p data-pb></p>
  <h2 id="a4H">楞严会</h2>
  <p id="a4I">四月十三日启建。<a id="a-4J"></a>堂司预照大众戒腊写图见后。<a id="a-4K"></a>浴佛日诸图帐俱同出铺殿前。<a id="a-4L"></a>请书记制疏语。<a id="a-4M"></a>维那先期择有音声者为楞严头。<a id="a-4N"></a>引诣方丈库司问讯。<a id="a-4O"></a>皆请点心。<a id="a-4P"></a>维那光伴至期写普回向偈(偈见后乃真歇了禅师制)贴殿内左右柱上。<a id="a-4Q"></a>有处见成刻碑则挂牌。<a id="a-4R"></a>堂司行者隔宿报众云(来晨粥罢各俱威仪诣大殿启建楞严会讽经)就挂诸寮讽经牌。<a id="a-4S"></a>次日粥罢。<a id="a-4T"></a>候殿上排办毕。<a id="a-4U"></a>覆两序次覆住持。<a id="a-4V"></a>自众寮前鸣板。<a id="a-4W"></a>起巡廊鸣遍。<a id="a-4X"></a>鸣方丈板。<a id="a-4Y"></a>住持出。<a id="a-4Z"></a>鸣库堂前大板三下。<a id="a-4a"></a>鸣大钟僧堂钟殿钟。<a id="a-4b"></a>住持至佛前烧香上茶汤毕归位行者鸣钹。<a id="a-4c"></a>维那揖住持两序出班烧香(大众无拜此旧规所载近时有。<a id="a-4d"></a>谓大众同展三拜。<a id="a-4e"></a>住持跪炉。<a id="a-4f"></a>并与圣节佛诞礼同。<a id="a-4g"></a>不知何所祖述。<a id="a-4h"></a>原夫大众拜与住持跪炉。<a id="a-4i"></a>宣疏者以祝圣寿报佛恩。<a id="a-4j"></a>当严其礼以示特重。<a id="a-4k"></a>楞严会乃祈保安居。<a id="a-4l"></a>于礼可杀。<a id="a-4m"></a>不若从旧为允)白佛宣疏毕。<a id="a-4n"></a>楞严头唱。<a id="a-4o"></a>楞严众和毕。<a id="a-4p"></a>仍作梵音。<a id="a-4q"></a>唱念经首序引毕。<a id="a-4r"></a>方举咒。<a id="a-4s"></a>咒毕唱摩诃。<a id="a-4t"></a>众和毕。<a id="a-4u"></a>维那回向云(上来讽经功德。<a id="a-4v"></a>回向真如实际庄严无上佛果菩提。<a id="a-4w"></a>四恩总报三有齐资。<a id="a-4x"></a>法界有清同圆种智。<a id="a-4y"></a>十方三世一切云云)每日粥罢少歇。<a id="a-4z"></a>伺众更衣。<a id="a-50"></a>堂司行者覆两序。<a id="a-51"></a>次覆住持。<a id="a-52"></a>然后巡廊鸣板各三下遍。<a id="a-53"></a>住持出则鸣大板三下。<a id="a-54"></a>不出则不鸣。<a id="a-55"></a>鸣僧堂钟殿钟不鸣大钟。<a id="a-56"></a>集众讽咒毕。<a id="a-57"></a>楞严头举普回向偈。<a id="a-58"></a>大众同声念。<a id="a-59"></a>如遇旦望则祝圣寿。<a id="a-5A"></a>系维那回向至七月(十三日。<a id="a-5B"></a>满散礼同。<a id="a-5C"></a>但楞严头唱念咒尾之末章维那回向而散)</p>
  <p id="a5D"></p>
  <p id="a5E">上来现前比丘众　讽诵楞严秘密咒。</p>
  <p id="a5F">回向护法众龙天　土地伽蓝诸圣造。</p>
  <p id="a5G">普　三涂八难俱离苦　四恩三有尽沾恩。</p>
  <p id="a5H">回　国界安宁兵革销　风调雨顺民康乐。</p>
  <p id="a5I">向　一众熏修希胜进　十地顿超无难事。</p>
  <p id="a5J">偈　山门镇静绝非虞　檀信归依僧福慧。</p>
  <p id="a5K">十方三世一切佛　一切菩萨摩诃萨。</p>
  <p id="a5L">摩诃般若波罗密。</p>
  <p id="a5M">疏语(启建)金由淬砺之精其锋莫挫。<a id="a-5N"></a>镜假炼磨之莹则照不昏。<a id="a-5O"></a>故　先圣显抑扬之机　为众生破微细之惑。<a id="a-5P"></a>摩登庆喜　妙协冥权　世尊文殊特彰化轨　阐一代教观则有观有教　示密因修证而无证无修　明真见而息诸尘。<a id="a-5Q"></a>空花无蒂　居正定以制群动。<a id="a-5R"></a>止水不波。<a id="a-5S"></a>顾末裔之何知。<a id="a-5T"></a>诵　遗言而自警。<a id="a-5U"></a>伏愿促恒河沙劫为一念。<a id="a-5V"></a>无间长期。<a id="a-5W"></a>会十方刹土以同居。<a id="a-5X"></a>咸成　正觉　(满散)眷此林园宛尔　只桓精舍　现前海众俨然　一会灵山　括大千于微尘　融三际于当念。<a id="a-5Y"></a>属休夏之自恣。<a id="a-5Z"></a>无犯无持。<a id="a-5a"></a>总万象以交参。<a id="a-5b"></a>孰凡孰圣。<a id="a-5c"></a>人人妙觉。<a id="a-5d"></a>刹刹毗卢　示现千百亿身　超越五十七位。<a id="a-5e"></a>以指喻指之非指。<a id="a-5f"></a>指亦俱亡。<a id="a-5g"></a>似空藏空而合空。<a id="a-5h"></a>空宁可饷　为怜幼稚　特奖愚蒙。<a id="a-5i"></a>遵　遗教以受持。<a id="a-5j"></a>赖　安居之无障。<a id="a-5k"></a>伏愿奢摩寂静具足诸尘劳门　大用繁兴等入首楞严定。</p>
  <p data-pb></p>
  <h2 id="a5l">戒腊牌</h2>
  <p id="a5m">司侍司众寮预依戒腊写造。<a id="a-5n"></a>至十四日午后。<a id="a-5o"></a>堂司牌列僧堂前上间。<a id="a-5p"></a>侍司牌列法堂下间。<a id="a-5q"></a>众寮牌列寮内。<a id="a-5r"></a>各备香几炉烛供养。<a id="a-5s"></a>大众各炷香展拜毕。<a id="a-5t"></a>仍各收牌挂起。</p>
  <h2 id="a5u">方丈小座汤</h2>
  <p id="a5v">四节讲行按古有三座汤。<a id="a-5w"></a>第一座分二出。<a id="a-5x"></a>特为东堂西堂请首座。<a id="a-5y"></a>光伴第二座分四出。<a id="a-5z"></a>头首一出。<a id="a-60"></a>知事二出西序勤旧三出。<a id="a-61"></a>东序勤旧四出。<a id="a-62"></a>西堂光伴第三座位。<a id="a-63"></a>多分六出。<a id="a-64"></a>本山办事。<a id="a-65"></a>诸方办事。<a id="a-66"></a>随职高下分坐。<a id="a-67"></a>职同者次之。<a id="a-68"></a>首座光伴侍司预备草图。<a id="a-69"></a>呈方丈议定。<a id="a-6A"></a>至日依名书照牌。<a id="a-6B"></a>午后备卓袱。<a id="a-6C"></a>作一二三座。<a id="a-6D"></a>陈列寝堂下间。<a id="a-6E"></a>东西堂前堂首座都寺系请客侍者。<a id="a-6F"></a>各诣寮触礼拜请云。<a id="a-6G"></a>堂头和尚请今晚就寝堂。<a id="a-6H"></a>特为献汤。<a id="a-6I"></a>余头首办事名胜方丈客头行者请云。<a id="a-6J"></a>方丈和尚参前请就寝堂。<a id="a-6K"></a>特为献汤。<a id="a-6L"></a>寝堂钉挂排位。<a id="a-6M"></a>秉烛装香毕。<a id="a-6N"></a>客头行者覆侍者。<a id="a-6O"></a>次覆方丈鸣鼓。<a id="a-6P"></a>初座客集侍者揖引。<a id="a-6Q"></a>至住持前问讯依照牌入位立定。<a id="a-6R"></a>烧香侍者请客侍者分往特为人前。<a id="a-6S"></a>巡问讯揖坐已。<a id="a-6T"></a>复位并立。<a id="a-6U"></a>烧香侍者进前烧香。<a id="a-6V"></a>仍归位。<a id="a-6W"></a>与请客侍者同时转身分巡问讯揖香。<a id="a-6X"></a>候鸣板二下行汤遍。<a id="a-6Y"></a>仍巡揖汤毕。<a id="a-6Z"></a>烧香侍者进烧光伴香。<a id="a-6a"></a>鸣板一下收盏鸣鼓五下退座。<a id="a-6b"></a>三座行礼并同。<a id="a-6c"></a>丛林以茶汤为盛礼。<a id="a-6d"></a>近来多因争位次高下。<a id="a-6e"></a>遂寝不讲。<a id="a-6f"></a>住持当力行之。<a id="a-6g"></a>江湖老成当力从臾之。<a id="a-6h"></a>庶将来知所矜式云。</p>
  <p id="a6i"></p>
  <p data-pb></p>
  <h2 id="a6j">四节土地堂念诵</h2>
  <p id="a6k">凡遇节。<a id="a-6l"></a>先一日午后土地堂严设供养。<a id="a-6m"></a>排香烛台凡炉瓶。<a id="a-6n"></a>堂司行者报众挂念诵牌。<a id="a-6o"></a>巡廊鸣板与三八同。<a id="a-6p"></a>众集相对雁立。<a id="a-6q"></a>住持先祖堂。<a id="a-6r"></a>次大殿炷香三拜。<a id="a-6s"></a>鸣大板三下。<a id="a-6t"></a>鸣大钟。<a id="a-6u"></a>住持至(大众俯首合掌为迎住持。<a id="a-6v"></a>侍者随后。<a id="a-6w"></a>只当叉手而过)烧香归位。<a id="a-6x"></a>行者鸣钹维那出揖班上香毕。<a id="a-6y"></a>念诵回向(见后)</p>
  <p id="a6z">切以。<a id="a-70"></a>薰风扇野。<a id="a-71"></a>炎帝司方。<a id="a-72"></a>当法王禁足之辰。</p>
  <p id="a73">乃释子护生之日。<a id="a-74"></a>恭裒大众肃诣灵祠。<a id="a-75"></a>诵持。</p>
  <p id="a76">万德洪名。<a id="a-77"></a>回向合堂真宰。<a id="a-78"></a>所祈加护得遂安。</p>
  <p id="a79">四　居。<a id="a-7A"></a>仰凭大众念云云。</p>
  <p id="a7B">切以。<a id="a-7C"></a>金风扇野白帝司方。<a id="a-7D"></a>当觉皇解制之辰。</p>
  <p id="a7E">节　是法岁周圆之日。<a id="a-7F"></a>九旬无难一众咸安。<a id="a-7G"></a>诵持。</p>
  <p id="a7H">万德洪名。<a id="a-7I"></a>仰答合堂真宰。<a id="a-7J"></a>仰凭大众念云云。</p>
  <p id="a7K">念　切以。<a id="a-7L"></a>时临亚岁节届书云。<a id="a-7M"></a>当一阳来复之辰。</p>
  <p id="a7N">乃万汇发生之始。<a id="a-7O"></a>恭裒大众肃诣灵祠。<a id="a-7P"></a>诵持。</p>
  <p id="a7Q">诵　万德洪名。<a id="a-7R"></a>回向合堂真宰。<a id="a-7S"></a>仰凭大众念云云。</p>
  <p id="a7T">切以。<a id="a-7U"></a>化工密运岁历云周。<a id="a-7V"></a>咸忻四序之安。<a id="a-7W"></a>将。</p>
  <p id="a7X">回　启三阳之庆。<a id="a-7Y"></a>恭裒大众肃诣灵祠。<a id="a-7Z"></a>诵持万。</p>
  <p id="a7a">德洪名。<a id="a-7b"></a>回向合堂真宰。<a id="a-7c"></a>仰凭大众念云云。</p>
  <p id="a7d">向　上来念诵功德回。<a id="a-7e"></a>向当山土地列位护伽蓝神。</p>
  <p id="a7f">合堂真宰。<a id="a-7g"></a>所冀。<a id="a-7h"></a>神功协赞。<a id="a-7i"></a>发挥有利之勋。</p>
  <p id="a7j">梵苑超隆。<a id="a-7k"></a>永锡无私之庆。<a id="a-7l"></a>再劳尊众念十方。</p>
  <p id="a7m">三世一切云云四节并同。</p>
  <p data-pb></p>
  <h2 id="a7n">库司四节特为首座大众汤</h2>
  <p id="a7o">念诵罢。<a id="a-7p"></a>就僧堂讲礼。<a id="a-7q"></a>都寺预于斋退具汤榜见后。<a id="a-7r"></a>即令客头行者备柈袱炉烛。<a id="a-7s"></a>诣前堂首座前。<a id="a-7t"></a>插香触礼一拜。<a id="a-7u"></a>禀云(今晚就云堂。<a id="a-7v"></a>特为首座大众点汤。<a id="a-7w"></a>伏望慈悲特垂光降)以榜呈纳首座。<a id="a-7x"></a>随令本寮茶头递付供头。<a id="a-7y"></a>贴僧堂前下间。<a id="a-7z"></a>库司客头随覆云(拜请汤罢就座药石)都寺怀香诣方丈。<a id="a-80"></a>触礼一拜请云(今晚就云堂特为首座大众点汤。<a id="a-81"></a>伏望和尚慈悲特垂降重)仍分付客头。<a id="a-82"></a>请勤旧蒙堂诸寮。<a id="a-83"></a>各挂点汤牌。<a id="a-84"></a>逐一请已。<a id="a-85"></a>僧堂前列照牌。<a id="a-86"></a>设首座与住持对面位。<a id="a-87"></a>上下间安大众位。<a id="a-88"></a>差行者专直特为人。<a id="a-89"></a>念诵毕。<a id="a-8A"></a>即鸣斋鼓一通。<a id="a-8B"></a>大众归钵位。<a id="a-8C"></a>头首一班齐归前板。<a id="a-8D"></a>都寺随入揖首座离位。<a id="a-8E"></a>却揖以次头首进板首。<a id="a-8F"></a>随送首座归位。<a id="a-8G"></a>从圣僧后。<a id="a-8H"></a>右出堂外。<a id="a-8I"></a>迎住持入堂。<a id="a-8J"></a>供头缓鸣堂前钟七下。<a id="a-8K"></a>送住持入位。<a id="a-8L"></a>仍往首座前揖坐。<a id="a-8M"></a>仍如前出从首座板。<a id="a-8N"></a>起巡堂一匝。<a id="a-8O"></a>外堂上下间。<a id="a-8P"></a>归堂中立问讯众坐。<a id="a-8Q"></a>进前烧香次上下间外堂归香合安元处。<a id="a-8R"></a>即往特为人前问讯。<a id="a-8S"></a>右出住持前问讯。<a id="a-8T"></a>仍巡问讯一匝。<a id="a-8U"></a>及外堂归堂中问讯侧立。<a id="a-8V"></a>鸣堂前钟二下。<a id="a-8W"></a>先进特为人与住持汤。<a id="a-8X"></a>次行大众汤遍瓶出。<a id="a-8Y"></a>往特为人前问讯。<a id="a-8Z"></a>右出圣僧前。<a id="a-8a"></a>大展三拜。<a id="a-8b"></a>仍巡堂一匝。<a id="a-8c"></a>出外堂巡毕。<a id="a-8d"></a>引全班入住持前行礼。<a id="a-8e"></a>初展云(此日粗汤特沐慈悲降重。<a id="a-8f"></a>下情不胜感激之至)再展云(即日时令谨时恭惟。<a id="a-8g"></a>堂头和尚尊候起居多福)退触礼三拜毕。<a id="a-8h"></a>转身引从圣僧后转。<a id="a-8i"></a>右出堂前排立。<a id="a-8j"></a>首座随出对触礼一拜谢汤。<a id="a-8k"></a>复从上间入特为位。<a id="a-8l"></a>都寺复归中烧香(为药石故)而退。<a id="a-8m"></a>堂司行者喝云(请大众下钵)行者进住持特为人卓。<a id="a-8n"></a>大众展钵(头首不下钵库司备碗楪)行药石食毕鸣鼓三下退座。<a id="a-8o"></a>方丈预出免人事榜云(某节并就来日法堂上人事例免到方丈伏希众悉　住山某　咨白)贴僧堂上间。<a id="a-8p"></a>不鸣放参钟(各乡曲依所出榜诣各处团拜)四节并同。<a id="a-8q"></a>惟冬节汤罢行糍果。<a id="a-8r"></a>方行药石。</p>
  <p id="a8s">汤　库司今晚就云堂点汤一中。<a id="a-8t"></a>特为首座大众。</p>
  <p id="a8u">聊旌某节之仪。<a id="a-8v"></a>伏望众慈同垂光降。</p>
  <p id="a8w">榜　今月　日库司比丘某等敬白。</p>
  <p data-pb></p>
  <h2 id="a8x">结制礼仪</h2>
  <p id="a8y">日五更两序大小勤旧。<a id="a-8z"></a>江湖办事乡曲法眷小师。<a id="a-90"></a>皆当诣方丈插香展礼。<a id="a-91"></a>若见僧堂前出免人事榜。<a id="a-92"></a>则不必往。<a id="a-93"></a>侍者覆方丈令行者报众挂上堂牌。<a id="a-94"></a>粥罢。<a id="a-95"></a>住持说法毕。<a id="a-96"></a>详白行礼始末云(下座先与西堂人事触礼一拜。<a id="a-97"></a>次与知事人事两展三礼。<a id="a-98"></a>次与首座大众人事两展三礼。<a id="a-99"></a>次与首座大众人事两展三礼。<a id="a-9A"></a>知事先归库司。<a id="a-9B"></a>首座领大众诣库司。<a id="a-9C"></a>人事触礼三拜。<a id="a-9D"></a>首座归僧堂前上间。<a id="a-9E"></a>后堂领大众归僧堂下间。<a id="a-9F"></a>与首座人事触礼三拜毕。<a id="a-9G"></a>依念诵图立。<a id="a-9H"></a>首座领众巡入堂内立定。<a id="a-9I"></a>首座离位圣僧前烧香大展三拜。<a id="a-9J"></a>巡堂一匝归位。<a id="a-9K"></a>行者喝云。<a id="a-9L"></a>首座礼谢大众触礼三拜。<a id="a-9M"></a>次知事入堂烧香大展三拜。<a id="a-9N"></a>巡堂一匝。<a id="a-9O"></a>至圣僧板头排立。<a id="a-9P"></a>行者喝云。<a id="a-9Q"></a>知事礼触大众触礼三拜不出堂。<a id="a-9R"></a>住持入堂烧香大展三拜。<a id="a-9S"></a>巡堂一匝归位。<a id="a-9T"></a>行者喝云。<a id="a-9U"></a>堂头和尚与大众人事普触礼三拜。<a id="a-9V"></a>又喝云。<a id="a-9W"></a>大众普同作礼触礼三拜。<a id="a-9X"></a>次第巡寮)下座行者即进香烛台几炉瓶。<a id="a-9Y"></a>作一字排列毕。<a id="a-9Z"></a>西堂进前人事。<a id="a-9a"></a>次知事进插香。<a id="a-9b"></a>初展云(此际安居获奉巾瓶。<a id="a-9c"></a>惟仗法力资持愿无难事)再展云(即日孟夏谨时恭。<a id="a-9d"></a>惟堂头和尚尊候起居多福)退触礼三拜。<a id="a-9e"></a>住持答一拜。<a id="a-9f"></a>次首座领众插香。<a id="a-9g"></a>勤旧诸寮皆随后。<a id="a-9h"></a>次第插香。<a id="a-9i"></a>展礼致词并与前同。<a id="a-9j"></a>众退住持趺座侍者小师插香展拜。<a id="a-9k"></a>次参头领众行者插香礼。<a id="a-9l"></a>拜。<a id="a-9m"></a>次作头领老郎诸直厅轿番人仆等参拜。<a id="a-9n"></a>首座领众。<a id="a-9o"></a>诣库司。<a id="a-9p"></a>人事触礼三拜。<a id="a-9q"></a>后堂首座领众。<a id="a-9r"></a>归僧堂前下间。<a id="a-9s"></a>立定。<a id="a-9t"></a>前堂首座居上间。<a id="a-9u"></a>堂司行者喝云(大众与首座人事)对触礼三拜毕。<a id="a-9v"></a>依念诵图立。<a id="a-9w"></a>首座领众。<a id="a-9x"></a>巡入堂内归位立。<a id="a-9y"></a>侍者暂到巡半堂。<a id="a-9z"></a>侍者于圣僧龛后立。<a id="a-A0"></a>暂到向侍者立定。<a id="a-A1"></a>首座离位进圣僧前烧香。<a id="a-A2"></a>大展三拜。<a id="a-A3"></a>巡堂一匝。<a id="a-A4"></a>复位喝云。<a id="a-A5"></a>首座礼谢大众。<a id="a-A6"></a>对触礼三拜毕。<a id="a-A7"></a>知事入烧香展拜巡堂毕排立圣僧板头。<a id="a-A8"></a>喝云(知事礼谢大众)对触礼三拜毕不出堂。<a id="a-A9"></a>住持入堂烧香展拜巡堂归位(小师</p>
  <p data-pb></p>
  <h2 id="aAA">四节秉拂</h2>
  <p id="aAB">住持小参时白云(来晨斋退。<a id="a-AC"></a>烦都寺维那侍者。<a id="a-AD"></a>赍牌拂诣首座。<a id="a-AE"></a>各处拜请。<a id="a-AF"></a>来晚为众秉拂)次日斋退烧香。<a id="a-AG"></a>侍者即令客头行者携主杖牌拂人仆捧柈袱炉烛约都寺维那。<a id="a-AH"></a>同诣各头首寮。<a id="a-AI"></a>炷香触礼一拜。<a id="a-AJ"></a>禀云(方丈和尚慈旨。<a id="a-AK"></a>令某等谨赍牌拂。<a id="a-AL"></a>专此拜请。<a id="a-AM"></a>今晚为众秉佛)一一请已。<a id="a-AN"></a>首座约同受请头首。<a id="a-AO"></a>带行者将牌拂主丈。<a id="a-AP"></a>随诣方丈禀辞。<a id="a-AQ"></a>住持当力劝勉送出。<a id="a-AR"></a>首座转身就禀云(尊命既严不容辞却。<a id="a-AS"></a>敢借法座。<a id="a-AT"></a>伏望慈。<a id="a-AU"></a>悲。<a id="a-AV"></a>古来秉拂多别设座。<a id="a-AW"></a>今习为常。<a id="a-AX"></a>后昆无闻)次就烧香侍者处。<a id="a-AY"></a>借法鼓。<a id="a-AZ"></a>秉拂人令茶头行者。<a id="a-Aa"></a>请圣僧侍者禅客。<a id="a-Ab"></a>烧香献茶毕云(今晚秉拂。<a id="a-Ac"></a>辄烦侍者烧香禅客问话)复令行者僧堂前挂秉拂牌。<a id="a-Ad"></a>方丈请秉拂人药石。<a id="a-Ae"></a>免赴当送往。<a id="a-Af"></a>堂司行者排办法座左手敷罘罳。<a id="a-Ag"></a>设住持位。<a id="a-Ah"></a>昏钟鸣时。<a id="a-Ai"></a>行者覆秉拂人。<a id="a-Aj"></a>次覆住持鸣鼓一通众集。<a id="a-Ak"></a>小参礼同。<a id="a-Al"></a>住持出径归位立定。<a id="a-Am"></a>都寺维那侍者同往秉拂人前问讯。<a id="a-An"></a>秉拂人往住持前问讯。<a id="a-Ao"></a>次知事前问讯。<a id="a-Ap"></a>巡至班末。<a id="a-Aq"></a>次至同班前问讯。<a id="a-Ar"></a>亦巡至班末即举手与大众普同问讯。<a id="a-As"></a>登座坐定。<a id="a-At"></a>秉拂侍者同方丈侍者出座下问讯。<a id="a-Au"></a>两序西堂次第问讯。<a id="a-Av"></a>住持问讯秉拂人当起身仍就座云(侍者请堂头和尚趺坐)秉拂侍者至住持前问讯。<a id="a-Aw"></a>转身登座烧香。<a id="a-Ax"></a>提坐具问讯。<a id="a-Ay"></a>叉手侧立。<a id="a-Az"></a>秉拂人索语问答了。<a id="a-B0"></a>提纲叙谢方丈及两序勤旧诸寮大众毕。<a id="a-B1"></a>举方丈小参公案。<a id="a-B2"></a>或拈或颂毕下座。<a id="a-B3"></a>住持前问讯复元位。<a id="a-B4"></a>以次秉拂人并如前礼。<a id="a-B5"></a>秉拂罢。<a id="a-B6"></a>方丈客头唱请汤果。<a id="a-B7"></a>如小参时。<a id="a-B8"></a>秉拂人即怀香。<a id="a-B9"></a>同诣方丈拜谢。<a id="a-BA"></a>就坐汤果。<a id="a-BB"></a>次日方丈请茶。<a id="a-BC"></a>如都寺办斋并请茶。<a id="a-BD"></a>半斋点心。<a id="a-BE"></a>别日上堂叙谢管待。<a id="a-BF"></a>或请立班西堂在第二夜秉拂。<a id="a-BG"></a>住持小参时小委曲劝请举扬。<a id="a-BH"></a>随意拈颂公案。<a id="a-BI"></a>递相激扬此道。<a id="a-BJ"></a>近时叙谢循袭繁赘。<a id="a-BK"></a>使人厌听取诮识者。<a id="a-BL"></a>盖秉拂以法为施。<a id="a-BM"></a>苟徇时仪但总标名。<a id="a-BN"></a>或略提过足矣。</p>
  <h2 id="aBO">方丈四节特为首座大众茶</h2>
  <p id="aBP">至日粥罢请客侍者写茶榜见后。<a id="a-BQ"></a>备柈袱炉烛诣寮炷香。<a id="a-BR"></a>触礼请云(堂头和尚今晨斋退。<a id="a-BS"></a>就云堂点茶。<a id="a-BT"></a>特为伏望降重)以榜呈纳贴僧堂前上间。<a id="a-BU"></a>客头行者请以次头首诸寮。<a id="a-BV"></a>及请知事。<a id="a-BW"></a>光伴挂点茶牌。<a id="a-BX"></a>长板鸣。<a id="a-BY"></a>请客侍者入堂圣僧前烧香一炷。<a id="a-BZ"></a>大展三拜。<a id="a-Ba"></a>巡堂一匝。<a id="a-Bb"></a>至中问讯而退。<a id="a-Bc"></a>谓之巡堂请茶。<a id="a-Bd"></a>堂前排特为照牌。<a id="a-Be"></a>首座与住持对面。<a id="a-Bf"></a>上首知事与住持分手位。<a id="a-Bg"></a>维那次之。<a id="a-Bh"></a>以次知事与受特为人分手位。<a id="a-Bi"></a>鸣鼓集众。<a id="a-Bj"></a>烧香侍者行礼(并与库司特为汤礼同)首座至住持前谢茶。<a id="a-Bk"></a>两展三礼。<a id="a-Bl"></a>初展云。<a id="a-Bm"></a>(兹者特蒙煎点。<a id="a-Bn"></a>下情不胜感激之至)再展云(即日时令谨时恭惟。<a id="a-Bo"></a>堂头和尚尊候起居多福)退触礼三拜住持每一展。<a id="a-Bp"></a>则约止之。<a id="a-Bq"></a>至触礼则答一拜。<a id="a-Br"></a>首座转身从圣僧后右出。<a id="a-Bs"></a>住持略送复位。<a id="a-Bt"></a>侍者烧光伴香。<a id="a-Bu"></a>鸣钟收盏鸣鼓退座。<a id="a-Bv"></a>亦同前。<a id="a-Bw"></a>首座先往法堂。<a id="a-Bx"></a>候住持拜谢。<a id="a-By"></a>免则问讯。</p>
  <p id="aBz">榜　堂头和尚今晨斋退就云堂点茶一中特为。</p>
  <p id="aC0">首座大众聊旌某节之仪仍请。</p>
  <p id="aC1">诸知事同垂　光降。</p>
  <p id="aC2">式　今月　日侍司　某敬白。</p>
  <p data-pb></p>
  <h2 id="aC3">库司四节特为首座大众茶</h2>
  <p id="aC4">节之次日粥罢。<a id="a-C5"></a>库司具茶榜(与汤同)请茶报众挂牌。<a id="a-C6"></a>长板鸣入常请茶。<a id="a-C7"></a>与侍者同。<a id="a-C8"></a>斋退排照牌。<a id="a-C9"></a>设位鸣鼓集众。<a id="a-CA"></a>揖坐揖香揖茶巡堂问讯。<a id="a-CB"></a>住持前行礼致词。<a id="a-CC"></a>并同汤礼。</p>
  <h2 id="aCD">前堂四节特为后堂大众茶</h2>
  <p id="aCE">遇节之第三日。<a id="a-CF"></a>首座具茶状见后诣后堂首座寮及诣方丈。<a id="a-CG"></a>请茶讲行礼仪。<a id="a-CH"></a>次第并与库司。<a id="a-CI"></a>特为茶同。<a id="a-CJ"></a>但添设知事位次。</p>
  <p id="aCK">前堂首座比丘某　右某启取今晨斋退就。</p>
  <p id="aCL">茶　云堂点茶一中特为　后堂首座大众聊旌。</p>
  <p id="aCM">某节之仪仍请　诸知事同垂　光伴。</p>
  <p id="aCN">今月　日具位某状。</p>
  <p id="aCO">状　可漏子　状请　后堂首座大众　具位。</p>
  <p id="aCP">谨封。</p>
  <p data-pb></p>
  <h2 id="aCQ">旦望巡堂茶</h2>
  <p id="aCR">持上堂说法竟。<a id="a-CS"></a>白云(下座巡堂吃茶)大众至僧堂前依念诵图立。<a id="a-CT"></a>次第巡入堂内。<a id="a-CU"></a>暂到与侍者随众巡。<a id="a-CV"></a>至圣僧龛后。<a id="a-CW"></a>暂到向龛与侍者对面而立。<a id="a-CX"></a>大众巡遍立定鸣堂前钟七下。<a id="a-CY"></a>住持入堂烧香巡堂一匝归位。<a id="a-CZ"></a>知事堂排列圣僧前问讯。<a id="a-Ca"></a>转身住持前问讯。<a id="a-Cb"></a>从首座板起巡堂一匝。<a id="a-Cc"></a>暂到及侍者随知事后出。<a id="a-Cd"></a>烧香侍者就居中问讯揖</p>
  <p data-pb></p>
  <h2 id="aCe">方丈点行堂茶</h2>
  <p id="aCf">腊僧堂茶罢。<a id="a-Cg"></a>侍者同客头至行堂点茶。<a id="a-Ch"></a>客头预报参头挂点茶牌报众。<a id="a-Ci"></a>烧汤出盏请典座光伴。<a id="a-Cj"></a>方丈预送茶。<a id="a-Ck"></a>侍者至库司。<a id="a-Cl"></a>典座接入。<a id="a-Cm"></a>参头堂主领众行者门迎。<a id="a-Cn"></a>侍者居主位代住持也。<a id="a-Co"></a>典座右位侍者出中烧香一炷。<a id="a-Cp"></a>复位以手揖众坐。<a id="a-Cq"></a>吃茶毕典座送出。<a id="a-Cr"></a>参头堂主门送。<a id="a-Cs"></a>即诣方丈谢茶。</p>
  <h2 id="aCt">库司头首典行堂茶</h2>
  <p id="aCu">库司候方丈点茶罢。<a id="a-Cv"></a>知事诣行堂。<a id="a-Cw"></a>点茶知事居主位。<a id="a-Cx"></a>典座分手行礼与方丈侍者同。<a id="a-Cy"></a>送出门喝云(参头大众诣库司谢茶)库司客头报云(知事传语免谢茶)头首候点僧堂茶(见两序章)罢。<a id="a-Cz"></a>令堂司行者报参头挂牌报众。<a id="a-D0"></a>请典座光伴行礼(与库司同出门喝谢喝免亦同)</p>
  <h2 id="aD1">月分须知</h2>
  <p id="aD2">正月　初一日有处。<a id="a-D3"></a>四孟月大众行道讽经祈保。<a id="a-D4"></a>次具门状。<a id="a-D5"></a>官员檀越诸山贺岁。<a id="a-D6"></a>十七日　百丈忌。</p>
  <p id="aD7">二月　初一日僧堂内闭炉。<a id="a-D8"></a>或山寺高寒母拘。<a id="a-D9"></a>十五日　佛涅槃。</p>
  <p id="aDA">三月　初一日堂司出草单。<a id="a-DB"></a>清明日祖堂诸祖塔诸檀越祠库司。<a id="a-DC"></a>预报洒扫严备供养。<a id="a-DD"></a>集众讽经。<a id="a-DE"></a>此月出榜禁约山林茶笋。</p>
  <p id="aDF">四月　初一日(锁旦过。<a id="a-DG"></a>初四五间告香普说初八日)佛诞浴佛。<a id="a-DH"></a>库司预造黑饭。<a id="a-DI"></a>方丈请大众。<a id="a-DJ"></a>夏前点心。<a id="a-DK"></a>十三日建楞严会。<a id="a-DL"></a>十五日结制(候天气僧堂内下暖帘上凉帘)</p>
  <p id="aDM">五月　端午日早晨知事僧堂内烧香点菖蒲茶。<a id="a-DN"></a>住持上堂次第建青苗会。<a id="a-DO"></a>堂司预出诸寮看经诵经单。<a id="a-DP"></a>直岁点检诸处整漏。<a id="a-DQ"></a>疏浚沟渠。<a id="a-DR"></a>方丈诣诸寮诸庵塔。<a id="a-DS"></a>各作一日点茶温存。<a id="a-DT"></a>僧堂内挂帐。</p>
  <p id="aDU">六月　初一日隆暑首座免鸣坐禅板。<a id="a-DV"></a>入伏堂司提调晒荐。<a id="a-DW"></a>炭头或库司打炭团。</p>
  <p id="aDX">七月　初旬堂司预出盂兰盆会诸寮看诵经单。<a id="a-DY"></a>预率众财。<a id="a-DZ"></a>办斛食供养。<a id="a-Da"></a>十三日散楞严会。<a id="a-Db"></a>十五日解制。<a id="a-Dc"></a>当晚设盂兰盆会。<a id="a-Dd"></a>讽经施食。</p>
  <p id="aDe">八月　初一日开旦过。<a id="a-Df"></a>知客预晒寮内荐席。<a id="a-Dg"></a>此月修补本色衲子未遽起单。<a id="a-Dh"></a>僧堂收帐。</p>
  <p id="aDi">九月　初一日首座复鸣坐禅板。<a id="a-Dj"></a>堂司提调糊僧堂窗。<a id="a-Dk"></a>下凉帘上暖帘。<a id="a-Dl"></a>重阳日早晨知事烧香点茱萸茶。<a id="a-Dm"></a>住持上堂许方来相看。</p>
  <p id="aDn">十月　初一日开炉方丈(大相看初五日)达磨忌。</p>
  <p id="aDo">十一月　二十二日　帝师忌。<a id="a-Dp"></a>冬至库司预办糍果。<a id="a-Dq"></a>此月或进退职事。<a id="a-Dr"></a>或在岁节。<a id="a-Ds"></a>方丈请大众冬前点心。</p>
  <p id="aDt">十二月　初八日　佛成道库司预造红糟。<a id="a-Du"></a>岁终结呈诸色簿书。</p>
  <p id="aDv">节腊章(终)</p>
 </body>
</html>