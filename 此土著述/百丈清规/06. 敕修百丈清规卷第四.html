<!doctype html>
<html id="z3IBXOT1k5" data-ver="950">
 <head>
  <meta charset="utf-8">
  <meta author="德辉">
  <meta author="大訢">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">敕修百丈清规卷第四</h1>
  <h2 id="a2">两序章第六</h2>
  <p id="a3">两序之设为众办事。<a id="a-4"></a>而因以提纲唱道。<a id="a-5"></a>黼黻宗猷。<a id="a-6"></a>至若司帑庾历庶务。<a id="a-7"></a>世出世法无不闲习。<a id="a-8"></a>然后据位称师临众驭物。<a id="a-9"></a>则全体备用所谓成己而成人者也。<a id="a-A"></a>古犹东西易位而交职之。<a id="a-B"></a>不以班资崇卑为谦。<a id="a-C"></a>今岐而二之非也。<a id="a-D"></a>甚而党斗。<a id="a-E"></a>强弱异势至不相容者有矣。<a id="a-F"></a>惟主者申祖训以戒之。<a id="a-G"></a>欲其无争。<a id="a-H"></a>必慎择所任。<a id="a-I"></a>使各当其职人无间言可也。</p>
  <p data-pb></p>
  <h2 id="aJ">西序头首</h2>
  <h2 id="aK">前堂首座</h2>
  <p id="aL">表率丛林人天眼目。<a id="a-M"></a>分座说法开凿后昆。<a id="a-N"></a>坐禅领众谨守条章。<a id="a-O"></a>斋粥精粗勉谕执事。<a id="a-P"></a>僧行失仪依规示罚。<a id="a-Q"></a>老病亡殁垂恤送终。<a id="a-R"></a>凡众之事皆得举行。<a id="a-S"></a>如衣有领如网有纲也。<a id="a-T"></a>虽大方尊宿。<a id="a-U"></a>若住持能以礼致之。<a id="a-V"></a>亦请充此职。<a id="a-W"></a>谓之退位为人。<a id="a-X"></a>如文殊为七佛师。<a id="a-Y"></a>犹助释迦扬化为众上首。<a id="a-Z"></a>吾宗睦州于黄檗。<a id="a-a"></a>云门于灵树。<a id="a-b"></a>光昭前烈诒训后来。<a id="a-c"></a>名位之重可轻任耶。</p>
  <p id="ad">祖庭事苑云。<a id="a-e"></a>首座即古之上座。<a id="a-f"></a>梵语悉替那。<a id="a-g"></a>此云上座。<a id="a-h"></a>一耆年。<a id="a-i"></a>二贵族。<a id="a-j"></a>三先受戒。<a id="a-k"></a>及证道果　今禅门所谓首座者。<a id="a-l"></a>必择其己事已办众所服从德业兼修者。<a id="a-m"></a>充之。</p>
  <p data-pb></p>
  <h2 id="an">后堂首座</h2>
  <p id="ao">居后板辅赞宗风。<a id="a-p"></a>轨则庄端为众模范。<a id="a-q"></a>盖以众多故分前后。<a id="a-r"></a>斋粥二时过堂及坐禅。<a id="a-s"></a>则后门出入。<a id="a-t"></a>如缺前堂。<a id="a-u"></a>住持别日上堂白众请转前板。<a id="a-v"></a>插单唱食。<a id="a-w"></a>其坐禅坐参。<a id="a-x"></a>只众寮前第三下板即入堂。<a id="a-y"></a>不必鸣首座寮前板。<a id="a-z"></a>余行事悉与前堂同。</p>
  <h2 id="a10">书记</h2>
  <p id="a11">即古规之书状也。<a id="a-12"></a>职掌文翰。<a id="a-13"></a>凡山门榜疏书问祈祷词语悉属之。<a id="a-14"></a>盖古之名宿多奉朝廷征召。<a id="a-15"></a>及名山大刹凡奉。</p>
  <p id="a16">圣旨敕黄。<a id="a-17"></a>住持者即具谢表。<a id="a-18"></a>示寂有遗表。<a id="a-19"></a>或所赐所问俱奉表进。<a id="a-1A"></a>而住持专柄大法无事文字。<a id="a-1B"></a>取元戎幕府署记室参军之名。<a id="a-1C"></a>于禅林特请书纪以职之。<a id="a-1D"></a>犹存书状。<a id="a-1E"></a>列于侍者使司方文私下书问。<a id="a-1F"></a>曰内记云。<a id="a-1G"></a>而名之著者。<a id="a-1H"></a>自黄龙南公始。<a id="a-1I"></a>又东山演祖以是职命佛眼远公。<a id="a-1J"></a>欲以名激之使兼通外典助其法海波澜。<a id="a-1K"></a>而先大慧亦尝充之。<a id="a-1L"></a>凡居斯职者。<a id="a-1M"></a>宜以三大老为则可也。</p>
  <p data-pb></p>
  <h2 id="a1N">知藏</h2>
  <p id="a1O">掌经藏兼通义学。<a id="a-1P"></a>凡看经者初入经堂。<a id="a-1Q"></a>先白堂主同到藏司相看。<a id="a-1R"></a>送归按位对触礼一拜。<a id="a-1S"></a>此古规也。<a id="a-1T"></a>今各僧看经多就众寮。<a id="a-1U"></a>而藏殿无设几案者。<a id="a-1V"></a>然充其名当尽其职。<a id="a-1W"></a>函帙目录常加点对缺者补完。<a id="a-1X"></a>蒸润者焙拭。<a id="a-1Y"></a>残断者粘缀。<a id="a-1Z"></a>若大众披阅则藏主置簿。<a id="a-1a"></a>照堂司所排经单列名。<a id="a-1b"></a>逐函交付。<a id="a-1c"></a>看毕照簿交收入藏。<a id="a-1d"></a>庶无散失。<a id="a-1e"></a>推原吾宗既曰教外别传。<a id="a-1f"></a>犹命僧专司其藏者何也。<a id="a-1g"></a>以佛之所言所行为教律。<a id="a-1h"></a>而僧有不遵佛之言</p>
  <p data-pb></p>
  <h2 id="a1i">知客</h2>
  <p id="a1j">典宾客。<a id="a-1k"></a>凡官员檀越尊宿诸方名德之士相过者。<a id="a-1l"></a>香茶迎待随令行者通报方丈。<a id="a-1m"></a>然后引上。<a id="a-1n"></a>相见仍照管安下去处。<a id="a-1o"></a>如以次人客。<a id="a-1p"></a>只就客司相款。<a id="a-1q"></a>或欲诣方丈库司诸寮相访。<a id="a-1r"></a>令行者引往。<a id="a-1s"></a>其旦过寮床帐什物灯油</p>
  <p data-pb></p>
  <h2 id="a1t">知浴</h2>
  <p id="a1u">凡遇开浴。<a id="a-1v"></a>斋前挂开浴牌。<a id="a-1w"></a>寒月五日一浴。<a id="a-1x"></a>暑天每日淋汗。<a id="a-1y"></a>铺设浴室。<a id="a-1z"></a>挂手巾。<a id="a-20"></a>出面盆拖鞋脚布。<a id="a-21"></a>参头差行者直浴。<a id="a-22"></a>斋罢浴头覆维那首座住持毕。<a id="a-23"></a>鸣鼓三下。<a id="a-24"></a>浴圣桶内皆着少汤。<a id="a-25"></a>烧香礼拜想请圣浴。<a id="a-26"></a>次第巡廓鸣板三下。<a id="a-27"></a>遍鸣鼓第一通僧众入浴。<a id="a-28"></a>第二通末头首入浴。<a id="a-29"></a>第三通行者入浴。<a id="a-2A"></a>此时住持方入。<a id="a-2B"></a>以屏风遮隔而浴。<a id="a-2C"></a>第四通人力入浴。<a id="a-2D"></a>监作行者知事居末浴。<a id="a-2E"></a>就弹压之。<a id="a-2F"></a>并点视。<a id="a-2G"></a>令息窖中火及炭煤。<a id="a-2H"></a>水洒干净有余柴搬于远处。<a id="a-2I"></a>其入浴资次当刊揭浴室外(今时谓住持殿头首后浴。<a id="a-2J"></a>知事殿行者后浴。<a id="a-2K"></a>非也。<a id="a-2L"></a>如往持有故欲同头首先浴。<a id="a-2M"></a>则不用设屏障。<a id="a-2N"></a>不入小阁内。<a id="a-2O"></a>只头首板头解衣)室内挂小板旁钉小牌。<a id="a-2P"></a>书云(鸣板一声添汤。<a id="a-2Q"></a>二声添水。<a id="a-2R"></a>三声则止。<a id="a-2S"></a>以此为节)如施主设浴。<a id="a-2T"></a>则课经回向能妙触宣明。<a id="a-2U"></a>成佛子住则功不浪施矣。</p>
  <h2 id="a2V">知殿</h2>
  <p id="a2W">掌诸殿堂香灯时时拂拭尘埃。<a id="a-2X"></a>严洁几案。<a id="a-2Y"></a>或遇风起。<a id="a-2Z"></a>须息炉内香火。<a id="a-2a"></a>及结起幡脚防顾使勿近灯烛。<a id="a-2b"></a>施主香钱不得互用。<a id="a-2c"></a>佛诞日浴佛煎汤供大众。<a id="a-2d"></a>四斋日开殿门。<a id="a-2e"></a>以便往来瞻礼。</p>
  <h2 id="a2f">侍者(烧香书状请客)</h2>
  <p id="a2g">侍者之职最为近密。<a id="a-2h"></a>观道德于前后。<a id="a-2i"></a>听教诲于朝夕。<a id="a-2j"></a>亲炙参扣。<a id="a-2k"></a>期法道底于大成。<a id="a-2l"></a>而礼节常宜恭谨。<a id="a-2m"></a>庆喜之侍瞿昙。<a id="a-2n"></a>香林之侍云门。<a id="a-2o"></a>佛祖重寄其可忽诸。</p>
  <p id="a2p">凡住持上堂小参。<a id="a-2q"></a>普说开室。<a id="a-2r"></a>念诵放参。<a id="a-2s"></a>节腊特为。<a id="a-2t"></a>通覆相看。<a id="a-2u"></a>挂塔烧香行礼记录法语。<a id="a-2v"></a>烧香侍者职之　凡住持往复书问制作文字。<a id="a-2w"></a>先具草呈。<a id="a-2x"></a>如阙书记。<a id="a-2y"></a>山门一应文翰。<a id="a-2z"></a>书状侍者职之　凡住持应接宾客管待尊宿。<a id="a-30"></a>节腊特为具状行礼。<a id="a-31"></a>请客侍者职之。<a id="a-32"></a>或维那知客俱不赴众。<a id="a-33"></a>或在假。<a id="a-34"></a>其行事三侍者皆当摄之(或云书状不当干涉余事。<a id="a-35"></a>无据)若住持久出则归众行立。<a id="a-36"></a>暂出则不离班位。</p>
  <p data-pb></p>
  <h2 id="a37">衣钵侍者(不立班)</h2>
  <p id="a38">辈多以丛林老成之士为之。<a id="a-39"></a>盖能纳忠救过罗致人才。<a id="a-3A"></a>内外庶事通变圆融。<a id="a-3B"></a>庶几上下雍肃。<a id="a-3C"></a>如密庵有如侍者。<a id="a-3D"></a>而得松源世其家。<a id="a-3E"></a>东叟得升首座。<a id="a-3F"></a>而家法益严。<a id="a-3G"></a>今诸方往往任后生晚辈。<a id="a-3H"></a>甚致</p>
  <p data-pb></p>
  <h2 id="a3I">汤药侍者(立班)</h2>
  <p id="a3J">暮供奉方丈汤药。<a id="a-3K"></a>左右应接。<a id="a-3L"></a>佐助衣钵侍者。<a id="a-3M"></a>抚恤近事行仆。<a id="a-3N"></a>或暂缺侍者。<a id="a-3O"></a>客至通覆烧香。<a id="a-3P"></a>或缺人回向。<a id="a-3Q"></a>皆宜摄行。<a id="a-3R"></a>须择年壮谨愿者充之。</p>
  <h2 id="a3S">圣僧侍者(不立班在众后行道堂外粥饭)</h2>
  <p id="a3T">贵有道心。<a id="a-3U"></a>斋粥二时上供鸣下堂椎。<a id="a-3V"></a>朝夕交点被位。<a id="a-3W"></a>中夜剔灯。<a id="a-3X"></a>同维那交收亡僧唱衣钱。<a id="a-3Y"></a>住持迁化把帐。<a id="a-3Z"></a>头首秉拂则为烧香。<a id="a-3a"></a>或代鸣椎。<a id="a-3b"></a>念佛职满。<a id="a-3c"></a>在本山当预侍者名。<a id="a-3d"></a>退耕断桥二老在众时常充此职。<a id="a-3e"></a>以能结众缘而励志于道也。</p>
  <h2 id="a3f">东序知事</h2>
  <h2 id="a3g">都监寺</h2>
  <p id="a3h">古规惟设监院。<a id="a-3i"></a>后因寺广众多。<a id="a-3j"></a>添都寺以总庶务。<a id="a-3k"></a>早暮勤事香火。<a id="a-3l"></a>应接官员施主。<a id="a-3m"></a>会计簿书出纳钱谷。<a id="a-3n"></a>常令岁计有余。<a id="a-3o"></a>尊主爱众。<a id="a-3p"></a>凡事必会议。<a id="a-3q"></a>禀住持方行。<a id="a-3r"></a>训诲行仆不妄鞭捶。<a id="a-3s"></a>设当惩戒摈罚。<a id="a-3t"></a>亦须禀议量情示警。<a id="a-3u"></a>母纵威暴激变起讼。<a id="a-3v"></a>差设庄库职务必须公平。<a id="a-3w"></a>母用私党致怨上下。<a id="a-3x"></a>昔丛林盛时。<a id="a-3y"></a>多请西堂首座书记。<a id="a-3z"></a>以充此职。<a id="a-40"></a>而都监寺亦充首座书记。<a id="a-41"></a>否则必腊高历事廉能公谨。<a id="a-42"></a>素为众服者充之。<a id="a-43"></a>既无取于公。<a id="a-44"></a>而道福殊胜上下美留。<a id="a-45"></a>虽连年不易。<a id="a-46"></a>或数请再充。<a id="a-47"></a>又何伤焉。<a id="a-48"></a>故所在单寮勤旧不满五六人。<a id="a-49"></a>副寺以下非历三次。<a id="a-4A"></a>不归前资。<a id="a-4B"></a>监寺非三次。<a id="a-4C"></a>不归蒙堂。<a id="a-4D"></a>都寺非三次不得居单寮。<a id="a-4E"></a>再请出充者。<a id="a-4F"></a>公界封钥元房。<a id="a-4G"></a>以避嫌疑。<a id="a-4H"></a>斋粥二时必赴堂。<a id="a-4I"></a>则行仆行益自然整肃。<a id="a-4J"></a>如杨岐之辅慈明。<a id="a-4K"></a>石窗之辅宏智。<a id="a-4L"></a>可为法则。</p>
  <p id="a4M">僧史曰。<a id="a-4N"></a>知事三纲者。<a id="a-4O"></a>若网罟之巨绳提之则百目正矣。<a id="a-4P"></a>梵语摩摩帝。<a id="a-4Q"></a>此云寺主。<a id="a-4R"></a>即今之监寺也。<a id="a-4S"></a>又大集经云。<a id="a-4T"></a>僧物难掌。<a id="a-4U"></a>我听二种人掌三宝物。<a id="a-4V"></a>一阿罗汉。<a id="a-4W"></a>二须陀洹。<a id="a-4X"></a>更复二种。<a id="a-4Y"></a>一能持净戒识知业报者。<a id="a-4Z"></a>二畏后世罪有诸惭愧者。</p>
  <p data-pb></p>
  <h2 id="a4a">维那</h2>
  <p id="a4b">纲维众僧曲尽调摄。<a id="a-4c"></a>堂僧挂搭辨度牒真伪。<a id="a-4d"></a>众有争竞遗失。<a id="a-4e"></a>为辨析和会。<a id="a-4f"></a>戒腊资次床历图帐。<a id="a-4g"></a>凡僧事内外无不掌之。<a id="a-4h"></a>举唱回向以声音为佛事。<a id="a-4i"></a>病僧亡僧尤当究心。<a id="a-4j"></a>每日二时赴堂。<a id="a-4k"></a>堂前钟鸣离位。<a id="a-4l"></a>入堂圣僧前左手上香。<a id="a-4m"></a>退两步半。<a id="a-4n"></a>问讯合掌而入椎边立。<a id="a-4o"></a>先看逐日回看神示名位。<a id="a-4p"></a>钟鼓绝鸣椎一下。<a id="a-4q"></a>众展钵已再鸣椎一下。<a id="a-4r"></a>合掌默回向当日神示。<a id="a-4s"></a>左手按砧。<a id="a-4t"></a>举云(仰凭大众念。<a id="a-4u"></a>清净法身毗卢遮那佛。<a id="a-4v"></a>圆满报身十号云云)右手鸣椎。<a id="a-4w"></a>高不过五寸。<a id="a-4x"></a>声绝方下椎。<a id="a-4y"></a>急缓合度。<a id="a-4z"></a>俟首座唱食至第三句将毕。<a id="a-50"></a>转身退至立僧板头立。<a id="a-51"></a>俟行食遍。<a id="a-52"></a>进前鸣椎一下。<a id="a-53"></a>合掌至圣僧前问讯。<a id="a-54"></a>出堂归钵位。<a id="a-55"></a>若施主斋僧行嚫遍食。<a id="a-56"></a>椎后从圣僧后转。<a id="a-57"></a>左边朝首座问讯。<a id="a-58"></a>复鸣椎一下而出。<a id="a-59"></a>为请施财也。<a id="a-5A"></a>或有他缘。<a id="a-5B"></a>或暂假出入。<a id="a-5C"></a>将戒腊簿假簿堂司须知簿。<a id="a-5D"></a>亲送过客司令摄之。</p>
  <p id="a5E">寄归传云。<a id="a-5F"></a>维那。<a id="a-5G"></a>华梵兼举也。<a id="a-5H"></a>维是纲维。<a id="a-5I"></a>华言也。<a id="a-5J"></a>那是梵语。<a id="a-5K"></a>羯磨陀那删去三字从略。<a id="a-5L"></a>此云悦众也。<a id="a-5M"></a>又十诵律云。<a id="a-5N"></a>以僧房中无人知时。<a id="a-5O"></a>打揵(巨寒切)椎(音地)又无人涂治扫洒讲堂食处。<a id="a-5P"></a>无人相续铺床。<a id="a-5Q"></a>众乱时无人弹压等。<a id="a-5R"></a>佛令立维那。<a id="a-5S"></a>又声论翻为次第。<a id="a-5T"></a>谓知僧事之次第也。</p>
  <p data-pb></p>
  <h2 id="a5U">副寺</h2>
  <p id="a5V">规曰库头。<a id="a-5W"></a>今诸寺称柜头。<a id="a-5X"></a>北方称财帛。<a id="a-5Y"></a>其实皆此一职。<a id="a-5Z"></a>盖副贰都监寺分劳也。<a id="a-5a"></a>掌常住金谷钱帛米麦出入。<a id="a-5b"></a>随时上历收管支用。<a id="a-5c"></a>令库子每日具收支若干佥定飞单呈方丈。<a id="a-5d"></a>谓之日单。<a id="a-5e"></a>或十日一次结算。<a id="a-5f"></a>谓之旬单。<a id="a-5g"></a>一月一结一年通结有无见管。<a id="a-5h"></a>谓之日黄总簿。<a id="a-5i"></a>外</p>
  <p data-pb></p>
  <h2 id="a5j">典座</h2>
  <p id="a5k">掌大众斋粥。<a id="a-5l"></a>一切供养务在精洁。<a id="a-5m"></a>物料调和检束局务。<a id="a-5n"></a>护惜常住不得暴殄。<a id="a-5o"></a>训众行者循守规矩。<a id="a-5p"></a>行益普请不得怠慢。<a id="a-5q"></a>抚恤园夫。<a id="a-5r"></a>栽种及时。<a id="a-5s"></a>均俵同利。<a id="a-5t"></a>二时就厨下。<a id="a-5u"></a>粥饭食不异众。<a id="a-5v"></a>粥饭上桶。<a id="a-5w"></a>先望僧堂焚香。<a id="a-5x"></a>设拜然后发过堂。</p>
  <h2 id="a5y">直岁</h2>
  <p id="a5z">职掌一切作务。<a id="a-60"></a>凡殿堂寮舍之损漏者。<a id="a-61"></a>常加整葺。<a id="a-62"></a>动用什物常阅其数。<a id="a-63"></a>役作人力稽其工程黜其游堕。<a id="a-64"></a>母纵浮食蠹财害公。<a id="a-65"></a>田园庄舍碾磨碓坊。<a id="a-66"></a>头匹舟车。<a id="a-67"></a>火烛盗贼。<a id="a-68"></a>巡护防警。<a id="a-69"></a>差拨使令赏罚惟当。<a id="a-6A"></a>并宜公勤劳逸必均。<a id="a-6B"></a>如大修造则添人同掌之。</p>
  <h2 id="a6C">列职杂务</h2>
  <h2 id="a6D">寮元</h2>
  <p id="a6E">掌众寮之经文什物。<a id="a-6F"></a>茶汤柴炭。<a id="a-6G"></a>请给供需。<a id="a-6H"></a>洒扫浣濯。<a id="a-6I"></a>净发椸巾之类每日粥罢。<a id="a-6J"></a>令茶头行者门外候众至。<a id="a-6K"></a>鸣板三下。<a id="a-6L"></a>大众归寮。<a id="a-6M"></a>寮长分手。<a id="a-6N"></a>寮主副寮对面左右位。<a id="a-6O"></a>副寮出烧香归位。<a id="a-6P"></a>茶头喝云(不审)大众和南遇旦望点汤。<a id="a-6Q"></a>鸣板集众。<a id="a-6R"></a>烧香行汤如常礼。</p>
  <p data-pb></p>
  <h2 id="a6S">寮主副寮</h2>
  <p id="a6T">安众处寮元照戒次。<a id="a-6U"></a>自下而上。<a id="a-6V"></a>请充之。<a id="a-6W"></a>写定名字。<a id="a-6X"></a>预贴牌上。<a id="a-6Y"></a>十日一替。<a id="a-6Z"></a>佐寮元办事。<a id="a-6a"></a>旦暮僧众归堂。<a id="a-6b"></a>巡视经案。<a id="a-6c"></a>或有遗忘什物者。<a id="a-6d"></a>眼同收拾付还。<a id="a-6e"></a>及交点本寮什物。<a id="a-6f"></a>提调香灯茶汤。<a id="a-6g"></a>母容外人止宿</p>
  <p data-pb></p>
  <h2 id="a6h">延寿堂主</h2>
  <p id="a6i">视病僧。<a id="a-6j"></a>汤药油烛炭火粥食五味常备供须。<a id="a-6k"></a>公界倘缺。<a id="a-6l"></a>若自己丰裕结缘应付。<a id="a-6m"></a>或劝化施主措办。<a id="a-6n"></a>床席衣被狼籍秽污。<a id="a-6o"></a>为其洗浣母生憎嫌。</p>
  <p data-pb></p>
  <h2 id="a6p">净头</h2>
  <p id="a6q">地装香。<a id="a-6r"></a>换筹洗厕。<a id="a-6s"></a>烧汤添水。<a id="a-6t"></a>须是及时。<a id="a-6u"></a>稍有狼籍随即净治。<a id="a-6v"></a>手巾净桶点检添换。<a id="a-6w"></a>凡供此职皆是自</p>
  <p data-pb></p>
  <h2 id="a6x">化主</h2>
  <p id="a6y">安众处常住租入有限。<a id="a-6z"></a>必籍化主。<a id="a-70"></a>劝化檀越随力施与。<a id="a-71"></a>添助供众。<a id="a-72"></a>其或恒产足用。<a id="a-73"></a>不</p>
  <p data-pb></p>
  <h2 id="a74">园主</h2>
  <p id="a75">惮勤苦。<a id="a-76"></a>以身率先。<a id="a-77"></a>栽种菜蔬及时灌溉。<a id="a-78"></a>供给堂厨。<a id="a-79"></a>母使缺乏。</p>
  <p data-pb></p>
  <h2 id="a7A">磨主</h2>
  <p id="a7B">主碓坊米面。<a id="a-7C"></a>供众极有关系。<a id="a-7D"></a>须择有道心人。<a id="a-7E"></a>谙晓舂磨等事者充之。</p>
  <h2 id="a7F">水头</h2>
  <p id="a7G">五更烧汤。<a id="a-7H"></a>供大众颒盥。<a id="a-7I"></a>手巾面盆灯烛牙药。<a id="a-7J"></a>母令缺少。<a id="a-7K"></a>冬月烘焙手巾须早起铺排。<a id="a-7L"></a>勿致临时动众念。</p>
  <h2 id="a7M">炭头</h2>
  <p id="a7N">预备柴炭以御寒事。<a id="a-7O"></a>或化施主。<a id="a-7P"></a>或出公界。<a id="a-7Q"></a>须令足用。</p>
  <h2 id="a7R">庄主</h2>
  <p id="a7S">视田界至修理庄舍。<a id="a-7T"></a>提督农务抚安庄佃。<a id="a-7U"></a>些少事故随时消弭。<a id="a-7V"></a>事关大体申寺定夺近时丛林凋弊百出。<a id="a-7W"></a>而庄中尤甚。<a id="a-7X"></a>略举其三。<a id="a-7Y"></a>诸方通害初争庄职。<a id="a-7Z"></a>安能遍及。<a id="a-7a"></a>构怨住持上下不睦一也。<a id="a-7b"></a>一充其职离寺相远。<a id="a-7c"></a>靡所不为。<a id="a-7d"></a>致争起讼。<a id="a-7e"></a>供众钱粮尽皆耗费。<a id="a-7f"></a>复积逋负以累于后。<a id="a-7g"></a>因而纪纲不振。<a id="a-7h"></a>庄佃生侮租课不还。<a id="a-7i"></a>其弊二也。<a id="a-7j"></a>纵使老成能事充之。<a id="a-7k"></a>而州县应酬。<a id="a-7l"></a>吏胥管干。<a id="a-7m"></a>乡都职役。<a id="a-7n"></a>邻里富豪。<a id="a-7o"></a>皆合追陪。<a id="a-7p"></a>既启其端。<a id="a-7q"></a>稍有不及。<a id="a-7r"></a>便生衅隙。<a id="a-7s"></a>虽不明支。<a id="a-7t"></a>而巧立除破公私无益。<a id="a-7u"></a>故庄中之费或半于寺。<a id="a-7v"></a>其弊三也。<a id="a-7w"></a>只如大家业产巨富不闻分遣子弟。<a id="a-7x"></a>遍居庄所。<a id="a-7y"></a>盖耕种有佃。<a id="a-7z"></a>提督则有甲干。<a id="a-80"></a>收租之时自有监收僧行。<a id="a-81"></a>此外纵有输纳修圩依粮等项。<a id="a-82"></a>只临时分委勤旧知事。<a id="a-83"></a>限期使办。<a id="a-84"></a>事毕旋归。<a id="a-85"></a>非唯省费。<a id="a-86"></a>有补常住而消祸未萌。<a id="a-87"></a>公私攸济。<a id="a-88"></a>今诸方之废如逃亡家。<a id="a-89"></a>住持勤旧能恤念寺门。<a id="a-8A"></a>欲撙费救弊汰除滥冗。<a id="a-8B"></a>请自此始。<a id="a-8C"></a>其初例有当重难。<a id="a-8D"></a>而应充庄职者别议酬补之。</p>
  <h2 id="a8E">诸庄监收</h2>
  <p id="a8F">古规初无庄主监收。<a id="a-8G"></a>近代方立此名。<a id="a-8H"></a>此名一立其弊百出。<a id="a-8I"></a>为住持私任匪人者有之。<a id="a-8J"></a>因利曲徇者有之。<a id="a-8K"></a>为勤旧执事人连年占充者有之。<a id="a-8L"></a>托势求充者有之。<a id="a-8M"></a>树党分充者有之。<a id="a-8N"></a>角力争充者有之。<a id="a-8O"></a>蠹公害私不可枚举。<a id="a-8P"></a>虽欲匡救末如之何。<a id="a-8Q"></a>倘得廉正勤旧辅佐住持。<a id="a-8R"></a>公选区用。<a id="a-8S"></a>或对众阄拈之充。<a id="a-8T"></a>充此职者当克己为念奉众为心。<a id="a-8U"></a>毋苛取佃户。<a id="a-8V"></a>母亏损常住。<a id="a-8W"></a>则自他俱利矣。</p>
  <h2 id="a8X">请立僧首座</h2>
  <p id="a8Y">其事严重不可轻举。<a id="a-8Z"></a>如大方西堂名德首座。<a id="a-8a"></a>行解素为众所推服者。<a id="a-8b"></a>委曲陈情。<a id="a-8c"></a>如有允意。<a id="a-8d"></a>特为上堂言。<a id="a-8e"></a>此间多众。<a id="a-8f"></a>宜得当人相与建立法幢开大炉韛。<a id="a-8g"></a>山中幸有某人。<a id="a-8h"></a>知见高明慧命所寄。<a id="a-8i"></a>少刻下座。<a id="a-8j"></a>同两序大众拜请。<a id="a-8k"></a>为众开室。<a id="a-8l"></a>伏望慈悲特垂开允。<a id="a-8m"></a>下座方丈行者以柈袱盛入室普说二牌。<a id="a-8n"></a>即于座下同大众拜请。<a id="a-8o"></a>词云(大众倾心久思示诲。<a id="a-8p"></a>伏望慈悲特赐开允)受请人随诣方丈炷香触礼拜谢。<a id="a-8q"></a>词云(某甲幸获依栖贵图藏拙。<a id="a-8r"></a>既蒙见举不敢有违)答云(佛法寄重仰乞垂情)谢已。<a id="a-8s"></a>堂司行者鸣僧堂钟。<a id="a-8t"></a>大众同送归寮。<a id="a-8u"></a>住持对触礼一拜送出。<a id="a-8v"></a>次与大众问讯。<a id="a-8w"></a>维那诣寮。<a id="a-8x"></a>议请侍者一人。<a id="a-8y"></a>挂普说牌。<a id="a-8z"></a>预铺设照堂禅椅拂子主丈炉烛。<a id="a-90"></a>鸣鼓一通。<a id="a-91"></a>众集立定。<a id="a-92"></a>立僧归位。<a id="a-93"></a>维那出班烧香。<a id="a-94"></a>同大众再下拜伸请。<a id="a-95"></a>立僧趺座两序问讯。<a id="a-96"></a>住持问讯。<a id="a-97"></a>立僧普说竟。<a id="a-98"></a>维那同大众再下拜伸谢。<a id="a-99"></a>立僧即怀香诣方丈致谢。<a id="a-9A"></a>两展三礼。<a id="a-9B"></a>词云(既蒙使令勉颜承当。<a id="a-9C"></a>慈悲包荒不胜愧悚)仍往库司诸寮舍问讯。<a id="a-9D"></a>方丈备草饭。<a id="a-9E"></a>请特为汤药石。<a id="a-9F"></a>至晚汤果两序光伴。<a id="a-9G"></a>立僧侍者预席。<a id="a-9H"></a>次日住持请僧堂特为茶。<a id="a-9I"></a>请客侍者具茶榜(式见后)诣寮插香拜请礼与特为新首座同。<a id="a-9J"></a>立僧当特为首座大众茶。<a id="a-9K"></a>与前堂特为后堂大众礼同。<a id="a-9L"></a>别日方丈管待请两序光伴。</p>
  <h2 id="a9M">请名德首座</h2>
  <p id="a9N">住持须预禀露。<a id="a-9O"></a>如有允意。<a id="a-9P"></a>方丈先请茶。<a id="a-9Q"></a>两序光伴即鸣鼓升座。<a id="a-9R"></a>更不报众。<a id="a-9S"></a>住持委曲致恳。<a id="a-9T"></a>下座与大众同伸拜请。<a id="a-9U"></a>鸣钟送归寮。<a id="a-9V"></a>茶汤管待礼与前同。<a id="a-9W"></a>进退不混两序无交代也。</p>
  <p id="a9X">榜　堂头和尚今晨斋退。<a id="a-9Y"></a>就云堂点茶。<a id="a-9Z"></a>特为新命。</p>
  <p id="a9a">首座。<a id="a-9b"></a>聊旌陈　贺之仪。<a id="a-9c"></a>仍请。</p>
  <p id="a9d">诸知事　大众同垂　光伴。</p>
  <p id="a9e">式　　　　　　　今月　日侍司　某敬白。</p>
  <p data-pb></p>
  <h2 id="a9f">两序进退</h2>
  <p id="a9g">首务择才德相当者为之。<a id="a-9h"></a>而近之庸流责以饮食延接为事。<a id="a-9i"></a>使守贫抱道之士愈甘退藏。<a id="a-9j"></a>丛林何由歆艳。<a id="a-9k"></a>住持当革其弊可也。<a id="a-9l"></a>知事古规只列监院维那典座直岁库头五员而已。<a id="a-9m"></a>职满鸣椎白众告退归堂随众。<a id="a-9n"></a>初无单寮榻位。<a id="a-9o"></a>故丛林鼎盛。<a id="a-9p"></a>近来诸方大小勤旧动至百数。<a id="a-9q"></a>仆役倍之。<a id="a-9r"></a>而僧堂閴无一人。<a id="a-9s"></a>泰定间脱欢丞相领行宣政院。<a id="a-9t"></a>分上中下三等寺院。<a id="a-9u"></a>额定岁请知事员数正为此也。<a id="a-9v"></a>宜遵行之。<a id="a-9w"></a>凡职事将满</p>
  <p data-pb></p>
  <h2 id="a9x">挂钵时请知事</h2>
  <p id="a9y">处住持不先和会。<a id="a-9z"></a>默择人定。<a id="a-A0"></a>预分付堂司行者。<a id="a-A1"></a>于僧堂。<a id="a-A2"></a>早粥罢挂钵时。<a id="a-A3"></a>喝云(大众少立请新知事)维那入圣僧前烧香巡堂一匝。<a id="a-A4"></a>至住持前问讯侧立。<a id="a-A5"></a>住持付所请人名目子。<a id="a-A6"></a>接讫当面问讯。<a id="a-A7"></a>从圣僧后转。<a id="a-A8"></a>鸣椎一下云(白大众。<a id="a-A9"></a>适奉堂头和尚慈旨。<a id="a-AA"></a>请某人充某知事)逐一白讫。<a id="a-AB"></a>侍者揖请新人至住持前受职。<a id="a-AC"></a>与前礼同。<a id="a-AD"></a>曰方丈会茶。<a id="a-AE"></a>请头首礼并同前。</p>
  <p data-pb></p>
  <h2 id="aAF">侍者进退</h2>
  <p id="aAG">两序毕。<a id="a-AH"></a>旧侍者随住持上方丈咨禀云(某等久侍和尚。<a id="a-AI"></a>今欲告退随众办道。<a id="a-AJ"></a>伏望慈悲)插香大展三拜而退。<a id="a-AK"></a>住持批下堂司。<a id="a-AL"></a>请新侍者。<a id="a-AM"></a>维那令行者照批请。<a id="a-AN"></a>仍请寮元劝请。<a id="a-AO"></a>同就堂司茶揖入。<a id="a-AP"></a>烧香点茶毕。<a id="a-AQ"></a>起身再烧香。<a id="a-AR"></a>入云(适奉堂头和尚慈旨令请某甲上座充某侍者)逐一白讫。<a id="a-AS"></a>揖受请人。<a id="a-AT"></a>进前普</p>
  <p data-pb></p>
  <h2 id="aAU">寮舍交割什物</h2>
  <p id="aAV">舍什物常住置办不易。<a id="a-AW"></a>往往职事人视为传舍。<a id="a-AX"></a>临进退时。<a id="a-AY"></a>乡人各自搬移荡然一空。<a id="a-AZ"></a>使新入寮者茫无所措。<a id="a-Aa"></a>未免具数。<a id="a-Ab"></a>到库司需索不至。<a id="a-Ac"></a>因此上下唇吻不安。<a id="a-Ad"></a>设若应副重费常住。<a id="a-Ae"></a>库司当置总簿。<a id="a-Af"></a>具写诸寮什物。<a id="a-Ag"></a>住持知事佥定。<a id="a-Ah"></a>仍分置小簿付诸寮。<a id="a-Ai"></a>两相对同。<a id="a-Aj"></a>新旧相沿交割。<a id="a-Ak"></a>损者公界修补。<a id="a-Al"></a>缺者</p>
  <p data-pb></p>
  <h2 id="aAm">方丈特为新旧两序汤</h2>
  <p id="aAn">客侍者令客头行者备柈袱炉烛。<a id="a-Ao"></a>诣新旧前堂首座处。<a id="a-Ap"></a>炷香触礼一拜。<a id="a-Aq"></a>禀云(堂头和尚请参前就寝堂持为献汤)次新旧都寺前炷香无拜。<a id="a-Ar"></a>词语同前。<a id="a-As"></a>以次新旧两序。<a id="a-At"></a>令客头请。<a id="a-Au"></a>并请勤旧光伴钉挂寝堂。<a id="a-Av"></a>铺设坐位。<a id="a-Aw"></a>光伴分手。<a id="a-Ax"></a>新头首一出。<a id="a-Ay"></a>新知事二出。<a id="a-Az"></a>旧头首三出。<a id="a-B0"></a>旧知事四出。<a id="a-B1"></a>余勤旧预光伴者。<a id="a-B2"></a>列主伴两边。<a id="a-B3"></a>西序居左。<a id="a-B4"></a>东序居右。<a id="a-B5"></a>烧香侍者预排照牌。<a id="a-B6"></a>至时鸣鼓。<a id="a-B7"></a>客集同请客侍者行礼(小座汤礼同)至晚汤果次日粥罢。<a id="a-B8"></a>请新旧人茶。<a id="a-B9"></a>库司亦请茶。<a id="a-BA"></a>然不及赴。<a id="a-BB"></a>赴方丈茶罢。<a id="a-BC"></a>却往致谢。<a id="a-BD"></a>半斋库司点心仍提调。<a id="a-BE"></a>送旧人粥饭三日。</p>
  <p data-pb></p>
  <h2 id="aBF">堂司特为新旧侍者茶汤</h2>
  <p id="aBG">草饭罢。<a id="a-BH"></a>维那令堂司行者。<a id="a-BI"></a>请新旧侍者。<a id="a-BJ"></a>并圣僧侍者。<a id="a-BK"></a>参前就寮献汤。<a id="a-BL"></a>堂司设位排照牌。<a id="a-BM"></a>请寮元。<a id="a-BN"></a>光伴鸣寮前板。<a id="a-BO"></a>接入揖坐(礼与库司同)当在方丈特为汤之先。<a id="a-BP"></a>庶不相妨行礼。<a id="a-BQ"></a>候方丈特为新首座茶罢。<a id="a-BR"></a>则堂司亦请新旧侍者特为茶。<a id="a-BS"></a>次日当专致谢。</p>
  <h2 id="aBT">库司特为新旧两序汤药石</h2>
  <p id="aBU">草饭罢。<a id="a-BV"></a>令客头行者备盘袱炉烛。<a id="a-BW"></a>上首知事诣新旧首座旧都寺处。<a id="a-BX"></a>炷香词云(今晚方丈汤罢。<a id="a-BY"></a>就库司特为献汤。<a id="a-BZ"></a>伏望降重)客头随后请云(汤罢就坐药石)及请新旧大小职事。<a id="a-Ba"></a>仍请西堂勤旧。<a id="a-Bb"></a>光伴设位排照牌。<a id="a-Bc"></a>位分四出。<a id="a-Bd"></a>新头首一出。<a id="a-Be"></a>旧头首二出。<a id="a-Bf"></a>旧知事三出。<a id="a-Bg"></a>庄库四出。<a id="a-Bh"></a>新知事亦依班排位。<a id="a-Bi"></a>独维那就座。<a id="a-Bj"></a>光伴勤旧如方丈排位。<a id="a-Bk"></a>候方丈汤罢。<a id="a-Bl"></a>库司呜板。<a id="a-Bm"></a>各依照牌立定。<a id="a-Bn"></a>都寺巡座揖坐毕。<a id="a-Bo"></a>烧香揖香。<a id="a-Bp"></a>依坐位出头巡问讯。<a id="a-Bq"></a>归中烧光柈香归位坐进汤。<a id="a-Br"></a>汤罢起身出。<a id="a-Bs"></a>诣炉前谢汤毕。<a id="a-Bt"></a>抽衣就坐药石。</p>
  <h2 id="aBu">堂司送旧首座都寺钵位</h2>
  <p id="aBv">维那于两序进退三日后。<a id="a-Bw"></a>未开静时。<a id="a-Bx"></a>分付堂司行者。<a id="a-By"></a>引人力排灯。<a id="a-Bz"></a>请旧首座都寺。<a id="a-C0"></a>就堂司献汤。<a id="a-C1"></a>维那接入。<a id="a-C2"></a>炷香吃汤毕。<a id="a-C3"></a>白云(清职既满山门礼合。<a id="a-C4"></a>延送钵位)引至僧堂。<a id="a-C5"></a>从后门入。<a id="a-C6"></a>先送首座。<a id="a-C7"></a>次送都寺归各板头。<a id="a-C8"></a>各触礼一拜。<a id="a-C9"></a>当日挂钵赴堂。</p>
  <h2 id="aCA">方丈管待新旧两序</h2>
  <p id="aCB">住持特为上堂一一标名。<a id="a-CC"></a>叙谢毕。<a id="a-CD"></a>新旧人就座下拜谢。<a id="a-CE"></a>请客侍者令客头行者。<a id="a-CF"></a>备柈袱炉烛香合。<a id="a-CG"></a>诣新旧首座都寺前。<a id="a-CH"></a>炷香陈请云(方丈和尚午刻请就寝堂管待)客头请以次新旧人并勤旧。<a id="a-CI"></a>光伴寝堂设位排照牌。<a id="a-CJ"></a>客集报住持。<a id="a-CK"></a>出接各入座依照牌。<a id="a-CL"></a>立定烧香。<a id="a-CM"></a>侍者与请客侍者巡揖坐毕。<a id="a-CN"></a>烧香进卓。<a id="a-CO"></a>侍者一班列住持前问讯入位。<a id="a-CP"></a>行汤下食毕。<a id="a-CQ"></a>至行饭时烧香。<a id="a-CR"></a>侍者离位烧香。<a id="a-CS"></a>下嚫饭毕退卓。<a id="a-CT"></a>鸣鼓讲茶礼(与特为汤礼同)鸣鼓三下退座。<a id="a-CU"></a>新旧人两展三礼拜谢。</p>
  <h2 id="aCV">方丈特为新首座茶</h2>
  <p id="aCW">管待了。<a id="a-CX"></a>次早烧香侍者覆住持。<a id="a-CY"></a>令客头行者备柈袱炉烛香合。<a id="a-CZ"></a>请客侍者写茶榜(式见前名德首座同)诣首座寮。<a id="a-Ca"></a>炷香触礼一拜。<a id="a-Cb"></a>禀云(堂头和尚斋退。<a id="a-Cc"></a>就云堂特为点茶。<a id="a-Cd"></a>伏望降重)客头报众挂点茶牌仍请知事大众。<a id="a-Ce"></a>光伴排照牌。<a id="a-Cf"></a>侍者行礼(并与四节特为礼同。<a id="a-Cg"></a>惟四板头不安香几。<a id="a-Ch"></a>无巡堂请茶)礼毕。<a id="a-Ci"></a>先收首座住持盏。<a id="a-Cj"></a>首座直趋住持前行礼。<a id="a-Ck"></a>初展云(此日特蒙煎点礼意过勤。<a id="a-Cl"></a>下情不胜愧感之至)再展叙寒温毕。<a id="a-Cm"></a>触礼三拜。<a id="a-Cn"></a>首座从圣僧后右出堂前。<a id="a-Co"></a>住持相送复位执盏。<a id="a-Cp"></a>侍者烧光伴香毕收盏。<a id="a-Cq"></a>鸣鼓三下退座。<a id="a-Cr"></a>首座仍于法堂下间。<a id="a-Cs"></a>候住持谢茶。</p>
  <h2 id="aCt">新首座特为后堂大众茶(无后堂则以次头首)</h2>
  <p id="aCu">方丈特为茶了。<a id="a-Cv"></a>次早新首座怀香诣方丈。<a id="a-Cw"></a>拜请云(斋退特为后堂首座大众。<a id="a-Cx"></a>就云堂点茶。<a id="a-Cy"></a>伏望慈悲降重)具状(式见后)备盘袱炉烛。<a id="a-Cz"></a>诣后堂首座寮。<a id="a-D0"></a>炷香拜请云(今晨斋退就云堂点茶特为伏望降重)呈纳状讫。<a id="a-D1"></a>特为人令本寮茶头。<a id="a-D2"></a>递付供头贴僧堂前下间。<a id="a-D3"></a>封皮粘状前。<a id="a-D4"></a>次令堂司行者报众挂点茶牌。<a id="a-D5"></a>长板鸣。<a id="a-D6"></a>僧堂内巡请茶(鸣鼓集众行礼并与常特为礼同)</p>
  <p id="aD7">前堂首座比丘　某　右某今晨斋退就。</p>
  <p id="aD8">状　　云堂点茶一钟特为　后堂首座大众仍请。</p>
  <p id="aD9">诸　知事同垂光降。</p>
  <p id="aDA">今月　日具位　　某　　　状。</p>
  <p id="aDB">式　　可漏子。</p>
  <p id="aDC">状请　后堂首堂大众　具位　某谨封。</p>
  <p data-pb></p>
  <h2 id="aDD">住持垂访头首点茶</h2>
  <p id="aDE">汤礼毕。<a id="a-DF"></a>住持斋罢。<a id="a-DG"></a>往诸头首寮点茶。<a id="a-DH"></a>从容温存点检缺乏。<a id="a-DI"></a>随令库司措办。</p>
  <p data-pb></p>
  <h2 id="aDJ">两序交代茶</h2>
  <p id="aDK">方丈特为新首座茶毕。<a id="a-DL"></a>次第新职事具威仪。<a id="a-DM"></a>怀香躬诣各受代人处。<a id="a-DN"></a>插香对触礼一拜。<a id="a-DO"></a>请云(斋退拜屈尊重就寮献茶)随令茶头请两序各一人。<a id="a-DP"></a>东西序勤旧各一人光伴(西序请茶。<a id="a-DQ"></a>则知事分手坐。<a id="a-DR"></a>于同列头首中。<a id="a-DS"></a>请肩下一人光伴。<a id="a-DT"></a>如肩上人赴坐位相妨。<a id="a-DU"></a>东序请茶。<a id="a-DV"></a>则头首分手坐。<a id="a-DW"></a>如维那位居东序。<a id="a-DX"></a>请茶时肩下副寺一人赴)寮中向内设特为位。<a id="a-DY"></a>主席分手位。<a id="a-DZ"></a>左右光伴人位。<a id="a-Da"></a>斋退鸣寮前板。<a id="a-Db"></a>接受特为人。<a id="a-Dc"></a>次接光伴人。<a id="a-Dd"></a>入位揖坐烧香揖香烧光伴香。<a id="a-De"></a>入座下茶。<a id="a-Df"></a>茶毕。<a id="a-Dg"></a>受代人起将元请香插炉中。<a id="a-Dh"></a>触礼拜谢而退。<a id="a-Di"></a>次日令堂司行者请交代点心。<a id="a-Dj"></a>名胜一人。<a id="a-Dk"></a>光伴前堂首座。<a id="a-Dl"></a>则请西堂勤旧各一人光伴。<a id="a-Dm"></a>若库司一班。<a id="a-Dn"></a>请西堂勤旧头首光伴。<a id="a-Do"></a>库司钉挂。<a id="a-Dp"></a>向里设特为位。<a id="a-Dq"></a>左右排光伴位。<a id="a-Dr"></a>头首与主席分手。<a id="a-Ds"></a>同序随班位。<a id="a-Dt"></a>次日点心坐位同前。<a id="a-Du"></a>西序止于知客。<a id="a-Dv"></a>东序止于维那。<a id="a-Dw"></a>凡侍者交代茶与点心。<a id="a-Dx"></a>当请维那光伴(设位行礼皆同)近时点心因而请客请乡曲非礼也。</p>
  <h2 id="aDy">入寮出寮茶</h2>
  <p id="aDz">入蒙堂者白寮主。<a id="a-E0"></a>挂点茶牌。<a id="a-E1"></a>牌左小纸贴云(某拜请合寮尊众斋退就上寮)斋罢备香烛普同问讯。<a id="a-E2"></a>揖寮主居主位。<a id="a-E3"></a>点茶人居宾位。<a id="a-E4"></a>略坐起身烧香问讯。<a id="a-E5"></a>复坐点茶收盏。<a id="a-E6"></a>寮主起炉前相谢　自蒙堂出充头首者。<a id="a-E7"></a>点交代茶毕。<a id="a-E8"></a>别日令茶头报寮主挂点茶牌。<a id="a-E9"></a>斋退鸣寮中小板。<a id="a-EA"></a>点茶人门外右立揖众入。<a id="a-EB"></a>炉前问讯。<a id="a-EC"></a>寮主主位点茶人分手位。<a id="a-ED"></a>略坐起身烧香问讯。<a id="a-EE"></a>复坐献茶了。<a id="a-EF"></a>寮主与众起身炉前致谢。<a id="a-EG"></a>送点茶人出　自众寮出充头首者。<a id="a-EH"></a>令茶头预报寮主挂点茶牌。<a id="a-EI"></a>斋退鸣板。<a id="a-EJ"></a>先到众寮门外右立揖众。<a id="a-EK"></a>入位立定。<a id="a-EL"></a>问讯揖坐。<a id="a-EM"></a>进中间上下问烧香。<a id="a-EN"></a>复中间上下间问讯。<a id="a-EO"></a>仍中央问讯寮元揖点茶人。<a id="a-EP"></a>对面位坐。<a id="a-EQ"></a>行茶毕。<a id="a-ER"></a>寮元出炉前致谢送出　入众寮者点茶(礼与出寮茶同)但寮元寮长分宾主位。<a id="a-ES"></a>自不可入位坐。</p>
  <h2 id="aET">头首就僧堂点茶</h2>
  <p id="aEU">伺点出寮茶毕。<a id="a-EV"></a>具茶榜(式见后)令茶头贴僧堂前下间。<a id="a-EW"></a>具威仪请方丈请茶。<a id="a-EX"></a>诸寮挂点茶牌报请。<a id="a-EY"></a>预令供头烧汤出盏。<a id="a-EZ"></a>库司备茶烛。<a id="a-Ea"></a>斋毕就坐。<a id="a-Eb"></a>点茶头首入堂炷香行茶(与旦望礼同)</p>
  <p id="aEc">某寮舍湫隘不敢坐　邀。<a id="a-Ed"></a>今晨斋退就云堂。</p>
  <p id="aEe">榜　点茶一中。<a id="a-Ef"></a>伏望　众慈同垂　降重。</p>
  <p id="aEg">今月　日具位　某拜请。</p>
  <p id="aEh">式　本山办事禅师　江湖名胜禅师。</p>
  <p id="aEi">乡曲道旧禅师　合堂尊众禅师。</p>
  <p data-pb></p>
  <h2 id="aEj">两序出班上香</h2>
  <p id="aEk">凡出班上香行香鸣钹。<a id="a-El"></a>维那出炉前向外偏立。<a id="a-Em"></a>揖住持上香(侍者捧合)次揖两序。<a id="a-En"></a>相朝而出。<a id="a-Eo"></a>转身问讯住持(谓之借香)然后上香(若圣节佛祖嗣法师忌。<a id="a-Ep"></a>无借香问讯。<a id="a-Eq"></a>有立班西堂。<a id="a-Er"></a>当先上香。<a id="a-Es"></a>或谓首座已出世。<a id="a-Et"></a>当先上香者非。<a id="a-Eu"></a>盖必与都寺同出班故也)</p>
  <p id="aEv">西序章终。</p>
  <p data-pb></p>
  <h2 id="aEw">大众章七</h2>
  <p id="aEx">归虚之水邓林之木。<a id="a-Ey"></a>以聚者众也。<a id="a-Ez"></a>今夫大方居众千百。<a id="a-F0"></a>倒廪而炊赭山而爨。<a id="a-F1"></a>亦其所聚也。<a id="a-F2"></a>而四方之来如归。<a id="a-F3"></a>若已所固有者果何为哉。<a id="a-F4"></a>盖佛以人之流转三界出没生死。<a id="a-F5"></a>惟明道悟性。<a id="a-F6"></a>以超于妙觉。<a id="a-F7"></a>则群生异类咸资其善而训其徒。<a id="a-F8"></a>以肖己为然。<a id="a-F9"></a>故人人待其徒犹待其师。<a id="a-FA"></a>虽摩肩接踵而至。<a id="a-FB"></a>惟恐奉之不及。<a id="a-FC"></a>不以其众而少怠也。<a id="a-FD"></a>不然则有以尺地斗粟而相讼者多矣。<a id="a-FE"></a>岂其独愚。<a id="a-FF"></a>甘委其赀以广吾居。<a id="a-FG"></a>辍其飱以食吾徒。<a id="a-FH"></a>吾徒之食于斯居于斯。<a id="a-FI"></a>果何为哉。<a id="a-FJ"></a>果何为哉。</p>
 </body>
</html>