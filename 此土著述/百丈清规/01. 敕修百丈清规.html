<!doctype html>
<html id="z3IBXOL1k0" data-ver="202">
 <head>
  <meta charset="utf-8">
  <meta author="德辉">
  <meta author="大訢">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">敕修百丈清规</h1>
  <h2 id="a2">礼部尚书臣胡濙等谨</h2>
  <p id="a3">题为重刊清规事礼科抄出。<a id="a-4"></a>江西南昌府奉新县百丈山大智寿圣禅寺住持僧忠智奏。<a id="a-5"></a>本寺自唐时佛祖大智怀海禅师垂训。<a id="a-6"></a>名曰百丈清规。<a id="a-7"></a>至元间僧德煇重新编刊遍行天下丛林。<a id="a-8"></a>僧徒循规遵守。<a id="a-9"></a>洪武拾伍年肆月贰拾伍日。<a id="a-A"></a>节该奉太祖高皇帝圣旨榜例。<a id="a-B"></a>诸山僧人不入清规者。<a id="a-C"></a>以法绳之钦此钦遵。<a id="a-D"></a>永乐拾年伍月初三日。<a id="a-E"></a>节该奉太宗文皇帝圣旨榜例。<a id="a-F"></a>僧人务要遵依旧制。<a id="a-G"></a>名务祖风谨守清规。<a id="a-H"></a>严洁身心。<a id="a-I"></a>永乐二十二年十一月二十七日。<a id="a-J"></a>该僧录司官奏。<a id="a-K"></a>僧众多中间有等不守规矩合无依清规整治。<a id="a-L"></a>节该奉仁宗昭皇帝圣旨。<a id="a-M"></a>照依清规料治他钦此除钦遵外。<a id="a-N"></a>近因本寺清规书板年远无存。<a id="a-O"></a>钦蒙皇上洪恩普度天下僧行。<a id="a-P"></a>仍住原额寺院熏修香火。<a id="a-Q"></a>祝延圣寿。<a id="a-R"></a>臣切见后学僧徒。<a id="a-S"></a>多有未见清规体例。<a id="a-T"></a>罔知轨度。<a id="a-U"></a>不谙戒律。<a id="a-V"></a>甚辱祖风。<a id="a-W"></a>深为未便。<a id="a-X"></a>臣依原体式重写刊完。<a id="a-Y"></a>虽有历朝序文。<a id="a-Z"></a>年代已远。<a id="a-a"></a>诚恐僧徒视为常事不行遵守。<a id="a-b"></a>今将重刊清规印集一本。<a id="a-c"></a>开坐具本亲赍谨奏。<a id="a-d"></a>伏望。<a id="a-e"></a>圣恩怜悯教门乞敕赐清规序文刊圆成书颁行天下丛林寺院。<a id="a-f"></a>住持首僧督众讲习。<a id="a-g"></a>各慕祖风严持戒律。<a id="a-h"></a>庶俾僧徒无伤风化。<a id="a-i"></a>正统七年二月十二日。<a id="a-j"></a>该通政使司右通政李锡等官于奉天门奏奉圣旨。<a id="a-k"></a>礼部知道钦此钦遵抄出到部参照。<a id="a-l"></a>住持僧忠智奏称重刊百丈清规。<a id="a-m"></a>乞赐序文一节。<a id="a-n"></a>合无行移翰林院撰述惟复听令本僧自行请人述作缘奉钦依礼部知道事理未敢擅便谨题请旨。<a id="a-o"></a>正统七年二月十九日。<a id="a-p"></a>礼部尚书胡濙等官于奉天门题奏。<a id="a-q"></a>奉圣旨序着翰林院撰钦此除外遵依施行。</p>
  <p id="ar">正统七年四月十七日。</p>
  <p id="as">长生天气力里　　大福荫护助里。</p>
  <p id="at">皇帝圣旨行中书省行御史台行宣政院官人每根底。<a id="a-u"></a>宣慰司廉访司官人每根底。<a id="a-v"></a>军官每根底军人每根底。<a id="a-w"></a>城子里达鲁花赤官人每根底。<a id="a-x"></a>往来的使臣每根底。<a id="a-y"></a>百姓每根底。<a id="a-z"></a>众和尚每根底。</p>
  <p id="a10">宣谕的。</p>
  <p id="a11">圣旨。</p>
  <p id="a12">成吉思皇帝　月阔台皇帝　萨禅皇帝　完者笃皇帝　曲律皇帝　普颜笃皇帝　格坚皇帝　忽都笃皇帝　札牙笃皇帝。</p>
  <p id="a13">亦辇真班皇帝圣旨里和尚也里可温先生每不拣甚么。<a id="a-14"></a>差发休当。<a id="a-15"></a>告天祝寿。<a id="a-16"></a>者么道。<a id="a-17"></a>说有来如今依着在先圣旨体例里。<a id="a-18"></a>不拣甚么。<a id="a-19"></a>差发休当。<a id="a-1A"></a>告天与咱每祝寿。<a id="a-1B"></a>者么道。<a id="a-1C"></a>札牙笃皇帝教起盖大龙翔集庆寺的时分。<a id="a-1D"></a>依着清规体例行。<a id="a-1E"></a>者么道。<a id="a-1F"></a>曾行圣旨有来江西龙兴路百丈大智觉照禅师在先立来的清规体例。<a id="a-1G"></a>近年以来各寺里将那清规体例。<a id="a-1H"></a>增减不一了。<a id="a-1I"></a>有如今教百丈山大智寿圣禅寺住持德煇长老。<a id="a-1J"></a>重新编了。<a id="a-1K"></a>教大龙翻集庆寺笑隐长老为头。<a id="a-1L"></a>拣选有本事的和尚。<a id="a-1M"></a>好生校正归一者。<a id="a-1N"></a>将那各寺里增减来的不一的清规。<a id="a-1O"></a>休教行依着这校正归一的清规体例定体行。<a id="a-1P"></a>者么道。<a id="a-1Q"></a>执把的圣旨与了也。<a id="a-1R"></a>这的每寺院房舍里使臣每休安下者。<a id="a-1S"></a>铺马只应休拿者。<a id="a-1T"></a>税粮休纳者。<a id="a-1U"></a>但属寺家水土园林。<a id="a-1V"></a>人口头匹碾磨店铺解典库浴堂。<a id="a-1W"></a>竹园山场河泊船只等。<a id="a-1X"></a>不拣是谁。<a id="a-1Y"></a>休夺要者。<a id="a-1Z"></a>休倚气力者。<a id="a-1a"></a>这般宣谕了。<a id="a-1b"></a>呵别了的人每。<a id="a-1c"></a>要罪过者。<a id="a-1d"></a>更这的每有圣旨。<a id="a-1e"></a>么道做没体例句当。<a id="a-1f"></a>呵他每更不怕那圣旨。</p>
  <p id="a1g">元统三年猪儿年七月十八日。<a id="a-1h"></a>上都有时分写来。<a id="a-1i"></a>皇帝圣旨里。<a id="a-1j"></a>帝师公哥儿监藏班藏卜。<a id="a-1k"></a>法旨行中书省行御史台行宣政院官人每根底。<a id="a-1l"></a>宣慰司廉访司官人每根底。<a id="a-1m"></a>军官每根底。<a id="a-1n"></a>军人每根底。<a id="a-1o"></a>城子里达鲁花赤官人每根底。<a id="a-1p"></a>往来使臣每根底。<a id="a-1q"></a>本地面官人每根底。<a id="a-1r"></a>百姓每根底。<a id="a-1s"></a>众和尚每根底。<a id="a-1t"></a>省谕的法旨。<a id="a-1u"></a>札牙笃皇帝盖大龙翔集庆寺的时分。<a id="a-1v"></a>教依着百丈清规体例行了。<a id="a-1w"></a>圣旨有来这清规。<a id="a-1x"></a>是百丈大智觉照禅师五百年前立来的。<a id="a-1y"></a>如今上位加与弘宗妙行师号。<a id="a-1z"></a>更为各寺里近年将那清规增减不一。<a id="a-20"></a>教百丈山德煇长老重新编了。<a id="a-21"></a>教龙翔寺笑隐长老校正归一。<a id="a-22"></a>定体行的。<a id="a-23"></a>执把圣旨与了也。<a id="a-24"></a>皇帝为教门的上头。<a id="a-25"></a>教依着这校正归一的清规体例定体行。<a id="a-26"></a>者么道是要天下众和尚每得济的一般。<a id="a-27"></a>[怤-寸+爾]众和尚每体着皇帝圣心。<a id="a-28"></a>兴隆三宝。<a id="a-29"></a>好生遵守清规。<a id="a-2A"></a>修行办道。<a id="a-2B"></a>专与上位。<a id="a-2C"></a>祈福祝寿报答圣恩。<a id="a-2D"></a>弘扬佛法者。<a id="a-2E"></a>不拣是谁。<a id="a-2F"></a>休别了者。<a id="a-2G"></a>见了法旨别了的人每。<a id="a-2H"></a>不怕那甚么法旨。</p>
  <p id="a2I">鼠儿年四月十一日大都大寺里有时分写来。<a id="a-2J"></a>皇帝圣旨里行宣政院。<a id="a-2K"></a>准宣政院咨。<a id="a-2L"></a>据僧子仲状。<a id="a-2M"></a>告系江西道龙兴路百丈山大智寿圣禅寺知事僧。<a id="a-2N"></a>元统三年七月十八日。<a id="a-2O"></a>本寺住持德煇长老。<a id="a-2P"></a>钦受御宝。<a id="a-2Q"></a>圣旨节该。<a id="a-2R"></a>江西龙兴路百丈大智觉照禅师在先立来的清规体例。<a id="a-2S"></a>近年以来各寺里将那清规体例。<a id="a-2T"></a>增减不一了。<a id="a-2U"></a>有如今教百丈山大智寿圣禅寺住持德煇长老。<a id="a-2V"></a>重新编了。<a id="a-2W"></a>教大龙翔集庆寺笑隐长老为头。<a id="a-2X"></a>拣选有本事的和尚。<a id="a-2Y"></a>好生校正归一者。<a id="a-2Z"></a>将那各寺里增减来的不一的清规。<a id="a-2a"></a>休教行。<a id="a-2b"></a>依着这校正归一的清规体例定体行。<a id="a-2c"></a>者么道执把的圣旨与了也。<a id="a-2d"></a>钦此除钦遵。<a id="a-2e"></a>外缘系各省开读事理。<a id="a-2f"></a>钦录圣旨全文。<a id="a-2g"></a>连前告乞施行。<a id="a-2h"></a>得此照得。<a id="a-2i"></a>元统三年五月初七日阿察赤怯薛第二日三吉怛纳钵里有时分。<a id="a-2j"></a>对脱别台平章阔儿吉思。<a id="a-2k"></a>平章阿鲁灰。<a id="a-2l"></a>院使举里学士等。<a id="a-2m"></a>不兰奚大司徒根底撒迪中丞。<a id="a-2n"></a>传奉圣旨。<a id="a-2o"></a>江西龙兴路里有的百丈大智觉照禅师在先立来的清规体例。<a id="a-2p"></a>近年各寺里将那清规体例。<a id="a-2q"></a>增减了。<a id="a-2r"></a>有如今教百丈寺里住持德煇长老。<a id="a-2s"></a>重新编了。<a id="a-2t"></a>教大龙翔集庆寺笑隐长老为头。<a id="a-2u"></a>拣选有本事的和尚。<a id="a-2v"></a>好生校正归一。<a id="a-2w"></a>与定体执把行的圣旨。<a id="a-2x"></a>更百丈大智觉照禅师根底。<a id="a-2y"></a>加与弘宗妙行师号。<a id="a-2z"></a>宣政院行文书与词头宣命。<a id="a-30"></a>者么道圣旨了也。<a id="a-31"></a>钦此除词头宣命具呈中书省照详外。<a id="a-32"></a>据圣旨。<a id="a-33"></a>移付蒙古房就行。<a id="a-34"></a>翰林院钦依颁降外。<a id="a-35"></a>今据见告当院。<a id="a-36"></a>除外钦录圣旨全文在前。<a id="a-37"></a>合行咨请照验遍行合属。<a id="a-38"></a>钦依施行准此。<a id="a-39"></a>除外钦录全文在前。<a id="a-3A"></a>使院合下仰照验。<a id="a-3B"></a>钦依施行。<a id="a-3C"></a>须议劄付者。</p>
  <p id="a3D">右劄付百丈山大智寿圣禅寺德煇长老准此。</p>
  <p id="a3E">蒙古字一行。</p>
  <p id="a3F">至元二年　月　日。</p>
 </body>
</html>