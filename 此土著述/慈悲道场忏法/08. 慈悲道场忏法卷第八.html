<!doctype html>
<html id="z3IBWPw1Ig" data-ver="346">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">慈悲道场忏法卷第八</h1>
  <h2 id="a2">奉为阿修罗道一切善神礼佛第十七</h2>
  <p id="a3">今日道场同业大众。<a id="a-4"></a>重复至诚五体投地。<a id="a-5"></a>奉为十方尽虚空界一切阿修罗王。<a id="a-6"></a>一切阿修罗。<a id="a-7"></a>各及眷属。<a id="a-8"></a>又奉为十方尽虚空界一切聪明。<a id="a-9"></a>正直天地虚空主善罚恶守护持咒。<a id="a-A"></a>八部神王八部神将。<a id="a-B"></a>乃至若内若外若近若远。<a id="a-C"></a>东西南北四维上下。<a id="a-D"></a>遍空法界有大神足力。<a id="a-E"></a>有大威德力。<a id="a-F"></a>如是十方八部神王八部神将各及眷属。<a id="a-G"></a>归命敬礼一切世间大慈悲父。</p>
  <p id="aH">南无弥勒佛　南无释迦牟尼佛　南无宝名佛　南无众清净佛　南无无边名佛　南无不虚光佛　南无圣天佛　南无智王佛　南无金刚众佛　南无善障佛　南无建慈佛　南无华国佛　南无法意佛　南无风行佛　南无善思名佛　南无多明佛　南无密众佛　南无功德守佛　南无利意佛　南无无惧佛　南无坚观佛　南无住法佛　南无珠足佛　南无解脱德佛　南无妙身佛　南无善高佛　南无普德佛　南无无边身菩萨　南无观世音菩萨。</p>
  <p id="aI">又复归命如是十方尽虚空界一切三宝。</p>
  <p id="aJ">愿以慈悲力同加覆护。<a id="a-K"></a>愿阿修罗王一切阿修罗。<a id="a-L"></a>各及眷属又愿聪明正直。<a id="a-M"></a>天地虚空。<a id="a-N"></a>主善罚恶守护持咒。<a id="a-O"></a>八部神王八部神将。<a id="a-P"></a>各及眷属。<a id="a-Q"></a>解脱客尘清净缘障。<a id="a-R"></a>发起大乘修无碍道。<a id="a-S"></a>四无量心。<a id="a-T"></a>六波罗蜜常得现前。<a id="a-U"></a>四辩六通如意自在。<a id="a-V"></a>恒以慈悲救护众生。<a id="a-W"></a>行菩萨道入佛智慧。<a id="a-X"></a>度金刚心成等正觉。</p>
  <p data-pb></p>
  <h2 id="aY">奉为龙王礼佛第十八</h2>
  <p id="aZ">今日道场同业大众。<a id="a-a"></a>重复至诚五体投地。<a id="a-b"></a>奉为十方尽虚空界一切不可思议龙王。<a id="a-c"></a>妙化龙王头化提龙王。<a id="a-d"></a>五方龙王。<a id="a-e"></a>天龙王地龙王。<a id="a-f"></a>山龙王海龙王。<a id="a-g"></a>日宫龙王月宫龙王。<a id="a-h"></a>星宫龙王岁时龙王。<a id="a-i"></a>青海龙王。<a id="a-j"></a>护形命龙王。<a id="a-k"></a>护众生龙王。<a id="a-l"></a>乃至十方若内若外。<a id="a-m"></a>若近若远。<a id="a-n"></a>东西南北四维上下遍空法界有大神足力有大威德力。<a id="a-o"></a>如是一切龙王一切龙神。<a id="a-p"></a>各及眷属。<a id="a-q"></a>归命敬礼一切世间大慈悲父。</p>
  <p id="ar">南无弥勒佛　南无释迦牟尼佛　南无妙智佛　南无梵财佛　南无实音佛　南无正智佛　南无力得佛　南无师子意佛　南无华相佛　南无积智佛　南无华齿佛　南无功德藏佛　南无名实佛　南无希有名佛　南无上戒佛　南无无畏佛　南无日明佛　南无梵寿佛　南无一切天佛　南无乐智佛　南无宝天佛　南无珠藏佛　南无德流布佛　南无智王佛　南无无缚佛　南无坚法佛　南无天德佛。</p>
  <p id="as">南无无边身菩萨　南无观世音菩萨。</p>
  <p id="at">又复归命如是十方尽虚空界一切三宝。</p>
  <p id="au">愿以慈悲力同加摄受。<a id="a-v"></a>愿诸龙王各及眷属增辉光明神力自在。<a id="a-w"></a>以无相解断除缘障。<a id="a-x"></a>永离恶趣常生净土。<a id="a-y"></a>四无量心六波罗蜜。<a id="a-z"></a>常得现前。<a id="a-10"></a>四无碍辩六神通力。<a id="a-11"></a>随心自在。<a id="a-12"></a>以慈悲心拯接一切。<a id="a-13"></a>妙行庄严过法云地。<a id="a-14"></a>入金刚心成等正觉。</p>
  <p data-pb></p>
  <h2 id="a15">奉为魔王礼佛第十九</h2>
  <p id="a16">今日道场同业大众。<a id="a-17"></a>重复至诚。<a id="a-18"></a>奉为大魔王五帝大魔乃至东西南北四维上下尽虚空界一切魔王各及眷属。<a id="a-19"></a>归命敬礼一切世间大慈悲父。</p>
  <p id="a1A">南无弥勒佛　南无释迦牟尼佛　南无梵牟尼佛　南无安详行佛　南无勤精进佛　南无炎肩佛　南无大威德佛　南无薝卜华佛　南无欢喜佛　南无善众佛　南无帝幢佛　南无大爱佛　南无须蔓色佛　南无众妙佛　南无可乐佛　南无善定义佛　南无牛王佛　南无妙臂佛　南无大车佛　南无满愿佛　南无德光佛　南无宝音佛　南无金刚军佛　南无富贵佛　南无势力行佛　南无师子力佛　南无净目佛。</p>
  <p id="a1B">南无无边身菩萨　南无观世音菩萨。</p>
  <p id="a1C">又复归命如是十方尽虚空界一切三宝。</p>
  <p id="a1D">愿以慈悲力同加覆护。<a id="a-1E"></a>愿大魔王五帝大魔一切魔王各及眷属。<a id="a-1F"></a>无始已来至于今日。<a id="a-1G"></a>一切缘障皆得清净。<a id="a-1H"></a>一切罪业皆得销灭。<a id="a-1I"></a>一切众苦皆得解脱。<a id="a-1J"></a>四无量心六波罗蜜常得现前。<a id="a-1K"></a>四无碍智六神通力如意自在。<a id="a-1L"></a>行菩萨道不休不息。<a id="a-1M"></a>先度众生然后作佛。</p>
  <p data-pb></p>
  <h2 id="a1N">为国王人道礼佛第二十</h2>
  <p id="a1O">今日道场同业大众。<a id="a-1P"></a>相与已得。<a id="a-1Q"></a>奉为诸天诸仙。<a id="a-1R"></a>龙神八部。<a id="a-1S"></a>礼佛竟。<a id="a-1T"></a>次应奉为人道一切人王礼佛报恩。<a id="a-1U"></a>又为父母师长一切人民。<a id="a-1V"></a>何以故尔。<a id="a-1W"></a>若无国王一切众生无所依附。<a id="a-1X"></a>由大王故一切得住。<a id="a-1Y"></a>行国王地饮国王水。<a id="a-1Z"></a>诸余利益不可具说。<a id="a-1a"></a>大众宜各起报恩心。<a id="a-1b"></a>经言。<a id="a-1c"></a>若能一日一夜六时忍苦为欲利益奉报恩者。<a id="a-1d"></a>应当发起如是等心习行慈悲。<a id="a-1e"></a>以是愿力。<a id="a-1f"></a>报国王恩。<a id="a-1g"></a>报施主恩。<a id="a-1h"></a>又当念行道报父母慈育之恩。<a id="a-1i"></a>又当行道报师长慈训之恩。<a id="a-1j"></a>次复运心念如来恩。<a id="a-1k"></a>若能至心常念不绝者。<a id="a-1l"></a>如是等人得入道疾。</p>
  <p id="a1m">今日道场同业大众。<a id="a-1n"></a>诸佛大圣慈恩开诱殷勤如此令知恩报恩。<a id="a-1o"></a>我等今日既仰赖国王。<a id="a-1p"></a>于末世中兴显佛法。<a id="a-1q"></a>种种供养不惜财宝。<a id="a-1r"></a>率土臣民望风归附。<a id="a-1s"></a>又令出家之人安身行道。<a id="a-1t"></a>行住坐卧初无留难。<a id="a-1u"></a>凡百不预唯奖以善。<a id="a-1v"></a>皆愿我等速出生死。<a id="a-1w"></a>阐无量法门开人天正路。<a id="a-1x"></a>而国王有如此恩德。<a id="a-1y"></a>岂得不人人礼拜奉报其恩相与至心等一痛切。<a id="a-1z"></a>奉为国王。<a id="a-20"></a>归依世间大慈悲父。</p>
  <p id="a21">南无弥勒佛　南无释迦牟尼佛　南无迦葉佛　南无净意佛　南无知次第佛　南无猛威德佛　南无大光明佛　南无日光曜佛　南无净藏佛　南无分别威佛　南无无损佛　南无密日佛　南无月光佛　南无持明佛　南无善寂行佛　南无不动佛　南无大请佛　南无德法佛　南无庄严王佛　南无高出佛　南无炎炽佛　南无华德佛　南无宝严佛　南无上善佛　南无宝上佛　南无利慧佛　南无严土佛。</p>
  <p id="a22">南无无边身菩萨　南无观世音菩萨。</p>
  <p id="a23">又复归命如是十方尽虚空界一切三宝。<a id="a-24"></a>愿以慈悲力同加摄受。<a id="a-25"></a>愿。</p>
  <p id="a26">当今皇帝(旧云大梁皇帝)圣体康御。<a id="a-27"></a>天威振远帝基永固。<a id="a-28"></a>慧命无穷慈沾无际。<a id="a-29"></a>有识归心菩萨盛化。<a id="a-2A"></a>天人赞仰四等六度。<a id="a-2B"></a>日夜增明四无碍辩。<a id="a-2C"></a>乐说无尽。<a id="a-2D"></a>得八自在具六神通。<a id="a-2E"></a>三昧总持。<a id="a-2F"></a>应念现前慈悲即世恩遍六道。<a id="a-2G"></a>万行早圆速登正觉。</p>
  <p data-pb></p>
  <h2 id="a2H">奉为诸王王子礼佛第二十一</h2>
  <p id="a2I">今日道场同业大众。<a id="a-2J"></a>重复至诚五体投地奉为。</p>
  <p id="a2K">皇太子殿下。<a id="a-2L"></a>分土诸王(旧云临川诸王)各及眷属。<a id="a-2M"></a>归依世间大慈悲父。</p>
  <p id="a2N">南无弥勒佛　南无释迦牟尼佛　南无海德佛　南无梵相佛　南无月盖佛　南无多炎佛　南无违蓝王佛　南无智称佛　南无觉想佛　南无功德光佛　南无声流布佛　南无满月佛　南无华光佛　南无善戒佛　南无灯王佛　南无电光佛　南无光王佛　南无光明佛　南无具足赞佛　南无华藏佛　南无弗沙佛　南无日端严佛　南无净善佛　南无威猛军佛　南无福威德佛　南无力行佛　南无罗睺天佛。</p>
  <p id="a2O">南无无边身菩萨　南无观世音菩萨。</p>
  <p id="a2P">又复归依如是十方尽虚空界一切三宝。<a id="a-2Q"></a>愿以慈悲力同加覆护。<a id="a-2R"></a>愿。</p>
  <p id="a2S">皇太子殿下。<a id="a-2T"></a>分土诸王各及眷属。<a id="a-2U"></a>身心安乐妙算无穷。<a id="a-2V"></a>行大乘道入佛智慧。<a id="a-2W"></a>被四弘誓不舍一切。<a id="a-2X"></a>四等六度常得现前。<a id="a-2Y"></a>六通三达善识根性。<a id="a-2Z"></a>具二庄严神力自在。<a id="a-2a"></a>行如来慈摄化四生。</p>
  <p data-pb></p>
  <h2 id="a2b">奉为父母礼佛第二十二</h2>
  <p id="a2c">今日道场同业大众。<a id="a-2d"></a>次复应须五体投地奉为父母育养之恩。<a id="a-2e"></a>怀抱乳哺爱重情深。<a id="a-2f"></a>宁自危身安立其子。<a id="a-2g"></a>至年长大训以仁礼。<a id="a-2h"></a>洗掌求师愿通经义。<a id="a-2i"></a>时刻不忘企及人流。<a id="a-2j"></a>所当供给不吝家宝。<a id="a-2k"></a>念思虑结有亦成病卧不安席。<a id="a-2l"></a>常忆其子。<a id="a-2m"></a>天下恩重世实无二。<a id="a-2n"></a>所以佛言。<a id="a-2o"></a>天下之恩莫过父母。<a id="a-2p"></a>夫舍家人未能得道。<a id="a-2q"></a>唯勤学业为善莫废。<a id="a-2r"></a>积德不止。<a id="a-2s"></a>必能报恩相与至心等一痛切五体投地。<a id="a-2t"></a>各自奉为有识神已来至于今日。<a id="a-2u"></a>经生父母历劫亲缘一切眷属。<a id="a-2v"></a>归依世间大慈悲父。</p>
  <p id="a2w">南无弥勒佛　南无释迦牟尼佛　南无智聚佛　南无调御佛　南无如王佛　南无华相佛　南无罗睺罗佛　南无大药佛　南无宿王佛　南无华王佛　南无德手佛　南无得叉迦佛　南无流布王佛　南无日光佛　南无法藏佛　南无妙音佛　南无德主佛　南无金刚众佛　南无慧顶佛　南无善住佛　南无意行佛　南无梵音佛　南无师子佛　南无雷音佛　南无通相佛　南无安隐佛　南无慧阴佛　南无无边身菩萨　南无观世音菩萨。</p>
  <p id="a2x">又复归依如是十方尽虚空界一切三宝。</p>
  <p id="a2y">愿以慈悲力同加摄受。<a id="a-2z"></a>愿父母亲缘各及眷属。<a id="a-30"></a>从今日去至于菩提。<a id="a-31"></a>一切罪障皆得除灭。<a id="a-32"></a>一切众苦毕竟解脱。<a id="a-33"></a>结习烦恼永得清净。<a id="a-34"></a>长辞四趣自在往生。<a id="a-35"></a>亲侍诸佛现前受记。<a id="a-36"></a>四无量心六波罗蜜。<a id="a-37"></a>常不离行四无碍智。<a id="a-38"></a>六神通力如意自在。<a id="a-39"></a>得佛十力相好严身。<a id="a-3A"></a>同坐道场成等正觉。</p>
  <p data-pb></p>
  <h2 id="a3B">各为过去父母礼佛第二十三</h2>
  <p id="a3C">今日道场同业大众。<a id="a-3D"></a>其中若有父母少便孤背难复再遇。<a id="a-3E"></a>万劫悠然既未得天眼。<a id="a-3F"></a>死生智明不知父母舍报神识更生何道。<a id="a-3G"></a>唯当竞设福力功德追而报恩。<a id="a-3H"></a>为善不止功成必致。<a id="a-3I"></a>经言。<a id="a-3J"></a>为亡人作福如饷远人。<a id="a-3K"></a>若生人天增益功德。<a id="a-3L"></a>若处三途。<a id="a-3M"></a>或在八难速令解脱。<a id="a-3N"></a>生若值佛受正法教永离众苦忧畏悉除七世久远历劫亲缘十方众生同得解脱。<a id="a-3O"></a>是为智者至慈至孝最上报恩。<a id="a-3P"></a>相与今日若有过去者应当悲泣追怀懊恼呜呼哽恸奉为过去父母历劫亲缘五体投地。<a id="a-3Q"></a>归依世间大慈悲父。</p>
  <p id="a3R">南无弥勒佛　南无释迦牟尼佛　南无梵王佛　南无大牛王佛　南无梨陀目佛　南无龙德佛　南无宝相佛　南无庄严佛　南无不没音佛　南无华持佛　南无音得佛　南无师子佛　南无庄严辞佛　南无勇智佛　南无华积佛　南无华开佛　南无力行佛　南无德积佛　南无上形色佛　南无明曜佛　南无月灯佛　南无威德王佛　南无菩提王佛　南无无尽佛　南无菩提眼佛　南无身充满佛　南无慧国佛。</p>
  <p id="a3S">南无无边身菩萨　南无观世音菩萨。</p>
  <p id="a3T">又复归依如是十方。<a id="a-3U"></a>尽虚空界一切三宝。</p>
  <p id="a3V">愿以慈悲力救护拯接。<a id="a-3W"></a>愿大众各有过去父母历劫眷属。<a id="a-3X"></a>从今日去至于道场。<a id="a-3Y"></a>一切罪缘皆得消殄。<a id="a-3Z"></a>一切苦果永得除灭。<a id="a-3a"></a>烦恼结业毕竟清净。<a id="a-3b"></a>断三障缘无五怖畏。<a id="a-3c"></a>行菩萨道广化一切。<a id="a-3d"></a>八解洗心四弘被物。<a id="a-3e"></a>面奉慈颜咨承妙旨。<a id="a-3f"></a>不起本处尽诸有漏。<a id="a-3g"></a>随念逍遥遍诸佛土。<a id="a-3h"></a>行愿早登速成正觉。</p>
  <p data-pb></p>
  <h2 id="a3i">奉为师长礼佛第二十四</h2>
  <p id="a3j">今日道场同业大众。<a id="a-3k"></a>相与已为父母亲缘礼佛竟。<a id="a-3l"></a>次复应念师长恩德。<a id="a-3m"></a>虔诚礼佛何以故尔。<a id="a-3n"></a>父母虽复生育我等。<a id="a-3o"></a>不能令我速离恶趣。<a id="a-3p"></a>师长于我恩德无量。<a id="a-3q"></a>大慈奖谕恒使修善。<a id="a-3r"></a>愿出生死到于彼岸。<a id="a-3s"></a>每事利益令得见佛。<a id="a-3t"></a>除烦恼结永处无为。<a id="a-3u"></a>如此至德谁能上报。<a id="a-3v"></a>若能终身行道正可自利非报师恩。<a id="a-3w"></a>故佛言。<a id="a-3x"></a>善知识者莫过师长。<a id="a-3y"></a>既能自度亦复度人。<a id="a-3z"></a>相与今日禀得出家。<a id="a-40"></a>受具足戒。<a id="a-41"></a>此之重恩从师长得。<a id="a-42"></a>岂不人人追念此恩。<a id="a-43"></a>相与至心等一痛切五体投地。<a id="a-44"></a>奉为和上阿阇梨同坛尊证上中下座各及眷属。<a id="a-45"></a>归依世间大慈悲父。</p>
  <p id="a46">南无弥勒佛　南无释迦牟尼佛　南无最上佛　南无清凉照佛　南无慧德佛　南无妙音佛　南无导师佛　南无无碍藏佛　南无上施佛　南无大尊佛　南无智力势佛　南无大焰佛　南无帝王佛　南无制力佛　南无威德佛　南无善明佛　南无名闻佛　南无端严佛　南无无尘垢佛　南无威仪佛　南无师子军佛　南无天王佛　南无名声佛　南无殊胜佛　南无大藏佛　南无福德光佛　南无梵闻佛。</p>
  <p id="a47">南无无边身菩萨　南无观世音菩萨。</p>
  <p id="a48">又复归依如是十方尽虚空界一切三宝。</p>
  <p id="a49">愿以慈悲力同加摄受。<a id="a-4A"></a>愿和上阿阇梨同坛尊证上中下座各及眷属。<a id="a-4B"></a>从今日去至坐道场。<a id="a-4C"></a>一切罪障皆得清净。<a id="a-4D"></a>一切众苦悉得解脱。<a id="a-4E"></a>一切烦恼皆得断除。<a id="a-4F"></a>随念往生诸佛净土。<a id="a-4G"></a>菩提行愿皆悉具足。<a id="a-4H"></a>财施无尽法施无尽。<a id="a-4I"></a>福德无尽安乐无尽。<a id="a-4J"></a>寿命无尽智慧无尽。<a id="a-4K"></a>四无量心六波罗蜜。<a id="a-4L"></a>常得现前。<a id="a-4M"></a>四无碍智六神通力。<a id="a-4N"></a>如意自在。<a id="a-4O"></a>住首楞严三昧得金刚身。<a id="a-4P"></a>不舍本誓还救众生。</p>
  <p data-pb></p>
  <h2 id="a4Q">为十方比丘比丘尼礼佛第二十五</h2>
  <p id="a4R">今日道场同业大众。<a id="a-4S"></a>以此礼拜之次。<a id="a-4T"></a>重复增到五体投地。<a id="a-4U"></a>普为十方尽虚空界。<a id="a-4V"></a>现在未来一切。<a id="a-4W"></a>比丘比丘尼。<a id="a-4X"></a>式叉摩那。<a id="a-4Y"></a>沙弥沙弥尼各及眷属。<a id="a-4Z"></a>又为十方尽虚空界一切优婆塞优婆夷各及眷属。<a id="a-4a"></a>又为从来信施檀越。<a id="a-4b"></a>善恶知识有缘无缘各及眷属。<a id="a-4c"></a>如是人道一切人类各及眷属。<a id="a-4d"></a>(某甲)等。<a id="a-4e"></a>今日以慈悲心。<a id="a-4f"></a>普为归依世间大慈悲父。</p>
  <p id="a4g">南无弥勒佛　南无释迦牟尼佛　南无灯王佛　南无智顶佛　南无上天佛　南无地王佛　南无至解脱佛　南无金髻佛　南无罗睺日佛　南无莫能胜佛　南无牟尼净佛　南无善光佛　南无金齐佛　南无众德天王佛　南无法益佛　南无德臂佛　南无鸯伽陀佛　南无美妙惠佛　南无微意佛　南无诸威德佛　南无师子发佛　南无解脱相佛　南无威相佛　南无断流佛　南无慧藏佛　南无智聚佛　南无无碍赞佛。</p>
  <p id="a4h">南无无边身菩萨　南无观世音菩萨。</p>
  <p id="a4i">又复归依如是十方尽虚空界一切三宝。</p>
  <p id="a4j">愿以慈悲力同加覆护。<a id="a-4k"></a>愿十方尽虚空界一切比丘比丘尼式叉摩那沙弥沙弥尼各及眷属。<a id="a-4l"></a>又愿十方一切优婆塞优婆夷。<a id="a-4m"></a>各及眷属。<a id="a-4n"></a>又愿从来信施坛越善恶知识有缘无缘各及眷属。<a id="a-4o"></a>乃至一切人道一切人类。<a id="a-4p"></a>无始已来至于今日。<a id="a-4q"></a>一切烦恼皆得断除。<a id="a-4r"></a>一切缘障皆得清净。<a id="a-4s"></a>一切罪业皆得消灭。<a id="a-4t"></a>一切众苦皆得解脱。<a id="a-4u"></a>离三障业无五怖畏。<a id="a-4v"></a>四无量心六波罗蜜。<a id="a-4w"></a>常得现前。<a id="a-4x"></a>四无碍智六神通力如意自在。<a id="a-4y"></a>行菩萨行入一乘道。<a id="a-4z"></a>度脱无边一切众生。</p>
  <p data-pb></p>
  <h2 id="a50">为十方过去比丘比丘尼礼佛第二十六</h2>
  <p id="a51">今日道场同业大众。<a id="a-52"></a>重复至诚五体投地。<a id="a-53"></a>代为十方尽虚空界一切过去比丘比丘尼。<a id="a-54"></a>式叉摩那沙弥沙弥尼。<a id="a-55"></a>过去优婆塞优婆夷。<a id="a-56"></a>广及十方一切人道一切人类有命过者各及眷属。<a id="a-57"></a>(某甲)等今日以慈悲心。<a id="a-58"></a>等诸佛心同诸佛愿。<a id="a-59"></a>普为归依世间大慈悲父。</p>
  <p id="a5A">南无弥勒佛　南无释迦牟尼佛　南无宝聚佛　南无善高佛　南无山王相佛　南无法顶佛　南无解脱德佛　南无善端严佛　南无吉身佛　南无爱语佛　南无师子利佛　南无和楼那佛　南无师子法佛　南无法力佛　南无爱乐佛　南无赞不动佛　南无众明王佛　南无觉悟众生佛　南无妙眼佛　南无意住义佛　南无光照佛　南无香德佛　南无令喜佛　南无不虚行佛　南无灭恚佛　南无上色佛　南无善步佛。</p>
  <p id="a5B">南无无边身菩萨　南无观世音菩萨。</p>
  <p id="a5C">又复归依如是十方尽虚空界一切三宝。</p>
  <p id="a5D">愿以慈悲力救护拯接。<a id="a-5E"></a>愿过去一切比丘比丘尼。<a id="a-5F"></a>式叉摩那沙弥沙弥尼。<a id="a-5G"></a>各及眷属。<a id="a-5H"></a>又愿过去一切优婆塞优婆夷。<a id="a-5I"></a>各及眷属。<a id="a-5J"></a>若有地狱道苦今日即得解脱。<a id="a-5K"></a>若有畜生道苦今日即得解脱。<a id="a-5L"></a>若有鬼神道苦今日即得解脱。<a id="a-5M"></a>离八难地受八福生。<a id="a-5N"></a>永舍恶道长生净土。<a id="a-5O"></a>财施无尽法施无尽。<a id="a-5P"></a>福德无尽安乐无尽。<a id="a-5Q"></a>寿命无尽智慧无尽。<a id="a-5R"></a>四无量心六波罗蜜。<a id="a-5S"></a>常得现前。<a id="a-5T"></a>四无碍智六神通力。<a id="a-5U"></a>如意自在。<a id="a-5V"></a>常得见佛闻法。<a id="a-5W"></a>行菩萨道勇猛精进。<a id="a-5X"></a>不休不息。<a id="a-5Y"></a>乃至进修成阿耨多罗三藐三菩提。<a id="a-5Z"></a>广能度脱一切众生。</p>
 </body>
</html>