<!doctype html>
<html id="z3IBXIO1gA" data-ver="1452">
 <head>
  <meta charset="utf-8">
  <meta author="子璿">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">起信论疏笔削记卷第六</h1>
  <p id="a2">论真如平等者。<a id="a-3"></a>谓真性于一切法中。<a id="a-4"></a>为平等体故。<a id="a-5"></a>如像中镜。<a id="a-6"></a>非同诸法本空。<a id="a-7"></a>空故平等。<a id="a-8"></a>如镜中像。<a id="a-9"></a>疏随流等者。<a id="a-A"></a>约染净二义显不增减。<a id="a-B"></a>在文可见。<a id="a-C"></a>以性非染净故。<a id="a-D"></a>染净皆空故。<a id="a-E"></a>良以下结成上义。<a id="a-F"></a>染净约法始终约时。<a id="a-G"></a>谓随流为始。<a id="a-H"></a>反流为终。<a id="a-I"></a>下疏所说以众生为前。<a id="a-J"></a>以佛为后。<a id="a-K"></a>前后即始终也。<a id="a-L"></a>或即此段别约横竖。<a id="a-M"></a>以显平等之义。<a id="a-N"></a>染净不亏者。<a id="a-O"></a>横说也。<a id="a-P"></a>以见在生佛位中无亏缺故。<a id="a-Q"></a>始终不易者。<a id="a-R"></a>竖说也。<a id="a-S"></a>以过去未来无改易故。<a id="a-T"></a>前约多人同时说。<a id="a-U"></a>此约一人异时说。<a id="a-V"></a>虽一多同异横竖别论。<a id="a-W"></a>皆显真如平等之义。</p>
  <p id="aX">二种等者。<a id="a-Y"></a>谓如实空如实不空之二也。<a id="a-Z"></a>空谓不与妄染相应。<a id="a-a"></a>不空谓具性功德。<a id="a-b"></a>今如后义。<a id="a-c"></a>故下文云。<a id="a-d"></a>所言不空者。<a id="a-e"></a>以显法体空无妄故。<a id="a-f"></a>即是真心常恒不变。<a id="a-g"></a>净法满足则名不空。<a id="a-h"></a>不异等者。<a id="a-i"></a>谓一一德相即是体性。<a id="a-j"></a>故不异也。<a id="a-k"></a>非谓藏为能具德为所具故。<a id="a-l"></a>有性言故下文云。<a id="a-m"></a>具足如是过于河沙。<a id="a-n"></a>不离不断不异。<a id="a-o"></a>不思议佛法不同生灭之相。<a id="a-p"></a>定差别故。<a id="a-q"></a>性相异故。<a id="a-r"></a>可知见故。<a id="a-s"></a>如水八德者。<a id="a-t"></a>即阿耨池水。<a id="a-u"></a>具八功德。<a id="a-v"></a>一甘。<a id="a-w"></a>二冷。<a id="a-x"></a>二软。<a id="a-y"></a>四轻。<a id="a-z"></a>五清。<a id="a-10"></a>六不臭。<a id="a-11"></a>七饮不伤喉。<a id="a-12"></a>八不伤腹。<a id="a-13"></a>不异之义。<a id="a-14"></a>合法可知。</p>
  <p id="a15">三用大疏二。<a id="a-16"></a>初释文。<a id="a-17"></a>随染业行者。<a id="a-18"></a>谓随彼彼染幻众生。<a id="a-19"></a>起利他行。<a id="a-1A"></a>即是如来不思议业。<a id="a-1B"></a>故云业行。<a id="a-1C"></a>若将随染门中反染之业行。<a id="a-1D"></a>为此用大者。<a id="a-1E"></a>恐非文意。<a id="a-1F"></a>以彼但是能显之净法。<a id="a-1G"></a>未可便将为所显故。<a id="a-1H"></a>学者详之。<a id="a-1I"></a>报身即三贤已上之所见者。<a id="a-1J"></a>化身即二乘十信已下之所见者。<a id="a-1K"></a>粗即化身随类各应。<a id="a-1L"></a>各见不同。<a id="a-1M"></a>非受乐相故。<a id="a-1N"></a>细者报体平等佛身。<a id="a-1O"></a>身有无量色。<a id="a-1P"></a>色有无量相好。<a id="a-1Q"></a>所住依果亦复无量。<a id="a-1R"></a>种种庄严具足乐相故。<a id="a-1S"></a>世善者。<a id="a-1T"></a>谓有漏熏习善根力故。<a id="a-1U"></a>起十善等。<a id="a-1V"></a>此但有漏不逾人天故名世也。<a id="a-1W"></a>出也者。<a id="a-1X"></a>令厌生死乐求涅槃。<a id="a-1Y"></a>此皆无漏。<a id="a-1Z"></a>超过三界故言出世也。<a id="a-1a"></a>于中虽通三乘。<a id="a-1b"></a>究竟唯以一乘而得灭度。<a id="a-1c"></a>下文用大广显其相。</p>
  <p id="a1d">疏何故下二通妨牃难可知。<a id="a-1e"></a>以不下正释。<a id="a-1f"></a>若善因果内顺真如外治诸恶。<a id="a-1g"></a>此法若起从因至果。<a id="a-1h"></a>能感胜处故。<a id="a-1i"></a>得名为真如净用。<a id="a-1j"></a>以从真如内熏所起报化二用所发。<a id="a-1k"></a>今兹用大宜发此法。<a id="a-1l"></a>若不善因果内违真理。<a id="a-1m"></a>外被善治。<a id="a-1n"></a>此法若起。<a id="a-1o"></a>从因至果能感苦处。<a id="a-1p"></a>何名净用。<a id="a-1q"></a>以从不觉所生尘劳发现故。<a id="a-1r"></a>故此文中不言不善也。<a id="a-1s"></a>若尔下转难可知。<a id="a-1t"></a>释云下重释。<a id="a-1u"></a>虽是恶法。<a id="a-1v"></a>以是不觉迷真所成。<a id="a-1w"></a>所成之法不离真体。<a id="a-1x"></a>如水起波不离湿性故。<a id="a-1y"></a>下文云。<a id="a-1z"></a>以依真如法故。<a id="a-20"></a>有于无明。<a id="a-21"></a>又云。<a id="a-22"></a>依觉故迷。<a id="a-23"></a>若离觉。<a id="a-24"></a>性则无不觉。<a id="a-25"></a>以违下结成前义可知。<a id="a-26"></a>然此用大正是果上二身。<a id="a-27"></a>如下具说。<a id="a-28"></a>今疏以善为用者。<a id="a-29"></a>乃是旁义。<a id="a-2A"></a>亦即以所生显能生也。<a id="a-2B"></a>然论不言灭恶者。<a id="a-2C"></a>以善起必恶灭故。</p>
  <p id="a2D">标果望因者。<a id="a-2E"></a>诸佛即果。<a id="a-2F"></a>本即是因。<a id="a-2G"></a>以诸如来本所修行因地之时。<a id="a-2H"></a>无别所乘之法。<a id="a-2I"></a>唯以此心为其所乘。<a id="a-2J"></a>而至究竟。</p>
  <p id="a2K">举因望果。<a id="a-2L"></a>在文可见。<a id="a-2M"></a>此中如来并前诸佛。<a id="a-2N"></a>皆约自受用报身所辨。<a id="a-2O"></a>非谓应化知之以成运者。<a id="a-2P"></a>运即是乘二义无别。<a id="a-2Q"></a>但文变耳。<a id="a-2R"></a>或可二义不同。<a id="a-2S"></a>谓乘以运载为义。<a id="a-2T"></a>今前段约佛本乘。<a id="a-2U"></a>方有载义故。<a id="a-2V"></a>疏云。<a id="a-2W"></a>以解乘。<a id="a-2X"></a>今文约从因至果运义始彰故。<a id="a-2Y"></a>论云。<a id="a-2Z"></a>到如来地。<a id="a-2a"></a>疏云。<a id="a-2b"></a>以成运也。<a id="a-2c"></a>然佛是已乘菩萨是当乘今乘。<a id="a-2d"></a>于中皆含自运运他之义。<a id="a-2e"></a>即始下出能所乘体也。<a id="a-2f"></a>始觉为能乘者。<a id="a-2g"></a>即前佛与菩萨也。<a id="a-2h"></a>虽满分不同。<a id="a-2i"></a>俱属始觉能乘智也。<a id="a-2j"></a>本觉为所乘者。<a id="a-2k"></a>若约今文。<a id="a-2l"></a>即前一心法为所乘。<a id="a-2m"></a>以对始故言本觉也。<a id="a-2n"></a>若约三大。<a id="a-2o"></a>言之则用大为能乘体相。<a id="a-2p"></a>二大为所乘。<a id="a-2q"></a>然用即始觉体。<a id="a-2r"></a>相即大觉。<a id="a-2s"></a>大即是乘。<a id="a-2t"></a>持业释也。<a id="a-2u"></a>乘大性者。<a id="a-2v"></a>但证本觉是乘之大性。<a id="a-2w"></a>或双证本始也。<a id="a-2x"></a>由是前来标宗。<a id="a-2y"></a>但言法义不别言乘。<a id="a-2z"></a>今但次于三大言之。<a id="a-30"></a>亦不别举题目。<a id="a-31"></a>解释分中意亦如是。</p>
  <p id="a32">解释分者。<a id="a-33"></a>前虽义宗略立。<a id="a-34"></a>理趣未详。<a id="a-35"></a>若不解以广文幽旨。<a id="a-36"></a>如何开释。<a id="a-37"></a>此令生解已见前文。<a id="a-38"></a>故有此分。</p>
  <p id="a39">微列中疏所立等者。<a id="a-3A"></a>即前分中所立一心法二门三大之义。<a id="a-3B"></a>彰显开示令生正解。<a id="a-3C"></a>由是正义解。<a id="a-3D"></a>此即成正解也。<a id="a-3E"></a>遣异计者。<a id="a-3F"></a>非正道理。<a id="a-3G"></a>妄生计着为患颇深。<a id="a-3H"></a>固宜除涤。<a id="a-3I"></a>趣正等者。<a id="a-3J"></a>发心趣道。<a id="a-3K"></a>行相差别升降不同。<a id="a-3L"></a>今当分别。<a id="a-3M"></a>令其修证无惑混滥也。<a id="a-3N"></a>斯乃正义显示令解。<a id="a-3O"></a>邪执对治令遣。<a id="a-3P"></a>道相分别令行。<a id="a-3Q"></a>又正义为能治。<a id="a-3R"></a>邪执为所治。<a id="a-3S"></a>正义为所趣。<a id="a-3T"></a>道相为能趣。<a id="a-3U"></a>皆为正义。<a id="a-3V"></a>有后二文也。</p>
  <p id="a3W">释上等者。<a id="a-3X"></a>谓释前分之中。<a id="a-3Y"></a>所言法者。<a id="a-3Z"></a>谓众生心。<a id="a-3a"></a>是心即摄一切世间出世间法。<a id="a-3b"></a>开门中论二门者。<a id="a-3c"></a>谓一心上有其二义。<a id="a-3d"></a>义具能通出入。<a id="a-3e"></a>故目之为门。<a id="a-3f"></a>能通者。<a id="a-3g"></a>谓真如生灭互相通故。<a id="a-3h"></a>又此二门通一心故。<a id="a-3i"></a>通一心者。<a id="a-3j"></a>正是此段以一一门。<a id="a-3k"></a>皆言心故。<a id="a-3l"></a>互相通者。<a id="a-3m"></a>以真如门有随缘故。<a id="a-3n"></a>通于生灭生。<a id="a-3o"></a>灭门有体空故。<a id="a-3p"></a>通至真如也。<a id="a-3q"></a>出入义者。<a id="a-3r"></a>谓众生迷惑流转。<a id="a-3s"></a>即出真如门入生灭门。<a id="a-3t"></a>若觉悟修证。<a id="a-3u"></a>即出生灭门。<a id="a-3v"></a>入真如门。<a id="a-3w"></a>既成道已。<a id="a-3x"></a>即却出真如门。<a id="a-3y"></a>入生灭门开悟众生。<a id="a-3z"></a>能事既毕息化归真。<a id="a-40"></a>即却出生灭门。<a id="a-41"></a>入真如门安住秘藏也。</p>
  <p id="a42">疏二。<a id="a-43"></a>初释一心具二门。<a id="a-44"></a>又二。<a id="a-45"></a>初标也。<a id="a-46"></a>一如来藏者。<a id="a-47"></a>以二义不分。<a id="a-48"></a>故云一也。<a id="a-49"></a>若例言之。<a id="a-4A"></a>即染净凡圣空有理事等。<a id="a-4B"></a>皆一也。<a id="a-4C"></a>此之一义为显不二。<a id="a-4D"></a>强名为一。<a id="a-4E"></a>非是数法故。<a id="a-4F"></a>经云。<a id="a-4G"></a>一亦不为一。<a id="a-4H"></a>为离诸数故。</p>
  <p id="a4I">疏一约下二释中二。<a id="a-4J"></a>初真如门又二。<a id="a-4K"></a>今初正释。<a id="a-4L"></a>约体等标立也。<a id="a-4M"></a>非染下释上绝相。<a id="a-4N"></a>以显一体。<a id="a-4O"></a>谓染净生灭动转等。<a id="a-4P"></a>皆属于相。<a id="a-4Q"></a>表此俱无故言非也。<a id="a-4R"></a>平等下约体以结平等。<a id="a-4S"></a>约竖结以无高下。<a id="a-4T"></a>故如经云。<a id="a-4U"></a>是法平等无有高下。<a id="a-4V"></a>一味约喻结。<a id="a-4W"></a>犹如大海同一碱味。<a id="a-4X"></a>性无差别约横结。<a id="a-4Y"></a>净名经云。<a id="a-4Z"></a>一切众生皆如也。<a id="a-4a"></a>一切法亦如也。<a id="a-4b"></a>众圣贤亦如也。<a id="a-4c"></a>至于弥勒亦如也。<a id="a-4d"></a>又平等一味绝相也。<a id="a-4e"></a>性无差别约体也。<a id="a-4f"></a>故云约体绝义相。</p>
  <p id="a4g">众生下二引证。<a id="a-4h"></a>此正引前。<a id="a-4i"></a>段净名经文。<a id="a-4j"></a>彼文之后。<a id="a-4k"></a>乃云。<a id="a-4l"></a>诸佛知一切众生毕竟寂灭即涅槃相不复更灭等。<a id="a-4m"></a>今疏取意。<a id="a-4n"></a>故文少异。<a id="a-4o"></a>下皆如此。</p>
  <p id="a4p">疏二随下生灭门中三。<a id="a-4q"></a>今初正解随缘等标立也。<a id="a-4r"></a>谓随下释。<a id="a-4s"></a>谓以无明熏真如。<a id="a-4t"></a>起妄心妄境。<a id="a-4u"></a>成一切染法。<a id="a-4v"></a>真如熏无明。<a id="a-4w"></a>灭妄心妄境。<a id="a-4x"></a>成诸净法。<a id="a-4y"></a>广如下释。<a id="a-4z"></a>染净虽成下释妨。<a id="a-50"></a>或曰。<a id="a-51"></a>既随熏动。<a id="a-52"></a>云何复说众生如耶。<a id="a-53"></a>故此释之。<a id="a-54"></a>正于动时动处。<a id="a-55"></a>元来不动明。<a id="a-56"></a>非相不动故言性。<a id="a-57"></a>显非暂不动故言恒也。<a id="a-58"></a>或曰。<a id="a-59"></a>性既不动。<a id="a-5A"></a>如何能成染净。<a id="a-5B"></a>故云。<a id="a-5C"></a>正由不动能成染净。<a id="a-5D"></a>斯则反成上义。<a id="a-5E"></a>谓若性自动同生灭相。<a id="a-5F"></a>即当时灭不能自立。<a id="a-5G"></a>尚不自立。<a id="a-5H"></a>将何成于染净。<a id="a-5I"></a>实由不动故能成也。</p>
  <p id="a5J">是故不动下二结指。<a id="a-5K"></a>谓以随熏动时性未尝变故。<a id="a-5L"></a>得生灭门中有真如也。<a id="a-5M"></a>故云。<a id="a-5N"></a>不动亦在动门。<a id="a-5O"></a>若真如门中。<a id="a-5P"></a>则未必有生灭。<a id="a-5Q"></a>生灭门中则必有真如。<a id="a-5R"></a>以生灭藉真如。<a id="a-5S"></a>真如不藉生灭故。<a id="a-5T"></a>略如前释。<a id="a-5U"></a>广在下文。<a id="a-5V"></a>是故下指文。<a id="a-5W"></a>本觉者。<a id="a-5X"></a>即生灭门。<a id="a-5Y"></a>初云。<a id="a-5Z"></a>此识有二种义。<a id="a-5a"></a>能摄一切法生一切法。<a id="a-5b"></a>云何为二。<a id="a-5c"></a>一者觉义。<a id="a-5d"></a>二者不觉义等。<a id="a-5e"></a>即彼觉义便是生灭门中真如。<a id="a-5f"></a>名为不动。<a id="a-5g"></a>但以至此门中。<a id="a-5h"></a>别约形待义边易名为觉。<a id="a-5i"></a>上文等者。<a id="a-5j"></a>即立义分中云。<a id="a-5k"></a>是心生灭因缘相。<a id="a-5l"></a>能示摩诃衍自体相用故。<a id="a-5m"></a>彼之自体亦即生灭门中真如也。<a id="a-5n"></a>此上两段正是动中有不动义。</p>
  <p id="a5o">胜鬘下三引证。<a id="a-5p"></a>通证随熏动转。<a id="a-5q"></a>动中有不动义。<a id="a-5r"></a>不染而染。<a id="a-5s"></a>即真如成生灭。<a id="a-5t"></a>染而不染。<a id="a-5u"></a>即动中有不动。<a id="a-5v"></a>如来藏即真如。<a id="a-5w"></a>无明七识即生灭阿梨耶识。<a id="a-5x"></a>即上二和合也。<a id="a-5y"></a>谓真如随缘成梨耶识。<a id="a-5z"></a>以成识故。<a id="a-60"></a>与无明共俱亦可如来藏即是梨耶。<a id="a-61"></a>但以通相别相而异。<a id="a-62"></a>故云。<a id="a-63"></a>如来藏名阿梨耶识。<a id="a-64"></a>故经云。<a id="a-65"></a>佛说如来藏以为阿赖耶。<a id="a-66"></a>恶慧不能知藏即赖耶识。<a id="a-67"></a>亦云。<a id="a-68"></a>如金与指环。<a id="a-69"></a>展转无差别。<a id="a-6A"></a>大海如梨耶。<a id="a-6B"></a>波如无明七识。<a id="a-6C"></a>水即如来藏以从无始时来真妄和合。<a id="a-6D"></a>未曾舍离。<a id="a-6E"></a>故云。<a id="a-6F"></a>常无断绝。<a id="a-6G"></a>如来藏者。<a id="a-6H"></a>即所熏之净性。<a id="a-6I"></a>虚伪恶习即能熏之染幻。<a id="a-6J"></a>识藏即所成梨耶也。<a id="a-6K"></a>为善不善因者。<a id="a-6L"></a>谓此性随善缘。<a id="a-6M"></a>起诸善法。<a id="a-6N"></a>性即为善因随不善缘起诸不善法性。<a id="a-6O"></a>即为不善因。<a id="a-6P"></a>随善受乐性在其中。<a id="a-6Q"></a>随恶受苦性亦在中。<a id="a-6R"></a>故云与因俱。<a id="a-6S"></a>若生等者。<a id="a-6T"></a>循环诸趣生死无穷。<a id="a-6U"></a>藏性于中随而遍受。<a id="a-6V"></a>而其体性未尝去来故。<a id="a-6W"></a>经云生灭去来本如来藏。<a id="a-6X"></a>如技等者如人作戏变改服章。<a id="a-6Y"></a>体是一人。<a id="a-6Z"></a>初未曾易故。<a id="a-6a"></a>彼文云。<a id="a-6b"></a>心如工技儿。<a id="a-6c"></a>意如和技者。<a id="a-6d"></a>五识如音乐。<a id="a-6e"></a>受想观技众。<a id="a-6f"></a>如人弄师子。<a id="a-6g"></a>人入师子活。<a id="a-6h"></a>人出师子死。<a id="a-6i"></a>净因无明时。<a id="a-6j"></a>当知亦如是。<a id="a-6k"></a>圭山云。<a id="a-6l"></a>乐人本是一形躯。<a id="a-6m"></a>乍作官人。<a id="a-6n"></a>乍作奴。<a id="a-6o"></a>名目服章。<a id="a-6p"></a>虽改异。<a id="a-6q"></a>始终奴主了无殊。<a id="a-6r"></a>此等下结指。<a id="a-6s"></a>如上所引。<a id="a-6t"></a>并说真如随缘作。<a id="a-6u"></a>生灭动中有不动也。</p>
  <p id="a6v">疏然此下二摄二门归一心也。<a id="a-6w"></a>举体等者。<a id="a-6x"></a>谓真如举体成生灭。<a id="a-6y"></a>生灭无性即真如。<a id="a-6z"></a>是故生灭现时。<a id="a-70"></a>全真体现。<a id="a-71"></a>真如显时全生灭。<a id="a-72"></a>显举一全收。<a id="a-73"></a>故云融通。<a id="a-74"></a>以融通故真无真相。<a id="a-75"></a>妄无妄相。<a id="a-76"></a>真妄相即一体无异。<a id="a-77"></a>故云。<a id="a-78"></a>际限不分。<a id="a-79"></a>既而不分际限岂更存于体相。<a id="a-7A"></a>故云。<a id="a-7B"></a>莫二波水之喻。<a id="a-7C"></a>可以比知。<a id="a-7D"></a>无二处者。<a id="a-7E"></a>即此真妄融通之处。<a id="a-7F"></a>实性存焉。<a id="a-7G"></a>此之实性为诸法主。<a id="a-7H"></a>即是诸法中之实性也。<a id="a-7I"></a>又表非二边故名中。<a id="a-7J"></a>离诸差别虚相故名实。<a id="a-7K"></a>此上二句是约中实。<a id="a-7L"></a>以解心也。<a id="a-7M"></a>故经有中实理心之言不同下约灵鉴以解心。<a id="a-7N"></a>谓虚空体亦无二边。<a id="a-7O"></a>亦非差别虚相。<a id="a-7P"></a>然但昏钝而无灵鉴。<a id="a-7Q"></a>今此实性自在灵通。<a id="a-7R"></a>觉了不昧故云不同等。<a id="a-7S"></a>故祖师云。<a id="a-7T"></a>空寂体上自有本智。<a id="a-7U"></a>能知知之一字。<a id="a-7V"></a>众妙之门。<a id="a-7W"></a>大抵意云。<a id="a-7X"></a>于一切染净融通法中。<a id="a-7Y"></a>有真实之体。<a id="a-7Z"></a>了然鉴觉。<a id="a-7a"></a>目之为心。<a id="a-7b"></a>斯则体相不二故。<a id="a-7c"></a>云一中实。<a id="a-7d"></a>神解故云心。</p>
  <p id="a7e">立中疏二。<a id="a-7f"></a>初正释二。<a id="a-7g"></a>初对前牃文可见。</p>
  <p id="a7h">二以一下释今文意三。<a id="a-7i"></a>初总标意。<a id="a-7j"></a>含通别者。<a id="a-7k"></a>释前文意也。<a id="a-7l"></a>前文以二门未启。<a id="a-7m"></a>但约一心通总包含而说。<a id="a-7n"></a>故云。<a id="a-7o"></a>摄不言各也。<a id="a-7p"></a>今分下标今意。<a id="a-7q"></a>谓今文中二门既开。<a id="a-7r"></a>每门之中皆各自摄一切法也。<a id="a-7s"></a>若无标拣。<a id="a-7t"></a>将谓二门共摄一切。<a id="a-7u"></a>则有摄法不尽之过。<a id="a-7v"></a>故言皆各也。</p>
  <p id="a7w">以真下二别释相二。<a id="a-7x"></a>初约二门各摄解二。<a id="a-7y"></a>初正释。<a id="a-7z"></a>通相者。<a id="a-80"></a>以真如门不分染净。<a id="a-81"></a>虽摄染净皆同性故。<a id="a-82"></a>所言相者。<a id="a-83"></a>谓义相也。<a id="a-84"></a>以此门中显示染净融通之义。<a id="a-85"></a>故云通相。<a id="a-86"></a>以染净等法。<a id="a-87"></a>入此门中□为一昧。<a id="a-88"></a>真如之理更无差别。<a id="a-89"></a>故云。<a id="a-8A"></a>无别染净等。<a id="a-8B"></a>故得下结可知。<a id="a-8C"></a>别显等者。<a id="a-8D"></a>随流反流。<a id="a-8E"></a>各不相是。<a id="a-8F"></a>功德尘劳历然有异。<a id="a-8G"></a>众生诸佛凡圣宛然。<a id="a-8H"></a>净土秽土优劣不等。<a id="a-8I"></a>无所不该者。<a id="a-8J"></a>谓一切虽多不出染净。<a id="a-8K"></a>既摄染净。<a id="a-8L"></a>是故论云。<a id="a-8M"></a>摄一切也。</p>
  <p id="a8N">通别下二结成。<a id="a-8O"></a>谓通相别相。<a id="a-8P"></a>二门虽殊。<a id="a-8Q"></a>所摄之法更无差异。<a id="a-8R"></a>故云齐无所遗。</p>
  <p id="a8S">又以下约二门互摄解。<a id="a-8T"></a>前约二门各摄。<a id="a-8U"></a>通别不同齐门。<a id="a-8V"></a>而说摄义有异。<a id="a-8W"></a>初门通相但明融摄。<a id="a-8X"></a>融则染净无别。<a id="a-8Y"></a>故名为通。<a id="a-8Z"></a>后门别相。<a id="a-8a"></a>乃是该摄。<a id="a-8b"></a>该则染净不同。<a id="a-8c"></a>故名为别。<a id="a-8d"></a>今此文中不分通别。<a id="a-8e"></a>只就一义左右说之。<a id="a-8f"></a>便成二门各摄之义。<a id="a-8g"></a>今文所说生灭摄一切时。<a id="a-8h"></a>即是真如摄一切也。<a id="a-8i"></a>以生灭无体全即理故。<a id="a-8j"></a>故云还摄等。<a id="a-8k"></a>又真如摄一切时。<a id="a-8l"></a>即是生灭摄一切也。<a id="a-8m"></a>以全事之理。<a id="a-8n"></a>非别外故。<a id="a-8o"></a>今此疏文犹阙后义。<a id="a-8p"></a>应合更云。<a id="a-8q"></a>真如既是诸法真性。<a id="a-8r"></a>离真性外无别诸法。<a id="a-8s"></a>还摄生灭门也。<a id="a-8t"></a>若有此文。<a id="a-8u"></a>于义方足。<a id="a-8v"></a>成互摄也。<a id="a-8w"></a>斯则生灭门摄法时。<a id="a-8x"></a>真如门法亦在生灭中。<a id="a-8y"></a>真如门摄法时。<a id="a-8z"></a>生灭门法亦在真如中。<a id="a-90"></a>如是则真如中所摄。<a id="a-91"></a>染净即是生灭门所摄染净。<a id="a-92"></a>无二无别举一全收。<a id="a-93"></a>故云。<a id="a-94"></a>二门互摄故下结云。<a id="a-95"></a>齐摄不二也。<a id="a-96"></a>问疏主何故不说真如摄生灭门耶。<a id="a-97"></a>答前文通相已含此意故。<a id="a-98"></a>不复言也。</p>
  <p id="a99">以此下结成一心。<a id="a-9A"></a>良以二门相摄。<a id="a-9B"></a>理齐镕融不二以不二故得名一心。<a id="a-9C"></a>斯则二门一心体无别异。<a id="a-9D"></a>若约义别说。<a id="a-9E"></a>则一心是总。<a id="a-9F"></a>二门是别。<a id="a-9G"></a>又于别中。<a id="a-9H"></a>真如约体。<a id="a-9I"></a>生灭约相。<a id="a-9J"></a>若克体圆融。<a id="a-9K"></a>则性相无二。<a id="a-9L"></a>即是一心。<a id="a-9M"></a>今既二门互摄。<a id="a-9N"></a>全夺两亡。<a id="a-9O"></a>唯是一心更无别法。<a id="a-9P"></a>故今结成为一心也。</p>
  <p id="a9Q">疏问二门下二通难二。<a id="a-9R"></a>今初二门示义。<a id="a-9S"></a>通局难。<a id="a-9T"></a>初句指定前义。<a id="a-9U"></a>何故下引文正难。<a id="a-9V"></a>意云。<a id="a-9W"></a>真如既摄生灭门。<a id="a-9X"></a>何不同彼示三大。<a id="a-9Y"></a>生灭既摄真如门。<a id="a-9Z"></a>何不同彼示一大。<a id="a-9a"></a>示义既差摄法须别。<a id="a-9b"></a>摄法若等示义应同。<a id="a-9c"></a>如何摄法即同示义。<a id="a-9d"></a>却别耶。</p>
  <p id="a9e">答中初句标定其门。<a id="a-9f"></a>不坏下正明行相。<a id="a-9g"></a>谓染净之相全揽理成理非可坏。<a id="a-9h"></a>全理之相亦不可坏。<a id="a-9i"></a>以不坏故。<a id="a-9j"></a>摄生灭尽成今相摄义。<a id="a-9k"></a>以泯下为即理故。<a id="a-9l"></a>令染净相亡泯不存以不存故。<a id="a-9m"></a>唯真体在。<a id="a-9n"></a>故成前文。<a id="a-9o"></a>唯示体也。<a id="a-9p"></a>生灭下标定其门。<a id="a-9q"></a>不坏下明理。<a id="a-9r"></a>在事中以全理而成事故。<a id="a-9s"></a>事起而理不坏。<a id="a-9t"></a>成今相摄义。<a id="a-9u"></a>斯则事为能摄理为所摄。<a id="a-9v"></a>以成下明事理俱存。<a id="a-9w"></a>成前具示义。<a id="a-9x"></a>成事故示相用二大。<a id="a-9y"></a>体不失故。<a id="a-9z"></a>示于体大。</p>
  <p id="aA0">疏问前下□性相存泯不齐。<a id="a-A1"></a>难问意可知。<a id="a-A2"></a>但蹑前门相不存义前难后门理不失也。</p>
  <p id="aA3">答中前四句显二门存泯之由。<a id="a-A4"></a>各初一句所以后一句定义。<a id="a-A5"></a>生灭等者。<a id="a-A6"></a>事依理显故。<a id="a-A7"></a>理为事本故。<a id="a-A8"></a>如波必赖于水。<a id="a-A9"></a>故下文云。<a id="a-AA"></a>依如来藏有生灭心。<a id="a-AB"></a>理不失者。<a id="a-AC"></a>理若已失则无生灭也。<a id="a-AD"></a>如水失则无波。<a id="a-AE"></a>故论云。<a id="a-AF"></a>若无空义者。<a id="a-AG"></a>则无道无果。<a id="a-AH"></a>未必等者。<a id="a-AI"></a>真理本有不假缘成。<a id="a-AJ"></a>如水不藉于波故。<a id="a-AK"></a>真如门中直云真如者。<a id="a-AL"></a>即是一法界大总相等。<a id="a-AM"></a>不言依生灭有泯相。<a id="a-AN"></a>相不存者不泯则已。<a id="a-AO"></a>泯则不存。<a id="a-AP"></a>入理自亡何存生灭。<a id="a-AQ"></a>如水澄静。<a id="a-AR"></a>岂存波在。<a id="a-AS"></a>下文云。<a id="a-AT"></a>以一切法皆同如故。<a id="a-AU"></a>相不存下四句蹑前正答相不存者。<a id="a-AV"></a>相存则可示于三。<a id="a-AW"></a>不存但合示于体。<a id="a-AX"></a>理不失等者。<a id="a-AY"></a>生灭相起理又不亡。<a id="a-AZ"></a>不具示三于理如何。<a id="a-Aa"></a>是故下结答。<a id="a-Ab"></a>双示可知。</p>
  <p id="aAc">疏不可相从者。<a id="a-Ad"></a>从顺也。<a id="a-Ae"></a>事理别故其犹水火。<a id="a-Af"></a>敌体相违。<a id="a-Ag"></a>岂能互摄。<a id="a-Ah"></a>未容等者。<a id="a-Ai"></a>若分二别可言影互相摄。<a id="a-Aj"></a>今唯一心。<a id="a-Ak"></a>影摄何法。<a id="a-Al"></a>斯则二别亦无摄义。<a id="a-Am"></a>一心亦无摄义也。<a id="a-An"></a>论不相离者。<a id="a-Ao"></a>意明不一不二。<a id="a-Ap"></a>不一故二门各存。<a id="a-Aq"></a>不二故唯是一心。<a id="a-Ar"></a>以是一心故不相离。<a id="a-As"></a>以不相离故能影摄。<a id="a-At"></a>即反前责意也。<a id="a-Au"></a>疏以体下。<a id="a-Av"></a>体即真如。<a id="a-Aw"></a>相即生灭。<a id="a-Ax"></a>真如随缘成生灭。<a id="a-Ay"></a>生灭无体即真如。<a id="a-Az"></a>由是反覆言之故。<a id="a-B0"></a>不相离也。<a id="a-B1"></a>金具者。<a id="a-B2"></a>金喻真如。<a id="a-B3"></a>具喻生灭。<a id="a-B4"></a>相收之义在文可见。<a id="a-B5"></a>良以下结喻例法。<a id="a-B6"></a>良者。<a id="a-B7"></a>实也。<a id="a-B8"></a>以者。<a id="a-B9"></a>由也。<a id="a-BA"></a>实由金具二门未曾有异。<a id="a-BB"></a>故云一揆。<a id="a-BC"></a>揆谓端揆即齐等也。<a id="a-BD"></a>由不异故举金时。<a id="a-BE"></a>遍收具尽。<a id="a-BF"></a>具全体是金。<a id="a-BG"></a>举具时遍收金尽。<a id="a-BH"></a>金全体是具。<a id="a-BI"></a>此义下例法也。<a id="a-BJ"></a>此义者。<a id="a-BK"></a>即此不相离义也。<a id="a-BL"></a>举真如时遍收生灭尽。<a id="a-BM"></a>生灭全体是真如。<a id="a-BN"></a>举生灭时遍收真如尽。<a id="a-BO"></a>真如全体是生灭法喻正等。<a id="a-BP"></a>故云亦然。<a id="a-BQ"></a>然犹如是也。</p>
  <p id="aBR">疏释上等者。<a id="a-BS"></a>立义文云。<a id="a-BT"></a>何以故。<a id="a-BU"></a>是心真如相即示摩诃衍体等。<a id="a-BV"></a>今此正释也。<a id="a-BW"></a>科动静不一不异。<a id="a-BX"></a>如次是前二门。<a id="a-BY"></a>与不相离义。<a id="a-BZ"></a>顿说实难故成前后。<a id="a-Ba"></a>观智境者。<a id="a-Bb"></a>以体非名相之法故。<a id="a-Bc"></a>言念之所不及言念尚所不及。<a id="a-Bd"></a>岂落见闻。<a id="a-Be"></a>唯久修观智。<a id="a-Bf"></a>方得相应。<a id="a-Bg"></a>所以说者。<a id="a-Bh"></a>意令如此用心也。<a id="a-Bi"></a>故下文云。<a id="a-Bj"></a>离言说相。<a id="a-Bk"></a>离名字相。<a id="a-Bl"></a>离心缘相。<a id="a-Bm"></a>乃至若离于念。<a id="a-Bn"></a>名为得入。<a id="a-Bo"></a>亦如楞伽云。<a id="a-Bp"></a>真实离文字修行示真实。<a id="a-Bq"></a>次后科云。<a id="a-Br"></a>生信境者。<a id="a-Bs"></a>以有空不空二种义相。<a id="a-Bt"></a>既容言说故。<a id="a-Bu"></a>得闻者生于信心。<a id="a-Bv"></a>所以说者亦意令生信也。<a id="a-Bw"></a>故下文云。<a id="a-Bx"></a>依言说分别。<a id="a-By"></a>有二种义等。<a id="a-Bz"></a>亦如楞伽云。<a id="a-C0"></a>言说别施行分别应初业。</p>
  <p id="aC1">疏释上真如义者。<a id="a-C2"></a>彼云。<a id="a-C3"></a>是心真如相。<a id="a-C4"></a>今且释真如两字。</p>
  <p id="aC5">论即是下二示法也。<a id="a-C6"></a>疏二。<a id="a-C7"></a>初释上句二。<a id="a-C8"></a>初释一字二。<a id="a-C9"></a>初约当体释。<a id="a-CA"></a>无二真心者。<a id="a-CB"></a>竖穷横遍。<a id="a-CC"></a>为一切法平等所依。<a id="a-CD"></a>依正凡圣唯此为体。<a id="a-CE"></a>离实相外更无别法。<a id="a-CF"></a>故云无二。<a id="a-CG"></a>拣非伪妄灵鉴不昧故名真心。<a id="a-CH"></a>此非下拣滥。<a id="a-CI"></a>夫言一者。<a id="a-CJ"></a>见数之首。<a id="a-CK"></a>今非此等也。<a id="a-CL"></a>谓如下明一之相。<a id="a-CM"></a>谓真如之理虚通圆融。<a id="a-CN"></a>于一切法平等平等。<a id="a-CO"></a>体非别异故云一也。</p>
  <p id="aCP">又对下二对二释。<a id="a-CQ"></a>斯但对下空不空二以称一也。<a id="a-CR"></a>下但约相。<a id="a-CS"></a>今唯显体亦非算数。</p>
  <p id="aCT">依生下二释法界。<a id="a-CU"></a>诸有圣法依此生故。<a id="a-CV"></a>即菩提涅槃十力四无所畏等。<a id="a-CW"></a>是圣人所证所得之法。<a id="a-CX"></a>故名圣法。<a id="a-CY"></a>故圆觉云。<a id="a-CZ"></a>无上法王有。<a id="a-Ca"></a>陀罗尼门。<a id="a-Cb"></a>名为圆觉。<a id="a-Cc"></a>流出一切清净真如菩提涅槃及波罗蜜。<a id="a-Cd"></a>教授菩萨。<a id="a-Ce"></a>因义者。<a id="a-Cf"></a>法即圣法界即是因。<a id="a-Cg"></a>能生圣法故云法界。<a id="a-Ch"></a>问据前所说真性是凡圣染净通依。<a id="a-Ci"></a>何故此文独言圣法因义。<a id="a-Cj"></a>答此中乃是以胜显劣也。<a id="a-Ck"></a>非谓拣于凡法。<a id="a-Cl"></a>圣法尚依。<a id="a-Cm"></a>岂况凡耶。<a id="a-Cn"></a>此约终教故作此释。<a id="a-Co"></a>若就圆教事理无碍相。<a id="a-Cp"></a>即相入浑融含摄。<a id="a-Cq"></a>为一真法界也。</p>
  <p id="aCr">疏二门之中下二释下句三。<a id="a-Cs"></a>初释大总相。<a id="a-Ct"></a>别相者。<a id="a-Cu"></a>生灭门。<a id="a-Cv"></a>总相者。<a id="a-Cw"></a>真如门。<a id="a-Cx"></a>然亦下释成大义。<a id="a-Cy"></a>谓别相之中所有染净诸法。<a id="a-Cz"></a>此门收尽竟无所遗故称大也。<a id="a-D0"></a>故次文云。<a id="a-D1"></a>一切法离言说相等。<a id="a-D2"></a>斯则拣非别故言总。<a id="a-D3"></a>收别尽故言大。<a id="a-D4"></a>然论总相有于四种。<a id="a-D5"></a>谓下中上上上下者。<a id="a-D6"></a>谓一切有漏皆苦。<a id="a-D7"></a>理通苦乐名为总相。<a id="a-D8"></a>不通无漏乃名为下。<a id="a-D9"></a>中者。<a id="a-DA"></a>谓一切行无常。<a id="a-DB"></a>理该三谛。<a id="a-DC"></a>名为总相。<a id="a-DD"></a>虽通无漏不兼无为故名为中。<a id="a-DE"></a>上者。<a id="a-DF"></a>谓一切法无我。<a id="a-DG"></a>理通四谛名为总相。<a id="a-DH"></a>犹是真诠(真谛)未穷实性(第一义谛)但名为上也。<a id="a-DI"></a>上上者。<a id="a-DJ"></a>谓真如是一切法之实性。<a id="a-DK"></a>遍通凡圣。<a id="a-DL"></a>情与非情无所不该故云上上。<a id="a-DM"></a>论所明者。<a id="a-DN"></a>当于第四。<a id="a-DO"></a>超胜前三故。<a id="a-DP"></a>云大总相也。</p>
  <p id="aDQ">此一下二释体字。<a id="a-DR"></a>全作生灭。<a id="a-DS"></a>即事法界。<a id="a-DT"></a>全作真如即理法界。<a id="a-DU"></a>既是一体所为则令二无障碍。<a id="a-DV"></a>即是理事无碍。<a id="a-DW"></a>法界也。<a id="a-DX"></a>二皆言作者。<a id="a-DY"></a>生灭即随缘变作。<a id="a-DZ"></a>真如即转改其名曰作。<a id="a-Da"></a>二义俱无能所义言作也。</p>
  <p id="aDb">轨生下三释法门。<a id="a-Dc"></a>轨谓轨则。<a id="a-Dd"></a>物谓众生。<a id="a-De"></a>解即智解。<a id="a-Df"></a>谓诸众生内有熏习之力。<a id="a-Dg"></a>于此法界体上生始觉智。<a id="a-Dh"></a>智起反照。<a id="a-Di"></a>常依法界轨则而修。<a id="a-Dj"></a>即不空不有无我无人等。<a id="a-Dk"></a>是法界轨则。<a id="a-Dl"></a>始觉之智依而行之。<a id="a-Dm"></a>故下文云。<a id="a-Dn"></a>顺本性故修檀波罗蜜等。<a id="a-Do"></a>圆觉亦云。<a id="a-Dp"></a>流出波罗蜜等。<a id="a-Dq"></a>教授菩萨。<a id="a-Dr"></a>然法更有任持之义。<a id="a-Ds"></a>今以顺文。<a id="a-Dt"></a>唯取斯义。<a id="a-Du"></a>圣智等者。<a id="a-Dv"></a>谓法体虚通以能容。<a id="a-Dw"></a>彼圣智出入故受门称。<a id="a-Dx"></a>游即出入也。<a id="a-Dy"></a>谓入则自证出则利他。<a id="a-Dz"></a>佛及菩萨皆有二义。<a id="a-E0"></a>然唯局登地已上乃至究竟。<a id="a-E1"></a>不通凡位故云圣智。<a id="a-E2"></a>以地前未发无漏。<a id="a-E3"></a>未能亲证故。<a id="a-E4"></a>前科云观智境也。</p>
  <p id="aE5">论所谓下三释成。<a id="a-E6"></a>释法体者。<a id="a-E7"></a>论云。<a id="a-E8"></a>心性性即体也。<a id="a-E9"></a>反显心相不妨生灭。<a id="a-EA"></a>即属后门。<a id="a-EB"></a>随妄不生者。<a id="a-EC"></a>随无明九相之妄。<a id="a-ED"></a>妄生而心性不生。<a id="a-EE"></a>约治不灭者。<a id="a-EF"></a>约始觉反流四位治染。<a id="a-EG"></a>妄灭而心性不灭。<a id="a-EH"></a>此约妄生妄灭。<a id="a-EI"></a>显心性不生灭也。<a id="a-EJ"></a>修起不生者修行显起大智慧光明等。<a id="a-EK"></a>及十力等功德生。<a id="a-EL"></a>而心性不生。<a id="a-EM"></a>处染不灭者。<a id="a-EN"></a>处于生灭垢染。<a id="a-EO"></a>十力等功德灭。<a id="a-EP"></a>而心性不灭。<a id="a-EQ"></a>此约净生净灭。<a id="a-ER"></a>显心性不生灭也。<a id="a-ES"></a>世间不破者。<a id="a-ET"></a>明真如流转世间。<a id="a-EU"></a>世间有破而真如不破。<a id="a-EV"></a>不破即不变义。<a id="a-EW"></a>故下疏云。<a id="a-EX"></a>在染不破。<a id="a-EY"></a>出世间不尽者。<a id="a-EZ"></a>谓修行故。<a id="a-Ea"></a>真如显出世间。<a id="a-Eb"></a>世间尽而真如不尽。<a id="a-Ec"></a>故下疏云。<a id="a-Ed"></a>治道不坏也。</p>
  <p id="aEe">会妄显真者。<a id="a-Ef"></a>意令体妄。<a id="a-Eg"></a>即是不须待灭也。<a id="a-Eh"></a>如经云。<a id="a-Ei"></a>色即是空非色灭空。<a id="a-Ej"></a>论二初会妄。<a id="a-Ek"></a>疏妄执等者。<a id="a-El"></a>谓闻前段真如是总相法门。<a id="a-Em"></a>体即真如举体作诸法。<a id="a-En"></a>若尔。<a id="a-Eo"></a>应知诸法生灭。<a id="a-Ep"></a>即是真如生灭。<a id="a-Eq"></a>何故乃言心性不生不灭。<a id="a-Er"></a>释意云。<a id="a-Es"></a>诸法本无说何生灭。<a id="a-Et"></a>如见空华本自无体。<a id="a-Eu"></a>说谁生灭。</p>
  <p id="aEv">论若离下二显真。<a id="a-Ew"></a>疏疑者下征其所以。<a id="a-Ex"></a>可知。<a id="a-Ey"></a>释云下正显文意。<a id="a-Ez"></a>又若下反以释成。<a id="a-F0"></a>皆可解。<a id="a-F1"></a>谁是病眼者。<a id="a-F2"></a>须知见空华者。<a id="a-F3"></a>是病眼。<a id="a-F4"></a>若眼明净必不见华。<a id="a-F5"></a>楞严云。<a id="a-F6"></a>若无翳目而能见华。<a id="a-F7"></a>云何晴空号清明眼。<a id="a-F8"></a>应知见诸法者。<a id="a-F9"></a>是曰凡夫。<a id="a-FA"></a>不见法者斯曰圣人。<a id="a-FB"></a>圣人称实既不见于诸法。<a id="a-FC"></a>当知诸法凡夫妄见。<a id="a-FD"></a>实无生灭也。<a id="a-FE"></a>诸法既无生灭。<a id="a-FF"></a>真性何曾动摇。<a id="a-FG"></a>是故前云不生灭也。</p>
  <p id="aFH">论是故下三。<a id="a-FI"></a>初标举能离。<a id="a-FJ"></a>疏是所执下二句解是故二字。<a id="a-FK"></a>是故者。<a id="a-FL"></a>指前二段为所以也。<a id="a-FM"></a>所执空即指前无一切境相。<a id="a-FN"></a>真心不动即指前心性不生灭也。<a id="a-FO"></a>由斯之故。<a id="a-FP"></a>遂得一切诸法即真如也。<a id="a-FQ"></a>然此二句又迭互相成。<a id="a-FR"></a>乃由所执本空所以真心不动。<a id="a-FS"></a>又由真心不动故。<a id="a-FT"></a>得所执本空。<a id="a-FU"></a>其犹万像本空明镜不动。<a id="a-FV"></a>由此下正结真实。<a id="a-FW"></a>由此二字指前所以。<a id="a-FX"></a>一切下正显真如。<a id="a-FY"></a>即释论中一切法下文也。<a id="a-FZ"></a>此中显真而举一切法者。<a id="a-Fa"></a>以其性不离相故。<a id="a-Fb"></a>一切诸相性所成故。<a id="a-Fc"></a>人皆执相以迷性故。<a id="a-Fd"></a>今约相而显性。<a id="a-Fe"></a>令知相即无相唯一真如。<a id="a-Ff"></a>触境对缘任运合道。<a id="a-Fg"></a>动静施作无非妙门。<a id="a-Fh"></a>然此论中从本之言。<a id="a-Fi"></a>与下毕竟之言。<a id="a-Fj"></a>相望互成影说。<a id="a-Fk"></a>谓从本二字约望过去。<a id="a-Fl"></a>以显真义。<a id="a-Fm"></a>谓非是先来不离言等诸相。<a id="a-Fn"></a>而今方离。<a id="a-Fo"></a>以从本已来便自离相。<a id="a-Fp"></a>影取未来毕竟如是下。<a id="a-Fq"></a>毕竟二字。<a id="a-Fr"></a>约望未来以明如义。<a id="a-Fs"></a>谓非是只于今日。<a id="a-Ft"></a>平等不变不破。<a id="a-Fu"></a>以尽未来际毕竟平等不变不破。<a id="a-Fv"></a>亦影取过去从本以来便自如此。<a id="a-Fw"></a>又此二义各通下三句而转。<a id="a-Fx"></a>又一切法言亦通下毕竟而转。<a id="a-Fy"></a>思之可见。</p>
  <p id="aFz">论离言下正显所离二。<a id="a-G0"></a>初离妄相以显真。<a id="a-G1"></a>疏言语路绝者。<a id="a-G2"></a>上句即音声不及。<a id="a-G3"></a>下句即名句文不及。<a id="a-G4"></a>既声名句文不及。<a id="a-G5"></a>即当言语路绝也。<a id="a-G6"></a>非闻慧境者。<a id="a-G7"></a>声名句文是所闻故。<a id="a-G8"></a>意言分别者意言。<a id="a-G9"></a>即是分别也。<a id="a-GA"></a>以形口曰言。<a id="a-GB"></a>在意曰分别。<a id="a-GC"></a>今以所分别与所言同故。<a id="a-GD"></a>云意言也。<a id="a-GE"></a>夫人发言。<a id="a-GF"></a>皆意中之事故。<a id="a-GG"></a>诗序云。<a id="a-GH"></a>情动于中而形于言也。<a id="a-GI"></a>心行处灭者。<a id="a-GJ"></a>以相是心之行处。<a id="a-GK"></a>行犹缘也。<a id="a-GL"></a>既离于相心无所缘。<a id="a-GM"></a>所缘既无能缘亦绝。<a id="a-GN"></a>无相真理何思慧之所及乎。<a id="a-GO"></a>离伪等者。<a id="a-GP"></a>伪则鋀似真金。<a id="a-GQ"></a>妄谓影如本质。<a id="a-GR"></a>凡是有名相。<a id="a-GS"></a>法悉皆伪妄。<a id="a-GT"></a>故金刚云。<a id="a-GU"></a>凡所有相皆是虚妄。<a id="a-GV"></a>又楞严云。<a id="a-GW"></a>幻妄称相。<a id="a-GX"></a>以伪妄故。<a id="a-GY"></a>则非是真。<a id="a-GZ"></a>今既离于名相。<a id="a-Ga"></a>即非伪妄故名为真。<a id="a-Gb"></a>离异等者。<a id="a-Gc"></a>谓有差别有变异。<a id="a-Gd"></a>可破坏也。<a id="a-Ge"></a>今既皆离故名如也。<a id="a-Gf"></a>又若约的训。<a id="a-Gg"></a>如者似也。<a id="a-Gh"></a>夫法异则不似。<a id="a-Gi"></a>不似即非如。<a id="a-Gj"></a>今既不异。<a id="a-Gk"></a>不异即相似。<a id="a-Gl"></a>似即如义也。<a id="a-Gm"></a>故圭山云。<a id="a-Gn"></a>谓此实体于未来。<a id="a-Go"></a>常如过去。<a id="a-Gp"></a>于色中常如受中。<a id="a-Gq"></a>真实相如非为妄似。<a id="a-Gr"></a>展转释者。<a id="a-Gs"></a>为何毕竟平等。<a id="a-Gt"></a>为无有变异故。<a id="a-Gu"></a>因何无有变异。<a id="a-Gv"></a>为不可破坏故。<a id="a-Gw"></a>又不可破坏者。<a id="a-Gx"></a>为无有变异故。<a id="a-Gy"></a>无有变异者。<a id="a-Gz"></a>为毕竟平等故离世间者。<a id="a-H0"></a>世谓迁流。<a id="a-H1"></a>间谓堕在其中以差别变异破坏。<a id="a-H2"></a>是世间法。<a id="a-H3"></a>今皆反此故云离也。<a id="a-H4"></a>非修慧境者。<a id="a-H5"></a>修即是定非定境也。<a id="a-H6"></a>夫苦空无常不净等。<a id="a-H7"></a>皆是定所缘。<a id="a-H8"></a>故正智相应者。<a id="a-H9"></a>即如之智证即智之如。<a id="a-HA"></a>除此之外莫能及焉。<a id="a-HB"></a>故下文云。<a id="a-HC"></a>以离念境界唯证相应。<a id="a-HD"></a>故从上来下乃是通断前后二文。<a id="a-HE"></a>仍辨下段之意。<a id="a-HF"></a>以对非三慧境也。</p>
  <p id="aHG">论毕竟下二离异相以显如。<a id="a-HH"></a>疏虽遍等者。<a id="a-HI"></a>在染时与在净时同。<a id="a-HJ"></a>谓凡夫真性的同诸佛真性。<a id="a-HK"></a>如净室空与秽室空等。<a id="a-HL"></a>此约同时横说也。<a id="a-HM"></a>在缘者。<a id="a-HN"></a>谓在染净缘中过去如现在。<a id="a-HO"></a>现在如未来。<a id="a-HP"></a>犹昨日空与今日空等。<a id="a-HQ"></a>染净虽自改变。<a id="a-HR"></a>真如于此无迁异也。<a id="a-HS"></a>又染缘即以生相为始。<a id="a-HT"></a>业系苦相为终。<a id="a-HU"></a>净缘即以觉灭相为始。<a id="a-HV"></a>觉生相为终。<a id="a-HW"></a>真如于中竟无改变。<a id="a-HX"></a>此约异时竖说。<a id="a-HY"></a>不同有为者。<a id="a-HZ"></a>是无作法故。<a id="a-Ha"></a>体若虚空欲何破坏。<a id="a-Hb"></a>在染不破等者。<a id="a-Hc"></a>随流则妄染起。<a id="a-Hd"></a>而真体无损。<a id="a-He"></a>反流则妄染坏。<a id="a-Hf"></a>而真体如旧。<a id="a-Hg"></a>故圆觉疏云。<a id="a-Hh"></a>处生死流。<a id="a-Hi"></a>骊珠独耀于沧海。<a id="a-Hj"></a>踞涅槃岸桂轮孤朗于碧天。</p>
  <p id="aHk">论唯是下三结体立名。<a id="a-Hl"></a>法体者。<a id="a-Hm"></a>一心即是法体。<a id="a-Hn"></a>故前文云。<a id="a-Ho"></a>所言法者。<a id="a-Hp"></a>谓众生心。<a id="a-Hq"></a>诸法既无故唯心在。<a id="a-Hr"></a>如万像本空唯是一镜圆觉云。<a id="a-Hs"></a>诸幻尽灭觉心不动。<a id="a-Ht"></a>依义立名者。<a id="a-Hu"></a>于一心上依离伪妄变易之义。<a id="a-Hv"></a>以立真如之名。</p>
  <p id="aHw">疏言教非实等者。<a id="a-Hx"></a>以权设故因缘有故。<a id="a-Hy"></a>意令假其有言以契无言。<a id="a-Hz"></a>无言之理可以证悟。<a id="a-I0"></a>有言之教不可取着。<a id="a-I1"></a>取之即成认指亡月也。<a id="a-I2"></a>十地论说随声取义有五过失。<a id="a-I3"></a>一不正信听既逐声不会深意。<a id="a-I4"></a>二退勇猛由不正信则无胜解。<a id="a-I5"></a>不能决定。<a id="a-I6"></a>三诳他由不会故。<a id="a-I7"></a>或以深为浅以浅为深。<a id="a-I8"></a>四谤佛执权为实。<a id="a-I9"></a>或执事迷理。<a id="a-IA"></a>便谓如来言成虚妄。<a id="a-IB"></a>五轻法以谬解成性闻深不重。<a id="a-IC"></a>释无实所以者。<a id="a-ID"></a>以一切境界。<a id="a-IE"></a>皆从妄念所生。<a id="a-IF"></a>念尚无体。<a id="a-IG"></a>况所生法而是实耶。<a id="a-IH"></a>故前文云。<a id="a-II"></a>一切境界唯依妄念。<a id="a-IJ"></a>而有差别。<a id="a-IK"></a>若离心念则无一切境界之相。<a id="a-IL"></a>由是一切言说。<a id="a-IM"></a>皆是假名无有实体。<a id="a-IN"></a>性不可得也。<a id="a-IO"></a>疏恐诸下叙外疑可见故。<a id="a-IP"></a>今下以释论也。<a id="a-IQ"></a>若据疏意从一切言说下尽是释前故名真如四字也。<a id="a-IR"></a>在文可见。<a id="a-IS"></a>然此释疑之文。<a id="a-IT"></a>合在次前文下注释。<a id="a-IU"></a>方得文便。<a id="a-IV"></a>学者应知。<a id="a-IW"></a>不相违者假名与离名虽言异而义同。<a id="a-IX"></a>良以等者。<a id="a-IY"></a>凡是有名。<a id="a-IZ"></a>皆依相。<a id="a-Ia"></a>立真如无相所立即空。<a id="a-Ib"></a>以遍计所缘不入真实故。<a id="a-Ic"></a>故楞伽下引证名相俱遍计也。<a id="a-Id"></a>相从想生名依相立。<a id="a-Ie"></a>不离相故。<a id="a-If"></a>故曰相。<a id="a-Ig"></a>随缘此相名又生妄想即遍计心也。<a id="a-Ih"></a>然此段论以愚详之。<a id="a-Ii"></a>从以一切下。<a id="a-Ij"></a>四句合是前科所离相中释所以也。<a id="a-Ik"></a>疏文节释科解俱不稳畅。<a id="a-Il"></a>今于疏外略助一解。<a id="a-Im"></a>或问曰。<a id="a-In"></a>何以真如体。<a id="a-Io"></a>上离前言说等相耶。<a id="a-Ip"></a>故论释云。<a id="a-Iq"></a>以一切言说假名无实故也。<a id="a-Ir"></a>此之二句乃是释前离言说名字二相所以。<a id="a-Is"></a>也谓心性真实不与虚妄相应。<a id="a-It"></a>言说名字但是虚妄假有。<a id="a-Iu"></a>无其实体不与真合。<a id="a-Iv"></a>是故离也。<a id="a-Iw"></a>但随下二句文通两势。<a id="a-Ix"></a>一则释前离心缘相所以也。<a id="a-Iy"></a>以心缘之相但是随彼妄念而生。<a id="a-Iz"></a>念无自性缘相何有。<a id="a-J0"></a>故云。<a id="a-J1"></a>但随妄念不可得故。<a id="a-J2"></a>故字通于前段。<a id="a-J3"></a>以真体无念。<a id="a-J4"></a>念则违真是故离也。<a id="a-J5"></a>二则释前假名无实所以。<a id="a-J6"></a>此如疏解。<a id="a-J7"></a>译者务简两段一释。<a id="a-J8"></a>此文之巧略也。<a id="a-J9"></a>从言真如者下方是释疑。<a id="a-JA"></a>疑曰。<a id="a-JB"></a>前云离言说等相。<a id="a-JC"></a>以显真如无相。<a id="a-JD"></a>今复结云。<a id="a-JE"></a>故名真如。<a id="a-JF"></a>岂非言说等相耶。<a id="a-JG"></a>故此牒而标云言真如者。<a id="a-JH"></a>亦无有相。<a id="a-JI"></a>疑者复云。<a id="a-JJ"></a>显言真如正是名相。<a id="a-JK"></a>何谓无相。<a id="a-JL"></a>故论释云。<a id="a-JM"></a>谓言说之极。<a id="a-JN"></a>因言遣言也。<a id="a-JO"></a>意云。<a id="a-JP"></a>非谓立此真如一名。<a id="a-JQ"></a>便滞于相。<a id="a-JR"></a>以寄此假立之极名。<a id="a-JS"></a>以遣于言相也。<a id="a-JT"></a>有智至此希为详焉。<a id="a-JU"></a>余文如疏。<a id="a-JV"></a>立名分齐下叙疑答释。<a id="a-JW"></a>文并可知。<a id="a-JX"></a>诸名边际者。<a id="a-JY"></a>如极微是色边际等。<a id="a-JZ"></a>今真如是名之边际。<a id="a-Ja"></a>故此名后更无名也。<a id="a-Jb"></a>十种名者。<a id="a-Jc"></a>一法名谓蕴处界三科。<a id="a-Jd"></a>二人名谓信等五十二位。<a id="a-Je"></a>三教名谓修多罗等十二分。<a id="a-Jf"></a>四义名谓蕴处界等所显义理。<a id="a-Jg"></a>五性名谓无义文字无所诠表。<a id="a-Jh"></a>不生义解。<a id="a-Ji"></a>六略名谓众生等。<a id="a-Jj"></a>七广名谓众生等各有差别义名。<a id="a-Jk"></a>八不净名谓凡夫等。<a id="a-Jl"></a>九净名谓生灭即真。<a id="a-Jm"></a>十究竟名谓真如也。<a id="a-Jn"></a>故偈云。<a id="a-Jo"></a>人法及教义。<a id="a-Jp"></a>性略及广名。<a id="a-Jq"></a>不净净究竟。<a id="a-Jr"></a>十名差别境。<a id="a-Js"></a>遣于名者遣于诸名也。<a id="a-Jt"></a>若不立此极名。<a id="a-Ju"></a>不能遣于诸名。<a id="a-Jv"></a>例如扣犍息喧。<a id="a-Jw"></a>若无此声。<a id="a-Jx"></a>不能止于诸声也。<a id="a-Jy"></a>若存等者。<a id="a-Jz"></a>若存真如名。<a id="a-K0"></a>亦同不遣名。<a id="a-K1"></a>虽是极名体毕竟假。<a id="a-K2"></a>存而不亡。<a id="a-K3"></a>岂称法体。<a id="a-K4"></a>须知虽立真如之名。<a id="a-K5"></a>名即无名。<a id="a-K6"></a>无名之名故曰假名。<a id="a-K7"></a>即是离名也。<a id="a-K8"></a>故净名云。<a id="a-K9"></a>文字性离即是解脱。<a id="a-KA"></a>学者至此虽因名而生解。<a id="a-KB"></a>必亡名而证耳。<a id="a-KC"></a>疏一云下。<a id="a-KD"></a>克就真如自体释。<a id="a-KE"></a>可知。<a id="a-KF"></a>妙智等者。<a id="a-KG"></a>既无名相则非心识所缘。<a id="a-KH"></a>但唯微妙真智观行所及。<a id="a-KI"></a>谓遍计所缘是假。<a id="a-KJ"></a>假故可遣。<a id="a-KK"></a>妙智所证是实。<a id="a-KL"></a>实故不可遣。<a id="a-KM"></a>圆觉云。<a id="a-KN"></a>诸幻灭尽觉心不动。<a id="a-KO"></a>前则能所皆妄。<a id="a-KP"></a>此则能所皆真也。<a id="a-KQ"></a>二云下会显生灭无相释。<a id="a-KR"></a>意明非谓以真如体遣生灭法也。<a id="a-KS"></a>何以下征起下文。<a id="a-KT"></a>以法下释有二意。<a id="a-KU"></a>初约唯真无法解即约真如门释。<a id="a-KV"></a>但有真如更无余法性何可遣。<a id="a-KW"></a>又以下二约有法无性解。<a id="a-KX"></a>即约生灭门释。<a id="a-KY"></a>虽有染净自性本空。<a id="a-KZ"></a>何用更遣前如镜体无像。<a id="a-Ka"></a>后如影像即空也。<a id="a-Kb"></a>外人下约真如门释。<a id="a-Kc"></a>离妄情者名相俱绝情有理无。<a id="a-Kd"></a>若使可立。<a id="a-Ke"></a>焉能离妄。<a id="a-Kf"></a>故下文云。<a id="a-Kg"></a>以离念境界唯证相应。<a id="a-Kh"></a>故又生灭下约生灭门释。<a id="a-Ki"></a>生灭无性。<a id="a-Kj"></a>无性故即真。<a id="a-Kk"></a>真本自立。<a id="a-Kl"></a>故云不待。<a id="a-Km"></a>斯则真如本立。<a id="a-Kn"></a>更不须待立生灭法。<a id="a-Ko"></a>以为真也。<a id="a-Kp"></a>其犹于波本自是水。<a id="a-Kq"></a>何须待立以为水耶。<a id="a-Kr"></a>何以下蹑前征起下文。<a id="a-Ks"></a>真故下约真如门释。<a id="a-Kt"></a>夫真者。<a id="a-Ku"></a>非伪非妄。<a id="a-Kv"></a>如者。<a id="a-Kw"></a>不变不易。<a id="a-Kx"></a>今若可遣即成伪妄。<a id="a-Ky"></a>可立即成变改。<a id="a-Kz"></a>以先不立。<a id="a-L0"></a>今方立故。<a id="a-L1"></a>又生灭下约生灭门释。<a id="a-L2"></a>以真如从本以来举体成生灭。<a id="a-L3"></a>生灭无性。<a id="a-L4"></a>常即真如。<a id="a-L5"></a>如是性相曾不舍离。<a id="a-L6"></a>以生灭显时。<a id="a-L7"></a>即如体显也。<a id="a-L8"></a>斯则本自显然。<a id="a-L9"></a>何须更立。</p>
  <p id="aLA">离言者。<a id="a-LB"></a>不可说故。<a id="a-LC"></a>绝虑者。<a id="a-LD"></a>不可念故。<a id="a-LE"></a>以前文云。<a id="a-LF"></a>离名字相离心缘相。<a id="a-LG"></a>故此结也。<a id="a-LH"></a>然一切众生从无始来。<a id="a-LI"></a>执相迷性不能即妄会真虽终日行而不自觉故。<a id="a-LJ"></a>今示真而约生灭也。<a id="a-LK"></a>学大乘者。<a id="a-LL"></a>须终日不食终夜不寐。<a id="a-LM"></a>以思此事。<a id="a-LN"></a>何曾是无圣凡依正空色等时。<a id="a-LO"></a>何处真体不常显现。<a id="a-LP"></a>何有一法不是性。<a id="a-LQ"></a>为何有一法体不空寂。<a id="a-LR"></a>又空法何尝得离真性。<a id="a-LS"></a>苟或不同。<a id="a-LT"></a>此说则堕断常。<a id="a-LU"></a>无有是处。<a id="a-LV"></a>是故论中每节显真。<a id="a-LW"></a>皆言一切法也。</p>
  <p id="aLX">论若如是义者。<a id="a-LY"></a>指上不可说不可念之义。<a id="a-LZ"></a>论诸众生等者。<a id="a-La"></a>既发言违理动念乖真。<a id="a-Lb"></a>诸众生等念念相续。<a id="a-Lc"></a>未曾离念。<a id="a-Ld"></a>欲得不乖如何随顺。<a id="a-Le"></a>欲得契证如何造入。</p>
  <p id="aLf">论可说者。<a id="a-Lg"></a>即所说也。<a id="a-Lh"></a>念亦如是。<a id="a-Li"></a>疏念即无念等者。<a id="a-Lj"></a>谓知念诸法时。<a id="a-Lk"></a>本无能念所念非谓灭。<a id="a-Ll"></a>此令无以念体本绝即无念也。<a id="a-Lm"></a>故圆觉云。<a id="a-Ln"></a>于诸妄心亦不息灭。<a id="a-Lo"></a>非灭下双释。<a id="a-Lp"></a>即念无念以离二边。<a id="a-Lq"></a>若灭念令绝即堕断见。<a id="a-Lr"></a>若不知念即空。<a id="a-Ls"></a>即堕常见也。<a id="a-Lt"></a>今既不灭复知即无故免斯过。<a id="a-Lu"></a>此则即言忘言非都不语。<a id="a-Lv"></a>即念无念非都不思故。<a id="a-Lw"></a>经云。<a id="a-Lx"></a>无离文字而说解脱。<a id="a-Ly"></a>文字性离即是解脱。<a id="a-Lz"></a>下文云。<a id="a-M0"></a>众生迷故谓心为念。<a id="a-M1"></a>心实不动。<a id="a-M2"></a>若能观察知心无念。<a id="a-M3"></a>即得随顺入真如门。<a id="a-M4"></a>于一下结益。<a id="a-M5"></a>只于一念无念。<a id="a-M6"></a>已离二过。<a id="a-M7"></a>二过既无。<a id="a-M8"></a>乃顺中道法性。<a id="a-M9"></a>即不乖真如也。<a id="a-MA"></a>又亦等者。<a id="a-MB"></a>前则直就法体说。<a id="a-MC"></a>念即无念。<a id="a-MD"></a>此即起念之时用观。<a id="a-ME"></a>观察能念所念已起未起。<a id="a-MF"></a>了不可得。<a id="a-MG"></a>说亦如是。<a id="a-MH"></a>故云等也。<a id="a-MI"></a>虽未离念者。<a id="a-MJ"></a>如是。<a id="a-MK"></a>观时。<a id="a-ML"></a>粗念不起细念犹存故云未离。<a id="a-MM"></a>如但得火灭火杖犹存。<a id="a-MN"></a>而顺无念者。<a id="a-MO"></a>常观无能所故。<a id="a-MP"></a>如是观时即是顺无念也。<a id="a-MQ"></a>如下文云。<a id="a-MR"></a>若有众生能观无念者。<a id="a-MS"></a>则为向佛智故。<a id="a-MT"></a>如上等者。<a id="a-MU"></a>以前来所说但是入理之方便故。<a id="a-MV"></a>前疏云答方便观。<a id="a-MW"></a>即能等者。<a id="a-MX"></a>由前观察纯熟。<a id="a-MY"></a>便能离此能所之念。<a id="a-MZ"></a>契于无念真理。<a id="a-Ma"></a>以真无能所念想。<a id="a-Mb"></a>今既离此。<a id="a-Mc"></a>则能契真。<a id="a-Md"></a>正观者。<a id="a-Me"></a>此观正与真如相。<a id="a-Mf"></a>当如匣与盖也。<a id="a-Mg"></a>又正者。<a id="a-Mh"></a>圣也。<a id="a-Mi"></a>位当登地已去名为入理圣人。<a id="a-Mj"></a>前之方便即当地前。<a id="a-Mk"></a>契入即证义也。<a id="a-Ml"></a>以离能所念故。<a id="a-Mm"></a>得证真如名为契入故。<a id="a-Mn"></a>唯识云。<a id="a-Mo"></a>若时于所缘智。<a id="a-Mp"></a>都无所得。<a id="a-Mq"></a>尔时住唯识离二取相故。<a id="a-Mr"></a>然上所说。<a id="a-Ms"></a>且约一分得无漏。<a id="a-Mt"></a>正智名离念得入。<a id="a-Mu"></a>若约究竟离者。<a id="a-Mv"></a>唯妙觉一人而已。<a id="a-Mw"></a>智行处者。<a id="a-Mx"></a>真如是正智所游履处。<a id="a-My"></a>明非倒惑所行之处。<a id="a-Mz"></a>故华严云。<a id="a-N0"></a>甚深真法性妙智随顺入。<a id="a-N1"></a>又亦等者。<a id="a-N2"></a>前解约所观念无。<a id="a-N3"></a>今解约能观亦无也。<a id="a-N4"></a>观念之心。<a id="a-N5"></a>此心名为知。<a id="a-N6"></a>无能所之念。<a id="a-N7"></a>苟存斯念。<a id="a-N8"></a>然亦不入拟心即差故。<a id="a-N9"></a>故圆觉云。<a id="a-NA"></a>离远离幻亦复远离。<a id="a-NB"></a>得无所离。<a id="a-NC"></a>即除诸幻。<a id="a-ND"></a>荷泽云。<a id="a-NE"></a>妄起即觉妄灭觉灭。<a id="a-NF"></a>觉妄俱灭即是真如。<a id="a-NG"></a>然则如体离念动即乖真。<a id="a-NH"></a>苟能知念无念观察不息。<a id="a-NI"></a>如是随顺还有入期。<a id="a-NJ"></a>冀诸行人勤修妙智。<a id="a-NK"></a>然据前之问答。<a id="a-NL"></a>双明说念后答。<a id="a-NM"></a>正观中不论于说者。<a id="a-NN"></a>以细况粗故。<a id="a-NO"></a>心念微细尚须远离。<a id="a-NP"></a>言语粗浅岂得存焉。</p>
 </body>
</html>