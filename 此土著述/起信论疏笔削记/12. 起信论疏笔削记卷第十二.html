<!doctype html>
<html id="z3IBXIZ1gG" data-ver="2040">
 <head>
  <meta charset="utf-8">
  <meta author="子璿">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">起信论疏笔削记卷第十二</h1>
  <p id="a2">二征列。<a id="a-3"></a>疏为于下约能应明差别。<a id="a-4"></a>凡小是机为彼机故。<a id="a-5"></a>现形不同也。<a id="a-6"></a>谓应以佛菩萨等身得度者。<a id="a-7"></a>即现其身等。<a id="a-8"></a>随机万变不可一准。<a id="a-9"></a>以彼事识从境而起。<a id="a-A"></a>不了唯心。<a id="a-B"></a>随其分别情量所不同也。<a id="a-C"></a>此则差别在佛。<a id="a-D"></a>差别即缘也。<a id="a-E"></a>亦可下约能感明差别三乘不同。<a id="a-F"></a>已是差别。<a id="a-G"></a>况复各有胜劣之异宜乐之殊。<a id="a-H"></a>此则差别在机。<a id="a-I"></a>缘即属佛。<a id="a-J"></a>差别之缘也。<a id="a-K"></a>然由机之差别。<a id="a-L"></a>遂令应有差别。<a id="a-M"></a>非谓佛身有异相。<a id="a-N"></a>尔如镜光是一像异由形也。<a id="a-O"></a>谓三贤下出差别缘体。<a id="a-P"></a>下说十住菩萨便能现八相化利众生。<a id="a-Q"></a>况其上位岂不然乎。<a id="a-R"></a>为诸下约能化显平等。<a id="a-S"></a>菩萨则始从信位。<a id="a-T"></a>终至十地。<a id="a-U"></a>业识者。<a id="a-V"></a>必兼现转。<a id="a-W"></a>但现一味佛身。<a id="a-X"></a>更无三乘之异故云唯现。<a id="a-Y"></a>以此菩萨深解境界唯心。<a id="a-Z"></a>不外执定相。<a id="a-a"></a>故现平等佛身。<a id="a-b"></a>与其为缘。<a id="a-c"></a>此即平等在佛也。<a id="a-d"></a>故下文云。<a id="a-e"></a>以同体智力故。<a id="a-f"></a>随应见闻。<a id="a-g"></a>而现作业。<a id="a-h"></a>亦可下约所化显平等。<a id="a-i"></a>同发大心同信大法。<a id="a-j"></a>同解大义。<a id="a-k"></a>同修大行。<a id="a-l"></a>同无退转。<a id="a-m"></a>故皆平等。<a id="a-n"></a>此则平等在机也。<a id="a-o"></a>故文云。<a id="a-p"></a>依于三昧。<a id="a-q"></a>乃得平等见诸佛身。<a id="a-r"></a>持业依士亦同前说。<a id="a-s"></a>谓初地下出缘体。<a id="a-t"></a>谓登地已去菩萨。<a id="a-u"></a>以无分别智证平等理。<a id="a-v"></a>知一切众生真如平等无异。<a id="a-w"></a>故现平等佛身应众生也。</p>
  <p id="ax">一感用因。<a id="a-y"></a>疏机欲人者。<a id="a-z"></a>此人是乐欲修进之机。<a id="a-10"></a>即诸求三乘人也。<a id="a-11"></a>外缘体者。<a id="a-12"></a>即三贤已上菩萨。<a id="a-13"></a>及佛皆能作此缘故。<a id="a-14"></a>修行时者。<a id="a-15"></a>谓始起厌求修习善根时也。<a id="a-16"></a>于中有发意求三乘道果之异。<a id="a-17"></a>论乃至得佛者有二义。<a id="a-18"></a>一则于中有罗汉辟支。<a id="a-19"></a>故云乃至。<a id="a-1A"></a>二者。<a id="a-1B"></a>此中但说从始发心。<a id="a-1C"></a>终至成佛中间所经劫数。<a id="a-1D"></a>值遇外缘不能具叙时节。<a id="a-1E"></a>故超越而言云乃至也。<a id="a-1F"></a>器者喻也。<a id="a-1G"></a>方圆大小各有分量。<a id="a-1H"></a>三乘胜劣可以类之。<a id="a-1I"></a>则受道之机器也。</p>
  <p id="a1J">开总中。<a id="a-1K"></a>论父母等者。<a id="a-1L"></a>如释迦之度罗睺。<a id="a-1M"></a>父之力也。<a id="a-1N"></a>又度诸母子侄等。<a id="a-1O"></a>眷属诸亲力也。<a id="a-1P"></a>又如净德与净藏净眼。<a id="a-1Q"></a>共化妙庄严王。<a id="a-1R"></a>亦眷属之力也。<a id="a-1S"></a>谓彼等宜以此类化度故。<a id="a-1T"></a>佛为现父母等身。<a id="a-1U"></a>余意例同。<a id="a-1V"></a>论给使者。<a id="a-1W"></a>即供给走使。<a id="a-1X"></a>涅槃经云。<a id="a-1Y"></a>荣豪自贵。<a id="a-1Z"></a>我于其人为作仆使。<a id="a-1a"></a>趋走给侍。<a id="a-1b"></a>净名云。<a id="a-1c"></a>见须供侍者。<a id="a-1d"></a>现为作僮仆。<a id="a-1e"></a>既悦可其意。<a id="a-1f"></a>乃发以道心。<a id="a-1g"></a>论知友者。<a id="a-1h"></a>知闻朋友。<a id="a-1i"></a>如鹙子之化目连。<a id="a-1j"></a>以切磋琢。<a id="a-1k"></a>磨共成其器。<a id="a-1l"></a>论冤家者。<a id="a-1m"></a>如未生冤王弑害父母。<a id="a-1n"></a>令其获得果证。<a id="a-1o"></a>又如无厌足王以杀事故。<a id="a-1p"></a>令众皆得解脱门。<a id="a-1q"></a>论四摄者。<a id="a-1r"></a>一布施。<a id="a-1s"></a>令他附己。<a id="a-1t"></a>二爱语。<a id="a-1u"></a>为他说法熏成净种。<a id="a-1v"></a>三利行。<a id="a-1w"></a>随彼所行方便利之。<a id="a-1x"></a>令善根成熟。<a id="a-1y"></a>四同事。<a id="a-1z"></a>过恶同恶而断彼恶。<a id="a-20"></a>遇善同善而进彼善。<a id="a-21"></a>以此四事随机曲诱。<a id="a-22"></a>摄令入道。<a id="a-23"></a>然于五中唯第四是逆方便。<a id="a-24"></a>余皆顺也。</p>
  <p id="a25">二摄别中论无量行缘者。<a id="a-26"></a>若干种心皆须称可。<a id="a-27"></a>随时方便难以具陈。<a id="a-28"></a>不能言数。<a id="a-29"></a>故云无量。<a id="a-2A"></a>如法华说观音妙音现化等。<a id="a-2B"></a>即斯事也。</p>
  <p id="a2C">二辨用中。<a id="a-2D"></a>论以起下是能熏。<a id="a-2E"></a>众生下是所熏。<a id="a-2F"></a>增长善根是利益也。<a id="a-2G"></a>善根谓信心展转。<a id="a-2H"></a>能生解行证等枝叶华果故言增长。<a id="a-2I"></a>若见者。<a id="a-2J"></a>或见其形。<a id="a-2K"></a>或睹神变。<a id="a-2L"></a>如前现其差别形事。<a id="a-2M"></a>令彼见者欢喜生善破恶入理。<a id="a-2N"></a>乃至一二三四益等。<a id="a-2O"></a>故净名云。<a id="a-2P"></a>或有怖畏。<a id="a-2Q"></a>或欢喜。<a id="a-2R"></a>或生厌离。<a id="a-2S"></a>或断疑等。<a id="a-2T"></a>若闻者。<a id="a-2U"></a>或闻彼教劝令入道。<a id="a-2V"></a>或因闻彼所诵经教。<a id="a-2W"></a>寻文生解成闻慧故。<a id="a-2X"></a>或则闻说自他功德。<a id="a-2Y"></a>而发善心。</p>
  <p id="a2Z">一就根开缘中。<a id="a-2a"></a>论近远二缘者。<a id="a-2b"></a>由障有厚薄故。<a id="a-2c"></a>遂令内熏有力无力。<a id="a-2d"></a>由内熏故。<a id="a-2e"></a>外值胜缘发起善根。<a id="a-2f"></a>遂有胜劣。<a id="a-2g"></a>由胜劣故。<a id="a-2h"></a>令根有熟不熟。<a id="a-2i"></a>以此遂成利根钝根入道迟速也。</p>
  <p id="a2j">二各开中。<a id="a-2k"></a>论增长行缘者。<a id="a-2l"></a>诸佛为缘。<a id="a-2m"></a>为令三乘行人各增自行。<a id="a-2n"></a>以入正观故。<a id="a-2o"></a>疏方便行者。<a id="a-2p"></a>即正观之方便也。<a id="a-2q"></a>见道已前所修诸行。<a id="a-2r"></a>皆是入理之方便故。<a id="a-2s"></a>论受道缘。<a id="a-2t"></a>三乘行人入见道已去。<a id="a-2u"></a>亲证真如。<a id="a-2v"></a>名为受道。<a id="a-2w"></a>此亦诸佛为缘。<a id="a-2x"></a>令其入证也。<a id="a-2y"></a>疏四摄者。<a id="a-2z"></a>谓诸佛菩萨为缘。<a id="a-30"></a>增长彼行人行四摄法。<a id="a-31"></a>以利他也。<a id="a-32"></a>三空等者。<a id="a-33"></a>谓空无相无愿解脱门。<a id="a-34"></a>亦是为彼作缘。<a id="a-35"></a>令其住于三解脱门以自利也。<a id="a-36"></a>非谓诸佛欲为众生作缘。<a id="a-37"></a>先要内住三空之理。<a id="a-38"></a>斯二种缘皆依士释。<a id="a-39"></a>然此二缘若据论意。<a id="a-3A"></a>理合遍通因果诸位。<a id="a-3B"></a>如未入信前。<a id="a-3C"></a>不信因果三宝真如。<a id="a-3D"></a>名未受道。<a id="a-3E"></a>佛菩萨等以之为缘。<a id="a-3F"></a>令彼信受始为道器。<a id="a-3G"></a>名受道缘。<a id="a-3H"></a>既入信已。<a id="a-3I"></a>所修十种信心之行。<a id="a-3J"></a>亦假其缘。<a id="a-3K"></a>令行增长名增长行缘。<a id="a-3L"></a>如未入十解十地佛地等。<a id="a-3M"></a>名未受道。<a id="a-3N"></a>假其缘力而得受解入证。<a id="a-3O"></a>得涅槃等。<a id="a-3P"></a>俱名受道若从解位已去。<a id="a-3Q"></a>修地前行。<a id="a-3R"></a>见道已去修地上行。<a id="a-3S"></a>佛等为缘。<a id="a-3T"></a>令其增长。<a id="a-3U"></a>名增长行。<a id="a-3V"></a>如八地菩萨。<a id="a-3W"></a>得无相无功用故。<a id="a-3X"></a>拟入涅槃不进九地。<a id="a-3Y"></a>佛为此故现身七劝。<a id="a-3Z"></a>然后发行进入弥速。<a id="a-3a"></a>岂非增长行缘耶。<a id="a-3b"></a>乃至垂成正觉。<a id="a-3c"></a>亦假诸佛为缘也。<a id="a-3d"></a>受道增长或先或后。<a id="a-3e"></a>二俱通也。<a id="a-3f"></a>问此是差别缘如前疏文。<a id="a-3g"></a>只配凡夫二乘。<a id="a-3h"></a>如何将此为三贤已上耶。<a id="a-3i"></a>答若如疏配。<a id="a-3j"></a>何故前论云。<a id="a-3k"></a>从初发意始求道时。<a id="a-3l"></a>乃至得佛于中若见若念耶。<a id="a-3m"></a>应知此差别一缘。<a id="a-3n"></a>通为凡夫二乘诸位菩萨也。<a id="a-3o"></a>问平等一缘如疏。<a id="a-3p"></a>唯配三贤已上。<a id="a-3q"></a>前信位中得有此缘否。<a id="a-3r"></a>答若据论意。<a id="a-3s"></a>亦可通前。<a id="a-3t"></a>以下文云所谓众生依于三昧。<a id="a-3u"></a>乃得平等见诸佛故。<a id="a-3v"></a>如十信位。<a id="a-3w"></a>正修真如三昧。<a id="a-3x"></a>于中见者岂非平等缘耶。<a id="a-3y"></a>应知前差别缘不约定中所见。<a id="a-3z"></a>但是随类随宜。<a id="a-40"></a>现十界身等故名差别。<a id="a-41"></a>若依三昧见平等佛身。<a id="a-42"></a>无分齐相者。<a id="a-43"></a>即平等缘。<a id="a-44"></a>疏中前文且约依识熏习。<a id="a-45"></a>以辨二缘。<a id="a-46"></a>亦一往尔。<a id="a-47"></a>学者知之。</p>
  <p id="a48">一能作平等。<a id="a-49"></a>疏平等心者。<a id="a-4A"></a>九类皆度不拣择故。<a id="a-4B"></a>论自然熏习者有二。<a id="a-4C"></a>一以本悲愿。<a id="a-4D"></a>常熏本觉不曾舍离。<a id="a-4E"></a>二无缘慈悲常熏众生。<a id="a-4F"></a>摄取不舍不待作意。<a id="a-4G"></a>故曰自然。<a id="a-4H"></a>疏常用者。<a id="a-4I"></a>无作妙用有感斯应也。<a id="a-4J"></a>论同体智者。<a id="a-4K"></a>谓此智与真如体同故。<a id="a-4L"></a>又能知一切凡圣染净同一真故。<a id="a-4M"></a>此根本智也。<a id="a-4N"></a>下云而现作业。<a id="a-4O"></a>即后得智。<a id="a-4P"></a>疏释成常用者。<a id="a-4Q"></a>亦是释成平等所以。<a id="a-4R"></a>以真如之性平等无断无尽。<a id="a-4S"></a>故能普度常不舍离。<a id="a-4T"></a>此如下信成就发心大愿平等方便中说。<a id="a-4U"></a>论随应见闻者。<a id="a-4V"></a>随彼菩萨位中。<a id="a-4W"></a>所应见者。<a id="a-4X"></a>各见佛身及与净土。<a id="a-4Y"></a>可应闻者。<a id="a-4Z"></a>各闻说法示教利喜。<a id="a-4a"></a>现作业者。<a id="a-4b"></a>谓现大小化身。<a id="a-4c"></a>土之业用也。<a id="a-4d"></a>此则现身说法。<a id="a-4e"></a>皆是起缘熏之用。<a id="a-4f"></a>故疏云显其用相也。<a id="a-4g"></a>亦可文中皆愿度脱是第一心也。<a id="a-4h"></a>度脱即是令得灭度解脱也。<a id="a-4i"></a>一切众生是广大心。<a id="a-4j"></a>常恒不舍是常心。<a id="a-4k"></a>同体智是不颠倒心。<a id="a-4l"></a>以有智故无人我相也。<a id="a-4m"></a>已上皆显平等缘体也。<a id="a-4n"></a>后二句显其用相。</p>
  <p id="a4o">二对机中。<a id="a-4p"></a>论三昧。<a id="a-4q"></a>秦言正受。<a id="a-4r"></a>不受诸受故。<a id="a-4s"></a>即念佛三昧平等见佛。<a id="a-4t"></a>即法身佛也。<a id="a-4u"></a>以依三昧见佛色身。<a id="a-4v"></a>即见法身。<a id="a-4w"></a>以不取色分齐相故。<a id="a-4x"></a>此即同真如三昧也。<a id="a-4y"></a>疏无有彼此等。<a id="a-4z"></a>释前平等。<a id="a-50"></a>可知。</p>
  <p id="a51">一标中。<a id="a-52"></a>论此体用熏习下略不言相者。<a id="a-53"></a>与体无二故。<a id="a-54"></a>此以所起行望能熏体用。<a id="a-55"></a>以辨相应。</p>
  <p id="a56">三释。<a id="a-57"></a>疏明行劣等者。<a id="a-58"></a>意识五意皆是妄心能所分别。<a id="a-59"></a>未称平等真如。<a id="a-5A"></a>但依信力修进而随顺之。<a id="a-5B"></a>凡即未入信位。<a id="a-5C"></a>菩萨即十信三贤已去。<a id="a-5D"></a>此义正如上妄心熏真如处说。<a id="a-5E"></a>论未得等者。<a id="a-5F"></a>以未得无分别心故。<a id="a-5G"></a>未与真如体相应。<a id="a-5H"></a>以地前菩萨未亡能所分别故。<a id="a-5I"></a>即所起行未与能熏体合也。<a id="a-5J"></a>疏正体智。<a id="a-5K"></a>即是无分别心。<a id="a-5L"></a>正能会理之智名正体智。<a id="a-5M"></a>体即会合义。<a id="a-5N"></a>正体即智。<a id="a-5O"></a>持业得名。<a id="a-5P"></a>若以正体为真如。<a id="a-5Q"></a>即依主释。<a id="a-5R"></a>法身体即真如也。<a id="a-5S"></a>但以约人所说故。<a id="a-5T"></a>云法身化身等。<a id="a-5U"></a>约法所说故。<a id="a-5V"></a>云真如体用等。<a id="a-5W"></a>论未得自在业者。<a id="a-5X"></a>以证真之后所有起行。<a id="a-5Y"></a>尽是真如妙用平等之行。<a id="a-5Z"></a>一一行皆从真起。<a id="a-5a"></a>皆称如理是真体之业用也。<a id="a-5b"></a>故云自在业。<a id="a-5c"></a>今此位中未得此行故。<a id="a-5d"></a>不得与用相应。<a id="a-5e"></a>此则所起行。<a id="a-5f"></a>未与能熏用合也。<a id="a-5g"></a>以能熏用从真体起。<a id="a-5h"></a>自在业亦从真起。<a id="a-5i"></a>二用若合。<a id="a-5j"></a>同是一体。<a id="a-5k"></a>名曰相应。<a id="a-5l"></a>地前阙此故云未得。<a id="a-5m"></a>若至地上即得相应。<a id="a-5n"></a>便能与三贤等人。<a id="a-5o"></a>作能熏缘也。<a id="a-5p"></a>问若然者。<a id="a-5q"></a>何以前说三贤起用。<a id="a-5r"></a>与小乘等为外缘耶。<a id="a-5s"></a>答前所说者。<a id="a-5t"></a>但是依于愿力及三昧力。<a id="a-5u"></a>能起差别缘。<a id="a-5v"></a>实未能有自然业用。<a id="a-5w"></a>为平等缘尔疏证真后得智者。<a id="a-5x"></a>证真之后所起之智故。<a id="a-5y"></a>或可此智亦能证真。<a id="a-5z"></a>以能重虑缘真作相见道故。</p>
  <p id="a60">二中论法身菩萨者。<a id="a-61"></a>初地已上乃至十地。<a id="a-62"></a>皆名法身。<a id="a-63"></a>以得平等智证真如理。<a id="a-64"></a>以真如法为身故。<a id="a-65"></a>疏如理等者。<a id="a-66"></a>所起行与能熏体合也。<a id="a-67"></a>即上法身是其所合。<a id="a-68"></a>谓此菩萨以法为身。<a id="a-69"></a>人法不异故。<a id="a-6A"></a>然如理即前正体之异名。<a id="a-6B"></a>能证真如理之智。<a id="a-6C"></a>依主释。<a id="a-6D"></a>论与诸佛等者。<a id="a-6E"></a>既得无分别心与理冥会。<a id="a-6F"></a>依真起行遍修一切。<a id="a-6G"></a>自利利他合佛智用。<a id="a-6H"></a>二用一体名曰相应。<a id="a-6I"></a>然此段论若望前文。<a id="a-6J"></a>有所不齐。<a id="a-6K"></a>以前文说未相应。<a id="a-6L"></a>则正体后得各举一能一所。<a id="a-6M"></a>今此段文于前举能于后举所。<a id="a-6N"></a>文之巧略互现而已。<a id="a-6O"></a>别无他意。<a id="a-6P"></a>疏文顺解便成义补。<a id="a-6Q"></a>其理昭然。<a id="a-6R"></a>疏如量智者。<a id="a-6S"></a>即上后得之异名。<a id="a-6T"></a>如彼彼众生器量。<a id="a-6U"></a>如彼彼俗谛分量。<a id="a-6V"></a>悉皆知故。<a id="a-6W"></a>证真等者。<a id="a-6X"></a>依所证真理为轨则。<a id="a-6Y"></a>故所行之行皆契真如。<a id="a-6Z"></a>故云法力。<a id="a-6a"></a>但有信力者。<a id="a-6b"></a>地前既未契真。<a id="a-6c"></a>但能信顺缘真修行。<a id="a-6d"></a>故非法力。<a id="a-6e"></a>地上名真修。<a id="a-6f"></a>地前名缘修。<a id="a-6g"></a>即斯义也。<a id="a-6h"></a>八地已去者。<a id="a-6i"></a>约无功用行以释自然也。<a id="a-6j"></a>诸说自发心修行。<a id="a-6k"></a>已来至此地。<a id="a-6l"></a>已经二无数劫。<a id="a-6m"></a>自此之后任运相应。<a id="a-6n"></a>如下水船不劳篙棹。<a id="a-6o"></a>然犹更经一无数劫方至佛果。<a id="a-6p"></a>今详此段论意。<a id="a-6q"></a>不须别配八地方说自然。<a id="a-6r"></a>但是地上菩萨证真起行。<a id="a-6s"></a>皆依法力。<a id="a-6t"></a>皆是自然。<a id="a-6u"></a>末必须到八地。<a id="a-6v"></a>学者知之。<a id="a-6w"></a>论熏习真如等者。<a id="a-6x"></a>证真起行还熏真如。<a id="a-6y"></a>何有无明而不除灭。<a id="a-6z"></a>如日轮发照还照日轮。<a id="a-70"></a>岂有昏闇在中而能违拒哉。<a id="a-71"></a>疏妄灭行成者。<a id="a-72"></a>谓九相既灭万行成就。<a id="a-73"></a>万行成故。<a id="a-74"></a>德备河沙。<a id="a-75"></a>九相灭故妙绝尘累。<a id="a-76"></a>问地上菩萨亦有智识等四意。<a id="a-77"></a>如何得说相应而异地前耶。<a id="a-78"></a>答相续识是法执分别。<a id="a-79"></a>初地已除故。<a id="a-7A"></a>得无分别智与理相契。<a id="a-7B"></a>智识虽在。<a id="a-7C"></a>但是俱生不障见道。<a id="a-7D"></a>又出观即有入观即无。<a id="a-7E"></a>况从一地已去分除。<a id="a-7F"></a>七地都尽。<a id="a-7G"></a>二粗之识既尽。<a id="a-7H"></a>妙平二智已成。<a id="a-7I"></a>内证外现于何所碍。<a id="a-7J"></a>虽残三细之识。<a id="a-7K"></a>以妙智为主。<a id="a-7L"></a>不乖相应。<a id="a-7M"></a>故论中但云得无分别心。<a id="a-7N"></a>更不言三细之识。<a id="a-7O"></a>由是不同地前事识现行而未相应也。<a id="a-7P"></a>疏中不言。<a id="a-7Q"></a>文略故也。</p>
  <p id="a7R">染净尽不尽者。<a id="a-7S"></a>上说染净各有功能。<a id="a-7T"></a>互相熏习成于世间出世间。<a id="a-7U"></a>未知究竟何胜何劣。<a id="a-7V"></a>何法有尽何法不尽。<a id="a-7W"></a>若俱不尽则徒为进修。<a id="a-7X"></a>若复俱尽。<a id="a-7Y"></a>则成断灭。<a id="a-7Z"></a>若言一尽尽于何法。<a id="a-7a"></a>故此明也。<a id="a-7b"></a>初文论复次染法至不断者。<a id="a-7c"></a>未入十信位前。<a id="a-7d"></a>九相炽然六染相续。<a id="a-7e"></a>惑业习袭报应轮纶。<a id="a-7f"></a>尘沙劫波莫之遏绝。<a id="a-7g"></a>故前云。<a id="a-7h"></a>一切众生不名为觉。<a id="a-7i"></a>以从本来念念相续未曾离念。<a id="a-7j"></a>故说无始无明。<a id="a-7k"></a>又下云。<a id="a-7l"></a>以如来藏无前际故。<a id="a-7m"></a>无明之相亦无有始。<a id="a-7n"></a>然亦无有悟后更迷之人。<a id="a-7o"></a>故经云。<a id="a-7p"></a>觉迷迷灭觉不生迷。<a id="a-7q"></a>如木成灰不重为木。<a id="a-7r"></a>是知无有初起之。<a id="a-7s"></a>际乃至得佛后则有断者。<a id="a-7t"></a>内外熏力发厌求心。<a id="a-7u"></a>始入十信。<a id="a-7v"></a>苟能止业犹自未能断除惑染。<a id="a-7w"></a>从三贤位方乃觉除。<a id="a-7x"></a>直至佛地始得断尽。<a id="a-7y"></a>是知断字贯通诸位。<a id="a-7z"></a>诸位即分断渐断。<a id="a-80"></a>佛位即普断永断。<a id="a-81"></a>今以略于下位。<a id="a-82"></a>故云乃至。<a id="a-83"></a>又云。<a id="a-84"></a>得佛后断者。<a id="a-85"></a>以断后始得佛故。<a id="a-86"></a>非谓得佛后方始断。<a id="a-87"></a>论文语滥故。<a id="a-88"></a>下文云。<a id="a-89"></a>无明顿尽名一切种智。<a id="a-8A"></a>又前云。<a id="a-8B"></a>远离微细念故得见心性。<a id="a-8C"></a>又云。<a id="a-8D"></a>破和合识。<a id="a-8E"></a>灭相续心。<a id="a-8F"></a>显现法身等。<a id="a-8G"></a>诸文非一。<a id="a-8H"></a>此皆灭妄成佛之义。<a id="a-8I"></a>是知虚妄之法不能究竟。<a id="a-8J"></a>故云有终也。</p>
  <p id="a8K">次文疏正显者。<a id="a-8L"></a>亦是标也。<a id="a-8M"></a>此中通于因缘体用。<a id="a-8N"></a>总名净法。<a id="a-8O"></a>论常熏习者。<a id="a-8P"></a>即内因体相熏习也。<a id="a-8Q"></a>妄心灭者。<a id="a-8R"></a>以真熏有力减无明。<a id="a-8S"></a>能起行对治。<a id="a-8T"></a>妄心则灭。<a id="a-8U"></a>成淳净圆智也。<a id="a-8V"></a>法身显现者。<a id="a-8W"></a>以所熏妄心灭故。<a id="a-8X"></a>能熏体相显现。<a id="a-8Y"></a>即破和合识内生灭之相。<a id="a-8Z"></a>显此不生灭体也。<a id="a-8a"></a>即在缠如来藏至此显处。<a id="a-8b"></a>名为法身。<a id="a-8c"></a>即前究竟觉智净相法出离镜得涅槃等是也。<a id="a-8d"></a>起用熏习者。<a id="a-8e"></a>法身既现。<a id="a-8f"></a>即能起自然业用。<a id="a-8g"></a>应化众生。<a id="a-8h"></a>此则用熏习义。<a id="a-8i"></a>便成差别平等二缘。<a id="a-8j"></a>即前不思议业相缘熏习镜成自然业等也。<a id="a-8k"></a>故无断者。<a id="a-8l"></a>则三身并常也。<a id="a-8m"></a>不断即常义。<a id="a-8n"></a>今兹实教但说二身相即无碍。<a id="a-8o"></a>岂得不常。<a id="a-8p"></a>然今科云有始者。<a id="a-8q"></a>亦且一往约用熏义说。<a id="a-8r"></a>若准体相熏习。<a id="a-8s"></a>即无有始。<a id="a-8t"></a>故文云。<a id="a-8u"></a>以真如法常熏习故。<a id="a-8v"></a>又前云。<a id="a-8w"></a>从无始来具无漏法备有不思议业作境界之性等。<a id="a-8x"></a>又次云。<a id="a-8y"></a>非前际生。<a id="a-8z"></a>又下云。<a id="a-90"></a>以如来藏无前际故。<a id="a-91"></a>今且形对妄法权作此科。<a id="a-92"></a>不可定执同不了义。<a id="a-93"></a>疏文可知。</p>
  <p id="a94">辨所示义。<a id="a-95"></a>疏二初叙章意。<a id="a-96"></a>前法者。<a id="a-97"></a>即指前科生灭心法也。<a id="a-98"></a>既具明染净法相生灭不同。<a id="a-99"></a>此生灭法遂有显于三大功能故。<a id="a-9A"></a>今指之也。<a id="a-9B"></a>问下具如立义分中。<a id="a-9C"></a>诠旨者。<a id="a-9D"></a>诠谓能诠即显了义。<a id="a-9E"></a>说文云。<a id="a-9F"></a>诠者具也。<a id="a-9G"></a>谓具说事理故。<a id="a-9H"></a>今此真如一门。<a id="a-9I"></a>门为能诠体为所诠。<a id="a-9J"></a>既目门为真如。<a id="a-9K"></a>真如即所诠旨。<a id="a-9L"></a>故门之与体无二无别也。<a id="a-9M"></a>法义殊者。<a id="a-9N"></a>即一心三大法义也。<a id="a-9O"></a>此等皆如立义分中已说。</p>
  <p id="a9P">初体中论一切者。<a id="a-9Q"></a>通凡及圣。<a id="a-9R"></a>凡夫谓六凡界即一切异生。<a id="a-9S"></a>声闻下即四圣界。<a id="a-9T"></a>此显平等真如。<a id="a-9U"></a>从凡至圣若大若小。<a id="a-9V"></a>若因若果。<a id="a-9W"></a>一体无异。<a id="a-9X"></a>凡迷未曾减。<a id="a-9Y"></a>圣悟未曾增。<a id="a-9Z"></a>小大因果例然。<a id="a-9a"></a>又染起不增障尽不减。<a id="a-9b"></a>又用隐不减。<a id="a-9c"></a>德显不增也。<a id="a-9d"></a>然此体大偏通情器故。<a id="a-9e"></a>经云。<a id="a-9f"></a>一切因果世界微尘因心成体。<a id="a-9g"></a>今且偏就有情而言也。<a id="a-9h"></a>疏优胜也。<a id="a-9i"></a>谓诸佛最胜凡夫最劣。<a id="a-9j"></a>中间相望。<a id="a-9k"></a>通于胜劣。<a id="a-9l"></a>真体等者。<a id="a-9m"></a>谓性德正因。<a id="a-9n"></a>其犹太虚。<a id="a-9o"></a>虽茅室绀殿有殊。<a id="a-9p"></a>其中虚空岂有别异。<a id="a-9q"></a>故心经云。<a id="a-9r"></a>是诸法空相不生不灭。<a id="a-9s"></a>不垢不净不增不减。<a id="a-9t"></a>凡位等者。<a id="a-9u"></a>明此法体非谓于前凡位中。<a id="a-9v"></a>从无而有。<a id="a-9w"></a>亦非于后佛位中。<a id="a-9x"></a>从有而无也。<a id="a-9y"></a>然至而论之。<a id="a-9z"></a>其实凡位与真如俱无前际。<a id="a-A0"></a>非谓凡夫即有前际。<a id="a-A1"></a>真性无前际。<a id="a-A2"></a>佛位亦然。<a id="a-A3"></a>故下文云。<a id="a-A4"></a>以如来藏无前际故。<a id="a-A5"></a>无明之相亦无有始。<a id="a-A6"></a>又云。<a id="a-A7"></a>以如来藏无后际故。<a id="a-A8"></a>诸佛所证涅槃与之相应。<a id="a-A9"></a>则无后际。<a id="a-AA"></a>然今论意未必约位而言。<a id="a-AB"></a>但云穷于过去。<a id="a-AC"></a>非有前际而生起也。<a id="a-AD"></a>鞠于未来。<a id="a-AE"></a>亦非有后际而灭尽也。<a id="a-AF"></a>际时也。<a id="a-AG"></a>然观论文。<a id="a-AH"></a>大似不无前后际。<a id="a-AI"></a>但是真体。<a id="a-AJ"></a>不于前后际中生灭也。<a id="a-AK"></a>遂令疏文有兹释尔。<a id="a-AL"></a>有智详之。<a id="a-AM"></a>可以意会。<a id="a-AN"></a>论常恒者。<a id="a-AO"></a>盖一义也。<a id="a-AP"></a>疏中别配。<a id="a-AQ"></a>亦且一往。<a id="a-AR"></a>皆显等者。<a id="a-AS"></a>亦可不增减非生灭。<a id="a-AT"></a>皆是显常恒所以。<a id="a-AU"></a>又不生不灭方是不增减。<a id="a-AV"></a>毕竟常恒。<a id="a-AW"></a>若有生灭则有增减。<a id="a-AX"></a>非是常恒。<a id="a-AY"></a>又此一句是显不垢净也。<a id="a-AZ"></a>谓在缠不垢出障不净。<a id="a-Aa"></a>若不然者。<a id="a-Ab"></a>即有变异。<a id="a-Ac"></a>岂曰常恒。<a id="a-Ad"></a>又如故无增减。<a id="a-Ae"></a>真故不生灭。<a id="a-Af"></a>后句总结也。<a id="a-Ag"></a>又此三义即是前文毕竟平等无有变异不可破坏也。<a id="a-Ah"></a>如次对之。</p>
  <p id="aAi">一总中论从本等者。<a id="a-Aj"></a>显无有始故。<a id="a-Ak"></a>云从本已来。<a id="a-Al"></a>拣非体外故云自性。<a id="a-Am"></a>明无欠少故云满足。<a id="a-An"></a>意在普该故云一切。<a id="a-Ao"></a>功能德业故云功德。</p>
  <p id="aAp">二别论大智等者。<a id="a-Aq"></a>此有通别。<a id="a-Ar"></a>通则智即是慧光即是明。<a id="a-As"></a>又智慧即是光明。<a id="a-At"></a>别则以义目之名智慧。<a id="a-Au"></a>以相取之曰光明。<a id="a-Av"></a>智即是体慧即是用。<a id="a-Aw"></a>光即体之相也。<a id="a-Ax"></a>明即用之相也。<a id="a-Ay"></a>如摩尼珠体有光明。<a id="a-Az"></a>以自莹曰光照物曰明。<a id="a-B0"></a>遍通凡圣名大。<a id="a-B1"></a>依法所显曰义。<a id="a-B2"></a>复言自体者。<a id="a-B3"></a>显是即体之相无二别故。<a id="a-B4"></a>疏本觉智明者。<a id="a-B5"></a>但取通意尔。<a id="a-B6"></a>论遍照等者。<a id="a-B7"></a>即始觉也。<a id="a-B8"></a>法界有二。<a id="a-B9"></a>谓理及事。<a id="a-BA"></a>始觉照理即如理智。<a id="a-BB"></a>始觉照事即如量智。<a id="a-BC"></a>理量齐鉴故云遍也。<a id="a-BD"></a>疏本觉者。<a id="a-BE"></a>就体而言也。<a id="a-BF"></a>即彼本觉显照义边。<a id="a-BG"></a>便名始觉。<a id="a-BH"></a>始觉之体元是本觉故。<a id="a-BI"></a>论真实等者。<a id="a-BJ"></a>依根所发了境义边。<a id="a-BK"></a>名为识知。<a id="a-BL"></a>了如理事永离诸过故云真实。<a id="a-BM"></a>疏无倒者。<a id="a-BN"></a>即离四倒及余执计也。<a id="a-BO"></a>论自性等者。<a id="a-BP"></a>非假他缘故云自性。<a id="a-BQ"></a>在缠不染故曰清净。<a id="a-BR"></a>诸法中实乃名为心。<a id="a-BS"></a>疏云。<a id="a-BT"></a>离染但得一义。<a id="a-BU"></a>论常乐等者。<a id="a-BV"></a>常谓穷三际而无改。<a id="a-BW"></a>乐谓在众苦而不干。<a id="a-BX"></a>我谓处六道而莫拘。<a id="a-BY"></a>净谓历九相而非染。<a id="a-BZ"></a>此自性涅槃之四德也。<a id="a-Ba"></a>疏圆备者。<a id="a-Bb"></a>诸德虽多不过此四。<a id="a-Bc"></a>以此四法收一切德故。<a id="a-Bd"></a>论清凉等者。<a id="a-Be"></a>无惑之热恼故曰清凉。<a id="a-Bf"></a>此显般若也。<a id="a-Bg"></a>无报之生灭故云不变。<a id="a-Bh"></a>此法身也。<a id="a-Bi"></a>无业之系缚故云自在。<a id="a-Bj"></a>此解脱也。<a id="a-Bk"></a>即离三障成三德尔。<a id="a-Bl"></a>疏云无迁。<a id="a-Bm"></a>亦但三中之一。<a id="a-Bn"></a>此文仍与上句义理不别何谓清即净义。<a id="a-Bo"></a>凉即乐义。<a id="a-Bp"></a>不变即常义。<a id="a-Bq"></a>自在即我义。<a id="a-Br"></a>今但离为三四各说故成二段。</p>
  <p id="aBs">三结论过河沙者。<a id="a-Bt"></a>上但略显不能具载故。<a id="a-Bu"></a>不离者。<a id="a-Bv"></a>随举一德全摄真性及一切德。<a id="a-Bw"></a>疏文可解。<a id="a-Bx"></a>论不断者。<a id="a-By"></a>无始无终。<a id="a-Bz"></a>疏云。<a id="a-C0"></a>相续即无终也。<a id="a-C1"></a>论不异者。<a id="a-C2"></a>上云不离。<a id="a-C3"></a>恐谓如树不离地。<a id="a-C4"></a>手不离腕等。<a id="a-C5"></a>故云不异。<a id="a-C6"></a>不异者。<a id="a-C7"></a>真如即德德即真如。<a id="a-C8"></a>故疏云。<a id="a-C9"></a>同味语犹疏略。<a id="a-CA"></a>论不思议者。<a id="a-CB"></a>即一性而有多义。<a id="a-CC"></a>即多义而全一性。<a id="a-CD"></a>不可以定量所得。<a id="a-CE"></a>心行处灭言语道断也。<a id="a-CF"></a>疏举一义影以显之。<a id="a-CG"></a>论佛法者。<a id="a-CH"></a>佛即是觉。<a id="a-CI"></a>意明上之功德。<a id="a-CJ"></a>尽是本觉之法故。<a id="a-CK"></a>故金刚云。<a id="a-CL"></a>一切法皆是佛法。<a id="a-CM"></a>疏唯佛等者约始觉释佛字。<a id="a-CN"></a>谓佛是始觉之极。<a id="a-CO"></a>法即前诸功德。<a id="a-CP"></a>显此诸法非因位而究了故。<a id="a-CQ"></a>佛之法也。<a id="a-CR"></a>所觉法者。<a id="a-CS"></a>此约本觉释佛字。<a id="a-CT"></a>佛即法也。<a id="a-CU"></a>义如前释。<a id="a-CV"></a>论乃至者。<a id="a-CW"></a>越彼河沙故云乃至。<a id="a-CX"></a>满足即无所少。<a id="a-CY"></a>意云。<a id="a-CZ"></a>乃至过河沙数义理悉皆满足。<a id="a-Ca"></a>无所欠少也。<a id="a-Cb"></a>疏若此下以修显性。<a id="a-Cc"></a>此反显也。<a id="a-Cd"></a>既证下顺释如文。<a id="a-Ce"></a>如海有宝余人不知。<a id="a-Cf"></a>涉海者既获旁底。<a id="a-Cg"></a>岂不信乎立名中论如来藏者。<a id="a-Ch"></a>具有三义。<a id="a-Ci"></a>一隐覆义。<a id="a-Cj"></a>二含摄义。<a id="a-Ck"></a>三出生义。<a id="a-Cl"></a>广如前说。<a id="a-Cm"></a>隐时等者。<a id="a-Cn"></a>似当初后二义隐故名藏此则如来自隐不现也。<a id="a-Co"></a>又因地能生果地功德故名藏也。<a id="a-Cp"></a>论如来法身者。<a id="a-Cq"></a>若以应身为如来。<a id="a-Cr"></a>即依士释。<a id="a-Cs"></a>若以真身为如来。<a id="a-Ct"></a>即持业释。<a id="a-Cu"></a>然其身者。<a id="a-Cv"></a>亦具三义。<a id="a-Cw"></a>一者体义。<a id="a-Cx"></a>真如自体任持不失故。<a id="a-Cy"></a>二者依义。<a id="a-Cz"></a>为彼报应之所依故。<a id="a-D0"></a>三者聚义。<a id="a-D1"></a>一切功德之所集故。<a id="a-D2"></a>故唯识云。<a id="a-D3"></a>体依聚义。<a id="a-D4"></a>总说名身。<a id="a-D5"></a>显时等者。<a id="a-D6"></a>即后义谓万德名法依止名身。<a id="a-D7"></a>然德有修性。<a id="a-D8"></a>若约修说。<a id="a-D9"></a>即属报应。<a id="a-DA"></a>成依止义也。<a id="a-DB"></a>若约性说。<a id="a-DC"></a>即聚集义也。<a id="a-DD"></a>其体之一义。<a id="a-DE"></a>当于前段体中故此不言也问法身既属无为。<a id="a-DF"></a>且非积聚。<a id="a-DG"></a>何言聚耶。<a id="a-DH"></a>答功德既是无多之多。<a id="a-DI"></a>何妨聚是无聚之聚。<a id="a-DJ"></a>斯皆义说。<a id="a-DK"></a>圆回无滞非实法聚有可拣也。</p>
  <p id="aDL">一问中论上说真如者。<a id="a-DM"></a>谓前门中云。<a id="a-DN"></a>从本已来离言说相。<a id="a-DO"></a>离名字相。<a id="a-DP"></a>离心缘相。<a id="a-DQ"></a>毕竟平等无有变异。<a id="a-DR"></a>不可破坏。<a id="a-DS"></a>唯是一心。<a id="a-DT"></a>故名真如。<a id="a-DU"></a>云何下对前正难。<a id="a-DV"></a>前说离相平等。<a id="a-DW"></a>今说功德差别。<a id="a-DX"></a>前后矛盾。<a id="a-DY"></a>其义安在。</p>
  <p id="aDZ">答中初正明。<a id="a-Da"></a>论虽实下纵存今文差别相也。<a id="a-Db"></a>而无下不违前门平等之义。<a id="a-Dc"></a>等同一味者。<a id="a-Dd"></a>等齐也。<a id="a-De"></a>即指前差别之法。<a id="a-Df"></a>同者。<a id="a-Dg"></a>诸法无性唯一真如。<a id="a-Dh"></a>一味喻明。<a id="a-Di"></a>如水之八德一味无差。<a id="a-Dj"></a>一真如者。<a id="a-Dk"></a>法说。<a id="a-Dl"></a>疏亦法喻兼明也。</p>
  <p id="aDm">二征释。<a id="a-Dn"></a>疏非能分别者。<a id="a-Do"></a>无虚妄分别故。<a id="a-Dp"></a>非所分别者。<a id="a-Dq"></a>既无虚妄之心。<a id="a-Dr"></a>即离所分别相。<a id="a-Ds"></a>故前文云。<a id="a-Dt"></a>心灭则种种法灭。<a id="a-Du"></a>无能所者。<a id="a-Dv"></a>由前心境并亡故。<a id="a-Dw"></a>得差别即无差别同一真如也。</p>
  <p id="aDx">一略中疏既其等者。<a id="a-Dy"></a>既而能所俱亡。<a id="a-Dz"></a>遂令一体无二者。<a id="a-E0"></a>如前差别之相。<a id="a-E1"></a>依何建立。<a id="a-E2"></a>以依等者。<a id="a-E3"></a>前云是心生灭因缘相。<a id="a-E4"></a>能示摩诃衍自体相用故。<a id="a-E5"></a>能显既多所显亦广。<a id="a-E6"></a>俱喻河沙也。<a id="a-E7"></a>且举下释举本彰末。<a id="a-E8"></a>可知。</p>
  <p id="aE9">二对显论三。<a id="a-EA"></a>初举所迷理。<a id="a-EB"></a>疏所迷理者。<a id="a-EC"></a>即真如之理义。<a id="a-ED"></a>具真如门。</p>
  <p id="aEE">论而有下。<a id="a-EF"></a>二别翻配三。<a id="a-EG"></a>初别举八重。<a id="a-EH"></a>初无明智慧对论妄心者。<a id="a-EI"></a>即前不如实知也。<a id="a-EJ"></a>不觉起念即前不觉心动。<a id="a-EK"></a>名为业相。<a id="a-EL"></a>见境界即前转相现相。<a id="a-EM"></a>此之三相。<a id="a-EN"></a>即是无明阿梨耶识。<a id="a-EO"></a>又见字义宽。<a id="a-EP"></a>亦通四粗故。<a id="a-EQ"></a>疏云细粗也。<a id="a-ER"></a>疏依真下即生灭之相。<a id="a-ES"></a>义具前文。<a id="a-ET"></a>将欲下释意。<a id="a-EU"></a>净因染得故须然也。<a id="a-EV"></a>真如门无染可对。<a id="a-EW"></a>故无示义。<a id="a-EX"></a>此生灭门染净既分。<a id="a-EY"></a>故须翻对以显相大。<a id="a-EZ"></a>诸句例然者。<a id="a-Ea"></a>随文可见。<a id="a-Eb"></a>云何显者。<a id="a-Ec"></a>牒难以起下文。<a id="a-Ed"></a>论心性不起者。<a id="a-Ee"></a>不起念也。<a id="a-Ef"></a>疏既起下故前云。<a id="a-Eg"></a>一切众生不名为觉。<a id="a-Eh"></a>以念念相续未曾离念故。<a id="a-Ei"></a>反显无念即名觉智。</p>
  <p id="aEj">论若心起下。<a id="a-Ek"></a>二局见普照对。<a id="a-El"></a>疏妄见不周者。<a id="a-Em"></a>如人见东不见西。<a id="a-En"></a>近远内外明闇等亦尔。<a id="a-Eo"></a>故经云。<a id="a-Ep"></a>众生洞视不过分寸。<a id="a-Eq"></a>以存能见心故。<a id="a-Er"></a>故于诸境有所不见也。<a id="a-Es"></a>真照圆明者。<a id="a-Et"></a>以无见故无所不见。<a id="a-Eu"></a>故肇论云。<a id="a-Ev"></a>般若无知而无所不知。<a id="a-Ew"></a>初地得名真见道者。<a id="a-Ex"></a>以不存能所见故。</p>
  <p id="aEy">论若心有下三。<a id="a-Ez"></a>妄见真知对。<a id="a-F0"></a>非真识知者。<a id="a-F1"></a>动则不如实知故非真也疏反之等者。<a id="a-F2"></a>以心无动故。<a id="a-F3"></a>则所知真实。<a id="a-F4"></a>真实者。<a id="a-F5"></a>离伪妄故。<a id="a-F6"></a>从此已下至不自在。<a id="a-F7"></a>一一文初应合皆有若心有动之言。<a id="a-F8"></a>仍于本句之末。<a id="a-F9"></a>更云心性无动等。<a id="a-FA"></a>即随句翻对。<a id="a-FB"></a>论文存略。<a id="a-FC"></a>但举能对之妄也。</p>
  <p id="aFD">论无有自性。<a id="a-FE"></a>四无性有体对。<a id="a-FF"></a>疏妄染无体者。<a id="a-FG"></a>依真妄动。<a id="a-FH"></a>何有自体净心者。<a id="a-FI"></a>心无动故。<a id="a-FJ"></a>离缘独立。<a id="a-FK"></a>独立之体本来无染。<a id="a-FL"></a>斯则不逐缘生不因境起。<a id="a-FM"></a>故云自性清净心也。</p>
  <p id="aFN">论非常下五。<a id="a-FO"></a>颠倒真实对。<a id="a-FP"></a>疏四倒者。<a id="a-FQ"></a>即无常苦无我不净。<a id="a-FR"></a>心动故起于有漏色心。<a id="a-FS"></a>有漏色心实非常等。<a id="a-FT"></a>凡夫计为常等。<a id="a-FU"></a>故成四倒。<a id="a-FV"></a>反之等者。<a id="a-FW"></a>以不动故。<a id="a-FX"></a>色心不起。<a id="a-FY"></a>以不起故。<a id="a-FZ"></a>唯真如性常住清净自在安乐。<a id="a-Fa"></a>故成四德。</p>
  <p id="aFb">论热恼者。<a id="a-Fc"></a>六热恼清凉对。<a id="a-Fd"></a>疏诸惑者。<a id="a-Fe"></a>由心动故。<a id="a-Ff"></a>起于贪嗔等惑。<a id="a-Fg"></a>烦恼炽然。<a id="a-Fh"></a>故成热恼。<a id="a-Fi"></a>故说等者。<a id="a-Fj"></a>心不动故。<a id="a-Fk"></a>即是真如。<a id="a-Fl"></a>真如无惑则非热恼。<a id="a-Fm"></a>既无热恼故曰清凉。</p>
  <p id="aFn">论衰变者。<a id="a-Fo"></a>七变易凝然对。<a id="a-Fp"></a>疏妄染迁改者。<a id="a-Fq"></a>以心动故。<a id="a-Fr"></a>起于九相。<a id="a-Fs"></a>九相生住异灭老病死等故成衰变。<a id="a-Ft"></a>反显等者。<a id="a-Fu"></a>心不动故。<a id="a-Fv"></a>即是真如。<a id="a-Fw"></a>真如之中本无九相生灭迁改。<a id="a-Fx"></a>故云不变也。</p>
  <p id="aFy">论则不自在者。<a id="a-Fz"></a>八系缚自在对。<a id="a-G0"></a>疏业果等者。<a id="a-G1"></a>由心动故。<a id="a-G2"></a>起业受报。<a id="a-G3"></a>堕五趣中名为系缚。<a id="a-G4"></a>真如自在者。<a id="a-G5"></a>心不动故。<a id="a-G6"></a>即是真如。<a id="a-G7"></a>真如之中。<a id="a-G8"></a>无有业系故云自在。<a id="a-G9"></a>上云等者。<a id="a-GA"></a>以此段中皆举能显妄染。<a id="a-GB"></a>以对显前净德。<a id="a-GC"></a>论文略故不具列之。<a id="a-GD"></a>故今疏中略指后之三义也。</p>
  <p id="aGE">论乃至下。<a id="a-GF"></a>二总举诸法。<a id="a-GG"></a>言乃至者。<a id="a-GH"></a>既过河沙。<a id="a-GI"></a>不可具述。<a id="a-GJ"></a>故云乃至。<a id="a-GK"></a>对此义者。<a id="a-GL"></a>河沙染法心动故成。<a id="a-GM"></a>心不动时。<a id="a-GN"></a>诸净功德亦过沙数。<a id="a-GO"></a>诸净等者。<a id="a-GP"></a>即真实识知已下诸义等。<a id="a-GQ"></a>疏一一等者。<a id="a-GR"></a>以心性动与无动。<a id="a-GS"></a>反覆明诸染净。<a id="a-GT"></a>今要省文故。<a id="a-GU"></a>以心动在前无动居后。<a id="a-GV"></a>所显诸法摄在中间。<a id="a-GW"></a>于中又阙净德之目。<a id="a-GX"></a>若欲一一别对令人易解者。<a id="a-GY"></a>应云若心有动非真识知。<a id="a-GZ"></a>心性无动即是真实识知义故。<a id="a-Ga"></a>乃至若心有动则不自在。<a id="a-Gb"></a>心性无动则得自在。<a id="a-Gc"></a>如前疏文。<a id="a-Gd"></a>逐段反显是也。<a id="a-Ge"></a>若更取类言之。<a id="a-Gf"></a>复应云若心有动则是系缚。<a id="a-Gg"></a>心性无动则名解脱。<a id="a-Gh"></a>他皆仿此不可具言。<a id="a-Gi"></a>然前八对初之两段。<a id="a-Gj"></a>各约别义。<a id="a-Gk"></a>言起念起见。<a id="a-Gl"></a>斯亦不出心动之义。<a id="a-Gm"></a>若欲各举别义者。<a id="a-Gn"></a>真实知识等亦有别义。<a id="a-Go"></a>应云心起分别非真识知。<a id="a-Gp"></a>心离分别即是真实识知义故。<a id="a-Gq"></a>乃至心若起业。<a id="a-Gr"></a>则不自在。<a id="a-Gs"></a>心离业系即得自在等。<a id="a-Gt"></a>当知心动义通。<a id="a-Gu"></a>余皆是别也。</p>
  <p id="aGv">论若心下。<a id="a-Gw"></a>三别彰满足。<a id="a-Gx"></a>疏妄心等者。<a id="a-Gy"></a>若于心外见法而生追求。<a id="a-Gz"></a>终不能足。<a id="a-H0"></a>却有所少。<a id="a-H1"></a>亦可若有一法在于心外。<a id="a-H2"></a>是可念者。<a id="a-H3"></a>则性中功德有所欠少。<a id="a-H4"></a>如人于他求物。<a id="a-H5"></a>当知家间所无。<a id="a-H6"></a>净德等者。<a id="a-H7"></a>以心性无外故。<a id="a-H8"></a>一切功德皆悉具足。<a id="a-H9"></a>则可忘怀而契之。<a id="a-HA"></a>不可起心而求之。<a id="a-HB"></a>当知有所见者。<a id="a-HC"></a>皆是虚妄。<a id="a-HD"></a>以从分别生故。<a id="a-HE"></a>此意显异权宗所说佛果无漏功德并是修生。<a id="a-HF"></a>今此论宗但即修显。<a id="a-HG"></a>本自有故。<a id="a-HH"></a>金银生像可以喻之。</p>
  <p id="aHI">论名为下三结得名。<a id="a-HJ"></a>双约因果。<a id="a-HK"></a>如前所明。</p>
  <p id="aHL">一悲行中论佛本在因者。<a id="a-HM"></a>为菩萨时所行诸行。<a id="a-HN"></a>以慈悲为本。<a id="a-HO"></a>无不先以利他为首。<a id="a-HP"></a>摄化众生也。<a id="a-HQ"></a>诸波罗蜜下。<a id="a-HR"></a>谓以诸度摄令附己。<a id="a-HS"></a>化令从善也。<a id="a-HT"></a>以布施摄贫穷。<a id="a-HU"></a>持戒摄毁禁等。<a id="a-HV"></a>此通二利故。<a id="a-HW"></a>维摩经云。<a id="a-HX"></a>资财无量摄诸贫民。<a id="a-HY"></a>奉戒清净摄诸毁禁。<a id="a-HZ"></a>以忍调行摄诸恚怒。<a id="a-Ha"></a>以大精进摄诸懈怠。<a id="a-Hb"></a>一心禅定摄诸乱意。<a id="a-Hc"></a>以决定慧摄诸无智。</p>
  <p id="aHd">二大愿。<a id="a-He"></a>疏广大心者。<a id="a-Hf"></a>即四弘中众生无边誓愿度。<a id="a-Hg"></a>亦同金刚中。<a id="a-Hh"></a>佛令发菩提心人普度四生九类。<a id="a-Hi"></a>弥勒所释。<a id="a-Hj"></a>亦云广大心。<a id="a-Hk"></a>长时心者。<a id="a-Hl"></a>此同华严行愿。<a id="a-Hm"></a>经说众生界尽。<a id="a-Hn"></a>我行方尽。<a id="a-Ho"></a>以众生界无有尽故。<a id="a-Hp"></a>我此行愿亦无有尽。<a id="a-Hq"></a>上则约处横说。<a id="a-Hr"></a>故云等众生界。<a id="a-Hs"></a>此则约时竖论。<a id="a-Ht"></a>故云尽于未来。</p>
  <p id="aHu">三方便。<a id="a-Hv"></a>疏悲深者。<a id="a-Hw"></a>直见众生如父母等。<a id="a-Hx"></a>亦不如见同己身方为至深。<a id="a-Hy"></a>智深者。<a id="a-Hz"></a>了唯心故。<a id="a-I0"></a>知诸众生本无性故元无念故。<a id="a-I1"></a>旧来涅槃不待灭故。<a id="a-I2"></a>小乘权教不能亡此相者。<a id="a-I3"></a>盖缘智浅。<a id="a-I4"></a>今实教菩萨反之。<a id="a-I5"></a>故云深也。<a id="a-I6"></a>兼上谓兼悲深。<a id="a-I7"></a>不颠倒者。<a id="a-I8"></a>众生本与己同。<a id="a-I9"></a>同皆无相。<a id="a-IA"></a>故见异相即成颠倒。<a id="a-IB"></a>今皆反此也。<a id="a-IC"></a>长时所以者兼释广大所以。<a id="a-ID"></a>疏文阙略也。<a id="a-IE"></a>若不能了同己身亡其相者。<a id="a-IF"></a>岂能如此普度永度耶。<a id="a-IG"></a>征所以者。<a id="a-IH"></a>意云。<a id="a-II"></a>以何义故。<a id="a-IJ"></a>得如己身。<a id="a-IK"></a>而又不取众生相耶。<a id="a-IL"></a>依真如门等者。<a id="a-IM"></a>以此门中显一切法皆即真故。<a id="a-IN"></a>皆同如故。<a id="a-IO"></a>故得彼身我身平等无二。<a id="a-IP"></a>岂不愍之而欲度耶。<a id="a-IQ"></a>又既同一真皆悉无相。<a id="a-IR"></a>谁为能度谁为所度。<a id="a-IS"></a>故不取其众生之相。<a id="a-IT"></a>然此段文细寻其意。<a id="a-IU"></a>但将以取一切下两句。<a id="a-IV"></a>隔就前段为释广长所以。<a id="a-IW"></a>从而亦不取下。<a id="a-IX"></a>为举本大智。<a id="a-IY"></a>下之征释但显不取相之所以。<a id="a-IZ"></a>详之可见。</p>
  <p id="aIa">二显果三。<a id="a-Ib"></a>一牒举前因。<a id="a-Ic"></a>论大方便智者。<a id="a-Id"></a>说有通别。<a id="a-Ie"></a>通者。<a id="a-If"></a>方便即智复有二义。<a id="a-Ig"></a>一者谓随顺出离之智。<a id="a-Ih"></a>皆方便故。<a id="a-Ii"></a>此通金刚无间已下。<a id="a-Ij"></a>不唯地前。<a id="a-Ik"></a>故十地位后名为满足方便。<a id="a-Il"></a>圆觉亦云。<a id="a-Im"></a>虽有多方便皆名随顺智。<a id="a-In"></a>二者此智是大悲之方便故。<a id="a-Io"></a>若无智为方便。<a id="a-Ip"></a>则非大悲堕爱见故。<a id="a-Iq"></a>故前说众生而不取众生之相。<a id="a-Ir"></a>疏中释为智深也。<a id="a-Is"></a>然或有因智而起悲。<a id="a-It"></a>知物同己方欲度故。<a id="a-Iu"></a>或因悲而起智。<a id="a-Iv"></a>不知所以裁之。<a id="a-Iw"></a>学方便故。<a id="a-Ix"></a>其实两说。<a id="a-Iy"></a>左右兼通。<a id="a-Iz"></a>别者。<a id="a-J0"></a>证真名智。<a id="a-J1"></a>涉俗为方便。<a id="a-J2"></a>即根后之异名也。<a id="a-J3"></a>则是断根本无明见法身。<a id="a-J4"></a>是智之功起不思议业。<a id="a-J5"></a>化利益生是方便力也。<a id="a-J6"></a>今之论意具此通别。</p>
  <p id="aJ7">二明自利果疏自利果者。<a id="a-J8"></a>同智净相也。<a id="a-J9"></a>果位法身即是因中本觉。<a id="a-JA"></a>举因显果故。<a id="a-JB"></a>云见本法身。<a id="a-JC"></a>前举果显因。<a id="a-JD"></a>则云依法身说本觉。<a id="a-JE"></a>与此互相显也。</p>
  <p id="aJF">三明利他果三。<a id="a-JG"></a>初明用甚深。<a id="a-JH"></a>疏业用。<a id="a-JI"></a>即不思议业相。<a id="a-JJ"></a>微妙难解心言罔及。<a id="a-JK"></a>不用先谋而后起化。<a id="a-JL"></a>故曰甚深非作意等。<a id="a-JM"></a>摄论等者。<a id="a-JN"></a>具云。<a id="a-JO"></a>若佛果是无分别智所显离分别者。<a id="a-JP"></a>诸佛何得依众生作利益事。<a id="a-JQ"></a>如理不颠倒。<a id="a-JR"></a>无功用作事故重说偈曰。<a id="a-JS"></a>如摩尼天鼓。<a id="a-JT"></a>无思成自事。<a id="a-JU"></a>如此不分别。<a id="a-JV"></a>种种佛事成。<a id="a-JW"></a>此显如来三业无功用作事。<a id="a-JX"></a>俱不思议摩尼梵语。<a id="a-JY"></a>此云离垢。<a id="a-JZ"></a>亦云增长。<a id="a-Ja"></a>旧云如意。<a id="a-Jb"></a>此喻如来身意二业。<a id="a-Jc"></a>若随其所对现像不同。<a id="a-Jd"></a>即喻佛身业。<a id="a-Je"></a>若随人所须出种种物。<a id="a-Jf"></a>即喻佛意业也。<a id="a-Jg"></a>天鼓则天帝所有。<a id="a-Jh"></a>修罗军来其鼓音中自然出声。<a id="a-Ji"></a>则言贼来。<a id="a-Jj"></a>去言贼去。<a id="a-Jk"></a>喻佛口业也。<a id="a-Jl"></a>此之二物虽有其用。<a id="a-Jm"></a>而无思虑故。<a id="a-Jn"></a>可喻佛自然之三业尔。<a id="a-Jo"></a>成自事者。<a id="a-Jp"></a>现像发声各随其用。<a id="a-Jq"></a>而办事业。<a id="a-Jr"></a>亦可取珠鼓自事。<a id="a-Js"></a>但喻身口皆无思虑。<a id="a-Jt"></a>同喻意业也。</p>
  <p id="aJu">二显用。<a id="a-Jv"></a>广大疏称理用者。<a id="a-Jw"></a>以即体之用体遍用遍。<a id="a-Jx"></a>俱无方所。<a id="a-Jy"></a>若不然者。<a id="a-Jz"></a>岂曰真如用耶。</p>
  <p id="aK0">三用而常寂二。<a id="a-K1"></a>初正显。<a id="a-K2"></a>论又亦等者。<a id="a-K3"></a>前无所化众生相。<a id="a-K4"></a>此无能化应用相。<a id="a-K5"></a>望于前文。<a id="a-K6"></a>故云又亦。<a id="a-K7"></a>用常寂者。<a id="a-K8"></a>虽现种种身不动真实际。<a id="a-K9"></a>虽说种种法常住无言理。</p>
  <p id="aKA">二征释疏三身者。<a id="a-KB"></a>今虽通举。<a id="a-KC"></a>意责化身化身是用相故。<a id="a-KD"></a>论法身智相身。<a id="a-KE"></a>合之为真身也。<a id="a-KF"></a>理智无二故。<a id="a-KG"></a>第一等者。<a id="a-KH"></a>约二谛料拣也。<a id="a-KI"></a>意明是无相故非世谛也。<a id="a-KJ"></a>是无为故离施作也。<a id="a-KK"></a>疏废机者。<a id="a-KL"></a>不对众生说也。<a id="a-KM"></a>妙理即法身。<a id="a-KN"></a>本智即智相身。<a id="a-KO"></a>无应化等者。<a id="a-KP"></a>凡是有相皆属世谛。<a id="a-KQ"></a>以从机感缘所生故。<a id="a-KR"></a>今既废机故云更无。<a id="a-KS"></a>但随等者。<a id="a-KT"></a>有感斯应也。<a id="a-KU"></a>既逐缘生缘无自性。<a id="a-KV"></a>用则常寂。<a id="a-KW"></a>故云无用。<a id="a-KX"></a>此有二义。<a id="a-KY"></a>得言无用。<a id="a-KZ"></a>一者属因因即悲智。<a id="a-Ka"></a>然有亲疏。<a id="a-Kb"></a>疏即是智亲即是悲。<a id="a-Kc"></a>依智起悲故。<a id="a-Kd"></a>故论云。<a id="a-Ke"></a>从后得智流出大悲心。<a id="a-Kf"></a>若无其因化终不起。<a id="a-Kg"></a>如二乘无悲。<a id="a-Kh"></a>凡夫无智。<a id="a-Ki"></a>何有化耶。<a id="a-Kj"></a>二者属缘。<a id="a-Kk"></a>即根熟众生。<a id="a-Kl"></a>若无其缘化亦不起。<a id="a-Km"></a>以十方中有无佛世故。<a id="a-Kn"></a>斯则二义相须因缘具足。<a id="a-Ko"></a>乃得成办。<a id="a-Kp"></a>既属因缘。<a id="a-Kq"></a>何有化体而可得耶。<a id="a-Kr"></a>如波下喻。<a id="a-Ks"></a>故用下合。<a id="a-Kt"></a>寂即体也。<a id="a-Ku"></a>故杜顺云。<a id="a-Kv"></a>用则波腾鼎沸。<a id="a-Kw"></a>全真体以运行。<a id="a-Kx"></a>体则镜静川澄。<a id="a-Ky"></a>举随缘而会寂。<a id="a-Kz"></a>涅槃下引证。<a id="a-L0"></a>此身者。<a id="a-L1"></a>化身也。<a id="a-L2"></a>等者。<a id="a-L3"></a>彼文具云。<a id="a-L4"></a>吾今此身即是常身法身金刚不坏之身。<a id="a-L5"></a>以三身皆有常义故复言法身以拣滥也。<a id="a-L6"></a>恐人不晓法身之相。<a id="a-L7"></a>故乃举喻。<a id="a-L8"></a>犹若金刚不可坏也。<a id="a-L9"></a>如如即法身。<a id="a-LA"></a>智即报身。<a id="a-LB"></a>独存者。<a id="a-LC"></a>法报合故。<a id="a-LD"></a>重牒如如。<a id="a-LE"></a>表无二故。<a id="a-LF"></a>名法身者。<a id="a-LG"></a>摄智归如约本立称。<a id="a-LH"></a>然涅槃即摄用归体。<a id="a-LI"></a>摄论即直显真身。<a id="a-LJ"></a>虽言说不同。<a id="a-LK"></a>而义意不异。<a id="a-LL"></a>疏虽真下。<a id="a-LM"></a>经云。<a id="a-LN"></a>佛真法身犹若虚空。<a id="a-LO"></a>应物现形如水中月寂而常用。<a id="a-LP"></a>斯之谓也。</p>
  <p id="aLQ">一应身论二。<a id="a-LR"></a>一约识举人。<a id="a-LS"></a>疏凡夫等者。<a id="a-LT"></a>二乘迷于本识故。<a id="a-LU"></a>凡夫即十信已还一切凡夫也。<a id="a-LV"></a>信位雅信真如已知唯识。<a id="a-LW"></a>然其事识粗显猛利。<a id="a-LX"></a>任运分别心外法也。<a id="a-LY"></a>今见等者境通染净。<a id="a-LZ"></a>虽见是佛犹属净境。<a id="a-La"></a>亦谓心外。<a id="a-Lb"></a>亦可等者。<a id="a-Lc"></a>前以事识为所依。<a id="a-Ld"></a>今以事识为所觉。<a id="a-Le"></a>言所觉者。<a id="a-Lf"></a>但能知有。<a id="a-Lg"></a>非谓觉断。<a id="a-Lh"></a>然所依即是所觉竟无异尔。<a id="a-Li"></a>依此粗识等者。<a id="a-Lj"></a>其犹明镜对质现像不同。<a id="a-Lk"></a>岂有质陋而像美耶。<a id="a-Ll"></a>斯则妍媸在质。<a id="a-Lm"></a>而镜无好恶。<a id="a-Ln"></a>应身之目由此而立。</p>
  <p id="aLo">二释见粗所以。<a id="a-Lp"></a>疏迷唯心者。<a id="a-Lq"></a>佛从心内现。<a id="a-Lr"></a>反见心外来。<a id="a-Ls"></a>不知唯识故云迷心。<a id="a-Lt"></a>论取色下迷境也。<a id="a-Lu"></a>由迷唯识现。<a id="a-Lv"></a>取遂见心外实有境界。<a id="a-Lw"></a>不知即空。<a id="a-Lx"></a>故取分齐也。<a id="a-Ly"></a>不能尽知者。<a id="a-Lz"></a>不知色如其心无分齐故。<a id="a-M0"></a>但见分齐。<a id="a-M1"></a>故不尽也。</p>
  <p id="aM2">疏不达下文三。<a id="a-M3"></a>一略消其文。<a id="a-M4"></a>不达者。<a id="a-M5"></a>色自心生。<a id="a-M6"></a>本无其体元是自心。<a id="a-M7"></a>心无分齐故。<a id="a-M8"></a>令色等亦无分齐。<a id="a-M9"></a>今凡夫二乘不达此义见从外来。<a id="a-MA"></a>故作分齐而取也。</p>
  <p id="aMB">疏问佛身下。<a id="a-MC"></a>二广陈问答。<a id="a-MD"></a>通有十四。<a id="a-ME"></a>今初佛身凡识不分难也。<a id="a-MF"></a>众生识者。<a id="a-MG"></a>以论云不知转识现。<a id="a-MH"></a>故意明佛身是转识所现。<a id="a-MI"></a>而凡小不知。<a id="a-MJ"></a>今问意云。<a id="a-MK"></a>转识有漏属于众生。<a id="a-ML"></a>应身无漏自属于佛。<a id="a-MM"></a>何故净身唯兹染识。<a id="a-MN"></a>岂非凡圣染净不分耶。</p>
  <p id="aMO">疏答众生下二。<a id="a-MP"></a>源同派异迷悟答。<a id="a-MQ"></a>众生至无二者。<a id="a-MR"></a>标本也。<a id="a-MS"></a>众生是妄以对于妄故。<a id="a-MT"></a>言真心。<a id="a-MU"></a>诸佛是相以对于相故。<a id="a-MV"></a>云其体平等者。<a id="a-MW"></a>显无增减。<a id="a-MX"></a>无二者。<a id="a-MY"></a>一体不分。<a id="a-MZ"></a>谓众生真心即是诸佛之体。<a id="a-Ma"></a>无有增减不分二别。<a id="a-Mb"></a>但众生下释未显用也。<a id="a-Mc"></a>以无明有力。<a id="a-Md"></a>遂令真如体隐。<a id="a-Me"></a>但现染法起于九相。<a id="a-Mf"></a>真既无力故。<a id="a-Mg"></a>不能现应身净用。<a id="a-Mh"></a>如水为风所击。<a id="a-Mi"></a>但起波而不能现像也。<a id="a-Mj"></a>以彼下出用显所以也。<a id="a-Mk"></a>内熏妄心者。<a id="a-Ml"></a>如前文云。<a id="a-Mm"></a>以有真如法故。<a id="a-Mn"></a>即熏习无明。<a id="a-Mo"></a>令其妄心厌生死苦乐求涅槃等。<a id="a-Mp"></a>今文通说故。<a id="a-Mq"></a>云熏妄心。<a id="a-Mr"></a>厌求劣者。<a id="a-Ms"></a>凡夫二乘虽有厌求。<a id="a-Mt"></a>而未能起勇猛精进唯心大行。<a id="a-Mu"></a>故所现用但是应身粗而且显。<a id="a-Mv"></a>厌求增者。<a id="a-Mw"></a>三贤已上乃至十地所见报身。<a id="a-Mx"></a>渐渐微细。<a id="a-My"></a>以随厌求增胜现故。<a id="a-Mz"></a>厌求息者。<a id="a-N0"></a>无明尽故。<a id="a-N1"></a>所证穷故。<a id="a-N2"></a>始觉等者。<a id="a-N3"></a>无妄可断故。<a id="a-N4"></a>始觉同本觉。<a id="a-N5"></a>无生可度故。<a id="a-N6"></a>化身归法身。<a id="a-N7"></a>平等者。<a id="a-N8"></a>始本平等真应平等。<a id="a-N9"></a>故再言之。<a id="a-NA"></a>无二无别亦复如是。<a id="a-NB"></a>未至下结答。<a id="a-NC"></a>既佛身粗细皆由欣厌胜劣。<a id="a-ND"></a>此不亦唯识之义耶。<a id="a-NE"></a>是故论云转识现也。</p>
  <p id="aNF">疏问若据下三。<a id="a-NG"></a>真起识现相违难。<a id="a-NH"></a>意云。<a id="a-NI"></a>上说随流迷真故不起用。<a id="a-NJ"></a>反流悟理。<a id="a-NK"></a>是故起用。<a id="a-NL"></a>当知此用是从真起。<a id="a-NM"></a>何得论言转识所现。</p>
  <p id="aNN">疏答转识下四。<a id="a-NO"></a>随流反流相资答。<a id="a-NP"></a>依此等者。<a id="a-NQ"></a>论云。<a id="a-NR"></a>以依能见故。<a id="a-NS"></a>境界妄现。<a id="a-NT"></a>此识等者。<a id="a-NU"></a>转识是真心随流所成。<a id="a-NV"></a>性相不离故云和合。<a id="a-NW"></a>和合即梨耶识也。<a id="a-NX"></a>离真不立者。<a id="a-NY"></a>妄必依真如波依水。<a id="a-NZ"></a>故论云。<a id="a-Na"></a>一切心识之相。<a id="a-Nb"></a>皆是无明。<a id="a-Nc"></a>无明之相不离觉性。<a id="a-Nd"></a>又依觉故迷。<a id="a-Ne"></a>若离觉性则无不觉离妄不显者。<a id="a-Nf"></a>以用不自起必假于缘。<a id="a-Ng"></a>此有二义。<a id="a-Nh"></a>一约自体说。<a id="a-Ni"></a>谓众生本有真如是用之体。<a id="a-Nj"></a>若无妄心为所熏缘。<a id="a-Nk"></a>而此真用莫之能起。<a id="a-Nl"></a>起之何为以有妄心为所熏。<a id="a-Nm"></a>故即显真心有其功力。<a id="a-Nn"></a>令其厌求。<a id="a-No"></a>渐于自识而现用相也。<a id="a-Np"></a>二约佛体说。<a id="a-Nq"></a>谓佛应化之用。<a id="a-Nr"></a>若非众生为缘。<a id="a-Ns"></a>亦无由起。<a id="a-Nt"></a>起亦无用。<a id="a-Nu"></a>彼此推之诚由妄也。<a id="a-Nv"></a>若离于妄实无用相。<a id="a-Nw"></a>故真如门唯显自体。<a id="a-Nx"></a>及至果海亦泯同一觉。<a id="a-Ny"></a>故下文云。<a id="a-Nz"></a>无有彼此色相迭相见也。<a id="a-O0"></a>次前疏云。<a id="a-O1"></a>用还归体平等无二。<a id="a-O2"></a>故执等者。<a id="a-O3"></a>如净眼人不见空华。<a id="a-O4"></a>全失明者。<a id="a-O5"></a>亦不见华。<a id="a-O6"></a>患热翳者。<a id="a-O7"></a>乃见空华。<a id="a-O8"></a>故华严云。<a id="a-O9"></a>如翳眼所观非内亦非外。<a id="a-OA"></a>世间见诸佛。<a id="a-OB"></a>应知亦如是。</p>
  <p id="aOC">疏问若据下。<a id="a-OD"></a>五心佛外佛差别难。<a id="a-OE"></a>意云。<a id="a-OF"></a>若如前说。<a id="a-OG"></a>真如之体假于妄缘。<a id="a-OH"></a>而起用者。<a id="a-OI"></a>斯则众生自己真心粗细之用。<a id="a-OJ"></a>何得说为他佛报化身耶。</p>
  <p id="aOK">疏答众生下。<a id="a-OL"></a>六心体佛体无差答。<a id="a-OM"></a>佛体等者。<a id="a-ON"></a>意云。<a id="a-OO"></a>众生真心既即诸佛真体。<a id="a-OP"></a>当知众生所起应化。<a id="a-OQ"></a>即是诸佛应化。<a id="a-OR"></a>此即先指体同也。<a id="a-OS"></a>华严下引证。<a id="a-OT"></a>义一者。<a id="a-OU"></a>体也。<a id="a-OV"></a>真如之体无差别故。<a id="a-OW"></a>既从下结答用同。<a id="a-OX"></a>据前答问合云。<a id="a-OY"></a>何得不是众生真心之应化耶。<a id="a-OZ"></a>疏文但结法身。<a id="a-Oa"></a>法身即是众生真心。<a id="a-Ob"></a>故存略也。</p>
  <p id="aOc">疏问义若下。<a id="a-Od"></a>七师资义一文异难。<a id="a-Oe"></a>意云。<a id="a-Of"></a>若言佛法身起用。<a id="a-Og"></a>即众生真心之用者。<a id="a-Oh"></a>斯则自佛起用还自教化。<a id="a-Oi"></a>何故复言佛悲愿力熏令起用耶。</p>
  <p id="aOj">疏答即此下。<a id="a-Ok"></a>八文异还同一义答意云。<a id="a-Ol"></a>佛之悲愿即是众生真心之悲愿。<a id="a-Om"></a>无二无别。<a id="a-On"></a>若就佛说名佛悲愿。<a id="a-Oo"></a>若就众生说。<a id="a-Op"></a>即是真心之悲愿也。<a id="a-Oq"></a>谓无下释成。<a id="a-Or"></a>谓真心即是悲愿性故。<a id="a-Os"></a>性是佛体。<a id="a-Ot"></a>佛体所起之用。<a id="a-Ou"></a>宜名佛悲愿也。<a id="a-Ov"></a>犹如一物本属大家。<a id="a-Ow"></a>男女各用皆称己有。<a id="a-Ox"></a>性起者。<a id="a-Oy"></a>性无彼此。<a id="a-Oz"></a>用何成二耶。</p>
  <p id="aP0">疏问众生下九心佛不起化用难。<a id="a-P1"></a>以前云众生真心即同佛体。<a id="a-P2"></a>诸佛应化即是众生之用。<a id="a-P3"></a>故意云。<a id="a-P4"></a>众生真心无不皆有。<a id="a-P5"></a>何故诸佛能起化用。<a id="a-P6"></a>众生不能起耶。</p>
  <p id="aP7">疏答未有下。<a id="a-P8"></a>十未起厌求乖用答。<a id="a-P9"></a>如前第二答中所说详之。</p>
  <p id="aPA">疏问既下。<a id="a-PB"></a>十一不能熏令发心难。<a id="a-PC"></a>如前所说。<a id="a-PD"></a>众生所以能起厌求。<a id="a-PE"></a>皆由本觉内熏之力。<a id="a-PF"></a>既若元有本觉。<a id="a-PG"></a>何不同他诸佛早熏起厌求耶。</p>
  <p id="aPH">疏答无明下。<a id="a-PI"></a>十二引前因缘互阙答。<a id="a-PJ"></a>广如前自体相熏习中问答所辨。</p>
  <p id="aPK">疏问若真心下。<a id="a-PL"></a>十三真佛何假修因难。<a id="a-PM"></a>意云。<a id="a-PN"></a>若从行生。<a id="a-PO"></a>则本未是佛。<a id="a-PP"></a>何得前云众生真心同诸佛体。<a id="a-PQ"></a>而论应化之身乎。</p>
  <p id="aPR">疏答此约下。<a id="a-PS"></a>十四因果无性同源答。<a id="a-PT"></a>意云。<a id="a-PU"></a>所言从行生者。<a id="a-PV"></a>但以本觉随流成染。<a id="a-PW"></a>始觉反流成净。<a id="a-PX"></a>故有行致之说。<a id="a-PY"></a>如其克就真心。<a id="a-PZ"></a>则与佛体竟无有异。<a id="a-Pa"></a>此则因果迷悟悉无差别。<a id="a-Pb"></a>今疏一向约始觉同本觉。<a id="a-Pc"></a>显无差别者。<a id="a-Pd"></a>以果例因也。</p>
  <p id="aPe">疏上来下。<a id="a-Pf"></a>三权实对辨。<a id="a-Pg"></a>实教如上所辨。<a id="a-Ph"></a>若权教所说。<a id="a-Pi"></a>众生诸佛互为增上缘。<a id="a-Pj"></a>故文于自识而现影像。<a id="a-Pk"></a>今此疏文且就众生一边而论。<a id="a-Pl"></a>故假佛悲智为增上缘。<a id="a-Pm"></a>自识有见佛种子为因缘。<a id="a-Pn"></a>托佛所现化身为本质。<a id="a-Po"></a>然于自识变起影像而见于佛。<a id="a-Pp"></a>唯此影像是自识现。<a id="a-Pq"></a>故云唯识。<a id="a-Pr"></a>若彼本质自摄归佛识。<a id="a-Ps"></a>非属众生。<a id="a-Pt"></a>若如此说。<a id="a-Pu"></a>还是于自识外。<a id="a-Pv"></a>别自有佛本质。<a id="a-Pw"></a>何成一切唯心。<a id="a-Px"></a>非同今文所说应化唯是自心所现。<a id="a-Py"></a>纵说由佛悲愿。<a id="a-Pz"></a>此亦自心悲愿无二无别。<a id="a-Q0"></a>故今引彼对辨。<a id="a-Q1"></a>要知权实有异也。<a id="a-Q2"></a>余如下指广说处。</p>
  <p id="aQ3">一约识举人。<a id="a-Q4"></a>论究竟地。<a id="a-Q5"></a>即第十地。<a id="a-Q6"></a>非谓妙觉也。<a id="a-Q7"></a>顺业识者。<a id="a-Q8"></a>谓业相展转现诸境界。<a id="a-Q9"></a>是则境从识生。<a id="a-QA"></a>十住已去诸菩萨等。<a id="a-QB"></a>深达此理依此修行。<a id="a-QC"></a>故见报身佛也。<a id="a-QD"></a>初发意言。<a id="a-QE"></a>即信成就发心也。<a id="a-QF"></a>亦可初信已去名初发心。<a id="a-QG"></a>此中但是依三昧心所见者。<a id="a-QH"></a>即前平等缘也。</p>
  <p id="aQI">依正二报者。<a id="a-QJ"></a>其实此中文有三段。<a id="a-QK"></a>谓从初至无量好为正报。<a id="a-QL"></a>从所住至庄严为依报。<a id="a-QM"></a>从随所下。<a id="a-QN"></a>是通明二报。<a id="a-QO"></a>显无边无尽之相也。<a id="a-QP"></a>初文疏身无分齐者。<a id="a-QQ"></a>无量即无分齐。<a id="a-QR"></a>故经云。<a id="a-QS"></a>如来色无尽。<a id="a-QT"></a>依身有相者。<a id="a-QU"></a>色即是身依彼色身有大相也。<a id="a-QV"></a>依相有好。<a id="a-QW"></a>即依大相流出小相。<a id="a-QX"></a>斯则身有异相。<a id="a-QY"></a>相皆妙好也。<a id="a-QZ"></a>然相下释现相好意也。<a id="a-Qa"></a>楷公亦云。<a id="a-Qb"></a>表德名相惬情称好。<a id="a-Qc"></a>若无功德则不敬重。<a id="a-Qd"></a>若不敬重则不忆念。<a id="a-Qe"></a>以念佛者。<a id="a-Qf"></a>利益深故。<a id="a-Qg"></a>故现相也。<a id="a-Qh"></a>世人苟能易彼常情念世美色之心。<a id="a-Qi"></a>而念佛相者。<a id="a-Qj"></a>则其道可庶几矣。<a id="a-Qk"></a>然吾未见好德如好色者也。<a id="a-Ql"></a>悲夫。<a id="a-Qm"></a>严身者。<a id="a-Qn"></a>严饰佛身令其妙好。<a id="a-Qo"></a>若不妙好则不爱乐。<a id="a-Qp"></a>若不爱乐则不亲近。<a id="a-Qq"></a>不亲近故则不闻法。<a id="a-Qr"></a>乃至解脱佛意在兹故示其好。<a id="a-Qs"></a>智度论云。<a id="a-Qt"></a>丑人说妙法听者心不欣。<a id="a-Qu"></a>肇公云。<a id="a-Qv"></a>为尊形者。<a id="a-Qw"></a>亦相好尔。<a id="a-Qx"></a>岂俗饰之在心乎。</p>
  <p id="aQy">二依报疏能依等者。<a id="a-Qz"></a>依正相称皆广大故。<a id="a-R0"></a>以无边功德之身。<a id="a-R1"></a>住无量庄严之土。<a id="a-R2"></a>是所宜也。<a id="a-R3"></a>庄严之相。<a id="a-R4"></a>具在诸经。<a id="a-R5"></a>不能备引。<a id="a-R6"></a>颇胝迦者。<a id="a-R7"></a>此云水玉。<a id="a-R8"></a>或云水珠。</p>
  <p id="aR9">三通明无尽二。<a id="a-RA"></a>一横显无边。<a id="a-RB"></a>论随所下此明正报即根根无边。<a id="a-RC"></a>依报即尘尘周遍。<a id="a-RD"></a>无穷尽者。<a id="a-RE"></a>以不可涯畔故。<a id="a-RF"></a>疏由此下。<a id="a-RG"></a>释见无分齐。<a id="a-RH"></a>所以以菩萨顺唯识理。<a id="a-RI"></a>了色唯心无有分齐。<a id="a-RJ"></a>由此解故。<a id="a-RK"></a>所见之相称彼观心。<a id="a-RL"></a>皆遍法界互融自在也。<a id="a-RM"></a>地上已去亲证此理故。<a id="a-RN"></a>无所疑。<a id="a-RO"></a>然于其中随彼智力。<a id="a-RP"></a>所见优劣浅深不同。<a id="a-RQ"></a>如下论云地前少分见若得净心。<a id="a-RR"></a>所见微妙。<a id="a-RS"></a>乃至菩萨地尽见之究竟。<a id="a-RT"></a>今就通说不分优劣。<a id="a-RU"></a>下文自知。</p>
  <p id="aRV">二竖显无尽。<a id="a-RW"></a>论随其下。<a id="a-RX"></a>若常有感佛之机。<a id="a-RY"></a>佛则为之常住。<a id="a-RZ"></a>苟不见者。<a id="a-Ra"></a>非其器故。<a id="a-Rb"></a>功过在机。<a id="a-Rc"></a>不在于佛。<a id="a-Rd"></a>如月于器。<a id="a-Re"></a>不显现者由器破故。<a id="a-Rf"></a>如下即明非三灾等水火风也。<a id="a-Rg"></a>如次能坏初二三禅。<a id="a-Rh"></a>且第四禅未出三界。<a id="a-Ri"></a>尚不能坏名不动也况佛之果报出超三界依真而住。<a id="a-Rj"></a>而可坏耶。<a id="a-Rk"></a>故法华云。<a id="a-Rl"></a>常在灵鹫山及余诸住处。<a id="a-Rm"></a>众生见劫尽大火所烧时。<a id="a-Rn"></a>我此土安隐天人常充满。<a id="a-Ro"></a>若准华严所说。<a id="a-Rp"></a>无有一法不是毗卢遮那佛身。<a id="a-Rq"></a>无有一尘不是华藏世界海。<a id="a-Rr"></a>今意同彼。<a id="a-Rs"></a>故依正皆言无量等也。<a id="a-Rt"></a>三结果由因等者。<a id="a-Ru"></a>意令众生修乐因证乐果也。<a id="a-Rv"></a>此与前科相次。<a id="a-Rw"></a>正同华严四分之初二也。<a id="a-Rx"></a>准地持论。<a id="a-Ry"></a>十信种因。<a id="a-Rz"></a>十住已去。<a id="a-S0"></a>解方便。<a id="a-S1"></a>初地分得。<a id="a-S2"></a>八地已上圆满相续佛地究竟。</p>
  <p id="aS3">论如是至成就。<a id="a-S4"></a>结果由因也。<a id="a-S5"></a>初一句结上依正二果。<a id="a-S6"></a>皆因下有三因。<a id="a-S7"></a>诸波罗蜜等是缘了二因。<a id="a-S8"></a>总名资熏。<a id="a-S9"></a>不思议熏是正因习熏也。<a id="a-SA"></a>具足下释名也。<a id="a-SB"></a>以报是酬因为义。<a id="a-SC"></a>上之依正皆无量者。<a id="a-SD"></a>为酬因时无漏不思议所熏修。<a id="a-SE"></a>故疏无障碍者。<a id="a-SF"></a>谓依正不相妨。<a id="a-SG"></a>大小互相入。<a id="a-SH"></a>根根尘尘皆遍法界。<a id="a-SI"></a>互现无尽。<a id="a-SJ"></a>此有六句。<a id="a-SK"></a>谓依中现依依中现正等。<a id="a-SL"></a>故云无碍。<a id="a-SM"></a>不思议事者横无边际竖无穷尽。<a id="a-SN"></a>不坏诸相。<a id="a-SO"></a>一一周遍殊胜清净。<a id="a-SP"></a>岂思议之所及乎。<a id="a-SQ"></a>十度谓施戒忍进定慧方便愿力智。<a id="a-SR"></a>深行者。<a id="a-SS"></a>皆顺性故。<a id="a-ST"></a>如下所说。<a id="a-SU"></a>于真如法中。<a id="a-SV"></a>深解现前所修离相等。<a id="a-SW"></a>二因者生了也。<a id="a-SX"></a>即缘了二因俱名生因。<a id="a-SY"></a>正因即了因也。<a id="a-SZ"></a>但开合异尔。<a id="a-Sa"></a>乐相等者。<a id="a-Sb"></a>报既酬因必须相称。<a id="a-Sc"></a>因修既妙。<a id="a-Sd"></a>得果宁粗。<a id="a-Se"></a>故此乐相名为报也。</p>
  <p id="aSf">重牒分别者。<a id="a-Sg"></a>广明前之二身随见差别。<a id="a-Sh"></a>一应疏简凡异小者。<a id="a-Si"></a>此且说凡夫一类所见。<a id="a-Sj"></a>不论二乘。<a id="a-Sk"></a>斯则十信已前异生凡夫也。<a id="a-Sl"></a>黑象脚者。<a id="a-Sm"></a>观佛三昧海经云。<a id="a-Sn"></a>观佛相好者。<a id="a-So"></a>如人执镜照自面像。<a id="a-Sp"></a>若生垢恶不善心者。<a id="a-Sq"></a>见佛纯黑。<a id="a-Sr"></a>犹如炭人。<a id="a-Ss"></a>释子众中有五百人。<a id="a-St"></a>见佛色身犹如灰人。<a id="a-Su"></a>比丘众中有一千人。<a id="a-Sv"></a>见佛色身如赤土人。<a id="a-Sw"></a>优婆塞众中有十六人。<a id="a-Sx"></a>见佛色身如黑象脚。<a id="a-Sy"></a>优婆夷众中有二十四人。<a id="a-Sz"></a>见佛色身犹如聚墨。<a id="a-T0"></a>如彼经第三说。<a id="a-T1"></a>五百释子昔毗婆尸佛像法之中。<a id="a-T2"></a>有长者子。<a id="a-T3"></a>名日月德。<a id="a-T4"></a>有五百子不信佛法。<a id="a-T5"></a>同遇身病。<a id="a-T6"></a>父即教令称三宝名。<a id="a-T7"></a>敬父教故。<a id="a-T8"></a>三称未毕而各命终。<a id="a-T9"></a>以称佛故。<a id="a-TA"></a>生四天王天。<a id="a-TB"></a>天上命尽。<a id="a-TC"></a>以邪见因堕大地狱。<a id="a-TD"></a>以苦所逼。<a id="a-TE"></a>忆然之教。<a id="a-TF"></a>乃称佛名。<a id="a-TG"></a>以念佛故。<a id="a-TH"></a>从地狱出生贫贱家。<a id="a-TI"></a>如是尸弃乃至迦葉佛出。<a id="a-TJ"></a>但闻佛名不见佛形。<a id="a-TK"></a>以闻如是六佛名故。<a id="a-TL"></a>生释种中宿业因缘见佛灰色。<a id="a-TM"></a>佛令称七佛及弥勒名号。<a id="a-TN"></a>并称其父。<a id="a-TO"></a>雨泪忏悔。<a id="a-TP"></a>乃见如来金色相好。<a id="a-TQ"></a>成阿罗汉。<a id="a-TR"></a>又有一千比丘。<a id="a-TS"></a>于燃灯佛末法之中。<a id="a-TT"></a>出家学道。<a id="a-TU"></a>于和尚所生不净心。<a id="a-TV"></a>其师已是阿罗汉果。<a id="a-TW"></a>后诸弟子随寿修短。<a id="a-TX"></a>将命终时无所依怙。<a id="a-TY"></a>师令一心称然灯佛。<a id="a-TZ"></a>乘兹善力得生天上。<a id="a-Ta"></a>天上寿尽。<a id="a-Tb"></a>以前虚食信施之业。<a id="a-Tc"></a>堕饿鬼中。<a id="a-Td"></a>八万四千岁。<a id="a-Te"></a>后堕畜生。<a id="a-Tf"></a>畜生罪毕为贫贱人。<a id="a-Tg"></a>复因前世出家力故。<a id="a-Th"></a>称南无佛。<a id="a-Ti"></a>以称佛故。<a id="a-Tj"></a>八千世中常值佛世。<a id="a-Tk"></a>而眼不见。<a id="a-Tl"></a>乃至今日遇佛释迦。<a id="a-Tm"></a>见如赤土。<a id="a-Tn"></a>正长五尺。<a id="a-To"></a>是时世尊即现胸上德字。<a id="a-Tp"></a>令比丘读。<a id="a-Tq"></a>读已忏悔。<a id="a-Tr"></a>见佛金色即为授记。<a id="a-Ts"></a>次第作佛。<a id="a-Tt"></a>又优婆塞众中有十六人。<a id="a-Tu"></a>昔曾于阎浮提。<a id="a-Tv"></a>皆作国王。<a id="a-Tw"></a>随顺恶友非法说法。<a id="a-Tx"></a>堕阿鼻狱。<a id="a-Ty"></a>由曾闻法。<a id="a-Tz"></a>今得遇佛而见世尊。<a id="a-U0"></a>如黑象脚。<a id="a-U1"></a>佛令忏悔。<a id="a-U2"></a>并见金色。<a id="a-U3"></a>成阿罗汉。<a id="a-U4"></a>又宝盖灯王佛像法中。<a id="a-U5"></a>有一比丘。<a id="a-U6"></a>入淫女舍。<a id="a-U7"></a>持钵乞食。<a id="a-U8"></a>诸淫女等盛满钵饭而戏之言。<a id="a-U9"></a>汝颜色可恶。<a id="a-UA"></a>犹若聚墨。<a id="a-UB"></a>身所著衣状若乞人。<a id="a-UC"></a>比丘闻已。<a id="a-UD"></a>掷钵空中现通而去。<a id="a-UE"></a>诸女见已悔恨发愿。<a id="a-UF"></a>由以施食因缘。<a id="a-UG"></a>二千劫中常不饥渴。<a id="a-UH"></a>以恶口骂比丘及淫欲因缘故。<a id="a-UI"></a>堕黑闇地狱。<a id="a-UJ"></a>由前发愿力故。<a id="a-UK"></a>今得遇佛而见佛身。<a id="a-UL"></a>犹如聚黑。<a id="a-UM"></a>佛令忏悔。<a id="a-UN"></a>成阿罗汉。<a id="a-UO"></a>如是四众各各异见差别不同。<a id="a-UP"></a>由自业故。<a id="a-UQ"></a>观佛色身优劣如是。<a id="a-UR"></a>三尺身者。<a id="a-US"></a>即瞿师罗长者所见。<a id="a-UT"></a>提谓等者。<a id="a-UU"></a>佛于菩提树下初成正觉。<a id="a-UV"></a>提谓路过以根熟故。<a id="a-UW"></a>佛力制之。<a id="a-UX"></a>车马不进。<a id="a-UY"></a>渠谓山林神祇幻作。<a id="a-UZ"></a>如此遂寻见佛。<a id="a-Ua"></a>谓是树神。<a id="a-Ub"></a>以偈叹问曰。<a id="a-Uc"></a>容颜甚奇特。<a id="a-Ud"></a>犹若紫金山。<a id="a-Ue"></a>未审谁家子。<a id="a-Uf"></a>种族是何人。<a id="a-Ug"></a>未知何所证。<a id="a-Uh"></a>因何此处居。<a id="a-Ui"></a>不食来几日。<a id="a-Uj"></a>未知何所须。<a id="a-Uk"></a>佛偈答云。<a id="a-Ul"></a>我是金轮王圣帝族中子。<a id="a-Um"></a>厌俗如涕唾。<a id="a-Un"></a>出家证菩提。<a id="a-Uo"></a>成道来七日。<a id="a-Up"></a>无人施我食。<a id="a-Uq"></a>提谓即以麨蜜奉施。<a id="a-Ur"></a>闻法得果证须陀洹。<a id="a-Us"></a>若准此说。<a id="a-Ut"></a>以提谓先未识佛。<a id="a-Uu"></a>疑是树神。<a id="a-Uv"></a>非谓见树神相。<a id="a-Uw"></a>智者详之。<a id="a-Ux"></a>二乘等者。<a id="a-Uy"></a>其实声闻即见佛为老比丘相。<a id="a-Uz"></a>缘觉见佛为辟支也。<a id="a-V0"></a>然此亦未是出世相。<a id="a-V1"></a>以非是乐相故。</p>
  <p id="aV2">二报三。<a id="a-V3"></a>一住上分见劣四。<a id="a-V4"></a>一明能见浅深。<a id="a-V5"></a>论少分见者。<a id="a-V6"></a>意明少分见报身之用。<a id="a-V7"></a>由此菩萨以深信力。<a id="a-V8"></a>入真如三昧。<a id="a-V9"></a>能知法界一相。<a id="a-VA"></a>所见报身知身无有去来分齐之相。<a id="a-VB"></a>故后译云。<a id="a-VC"></a>初行菩萨见中品用。<a id="a-VD"></a>疏见真如理者。<a id="a-VE"></a>由入似观见真理故。<a id="a-VF"></a>遂见报相无有去来。<a id="a-VG"></a>惟心影现不离真如也。</p>
  <p id="aVH">二明所见分齐。<a id="a-VI"></a>论无来去者。<a id="a-VJ"></a>不同凡小见佛王宫生双林灭。<a id="a-VK"></a>有来去相。<a id="a-VL"></a>疏性无分别者。<a id="a-VM"></a>无去来相离分齐相。<a id="a-VN"></a>知事即理不可分别。<a id="a-VO"></a>如像即镜无定量故。<a id="a-VP"></a>然分别字合是分齐字。<a id="a-VQ"></a>下文云。<a id="a-VR"></a>然此菩萨犹自分别。<a id="a-VS"></a>后文准此。</p>
  <p id="aVT">三释无分齐所以。<a id="a-VU"></a>论唯依心现者。<a id="a-VV"></a>了境唯识也。<a id="a-VW"></a>不离真如者。<a id="a-VX"></a>知相即性也。<a id="a-VY"></a>疏二。<a id="a-VZ"></a>初牒难释通。<a id="a-Va"></a>释无下指论文。<a id="a-Vb"></a>摄论下正牒难。<a id="a-Vc"></a>或问曰。<a id="a-Vd"></a>准摄论说。<a id="a-Ve"></a>地上菩萨方见报身。<a id="a-Vf"></a>云何今文地前亦见耶。<a id="a-Vg"></a>故此牒之。<a id="a-Vh"></a>彼据下正释通。<a id="a-Vi"></a>彼论约证相应说。<a id="a-Vj"></a>今论说此菩萨发直等三心。<a id="a-Vk"></a>修无住等四方便。<a id="a-Vl"></a>随顺真如不执色相。<a id="a-Vm"></a>虽非亲证故见。<a id="a-Vn"></a>而能信解深达唯心。<a id="a-Vo"></a>故见乐相。<a id="a-Vp"></a>虽见乐相亦不同地上亲见微妙。<a id="a-Vq"></a>是故前文但云。<a id="a-Vr"></a>知彼色相无来去等也。</p>
  <p id="aVs">既非下。<a id="a-Vt"></a>二结会重辨。<a id="a-Vu"></a>若言全见。<a id="a-Vv"></a>即有相违既言分见。<a id="a-Vw"></a>足可通会。<a id="a-Vx"></a>如疏可见。</p>
  <p id="aVy">论然此下。<a id="a-Vz"></a>四简地上者。<a id="a-W0"></a>以此菩萨虽达唯心。<a id="a-W1"></a>犹未觉断事识。<a id="a-W2"></a>事识既在分别不亡。<a id="a-W3"></a>不同地上得无分别证相应故。</p>
  <p id="aW4">论若得下。<a id="a-W5"></a>二地上分见胜净心等者。<a id="a-W6"></a>初地名也。<a id="a-W7"></a>与证相应过于地前。<a id="a-W8"></a>故云微妙。<a id="a-W9"></a>从于二地至第十地。<a id="a-WA"></a>渐渐又细。<a id="a-WB"></a>故云转胜。<a id="a-WC"></a>地尽者。<a id="a-WD"></a>第十地也。<a id="a-WE"></a>然转胜之言亦通能见之智。<a id="a-WF"></a>以智用胜故。<a id="a-WG"></a>所见胜也。<a id="a-WH"></a>疏渐细者。<a id="a-WI"></a>十重报相身土不同。<a id="a-WJ"></a>后后胜于前前。<a id="a-WK"></a>故云渐细。<a id="a-WL"></a>金刚后心即解脱道。<a id="a-WM"></a>用归体者。<a id="a-WN"></a>约能见即始觉归本觉。<a id="a-WO"></a>约所见即报身归法身。<a id="a-WP"></a>他受用土归法性土。<a id="a-WQ"></a>用既归体则无所见。<a id="a-WR"></a>故云究竟。<a id="a-WS"></a>反此则未究竟。<a id="a-WT"></a>穷源二字各通二义。<a id="a-WU"></a>谓断穷妄染之源。<a id="a-WV"></a>即生相尽也。<a id="a-WW"></a>证穷真如之源。<a id="a-WX"></a>即法身现也。<a id="a-WY"></a>然复详此论中见究竟言。<a id="a-WZ"></a>意明第十地中所见报相最极微细。<a id="a-Wa"></a>此外更无殊胜之相。<a id="a-Wb"></a>故云究竟。<a id="a-Wc"></a>非谓相尽证穷名为究竟。<a id="a-Wd"></a>若如疏释。<a id="a-We"></a>未敢闻命。<a id="a-Wf"></a>以次文云。<a id="a-Wg"></a>若离业识则无见相。<a id="a-Wh"></a>此文方可作相尽证穷而解也。<a id="a-Wi"></a>智者请详。</p>
  <p id="aWj">论若离下。<a id="a-Wk"></a>三究竟位无见二。<a id="a-Wl"></a>初明无见也。<a id="a-Wm"></a>以佛位中更无报身可见之相。<a id="a-Wn"></a>以离微细念故。<a id="a-Wo"></a>惟一心在有何可见。</p>
  <p id="aWp">论以诸下二释所以。<a id="a-Wq"></a>法身无相彼此念绝。<a id="a-Wr"></a>一真平等。<a id="a-Ws"></a>何相见之有。<a id="a-Wt"></a>迭递也。</p>
 </body>
</html>