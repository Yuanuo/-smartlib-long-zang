<!doctype html>
<html id="z3IBXLU1iP" data-ver="199">
 <head>
  <meta charset="utf-8">
  <meta author="普度">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">庐山莲宗宝鉴念佛正报卷第九</h1>
  <h2 id="a2">念佛正报说</h2>
  <p id="a3">因修白业果感净方。<a id="a-4"></a>化佛引上金台圣贤迎归乐国。<a id="a-5"></a>高超三界迥出四流。<a id="a-6"></a>业尽尘消亡情绝虑。<a id="a-7"></a>质托莲苞之内神游宝界之中。<a id="a-8"></a>面奉阿弥陀佛为本师。<a id="a-9"></a>得见观音势至为亲友。<a id="a-A"></a>清净海众大会宝池。<a id="a-B"></a>九品胜流各说本行。<a id="a-C"></a>五香拂体三德严身。<a id="a-D"></a>暂扇微风聆众音之演法。<a id="a-E"></a>缤纷花雨睹焰网之舒光。<a id="a-F"></a>缥缈云霞近浮神足轻。<a id="a-G"></a>盈衣裓盛接妙华。<a id="a-H"></a>晨谒慈颜得法印而还国。<a id="a-I"></a>暮游金刹听玉偈以逍遥。<a id="a-J"></a>瑞莲初绽为遣残殃。<a id="a-K"></a>新学化生行成不退。<a id="a-L"></a>岂惟近忘粗苦抑亦佛果非遥。<a id="a-M"></a>戏玩琼林灌沐德水百宝之楼阁华丽七重之行树森严。<a id="a-N"></a>景序长春地平如掌。<a id="a-O"></a>衣食随念而至。<a id="a-P"></a>天乐不鼓自鸣受用。<a id="a-Q"></a>出于自然快乐。<a id="a-R"></a>实非人世诸天万亿倍不可比论。<a id="a-S"></a>诸佛恒河沙悉皆称赞。<a id="a-T"></a>身具光明妙相迹践圣道香阶。<a id="a-U"></a>寿命难量悲愿无尽。<a id="a-V"></a>舍两重生死既非果趣之身。<a id="a-W"></a>获本际常光离去来之相。<a id="a-X"></a>缘强德胜皆由念佛心生。<a id="a-Y"></a>福备寿长尽是净因感报。<a id="a-Z"></a>故知佛有摄生之愿。<a id="a-a"></a>生有感佛之因。<a id="a-b"></a>如是胜缘起于信愿。<a id="a-c"></a>以斯妙果成就正依。<a id="a-d"></a>或禅诵七宝池边。<a id="a-e"></a>或经行黄金地上。<a id="a-f"></a>饱禅悦法喜珍味。<a id="a-g"></a>挂慈悲喜舍天衣。<a id="a-h"></a>功德资神增加悲智。<a id="a-i"></a>雍容办道长养圣胎。<a id="a-j"></a>入无生门。<a id="a-k"></a>便登菩萨之位。<a id="a-l"></a>得阿跋致不退菩提之心。<a id="a-m"></a>住法王家尽授如来之记。<a id="a-n"></a>闻大乘法同称补处之尊。<a id="a-o"></a>念念虚玄心心静虑。<a id="a-p"></a>得三昧正定具六种神通。<a id="a-q"></a>献供十方往来无碍。<a id="a-r"></a>分身亿刹不失定心。<a id="a-s"></a>洒法水于三千出众生于火宅。<a id="a-t"></a>自他兼利行愿周圆。<a id="a-u"></a>可谓百千三昧尽唯心。<a id="a-v"></a>功德庄严归自己。</p>
  <p data-pb></p>
  <h2 id="aw">功德庄严</h2>
  <p id="ax">弥陀经菩萨功德章云。<a id="a-y"></a>往生彼国者皆悉容貌柔和相好具足。<a id="a-z"></a>禅定智慧通达无碍。<a id="a-10"></a>神通威德无不圆满。<a id="a-11"></a>深入法门具无生忍。<a id="a-12"></a>诸佛秘藏究竟明了。<a id="a-13"></a>调伏诸根身心柔软。<a id="a-14"></a>安然寂静尽般泥洹。<a id="a-15"></a>深入正慧无有余习。<a id="a-16"></a>依佛所行七觉圣道。<a id="a-17"></a>修行五眼照真达俗。<a id="a-18"></a>辩才总持自在无碍。<a id="a-19"></a>善解世间无边方便。<a id="a-1A"></a>所言诚谛深入义味。<a id="a-1B"></a>敷演正法度诸有情。<a id="a-1C"></a>等观三界空无所有。<a id="a-1D"></a>知一切法无相无为。<a id="a-1E"></a>无取无舍远离颠倒。<a id="a-1F"></a>坚固不动如须弥山。<a id="a-1G"></a>智明如日广大如海出功德宝。<a id="a-1H"></a>炽盛如火烧烦恼薪。<a id="a-1I"></a>忍辱如地一切平等。<a id="a-1J"></a>清净如水洗诸尘垢。<a id="a-1K"></a>如虚空无边不障一切故。<a id="a-1L"></a>如莲花出水离一切染故。<a id="a-1M"></a>如雷震响出法音故。<a id="a-1N"></a>如云叆叇降法雨故。<a id="a-1O"></a>如风动树发菩提芽故。<a id="a-1P"></a>如牛王声异众牛故。<a id="a-1Q"></a>如龙象威难可测故。<a id="a-1R"></a>如良马行乘无失故。<a id="a-1S"></a>如狮子王无怖畏故。<a id="a-1T"></a>如尼拘律树覆荫大故。<a id="a-1U"></a>如优钵罗华难值遇故。<a id="a-1V"></a>如金刚杵破邪山故。<a id="a-1W"></a>如梵王身生梵众故。<a id="a-1X"></a>如金翅鸟胜毒龙故。<a id="a-1Y"></a>如空中禽无住迹故。<a id="a-1Z"></a>如雪山照功德净故。<a id="a-1a"></a>如慈氏观法界等故。<a id="a-1b"></a>专乐求法心无厌足。<a id="a-1c"></a>常欲广说志无疲倦。<a id="a-1d"></a>击法鼓建法幢。<a id="a-1e"></a>曜慧日除</p>
  <p data-pb></p>
  <h2 id="a1f">净土增修圣果</h2>
  <p id="a1g">弥陀经云。<a id="a-1h"></a>诸念佛人生净土已。<a id="a-1i"></a>即入七宝池中澡雪形体。<a id="a-1j"></a>荡涤情虑各座一华上。<a id="a-1k"></a>自然微风吹动诸宝行树。<a id="a-1l"></a>出微妙音散诸宝华。<a id="a-1m"></a>异香芬馥皆作佛事。<a id="a-1n"></a>闻者喜悦无量。<a id="a-1o"></a>自然心开各往修进。<a id="a-1p"></a>有在地讲经者。<a id="a-1q"></a>有在地诵经者。<a id="a-1r"></a>有在地说经者。<a id="a-1s"></a>有在地口授经者。<a id="a-1t"></a>有在地听经者。<a id="a-1u"></a>有在地念经者。<a id="a-1v"></a>有在地思道者。<a id="a-1w"></a>有在地坐禅一心者。<a id="a-1x"></a>有在地经行者。<a id="a-1y"></a>有在虚空中讲经者。<a id="a-1z"></a>有在虚空中诵经者。<a id="a-20"></a>有在虚空中说经者。<a id="a-21"></a>有在虚空中口授经者。<a id="a-22"></a>有在虚空中听经者。<a id="a-23"></a>有在虚空中。<a id="a-24"></a>念经者。<a id="a-25"></a>有在虚空中思道者。<a id="a-26"></a>有在虚空中坐禅一心者。<a id="a-27"></a>有在虚空中经行者。<a id="a-28"></a>其间声闻弟子皆发大心。<a id="a-29"></a>有未得圣果者。<a id="a-2A"></a>因是而得圣果。<a id="a-2B"></a>有未得不退转地者。<a id="a-2C"></a>因是而得不退转地。<a id="a-2D"></a>菩萨各随其资而有所得。<a id="a-2E"></a>莫不忻然适意而悦。<a id="a-2F"></a>游戏三昧利乐有情。<a id="a-2G"></a>由念佛之坚心称弥陀之本愿。<a id="a-2H"></a>往生佛子同列此班。<a id="a-2I"></a>智慧辩才神通如意风帆势顺速证菩提。<a id="a-2J"></a>超万劫之轮回。<a id="a-2K"></a>得诸天之仰重。<a id="a-2L"></a>净业胜善大果昭然。<a id="a-2M"></a>寄语同流无忘此事。<a id="a-2N"></a>蠕动蜎飞犹有分。<a id="a-2O"></a>大丈夫儿当勉旃。</p>
  <h2 id="a2P">净土三十益</h2>
  <p id="a2Q">天台智者大师净土群疑论云。<a id="a-2R"></a>生西方者有三十种益。<a id="a-2S"></a>一往生佛土益。<a id="a-2T"></a>二得大法乐益。<a id="a-2U"></a>三亲近诸佛益。<a id="a-2V"></a>四游历十方供佛益。<a id="a-2W"></a>五亲闻佛说益。<a id="a-2X"></a>六福慧资粮疾得圆满益。<a id="a-2Y"></a>七速证菩提益。<a id="a-2Z"></a>八诸天人等同集一会益。<a id="a-2a"></a>九无退转益。<a id="a-2b"></a>十无量行愿增进益。<a id="a-2c"></a>十一鹦鹉舍利宣扬法音益。<a id="a-2d"></a>十二风树乐响益。<a id="a-2e"></a>十三摩尼水漩演苦空益。<a id="a-2f"></a>十四诸乐奏妙音益。<a id="a-2g"></a>十五四十八愿益。<a id="a-2h"></a>十六真金色身益。<a id="a-2i"></a>十七形无丑陋益。<a id="a-2j"></a>十八具足六通益。<a id="a-2k"></a>十九常住定聚益。<a id="a-2l"></a>二十无诸不善益。<a id="a-2m"></a>二十一寿命长远益。<a id="a-2n"></a>二十二衣食自然益。<a id="a-2o"></a>二十三唯受众乐益。<a id="a-2p"></a>二十四三十二相益。<a id="a-2q"></a>二十五实无女人益。<a id="a-2r"></a>二十六无有小乘益。<a id="a-2s"></a>二十七离于八难益。<a id="a-2t"></a>二十八得三法忍益。<a id="a-2u"></a>二十九身常有光益。<a id="a-2v"></a>三十得那罗延身力益。<a id="a-2w"></a>可谓处处菩提道明明功德林。</p>
  <h2 id="a2x">净土成佛</h2>
  <p id="a2y">金刚定后菩萨因圆。<a id="a-2z"></a>解脱道中如来果满。<a id="a-30"></a>具四无量心得四无碍辩。<a id="a-31"></a>十八种法不共二乘。<a id="a-32"></a>十力现前说法无畏。<a id="a-33"></a>尘沙或尽万行功成。<a id="a-34"></a>十号俱彰三身圆显。<a id="a-35"></a>具九十七种大人相。<a id="a-36"></a>放八万四千大光明。<a id="a-37"></a>悲智俱融福慧双足。<a id="a-38"></a>现居十重报土能垂万类化身。<a id="a-39"></a>布大慈云雨大法雨。<a id="a-3A"></a>滂流法界润泽群生。<a id="a-3B"></a>咸悟本心同成正觉○选佛若无如是眼。<a id="a-3C"></a>宗风那得到如今。</p>
 </body>
</html>