<!doctype html>
<html id="z3IBXLR1iM" data-ver="800">
 <head>
  <meta charset="utf-8">
  <meta author="普度">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">庐山莲宗宝鉴念佛正行卷第六(一十四章)</h1>
  <h2 id="a2">念佛正行说</h2>
  <p id="a3">夫常光界本无色象有应则形。<a id="a-4"></a>菩提道既辟要途非行不至。<a id="a-5"></a>维摩经云。<a id="a-6"></a>五百长者子宝积。<a id="a-7"></a>白佛言。<a id="a-8"></a>我已发阿耨多罗三藐三菩提心。<a id="a-9"></a>愿闻得佛国土清净。<a id="a-A"></a>愿说菩萨净土之行。<a id="a-B"></a>佛言。<a id="a-C"></a>宝积。<a id="a-D"></a>众生是菩萨净土。<a id="a-E"></a>肇法师云。<a id="a-F"></a>至人空洞无象应物故形。<a id="a-G"></a>形无常体况国土之有常乎。<a id="a-H"></a>盖群生万端行业不同殊化异被致令报应不一。<a id="a-I"></a>是以净者应之以宝玉。<a id="a-J"></a>秽者应之以砂砾。<a id="a-K"></a>美恶自彼于我无定。<a id="a-L"></a>无定之土乃曰真土。<a id="a-M"></a>然则土之净秽系乎众生。<a id="a-N"></a>故曰众生之类是菩萨净土也。<a id="a-O"></a>夫如来净土者以无方为体。<a id="a-P"></a>故杂行众生同视异见。<a id="a-Q"></a>异见故净秽所以生焉。<a id="a-R"></a>无方故真土所以形焉。<a id="a-S"></a>若夫取其净秽者众生之报也。<a id="a-T"></a>本其无方者佛土之真也。<a id="a-U"></a>岂曰殊域异处凡圣二土。<a id="a-V"></a>然后辨其净秽哉。<a id="a-W"></a>道生法师曰。<a id="a-X"></a>净土行者行致净土非造之也。<a id="a-Y"></a>若欲造于土者众生类矣。<a id="a-Z"></a>容以滥造不得不先明造本。<a id="a-a"></a>以表致义然后说行。<a id="a-b"></a>罗什法师曰。<a id="a-c"></a>宝积问净土之相。<a id="a-d"></a>世尊答言。<a id="a-e"></a>众生是菩萨净土者。<a id="a-f"></a>盖说果上之因也。<a id="a-g"></a>清凉国师云。<a id="a-h"></a>诸佛心内众生新新作佛。<a id="a-i"></a>众生心中净土念念证真。<a id="a-j"></a>经云。<a id="a-k"></a>菩萨随所化众生。<a id="a-l"></a>取于净国土。<a id="a-m"></a>为饶益诸众生故。<a id="a-n"></a>譬如有人欲于空地造立宫室随意无碍。<a id="a-o"></a>若于虚空终不能成。<a id="a-p"></a>菩萨如是为成就众生。<a id="a-q"></a>故愿取佛国非于空也。<a id="a-r"></a>当知直心深心大乘心是菩萨净土。<a id="a-s"></a>肇法师曰。<a id="a-t"></a>土之净者必由众生。<a id="a-u"></a>众生之净必因众行。<a id="a-v"></a>行净则众生净。<a id="a-w"></a>众生净则佛土净。<a id="a-x"></a>此必然之理不可差也。<a id="a-y"></a>土无洿曲乃出于直心。<a id="a-z"></a>故曰直心是菩萨净土。<a id="a-10"></a>直心谓质直无谄。<a id="a-11"></a>此心乃万行之本。<a id="a-12"></a>生法师曰。<a id="a-13"></a>树心种德深固难拔深心也。<a id="a-14"></a>乘八万行兼载天下。<a id="a-15"></a>不遗一人大乘心也。<a id="a-16"></a>此之三心始学之行也。<a id="a-17"></a>欲弘大道要先直心。<a id="a-18"></a>心既真直。<a id="a-19"></a>然后入行能深。<a id="a-1A"></a>入行既深则广运无涯。<a id="a-1B"></a>此三心为之次序也。<a id="a-1C"></a>备此三心。<a id="a-1D"></a>次修六度以至万。<a id="a-1E"></a>行。<a id="a-1F"></a>什法师曰直心者诚实心也。<a id="a-1G"></a>发心之始在于诚实。<a id="a-1H"></a>道识弥明名为深心。<a id="a-1I"></a>正趣佛慧名大乘心。<a id="a-1J"></a>经云布施持戒忍辱精进禅定智慧是菩萨净土。<a id="a-1K"></a>四无量心四摄法是菩萨净土。<a id="a-1L"></a>方便是菩萨净土。<a id="a-1M"></a>三十七品是菩萨净土。<a id="a-1N"></a>回向是菩萨净土。<a id="a-1O"></a>十善是菩萨净土。<a id="a-1P"></a>如是宝积菩萨随其直心则能发行。<a id="a-1Q"></a>随其发行则得深心。<a id="a-1R"></a>随其深心则意调伏。<a id="a-1S"></a>随意调伏则如说行。<a id="a-1T"></a>随如说行则能回向。<a id="a-1U"></a>随其回向则有方便。<a id="a-1V"></a>随其方便则成就众生。<a id="a-1W"></a>随成就众生则佛土净。<a id="a-1X"></a>随佛土净则说法净。<a id="a-1Y"></a>随说法净则智慧净。<a id="a-1Z"></a>随智慧净则其心净。<a id="a-1a"></a>随其心净。<a id="a-1b"></a>则一切功德净。<a id="a-1c"></a>什法师曰。<a id="a-1d"></a>直心以诚心而信佛法也。<a id="a-1e"></a>信心既立则能发行众善。<a id="a-1f"></a>众善既积其心转深。<a id="a-1g"></a>深心坚固则不随众恶。<a id="a-1h"></a>弃恶从善名调伏心。<a id="a-1i"></a>心既调伏则遇善。<a id="a-1j"></a>斯行遇善斯行则难行能行。<a id="a-1k"></a>难行能行则万善兼具。<a id="a-1l"></a>万善兼具故能回向佛道。<a id="a-1m"></a>向而弥进方便力也。<a id="a-1n"></a>方便之要有三。<a id="a-1o"></a>一善于自行而不取相。<a id="a-1p"></a>二不取证。<a id="a-1q"></a>三善化众生。<a id="a-1r"></a>具此三者则得净土。<a id="a-1s"></a>土既清净则众生纯净。<a id="a-1t"></a>众生纯净则与化主同德。<a id="a-1u"></a>故曰皆净也。<a id="a-1v"></a>诸经虽广说净国之行。<a id="a-1w"></a>未明行之阶渐。<a id="a-1x"></a>今此诠明至极深广。<a id="a-1y"></a>不可顿超。<a id="a-1z"></a>宜寻之有途。<a id="a-20"></a>履之有序。<a id="a-21"></a>故说发行之迹始于直心。<a id="a-22"></a>直心即是真心。<a id="a-23"></a>此心者群生谁不有之。<a id="a-24"></a>盖自迷而不知不觉也。<a id="a-25"></a>故六祖大师云。<a id="a-26"></a>一念平直即是弥陀。<a id="a-27"></a>一念邪险即是众生。<a id="a-28"></a>盖以人居浊世现行无明。<a id="a-29"></a>口说直心行多谄曲。<a id="a-2A"></a>溺于苦海而不能出。<a id="a-2B"></a>是故佛慈愍彼。<a id="a-2C"></a>示之以方便。<a id="a-2D"></a>导之以念佛。<a id="a-2E"></a>伏彼乱心令舍邪险而归乎正真。<a id="a-2F"></a>即众生而生净土。<a id="a-2G"></a>所以宝王论云。<a id="a-2H"></a>清珠下于浊水。<a id="a-2I"></a>浊水不得不清。<a id="a-2J"></a>佛想投于乱心。<a id="a-2K"></a>乱心不得不佛。<a id="a-2L"></a>是以因念佛而显直心。<a id="a-2M"></a>因直心而行众善。<a id="a-2N"></a>行众善而得佛净土。<a id="a-2O"></a>岂非佛祖之方便智力乎。<a id="a-2P"></a>肇法师云。<a id="a-2Q"></a>积德者故净心。<a id="a-2R"></a>心净则无德不净。<a id="a-2S"></a>生法师曰。<a id="a-2T"></a>功行则净土之殊胜因也。<a id="a-2U"></a>功德则净土之殊妙果也。<a id="a-2V"></a>净土因果盖是心之影响。<a id="a-2W"></a>故云欲得净土必净其心。<a id="a-2X"></a>所谓声和响顺形直影端者矣。</p>
  <p data-pb></p>
  <h2 id="a2Y">修进工夫</h2>
  <p id="a2Z">土唯心之说既已明矣。<a id="a-2a"></a>人皆知有必须亲到。<a id="a-2b"></a>而后已欲证此道。<a id="a-2c"></a>当以正信为入门以修心为正行。<a id="a-2d"></a>正行者即所施之功。<a id="a-2e"></a>所行之行也。<a id="a-2f"></a>此之功行名为净业。<a id="a-2g"></a>即往生西方之资粮也。<a id="a-2h"></a>此之行业随人所修。<a id="a-2i"></a>盖一切人力量有大少机。<a id="a-2j"></a>智有浅深。<a id="a-2k"></a>所以行业不等。<a id="a-2l"></a>上上根智人直下自悟。<a id="a-2m"></a>识自本心。<a id="a-2n"></a>见自本性。<a id="a-2o"></a>即是弥陀。<a id="a-2p"></a>此则是如来。<a id="a-2q"></a>无住无依最上乘境界。<a id="a-2r"></a>万中无一也。<a id="a-2s"></a>其未能顿悟之人。<a id="a-2t"></a>须是谛信净土。<a id="a-2u"></a>一心念佛渐次进修。<a id="a-2v"></a>仗阿弥陀佛愿力摄持。<a id="a-2w"></a>自己一念真实下工。<a id="a-2x"></a>正如抱桥柱澡</p>
  <p data-pb></p>
  <h2 id="a2y">资生助道</h2>
  <p id="a2z">家菩萨。<a id="a-30"></a>念佛高流日赴檀信之斋。<a id="a-31"></a>坐享人天之供皆非常道。<a id="a-32"></a>不若治生有意修行岂妨作务。<a id="a-33"></a>或田畴播种。<a id="a-34"></a>或市井经营。<a id="a-35"></a>或富有家资。<a id="a-36"></a>或日求升合应思勤则不惰俭。<a id="a-37"></a>则有余以此修身方为佛子。<a id="a-38"></a>若也奢华懒隋生事。<a id="a-39"></a>萧条虽欲修行不可得也。<a id="a-3A"></a>信知治世资生皆顺正法工巧伎艺饶益群生。<a id="a-3B"></a>欲修净业正因。<a id="a-3C"></a>当以资生助道。<a id="a-3D"></a>所以潭州黄老常打铁以修行。<a id="a-3E"></a>居土庞公卖箍篱而养道。<a id="a-3F"></a>喻弥陀画像为业。<a id="a-3G"></a>戴佛庵发烛资身。<a id="a-3H"></a>可谓一日不作一日不食矣。</p>
  <p data-pb></p>
  <h2 id="a3I">作福助缘</h2>
  <p id="a3J">净业弟子。<a id="a-3K"></a>问莲宗慈照导师云。<a id="a-3L"></a>弟子专修念佛三昧。<a id="a-3M"></a>可得用布施持戒供养作福不。<a id="a-3N"></a>师答曰。<a id="a-3O"></a>汝能专念弥陀。<a id="a-3P"></a>若不持戒则有毁犯罪。<a id="a-3Q"></a>若不布施则长悭贪业。<a id="a-3R"></a>若不供养三宝则有慢业。<a id="a-3S"></a>若不恭敬一切则有轻人罪。<a id="a-3T"></a>是故毁犯即堕地狱。<a id="a-3U"></a>悭贪即堕饿鬼。<a id="a-3V"></a>我慢则常在恶道。<a id="a-3W"></a>轻人则世世贫贱。<a id="a-3X"></a>似此恶业障蔽。<a id="a-3Y"></a>欲生净土其可得乎。<a id="a-3Z"></a>如此念佛之人。<a id="a-3a"></a>譬如旱田栽谷。<a id="a-3b"></a>欲望收成不可得也。<a id="a-3c"></a>故肇法师云。<a id="a-3d"></a>有为虽伪弃之则佛道难成。<a id="a-3e"></a>无为虽真执之则慧性不朗。<a id="a-3f"></a>汝今欲修念佛三昧。<a id="a-3g"></a>得生净土速成佛果菩提者。<a id="a-3h"></a>须是专以念佛为正行。<a id="a-3i"></a>更以福德为兼修。<a id="a-3j"></a>晨夕常勤供养三宝。<a id="a-3k"></a>礼拜忏悔布施持戒。<a id="a-3l"></a>洁白三业增助净缘。<a id="a-3m"></a>诸恶莫作众善奉行。<a id="a-3n"></a>所修一切善根悉皆回向净土。<a id="a-3o"></a>成就念佛功德速证菩提。<a id="a-3p"></a>可谓顺水行船。<a id="a-3q"></a>更如橹棹矣。</p>
  <p data-pb></p>
  <h2 id="a3r">去恶取善</h2>
  <p id="a3s">土十门教诫云。<a id="a-3t"></a>修净土人须是去恶取善。<a id="a-3u"></a>方得成就功德。<a id="a-3v"></a>若人虽念弥陀。<a id="a-3w"></a>嫉妒心盛名闇。<a id="a-3x"></a>尖刀临终风力解身百骸疼痛。<a id="a-3y"></a>或言我能持戒他不能行。<a id="a-3z"></a>傲慢师僧轻毁一切。<a id="a-40"></a>现生折福短寿劳病吐血而亡也。<a id="a-41"></a>若念佛之人尘垢未净。<a id="a-42"></a>恶念起时须自检点。<a id="a-43"></a>或有悭贪心。<a id="a-44"></a>嗔恨心痴爱心。<a id="a-45"></a>蛆妒心欺诳心。<a id="a-46"></a>吾我心贡高心。<a id="a-47"></a>谄曲心邪见心。<a id="a-48"></a>轻慢心能所心。<a id="a-49"></a>及诸逆顺境界随染所生。<a id="a-4A"></a>一切不善之心。<a id="a-4B"></a>设或起时急须高声念佛。<a id="a-4C"></a>敛念归正勿令恶心相续。<a id="a-4D"></a>直下打并净尽永不复生。<a id="a-4E"></a>所</p>
  <p data-pb></p>
  <h2 id="a4F">拔济幽趣</h2>
  <p id="a4G">子沙门在家菩萨。<a id="a-4H"></a>既修西方净业。<a id="a-4I"></a>当运广大慈悲。<a id="a-4J"></a>如法进修善随佛教。<a id="a-4K"></a>明因识果鉴是别非。<a id="a-4L"></a>集出世间福智资粮。<a id="a-4M"></a>圆大丈夫等妙功德。<a id="a-4N"></a>是故释尊再四教诫。<a id="a-4O"></a>我诸弟子随所住处。<a id="a-4P"></a>当施法食济诸法界。<a id="a-4Q"></a>一切有情除彼饥渴。<a id="a-4R"></a>极苦化令同趣菩提。<a id="a-4S"></a>若不施食无慈悲心。<a id="a-4T"></a>非吾弟子是恶徒众。<a id="a-4U"></a>经有明文。<a id="a-4V"></a>详观一切众生不了自性。<a id="a-4W"></a>悭贪嫉妒嗔恨愚痴。<a id="a-4X"></a>于人天鬼畜之中地狱修罗之内。<a id="a-4Y"></a>饥渴焦熬愁忧苦恼。<a id="a-4Z"></a>冥冥长夜求出无期。<a id="a-4a"></a>以理推之无非宿生父母。<a id="a-4b"></a>如佛所说皆是累劫怨亲。<a id="a-4c"></a>是以运观音之慈悲。<a id="a-4d"></a>修普贤之行愿。<a id="a-4e"></a>誓同拔济悉脱沉沦。<a id="a-4f"></a>有力者修斋设供。<a id="a-4g"></a>无力者咒食施生施食殊功广大无量具足妙利。<a id="a-4h"></a>言莫能穷略举数端。<a id="a-4i"></a>普告贤者。<a id="a-4j"></a>施心一发妙行全彰。<a id="a-4k"></a>具足三檀圆修六度利他自利自觉觉他善。<a id="a-4l"></a>集出世福智永作净土资粮。<a id="a-4m"></a>广植镃基圆成体用。<a id="a-4n"></a>乃至埋藏枯骨掩瘗暴尸。<a id="a-4o"></a>普为幽魂代伸忏悔。<a id="a-4p"></a>桥</p>
  <p data-pb></p>
  <h2 id="a4q">放诸生命</h2>
  <p id="a4r">趣菩提慈心为本。<a id="a-4s"></a>凡修净业济物为先。<a id="a-4t"></a>观夫飞禽走兽水族游鳞。<a id="a-4u"></a>或挂网罗或拘笼槛。<a id="a-4v"></a>穿腮反翼系足倒悬。<a id="a-4w"></a>将临汤火之间。<a id="a-4x"></a>欲赴刀砧之上。<a id="a-4y"></a>忧悲恐惧变慑慞惶。<a id="a-4z"></a>望云汉以魂消。<a id="a-50"></a>忆林泉而胆碎。<a id="a-51"></a>虽知万死犹冀一生。<a id="a-52"></a>顾盻哀鸣以求救拔。<a id="a-53"></a>所以弟子悲怜抽财赎命。<a id="a-54"></a>开笼释槛断缚解悬。<a id="a-55"></a>施水焚香合掌咒愿。<a id="a-56"></a>法施事毕安详放之。<a id="a-57"></a>或纵陂池或赍林野。<a id="a-58"></a>皆由佛道展演悲心。<a id="a-59"></a>乃至上及人伦下沾蝼蚁。<a id="a-5A"></a>但能救死无不放生。<a id="a-5B"></a>既乃放生自然长命。<a id="a-5C"></a>因兹胜利回向西方。<a id="a-5D"></a>普愿众生同成佛道。<a id="a-5E"></a>所以长者活鱼沙弥救蚁。<a id="a-5F"></a>郑昌图焚烧[(ㄇ@︿)/古]网。<a id="a-5G"></a>顗禅师建立生池。<a id="a-5H"></a>杨宝之疗病雀。<a id="a-5I"></a>敏仲之投鰕蚬。<a id="a-5J"></a>元祖师有颂戒杀。<a id="a-5K"></a>满禅师说戒放生。<a id="a-5L"></a>可谓殷勤为解丁香结。<a id="a-5M"></a>放出枝头自在春。</p>
  <p data-pb></p>
  <h2 id="a5N">六度万行齐修</h2>
  <p id="a5O">六度者。<a id="a-5P"></a>布施持戒忍辱精进禅定智慧六波罗蜜也。<a id="a-5Q"></a>若念佛人专修三昧。<a id="a-5R"></a>学出世间须达乎至善。<a id="a-5S"></a>要知六度万行不出一心。<a id="a-5T"></a>于一心中一切法俱备。<a id="a-5U"></a>如浴大海已用诸河水也。<a id="a-5V"></a>如万种香为丸。<a id="a-5W"></a>若烧一丸具足众味。<a id="a-5X"></a>如人取宝获如意珠王。<a id="a-5Y"></a>一切众宝出生无尽也。<a id="a-5Z"></a>何以知其然。<a id="a-5a"></a>执持一句阿弥陀佛故得三昧。<a id="a-5b"></a>一念之中与理相应诸法现前。<a id="a-5c"></a>六度万行皆悉具足。<a id="a-5d"></a>布施则心无染着。<a id="a-5e"></a>持戒则不起妄缘。<a id="a-5f"></a>忍辱则能所俱忘。<a id="a-5g"></a>精进则心无间断。<a id="a-5h"></a>禅定则动静俱寂。<a id="a-5i"></a>智慧则不立丝毫。<a id="a-5j"></a>乃一度之中出无量度。<a id="a-5k"></a>度度之内如帝网罗。<a id="a-5l"></a>但知一心本空自然万行具足。<a id="a-5m"></a>是故八万四千法门。<a id="a-5n"></a>八万四千智慧。<a id="a-5o"></a>八万四千功德。<a id="a-5p"></a>皆从一念念佛心中出生也。<a id="a-5q"></a>华严经贤首菩萨言。<a id="a-5r"></a>佛子于一切时中。<a id="a-5s"></a>善用其心则获一切胜妙功德。<a id="a-5t"></a>可谓一性圆通一切性。<a id="a-5u"></a>一法遍含一切法。</p>
  <h2 id="a5v">维摩大士示净土八法</h2>
  <p id="a5w">维摩诘经云。<a id="a-5x"></a>众香世界菩萨问曰。<a id="a-5y"></a>菩萨成就几法。<a id="a-5z"></a>于此世界行无疮疣生于净土。<a id="a-60"></a>维摩诘言。<a id="a-61"></a>菩萨成就八法。<a id="a-62"></a>于此世界行无疮疣生于净土。<a id="a-63"></a>何等为八。<a id="a-64"></a>饶益众生而不望报。<a id="a-65"></a>代一切众生受诸苦恼。<a id="a-66"></a>所作功德尽以施之。<a id="a-67"></a>等心众生谦下无阂。<a id="a-68"></a>于诸菩萨视之如佛。<a id="a-69"></a>所未闻经闻之不疑。<a id="a-6A"></a>不与声闻而相违背。<a id="a-6B"></a>不嫉彼供不高己利。<a id="a-6C"></a>而于其中调伏其心。<a id="a-6D"></a>常省己过不讼彼短。<a id="a-6E"></a>恒以一心求诸功德。<a id="a-6F"></a>是为八法行无疮疣生于净土。</p>
  <h2 id="a6G">较明修行难易</h2>
  <p id="a6H">娑婆浊境众苦集而求道难成。<a id="a-6I"></a>净土乐邦诸善聚而位登不退。<a id="a-6J"></a>称名号者诸佛护念而往生。<a id="a-6K"></a>发菩提者弥陀光照而增进。<a id="a-6L"></a>菩萨罗汉与其同俦。<a id="a-6M"></a>水鸟树林悉皆念佛。<a id="a-6N"></a>耳畔常闻妙法。<a id="a-6O"></a>心中顿绝贪嗔。<a id="a-6P"></a>快乐无穷寿量何极。<a id="a-6Q"></a>一生彼土便获阿惟。<a id="a-6R"></a>岂比人天道中。<a id="a-6S"></a>触目多诸违顺。<a id="a-6T"></a>权乘路上善根希有周圆。<a id="a-6U"></a>地前三贤尚未见道而失念。<a id="a-6V"></a>舍利六住犹遇恶缘而退心。<a id="a-6W"></a>所以法华会上退席者五千。<a id="a-6X"></a>宝积经中失道者犹众。<a id="a-6Y"></a>观佛世尚尔。<a id="a-6Z"></a>何今时不然。<a id="a-6a"></a>华严合论。<a id="a-6b"></a>问曰。<a id="a-6c"></a>如涅槃经云。<a id="a-6d"></a>闻常住二字尚七劫不堕地狱。<a id="a-6e"></a>华严经云。<a id="a-6f"></a>设闻如来名及与所说法。<a id="a-6g"></a>不生信解亦能成种。<a id="a-6h"></a>何故第六住心。<a id="a-6i"></a>及地前菩萨犹言有退。<a id="a-6j"></a>答曰。<a id="a-6k"></a>从凡入道胜解未成。<a id="a-6l"></a>未得谓得便生憍慢。<a id="a-6m"></a>不近胜友不敬贤良为怠慢故久处人天随违顺缘。<a id="a-6n"></a>恶念一起即成地狱。<a id="a-6o"></a>若一信不慢常求胜友。<a id="a-6p"></a>即无此失。<a id="a-6q"></a>何以故。<a id="a-6r"></a>权教中。<a id="a-6s"></a>第六住心地前三贤。<a id="a-6t"></a>总未见道所修行业皆是有为。<a id="a-6u"></a>凡有无明皆是折伏。<a id="a-6v"></a>有力即不退失。<a id="a-6w"></a>至八地中始入无功用行。<a id="a-6x"></a>是知三乘之士历僧祇劫而功行无成。<a id="a-6y"></a>念佛之门于弹指顷而位阶不退。<a id="a-6z"></a>是以生净土者唯善无恶故。<a id="a-70"></a>位无有退者决定成佛。<a id="a-71"></a>故弥陀经云。<a id="a-72"></a>极乐国土众生生者。<a id="a-73"></a>皆是阿鞞跋致是也。<a id="a-74"></a>嗟乎初心信浅。<a id="a-75"></a>非他力难以进修。<a id="a-76"></a>我佛愿深但有缘悉皆摄受须信。<a id="a-77"></a>余门学道如蚁子上于高山。<a id="a-78"></a>净土往生似风帆行于顺水。<a id="a-79"></a>弥陀接引直趣菩提。<a id="a-7A"></a>众圣提携高超三界。<a id="a-7B"></a>上品即登佛果。<a id="a-7C"></a>下生犹胜天宫。<a id="a-7D"></a>普信勿疑同修不退。</p>
  <h2 id="a7E">天台示净土忻厌二行门</h2>
  <p id="a7F">十疑论云。<a id="a-7G"></a>欲生净土须具厌忻二行。<a id="a-7H"></a>一者厌离行。<a id="a-7I"></a>常观此身脓血屎尿。<a id="a-7J"></a>恶露臭秽不净。<a id="a-7K"></a>初观世人。<a id="a-7L"></a>从情欲贪爱生。<a id="a-7M"></a>是种子不净。<a id="a-7N"></a>二观父母赤白和合。<a id="a-7O"></a>是受生不净。<a id="a-7P"></a>三住母胎藏即是住处不净。<a id="a-7Q"></a>四在母胎时唯食母血。<a id="a-7R"></a>即是食啖不净。<a id="a-7S"></a>五十月满足从产门出。<a id="a-7T"></a>即是初生不净。<a id="a-7U"></a>六内身脓血即是举体不净。<a id="a-7V"></a>七死后膖胀烂坏。<a id="a-7W"></a>即是究竟不净。<a id="a-7X"></a>观身既尔。<a id="a-7Y"></a>观人亦然。<a id="a-7Z"></a>次观娑婆秽境。<a id="a-7a"></a>众苦共集生老病死。<a id="a-7b"></a>怨憎会苦爱别离苦。<a id="a-7c"></a>忧悲烦恼三涂八难。<a id="a-7d"></a>六趣轮回地水火风。<a id="a-7e"></a>无常败坏贪嗔痴慢。<a id="a-7f"></a>遇境生心应当厌离。<a id="a-7g"></a>才生厌离净土必成。<a id="a-7h"></a>二者忻乐行求生净土。<a id="a-7i"></a>为欲救拔一切众生苦故。<a id="a-7j"></a>是故希心起想乐缘西方净国。<a id="a-7k"></a>百宝庄严金地琼林。<a id="a-7l"></a>花池光彩神通自在。<a id="a-7m"></a>任意他方永绝死生更无烦恼。<a id="a-7n"></a>阿弥陀佛相好光明法门自悟。<a id="a-7o"></a>衣食自然诸快乐门故须忻乐。</p>
  <h2 id="a7p">净业道场</h2>
  <p id="a7q">夫净业者。<a id="a-7r"></a>无相无为之妙行。<a id="a-7s"></a>不染不滞之玄宗。<a id="a-7t"></a>道场者三世诸佛之住持。<a id="a-7u"></a>菩提正觉之阃域。<a id="a-7v"></a>岂名相数量之可测。<a id="a-7w"></a>非智识能所之述乎。<a id="a-7x"></a>得其旨也以诚敬为庄严。<a id="a-7y"></a>以行愿为轨则。<a id="a-7z"></a>所以维摩诘经中示道场之众相。<a id="a-80"></a>远祖师法社有节度之叙文。<a id="a-81"></a>是以解斯义者。<a id="a-82"></a>入于实相境与智合。<a id="a-83"></a>事与理并然。<a id="a-84"></a>五分之法身。<a id="a-85"></a>香炳千光之智慧烛。<a id="a-86"></a>绝思绝虑谓之清净斋修。<a id="a-87"></a>曰敬曰严。<a id="a-88"></a>谓之平等供养。<a id="a-89"></a>行住坐卧不离道场举动施为无非佛事。<a id="a-8A"></a>念念弥陀出世。<a id="a-8B"></a>心心菩萨放光。<a id="a-8C"></a>行行尽是西方。<a id="a-8D"></a>步步皆登宝所。<a id="a-8E"></a>无一法而非正法。<a id="a-8F"></a>举一音而皆圆音。<a id="a-8G"></a>发一念则天龙护持。<a id="a-8H"></a>行一令则魔王丧胆。<a id="a-8I"></a>此则灵山一会俨然未散。<a id="a-8J"></a>是名真法供养如来。<a id="a-8K"></a>论功德则无量无边。<a id="a-8L"></a>论果报则难思难议。<a id="a-8M"></a>以此祈福则何福不臻。<a id="a-8N"></a>以此度生则有生皆度。<a id="a-8O"></a>是名真实功德。<a id="a-8P"></a>是名净业道场。<a id="a-8Q"></a>今嗟末代有等痴人。<a id="a-8R"></a>不究自心不知佛理。<a id="a-8S"></a>执着外境为实。<a id="a-8T"></a>一向着相修行。<a id="a-8U"></a>这边做几会道场。<a id="a-8V"></a>那里点几斤香烛。<a id="a-8W"></a>某处化多少人。<a id="a-8X"></a>忏戒几时点若干个化缘。<a id="a-8Y"></a>我是张导师传宗。<a id="a-8Z"></a>他是李师长徒弟。<a id="a-8a"></a>彼是普字号。<a id="a-8b"></a>伊是觉字宗。<a id="a-8c"></a>不思根本自何来。<a id="a-8d"></a>名竞枝条无是处。<a id="a-8e"></a>更又胡言汉语动辄是此非他。<a id="a-8f"></a>妄解佛经密传伪教。<a id="a-8g"></a>打口鼓子弄葛藤头。<a id="a-8h"></a>争我争人论高论下。<a id="a-8i"></a>漏逗不少出丑甚多。<a id="a-8j"></a>不知羞耻故如斯。<a id="a-8k"></a>岂识惭惶胡恁么。<a id="a-8l"></a>将净土一实之道。<a id="a-8m"></a>变杂剧场把。<a id="a-8n"></a>弥陀万德之名。<a id="a-8o"></a>做山歌唱失却祖师正眼钝置莲宗教门。<a id="a-8p"></a>达人暗地悲伤。<a id="a-8q"></a>识者观时惊愕。<a id="a-8r"></a>更有敲铙打钹念真言。<a id="a-8s"></a>搀僧门之应副。<a id="a-8t"></a>咒水书符谈祸福。<a id="a-8u"></a>状师巫之所为。<a id="a-8v"></a>差遣诸天。<a id="a-8w"></a>追亡摄崇喝骂三宝。<a id="a-8x"></a>救病驱邪。<a id="a-8y"></a>百样蹊跷。<a id="a-8z"></a>万般姹异。<a id="a-90"></a>脚波波与他人作奴仆。<a id="a-91"></a>忙急急不顾命趁门徒。<a id="a-92"></a>读诵时十错九讹。<a id="a-93"></a>礼念时七啰八唣。<a id="a-94"></a>展开经打瞌睡收起经说家私聚头磕脑弄精魂。<a id="a-95"></a>作队成群干打哄。<a id="a-96"></a>不思因果不顾罪愆。<a id="a-97"></a>借佛祖广大法门。<a id="a-98"></a>受人天礼拜供养。<a id="a-99"></a>美则固美。<a id="a-9A"></a>善则未善。<a id="a-9B"></a>若是持佛戒在佛门。<a id="a-9C"></a>当学如来之道。<a id="a-9D"></a>诵佛经行佛行。<a id="a-9E"></a>方尽祖师之心未能入圣超凡。<a id="a-9F"></a>惟恐无德应供。<a id="a-9G"></a>如抹卓布不无秽污。<a id="a-9H"></a>于自身似磨刀石。<a id="a-9I"></a>未免消磨于本体。<a id="a-9J"></a>若能觉悟只好回头。<a id="a-9K"></a>当初投佛持斋毕竟为甚么。<a id="a-9L"></a>事既不能救于生死。<a id="a-9M"></a>争如自退省修持。<a id="a-9N"></a>专念弥陀勤求忏悔。<a id="a-9O"></a>近智人参寻佛理。<a id="a-9P"></a>向静处体究心王顿令业海息波涛。<a id="a-9Q"></a>显出骊珠照天地。<a id="a-9R"></a>圆成自己利益他人。<a id="a-9S"></a>若遇应供道场慎勿放逸轻慢。<a id="a-9T"></a>依节度以无违。<a id="a-9U"></a>遵斋经而奉法。<a id="a-9V"></a>现前即得念佛三昧。<a id="a-9W"></a>秖此是个安乐法门。<a id="a-9X"></a>上可以报答四恩。<a id="a-9Y"></a>下可以拔济三有。<a id="a-9Z"></a>实不枉为佛子。<a id="a-9a"></a>亦免辜负己灵信。<a id="a-9b"></a>愿相资行解均备。<a id="a-9c"></a>如斯行履。<a id="a-9d"></a>即现在之弥陀。<a id="a-9e"></a>自此修持真人天之眼目。<a id="a-9f"></a>是大缘也。<a id="a-9g"></a>岂小补哉。<a id="a-9h"></a>会么青山高处见天阔。<a id="a-9i"></a>白藕开时闻水香。</p>
  <h2 id="a9j">自行化他</h2>
  <p id="a9k">佛言。<a id="a-9l"></a>自未得度先欲度人者。<a id="a-9m"></a>菩萨发心自觉已圆复觉他者。<a id="a-9n"></a>如来应世故。<a id="a-9o"></a>我莲宗祖师。<a id="a-9p"></a>创立念佛一门。<a id="a-9q"></a>行解相应自利利人。<a id="a-9r"></a>化物有方诲人存理。<a id="a-9s"></a>称曰导师。<a id="a-9t"></a>专以念佛三昧示导于人。<a id="a-9u"></a>普令超出世间也。<a id="a-9v"></a>是故教传天下人皆仰焉。<a id="a-9w"></a>今之为师者不达其道局于名相。<a id="a-9x"></a>多集徒众不修实行。<a id="a-9y"></a>空有人师之名。<a id="a-9z"></a>无法可师于人。<a id="a-A0"></a>欲人恭敬尊重。<a id="a-A1"></a>无德受人恭敬。<a id="a-A2"></a>诚可耻也。<a id="a-A3"></a>经云。<a id="a-A4"></a>凡欲度人者。<a id="a-A5"></a>先须求自度。<a id="a-A6"></a>维摩云。<a id="a-A7"></a>自疾不能救云何救他疾。<a id="a-A8"></a>又地狱报应经云。<a id="a-A9"></a>自不清净教人清净无有是处。<a id="a-AA"></a>智度论云。<a id="a-AB"></a>譬如二人各有亲属为水所溺。<a id="a-AC"></a>一人情急直入水。<a id="a-AD"></a>救为无方便彼此俱没。<a id="a-AE"></a>一人有其方便。<a id="a-AF"></a>往取船筏乘之救接。<a id="a-AG"></a>悉皆度脱水溺之难。<a id="a-AH"></a>是故为人师者。<a id="a-AI"></a>有度人之心。<a id="a-AJ"></a>无度人之智。<a id="a-AK"></a>何得端然拱手。<a id="a-AL"></a>空腹高心不肯亲近明师。<a id="a-AM"></a>惟知倨傲受人礼拜恭敬供养。<a id="a-AN"></a>因贪虚誉实种祸基。<a id="a-AO"></a>譬如凡夫妄号帝王自取诛灭。<a id="a-AP"></a>即前之所谓无方便而救人也。<a id="a-AQ"></a>岂何妄为哉。<a id="a-AR"></a>大凡为人之师欲度弟子。<a id="a-AS"></a>要当观照从上佛祖修行之因地。<a id="a-AT"></a>得道之源流。<a id="a-AU"></a>传宗之正印。<a id="a-AV"></a>念佛之法门一一考究。<a id="a-AW"></a>明白自信自行。<a id="a-AX"></a>一一修持一一成就。<a id="a-AY"></a>既自利己然后利人。<a id="a-AZ"></a>是乘弥陀之大愿力船。<a id="a-Aa"></a>救接苦海中之沉溺也。<a id="a-Ab"></a>彼此利济不亦宜乎。<a id="a-Ac"></a>是谓以先觉觉后觉也。<a id="a-Ad"></a>自信此法门。<a id="a-Ae"></a>亦教人信此法门。<a id="a-Af"></a>自行此道。<a id="a-Ag"></a>亦教人行此道。<a id="a-Ah"></a>自愿往生净土。<a id="a-Ai"></a>亦教人发愿往生净土。<a id="a-Aj"></a>自见本性弥陀。<a id="a-Ak"></a>亦教人见本性弥陀。<a id="a-Al"></a>如此用心。<a id="a-Am"></a>岂不是行菩萨之行也。<a id="a-An"></a>师徒弟子各禀正因同行正道。<a id="a-Ao"></a>展转化度尽未来际。<a id="a-Ap"></a>一切众生俱悟佛乘同出生死。<a id="a-Aq"></a>其功德力。<a id="a-Ar"></a>岂易量哉。<a id="a-As"></a>以此为人之师。<a id="a-At"></a>亦何慊焉。<a id="a-Au"></a>其或不然。<a id="a-Av"></a>迷悟两途正邪异报。<a id="a-Aw"></a>可谓金毛窟里生狮子。<a id="a-Ax"></a>野狐岩下出狐狸。</p>
  <h2 id="aAy">以事检心</h2>
  <p id="aAz">永明寿禅师自行录云。<a id="a-B0"></a>钦惟古圣罔伐己能缅想。<a id="a-B1"></a>前贤靡彰自德。<a id="a-B2"></a>然释典有先自行化他之教。<a id="a-B3"></a>儒宗标内举不避亲之。<a id="a-B4"></a>文师常示徒云。<a id="a-B5"></a>因观弘明集中。<a id="a-B6"></a>先德有检覆三业门云。<a id="a-B7"></a>夫克责之情犹昧。<a id="a-B8"></a>审的之旨未彰。<a id="a-B9"></a>故以事检校心。<a id="a-BA"></a>凡所修习既知不及弥增悚恧。<a id="a-BB"></a>何谓检校。<a id="a-BC"></a>检我此身。<a id="a-BD"></a>从旦至中。<a id="a-BE"></a>从中至暮。<a id="a-BF"></a>从暮至夜。<a id="a-BG"></a>从夜至晓。<a id="a-BH"></a>乃至一时一刻一念一顷。<a id="a-BI"></a>有几心几行几善几恶。<a id="a-BJ"></a>几心欲摧伏烦恼。<a id="a-BK"></a>几心欲降伏魔怨。<a id="a-BL"></a>几心念三宝四谛。<a id="a-BM"></a>几心悟苦空无常。<a id="a-BN"></a>几心念报父母恩慈。<a id="a-BO"></a>几心愿代众生受苦。<a id="a-BP"></a>几心发念菩萨道业。<a id="a-BQ"></a>几心欲布施持戒。<a id="a-BR"></a>几心欲忍辱精进。<a id="a-BS"></a>几心欲禅定显慧。<a id="a-BT"></a>几心欲慈济五道。<a id="a-BU"></a>几心欲劝励行所难行。<a id="a-BV"></a>几心欲超求办所难办。<a id="a-BW"></a>几心欲忍苦建立佛法。<a id="a-BX"></a>几心欲作佛化度群生。<a id="a-BY"></a>上已检心。<a id="a-BZ"></a>次复检口。<a id="a-Ba"></a>如上时刻。<a id="a-Bb"></a>从旦已来已得演说。<a id="a-Bc"></a>几句深义已得批读。<a id="a-Bd"></a>几许经典已得理诵。<a id="a-Be"></a>几许文字已得。<a id="a-Bf"></a>几回叹佛功德已得。<a id="a-Bg"></a>几回回向发愿。<a id="a-Bh"></a>次复检身。<a id="a-Bi"></a>如上时刻已得。<a id="a-Bj"></a>几回屈身礼佛。<a id="a-Bk"></a>几拜已得。<a id="a-Bl"></a>几回屈身礼法礼僧已得。<a id="a-Bm"></a>几回执劳扫塔涂地已得。<a id="a-Bn"></a>几回烧香散花然灯已得。<a id="a-Bo"></a>几回扫除尘垢正列供具已得。<a id="a-Bp"></a>几回悬幡表刹合掌供养已得。<a id="a-Bq"></a>几回绕佛恭敬十百千匝。<a id="a-Br"></a>如是检察会理甚少违道。<a id="a-Bs"></a>极多白净之业。<a id="a-Bt"></a>才不足言烦恼重障。<a id="a-Bu"></a>森然满目闇碍转积。<a id="a-Bv"></a>解脱何由。<a id="a-Bw"></a>如上检察自救无功。<a id="a-Bx"></a>何有时闲议人善恶。<a id="a-By"></a>故须三业自相训责。<a id="a-Bz"></a>知我所作几善几恶。<a id="a-C0"></a>是以若不自先检责。<a id="a-C1"></a>何以化导群机。<a id="a-C2"></a>故菩萨为度众生。<a id="a-C3"></a>故先自修行。<a id="a-C4"></a>所以净名经云。<a id="a-C5"></a>资财无量摄诸贫民。<a id="a-C6"></a>奉戒清净摄诸毁禁。<a id="a-C7"></a>以忍调行摄诸恚怒。<a id="a-C8"></a>以大精进摄诸懈怠。<a id="a-C9"></a>一心禅定摄诸乱意。<a id="a-CA"></a>以决定慧摄诸无智。<a id="a-CB"></a>又经云。<a id="a-CC"></a>自持戒劝他持戒。<a id="a-CD"></a>自坐禅劝他坐禅。<a id="a-CE"></a>大智度论云。<a id="a-CF"></a>本师释迦牟尼佛。<a id="a-CG"></a>不舍穿针之福。<a id="a-CH"></a>祖师龙树菩萨释云。<a id="a-CI"></a>如百岁翁作舞。<a id="a-CJ"></a>何以故。<a id="a-CK"></a>为教儿孙故。<a id="a-CL"></a>况未居究竟位全是自利门。<a id="a-CM"></a>从十信初心历十住十行十回向十地。<a id="a-CN"></a>直至等觉佛前普贤。<a id="a-CO"></a>位犹是自利。<a id="a-CP"></a>利他门者登妙觉位。<a id="a-CQ"></a>至佛后普贤方是利他之行因。<a id="a-CR"></a>师自说编纪二三。<a id="a-CS"></a>既对治之行可观。<a id="a-CT"></a>则摄化之门弗坠。<a id="a-CU"></a>乘戒兼急权实双行。<a id="a-CV"></a>体用相收理事无碍。<a id="a-CW"></a>今引万善同归集后偈。<a id="a-CX"></a>以显圆修。<a id="a-CY"></a>颂曰。</p>
  <p id="aCZ">菩提无发而发　　佛道无求故求</p>
  <p id="aCa">妙用无行而行　　真智无作而作</p>
  <p id="aCb">兴悲悟其同体　　行慈深入无缘</p>
  <p id="aCc">无所舍而行檀　　无所持而具戒</p>
  <p id="aCd">修进了无所起　　习忍达无所伤</p>
  <p id="aCe">般若悟境无生　　禅定知心无住</p>
  <p id="aCf">鉴无身而具相　　证无说而谈诠</p>
  <p id="aCg">建立水月道场　　庄严性空世界</p>
  <p id="aCh">罗列幻化供具　　供养心王如来</p>
  <p id="aCi">忏悔罪性本空　　劝请法身常住</p>
  <p id="aCj">回向了无所得　　随喜福等真如</p>
  <p id="aCk">赞叹彼我虚玄　　发愿能行平等</p>
  <p id="aCl">礼拜影现法会　　行道步蹑真空</p>
  <p id="aCm">焚香妙达无为　　诵念深通实相</p>
  <p id="aCn">散花显诸无著　　弹指以表去尘</p>
  <p id="aCo">施为谷响度门　　修习空花万行</p>
  <p id="aCp">深入缘生法性　　常游如幻法门</p>
  <p id="aCq">誓断无染尘劳　　愿生唯心净土</p>
  <p id="aCr">履践实际理地　　出入无碍观门</p>
  <p id="aCs">降伏镜像魔军　　大作梦中佛事</p>
  <p id="aCt">广度如化含识　　同证寂灭菩提</p>
 </body>
</html>