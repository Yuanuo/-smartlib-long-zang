<!doctype html>
<html id="z3IBXLN1iK" data-ver="1130">
 <head>
  <meta charset="utf-8">
  <meta author="普度">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">庐山莲宗宝鉴念佛正派卷第四(二十二章)</h1>
  <h2 id="a2">念佛正派说</h2>
  <p id="a3">佛由心造。<a id="a-4"></a>道在人弘。<a id="a-5"></a>弘道之要无先乎念佛。<a id="a-6"></a>念佛则是正心。<a id="a-7"></a>正心故能合道。<a id="a-8"></a>道之宗极曰佛也。<a id="a-9"></a>佛者觉也。<a id="a-A"></a>一切众生有此本觉之性。<a id="a-B"></a>因一念有差所以不觉。<a id="a-C"></a>裴相国云。<a id="a-D"></a>终日圆觉而未尝圆觉者众生也。<a id="a-E"></a>具足圆觉而住持圆觉者如来也。<a id="a-F"></a>是故薄伽梵成道摩竭陀。<a id="a-G"></a>说有谈空观根逗教。<a id="a-H"></a>于诸法之外别开念佛一门。<a id="a-I"></a>截众苦之根源。<a id="a-J"></a>入圣流之要路。<a id="a-K"></a>故经云。<a id="a-L"></a>从是西方过十万亿佛土。<a id="a-M"></a>有世界名曰极乐。<a id="a-N"></a>其土有佛号阿弥陀。<a id="a-O"></a>国中无三毒八难。<a id="a-P"></a>有七宝众妙庄严。<a id="a-Q"></a>以法为身群圣为友。<a id="a-R"></a>苟能诚信发愿归心彼土者即得往生。<a id="a-S"></a>出乎三界九有之表。<a id="a-T"></a>证诸佛无上妙道。<a id="a-U"></a>其言无所欺也。<a id="a-V"></a>粤自大教东流至佛图澄而盛。<a id="a-W"></a>由澄而得道安。<a id="a-X"></a>安之门有远公戒珠义海龙姿凤章。<a id="a-Y"></a>于是教门纲纪从兹大备。<a id="a-Z"></a>师着念佛三昧咏亲劝。<a id="a-a"></a>于时晋贤慕师之德。<a id="a-b"></a>争趋正觉之场同究斯道。<a id="a-c"></a>名动帝王道尊一代。<a id="a-d"></a>弥天推为高弟。<a id="a-e"></a>罗什结为胜友。<a id="a-f"></a>识量广大独出于古今矣。<a id="a-g"></a>至夫抗言为道为万世宗师。<a id="a-h"></a>垂裕于人天者远公也。<a id="a-i"></a>隋有智者。<a id="a-j"></a>魏有昙鸾。<a id="a-k"></a>唐有善导。<a id="a-l"></a>大振宗风。<a id="a-m"></a>宋有坦公。<a id="a-n"></a>疏诠甘露省常结社。<a id="a-o"></a>慈觉劝修寿禅师融万善以同归。<a id="a-p"></a>元宗主撮诸经而成忏。<a id="a-q"></a>广施方便曲尽慈悲。<a id="a-r"></a>故我祖师欲令大地众生。<a id="a-s"></a>见本性弥陀达唯心净土。<a id="a-t"></a>普皆觉悟菩提之妙道。<a id="a-u"></a>乃立普觉妙道四字为定名之宗观。<a id="a-v"></a>夫四字一镜洞照无边同一体用。<a id="a-w"></a>何以知其然。<a id="a-x"></a>总而言之。<a id="a-y"></a>喻如人之一身。<a id="a-z"></a>而有头目手足。<a id="a-10"></a>为其用也。<a id="a-11"></a>未尝有一而可分也。<a id="a-12"></a>自非愿广悲深。<a id="a-13"></a>而孰能取信于天下后世哉。<a id="a-14"></a>窃尝论之曰。<a id="a-15"></a>等众生界名曰普。<a id="a-16"></a>智达斯理名曰觉。<a id="a-17"></a>德用无边名曰妙。<a id="a-18"></a>千圣履践名曰道。<a id="a-19"></a>又普者即自心周遍十方之体也。<a id="a-1A"></a>觉者即自心智照不迷之用也。<a id="a-1B"></a>妙者即自心利物应机之行也。<a id="a-1C"></a>道者即自心通达中正之理也。<a id="a-1D"></a>恒沙诸佛所证者此道也。<a id="a-1E"></a>历代祖师所得者此道也。<a id="a-1F"></a>十方生净土者已学此道也。<a id="a-1G"></a>未来修行者当学此道也。<a id="a-1H"></a>又况诸佛菩萨示现世间。<a id="a-1I"></a>作大导师。<a id="a-1J"></a>各有悲愿不舍众生。<a id="a-1K"></a>或为王臣将相居士宰官。<a id="a-1L"></a>出俗在家逆行顺化。<a id="a-1M"></a>莫不以斯道而觉斯民也。<a id="a-1N"></a>三界群灵无量劫来至于今日。<a id="a-1O"></a>往来六道如蚁璇磨无由出离。<a id="a-1P"></a>佛祖悯彼故设方便以诱导之。<a id="a-1Q"></a>俾夫趣吾之所趣。<a id="a-1R"></a>吾之所趣者非六道非三乘。<a id="a-1S"></a>乃如来正觉之趣。<a id="a-1T"></a>得吾所趣之道者。<a id="a-1U"></a>亦以此道化乎未趣。<a id="a-1V"></a>趣此所趣。<a id="a-1W"></a>譬如一灯燃百千灯续焰分辉腾今耀古。<a id="a-1X"></a>此念佛之宗正心之法。<a id="a-1Y"></a>正夫群生归夫正道者矣。<a id="a-1Z"></a>彼彼相传于无尽故名无尽灯也。<a id="a-1a"></a>普觉妙道之说岂徒言哉。<a id="a-1b"></a>盖谓人人皆可作佛不以僧俗之间。<a id="a-1c"></a>不以利钝之分。<a id="a-1d"></a>无彼此无高下。<a id="a-1e"></a>等一性而已。<a id="a-1f"></a>得之为悟。<a id="a-1g"></a>失之为迷。<a id="a-1h"></a>同一理而已。<a id="a-1i"></a>迷而为凡。<a id="a-1j"></a>悟而为圣。<a id="a-1k"></a>迷者事隔理不隔也。<a id="a-1l"></a>失者自失。<a id="a-1m"></a>性不失也。<a id="a-1n"></a>是知修念佛三昧者。<a id="a-1o"></a>则是正其心也。<a id="a-1p"></a>此心正则性顺理也。<a id="a-1q"></a>得性顺理则六尘不能染。<a id="a-1r"></a>万境不能移动。<a id="a-1s"></a>用于一虚之中寂寥。<a id="a-1t"></a>于万化之域不动本处而周游十方。<a id="a-1u"></a>超乎极乐之地。<a id="a-1v"></a>升乎寂光之堂。<a id="a-1w"></a>居乎涅槃山顶。<a id="a-1x"></a>朝乎无上法王。<a id="a-1y"></a>普觉妙道正心之义其至矣乎。<a id="a-1z"></a>不知此义者功何所施智何所发。<a id="a-20"></a>譬彼无目之人昧于日月之光。<a id="a-21"></a>履于重险之处。<a id="a-22"></a>堕坑落堑可胜纪乎。<a id="a-23"></a>噫去圣时遥人多谬解。<a id="a-24"></a>虽其正道悉陷邪宗。<a id="a-25"></a>庸昏之徒含识而已。<a id="a-26"></a>致使群邪诡惑诸党并炽。<a id="a-27"></a>是非蜂起空有云云。<a id="a-28"></a>夹截虚空互相排毁。<a id="a-29"></a>有着于事相不肯舍者。<a id="a-2A"></a>有顺于应缘不自觉者。<a id="a-2B"></a>有守枯木而言定者。<a id="a-2C"></a>有恃聪明而称慧者。<a id="a-2D"></a>有奔走非道而言能者。<a id="a-2E"></a>有假于鬼神而言通者。<a id="a-2F"></a>有身心放旷而言无碍者。<a id="a-2G"></a>有口耳潜传而言秘诀者。<a id="a-2H"></a>有执我宗普字觉字者。<a id="a-2I"></a>有言彼宗妙字道字者。<a id="a-2J"></a>是皆私偷此镜入彼邪域。<a id="a-2K"></a>致为尘垢蔽蒙不明宗体。<a id="a-2L"></a>虽得此镜之名而不得其用也。<a id="a-2M"></a>殊不知慈照立此四字深有意焉。<a id="a-2N"></a>昧者不知执之失度。<a id="a-2O"></a>况又有言在家为弥陀教。<a id="a-2P"></a>出家为释迦教者。<a id="a-2Q"></a>自尊为祖执法为宗。<a id="a-2R"></a>存彼此之执心触途成滞。<a id="a-2S"></a>局偏邪之劣解是己非他。<a id="a-2T"></a>使我曹为佛祖后裔。<a id="a-2U"></a>而不能破其执遣其惑。<a id="a-2V"></a>则何以揭慧日于昏衢哉。<a id="a-2W"></a>痛心佛祖慧命悬危甚于割身肉也。<a id="a-2X"></a>念报佛祖深恩寝食不遑安处也。<a id="a-2Y"></a>念诸方佛子错路修行不啻倒悬也。<a id="a-2Z"></a>虽未能尽古人之万一。<a id="a-2a"></a>然此心不欺也。<a id="a-2b"></a>予尝切切于是。<a id="a-2c"></a>谨按高僧传记。<a id="a-2d"></a>遍求前哲真踪。<a id="a-2e"></a>究其源摘其实。<a id="a-2f"></a>理之所当事之所存者。<a id="a-2g"></a>集而出焉亏者补之。<a id="a-2h"></a>冗者削之隐者明之。<a id="a-2i"></a>断者引之。<a id="a-2j"></a>庶千载之下修净业者。<a id="a-2k"></a>因言思道饮水知源。<a id="a-2l"></a>识古圣之遗风。<a id="a-2m"></a>体先宗之标格。<a id="a-2n"></a>绍隆佛种光阐徽猷。<a id="a-2o"></a>寿慧命于无穷。<a id="a-2p"></a>传真灯而有永。<a id="a-2q"></a>前不云四字一镜洞照无边乎。<a id="a-2r"></a>体斯道者慎勿忽诸。</p>
  <p data-pb></p>
  <h2 id="a2s">远祖师事实</h2>
  <p id="a2t">讳慧远。<a id="a-2u"></a>雁门楼烦人。<a id="a-2v"></a>今河东代州。<a id="a-2w"></a>姓贾氏。<a id="a-2x"></a>生于石赵延熙甲午岁为晋成帝。<a id="a-2y"></a>咸和九年师十二岁。<a id="a-2z"></a>从舅氏令孤游学许洛。<a id="a-30"></a>博通六经尤通周易庄老之书。<a id="a-31"></a>二十一岁欲渡江与范宣子俱隐值中原兵戈塞路。<a id="a-32"></a>闻道安法师居太行山。<a id="a-33"></a>遂与弟慧持俱投之。<a id="a-34"></a>听讲般若经豁然大悟。<a id="a-35"></a>叹曰。<a id="a-36"></a>儒道九流皆糠秕耳。<a id="a-37"></a>与弟投簪落发。<a id="a-38"></a>常以大法为己任。<a id="a-39"></a>安叹曰。<a id="a-3A"></a>使道流中国其在远乎。<a id="a-3B"></a>孝武帝太元九年。<a id="a-3C"></a>至庐山以杖卓地曰。<a id="a-3D"></a>有泉当住。<a id="a-3E"></a>忽泉迸出。<a id="a-3F"></a>乃诛茅为庵讲涅槃经。<a id="a-3G"></a>感得山神献灵。<a id="a-3H"></a>资助材木雷雨辟地。<a id="a-3I"></a>江州太守惊其神异。<a id="a-3J"></a>奏立东林寺名。<a id="a-3K"></a>其殿曰神运。<a id="a-3L"></a>太元十一年寺成。<a id="a-3M"></a>师以东南经律未备禅法无闻。<a id="a-3N"></a>乃于寺内别置禅室。<a id="a-3O"></a>请一禅师率众习禅。<a id="a-3P"></a>令弟子逾越沙漠求禅经。<a id="a-3Q"></a>庶江表四辈咸皆得以修习。<a id="a-3R"></a>愿使大乘之化自北而南。<a id="a-3S"></a>每谓禅法深微非才莫授。<a id="a-3T"></a>入道要门功高易进者念佛为先。<a id="a-3U"></a>师徒众往来三千。<a id="a-3V"></a>真信之士一百二十三人。<a id="a-3W"></a>乃与刘遗民等十八贤为上首。<a id="a-3X"></a>于无量寿佛像前。<a id="a-3Y"></a>建斋立誓同修西方净土结白莲社。<a id="a-3Z"></a>遗民着发愿文。<a id="a-3a"></a>师自制念佛三昧叙。<a id="a-3b"></a>谢灵运恃才傲物一见师肃然心服。<a id="a-3c"></a>凿池种莲求入社。<a id="a-3d"></a>师以心杂止之。<a id="a-3e"></a>山多蛇有行者不知何许人。<a id="a-3f"></a>尝侍于师善驱蛇至。<a id="a-3g"></a>今号辟蛇圣者。<a id="a-3h"></a>师所居流泉匝寺下入虎溪。<a id="a-3i"></a>每送客以溪为界。<a id="a-3j"></a>时陶渊明陆修静。<a id="a-3k"></a>师尝送之语道契合。<a id="a-3l"></a>不觉过溪相与大笑。<a id="a-3m"></a>后世因传三笑图焉。<a id="a-3n"></a>时罗什法师通书称师。<a id="a-3o"></a>为东方护法菩萨。<a id="a-3p"></a>外国众僧咸称汉地有大乘道士。<a id="a-3q"></a>每烧香礼拜东向稽首献心庐岳。<a id="a-3r"></a>姚主钦承道德信向连接。<a id="a-3s"></a>晋安帝隆安元年桓玄劝帝沙汰僧尼。<a id="a-3t"></a>谓庐山为道德所居。<a id="a-3u"></a>不在搜简师以书抵玄得并免。<a id="a-3v"></a>元兴元年玄又申庾冰之议。<a id="a-3w"></a>欲沙门尽敬王者。<a id="a-3x"></a>复以书辩论其事遂免。<a id="a-3y"></a>安帝自江陵旋京。<a id="a-3z"></a>辅国何无忌。<a id="a-40"></a>劝师候迎称疾不起。<a id="a-41"></a>帝遣使劳问师。<a id="a-42"></a>表以闻帝优诏答之。<a id="a-43"></a>义熙乙卯十一月初一日。<a id="a-44"></a>师入定至十七日出定。<a id="a-45"></a>见阿弥陀佛紫磨黄金身遍满空界。<a id="a-46"></a>龙舒净土文载远公三睹圣相沉厚不言。<a id="a-47"></a>师三十年影不出山迹不入俗。<a id="a-48"></a>丙辰八月初一日示疾。<a id="a-49"></a>至六日。<a id="a-4A"></a>困笃大德耆旧请饮豉酒不许。<a id="a-4B"></a>又请以蜜水。<a id="a-4C"></a>乃命律师检藏未见。<a id="a-4D"></a>而集诸徒遗戒曰。<a id="a-4E"></a>吾自知命之年托业此山。<a id="a-4F"></a>自审有毕尽之期。<a id="a-4G"></a>乃绝迹外缘以求其志。<a id="a-4H"></a>不觉形与运颓。<a id="a-4I"></a>已八十三矣。<a id="a-4J"></a>时至欲厝骨于松林之下。<a id="a-4K"></a>即岭为坟与土木同状。<a id="a-4L"></a>此古人之礼汝等勿违。<a id="a-4M"></a>苟使神理不昧。<a id="a-4N"></a>庶达其诚。<a id="a-4O"></a>大哀世尊亦当祐之。<a id="a-4P"></a>以道言讫而逝。<a id="a-4Q"></a>门人与浔阳太守及官属。<a id="a-4R"></a>奉全躯葬于西岭。<a id="a-4S"></a>垒石而塔焉。<a id="a-4T"></a>安帝谥庐山尊者鸿胪大卿白莲社主凝寂之塔。<a id="a-4U"></a>谢灵运立碑以铭其德。<a id="a-4V"></a>张野序之。<a id="a-4W"></a>有匡山集十卷行于世。</p>
  <h2 id="a4X">远祖师历朝谥号</h2>
  <p id="a4Y">晋安帝义熙年谥庐山尊者鸿胪大卿白莲社主。</p>
  <p id="a4Z">唐大中戊辰年谥辩觉大师。</p>
  <p id="a4a">南唐升元三年谥正觉大师。</p>
  <p id="a4b">宋太平兴国三年谥圜悟大师。</p>
  <p id="a4c">宋乾道二年谥等遍正觉圜悟大法师。</p>
  <p data-pb></p>
  <h2 id="a4d">明教大师题远祖师影堂记</h2>
  <p id="a4e">公事迹。<a id="a-4f"></a>学者虽见而鲜能尽之。<a id="a-4g"></a>使世不昭昭见先贤之德亦后学之过也。<a id="a-4h"></a>予读高僧传莲社录。<a id="a-4i"></a>及九江新旧录。<a id="a-4j"></a>最爱远公六事。<a id="a-4k"></a>谓可以劝乃引而释之。<a id="a-4l"></a>列之其影堂以示来者。<a id="a-4m"></a>陆修静异教学者而送过虎溪。<a id="a-4n"></a>是不以人而弃言也。<a id="a-4o"></a>陶渊明耽湎于酒而与之交者。<a id="a-4p"></a>盖简小节而取其达也。<a id="a-4q"></a>跋陀高僧以显异被摈而延且誉之。<a id="a-4r"></a>盖重有识而矫嫉贤也。<a id="a-4s"></a>谢灵运以心杂不取。<a id="a-4t"></a>而果殁于刑。<a id="a-4u"></a>盖识其器而慎其终也。<a id="a-4v"></a>卢循欲叛而执手求旧。<a id="a-4w"></a>盖自信道也。<a id="a-4x"></a>桓玄震威而抗对不屈。<a id="a-4y"></a>盖有大节也。<a id="a-4z"></a>大凡古今人情莫不畏威。<a id="a-50"></a>而苟免忘义而避疑好名而昧实。<a id="a-51"></a>党势而忍孤饰行而畏累。<a id="a-52"></a>自是而非人。<a id="a-53"></a>孰有道尊一代为贤者。<a id="a-54"></a>师肯以片言而从人乎。<a id="a-55"></a>孰有宿禀胜德为行耿洁。<a id="a-56"></a>肯交醉乡而高其达乎。<a id="a-57"></a>孰有屈人师之。<a id="a-58"></a>尊礼斥逐之。<a id="a-59"></a>客而伸其贤乎。<a id="a-5A"></a>孰有拒盛名之士。<a id="a-5B"></a>不与于教而克全终乎。<a id="a-5C"></a>孰有义不避祸敦睦故旧而信道乎。<a id="a-5D"></a>孰有临将帅之威在杀罚暴虐之际。<a id="a-5E"></a>守道不挠而存其节乎。<a id="a-5F"></a>此故远公识量广大独出于古今。<a id="a-5G"></a>若夫荷负至教广大圣道。<a id="a-5H"></a>垂裕于天人非蒙乃能尽之。<a id="a-5I"></a>其圣欤贤耶伟乎。<a id="a-5J"></a>大块噫气六合风清。<a id="a-5K"></a>远公之名闻也。<a id="a-5L"></a>四海秋色神山中耸。<a id="a-5M"></a>远公之清高也。<a id="a-5N"></a>人龙僧凤长揖巢许。<a id="a-5O"></a>远公之风轨也。<a id="a-5P"></a>白云丹壑玉树瑶草。<a id="a-5Q"></a>远公之栖处也。<a id="a-5R"></a>蒙后公而生虽慕且恨也。<a id="a-5S"></a>瞻其遗像稽首作礼。<a id="a-5T"></a>愿以弊文书于屋壁。</p>
  <h2 id="a5U">庐山十八大贤名氏</h2>
  <p id="a5V">远公祖师(讳慧远姓贾氏雁门楼烦人)</p>
  <p id="a5W">永法师(讳慧永姓繁河内人)</p>
  <p id="a5X">持法师(讳慧持远公弟也与兄俱事道安法师)</p>
  <p id="a5Y">生法师(讳道生出魏氏钜野人客居彭城世衣冠)</p>
  <p id="a5Z">佛陀耶舍尊者(此云觉明罽宾国婆罗门种)</p>
  <p id="a5a">佛陀跋陀罗尊者(此云觉贤甘露饭王之裔)</p>
  <p id="a5b">睿法师(讳慧睿冀州人)</p>
  <p id="a5c">顺法师(讳昙顺黄龙人)</p>
  <p id="a5d">敬法师(讳道敬琅琊王氏随祖疑之守江州)</p>
  <p id="a5e">恒法师(讳昙恒河东人童子出家不知姓氏)</p>
  <p id="a5f">昉法师(讳道昉颖川陈氏)</p>
  <p id="a5g">诜法师(讳昙诜广陵人不知姓氏)</p>
  <p id="a5h">刘遗民(讳程之字仲思彭城聚里人汉楚元王之后)</p>
  <p id="a5i">散骑常侍雷公(讳次宗字仲伦南昌人)</p>
  <p id="a5j">太子舍人宗公(讳炳字少文南阳人)</p>
  <p id="a5k">治中张公(讳野字莱民)</p>
  <p id="a5l">散骑常侍张公(讳诠字秀硕莱民族也)</p>
  <p id="a5m">通隐处士周公(讳续之字道祖雁门广武人)</p>
  <p data-pb></p>
  <h2 id="a5n">贯休禅师题十八贤影堂诗</h2>
  <p id="a5o">藕池边旧影堂。<a id="a-5p"></a>刘雷风骨尽龙章。<a id="a-5q"></a>共轻天子诸侯贵。<a id="a-5r"></a>惟爱君师一法长。<a id="a-5s"></a>陶令醉多招不得。<a id="a-5t"></a>谢公心乱入无方。<a id="a-5u"></a>何人到此思高躅。<a id="a-5v"></a>风点苔痕过短墙。</p>
  <p data-pb></p>
  <h2 id="a5w">辩远祖成道事</h2>
  <p id="a5x">记曰。<a id="a-5y"></a>先祖无美而称之者是诬也。<a id="a-5z"></a>有善而不知者是不明也。<a id="a-60"></a>知而不传者是不仁也。<a id="a-61"></a>此三者君子之所耻也。<a id="a-62"></a>噫在吾学佛之徒岂不然耶。<a id="a-63"></a>吾祖远公行位昭昭功德广大。<a id="a-64"></a>愚忝与其教为末流之裔。<a id="a-65"></a>不肖孤陋学浅才疏未能绍袭先宗实。<a id="a-66"></a>乃有孤慈荫尝读明教记不亦甚惭乎。<a id="a-67"></a>又尝观石室琇禅师通论云。<a id="a-68"></a>去孔子百年而有孟轲。<a id="a-69"></a>是时孔子之道几衰焉。<a id="a-6A"></a>轲于是力行其道而振起之。<a id="a-6B"></a>伏自佛教东流凡三百年。<a id="a-6C"></a>而有远公。<a id="a-6D"></a>是时沙门寖盛。<a id="a-6E"></a>然未有特立独行宪章懿范。<a id="a-6F"></a>为天下宗师如远公者。<a id="a-6G"></a>佛道由之始振。<a id="a-6H"></a>盖尝谓远公有大功于释氏。<a id="a-6I"></a>犹孔门之孟子焉。<a id="a-6J"></a>与高僧朝士同修净社。<a id="a-6K"></a>道动帝王法流天下。<a id="a-6L"></a>后之所习念佛者。<a id="a-6M"></a>不知吾祖之本末失其源流。<a id="a-6N"></a>多见世之薄福阐提辈。<a id="a-6O"></a>伪撰庐山成道记。<a id="a-6P"></a>装饰虚辞尽是无根之语。<a id="a-6Q"></a>诳惑善信遍传在人耳目。<a id="a-6R"></a>逮今不能改革。<a id="a-6S"></a>予乃参考大藏弘明集高僧传。<a id="a-6T"></a>察其详要略举七事。<a id="a-6U"></a>以破群惑识者鉴之。<a id="a-6V"></a>远公礼太行山道安法师出家。<a id="a-6W"></a>妄传师栴檀尊者一诳也。<a id="a-6X"></a>妄以道安为远公孙者二诳也。<a id="a-6Y"></a>远公三十年影不出山足不入俗。<a id="a-6Z"></a>妄谓白庄劫掳者三诳也。<a id="a-6a"></a>晋帝三召远公称疾不赴。<a id="a-6b"></a>妄谓卖身与崔相公为奴者四诳也。<a id="a-6c"></a>道安臂有肉钏。<a id="a-6d"></a>妄谓远公者五诳也。<a id="a-6e"></a>临终遗</p>
  <p data-pb></p>
  <h2 id="a6f">壁谷释昙鸾大师</h2>
  <p id="a6g">雁门人也。<a id="a-6h"></a>少游五台。<a id="a-6i"></a>感其灵异自誓出俗。<a id="a-6j"></a>三乘顿渐具陶文理。<a id="a-6k"></a>又尝抱疾行至汾州。<a id="a-6l"></a>俄见云阴陡尽天门洞开。<a id="a-6m"></a>六欲阶位上下重复。<a id="a-6n"></a>鸾方瞬目疾乃随愈鸾于是切用心佛道常如不及。<a id="a-6o"></a>开蒙诱俗无间远迩。<a id="a-6p"></a>初鸾好为术学闻陶隐居。<a id="a-6q"></a>得长生法涉远就之。<a id="a-6r"></a>陶以仙经十卷授鸾。<a id="a-6s"></a>鸾跃然自得以为神仙之术其必然也。<a id="a-6t"></a>后还洛下遇菩提留支意颇得之。<a id="a-6u"></a>问支曰。<a id="a-6v"></a>佛道有长生乎。<a id="a-6w"></a>其能却老为不死乎。<a id="a-6x"></a>支笑而对曰。<a id="a-6y"></a>长生不死吾佛道也。<a id="a-6z"></a>即以观无量寿经授之曰。<a id="a-70"></a>汝可诵此。<a id="a-71"></a>则三界无复生六道无复往盈虚消息吉凶成败。<a id="a-72"></a>无得而生其为寿也。<a id="a-73"></a>有劫石焉有河沙焉。<a id="a-74"></a>沙石之数有极。<a id="a-75"></a>寿量之数无期。<a id="a-76"></a>此吾金仙氏长生也。<a id="a-77"></a>鸾承其语骤起深信。<a id="a-78"></a>遂焚所学仙经。<a id="a-79"></a>而专观经焉。<a id="a-7A"></a>每于观经得其义理。<a id="a-7B"></a>修三福业想像九品。<a id="a-7C"></a>虽云寒暑之变疾病之来不懈于始念。<a id="a-7D"></a>魏主怜其志。<a id="a-7E"></a>尚又嘉其自行化他。<a id="a-7F"></a>道业弘广号为神鸾。<a id="a-7G"></a>敕住并州大严寺。<a id="a-7H"></a>未几移住汾州玄中寺。<a id="a-7I"></a>一夕鸾正持诵。<a id="a-7J"></a>一梵僧轩昂而来。<a id="a-7K"></a>入其室曰吾龙树也。<a id="a-7L"></a>所居净土。<a id="a-7M"></a>以汝有净土之心故来见汝。<a id="a-7N"></a>鸾曰。<a id="a-7O"></a>何以教我。<a id="a-7P"></a>树曰。<a id="a-7Q"></a>已去不可及未来未可追现在今何在。<a id="a-7R"></a>白驹难与回言讫而失。<a id="a-7S"></a>鸾以所见胜异必知死生之期届矣。<a id="a-7T"></a>即集弟子数百人盛陈教诫言。<a id="a-7U"></a>其四生役役其止无日。<a id="a-7V"></a>地狱诸苦不可以不惧。<a id="a-7W"></a>九品净业不可以不修因。<a id="a-7X"></a>令弟子齐声高唱阿弥陀佛。<a id="a-7Y"></a>鸾乃西向瞑目顿颡而示灭。<a id="a-7Z"></a>是时道俗同闻管弦丝竹之声由西而来。<a id="a-7a"></a>良久乃寂。</p>
  <p data-pb></p>
  <h2 id="a7b">天台智者大师</h2>
  <p id="a7c">讳智顗。<a id="a-7d"></a>字德安。<a id="a-7e"></a>姓陈氏。<a id="a-7f"></a>颖川人。<a id="a-7g"></a>母徐氏梦香烟五彩绕身有孕。<a id="a-7h"></a>诞生之日神光焕室。<a id="a-7i"></a>目有重瞳眉分八彩。<a id="a-7j"></a>孩幼见像即礼。<a id="a-7k"></a>逢僧必拜。<a id="a-7l"></a>十八岁投湘州果愿寺出家。<a id="a-7m"></a>诵法华经兼通律藏。<a id="a-7n"></a>性乐习禅遂往大苏山礼慧思禅师北面事焉。<a id="a-7o"></a>思师一见乃曰。<a id="a-7p"></a>昔日灵山同听法华。<a id="a-7q"></a>宿缘所追今复来矣。<a id="a-7r"></a>因授与法华三昧。<a id="a-7s"></a>三七日诵经至于药王本事品。<a id="a-7t"></a>是真精进是名真法供养。<a id="a-7u"></a>至此句时身心豁然。<a id="a-7v"></a>寂而入定。<a id="a-7w"></a>照了法华。<a id="a-7x"></a>若曦和临于万象。<a id="a-7y"></a>达诸法相如清风游于太虚。<a id="a-7z"></a>将证白师。<a id="a-80"></a>师曰。<a id="a-81"></a>非汝不证。<a id="a-82"></a>非吾莫识。<a id="a-83"></a>汝所证者是法华三昧前方便得旋陀罗尼。<a id="a-84"></a>汝于说法人中最为第一。<a id="a-85"></a>后弘法邺都屈伏时匠。<a id="a-86"></a>晚入天台降魔进行。<a id="a-87"></a>化缘既息。<a id="a-88"></a>于新昌大石像前示疾告灭。<a id="a-89"></a>弟子请问生方乃曰。<a id="a-8A"></a>吾诸师友皆从观音而来迎我。<a id="a-8B"></a>及夜侍人见有佛至倍大石像。<a id="a-8C"></a>临终说诸法门令唱无量寿经及观经题目。<a id="a-8D"></a>乃顾大众合掌赞曰。<a id="a-8E"></a>四十八愿庄严净土。<a id="a-8F"></a>华池宝树易往无人。<a id="a-8G"></a>火车相现一念改悔尚得往生。<a id="a-8H"></a>况戒定熏修圣行道力实不唐捐。<a id="a-8I"></a>言讫称三宝名奄然而灭。<a id="a-8J"></a>后有僧求知生处。<a id="a-8K"></a>乃梦观音金</p>
  <p data-pb></p>
  <h2 id="a8L">京师善导和尚</h2>
  <p id="a8M">善导。<a id="a-8N"></a>唐贞观中周游寰宇求访道津。<a id="a-8O"></a>见西河绰禅师行方等忏。<a id="a-8P"></a>及净土九品道场讲观经。<a id="a-8Q"></a>导大喜曰。<a id="a-8R"></a>此真入佛之津要。<a id="a-8S"></a>修余行业迂僻难成。<a id="a-8T"></a>唯此观门速超生死吾得之矣。<a id="a-8U"></a>于是笃勤精苦若救头然。<a id="a-8V"></a>续至京师击发四部。<a id="a-8W"></a>弟子无问贵贱俾屠沽辈亦激悟焉。<a id="a-8X"></a>导每入佛室合掌胡跪。<a id="a-8Y"></a>一心念佛非力竭不休。<a id="a-8Z"></a>乃至寒冷亦须流污。<a id="a-8a"></a>此相状表于至诚。<a id="a-8b"></a>出即为人说净土法。<a id="a-8c"></a>化诸道俗令发道心。<a id="a-8d"></a>修净土行无有暂时不为利益。<a id="a-8e"></a>三十余年。<a id="a-8f"></a>无别寝处。<a id="a-8g"></a>不暂睡眠。<a id="a-8h"></a>除洗浴外。<a id="a-8i"></a>未尝脱衣。<a id="a-8j"></a>般舟行道礼佛方等专为己任。<a id="a-8k"></a>护戒持品纤毫不犯。<a id="a-8l"></a>未尝举目视女人。<a id="a-8m"></a>绝意名利远诸戏笑。<a id="a-8n"></a>所行之处净身供养。<a id="a-8o"></a>饮食衣服四事饶益。<a id="a-8p"></a>皆不自享并将回施。<a id="a-8q"></a>好食送大厨供养徒众。<a id="a-8r"></a>唯食粗恶以自支身。<a id="a-8s"></a>乳酪醍醐皆不饮啖。<a id="a-8t"></a>诸有衬施将写阿弥陀经十万余卷。<a id="a-8u"></a>所画净土变相三百余壁。<a id="a-8v"></a>所至见坏伽蓝。<a id="a-8w"></a>及故砖塔寺皆悉营造。<a id="a-8x"></a>燃灯续明岁不绝。<a id="a-8y"></a>三衣瓶钵不使人持洗。<a id="a-8z"></a>始终无改化诸有缘。<a id="a-90"></a>每自独行不共众去。<a id="a-91"></a>恐与人行谈论世事妨修行业。<a id="a-92"></a>其有暂申礼谒闻说少法。<a id="a-93"></a>或得同预道场亲承教训。<a id="a-94"></a>或曾不见闻披寻教义。<a id="a-95"></a>或展转授净土法门者。<a id="a-96"></a>京华诸州僧尼士女。<a id="a-97"></a>至有投身高岭。<a id="a-98"></a>或委命深泉。<a id="a-99"></a>或自堕高枝焚身供养。<a id="a-9A"></a>略闻远近百余人。<a id="a-9B"></a>诸修梵行弃舍妻子。<a id="a-9C"></a>诵阿弥陀经</p>
  <p data-pb></p>
  <h2 id="a9D">金台法照大师</h2>
  <p id="a9E">法照。<a id="a-9F"></a>唐大历二年栖于衡州云峰寺。<a id="a-9G"></a>慈忍戒定为时所归。<a id="a-9H"></a>一旦于僧堂食。<a id="a-9I"></a>钵中睹五色云云中有寺。<a id="a-9J"></a>寺之东北有大山。<a id="a-9K"></a>山有涧。<a id="a-9L"></a>涧北有石门。<a id="a-9M"></a>门去可五里复有一寺。<a id="a-9N"></a>金牓题曰大圣竹林寺。<a id="a-9O"></a>照虽目睹而其心内尚怀陨获。<a id="a-9P"></a>他日食时复于钵中见五色云。<a id="a-9Q"></a>云现数寺无有山林秽恶纯金色界。<a id="a-9R"></a>池台楼观众宝间错。<a id="a-9S"></a>万菩萨众而处其中。<a id="a-9T"></a>中有诸佛严净国土种种胜相。<a id="a-9U"></a>照欣所见因访问之。<a id="a-9V"></a>有嘉延昙晖二僧曰。<a id="a-9W"></a>圣神变化不可以凡情测。<a id="a-9X"></a>若论山川面势乃五台尔。<a id="a-9Y"></a>四年夏照于衡州湖东寺启五会念佛道场。<a id="a-9Z"></a>其年六月二日五色祥云弥覆其寺。<a id="a-9a"></a>云中亦有楼阁。<a id="a-9b"></a>阁上有数梵僧。<a id="a-9c"></a>身可丈余执锡行道。</p>
  <p data-pb></p>
  <h2 id="a9d">睦州少康法师</h2>
  <p id="a9e">缙云仙都人。<a id="a-9f"></a>母罗氏。<a id="a-9g"></a>游鼎湖峰。<a id="a-9h"></a>得玉女捧青莲花授之。<a id="a-9i"></a>且曰此华吉祥。<a id="a-9j"></a>授之于汝。<a id="a-9k"></a>当生贵子。<a id="a-9l"></a>及生康日青光满室香似芙蕖。<a id="a-9m"></a>年十有五诵法华楞严等经五部。<a id="a-9n"></a>寻往越学究毗尼。<a id="a-9o"></a>及听华严瑜珈诸论。<a id="a-9p"></a>贞元初至洛下白马寺。<a id="a-9q"></a>见殿内文字累放光明。<a id="a-9r"></a>康不能测即探而取之。<a id="a-9s"></a>乃善导昔为西方化导文也。<a id="a-9t"></a>康曰若于净土有缘。<a id="a-9u"></a>当使此文光明再发。<a id="a-9v"></a>此愿未已果重闪烁。<a id="a-9w"></a>康曰。<a id="a-9x"></a>劫石可移而我之愿无易也。<a id="a-9y"></a>遂之长安善导影堂。<a id="a-9z"></a>大陈荐献倏见善导现于空中。<a id="a-A0"></a>谓康曰。<a id="a-A1"></a>汝依吾教利乐有情。<a id="a-A2"></a>则汝之功当生安养。<a id="a-A3"></a>康闻如有所证。<a id="a-A4"></a>南适江陵果愿寺。<a id="a-A5"></a>路逢一僧曰。<a id="a-A6"></a>汝欲化人念佛当往新定。<a id="a-A7"></a>言讫而隐。<a id="a-A8"></a>洎到睦州人未从化。<a id="a-A9"></a>康乃乞钱诱引小儿曰。<a id="a-AA"></a>能念阿弥陀佛一声与汝一钱。<a id="a-AB"></a>小儿务得其钱念佛者众。<a id="a-AC"></a>师曰。<a id="a-AD"></a>念佛十声乃与一钱。<a id="a-AE"></a>如是一年大小贵贱凡见康者。<a id="a-AF"></a>则曰阿弥陀佛。<a id="a-AG"></a>于是念佛之人盈溢道路。<a id="a-AH"></a>贞元十年康于乌龙山建净土道场。<a id="a-AI"></a>筑坛三级聚人。<a id="a-AJ"></a>午夜行道入道场。<a id="a-AK"></a>时康自升座。<a id="a-AL"></a>令男女弟子面西高声念阿弥陀佛。<a id="a-AM"></a>众见师念佛一声佛从口出。<a id="a-AN"></a>连念十声若联珠状。<a id="a-AO"></a>康曰汝等见佛不。<a id="a-AP"></a>如见佛者决生净土。<a id="a-AQ"></a>其礼佛人亦有不见佛者。<a id="a-AR"></a>贞元二十一年十月三日嘱累道俗。<a id="a-AS"></a>当于安养起增进心。<a id="a-AT"></a>于阎浮提生厌离想。<a id="a-AU"></a>此时见佛真我弟子。<a id="a-AV"></a>言讫。<a id="a-AW"></a>放异光数道奄然而逝。<a id="a-AX"></a>塔于台子岩。<a id="a-AY"></a>天自德韶禅师重新之后之人多指其塔为善导</p>
  <p data-pb></p>
  <h2 id="aAZ">省常大师</h2>
  <p id="aAa">讳省常。<a id="a-Ab"></a>字造微。<a id="a-Ac"></a>颜氏子钱塘人。<a id="a-Ad"></a>十七岁出家受具戒行谨严。<a id="a-Ae"></a>通大乘起信。<a id="a-Af"></a>习天台止观法门。<a id="a-Ag"></a>续庐山远公遗风。<a id="a-Ah"></a>宋淳化中住杭州西湖昭庆寺。<a id="a-Ai"></a>专修净业结净行社。<a id="a-Aj"></a>相国向公王文正公且为社首。<a id="a-Ak"></a>士大夫预会皆投诗颂自称净行弟子。<a id="a-Al"></a>师乃自刺指血和墨。<a id="a-Am"></a>书华严经净行品。<a id="a-An"></a>每书一字三拜三围绕三称佛名。<a id="a-Ao"></a>刊板印成千卷分施千人。<a id="a-Ap"></a>又以栴檀香雕造毗卢遮那佛。<a id="a-Aq"></a>像成而跪地合掌发誓愿云。<a id="a-Ar"></a>我与一千大众八十比丘。<a id="a-As"></a>始从今日发菩提心。<a id="a-At"></a>穷未来际行菩萨行。<a id="a-Au"></a>愿尽此报身以生安养国。<a id="a-Av"></a>翰林承旨宋白撰碑。<a id="a-Aw"></a>翰林学士苏易简作净行品序。<a id="a-Ax"></a>状元孙何题社客于碑阴。<a id="a-Ay"></a>孤山圆法师作师行业记中引苏公序曰。<a id="a-Az"></a>予当布发以承其足。<a id="a-B0"></a>剜身以请其法犹无嗔恨。<a id="a-B1"></a>况陋文浅学而有吝惜哉。<a id="a-B2"></a>宋公碑曰。<a id="a-B3"></a>师慕远公启庐山之净社。<a id="a-B4"></a>易莲花为净行之名。<a id="a-B5"></a>远公当衰季之时所结者半隐沦之士。<a id="a-B6"></a>上人属升平之世所交者多有德之贤。<a id="a-B7"></a>方前则名士且多。<a id="a-B8"></a>垂裕则津梁曷已。<a id="a-B9"></a>因二公之言想当时之盛亦可概见矣。<a id="a-BA"></a>天禧四年正月十二日示寂寿六十二。</p>
  <p data-pb></p>
  <h2 id="aBB">长芦慈觉禅师</h2>
  <p id="aBC">师讳宗赜。<a id="a-BD"></a>号慈觉。<a id="a-BE"></a>襄阳人也。<a id="a-BF"></a>父早亡。<a id="a-BG"></a>母陈氏鞠养于舅氏。<a id="a-BH"></a>少习儒业志节高迈学问宏博。<a id="a-BI"></a>二十九岁礼真州长芦秀禅师出家。<a id="a-BJ"></a>参通玄理明悟如来正法眼藏。<a id="a-BK"></a>元祐中住长芦寺。<a id="a-BL"></a>迎母于方丈东室。<a id="a-BM"></a>劝母剪发。<a id="a-BN"></a>甘旨之外。<a id="a-BO"></a>勉进持念阿弥陀佛。<a id="a-BP"></a>日以勤志始终七载。<a id="a-BQ"></a>母临终际果念佛无疾吉祥而逝。<a id="a-BR"></a>师自谓报亲之心尽矣。<a id="a-BS"></a>乃制劝孝文。<a id="a-BT"></a>列一百二十位。<a id="a-BU"></a>撰苇江集坐禅箴。<a id="a-BV"></a>仍遵庐山之规。<a id="a-BW"></a>建莲花胜会。<a id="a-BX"></a>普劝僧俗同修念佛。<a id="a-BY"></a>导以观想其次立法。<a id="a-BZ"></a>预会日念阿弥陀佛。<a id="a-Ba"></a>自百声至千声。<a id="a-Bb"></a>千声至万声。<a id="a-Bc"></a>回向发愿期生净土。<a id="a-Bd"></a>各于日下以十字计之以办功课。<a id="a-Be"></a>师一夕梦一人乌巾白衣风貌清美。<a id="a-Bf"></a>可三十许。<a id="a-Bg"></a>揖谓师曰。<a id="a-Bh"></a>欲入莲花会告书一名。<a id="a-Bi"></a>师乃取会录问曰何姓名。<a id="a-Bj"></a>答曰普慧。<a id="a-Bk"></a>书已。<a id="a-Bl"></a>白衣又云。<a id="a-Bm"></a>家兄亦告上一名。<a id="a-Bn"></a>师曰令兄何名。<a id="a-Bo"></a>答曰普贤。<a id="a-Bp"></a>言讫遂隐。<a id="a-Bq"></a>师觉已谓诸耆宿曰。<a id="a-Br"></a>华严经离世间品。<a id="a-Bs"></a>有普贤普慧二菩萨助扬佛法。<a id="a-Bt"></a>吾令建会共期西方。<a id="a-Bu"></a>感二大士幽赞。<a id="a-Bv"></a>乃以二大士为会首云。<a id="a-Bw"></a>于是远近皆向化焉。</p>
  <h2 id="aBx">永明寿禅师</h2>
  <p id="aBy">师名延寿。<a id="a-Bz"></a>字冲玄。<a id="a-C0"></a>号抱一子。<a id="a-C1"></a>丹阳人。<a id="a-C2"></a>父王氏生而早异父母有诤。<a id="a-C3"></a>即从高榻奋身于地。<a id="a-C4"></a>二亲息诤。<a id="a-C5"></a>长为儒十六岁献吴越王齐天赋。<a id="a-C6"></a>众推间世之才。<a id="a-C7"></a>欲出家父母不听。<a id="a-C8"></a>遂刺心血濡毫断荤终期副心。<a id="a-C9"></a>三十四岁依龙册寺永明大师落发受具。<a id="a-CA"></a>朝供众夜习禅。<a id="a-CB"></a>因览智度论云。<a id="a-CC"></a>佛世一老人求出家。<a id="a-CD"></a>舍利弗不许。<a id="a-CE"></a>佛观此人曩劫采樵。<a id="a-CF"></a>为虎所逼上树失声念南无佛。<a id="a-CG"></a>有此微善遇佛得度获罗汉果。<a id="a-CH"></a>师念世间业系众生不能解脱。<a id="a-CI"></a>惟念佛可以诱化。<a id="a-CJ"></a>乃印弥陀塔四十万本。<a id="a-CK"></a>劝人礼念一日忏堂绕旋次。<a id="a-CL"></a>忽普贤像前莲华在手。<a id="a-CM"></a>因思宿愿进退未决遂作二纸阄。<a id="a-CN"></a>一曰一心禅定。<a id="a-CO"></a>一曰万善生净土。<a id="a-CP"></a>中夜冥心自期曰。<a id="a-CQ"></a>于此二途功行成者须七度拈起。<a id="a-CR"></a>并得万善生净土阄。<a id="a-CS"></a>一无间隔。<a id="a-CT"></a>于是每日诵经礼佛念佛说戒施食放生。<a id="a-CU"></a>日行利益事一百八件未尝暂怠。<a id="a-CV"></a>越王创净慈寺命住持。<a id="a-CW"></a>赐智觉禅师号。<a id="a-CX"></a>会三宗师德。<a id="a-CY"></a>制宗镜录一百卷。<a id="a-CZ"></a>万善同归集神栖安养赋等九十七卷并行于世。<a id="a-Ca"></a>师志诚殷重专以念佛劝人同生净土。<a id="a-Cb"></a>世称宗门之标准。<a id="a-Cc"></a>净业之白眉临终预知时至。<a id="a-Cd"></a>殊胜甚多荼毗舍利鳞砌于身。<a id="a-Ce"></a>尝有僧死入冥。<a id="a-Cf"></a>见阎王殿左供养画僧一[巾*(穴/登)]。<a id="a-Cg"></a>礼拜勤致云是永明寿禅师。<a id="a-Ch"></a>此人生西方上品故礼敬之。</p>
  <h2 id="aCi">天竺慈云忏主</h2>
  <p id="aCj">师讳遵式。<a id="a-Ck"></a>字知白。<a id="a-Cl"></a>姓叶台州临海县人也。<a id="a-Cm"></a>号慈云忏主。<a id="a-Cn"></a>其母乞灵于古观音遂生法师。<a id="a-Co"></a>初住东掖山师义全。<a id="a-Cp"></a>十八祝发。<a id="a-Cq"></a>先于禅林寺习律。<a id="a-Cr"></a>继入国清普贤像前燃指誓习台教。<a id="a-Cs"></a>学高行苦名冠二浙。<a id="a-Ct"></a>博习教观专志安养。<a id="a-Cu"></a>尝要期般舟三昧九十日。<a id="a-Cv"></a>素苦学呕血。<a id="a-Cw"></a>处道场两足皮裂师以死自誓。<a id="a-Cx"></a>忽一日恍若梦寐见白衣观音。<a id="a-Cy"></a>垂手指口中引出数虫。<a id="a-Cz"></a>又指间出甘露注其口。<a id="a-D0"></a>身心清凉自此宿疾顿愈。<a id="a-D1"></a>出忏顶相高寸余。<a id="a-D2"></a>双手下垂过膝。<a id="a-D3"></a>声如鸣钟皆与旧异众皆叹仰之。<a id="a-D4"></a>师建下天竺寺数百间。<a id="a-D5"></a>三经贼难每爇而火自灭。<a id="a-D6"></a>乃愿力坚固所致。<a id="a-D7"></a>师当化之日山中人见大星殒于灵鹫峰。<a id="a-D8"></a>度弟子百人。<a id="a-D9"></a>学徒千数。<a id="a-DA"></a>临终界炷香瞻像而祝之曰。<a id="a-DB"></a>十方诸佛同住实际。<a id="a-DC"></a>愿住此实际受我一炷之香。<a id="a-DD"></a>诸佛证明往生安养。<a id="a-DE"></a>或问其所归者以净土寂光对之。<a id="a-DF"></a>至其夕坐终当天圣年间也。<a id="a-DG"></a>寿六十九腊五十。<a id="a-DH"></a>着往生净土决疑行愿二门。<a id="a-DI"></a>及净土忏法。<a id="a-DJ"></a>金光明观音诸本忏仪行于世。<a id="a-DK"></a>天台风教益盛于吴越者。<a id="a-DL"></a>实资夫天竺慈云之德也。<a id="a-DM"></a>观决疑行愿二门。<a id="a-DN"></a>经曰十方谛求更无余乘。<a id="a-DO"></a>唯一佛乘斯之谓欤。<a id="a-DP"></a>忏主悟本性之常寂光。<a id="a-DQ"></a>履唯心之佛土净自利利他。<a id="a-DR"></a>事理无碍著述数百篇。<a id="a-DS"></a>每发言皆以净土为归向之宗。<a id="a-DT"></a>大阐诸经教理普化一切。<a id="a-DU"></a>自忏文传流于世。<a id="a-DV"></a>往生净土者不知其几千万人。<a id="a-DW"></a>继天台之道。<a id="a-DX"></a>赞净土之化。<a id="a-DY"></a>世未有也。</p>
  <h2 id="aDZ">文潞公传</h2>
  <p id="aDa">公姓文。<a id="a-Db"></a>讳彦博。<a id="a-Dc"></a>守洛阳。<a id="a-Dd"></a>尝致斋往龙安寺瞻礼圣像。<a id="a-De"></a>忽见像坏堕地略不加敬。<a id="a-Df"></a>但瞻视而出。<a id="a-Dg"></a>傍有僧曰何不作礼。<a id="a-Dh"></a>公曰。<a id="a-Di"></a>像既坏吾将何礼。<a id="a-Dj"></a>僧曰先德道。<a id="a-Dk"></a>譬如官路土人掘以为像。<a id="a-Dl"></a>智者知路土。<a id="a-Dm"></a>凡人谓像生。<a id="a-Dn"></a>后时官欲行还将像填路。<a id="a-Do"></a>像本不生灭路亦无新故。<a id="a-Dp"></a>公闻之有省由是慕道甚力。<a id="a-Dq"></a>专念阿弥陀佛期生净土。<a id="a-Dr"></a>晨香夜坐未尝少废。<a id="a-Ds"></a>每发愿曰。<a id="a-Dt"></a>愿我常精进勤修一切善。<a id="a-Du"></a>愿我了心宗广度诸含识。<a id="a-Dv"></a>每见一切人则劝以念佛。<a id="a-Dw"></a>誓结十万人缘同生净土。<a id="a-Dx"></a>如如居士有颂赞曰。<a id="a-Dy"></a>知公胆气大如天。<a id="a-Dz"></a>愿结西方十万缘。<a id="a-E0"></a>不为一身求活计。<a id="a-E1"></a>大家齐上渡头船。</p>
  <h2 id="aE2">潞府宗坦疏主</h2>
  <p id="aE3">师俗姓申氏。<a id="a-E4"></a>本贯潞州黎城人也。<a id="a-E5"></a>自幼年于本州延祥院出家。<a id="a-E6"></a>礼僧道恭为师。<a id="a-E7"></a>年十六落发授具。<a id="a-E8"></a>少通义学为时所称。<a id="a-E9"></a>长而遍访名师广弘知见。<a id="a-EA"></a>自尔讲林德誉垂五十年。<a id="a-EB"></a>以大藏为游息。<a id="a-EC"></a>以圆顿作门庭。<a id="a-ED"></a>先讲圆觉等经。<a id="a-EE"></a>后集圆觉十六观经等疏。<a id="a-EF"></a>老年多于唐邓汝颖之间。<a id="a-EG"></a>讲净土观经。<a id="a-EH"></a>兼劝人念佛求生安养。<a id="a-EI"></a>是时听者如云皆禀净业。<a id="a-EJ"></a>后于唐州青台镇誓求安养。<a id="a-EK"></a>念佛观想以为常住。<a id="a-EL"></a>三业四仪未尝暂忘。<a id="a-EM"></a>大宋政和四年四月二十七日。<a id="a-EN"></a>忽于梦中见弥陀化佛。<a id="a-EO"></a>告曰。<a id="a-EP"></a>汝说法只有六日在。<a id="a-EQ"></a>后当生净土也。<a id="a-ER"></a>师觉白众曰。<a id="a-ES"></a>吾修求安养。<a id="a-ET"></a>似得因缘相应。<a id="a-EU"></a>适来化佛告我得生净土敢不信乎。<a id="a-EV"></a>次日虽觉不豫讲唱不辍。<a id="a-EW"></a>于当年五月初四日丑时自知时至。<a id="a-EX"></a>乃鸣钟集众告曰。<a id="a-EY"></a>因缘聚散固当有时。<a id="a-EZ"></a>净土胜缘唯凭时刻。<a id="a-Ea"></a>幸望大众念佛助往。<a id="a-Eb"></a>又告曰享年七十六。<a id="a-Ec"></a>四大分离处。<a id="a-Ed"></a>净土礼弥陀永超三界苦。<a id="a-Ee"></a>言讫坐灭。<a id="a-Ef"></a>满空雷鸣白云覆地。<a id="a-Eg"></a>从西而来三日方歇。<a id="a-Eh"></a>师先有玛瑙念珠一串。<a id="a-Ei"></a>临终盘于指上。<a id="a-Ej"></a>众人竟不能取。<a id="a-Ek"></a>感应事繁如别处说。</p>
  <h2 id="aEl">慈照宗主</h2>
  <p id="aEm">师讳子元。<a id="a-En"></a>号万事休。<a id="a-Eo"></a>平江昆山茅氏子。<a id="a-Ep"></a>母柴氏夜梦佛一尊入门。<a id="a-Eq"></a>次旦遂生。<a id="a-Er"></a>因名佛来。<a id="a-Es"></a>父母早亡。<a id="a-Et"></a>投本州延祥寺志通出家。<a id="a-Eu"></a>习诵法华经。<a id="a-Ev"></a>十九岁落发。<a id="a-Ew"></a>习止观禅法。<a id="a-Ex"></a>一日正定中闻鸦声悟道。<a id="a-Ey"></a>乃有颂曰。<a id="a-Ez"></a>二十余年纸上寻。<a id="a-F0"></a>寻来寻去转沉吟。<a id="a-F1"></a>忽然听得慈鸦叫。<a id="a-F2"></a>始信从前错用心。<a id="a-F3"></a>于是利他心切发广度愿。<a id="a-F4"></a>乃慕庐山远公莲社遗风。<a id="a-F5"></a>劝人归依三宝受持五戒。<a id="a-F6"></a>一不杀二不盗三不淫四不妄五不酒。<a id="a-F7"></a>念阿弥陀佛五声以证五戒。<a id="a-F8"></a>普结净缘欲令世人。<a id="a-F9"></a>净五根。<a id="a-FA"></a>得五力。<a id="a-FB"></a>出五浊也。<a id="a-FC"></a>乃撮集大藏要言。<a id="a-FD"></a>编成莲宗晨朝忏仪。<a id="a-FE"></a>代为法界众生礼佛忏悔祈生安养。<a id="a-FF"></a>后往淀山湖。<a id="a-FG"></a>创立莲宗忏堂同修净业。<a id="a-FH"></a>述圆融四土三观。<a id="a-FI"></a>选佛图开示莲宗眼目。<a id="a-FJ"></a>四十六岁障临江州。<a id="a-FK"></a>逆顺境中未尝动念。<a id="a-FL"></a>随方劝化即成颂文。<a id="a-FM"></a>目曰西行集。<a id="a-FN"></a>乾道二年寿圣高宗诏至德寿殿。<a id="a-FO"></a>演说净土法门。<a id="a-FP"></a>特赐劝修净业。<a id="a-FQ"></a>莲宗导师慈照宗主。<a id="a-FR"></a>就钱塘西湖昭庆寺。<a id="a-FS"></a>祝圣谢恩佛事毕回平江。<a id="a-FT"></a>尝发誓言。<a id="a-FU"></a>愿大地人普觉妙道。<a id="a-FV"></a>每似四字为定名之宗。<a id="a-FW"></a>示导教人。<a id="a-FX"></a>专念弥陀同生净土。<a id="a-FY"></a>从此宗风大振。<a id="a-FZ"></a>师集弥陀节要。<a id="a-Fa"></a>法华百心。<a id="a-Fb"></a>证道歌。<a id="a-Fc"></a>风月集行于世。<a id="a-Fd"></a>三月二十三日。<a id="a-Fe"></a>于铎城倪普建宅。<a id="a-Ff"></a>告诸徒曰。<a id="a-Fg"></a>吾化缘已毕时当行矣。<a id="a-Fh"></a>言讫合掌辞众奄然示寂。<a id="a-Fi"></a>二十七日荼毗舍利无数。<a id="a-Fj"></a>塔于松江力及市五港吾觉昌宅。<a id="a-Fk"></a>敕谥最胜之塔。</p>
  <h2 id="aFl">宋朝无为子杨提刑</h2>
  <p id="aFm">公讳杰。<a id="a-Fn"></a>字次公。<a id="a-Fo"></a>无为郡人。<a id="a-Fp"></a>道号无为子。<a id="a-Fq"></a>雄才俊迈年少登科。<a id="a-Fr"></a>官至尚书主客郎提点两浙刑狱事。<a id="a-Fs"></a>而又尊崇佛法。<a id="a-Ft"></a>明悟禅宗江西临济下棒喝之辈犹谓常流。<a id="a-Fu"></a>复阐扬弥陀教观接诱方来括其所谈。<a id="a-Fv"></a>乃谓众生根有利钝。<a id="a-Fw"></a>其近而易知简而易行者。<a id="a-Fx"></a>唯西方净土也。<a id="a-Fy"></a>但能一心观念总摄散心。<a id="a-Fz"></a>仗弥陀愿力直超安养。<a id="a-G0"></a>更无他趣决取成功矣。<a id="a-G1"></a>龙树所谓易行之道依他力故也。<a id="a-G2"></a>公作天台十疑论序。<a id="a-G3"></a>王古直指净土决疑集序。<a id="a-G4"></a>法宝僧监。<a id="a-G5"></a>弥陀宝阁记。<a id="a-G6"></a>安乐国三十赞。<a id="a-G7"></a>备陈西方要律。<a id="a-G8"></a>诚为万世往生龟鉴矣。<a id="a-G9"></a>公有辅道集专记佛乘。<a id="a-GA"></a>东坡作序。<a id="a-GB"></a>其略曰。<a id="a-GC"></a>无为子宿禀灵机遍参知识。<a id="a-GD"></a>凡所谓具烁罗眼者。<a id="a-GE"></a>次公目击而道存焉。<a id="a-GF"></a>公晚年作监司郡守。<a id="a-GG"></a>乃画丈六弥陀尊像。<a id="a-GH"></a>随行观念至寿终时。<a id="a-GI"></a>感佛来迎端坐而化。<a id="a-GJ"></a>辞世颂曰。<a id="a-GK"></a>生亦无可恋死亦无可舍。<a id="a-GL"></a>太虚空中之乎者也。<a id="a-GM"></a>将错就错西方极乐。<a id="a-GN"></a>宣和中有荆王夫人神游净土。<a id="a-GO"></a>见公坐莲华上则往生必矣。<a id="a-GP"></a>然则本朝士大夫洪赞净方入正定聚者。<a id="a-GQ"></a>唯公洎王敏仲侍郎二人而已。<a id="a-GR"></a>岂非天欲久其道。<a id="a-GS"></a>世必生其人者欤。</p>
  <h2 id="aGT">龙舒居士王虚中</h2>
  <p id="aGU">国学进士王日休。<a id="a-GV"></a>字虚中君。<a id="a-GW"></a>自行之智化他之悲。<a id="a-GX"></a>已见张于湖序文兹不再述。<a id="a-GY"></a>公龙舒人。<a id="a-GZ"></a>有净土文。<a id="a-Ga"></a>因以为号。<a id="a-Gb"></a>其文盛行天下。<a id="a-Gc"></a>修净业者莫不览之。<a id="a-Gd"></a>乾道中庐陵李彦弼。<a id="a-Ge"></a>染时疾垂革棺椁已备。<a id="a-Gf"></a>忽梦一人神清貌古。<a id="a-Gg"></a>以手按摩肢体。<a id="a-Gh"></a>弼惊问。<a id="a-Gi"></a>答曰予龙舒居士也。<a id="a-Gj"></a>弼因以疾告。<a id="a-Gk"></a>公曰。<a id="a-Gl"></a>汝起食白粥即差矣。<a id="a-Gm"></a>又曰。<a id="a-Gn"></a>汝还记阚仲雅教汝捷径不。<a id="a-Go"></a>弼曰。<a id="a-Gp"></a>每日念佛不辍。<a id="a-Gq"></a>弼觉因索白弼食之病果愈。<a id="a-Gr"></a>后见公画像俨如梦睹。<a id="a-Gs"></a>弼敬重公称生死骨肉。<a id="a-Gt"></a>遂遣子侄远从其学。<a id="a-Gu"></a>一日忽回曰。<a id="a-Gv"></a>居士于某夜讲书罢如常礼念。<a id="a-Gw"></a>至三鼓忽厉声称阿弥陀佛数声。<a id="a-Gx"></a>唱言佛来接我。<a id="a-Gy"></a>屹然立化。<a id="a-Gz"></a>邦人此夜有梦二青衣引公西行者。<a id="a-H0"></a>又三日前遍别道友勉修净业。<a id="a-H1"></a>有不复相见之语。<a id="a-H2"></a>噫自非了唯心本性之道。<a id="a-H3"></a>达生死变化之数。<a id="a-H4"></a>不臻于是。<a id="a-H5"></a>或疑李之梦因想以成。<a id="a-H6"></a>弼曰其指白粥愈病。<a id="a-H7"></a>又安可欺哉。<a id="a-H8"></a>时丞相益国公周必大。<a id="a-H9"></a>睹君奇迹制为之赞曰。<a id="a-HA"></a>皇皇然而无求。<a id="a-HB"></a>惕惕然而无忧。<a id="a-HC"></a>闵颓风之将坠。<a id="a-HD"></a>揽众善以同流。<a id="a-HE"></a>导之以仁义之源。<a id="a-HF"></a>诱之以寂灭之乐。<a id="a-HG"></a>世知有作而莫识其无为。<a id="a-HH"></a>故中道奄然而示人以真觉。<a id="a-HI"></a>李君谨愿无以报德。<a id="a-HJ"></a>遂刊公像并事迹以传远。<a id="a-HK"></a>自是庐陵家家供事之。</p>
  <h2 id="aHL">仪真王侍郎</h2>
  <p id="aHM">王侍郎讳古。<a id="a-HN"></a>字敏仲。<a id="a-HO"></a>东都人也。<a id="a-HP"></a>曾任尚书礼部侍郎。<a id="a-HQ"></a>因作发运使。<a id="a-HR"></a>遂居仪真。<a id="a-HS"></a>禀性至仁宽慈爱物。<a id="a-HT"></a>大弘佛教开阐化原。<a id="a-HU"></a>曩遇京师乃尊宿丛林之渊薮。<a id="a-HV"></a>尝与之论道。<a id="a-HW"></a>及游江西黄龙翠岩。<a id="a-HX"></a>与晦堂杨岐辈同为禅侣深契宗旨。<a id="a-HY"></a>又悟弥陀净土法门之胜。<a id="a-HZ"></a>博考诸经深究往生贯穿经文发明佛意。<a id="a-Ha"></a>乃作直指净土决疑集三卷。<a id="a-Hb"></a>杨次公提刑作叙载之本传。<a id="a-Hc"></a>侍郎纂集大弥陀经四十八愿。<a id="a-Hd"></a>十六观经九品往生。<a id="a-He"></a>马鸣菩萨大乘起信论。<a id="a-Hf"></a>忠国师对肃宗随意往生念佛三昧宝王论。<a id="a-Hg"></a>及诸经论。<a id="a-Hh"></a>备陈往生净土要门该罗具录。<a id="a-Hi"></a>如称念南无三十六万亿一十一万九千五百同名同号阿弥陀佛。<a id="a-Hj"></a>亦于藏经中。<a id="a-Hk"></a>节出至于诸菩萨论。<a id="a-Hl"></a>净土法门之要皆悉编集。<a id="a-Hm"></a>侍郎平日修行观念之心未尝间歇。<a id="a-Hn"></a>数珠持念常不去手。<a id="a-Ho"></a>行住坐卧悉以西方净观为佛事。<a id="a-Hp"></a>有僧神游净土。<a id="a-Hq"></a>见侍郎与葛繁大夫。<a id="a-Hr"></a>同在净土而作佛事。<a id="a-Hs"></a>乃往生安养之证验也。<a id="a-Ht"></a>弘通净土开示要津。<a id="a-Hu"></a>助阿弥陀普化一切。<a id="a-Hv"></a>自庐山十八贤之后继此道。<a id="a-Hw"></a>以助佛扬化者。<a id="a-Hx"></a>独次公敏仲著名于当时流传数百世之下。<a id="a-Hy"></a>弘通弥陀大教。<a id="a-Hz"></a>广度摄化之盛无有穷尽。<a id="a-I0"></a>则晋代朝士之高致。<a id="a-I1"></a>唯二公独得之。<a id="a-I2"></a>乃能光显前贤。<a id="a-I3"></a>克继其遗风也已上诸祖得道宗师。<a id="a-I4"></a>并系大藏高僧传往生传宝珠集中录出。<a id="a-I5"></a>如慈照宗主道化盛行于世。<a id="a-I6"></a>王臣僧俗悉皆崇向念佛得道者甚众。<a id="a-I7"></a>及观诸传录中都不备载无文可考。<a id="a-I8"></a>今搜访慈照宗主事迹已入集。<a id="a-I9"></a>其余应有一切在家出家念佛得道名行之士。<a id="a-IA"></a>专侯高贤用心寻究实录。<a id="a-IB"></a>广为发扬即当补入刊行。<a id="a-IC"></a>庶免埋没前修之德。<a id="a-ID"></a>仰亦法门之光幸也。</p>
 </body>
</html>