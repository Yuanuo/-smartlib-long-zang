<!doctype html>
<html id="z3IBXMx1jS" data-ver="1180">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第三</h1>
  <p id="a2">太古诸君(太至极也。<a id="a-3"></a>古兆今也。<a id="a-4"></a>君主也。<a id="a-5"></a>白虎通。<a id="a-6"></a>群也。<a id="a-7"></a>群下之归心也)</p>
  <p id="a8">⊙盘古首君治一万八千岁(列子曰。<a id="a-9"></a>运即盘古也。<a id="a-A"></a>北山曰。<a id="a-B"></a>天曰高一丈。<a id="a-C"></a>地曰厚一丈。<a id="a-D"></a>盘古曰。<a id="a-E"></a>长一丈。<a id="a-F"></a>头极东。<a id="a-G"></a>足极西。<a id="a-H"></a>左手极南。<a id="a-I"></a>右手极北。<a id="a-J"></a>开目为曙。<a id="a-K"></a>闭目为夜。<a id="a-L"></a>呼为暑。<a id="a-M"></a>吸为寒。<a id="a-N"></a>吹气成风云。<a id="a-O"></a>吐气成雷霆。<a id="a-P"></a>四时行焉。<a id="a-Q"></a>万物生焉。<a id="a-R"></a>八纮九围之大。<a id="a-S"></a>其孰与多。<a id="a-T"></a>三皇五纪之。<a id="a-U"></a>尊其孰与先。<a id="a-V"></a>古今记盘古死后形分物象也)</p>
  <p id="aW">⊙天皇氏。<a id="a-X"></a>一身十三头。<a id="a-Y"></a>韦昭曰。<a id="a-Z"></a>兄弟十三人。<a id="a-a"></a>分地治化。<a id="a-b"></a>各一万八千岁。<a id="a-c"></a>古今记曰。<a id="a-d"></a>天皇一身。<a id="a-e"></a>上十三首也。</p>
  <p id="af">⊙地皇氏。<a id="a-g"></a>一身十一头。<a id="a-h"></a>韦昭曰。<a id="a-i"></a>兄弟十一人。<a id="a-j"></a>治一万一千年。<a id="a-k"></a>帝王甲子云。<a id="a-l"></a>九千年也。<a id="a-m"></a>有云三皇皆一万八千年。</p>
  <p id="an">⊙人皇氏。<a id="a-o"></a>一身九头。<a id="a-p"></a>韦昭曰兄弟九人。<a id="a-q"></a>分治九州。<a id="a-r"></a>帝王甲子云。<a id="a-s"></a>四千五百年。<a id="a-t"></a>人皇六十五代。<a id="a-u"></a>四万五千六百年。</p>
  <p id="av">⊙五纪。</p>
  <p id="aw">五龙纪五姓。<a id="a-x"></a>在位二十七万三千六百年。<a id="a-y"></a>时人食叶居巢。</p>
  <p id="az">摄提纪七十二姓。<a id="a-10"></a>在位六十四万九千五百二十年。<a id="a-11"></a>始分昼夜日时月朔。<a id="a-12"></a>月为玉兔虾蟆。<a id="a-13"></a>金乌三足。<a id="a-14"></a>出扶桑没咸池也。</p>
  <p id="a15">合熊纪三姓。<a id="a-16"></a>在位六万三千年也。</p>
  <p id="a17">连迳纪六姓在位六万九千年。<a id="a-18"></a>韦昭曰。<a id="a-19"></a>三万二千年。</p>
  <p id="a1A">叙命纪四姓。<a id="a-1B"></a>在位四万年也。</p>
  <p id="a1C">⊙有巢氏。<a id="a-1D"></a>百代不记年。<a id="a-1E"></a>礼曰。<a id="a-1F"></a>昔者先王未有宫室。<a id="a-1G"></a>冬则茔窟。<a id="a-1H"></a>夏则居橹巢。<a id="a-1I"></a>未有火化。<a id="a-1J"></a>食草木之实鸟兽之肉。<a id="a-1K"></a>饮血茹毛也。</p>
  <p id="a1L">⊙燧人氏。<a id="a-1M"></a>钻木出火。<a id="a-1N"></a>礼曰。<a id="a-1O"></a>燔黍擘豚。<a id="a-1P"></a>注曰。<a id="a-1Q"></a>中古未有釜甑。<a id="a-1R"></a>择米脾肉加于烧石之上食矣。<a id="a-1S"></a>古今记曰。<a id="a-1T"></a>以木德王。<a id="a-1U"></a>治八万年。</p>
  <p id="a1V">大古以还。<a id="a-1W"></a>四时既序。<a id="a-1X"></a>昼夜长短。<a id="a-1Y"></a>分至斯兴。<a id="a-1Z"></a>书曰。<a id="a-1a"></a>期三百有六旬有六日。<a id="a-1b"></a>以闰月定四时成岁(天体至圆。<a id="a-1c"></a>周围三百六十五度四分度之一。<a id="a-1d"></a>绕地左旋。<a id="a-1e"></a>常一日一周而过一度。<a id="a-1f"></a>日丽天而少迟。<a id="a-1g"></a>故日行一日亦绕地一周。<a id="a-1h"></a>而在天为不及一度。<a id="a-1i"></a>积三百六十五日九百四十分日之二百三十五而与天会。<a id="a-1j"></a>是一岁日行之数也。<a id="a-1k"></a>月丽天而尤迟。<a id="a-1l"></a>一日常不及天十三度十九分度之七。<a id="a-1m"></a>积二十九日九百四十分日之四百九十九而与日会。<a id="a-1n"></a>十二会得全日三百四十八余分之积。<a id="a-1o"></a>又五千九百八十八如日法。<a id="a-1p"></a>九百四十而一得六不尽三百四十八。<a id="a-1q"></a>通计得日三百五十四九百四十分日之三百四十八。<a id="a-1r"></a>是一岁月行之数也。<a id="a-1s"></a>岁有十二月。<a id="a-1t"></a>月有三十日。<a id="a-1u"></a>三百六十者。<a id="a-1v"></a>一藏之常数也。<a id="a-1w"></a>故日与天会而多五日九百四十分日之二百三十五者。<a id="a-1x"></a>为气盈月与日会而少五日九百四十分日之五百九十二者为朔虚而闰生焉。<a id="a-1y"></a>故一岁闰率则十日九百四十分日之八百二十七。<a id="a-1z"></a>三岁一闰则三十二日九百四十分日之六百单一。<a id="a-20"></a>五岁再闰则五十四日九百四十分日之三百七十五。<a id="a-21"></a>十有九岁七闰则气朔分齐。<a id="a-22"></a>是为一章也。<a id="a-23"></a>故三年不置闰。<a id="a-24"></a>则春之一月入于夏。<a id="a-25"></a>而时渐不定矣。<a id="a-26"></a>子之一月入于丑。<a id="a-27"></a>而岁渐不成矣。<a id="a-28"></a>积之之久至于三失闰。<a id="a-29"></a>则春皆入夏。<a id="a-2A"></a>而时全不定矣。<a id="a-2B"></a>十二次失闰。<a id="a-2C"></a>子皆入丑。<a id="a-2D"></a>岁全不成矣)</p>
  <p id="a2E">三皇(中庸子曰。<a id="a-2F"></a>皇大也。<a id="a-2G"></a>内外无为。<a id="a-2H"></a>以道化民者也)</p>
  <p id="a2I">雷氏曰(上古洪荒起自三皇羲农轩辕)</p>
  <p id="a2J">⊙太昊伏羲氏(风姓。<a id="a-2K"></a>号太昊。<a id="a-2L"></a>母曰华胥。<a id="a-2M"></a>履巨人迹感而生焉。<a id="a-2N"></a>蛇身人首。<a id="a-2O"></a>养牺牲以庖厨。<a id="a-2P"></a>亦曰。<a id="a-2Q"></a>庖牺。<a id="a-2R"></a>安国首之王。<a id="a-2S"></a>谥静民。<a id="a-2T"></a>则法曰皇)木德都陈留(令兖州小黄县界)在位。<a id="a-2U"></a>一百一十年。<a id="a-2V"></a>始画八卦。<a id="a-2W"></a>造书契(以代结绳之制由是文籍生焉)制嫁娶(女适曰嫁男婚曰娶)设网罟以取鱼(网罗也。<a id="a-2X"></a>尔雅鸟[(ㄇ@︿)/古]谓之罗。<a id="a-2Y"></a>鱼罟谓之筌。<a id="a-2Z"></a>兔[(ㄇ@︿)/古]谓之置)造二十五弦瑟(长七尺二寸广一尺八寸)女娲氏(姓风。<a id="a-2a"></a>伏羲之妹。<a id="a-2b"></a>能变化万物也)造笙簧(长四尺。<a id="a-2c"></a>列管匏中施簧。<a id="a-2d"></a>大者十九簧小者十三簧。<a id="a-2e"></a>竿三十七。<a id="a-2f"></a>簧长四尺二寸。<a id="a-2g"></a>用竹为之。<a id="a-2h"></a>形状参差如鸟羽)炼五色石以补天缺。<a id="a-2i"></a>断鳌足以立四极。<a id="a-2j"></a>在位一百四十年。</p>
  <p id="a2k">共工氏　大庭氏　柏皇氏　中央氏　陆栗氏　骊连氏　[亦-〦+(並-(前-刖))]胥氏　尊卢氏　混沌氏　昊英氏　葛天氏　朱襄氏　阴康氏　无怀氏。<a id="a-2l"></a>凡一十五代。<a id="a-2m"></a>通一万七千七百八十七年。<a id="a-2n"></a>经史不载。</p>
  <p id="a2o">⊙社神(昔共工氏有子。<a id="a-2p"></a>曰后土。<a id="a-2q"></a>能平九州。<a id="a-2r"></a>祀为社神五土之主。<a id="a-2s"></a>五土者。<a id="a-2t"></a>谓山川陂泽丘陵坟衍原隰也。<a id="a-2u"></a>土远广润封土祀之以报土功。<a id="a-2v"></a>不知何代配乎后土。<a id="a-2w"></a>更俟知者)</p>
  <p id="a2x">⊙炎帝神农氏(姜姓。<a id="a-2y"></a>号炎帝母女登氏。<a id="a-2z"></a>感神龙而生。<a id="a-30"></a>人身牛首。<a id="a-31"></a>长于姜水。<a id="a-32"></a>因以为姓也)王火德。<a id="a-33"></a>都陈迁曲沃。<a id="a-34"></a>在位一百四十年。<a id="a-35"></a>葬长沙。<a id="a-36"></a>易曰。<a id="a-37"></a>神农氏。<a id="a-38"></a>斲木为耜。<a id="a-39"></a>柔木为耒。<a id="a-3A"></a>始教天下播种五谷。<a id="a-3B"></a>又尝百味为本草治医药演八卦为六十四。<a id="a-3C"></a>作市井货易。<a id="a-3D"></a>作祭[袖-由+昔]制五弦琴。<a id="a-3E"></a>象五行也。<a id="a-3F"></a>自下帝承帝临魁帝明帝直帝来帝哀帝揄罔。<a id="a-3G"></a>凡八代。<a id="a-3H"></a>五百四十年。</p>
  <p id="a3I">⊙(丁亥)　黄帝有熊氏(姓公孙名轩辕。<a id="a-3J"></a>少典次子。<a id="a-3K"></a>生而神灵。<a id="a-3L"></a>弱而能言。<a id="a-3M"></a>幼而循齐。<a id="a-3N"></a>长而敦敏。<a id="a-3O"></a>成而聪明。<a id="a-3P"></a>榆冈末年诸侯相伐。<a id="a-3Q"></a>帝作弧矢征之。<a id="a-3R"></a>天下咸伏。<a id="a-3S"></a>伏虎貔貙貅之于[土*吳]阪。<a id="a-3T"></a>有蚩尤兄弟八十一人铜头铁额。<a id="a-3U"></a>啖沙吞石。<a id="a-3V"></a>是山海之精。<a id="a-3W"></a>以乱天下。<a id="a-3X"></a>战于涿鹿之野。<a id="a-3Y"></a>受斩于中帝。<a id="a-3Z"></a>铸鼎成飞仙。<a id="a-3a"></a>攀龙去也。<a id="a-3b"></a>寿二百一十岁。<a id="a-3c"></a>葬衣冠于桥山)在位一百年。<a id="a-3d"></a>臣左彻(刻木为相。<a id="a-3e"></a>率诸侯朝十年行政)造合宫制衣服。<a id="a-3f"></a>使鲁班造舟车(舟游也。<a id="a-3g"></a>可以济水。<a id="a-3h"></a>车舍也。<a id="a-3i"></a>可以行居)建屋宇制棺椁以送死。<a id="a-3j"></a>始有葬礼(礼曰。<a id="a-3k"></a>天子七日而殡。<a id="a-3l"></a>七月而葬。<a id="a-3m"></a>诸侯五日而殡。<a id="a-3n"></a>五月而葬。<a id="a-3o"></a>大夫及士庶人。<a id="a-3p"></a>三日而殡。<a id="a-3q"></a>三月而葬。<a id="a-3r"></a>天子坟高三仞。<a id="a-3s"></a>树以松。<a id="a-3t"></a>诸侯半之。<a id="a-3u"></a>树以柏。<a id="a-3v"></a>大夫八尺。<a id="a-3w"></a>树以栗。<a id="a-3x"></a>适士官高四尺。<a id="a-3y"></a>树以槐。<a id="a-3z"></a>庶人无坟。<a id="a-40"></a>树以杨柳)。<a id="a-41"></a>作咸池乐。<a id="a-42"></a>用天老力牧太山稽为相。</p>
  <p id="a43">(甲子　一)　风后定甲子(一云大桡　帝即位三十八年。<a id="a-44"></a>始命大桡作甲子。<a id="a-45"></a>故以三十八年为第一甲子。<a id="a-46"></a>逆推元年得丁亥岁也)容成造历隶首算数。<a id="a-47"></a>问道广成子。<a id="a-48"></a>苍颉为史。<a id="a-49"></a>岐伯辨草木。<a id="a-4A"></a>俞附定脉经。<a id="a-4B"></a>伶伦制律吕(以调律吕。<a id="a-4C"></a>管长九寸以竹为之。<a id="a-4D"></a>或损或益。<a id="a-4E"></a>以定五音)置九州(历帝纪云。<a id="a-4F"></a>黄帝有子二十五人。<a id="a-4G"></a>得姓者十二人。<a id="a-4H"></a>姬酉祁已滕箴任荀僖始儇休。<a id="a-4I"></a>分治九州。<a id="a-4J"></a>谓冀青徐豫雍梁楚扬燕。<a id="a-4K"></a>从长至幼。<a id="a-4L"></a>以次封之。<a id="a-4M"></a>后子孙五帝三王。<a id="a-4N"></a>并其苗裔。<a id="a-4O"></a>帝娶大庭氏生二子。<a id="a-4P"></a>长曰玄枵。<a id="a-4Q"></a>幼曰昌意)凡十八代。<a id="a-4R"></a>一千五百二十年。</p>
  <p id="a4S">五帝(中庸子曰。<a id="a-4T"></a>帝者体也。<a id="a-4U"></a>内心无为而迹涉有为。<a id="a-4V"></a>以德教化民也。<a id="a-4W"></a>德象天地曰帝)</p>
  <p id="a4X">雷氏曰(少颛喾唐尧虞舜传夏)</p>
  <p id="a4Y">⊙(甲子　二)　少昊金天氏(姓已。<a id="a-4Z"></a>名挚。<a id="a-4a"></a>字青阳母曰女节。<a id="a-4b"></a>有星如虹下流。<a id="a-4c"></a>感意而生。<a id="a-4d"></a>被发跣足无冠冕。<a id="a-4e"></a>黄帝之子寿一百岁)丁卯立。<a id="a-4f"></a>在位八十四年。<a id="a-4g"></a>王金德。<a id="a-4h"></a>都穷桑。<a id="a-4i"></a>又迁曲阜。<a id="a-4j"></a>立坊市。<a id="a-4k"></a>用度作乐置一百二十行。<a id="a-4l"></a>以鸟纪官。<a id="a-4m"></a>凤皇至。<a id="a-4n"></a>凡十代。<a id="a-4o"></a>四百九十年。</p>
  <p id="a4p">⊙(甲子　三)　颛顼高阳氏(姓姬。<a id="a-4q"></a>名颛顼。<a id="a-4r"></a>黄帝孙。<a id="a-4s"></a>昌意子。<a id="a-4t"></a>有星如虹。<a id="a-4u"></a>女妪感而生。<a id="a-4v"></a>寿九十八崩。<a id="a-4w"></a>葬于顿丘书疏载)辛卯立。<a id="a-4x"></a>在位七十八年。<a id="a-4y"></a>王水德。<a id="a-4z"></a>都帝丘(今濮阳县)作历以孟春为元。<a id="a-50"></a>造平冠冕(广八寸。<a id="a-51"></a>长一尺六寸。<a id="a-52"></a>至周始制旒。<a id="a-53"></a>前后各十二用藻玉)制三公九。<a id="a-54"></a>仪二十四司。<a id="a-55"></a>养材任地。<a id="a-56"></a>戴时象天。<a id="a-57"></a>神人不杂。<a id="a-58"></a>万物有序。<a id="a-59"></a>生八才子谓之八凯。<a id="a-5A"></a>平九黎之乱。<a id="a-5B"></a>制气以教化。<a id="a-5C"></a>洁诚以祭祀。<a id="a-5D"></a>辨君臣之道。<a id="a-5E"></a>作五茎之乐(合为五行之根基也)凡八代五百二十年。</p>
  <p id="a5F">⊙(甲子　四)　帝喾高辛氏(姓姬。<a id="a-5G"></a>名岐。<a id="a-5H"></a>黄帝曾孙。<a id="a-5I"></a>玄枵孙。<a id="a-5J"></a>蟜玄子。<a id="a-5K"></a>寿一百五岁崩。<a id="a-5L"></a>葬于宜阳)己酉立。<a id="a-5M"></a>在位七十九年。<a id="a-5N"></a>王木德。<a id="a-5O"></a>都亳(今偃师县)师赤。<a id="a-5P"></a>松子置五行官。<a id="a-5Q"></a>以勾芒为木正(少昊之子)祝融为火正(颛顼之子)蓐收为金正(少昊之子)玄冥为水正(亦少昊子)后土为土正(高阳之子)生八才子。<a id="a-5R"></a>谓之八元。<a id="a-5S"></a>造铛镬鞞鼓钟磬埙篪(鼓以皮合木。<a id="a-5T"></a>击乃鸣。<a id="a-5U"></a>钟范金合土。<a id="a-5V"></a>似铃而不圆。<a id="a-5W"></a>高二尺二寸半。<a id="a-5X"></a>厚八分。<a id="a-5Y"></a>名悬钟。<a id="a-5Z"></a>磬前长三律二尺七寸。<a id="a-5a"></a>后长二律一尺八寸。<a id="a-5b"></a>名黄钟。<a id="a-5c"></a>磬埙烧土为之。<a id="a-5d"></a>大如雁卵。<a id="a-5e"></a>锐上平底而有五孔。<a id="a-5f"></a>白虎通云。<a id="a-5g"></a>形如秤锤有六孔。<a id="a-5h"></a>与周礼少别。<a id="a-5i"></a>篪以竹为之。<a id="a-5j"></a>一尺四寸围三寸。<a id="a-5k"></a>小者尺二。<a id="a-5l"></a>上有六孔也)凡九代。<a id="a-5m"></a>三百五十年(左传曰。<a id="a-5n"></a>苍舒隤敱梼戭大。<a id="a-5o"></a>临厖降庭坚仲容叔达。<a id="a-5p"></a>谓之八凯。<a id="a-5q"></a>伯奋仲堪叔献叔豹季仲伯虎仲熊李狸谓之八元也)</p>
  <p id="a5r">⊙(甲子　五)　帝尧陶唐氏(姓伊祁。<a id="a-5s"></a>名放勋。<a id="a-5t"></a>黄帝玄孙。<a id="a-5u"></a>帝喾次子。<a id="a-5v"></a>娠十四月而生。<a id="a-5w"></a>眉分八采。<a id="a-5x"></a>土阶茅室)甲辰立。<a id="a-5y"></a>在位九十八年。<a id="a-5z"></a>王火德。<a id="a-60"></a>都平阳(今晋州)又迁安邑。<a id="a-61"></a>通舜为政。<a id="a-62"></a>一百一十八年(始丙寅终癸卯舜丧服二年至乙巳。<a id="a-63"></a>寿一百八十崩。<a id="a-64"></a>葬谷林。<a id="a-65"></a>谥翼善传圣曰尧)号年曰载。<a id="a-66"></a>师具英先生。<a id="a-67"></a>命羲和历象日月星辰。<a id="a-68"></a>敬授民时。<a id="a-69"></a>天降牝羊(名触邪。<a id="a-6A"></a>死埋殿右。<a id="a-6B"></a>生蓂荚草。<a id="a-6C"></a>高八尺。<a id="a-6D"></a>月朔生一叶。<a id="a-6E"></a>至望全十五叶。<a id="a-6F"></a>望后凋一叶。<a id="a-6G"></a>至晦凋尽。<a id="a-6H"></a>有羔名獬豸。<a id="a-6I"></a>死葬殿左。<a id="a-6J"></a>生朱草长一丈。<a id="a-6K"></a>名指佞草)立衡室作围棋(三百六十路象三十六旬。<a id="a-6L"></a>教丹朱矣)作大乐章。<a id="a-6M"></a>嘉禾茂凤皇来。<a id="a-6N"></a>有贤人三十二人(未详名姓)立敢谏鼓洪水九年(命鲧及禹治之)十日并现(命羿射之。<a id="a-6O"></a>九禽毙于地。<a id="a-6P"></a>儒说东南有羲和国。<a id="a-6Q"></a>有女名羲和。<a id="a-6R"></a>生十日浴于海中。<a id="a-6S"></a>王时十日并现。<a id="a-6T"></a>羿射之九。<a id="a-6U"></a>唯一在焉○张羿善射人也。<a id="a-6V"></a>尝于西王母处得不死药。<a id="a-6W"></a>乃兽芝也。<a id="a-6X"></a>妻盗食之。<a id="a-6Y"></a>奔入月宫。<a id="a-6Z"></a>名嫦娥。<a id="a-6a"></a>因此月名蟾蜍。<a id="a-6b"></a>即田父矣)</p>
  <p id="a6c">⊙(甲子　六)　帝舜有虞氏(姓姚。<a id="a-6d"></a>名重华。<a id="a-6e"></a>字都君。<a id="a-6f"></a>颛顼六代孙。<a id="a-6g"></a>龙颜大口。<a id="a-6h"></a>目有重瞳。<a id="a-6i"></a>年二十以孝闻于天下。<a id="a-6j"></a>三十登庸南巡。<a id="a-6k"></a>崩于苍梧。<a id="a-6l"></a>寿一百五十矣)王土德。<a id="a-6m"></a>都蒲阪(今河中府)尧时摄政二十八年。<a id="a-6n"></a>通治五十年(丙午即真终乙未。<a id="a-6o"></a>葬九疑山。<a id="a-6p"></a>谥仁圣惠明曰舜)咏南风诗。<a id="a-6q"></a>举十六相(谓八凯八元也)去四凶(左传曰。<a id="a-6r"></a>欢凶黄帝子。<a id="a-6s"></a>不才人也。<a id="a-6t"></a>掩义隐德。<a id="a-6u"></a>好行凶暴。<a id="a-6v"></a>谓之浑敦。<a id="a-6w"></a>共工少昊。<a id="a-6x"></a>不才子也。<a id="a-6y"></a>毁信废忠崇饰恶言。<a id="a-6z"></a>谓之穷奇。<a id="a-70"></a>鲧颛顼。<a id="a-71"></a>不才子也。<a id="a-72"></a>傲狠明德。<a id="a-73"></a>以乱天常。<a id="a-74"></a>谓之祷机三苗。<a id="a-75"></a>黄帝之臣缙云氏不才子。<a id="a-76"></a>贪于饮食。<a id="a-77"></a>冒于货利。<a id="a-78"></a>谓之饕餮也)。<a id="a-79"></a>臣倕造漆器。<a id="a-7A"></a>使皋陶断狱定五刑(书曰。<a id="a-7B"></a>五刑起自舜代。<a id="a-7C"></a>郑注。<a id="a-7D"></a>礼曰。<a id="a-7E"></a>墨谓刲额涅之以墨。<a id="a-7F"></a>非事出入。<a id="a-7G"></a>不以道义者。<a id="a-7H"></a>以此加之。<a id="a-7I"></a>劓即去鼻。<a id="a-7J"></a>革舆服改制度者。<a id="a-7K"></a>以此加之。<a id="a-7L"></a>剕乃刖足。<a id="a-7M"></a>决关渠踰城郭。<a id="a-7N"></a>以此加之。<a id="a-7O"></a>宫谓男去其势女闭幽室。<a id="a-7P"></a>男女不以礼义交通者。<a id="a-7Q"></a>以此加之。<a id="a-7R"></a>大辟死罪也。<a id="a-7S"></a>寇盗劫掠者。<a id="a-7T"></a>以此加之)作韶乐造总章(韶有九数十一。<a id="a-7U"></a>堂上乐有六。<a id="a-7V"></a>谓柷如如漆桶。<a id="a-7W"></a>方二尺四寸。<a id="a-7X"></a>深一尺八寸。<a id="a-7Y"></a>中有椎柄。<a id="a-7Z"></a>以此起乐也。<a id="a-7a"></a>敔如伏虎。<a id="a-7b"></a>背上为二十四锄铻。<a id="a-7c"></a>刻以木长尺许。<a id="a-7d"></a>法三九阳数之穷。<a id="a-7e"></a>戛之以止乐也。<a id="a-7f"></a>琴长三尺六寸。<a id="a-7g"></a>象三百六十日。<a id="a-7h"></a>广六寸。<a id="a-7i"></a>象六合。<a id="a-7j"></a>上窍曰池。<a id="a-7k"></a>下窍曰滨。<a id="a-7l"></a>前广后狭。<a id="a-7m"></a>象尊卑也。<a id="a-7n"></a>上员下方。<a id="a-7o"></a>法天地七弦。<a id="a-7p"></a>炼朱丝为之。<a id="a-7q"></a>长七尺二寸。<a id="a-7r"></a>法七十二候。<a id="a-7s"></a>有说。<a id="a-7t"></a>周文武王。<a id="a-7u"></a>足五弦琴成七弦。<a id="a-7v"></a>大小二弦以合君臣之思矣。<a id="a-7w"></a>风俗通云。<a id="a-7x"></a>琴者乐之统也。<a id="a-7y"></a>君子御之不离于身。<a id="a-7z"></a>非若钟鼓陈于宫庙列于簨[竺-二+虛]也。<a id="a-80"></a>以其大小得中而声韵和雅。<a id="a-81"></a>大不諠哗而流漫。<a id="a-82"></a>小不湮灭而不闻。<a id="a-83"></a>足以发人之意气也。<a id="a-84"></a>瑟如前注。<a id="a-85"></a>搏拊形如鼓。<a id="a-86"></a>以韦为之。<a id="a-87"></a>实之以糠。<a id="a-88"></a>击之以节。<a id="a-89"></a>乐球玉也。<a id="a-8A"></a>为磬击之使鸣也○堂下乐有五。<a id="a-8B"></a>箫如凤翼。<a id="a-8C"></a>编竹为之。<a id="a-8D"></a>长一尺五寸。<a id="a-8E"></a>大者二十三管曰凋箫。<a id="a-8F"></a>小者十六管曰雅箫。<a id="a-8G"></a>周礼。<a id="a-8H"></a>有二雅箫。<a id="a-8I"></a>长一尺四寸。<a id="a-8J"></a>二十四管烦箫。<a id="a-8K"></a>二十三管洞箫。<a id="a-8L"></a>长一尺二寸。<a id="a-8M"></a>[(凵@(暴-(日/共)))/(敲-高+壴)]鼓持柄摇之旁耳。<a id="a-8N"></a>自击镛大钟也。<a id="a-8O"></a>笙如前注。<a id="a-8P"></a>管竹为之。<a id="a-8Q"></a>而有七孔也)立十二州。<a id="a-8R"></a>葬用瓦棺(少昊之前。<a id="a-8S"></a>天下之号象其德。<a id="a-8T"></a>颛顼以来。<a id="a-8U"></a>天下之号因其名。<a id="a-8V"></a>若高阳高辛。<a id="a-8W"></a>皆所兴之地。<a id="a-8X"></a>刘氏外纪以三皇五帝之号为俗传)</p>
  <p id="a8Y">三王(中庸子曰。<a id="a-8Z"></a>王往也。<a id="a-8a"></a>加以刑防政。<a id="a-8b"></a>谥仁义所往之谓王)谓夏商周三代。</p>
  <p id="a8c">夏　雷氏曰(禹启三康相宁槐芒泄隆局廑甲皋发桀。<a id="a-8d"></a>主合十七。<a id="a-8e"></a>四百三二)</p>
  <p id="a8f">⊙(甲子　七)　夏后氏(姓姒。<a id="a-8g"></a>名文命。<a id="a-8h"></a>字高密黄帝八代孙。<a id="a-8i"></a>鲧之子。<a id="a-8j"></a>号禹王。<a id="a-8k"></a>初舜举禹治水。<a id="a-8l"></a>不贵尺璧而重寸阴。<a id="a-8m"></a>三过其门而不入)王金德。<a id="a-8n"></a>都安邑(今均州迁阳翟)为尧司徒(地官也。<a id="a-8o"></a>郑注。<a id="a-8p"></a>一吏部尚书。<a id="a-8q"></a>亦曰天官。<a id="a-8r"></a>冡宰太宰。<a id="a-8s"></a>二兵部尚书。<a id="a-8t"></a>夏官。<a id="a-8u"></a>亦名大司马。<a id="a-8v"></a>三户部。<a id="a-8w"></a>地官。<a id="a-8x"></a>亦曰大司徒。<a id="a-8y"></a>四刑部。<a id="a-8z"></a>秋官亦曰大司寇。<a id="a-90"></a>五礼部。<a id="a-91"></a>春官。<a id="a-92"></a>亦曰铨长六工部。<a id="a-93"></a>冬官。<a id="a-94"></a>亦曰大司空。<a id="a-95"></a>禹乃第三部)治水十二年。<a id="a-96"></a>乘四载(陆行车。<a id="a-97"></a>水行舡。<a id="a-98"></a>泥行橇。<a id="a-99"></a>山行辇)开九州(冀州东河西。<a id="a-9A"></a>西河南。<a id="a-9B"></a>南河北。<a id="a-9C"></a>兖州东南据济。<a id="a-9D"></a>西北距河。<a id="a-9E"></a>青州东北海。<a id="a-9F"></a>西南距岱。<a id="a-9G"></a>徐州东至海。<a id="a-9H"></a>北至岱。<a id="a-9I"></a>南及淮。<a id="a-9J"></a>杨州北距淮。<a id="a-9K"></a>南距淮。<a id="a-9L"></a>荆州北山据荆。<a id="a-9M"></a>南及衡阳。<a id="a-9N"></a>豫州西南据荆。<a id="a-9O"></a>北距河。<a id="a-9P"></a>梁州东距华山。<a id="a-9Q"></a>西据黑水。<a id="a-9R"></a>雍州西距黑水。<a id="a-9S"></a>东据龙门。<a id="a-9T"></a>西河通九道。<a id="a-9U"></a>陂九泽。<a id="a-9V"></a>度九山。<a id="a-9W"></a>决九川。<a id="a-9X"></a>尧锡玄圭告厥成功。<a id="a-9Y"></a>舜荐之于天下为嗣焉)在位十六年(始甲戌终己酉。<a id="a-9Z"></a>东巡至会稽崩。<a id="a-9a"></a>寿一百年。<a id="a-9b"></a>谥受禅。<a id="a-9c"></a>成功曰禹)号年曰岁。<a id="a-9d"></a>建寅为正。<a id="a-9e"></a>作大夏乐。<a id="a-9f"></a>葬用[郎/土](烧土为之。<a id="a-9g"></a>时有防风氏。<a id="a-9h"></a>长四十尺)</p>
  <p id="a9i">(甲子　八)　启禹之子(母化为石一云生石中)癸未立在位九年(一云十年)郊禘祖宗(禘黄帝　文祖　郊鲧　配天祖　祖颛顼　配文祖　太祖　宗禹　父)启祀立庙祧坛　太祖禹(二昭二穆)五庙。</p>
  <p id="a9j">(甲子　九)　太康(启之子。<a id="a-9k"></a>畋于洛十旬不返。<a id="a-9l"></a>五子作歌风之。<a id="a-9m"></a>遂失其位)壬辰立。<a id="a-9n"></a>治二十九年。</p>
  <p id="a9o">仲康(太康之弟)辛酉即位。</p>
  <p id="a9p">帝相(仲康子。<a id="a-9q"></a>徙都商丘。<a id="a-9r"></a>为有穷后羿所杀而篡其位。<a id="a-9s"></a>治二十八年。<a id="a-9t"></a>羿立。<a id="a-9u"></a>二年为臣寒浞所杀。<a id="a-9v"></a>寒浞杀羿自立。<a id="a-9w"></a>十年复为夏臣靡诛之已上三主。<a id="a-9x"></a>通合四十年)</p>
  <p id="a9y">(甲子　十)　少康(相之子。<a id="a-9z"></a>母曰有仍氏。<a id="a-A0"></a>有田一成。<a id="a-A1"></a>有众一旅。<a id="a-A2"></a>灭于獟[狂-王+壹]。<a id="a-A3"></a>还禹旧邦。<a id="a-A4"></a>是为中兴)</p>
  <p id="aA5">癸未立。<a id="a-A6"></a>治四十九年(作箕帚秣酒)宁(少康子)癸卯立。<a id="a-A7"></a>治十七年。</p>
  <p id="aA8">槐(宁之子)庚申立。<a id="a-A9"></a>在位二十六年。</p>
  <p id="aAA">芒(槐之子)丙戌立。<a id="a-AB"></a>治十八年。</p>
  <p id="aAC">(甲子　十一)　泄(芒之子)甲辰立。<a id="a-AD"></a>在位十六年。</p>
  <p id="aAE">不降(泄之子)庚申即位。<a id="a-AF"></a>治五十九年。</p>
  <p id="aAG">扃(不降弟)己未立。<a id="a-AH"></a>在位二十一年。</p>
  <p id="aAI">(甲子　十二)　廑(扃之子)庚辰即位。<a id="a-AJ"></a>治二十年。</p>
  <p id="aAK">孔甲(不降子。<a id="a-AL"></a>好事鬼神。<a id="a-AM"></a>淫乱。<a id="a-AN"></a>夏氏德衰。<a id="a-AO"></a>诸侯叛之)幸丑立。<a id="a-AP"></a>在位三十一年(汤王始生)</p>
  <p id="aAQ">(甲子　十三)　皋(孔甲之子)壬申立。<a id="a-AR"></a>治十一年。</p>
  <p id="aAS">发(皋之子)癸未即位。<a id="a-AT"></a>治十年(一云十一)</p>
  <p id="aAU">桀(发之子。<a id="a-AV"></a>名履癸。<a id="a-AW"></a>嬖有施氏女曰未喜。<a id="a-AX"></a>淫湎暴虐荒色迷酒。<a id="a-AY"></a>峻宇雕墙民坠涂炭。<a id="a-AZ"></a>以谏为妖。<a id="a-Aa"></a>杀关龙逢焚黄图)</p>
  <p id="aAb">(甲子　十四)　(二臣。<a id="a-Ac"></a>大废夏道。<a id="a-Ad"></a>时有二日闭明晦自分。<a id="a-Ae"></a>汤伐之放于南巢而死谥贼仁多杀曰桀)壬寅即位。<a id="a-Af"></a>都安邑。<a id="a-Ag"></a>治五十二年。</p>
  <p id="aAh">凡十七代。<a id="a-Ai"></a>通四百三十二年。</p>
  <p id="aAj">⊙殷　雷氏曰(降及殷汤外丙仲壬太甲沃丁太庚小甲雍已太戊仲丁外壬河亶甲祖乙祖辛沃甲祖丁南庚阳甲盘庚小辛小乙武丁祖庚祖甲廪辛庚丁武乙太丁帝乙。<a id="a-Ak"></a>帝辛。<a id="a-Al"></a>王三十主。<a id="a-Am"></a>六百二九)</p>
  <p id="aAn">(甲子　十五)　汤(姓子氏。<a id="a-Ao"></a>其先高辛子契十四世孙。<a id="a-Ap"></a>始祖[├/(咼-┌+乂)]为尧司徒官)王水德。<a id="a-Aq"></a>都亳(今偃师县即毅熟也)昭明○相土○昌生○曹围○冥○振○微○报丁○报乙○报丙○主壬○主癸(生子履也)王名履(字天乙。<a id="a-Ar"></a>以乙日生也。<a id="a-As"></a>黄帝二十一代孙。<a id="a-At"></a>其先契。<a id="a-Au"></a>母简狄。<a id="a-Av"></a>吞于玄卵。<a id="a-Aw"></a>剖背而生。<a id="a-Ax"></a>契以玄鸟因子而生。<a id="a-Ay"></a>故姓子氏。<a id="a-Az"></a>有改祝德及禽兽矣)夏桀不道。<a id="a-B0"></a>举伊尹为相。<a id="a-B1"></a>伐之承祚。<a id="a-B2"></a>东征西怨南征北怨。<a id="a-B3"></a>大旱七年。<a id="a-B4"></a>自责六过烧身。<a id="a-B5"></a>乃雨。<a id="a-B6"></a>乙未立。<a id="a-B7"></a>大治十三年。<a id="a-B8"></a>寿一百岁建丑为正。<a id="a-B9"></a>号年曰祀(谥曰除虐去残)代有彭祖(姓篯。<a id="a-BA"></a>名铿。<a id="a-BB"></a>贤大夫也。<a id="a-BC"></a>寿八百岁。<a id="a-BD"></a>好述古事。<a id="a-BE"></a>谥曰彭祖)</p>
  <p id="aBF">外丙(汤次子)治三年○仲壬(外丙弟)治四年。</p>
  <p id="aBG">太甲(汤长孙。<a id="a-BH"></a>太丁子。<a id="a-BI"></a>立而不明。<a id="a-BJ"></a>伊尹放诸桐宫。<a id="a-BK"></a>三年悔过。<a id="a-BL"></a>复迎归亳。<a id="a-BM"></a>政其位)治三十三年。<a id="a-BN"></a>立庙六([├/(咼-┌+乂)]二昭汤二穆)太甲郊祀祖宗(禘帝喾文祖　郊冥配天祖　祖契　配文祖太祖　宗汤　父)太甲祀。</p>
  <p id="aBO">(甲子　十六)　沃丁(太甲子)辛巳立。<a id="a-BP"></a>治三十年(八年伊尹卒)</p>
  <p id="aBQ">太庚(沃丁弟)治三十年(一云二十五年。<a id="a-BR"></a>古今纪三十五年)</p>
  <p id="aBS">(甲子　十七)　小甲(太庚子)治十七年(七年二月甲申朔起历)</p>
  <p id="aBT">雍己(小甲之弟殷道废)治十二年。</p>
  <p id="aBU">(甲子　十八)　太戊(雍己弟。<a id="a-BV"></a>初立不道。<a id="a-BW"></a>诸侯叛之。<a id="a-BX"></a>以伊尹子陟为相。<a id="a-BY"></a>殷道复兴)治七十五年。</p>
  <p id="aBZ">仲丁(太戊子自亳迁开封陈留)治一十七年(一云十一)</p>
  <p id="aBa">(甲子　十九)　外壬(仲丁弟)治十五年○河亶甲(外壬弟复迁于相殷又衰)治九年。</p>
  <p id="aBb">祖乙(亶甲子又迁于耿。<a id="a-Bc"></a>今河东皮氏县。<a id="a-Bd"></a>巫贤任职兴)治一十九年。</p>
  <p id="aBe">(甲子　二十)　祖辛(乙之子)治十六年○沃甲(祖辛弟)治二十五年。</p>
  <p id="aBf">祖丁(沃甲兄祖辛弟)治二十五年○南庚(沃甲子)治二十九年。</p>
  <p id="aBg">阳甲(祖丁子)治十七年。</p>
  <p id="aBh">(甲子　二一)　盘庚(阳甲弟。<a id="a-Bi"></a>改殷曰商。<a id="a-Bj"></a>复迁都于亳)治十八年。</p>
  <p id="aBk">小辛(盘庚弟)治二十一年(殷道衰。<a id="a-Bl"></a>百姓思先帝。<a id="a-Bm"></a>作盘庚三篇)</p>
  <p id="aBn">(甲子　二二)　小乙(小辛之弟)治二十二年。</p>
  <p id="aBo">武丁(小乙子。<a id="a-Bp"></a>以传说为相。<a id="a-Bq"></a>修德布政。<a id="a-Br"></a>天下咸欢。<a id="a-Bs"></a>书曰。<a id="a-Bt"></a>高宗谅闇三年君不言。<a id="a-Bu"></a>礼云。<a id="a-Bv"></a>三年之丧君不言。<a id="a-Bw"></a>百官咸听冡宰)治五十九年。<a id="a-Bx"></a>寿一百岁。<a id="a-By"></a>庙号高宗。</p>
  <p id="aBz">(甲子　二三)　祖庚(武丁子)治七年○祖甲(祖庚弟商道废)治十六年。</p>
  <p id="aC0">廪辛(祖甲子)治六年○庚丁(廪辛弟。<a id="a-C1"></a>迁于朝歌。<a id="a-C2"></a>今卫州界)治二十一年。</p>
  <p id="aC3">武乙(庚丁子。<a id="a-C4"></a>不道慢神虐民。<a id="a-C5"></a>猎河渭间。<a id="a-C6"></a>暴雷震死)治四年。</p>
  <p id="aC7">(甲子　二四)　太丁(武乙子)治三年○帝乙(太丁子商道衰)治三十七年。</p>
  <p id="aC8">(甲子　二五)　纣辛。<a id="a-C9"></a>一名受(帝乙之子。<a id="a-CA"></a>微子启弟。<a id="a-CB"></a>启之母贱。<a id="a-CC"></a>在朝不得嗣位。<a id="a-CD"></a>辛母正后。<a id="a-CE"></a>承祚不道。<a id="a-CF"></a>内嬖妲己。<a id="a-CG"></a>外用恶来。<a id="a-CH"></a>设酒池肉林糟丘。<a id="a-CI"></a>使男女裸形相逐其间。<a id="a-CJ"></a>作长夜宫。<a id="a-CK"></a>计一百二十日为一昼夜。<a id="a-CL"></a>制炮烙刑热熨斗。<a id="a-CM"></a>衣宝玉衣剖贤人之心。<a id="a-CN"></a>斮朝涉之胫。<a id="a-CO"></a>诸侯叛乱。<a id="a-CP"></a>武王克之。<a id="a-CQ"></a>以衣蒙头。<a id="a-CR"></a>赴火而死)治三十一年(谥曰残义损善曰纣)殷有三仁(箕子微子叔比干也)丁位即位。</p>
  <p id="aCS">凡三十主通六百二十九年。</p>
  <p id="aCT">周　雷氏曰(下迨有周文武成康昭穆共懿孝夷厉宣幽槜平桓庄僖惠襄顷匡定简灵景悼敬元贞哀考威烈安夷显圣慎靓赧归。<a id="a-CU"></a>秦王三十。<a id="a-CV"></a>七八百六七)</p>
  <p id="aCW">⊙(甲子　二六)　文王(姓姬氏至武王都于镐。<a id="a-CX"></a>今京兆)王木德。<a id="a-CY"></a>其先起于后稷(帝喾之妃姜嫄。<a id="a-CZ"></a>履大人迹而生。<a id="a-Ca"></a>多有异相。<a id="a-Cb"></a>弃之阨巷。<a id="a-Cc"></a>牛马不践。<a id="a-Cd"></a>移山兽育。<a id="a-Ce"></a>置水禽养。<a id="a-Cf"></a>复收而育。<a id="a-Cg"></a>故名弃姓。<a id="a-Ch"></a>好种植事。<a id="a-Ci"></a>尧为稷官。<a id="a-Cj"></a>功封于邰。<a id="a-Ck"></a>曰后稷也)不窋○鞠○公刘○庆节○皇仆○差弗○毁渝○公非○高圉○亚圉○公祖类○太王亶父(一曰古公)生三子太伯虞仲季历(文王父也。<a id="a-Cl"></a>初国于豳。<a id="a-Cm"></a>古公迁于岐伯仲知古公欲立季历以传昌。<a id="a-Cn"></a>乃奔荆蛮。<a id="a-Co"></a>果立历以传昌也。<a id="a-Cp"></a>古今记世纪有异于史记。<a id="a-Cq"></a>)王名昌(季历子。<a id="a-Cr"></a>一名大王。<a id="a-Cs"></a>少子都丰为纣西伯。<a id="a-Ct"></a>大有贤德)在位五十年(寿九十七。<a id="a-Cu"></a>谥忠信接礼曰文)重八卦之爻为周易【图】乾六宫数有九三十六老阳也【图】坎一宫七数二十二少阳也【图】艮八宫七数二十八少阳也【图】震三宫七数二十八少阳也【图】巽四宫八数三十二少阴也【图】离九宫八数三十二少阴【图】坤二宫六数二十四老阴【图】兑七宫八数三十二少阴。<a id="a-Cv"></a>每卦有六爻六神名。<a id="a-Cw"></a>主吉凶之事。<a id="a-Cx"></a>谓青龙朱雀白虎玄武腾蛇勾陈。</p>
  <p id="aCy">(甲子　二七)　伯夷叔齐(姓墨。<a id="a-Cz"></a>孤竹君子)闻西伯善养老。<a id="a-D0"></a>归之(虞芮有争愬于西伯。<a id="a-D1"></a>又请纣去炮烙之刑)</p>
  <p id="aD2">⊙武王发(文王子周公兄)既立。<a id="a-D3"></a>以太公望为师。<a id="a-D4"></a>周公旦为辅。<a id="a-D5"></a>召毕之徒为左右。<a id="a-D6"></a>同谋伐纣。<a id="a-D7"></a>起兵洧水。<a id="a-D8"></a>诸侯不期会者八百。<a id="a-D9"></a>皆云。<a id="a-DA"></a>纣可伐矣。<a id="a-DB"></a>戊午日兵临孟津。<a id="a-DC"></a>癸亥夜陈于商郊。<a id="a-DD"></a>甲子战于牧野。<a id="a-DE"></a>前徒倒戈血流漂杵。<a id="a-DF"></a>既克殷。<a id="a-DG"></a>大定天下(归马华山之阳。<a id="a-DH"></a>放牛桃林之下)倒载干戈。<a id="a-DI"></a>在位七年(寿九十三。<a id="a-DJ"></a>葬于镐。<a id="a-DK"></a>谥克定祸乱曰武)礼曰。<a id="a-DL"></a>天下有王。<a id="a-DM"></a>分地建国置都立邑(古制。<a id="a-DN"></a>王畿千里。<a id="a-DO"></a>公百里。<a id="a-DP"></a>侯七十里。<a id="a-DQ"></a>伯子男各五十里。<a id="a-DR"></a>不及曰附庸。<a id="a-DS"></a>周置王畿千里。<a id="a-DT"></a>公五百里。<a id="a-DU"></a>侯四百里。<a id="a-DV"></a>伯三百里。<a id="a-DW"></a>子二百里。<a id="a-DX"></a>男一百里。<a id="a-DY"></a>不及曰附庸)葬之以翣(世本曰。<a id="a-DZ"></a>武王作翣。<a id="a-Da"></a>其形如扇。<a id="a-Db"></a>置墙以饰棺)乙卯立。<a id="a-Dc"></a>建子为正。</p>
  <p id="aDd">十四国诸侯(随王代封各出其次)雷氏曰(郑宋晋吴卫秦齐鲁陈杞曹蔡燕召楚蛮。<a id="a-De"></a>诸侯十四)</p>
  <p id="aDf">吴太伯(太王子。<a id="a-Dg"></a>与弟虞仲奔于荆蛮。<a id="a-Dh"></a>断发文身示不可用。<a id="a-Di"></a>以辟季历。<a id="a-Dj"></a>荆人立为君。<a id="a-Dk"></a>号曰勾。<a id="a-Dl"></a>吴。<a id="a-Dm"></a>武王克殷。<a id="a-Dn"></a>封章为吴章。<a id="a-Do"></a>至寿梦十九世称王梦生四子。<a id="a-Dp"></a>次曰季扎。<a id="a-Dq"></a>大有贤德。<a id="a-Dr"></a>欲立扎。<a id="a-Ds"></a>扎让兄诸矾。<a id="a-Dt"></a>吴人同立扎。<a id="a-Du"></a>扎又舍之。<a id="a-Dv"></a>至余祭立封扎于延陵。<a id="a-Dw"></a>自太伯至夫差。<a id="a-Dx"></a>二十五世。<a id="a-Dy"></a>越王勾践灭之。<a id="a-Dz"></a>周章至夫差。<a id="a-E0"></a>二十一君。<a id="a-E1"></a>六百五十五年。<a id="a-E2"></a>敬王时也)列子曰。<a id="a-E3"></a>昔吴太宰问孔子曰(夫子圣者与。<a id="a-E4"></a>曰丘博识强记。<a id="a-E5"></a>非圣人也。<a id="a-E6"></a>三王圣者与。<a id="a-E7"></a>曰三王善用智勇。<a id="a-E8"></a>圣非丘所知。<a id="a-E9"></a>五帝圣者与。<a id="a-EA"></a>曰五帝善用仁信。<a id="a-EB"></a>圣则非丘所知。<a id="a-EC"></a>三皇圣者与。<a id="a-ED"></a>曰三皇善用时政。<a id="a-EE"></a>圣则丘弗知。<a id="a-EF"></a>太宰嚭骇曰。<a id="a-EG"></a>然则孰为圣者与。<a id="a-EH"></a>夫子有闲动容而对曰。<a id="a-EI"></a>西方有圣者焉。<a id="a-EJ"></a>不治而不乱。<a id="a-EK"></a>不言而自信。<a id="a-EL"></a>不化而自行。<a id="a-EM"></a>荡荡乎民无能名焉)</p>
  <p id="aEN">齐太公望(亦名吕尚。<a id="a-EO"></a>东海人也。<a id="a-EP"></a>本姓姜氏。<a id="a-EQ"></a>其先佐禹治水有功封于吕。<a id="a-ER"></a>文王卜得飞熊之兆。<a id="a-ES"></a>猎渭而会。<a id="a-ET"></a>曰吾望子久矣。<a id="a-EU"></a>因名吕望。<a id="a-EV"></a>一名武师。<a id="a-EW"></a>伐纣。<a id="a-EX"></a>亦名尚父。<a id="a-EY"></a>封于营丘。<a id="a-EZ"></a>今青州临淄也。<a id="a-Ea"></a>至小白称桓公。<a id="a-Eb"></a>始[栗-木+(革*月)]。<a id="a-Ec"></a>自太公下。<a id="a-Ed"></a>丁公吕伋乙公癸公哀公胡公献公武公厉公文公成公庄公厘公襄公桓公孝公昭公懿公惠公倾公灵公庄公景公儒子悼公简公平公宣公康为田和篡灭。<a id="a-Ee"></a>共三十君七百四十七年。<a id="a-Ef"></a>当周安王十七年也)管仲鲍叔宁戚晏子之徒(景公之前后也)</p>
  <p id="aEg">陈胡公满(有虞之后。<a id="a-Eh"></a>姓妫氏。<a id="a-Ei"></a>昔舜为庶人。<a id="a-Ej"></a>尧妻二女居于妫妠因以为姓。<a id="a-Ek"></a>武王克殷。<a id="a-El"></a>乃求舜后。<a id="a-Em"></a>得满。<a id="a-En"></a>封于陈以奉舜祀。<a id="a-Eo"></a>是为胡公。<a id="a-Ep"></a>自胡公下。<a id="a-Eq"></a>申桓孝慎幽厘武英平文桓厉庄宣穆共灵成哀惠怀湣。<a id="a-Er"></a>二十三君。<a id="a-Es"></a>六百五十三年。<a id="a-Et"></a>敬王四十一年。<a id="a-Eu"></a>为楚灭之也)</p>
  <p id="aEv">祀东楼公(夏禹之后。<a id="a-Ew"></a>殷时或封或绝。<a id="a-Ex"></a>武王克殷于祀陈留。<a id="a-Ey"></a>雍丘县是也。<a id="a-Ez"></a>自东楼公。<a id="a-F0"></a>至简公春。<a id="a-F1"></a>一十九君。<a id="a-F2"></a>五百三十九年。<a id="a-F3"></a>定王二十四年楚惠灭之)</p>
  <p id="aF4">曹叔振铎(文王第六子。<a id="a-F5"></a>武王弟。<a id="a-F6"></a>封之于曹。<a id="a-F7"></a>今济阳定陶县也。<a id="a-F8"></a>至伯阳。<a id="a-F9"></a>好田弋。<a id="a-FA"></a>怠政而亡。<a id="a-FB"></a>后曹伯背晋于宋。<a id="a-FC"></a>自振铎下。<a id="a-FD"></a>太伯仲君宫伯孝伯夷伯幽公戴伯惠伯顾伯穆公桓庄僖昭共文宣成武平悼襄隐靖伯阳。<a id="a-FE"></a>二十六世。<a id="a-FF"></a>六百四十五年。<a id="a-FG"></a>敬王三十三年。<a id="a-FH"></a>为宋景公灭之也)</p>
  <p id="aFI">蔡叔度(文王第五子。<a id="a-FJ"></a>武王弟。<a id="a-FK"></a>克殷后。<a id="a-FL"></a>封叔鲜于管。<a id="a-FM"></a>封度于蔡。<a id="a-FN"></a>使二相纣子武庚。<a id="a-FO"></a>一名禄父。<a id="a-FP"></a>治殷余民。<a id="a-FQ"></a>自度至侯齐。<a id="a-FR"></a>二十七君。<a id="a-FS"></a>五百二十七年。<a id="a-FT"></a>当定王时。<a id="a-FU"></a>为楚灭之)</p>
  <p id="aFV">鲁周公旦(文王第四子。<a id="a-FW"></a>武王克殷。<a id="a-FX"></a>封少昊之墟。<a id="a-FY"></a>今兖州仙源县也。<a id="a-FZ"></a>公不就。<a id="a-Fa"></a>留佐武王。<a id="a-Fb"></a>武王崩后辅成王。<a id="a-Fc"></a>使子伯禽代就于鲁。<a id="a-Fd"></a>公诫曰。<a id="a-Fe"></a>我文王子。<a id="a-Ff"></a>武王弟。<a id="a-Fg"></a>成王叔。<a id="a-Fh"></a>于天下亦不贱矣。<a id="a-Fi"></a>然我一沐三握发。<a id="a-Fj"></a>一食三吐哺。<a id="a-Fk"></a>起以待士。<a id="a-Fl"></a>恐失天下贤人。<a id="a-Fm"></a>子之鲁。<a id="a-Fn"></a>母以国骄人。<a id="a-Fo"></a>伯禽受命于鲁。<a id="a-Fp"></a>自伯禽下。<a id="a-Fq"></a>考炀幽魏厉献真武懿伯御孝惠隐桓庄闵僖文宣成襄昭定哀悼元穆共康景平文倾。<a id="a-Fr"></a>三十四君。<a id="a-Fs"></a>九百一十五年。<a id="a-Ft"></a>至秦庄襄元年楚考烈王灭之○隐公春秋始哀公卒。<a id="a-Fu"></a>哀公十六年孔子卒)</p>
  <p id="aFv">燕召公奭(与周同姓。<a id="a-Fw"></a>武王克殷。<a id="a-Fx"></a>封于燕。<a id="a-Fy"></a>成王时。<a id="a-Fz"></a>召为三公。<a id="a-G0"></a>主陕西。<a id="a-G1"></a>甚得兆民之意。<a id="a-G2"></a>巡行乡邑。<a id="a-G3"></a>有甘棠树。<a id="a-G4"></a>决狱其下。<a id="a-G5"></a>召卒民思伯。<a id="a-G6"></a>不敢伐之。<a id="a-G7"></a>作甘棠诗焉。<a id="a-G8"></a>自公之下。<a id="a-G9"></a>元世王惠侯厘倾哀郑缪宣桓庄襄桓宣昭武文懿惠悼元平简献孝成湣厘桓文易王子哙昭惠武成孝今喜。<a id="a-GA"></a>三十七君。<a id="a-GB"></a>八百九十四年。<a id="a-GC"></a>秦始皇灭之)</p>
  <p id="aGD">⊙成王诵(武王子都于洛)年十三即位。<a id="a-GE"></a>周公摄政。<a id="a-GF"></a>制礼作乐。<a id="a-GG"></a>天下和睦。<a id="a-GH"></a>七年归政于王。<a id="a-GI"></a>卜世三十。<a id="a-GJ"></a>卜年七百。<a id="a-GK"></a>治四十七年。<a id="a-GL"></a>周公定君臣礼乐成王褒之。<a id="a-GM"></a>制三公(太师太传太保)九卿(一太常主音乐。<a id="a-GN"></a>二光禄主酒馔。<a id="a-GO"></a>三大理主刑律。<a id="a-GP"></a>四宗正主皇亲。<a id="a-GQ"></a>五太府主库藏。<a id="a-GR"></a>六司农主种植。<a id="a-GS"></a>七鸿胪主蕃客。<a id="a-GT"></a>八太仆主车马。<a id="a-GU"></a>九卫尉主敷设)二十七大夫(九品各三)八十一元士。<a id="a-GV"></a>重定五刑立七庙制。<a id="a-GW"></a>礼曰(王制。<a id="a-GX"></a>天子七庙。<a id="a-GY"></a>三昭三穆与太祖之庙而七。<a id="a-GZ"></a>注曰。<a id="a-Ga"></a>此周制。<a id="a-Gb"></a>七庙太祖及文武二祧与清庙四七。<a id="a-Gc"></a>太祖社稷也。<a id="a-Gd"></a>昭明也。<a id="a-Ge"></a>察下为义。<a id="a-Gf"></a>穆肃也。<a id="a-Gg"></a>敬上为义。<a id="a-Gh"></a>太祖居西面东。<a id="a-Gi"></a>三昭面南。<a id="a-Gj"></a>三穆面北。<a id="a-Gk"></a>凡穆主藏文庙。<a id="a-Gl"></a>昭主藏武庙。<a id="a-Gm"></a>有祷出主祭于坛。<a id="a-Gn"></a>文武二祧朝享之。<a id="a-Go"></a>皆四孟月○五代祖主藏之于祧有祷则出迁祭之。<a id="a-Gp"></a>无祷乃止矣)</p>
  <p id="aGq"></p>
  <p id="aGr">祭法曰(凡祭有四。<a id="a-Gs"></a>春祭曰[袀-二+、<a id="a-Gt"></a>]薄也。<a id="a-Gu"></a>夏祭曰禘弟也。<a id="a-Gv"></a>秋祭曰尝。<a id="a-Gw"></a>嗜百谷味。<a id="a-Gx"></a>冬祭曰烝进也。<a id="a-Gy"></a>品物进之。<a id="a-Gz"></a>天子祭天地。<a id="a-H0"></a>一年九祭。<a id="a-H1"></a>三祭昊天。<a id="a-H2"></a>六祭五方。<a id="a-H3"></a>大帝。<a id="a-H4"></a>诸侯祭社稷。<a id="a-H5"></a>大夫祭五祀。<a id="a-H6"></a>司命中[霝/田]门行厉五也○诸侯五庙。<a id="a-H7"></a>太祖与二昭二穆。<a id="a-H8"></a>大夫三庙。<a id="a-H9"></a>太祖与一昭一穆适士官师二庙。<a id="a-HA"></a>庶士一庙。<a id="a-HB"></a>庶人无庙。<a id="a-HC"></a>祭之于寝矣)郊禘祖宗(禘帝喾文祖配文祖太祖○郊稷配天亦祖文王　宗武王　父也)成王祭三(天曰祭。<a id="a-HD"></a>地曰祀。<a id="a-HE"></a>人鬼曰享也)明堂制(布政之宫也。<a id="a-HF"></a>在国之阳三里之外。<a id="a-HG"></a>七里之内。<a id="a-HH"></a>丙巳之地。<a id="a-HI"></a>东西九筵。<a id="a-HJ"></a>南北七筵。<a id="a-HK"></a>东西凡五室。<a id="a-HL"></a>南北亦然。<a id="a-HM"></a>上员法天。<a id="a-HN"></a>下方法地。<a id="a-HO"></a>八窗象八风。<a id="a-HP"></a>四闼法四时。<a id="a-HQ"></a>九室法九州十二阶法十二月。<a id="a-HR"></a>三十六户法三十六旬。<a id="a-HS"></a>七十二牖法七十二气。<a id="a-HT"></a>四庙九室十三位也)制冕旒衮服(有十二章)○○【图】日月星辰(三象其明)龙(象其变化表圣人德)华虫(雉也象其文也)【图】(宗彝宗庶虎蚔之蜼也。<a id="a-HU"></a>象其其孝)藻(水草也象其洁)粉米(为米而粉象其养人)山(贵静取其性不取其势也)火(以圆也取其神不取其锐)【图(白与黑谓之黼。<a id="a-HV"></a>为之斧形取其善断)【图黑与青谓之黻。<a id="a-HW"></a>两巳相背取其能辨。<a id="a-HX"></a>是以绘绣服上)丙戌即位。</p>
  <p id="aHY">⊙稷神(昔厉山氏之子。<a id="a-HZ"></a>名桂善植五谷。<a id="a-Ha"></a>夏禹之前。<a id="a-Hb"></a>皆配祀稷。<a id="a-Hc"></a>周公后稷代之。<a id="a-Hd"></a>自周而下。<a id="a-He"></a>皆配祀矣。<a id="a-Hf"></a>五谷之长。<a id="a-Hg"></a>祀以报其功也。<a id="a-Hh"></a>五谷者。<a id="a-Hi"></a>稻梁菽麻麦。<a id="a-Hj"></a>分成百也)</p>
  <p id="aHk">⊙宋晋卫楚四国成王封(同姓者。<a id="a-Hl"></a>长曰伯父。<a id="a-Hm"></a>幼曰叔父。<a id="a-Hn"></a>异姓者。<a id="a-Ho"></a>长曰伯舅。<a id="a-Hp"></a>幼曰叔舅)</p>
  <p id="aHq">宋微子启(纣之庶兄。<a id="a-Hr"></a>武既克殷。<a id="a-Hs"></a>启乃持祭器造于军门。<a id="a-Ht"></a>袒肉面伏。<a id="a-Hu"></a>左牵羊右把茅。<a id="a-Hv"></a>膝行而前。<a id="a-Hw"></a>武王遂释微子。<a id="a-Hx"></a>封纣子武庚以续殷祀。<a id="a-Hy"></a>使管蔡二叔傅之。<a id="a-Hz"></a>武王崩。<a id="a-I0"></a>周公辅成王。<a id="a-I1"></a>殷叛王命诛武庚。<a id="a-I2"></a>乃封启代殷为宋。<a id="a-I3"></a>今睢阳也。<a id="a-I4"></a>后至襄公。<a id="a-I5"></a>始霸。<a id="a-I6"></a>自启下。<a id="a-I7"></a>微仲稽丁湣汤厉厘惠襄戴武宣穆殇庄湣姑桓襄成昭文共平元景昭悼伏辟别成。<a id="a-I8"></a>偃公称王淫乱无道。<a id="a-I9"></a>诸侯与齐魏楚伐之三分其地。<a id="a-IA"></a>凡三十三君。<a id="a-IB"></a>八百三十年。<a id="a-IC"></a>当周赧王三十九年也)</p>
  <p id="aID">晋叔虞(字子干。<a id="a-IE"></a>武王子。<a id="a-IF"></a>成王弟。<a id="a-IG"></a>成王与叔虞戏削桐叶为圭。<a id="a-IH"></a>以与虞曰。<a id="a-II"></a>以此封君。<a id="a-IJ"></a>史佚因请择日立叔虞。<a id="a-IK"></a>王曰。<a id="a-IL"></a>吾与戏焉。<a id="a-IM"></a>佚曰。<a id="a-IN"></a>天子无戏言。<a id="a-IO"></a>遂封于唐。<a id="a-IP"></a>今河东皮氏也。<a id="a-IQ"></a>叔虞子爕是为晋侯。<a id="a-IR"></a>至献公灭虢始都。<a id="a-IS"></a>后文公重耳始[栗-木+(革*月)]。<a id="a-IT"></a>自叔虞下。<a id="a-IU"></a>爕武成厉靖厘献穆殇文昭孝鄂哀湣献惠怀文襄灵成景厉悼平昭顷定出哀幽烈孝静公也。<a id="a-IV"></a>三十六君。<a id="a-IW"></a>七百四十九年。<a id="a-IX"></a>安王时韩魏赵灭之)</p>
  <p id="aIY">卫康叔(文王第九子。<a id="a-IZ"></a>武王同母弟。<a id="a-Ia"></a>成王以殷余民。<a id="a-Ib"></a>封康叔为卫公。<a id="a-Ic"></a>居河淇之间。<a id="a-Id"></a>故商墟也。<a id="a-Ie"></a>至元公徙野王县。<a id="a-If"></a>今河内也。<a id="a-Ig"></a>自康叔下。<a id="a-Ih"></a>康伯孝嗣康靖真顷厘共武庄桓宣惠辛懿文成共穆定献殇襄灵出庄班起悼敬昭怀慎声成平公嗣怀元君角。<a id="a-Ii"></a>凡四十三君。<a id="a-Ij"></a>九百年也。<a id="a-Ik"></a>秦二世废君角为庶人)</p>
  <p id="aIl">楚熊绎(颛顼之后。<a id="a-Im"></a>至季连以劳为氏。<a id="a-In"></a>后裔熊绎也。<a id="a-Io"></a>成王举文武勤劳之后嗣。<a id="a-Ip"></a>封绎于楚蛮。<a id="a-Iq"></a>今江陵枝江县也。<a id="a-Ir"></a>至申君徙都寿春。<a id="a-Is"></a>自绎至负刍。<a id="a-It"></a>二十五君。<a id="a-Iu"></a>计七百八十九年。<a id="a-Iv"></a>归秦)</p>
  <p id="aIw">⊙康王钊(成王子)召毕二公。<a id="a-Ix"></a>受顾命而相之。<a id="a-Iy"></a>二世安宁。<a id="a-Iz"></a>刑错不用四十余年。<a id="a-J0"></a>治五十二年。<a id="a-J1"></a>癸亥即位。</p>
 </body>
</html>