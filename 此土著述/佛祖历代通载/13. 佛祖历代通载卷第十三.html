<!doctype html>
<html id="z3IBXNH1jc" data-ver="1100">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第十三</h1>
  <p id="a2">⊙(戊戌)　十二年尚书虞世南卒。<a id="a-3"></a>帝手敕魏王泰曰。<a id="a-4"></a>虞世南与我犹一体也。<a id="a-5"></a>拾遗补过无日暂忘。<a id="a-6"></a>当代名臣人伦准的。<a id="a-7"></a>吾有小失。<a id="a-8"></a>必犯颜而诤之。<a id="a-9"></a>今其云亡石渠东观之中。<a id="a-A"></a>无复人矣痛惜岂可言耶。<a id="a-B"></a>未几帝赋往代兴亡诗一篇。<a id="a-C"></a>辄叹惜曰。<a id="a-D"></a>钟子期死伯牙不复鼓琴。<a id="a-E"></a>朕此诗将何所示。<a id="a-F"></a>令褚遂良持诣世南灵帐读毕焚之。<a id="a-G"></a>冀其神识感悟焉。<a id="a-H"></a>明年梦世南进谠言有如平生。<a id="a-I"></a>因下诏曰。<a id="a-J"></a>故礼部尚书文懿公虞世南。<a id="a-K"></a>德行纯备文为辞宗。<a id="a-L"></a>夙夜尽心志存忠益。<a id="a-M"></a>奄从物化忽移时序。<a id="a-N"></a>昨因夜梦倏睹斯人。<a id="a-O"></a>兼进谠言有若平生之日。<a id="a-P"></a>追怀遗美良用悲悼。<a id="a-Q"></a>宜资冥福申朕思旧之情。<a id="a-R"></a>可即其家斋五百僧造佛像一躯(出旧唐史本纪)</p>
  <p id="aS">⊙秋八月。<a id="a-T"></a>诏三学秀异。<a id="a-U"></a>于弘文殿论议。<a id="a-V"></a>道士蔡子晃问法师惠净曰。<a id="a-W"></a>法华称序品第一。<a id="a-X"></a>未审序第何分。<a id="a-Y"></a>净曰。<a id="a-Z"></a>如来入定放光现瑞假远开近。<a id="a-a"></a>为破二之鸿基。<a id="a-b"></a>启一真之由致。<a id="a-c"></a>此其序也。<a id="a-d"></a>第者为居。<a id="a-e"></a>一者为始。<a id="a-f"></a>故曰序品第一。<a id="a-g"></a>晃难曰。<a id="a-h"></a>第者弟也。<a id="a-i"></a>为弟则不宜称一。<a id="a-j"></a>言一则不应称弟。<a id="a-k"></a>两言矛盾。<a id="a-l"></a>何以会通净曰。<a id="a-m"></a>向不云。<a id="a-n"></a>第者为居。<a id="a-o"></a>一者为始。<a id="a-p"></a>先生不省名义。<a id="a-q"></a>安能难人。<a id="a-r"></a>晃忙乱曲为之词。<a id="a-s"></a>净乘胜剉折。<a id="a-t"></a>遂蒙惭而退。<a id="a-u"></a>净雅与房玄龄厚善尤为太常褚亮所敬。<a id="a-v"></a>亮尝谓人曰。<a id="a-w"></a>净俯视安远顾蔑生肇。<a id="a-x"></a>真当世独步也。<a id="a-y"></a>及天竺三藏波颇那罗译大庄严论。<a id="a-z"></a>诏净笔授。<a id="a-10"></a>并敕赵郡王孝恭詹事杜正伦同监护。</p>
  <p id="a11">⊙(己亥)　十三年。<a id="a-12"></a>方士秦世英谮法师惠琳著论讪毁皇宗。<a id="a-13"></a>有旨捕琳。<a id="a-14"></a>琳知之变服自系诣阙请谴。<a id="a-15"></a>制旨曰。<a id="a-16"></a>据尔论。<a id="a-17"></a>有念观世音者临刑不伤。<a id="a-18"></a>今详罪犯当坐大辟。<a id="a-19"></a>赐假七日。<a id="a-1A"></a>尔可勤念之。<a id="a-1B"></a>贵临刑自免。<a id="a-1C"></a>琳奉制一无所念。<a id="a-1D"></a>至期诏问所念观音感应如何对曰。<a id="a-1E"></a>隋季失德四海沸腾。<a id="a-1F"></a>陛下廓清寰宇道洽生灵。<a id="a-1G"></a>琳自七日已来。<a id="a-1H"></a>不念观音唯念陛下。<a id="a-1I"></a>帝讶其言。<a id="a-1J"></a>遣御史韦琮问琳所以念朕之状。<a id="a-1K"></a>对曰。<a id="a-1L"></a>观音至圣垂形六道。<a id="a-1M"></a>上天下地皆为师救。<a id="a-1N"></a>陛下御临宸极万国欢心。<a id="a-1O"></a>文治至平灵鉴无外。<a id="a-1P"></a>圣与观音齐等。<a id="a-1Q"></a>所以唯念陛下。<a id="a-1R"></a>且琳挺志盖弘宣释氏之法以助皇化。<a id="a-1S"></a>冀民惧报应。<a id="a-1T"></a>畏刑罚而远恶也。<a id="a-1U"></a>琳何求而敢讪谤哉。<a id="a-1V"></a>陛下察琳忠于所事。<a id="a-1W"></a>则所谓临刑自免若唯谗是信。<a id="a-1X"></a>则琳伏尸无地。<a id="a-1Y"></a>琮奏其语。<a id="a-1Z"></a>有旨免刑流于益州(法师着辨正论八卷。<a id="a-1a"></a>为诸死于蜀百牢关。<a id="a-1b"></a>未几秦世英被诛矣)</p>
  <p id="a1c">⊙(庚子)　○定嫂叔甥舅服。</p>
  <p id="a1d">华严法师法顺卒。<a id="a-1e"></a>顺生杜氏。<a id="a-1f"></a>亦称杜顺。<a id="a-1g"></a>如晦族长也。<a id="a-1h"></a>长安万年人。<a id="a-1i"></a>以陈永定二年生。<a id="a-1j"></a>少为隋文帝所重。<a id="a-1k"></a>给月俸供之。<a id="a-1l"></a>有病者。<a id="a-1m"></a>师对之危坐少顷即愈。<a id="a-1n"></a>或生而聋者。<a id="a-1o"></a>顺召之与言耳即聪。<a id="a-1p"></a>或生而哑者。<a id="a-1q"></a>顺就与之悟即能言。<a id="a-1r"></a>或狂而颠者。<a id="a-1s"></a>顺使人领住向之禅定少选。<a id="a-1t"></a>彼即拜谢而去。<a id="a-1u"></a>又尝临溪随侍者惧不可济。<a id="a-1v"></a>顺率同涉。<a id="a-1w"></a>水即断流。<a id="a-1x"></a>其神迹类如此。<a id="a-1y"></a>而顺隤然初不以介意。<a id="a-1z"></a>尤邃华严宗旨。<a id="a-20"></a>帝素敬重之。<a id="a-21"></a>尝引入宫禁。<a id="a-22"></a>导迎善气妃主。<a id="a-23"></a>戚里诸贵奉之有如生佛。<a id="a-24"></a>集华严法界观门弟子智俨尊者传其教。</p>
  <p id="a25">⊙傅奕感报。<a id="a-26"></a>于十四年秋卒暴而亡冥报记曰。<a id="a-27"></a>奕初与傅仁均薛迹同司太史。<a id="a-28"></a>仁均先死。<a id="a-29"></a>迹昔欠仁均钱五千未偿。<a id="a-2A"></a>后梦仁均索讨。<a id="a-2B"></a>迹问先所欠钱当付与谁。<a id="a-2C"></a>仁均曰。<a id="a-2D"></a>付与埿人。<a id="a-2E"></a>又问。<a id="a-2F"></a>埿人者谁。<a id="a-2G"></a>曰傅奕也。<a id="a-2H"></a>是夕溤长命少府亦梦同焉。<a id="a-2I"></a>又多见先亡者。<a id="a-2J"></a>问佛经之虚实。<a id="a-2K"></a>彼曰。<a id="a-2L"></a>实也。<a id="a-2M"></a>曰傅奕毁法当受何报。<a id="a-2N"></a>彼曰。<a id="a-2O"></a>配越州埿人。<a id="a-2P"></a>长命入殿庭告迹。<a id="a-2Q"></a>迹亦言如之。<a id="a-2R"></a>时有唐临在侧迹送钱与奕。<a id="a-2S"></a>及告其梦。<a id="a-2T"></a>不数日奕果暴亡。<a id="a-2U"></a>或为埿犁中人也。</p>
  <p id="a2V">⊙相国萧瑀字时文。<a id="a-2W"></a>梁明帝子也。<a id="a-2X"></a>九岁封新安王。<a id="a-2Y"></a>国除入隋晋王妃实瑀姊。<a id="a-2Z"></a>官右千牛。<a id="a-2a"></a>尝疾。<a id="a-2b"></a>不肯呼医。<a id="a-2c"></a>自信天命。<a id="a-2d"></a>叹曰。<a id="a-2e"></a>吾更余年则从此遁矣。<a id="a-2f"></a>及晋王践祚姊为后。<a id="a-2g"></a>闻其言。<a id="a-2h"></a>召责之以其不安小官。<a id="a-2i"></a>后病损拜内史侍郎。<a id="a-2j"></a>以直言事颇为炀帝憎。<a id="a-2k"></a>隋乱瑀出为河池郡守。<a id="a-2l"></a>唐高祖入关以书招之。<a id="a-2m"></a>因挈郡归。<a id="a-2n"></a>封宋公。<a id="a-2o"></a>委以枢要。<a id="a-2p"></a>帝不名。<a id="a-2q"></a>呼为萧郎。<a id="a-2r"></a>瑀家世贵胄。<a id="a-2s"></a>自武帝以来。<a id="a-2t"></a>皆奉佛清修。<a id="a-2u"></a>瑀及其孙勉精严尤甚。<a id="a-2v"></a>太宗即位屡入相。<a id="a-2w"></a>既而房杜得君事任稍分。<a id="a-2x"></a>瑀不能无少望。<a id="a-2y"></a>尝乞度为僧。<a id="a-2z"></a>帝许之。<a id="a-30"></a>瑀寻度不能而止。<a id="a-31"></a>事两朝凡五入相位。<a id="a-32"></a>年七十四薨。<a id="a-33"></a>瑀性忠鲠雅薄福贵。<a id="a-34"></a>善属文。<a id="a-35"></a>通儒柳顾辈皆高其才。<a id="a-36"></a>唐史称之曰。<a id="a-37"></a>梁萧氏兴江左实有功在民。<a id="a-38"></a>厥终无大恶。<a id="a-39"></a>以寖微而亡。<a id="a-3A"></a>故余祉及其后裔。<a id="a-3B"></a>自瑀逮遘。<a id="a-3C"></a>八叶宰相名德相望。<a id="a-3D"></a>与唐盛衰。<a id="a-3E"></a>世家之盛古未有也。</p>
  <p id="a3F">⊙(辛丑)　十五年五月戊辰。<a id="a-3G"></a>帝幸宏福寺。<a id="a-3H"></a>召大德道懿等五人赐座。<a id="a-3I"></a>谕以创寺为专一追崇穆太后。<a id="a-3J"></a>言发涕零。<a id="a-3K"></a>懿及左右皆哽咽逡巡。<a id="a-3L"></a>自制疏施绢二百疋。<a id="a-3M"></a>自称皇帝菩萨戒弟子。<a id="a-3N"></a>令回向罢。<a id="a-3O"></a>顾谓道懿等曰。<a id="a-3P"></a>顷以老子是朕先宗。<a id="a-3Q"></a>故令名位在前。<a id="a-3R"></a>卿等应恨恨也。<a id="a-3S"></a>道懿曰。<a id="a-3T"></a>陛下尊祖宗降成式。<a id="a-3U"></a>懿等蒙荷国恩安闲学道。<a id="a-3V"></a>诏旨初下咸皆欢悦。<a id="a-3W"></a>讵敢有恨。<a id="a-3X"></a>帝曰。<a id="a-3Y"></a>尊祖重亲有生之大本。<a id="a-3Z"></a>故先老子以别亲疏之序。<a id="a-3a"></a>非不留心于佛也。<a id="a-3b"></a>自有国以来。<a id="a-3c"></a>未尝创立道观。<a id="a-3d"></a>凡有功德并归僧舍。<a id="a-3e"></a>虽往日操戈临阵。<a id="a-3f"></a>亦未始纵威滥杀。<a id="a-3g"></a>今所在战场皆立佛寺。<a id="a-3h"></a>至于太原旧第亦以奉佛。<a id="a-3i"></a>朕存心如此。<a id="a-3j"></a>卿等想未谕也。<a id="a-3k"></a>道懿等遽起趋谢。<a id="a-3l"></a>帝曰。<a id="a-3m"></a>少坐。<a id="a-3n"></a>此是朕意。<a id="a-3o"></a>不述则人不知。<a id="a-3p"></a>天时向热。<a id="a-3q"></a>寺宇未备。<a id="a-3r"></a>今所施可别造经寮令僧众宽展行道。</p>
  <p id="a3s">⊙(壬寅)　十六年。<a id="a-3t"></a>三藏玄奘法师。<a id="a-3u"></a>发王舍城入只罗国国主郊迎之。<a id="a-3v"></a>已而问曰。<a id="a-3w"></a>而国有圣人出世。<a id="a-3x"></a>作小秦王破阵乐试为我言其为人。<a id="a-3y"></a>奘粗陈帝神武削平天下躬行尧舜之治。<a id="a-3z"></a>其王大惊。<a id="a-40"></a>东向稽首曰我当朝觐与师偕行也。<a id="a-41"></a>奘因出所撰制恶见论似之。<a id="a-42"></a>王钦叹曰。<a id="a-43"></a>此论一出。<a id="a-44"></a>可谓日光既升萤火夺明矣。<a id="a-45"></a>即以青象名马助奘驮经而还。</p>
  <p id="a46">⊙(癸卯)　○图功臣于凌烟阁。</p>
  <p id="a47">八月四日。<a id="a-48"></a>原州松昌鸿池谷忽有五石。<a id="a-49"></a>皆青质白文。<a id="a-4A"></a>成字曰。<a id="a-4B"></a>高皇海出多子李元王八十年太平天子李世民千年太子李治书燕山人士乐大国主尚汪谭奖文仁迈千古大王五王六王七王十风毛才子七佛八菩萨及上果佛田天子文武贞观昌大圣延四方上不治示孝仙戈八为善。<a id="a-4C"></a>原州奏于朝。<a id="a-4D"></a>字初若不甚显。<a id="a-4E"></a>及群公拟定。<a id="a-4F"></a>遂粲然明着。<a id="a-4G"></a>十一月辛卯。<a id="a-4H"></a>有事于南郊。<a id="a-4I"></a>诏遣使以玉帛诣原州鸿池谷祭之曰。<a id="a-4J"></a>嗣天子讳祚继鸿业君临宇县。<a id="a-4K"></a>宿兴旰食无忘于政。<a id="a-4L"></a>道德齐礼愧于前修。<a id="a-4M"></a>天有成命表瑞征符。<a id="a-4N"></a>文字粲然历数惟永。<a id="a-4O"></a>既旌高庙之业。<a id="a-4P"></a>又锡眇身之祚。<a id="a-4Q"></a>迨于皇太子治。<a id="a-4R"></a>亦降贞符。<a id="a-4S"></a>具纪李氏于石言。<a id="a-4T"></a>仰瞻宵汉空名大造。<a id="a-4U"></a>甫惟寡薄弥增寅惧。<a id="a-4V"></a>敢因大礼重荐玉帛。<a id="a-4W"></a>上谢冥灵之贶。<a id="a-4X"></a>以伸祗栗之诚。</p>
  <p id="a4Y">⊙(乙巳)　十九年正月丙子。<a id="a-4Z"></a>法师玄奘赍经像归于京师。<a id="a-4a"></a>留守房玄龄馆于宏福寺。<a id="a-4b"></a>以表闻帝。<a id="a-4c"></a>壬辰奘如东都。<a id="a-4d"></a>二月己亥见于仪鸾殿。<a id="a-4e"></a>帝曰师去何不相报。<a id="a-4f"></a>对曰。<a id="a-4g"></a>当去时表三上。<a id="a-4h"></a>以诚愿微浅。<a id="a-4i"></a>不蒙谅许。<a id="a-4j"></a>无任慕道之至。<a id="a-4k"></a>乃辍私行。<a id="a-4l"></a>专擅之罪惟深愧惧。<a id="a-4m"></a>帝曰。<a id="a-4n"></a>师出家与俗殊隔。<a id="a-4o"></a>能委命求法惠利苍生。<a id="a-4p"></a>朕甚嘉焉固不烦为愧。<a id="a-4q"></a>但念山川阻远方俗异心。<a id="a-4r"></a>怪师能达也。<a id="a-4s"></a>对曰。<a id="a-4t"></a>奘闻乘疾风者造天地而非远驭龙舟者涉江海而不难。<a id="a-4u"></a>自陛下握乾符清四海。<a id="a-4v"></a>德笼九域仁被八区。<a id="a-4w"></a>淳风扇炎景之南。<a id="a-4x"></a>圣威震葱岭之外。<a id="a-4y"></a>所以戎夷君长。<a id="a-4z"></a>每见翔云之鸟自东来者。<a id="a-50"></a>犹疑发于上国。<a id="a-51"></a>敛衽而敬之。<a id="a-52"></a>况玄奘圆顶方亲承化育者耶。<a id="a-53"></a>既赖天威。<a id="a-54"></a>故得往还无难。<a id="a-55"></a>帝曰。<a id="a-56"></a>此长者之言。<a id="a-57"></a>朕何敢当。<a id="a-58"></a>因广问雪岭以西印度之境玉烛和气物产风俗八王故迹七佛遗踪。<a id="a-59"></a>并博望之所不传。<a id="a-5A"></a>班马无得而载者。<a id="a-5B"></a>奘既亲游其地。<a id="a-5C"></a>记忆无遗。<a id="a-5D"></a>随问而对。<a id="a-5E"></a>皆有条理。<a id="a-5F"></a>帝大悦曰。<a id="a-5G"></a>师所经一百余国。<a id="a-5H"></a>可尽掇其山川风俗。<a id="a-5I"></a>撰大唐西域记以遗后来。<a id="a-5J"></a>不亦美乎奘奉诏将罢。<a id="a-5K"></a>帝谓侍臣曰。<a id="a-5L"></a>昔符坚称道安为神器。<a id="a-5M"></a>举国遵敬朕观法师。<a id="a-5N"></a>词吐温雅风节贞峻。<a id="a-5O"></a>非徒不愧古人。<a id="a-5P"></a>实过之远甚。<a id="a-5Q"></a>司徒长孙无忌曰。<a id="a-5R"></a>诚如明诏。<a id="a-5S"></a>道安虽高行博识。<a id="a-5T"></a>然弘法之功。<a id="a-5U"></a>固不如法师躬趋圣域讨论众妙究探宗极者矣。<a id="a-5V"></a>时车驾将问罪高丽。<a id="a-5W"></a>闻法师之还。<a id="a-5X"></a>期暂引见。<a id="a-5Y"></a>及对谈论不觉日莫。<a id="a-5Z"></a>帝曰。<a id="a-5a"></a>匇匇言不尽怀。<a id="a-5b"></a>欲共法师东行。<a id="a-5c"></a>省方观俗。<a id="a-5d"></a>指挥之暇。<a id="a-5e"></a>别更谈叙可乎。<a id="a-5f"></a>对曰玄奘远归。<a id="a-5g"></a>兼有病疾。<a id="a-5h"></a>不堪陪驾。<a id="a-5i"></a>帝曰。<a id="a-5j"></a>师向能孤游绝域。<a id="a-5k"></a>今此行如跬步耳。<a id="a-5l"></a>尚何辞。<a id="a-5m"></a>对曰。<a id="a-5n"></a>陛下东征六军奉卫。<a id="a-5o"></a>伐乱诛奸必有牧野之功昆阳之捷。<a id="a-5p"></a>玄奘无所裨助。<a id="a-5q"></a>虚负道路之费。<a id="a-5r"></a>且兵刃交战。<a id="a-5s"></a>佛制沙门不得观视。<a id="a-5t"></a>惟陛下矜察。<a id="a-5u"></a>帝嘉纳而止。<a id="a-5v"></a>奘因奏西域所获梵本经论凡六百五十七部。<a id="a-5w"></a>乞就嵩山少林寺为国宣释。<a id="a-5x"></a>帝曰。<a id="a-5y"></a>朕顷为穆太后创宏福寺。<a id="a-5z"></a>极为虚静。<a id="a-60"></a>可就彼翻译。<a id="a-61"></a>所须并与玄龄平章。<a id="a-62"></a>奘因进曰。<a id="a-63"></a>百姓无知见奘远归妄有窥看。<a id="a-64"></a>不徒妨废法务。<a id="a-65"></a>兼虑不测之患。<a id="a-66"></a>愿得监门官以防衅隙。<a id="a-67"></a>帝悦曰。<a id="a-68"></a>此言可谓保身之计当为处分。<a id="a-69"></a>及罢即别。<a id="a-6A"></a>有旨差官监护。</p>
  <p id="a6B">⊙(丙午)　二十年七月辛卯。<a id="a-6C"></a>法师玄奘表上新译菩萨藏经六门陀罗尼经显杨圣教论大乘杂集论凡五部五十八卷。<a id="a-6D"></a>请帝为圣教序。<a id="a-6E"></a>降手敕曰。<a id="a-6F"></a>省书具悉雅意。<a id="a-6G"></a>法师夙标高行早出尘表。<a id="a-6H"></a>泛宝舟而登彼岸。<a id="a-6I"></a>搜妙道而辟度门。<a id="a-6J"></a>弘阐大猷荡除众罪。<a id="a-6K"></a>朕学浅心拙。<a id="a-6L"></a>在物犹迷。<a id="a-6M"></a>况佛道幽微。<a id="a-6N"></a>岂能仰赞。<a id="a-6O"></a>侧请为序。<a id="a-6P"></a>非己所闻。<a id="a-6Q"></a>奘重表请曰。<a id="a-6R"></a>伏奉墨敕猥垂奖谕。<a id="a-6S"></a>祗奉纶言精守振越。<a id="a-6T"></a>玄奘行业空疏谬参缁侣幸属九瀛有截四海无虞凭皇灵以远征。<a id="a-6U"></a>恃国威而访道。<a id="a-6V"></a>穷遐冒险虽励愚诚。<a id="a-6W"></a>纂异怀荒实资朝化所获经论蒙遣翻译。<a id="a-6X"></a>见成卷轴志有铨序。<a id="a-6Y"></a>伏惟陛下睿思云敷。<a id="a-6Z"></a>天华景烂。<a id="a-6a"></a>理苞系表调逸咸英。<a id="a-6b"></a>跨千古以飞声。<a id="a-6c"></a>掩百王而腾实。<a id="a-6d"></a>切以神力无方。<a id="a-6e"></a>非神思不足铨其理。<a id="a-6f"></a>圣教玄远。<a id="a-6g"></a>非圣藻何以序其源。<a id="a-6h"></a>故乃冒犯威严敢希题目。<a id="a-6i"></a>宸眷冲邈不蒙矜许。<a id="a-6j"></a>抚躬累息相顾失图。<a id="a-6k"></a>奘闻。<a id="a-6l"></a>日月丽天。<a id="a-6m"></a>既分辉于户牖。<a id="a-6n"></a>江河纪地。<a id="a-6o"></a>亦流润于岩崖。<a id="a-6p"></a>云和广乐。<a id="a-6q"></a>不秘响于聋瞆。<a id="a-6r"></a>金玉奇珍。<a id="a-6s"></a>岂韬彩于愚瞽。<a id="a-6t"></a>敢缘此理重有干祈。<a id="a-6u"></a>伏乞雷雨曲垂天文俯照。<a id="a-6v"></a>配两仪而同久。<a id="a-6w"></a>与二曜而俱县。<a id="a-6x"></a>然则鹫岭微言。<a id="a-6y"></a>假神笔而弘远。<a id="a-6z"></a>鸡园奥典。<a id="a-70"></a>托英词而宣扬。<a id="a-71"></a>岂止区区梵众独荷恩荣。<a id="a-72"></a>蠢蠢迷生方超尘累而已。<a id="a-73"></a>制许之。</p>
  <p id="a74">⊙(丁未)　○作翠微宫于终南山。</p>
  <p id="a75">是岁帝得秘谶云。<a id="a-76"></a>唐三世而后女主武王代有天下。<a id="a-77"></a>遂密召太史令李淳风访其事。<a id="a-78"></a>对曰。<a id="a-79"></a>臣据术推之。<a id="a-7A"></a>其兆已成。<a id="a-7B"></a>今在陛下宫中矣。<a id="a-7C"></a>逾三十年当有天下。<a id="a-7D"></a>诛唐子孙殆尽。<a id="a-7E"></a>帝曰。<a id="a-7F"></a>疑似者杀之何如。<a id="a-7G"></a>对曰。<a id="a-7H"></a>天命不可易。<a id="a-7I"></a>且真王者不死。<a id="a-7J"></a>徒使疑似之戮淫及无辜。<a id="a-7K"></a>今既在宫。<a id="a-7L"></a>已是陛下眷属。<a id="a-7M"></a>更三十年又当衰老。<a id="a-7N"></a>老则心慈。<a id="a-7O"></a>虽受终易姓。<a id="a-7P"></a>于陛下子孙或不甚损。<a id="a-7Q"></a>今若戮之。<a id="a-7R"></a>即当复生少庄严毒。<a id="a-7S"></a>况又立仇则陛下子孙必无遗类。<a id="a-7T"></a>帝善其言而止。</p>
  <p id="a7U">⊙(戊申)　二十二年六月。<a id="a-7V"></a>帝在玉华宫。<a id="a-7W"></a>召法师玄奘至。<a id="a-7X"></a>乃曰。<a id="a-7Y"></a>朕在京苦暑。<a id="a-7Z"></a>故就此宫。<a id="a-7a"></a>泉石既凉气力稍佳。<a id="a-7b"></a>然忆法师故兹相屈。<a id="a-7c"></a>涉涂当大劳也奘谢曰。<a id="a-7d"></a>四海黎庶。<a id="a-7e"></a>依陛下而生。<a id="a-7f"></a>圣躬不安。<a id="a-7g"></a>则率土煌灼。<a id="a-7h"></a>伏闻。<a id="a-7i"></a>銮舆至此御膳顺宜。<a id="a-7j"></a>凡预含灵孰不无蹈。<a id="a-7k"></a>愿陛下永保崇高。<a id="a-7l"></a>与天地无极。<a id="a-7m"></a>玄奘庸薄猥蒙齿召。<a id="a-7n"></a>衔荷而来。<a id="a-7o"></a>不觉为劳。<a id="a-7p"></a>帝以法师德业冲博仪表绝伦。<a id="a-7q"></a>欲令罢道共康庶政。<a id="a-7r"></a>因曰。<a id="a-7s"></a>昔三五帝王。<a id="a-7t"></a>靡不以六合务广万机事殷。<a id="a-7u"></a>不能遍理。<a id="a-7v"></a>故周凭十乱。<a id="a-7w"></a>舜托五臣。<a id="a-7x"></a>翼亮朝猷弼谐邦国。<a id="a-7y"></a>彼盛明之后且尔。<a id="a-7z"></a>况朕寡昧而不寄众哲哉。<a id="a-80"></a>意欲法师脱缁服挂纁衣。<a id="a-81"></a>升铉路以陈谋坐槐庭而论道。<a id="a-82"></a>师意何如。<a id="a-83"></a>对曰。<a id="a-84"></a>玄奘微生伏奉明诏。<a id="a-85"></a>称三五之君不能独治。<a id="a-86"></a>寄诸贤哲共而成之。<a id="a-87"></a>此陛下盛德含光谦让之词。<a id="a-88"></a>在理则不尔也。<a id="a-89"></a>何哉。<a id="a-8A"></a>使臣能至治。<a id="a-8B"></a>桀纣柏灵之君岂无臣耶。<a id="a-8C"></a>以此而言不必由也。<a id="a-8D"></a>伏惟陛下圣哲之治。<a id="a-8E"></a>一人纪纲万事咸得其绪。<a id="a-8F"></a>况抚运已来。<a id="a-8G"></a>天地休平中外宁晏。<a id="a-8H"></a>皆陛下不荒不矜不丽不侈。<a id="a-8I"></a>兢兢业虽休勿休居安思危。<a id="a-8J"></a>为善承天之所致也。<a id="a-8K"></a>余何预焉。<a id="a-8L"></a>请粗陈其梗概。<a id="a-8M"></a>陛下经纬八纮驱驾豪杰。<a id="a-8N"></a>戡定祸乱崇阐雍熙。<a id="a-8O"></a>聪明文思之德。<a id="a-8P"></a>体元合极之姿。<a id="a-8Q"></a>皆天之所授。<a id="a-8R"></a>无假于人。<a id="a-8S"></a>一也。<a id="a-8T"></a>敦本弃末崇儒尚德。<a id="a-8U"></a>移浇风于季俗。<a id="a-8V"></a>反淳政于上古。<a id="a-8W"></a>赋遵薄制刑用轻典。<a id="a-8X"></a>九州四海禀识怀生。<a id="a-8Y"></a>俱沐恩波咸遂安逸。<a id="a-8Z"></a>此又圣心自化。<a id="a-8a"></a>无假于人。<a id="a-8b"></a>二也。<a id="a-8c"></a>至道旁通深仁远洽。<a id="a-8d"></a>东逾日域西迈昆丘。<a id="a-8e"></a>南尽炎州北穷玄塞。<a id="a-8f"></a>雕题鼻饮之俗。<a id="a-8g"></a>卉服左衽之人。<a id="a-8h"></a>靡不候风瞻雨稽颡屈膝。<a id="a-8i"></a>献琛贡宝充委夷邸。<a id="a-8j"></a>此又天威所感。<a id="a-8k"></a>无假于人。<a id="a-8l"></a>三也猃狁为患其来自久。<a id="a-8m"></a>五帝所不止。<a id="a-8n"></a>三王莫能制遂使渭河为被发之野。<a id="a-8o"></a>酆鄗为鸣镝之场。<a id="a-8p"></a>中国陵迟匈奴得逞。<a id="a-8q"></a>殷周已来不能攘弭至汉武穷兵卫霍尽力。<a id="a-8r"></a>虽收枝叶根本犹存。<a id="a-8s"></a>自是而后无闻良策。<a id="a-8t"></a>陛下御图一征斯殄倾巢倒穴无复孑遗。<a id="a-8u"></a>浣海燕然之域。<a id="a-8v"></a>尽入提封。<a id="a-8w"></a>单于弓骑之人。<a id="a-8x"></a>俱充臣妾。<a id="a-8y"></a>若言由人。<a id="a-8z"></a>则虞舜已来贤辅多矣。<a id="a-90"></a>何因不获。<a id="a-91"></a>故知有道斯得。<a id="a-92"></a>无假于人。<a id="a-93"></a>四也。<a id="a-94"></a>高丽小蕃失礼上国。<a id="a-95"></a>炀帝总天下之师三自征伐。<a id="a-96"></a>攻城无伤半堞。<a id="a-97"></a>掠卒不获一人。<a id="a-98"></a>虚丧六军狼狈而返。<a id="a-99"></a>陛下暂行提数万骑。<a id="a-9A"></a>摧驻跸之强阵。<a id="a-9B"></a>破辽盖之坚城。<a id="a-9C"></a>振旅凯旋俘馘三十余万。<a id="a-9D"></a>用兵御将其道不殊。<a id="a-9E"></a>隋以之亡。<a id="a-9F"></a>唐以之得。<a id="a-9G"></a>故知由主无假于人。<a id="a-9H"></a>五也。<a id="a-9I"></a>天地交泰日月光华。<a id="a-9J"></a>和气氤氲庆云纷郁。<a id="a-9K"></a>五灵见质一角呈奇。<a id="a-9L"></a>白狼白狐朱雁朱草。<a id="a-9M"></a>昭章杂沓无量亿千不可遍举。<a id="a-9N"></a>皆应德而至。<a id="a-9O"></a>无假于人。<a id="a-9P"></a>六也。<a id="a-9Q"></a>明诏乃欲比喻前王寄功十乱。<a id="a-9R"></a>切为陛下不取。<a id="a-9S"></a>总复须才。<a id="a-9T"></a>今亦伊吕多矣。</p>
  <p id="a9U">⊙玄奘庸陋何足以预之。<a id="a-9V"></a>至于守戒缁门阐扬遗法。<a id="a-9W"></a>此其诚愿。<a id="a-9X"></a>伏乞天慈终而不夺。<a id="a-9Y"></a>帝大悦曰。<a id="a-9Z"></a>师所陈并上玄垂祐。<a id="a-9a"></a>及宗庙之灵卿士之力。<a id="a-9b"></a>朕安能自致哉。<a id="a-9c"></a>师既欲敷扬妙道。<a id="a-9d"></a>亦不固违高志。<a id="a-9e"></a>中书令褚遂良曰。<a id="a-9f"></a>今四海廓清九域宁晏。<a id="a-9g"></a>皆陛下圣德。<a id="a-9h"></a>实如法师之言。<a id="a-9i"></a>帝笑曰。<a id="a-9j"></a>不如此。<a id="a-9k"></a>珍裘岂一狐之腋。<a id="a-9l"></a>大厦必众材共成。<a id="a-9m"></a>何有君能独济。<a id="a-9n"></a>法师欲自全雅操。<a id="a-9o"></a>故滥相光饰耳。<a id="a-9p"></a>因问比译何经。<a id="a-9q"></a>对曰。<a id="a-9r"></a>瑜伽师地论。<a id="a-9s"></a>帝曰。<a id="a-9t"></a>明何等此。<a id="a-9u"></a>对曰。<a id="a-9v"></a>此弥勒大士所造明十七地义。<a id="a-9w"></a>曰何谓十七地。<a id="a-9x"></a>奘曰。<a id="a-9y"></a>六识相应地。<a id="a-9z"></a>有寻有伺地。<a id="a-A0"></a>无寻唯伺地。<a id="a-A1"></a>无寻无伺地。<a id="a-A2"></a>三摩呬多地。<a id="a-A3"></a>有心地无心地。<a id="a-A4"></a>闻所成地思所成地。<a id="a-A5"></a>修所成地。<a id="a-A6"></a>声闻地。<a id="a-A7"></a>独觉地。<a id="a-A8"></a>菩萨地。<a id="a-A9"></a>有余依地。<a id="a-AA"></a>无余依地是为十七。<a id="a-AB"></a>及标举纲目陈列大义。<a id="a-AC"></a>帝深爱焉。<a id="a-AD"></a>遣使取论入宫凡一百卷。<a id="a-AE"></a>帝自详览睹其词义宏奥。<a id="a-AF"></a>非向所闻。<a id="a-AG"></a>谓侍臣曰。<a id="a-AH"></a>朕观法师新译经论。<a id="a-AI"></a>犹瞻天啖海莫极高深顷既军国务殷。<a id="a-AJ"></a>未暇委寻。<a id="a-AK"></a>今而后知宗源杳旷。<a id="a-AL"></a>顾儒道九流犹汀滢之方溟渤耳。<a id="a-AM"></a>因敕有司拣秘书手写新译经论各九部。<a id="a-AN"></a>令宣赐九道总管展转流布。<a id="a-AO"></a>冀率土之内同禀未闻之法。</p>
  <p id="aAP">司徒长孙无忌。<a id="a-AQ"></a>中书令褚遂良。<a id="a-AR"></a>奏曰。<a id="a-AS"></a>佛教冲玄天人莫测。<a id="a-AT"></a>言本则甚深。<a id="a-AU"></a>语门则难入。<a id="a-AV"></a>伏惟陛下至道照明辉光昱日。<a id="a-AW"></a>泽沾遐界化溢中区。<a id="a-AX"></a>拥护五乘建立三宝。<a id="a-AY"></a>致法师当叔叶而秀质。<a id="a-AZ"></a>闲千载而挺生。<a id="a-Aa"></a>陟重险以求经。<a id="a-Ab"></a>履危涂而访道。<a id="a-Ac"></a>见珍异俗具获真文。<a id="a-Ad"></a>归国翻宣。<a id="a-Ae"></a>若庵摩之始说。<a id="a-Af"></a>精文奥义。<a id="a-Ag"></a>犹金口之新开。<a id="a-Ah"></a>皆陛下圣德所感。<a id="a-Ai"></a>臣等愚瞽预此见闻。<a id="a-Aj"></a>苦海波澜舟航有寄。<a id="a-Ak"></a>况天慈广远使布之九州。<a id="a-Al"></a>蠢蠢黔黎俱餐妙法。<a id="a-Am"></a>臣等亿劫忻逢。<a id="a-An"></a>不胜庆幸。</p>
  <p id="aAo">⊙六月。<a id="a-Ap"></a>帝撰大唐三藏圣教序成。<a id="a-Aq"></a>御庆福殿百官倍位。<a id="a-Ar"></a>宣法师玄奘升殿赐座。<a id="a-As"></a>敕弘文馆学士上官仪。<a id="a-At"></a>以序对群臣宣读。<a id="a-Au"></a>霞焕锦舒极褒扬之美。<a id="a-Av"></a>其辞曰。<a id="a-Aw"></a>盖闻。<a id="a-Ax"></a>二仪有像。<a id="a-Ay"></a>显覆载以含生。<a id="a-Az"></a>四时无形。<a id="a-B0"></a>潜寒暑以化物。<a id="a-B1"></a>是以窥天鉴地。<a id="a-B2"></a>庸愚皆识其端。<a id="a-B3"></a>明阴洞阳。<a id="a-B4"></a>贤哲罕穷其数。<a id="a-B5"></a>然而天地包乎阴阳而易识者。<a id="a-B6"></a>以其有象也。<a id="a-B7"></a>阴阳处乎天地而难穷者。<a id="a-B8"></a>以其无形也。<a id="a-B9"></a>故知像显可征。<a id="a-BA"></a>虽愚不惑形潜莫睹。<a id="a-BB"></a>在智犹迷。<a id="a-BC"></a>况乎佛道冲虚乘幽控寂。<a id="a-BD"></a>宏济万品典御十方。<a id="a-BE"></a>举威灵而无上。<a id="a-BF"></a>抑神力而无下。<a id="a-BG"></a>大则弥于宇宙。<a id="a-BH"></a>细则摄于毫厘。<a id="a-BI"></a>无灭无生。<a id="a-BJ"></a>历万劫而不古若隐若显。<a id="a-BK"></a>运百福而长今。<a id="a-BL"></a>妙道凝玄。<a id="a-BM"></a>遵之莫知其际。<a id="a-BN"></a>法流湛寂。<a id="a-BO"></a>揖之莫测其原固知蠢蠢凡愚区区庸鄙。<a id="a-BP"></a>投其旨趣能无疑惑者哉。<a id="a-BQ"></a>然则大教之兴基于西土。<a id="a-BR"></a>腾汉庭而皎梦。<a id="a-BS"></a>照东域而流慈。<a id="a-BT"></a>昔者分形分迹之时。<a id="a-BU"></a>言未驰而成化。<a id="a-BV"></a>当常现常之世。<a id="a-BW"></a>民仰德而知遵。<a id="a-BX"></a>及乎晦迹归真迁仪越世。<a id="a-BY"></a>金容掩色。<a id="a-BZ"></a>不镜三千之光。<a id="a-Ba"></a>丽像开图空端四八之相。<a id="a-Bb"></a>于是微言广被。<a id="a-Bc"></a>拯含类于三涂遗训遐宣。<a id="a-Bd"></a>导群生于十地。<a id="a-Be"></a>然而真教难仰。<a id="a-Bf"></a>莫能一其旨归。<a id="a-Bg"></a>曲学易遵。<a id="a-Bh"></a>邪正于焉纷纠。<a id="a-Bi"></a>所以空有之论。<a id="a-Bj"></a>或习俗而是非。<a id="a-Bk"></a>大小之乘。<a id="a-Bl"></a>乍沿时而隆替。<a id="a-Bm"></a>有玄奘法师者。<a id="a-Bn"></a>法门之领袖也。<a id="a-Bo"></a>幼怀贞敏。<a id="a-Bp"></a>早悟三空之心。<a id="a-Bq"></a>长契神情。<a id="a-Br"></a>先包四忍之行。<a id="a-Bs"></a>松风水月。<a id="a-Bt"></a>未足比其清华。<a id="a-Bu"></a>仙露明珠。<a id="a-Bv"></a>讵能方其朗润。<a id="a-Bw"></a>故以智通无累神测未形。<a id="a-Bx"></a>超六尘而迥出。<a id="a-By"></a>夐千古而无对。<a id="a-Bz"></a>凝心内境。<a id="a-C0"></a>悲正法以陵迟。<a id="a-C1"></a>栖虑玄门。<a id="a-C2"></a>慨深文之讹阙。<a id="a-C3"></a>思欲分条析理广彼前闻　截伪续真开兹后学。<a id="a-C4"></a>是以翘心净土往游西域。<a id="a-C5"></a>乘危远迈仗策孤征。<a id="a-C6"></a>积雪晨飞涂闲失地。<a id="a-C7"></a>惊沙夕起空外迷天。<a id="a-C8"></a>万里山川泼烟霞而进影。<a id="a-C9"></a>百重寒暑。<a id="a-CA"></a>蹑霜露而前踪。<a id="a-CB"></a>诚重劳轻求深愿达。<a id="a-CC"></a>周游西宇十有七年。<a id="a-CD"></a>穷历异邦询求正教。<a id="a-CE"></a>双林八水味道餐风。<a id="a-CF"></a>鹿苑鹫峰瞻奇仰异。<a id="a-CG"></a>承至言于先圣。<a id="a-CH"></a>受真教于上贤。<a id="a-CI"></a>探赜妙门精穷奥义。<a id="a-CJ"></a>一乘五律之道驰骤于心田。<a id="a-CK"></a>八藏三箧之文。<a id="a-CL"></a>波腾于口海爰自所历之国。<a id="a-CM"></a>总将三藏要文凡六百五十七部。<a id="a-CN"></a>译布中夏宣扬胜。<a id="a-CO"></a>业引慈云于西极。<a id="a-CP"></a>注法雨于东垂。<a id="a-CQ"></a>圣教阙而复全。<a id="a-CR"></a>苍生罪而还福。<a id="a-CS"></a>湿火宅之干焰。<a id="a-CT"></a>共拔迷途朗爱水之昏波同臻彼岸。<a id="a-CU"></a>是知恶因业坠善以缘升。<a id="a-CV"></a>升坠之端唯人所记。<a id="a-CW"></a>譬夫桂生高岭。<a id="a-CX"></a>零露方得泫其华莲出绿波。<a id="a-CY"></a>飞尘不能污其叶。<a id="a-CZ"></a>非莲性自洁而桂质本贞。<a id="a-Ca"></a>良由所附者高则微物不能累。<a id="a-Cb"></a>所凭者净则浊类不能沾。<a id="a-Cc"></a>夫以卉木无知。<a id="a-Cd"></a>犹资善而成善。<a id="a-Ce"></a>况乎人伦有识。<a id="a-Cf"></a>不缘庆而求庆。<a id="a-Cg"></a>方冀兹经流施。<a id="a-Ch"></a>将日月而无穷。<a id="a-Ci"></a>斯福遐敷。<a id="a-Cj"></a>与乾坤而永大。<a id="a-Ck"></a>于是御笔亲书。<a id="a-Cl"></a>缀于新经之首。<a id="a-Cm"></a>法师奉表。<a id="a-Cn"></a>谢曰。<a id="a-Co"></a>六爻探赜。<a id="a-Cp"></a>局于生灭之场。<a id="a-Cq"></a>百物正名。<a id="a-Cr"></a>未涉真如之境。<a id="a-Cs"></a>远惟羲册睹奥不测其神遐想轩图历选普归其美。<a id="a-Ct"></a>恭惟陛下玉毫降质金轮御天。<a id="a-Cu"></a>廓先王之九州。<a id="a-Cv"></a>掩百千之日月。<a id="a-Cw"></a>广利代之区域。<a id="a-Cx"></a>纳恒沙之法界。<a id="a-Cy"></a>遂使给孤精舍尽入提封。<a id="a-Cz"></a>贝叶灵文咸归册府。<a id="a-D0"></a>玄奘往因振锡聊谒崛山。<a id="a-D1"></a>经途万里。<a id="a-D2"></a>怙天威如咫步。<a id="a-D3"></a>匪乘千叶。<a id="a-D4"></a>诣双树如食顷。<a id="a-D5"></a>搜扬三藏。<a id="a-D6"></a>尽龙宫之所储。<a id="a-D7"></a>研究一乘。<a id="a-D8"></a>穷鹫岭之遗旨。<a id="a-D9"></a>并已载于白马还献紫宸。<a id="a-DA"></a>寻蒙下诏敕使翻译。<a id="a-DB"></a>玄奘识乖龙树。<a id="a-DC"></a>谬忝传灯之荣。<a id="a-DD"></a>才异马鸣。<a id="a-DE"></a>深愧泻瓶之敏。<a id="a-DF"></a>所译经论纰舛尤多。<a id="a-DG"></a>遂荷天威留神制序。<a id="a-DH"></a>文超象系之表。<a id="a-DI"></a>理括众妙之门。<a id="a-DJ"></a>忽以微生亲闻梵响。<a id="a-DK"></a>踊跃欢喜如闻授记。<a id="a-DL"></a>无任感荷之极。<a id="a-DM"></a>手敕答曰。<a id="a-DN"></a>朕才谢圭璋言惭博达。<a id="a-DO"></a>至于内典尤所未闻昨制序文深惭鄙拙。<a id="a-DP"></a>秽翰墨于金简。<a id="a-DQ"></a>标瓦砾于珠林。<a id="a-DR"></a>忽得来书谬承褒赞。<a id="a-DS"></a>循躬省虑弥益厚颜。<a id="a-DT"></a>善不足称虚劳致谢。</p>
  <p id="aDU">⊙时皇太子睹圣序遂撰述圣记。<a id="a-DV"></a>法师进启奉谢。<a id="a-DW"></a>帝复览新译菩萨藏经。<a id="a-DX"></a>爱其辞旨微妙。<a id="a-DY"></a>因诏皇太子撰菩萨藏经后序。<a id="a-DZ"></a>其辞曰。<a id="a-Da"></a>盖闻。<a id="a-Db"></a>羲皇至赜。<a id="a-Dc"></a>精粹止于龟文。<a id="a-Dd"></a>轩后幽通。<a id="a-De"></a>雅奥穷于鸟篆。<a id="a-Df"></a>考丹书而索隐。<a id="a-Dg"></a>殊昧实际之源。<a id="a-Dh"></a>征录错以研几。<a id="a-Di"></a>盖非常乐之道犹且事光图史。<a id="a-Dj"></a>振薰风于八埏德洽生灵。<a id="a-Dk"></a>激尧波于万代。<a id="a-Dl"></a>伏惟陛下转轮垂拱而化渐鸡园。<a id="a-Dm"></a>胜殿凝旒而神交鹫岭。<a id="a-Dn"></a>总调御于徽号。<a id="a-Do"></a>匪文思之所窥。<a id="a-Dp"></a>极般若于纶言。<a id="a-Dq"></a>岂象系之所拟。<a id="a-Dr"></a>由是教覃溟表。<a id="a-Ds"></a>咸传八解之音。<a id="a-Dt"></a>训浃寰中。<a id="a-Du"></a>皆践四禅之轨。<a id="a-Dv"></a>遂使三千世界。<a id="a-Dw"></a>尽怀生而可封百亿须弥。<a id="a-Dx"></a>入提封而作镇。<a id="a-Dy"></a>尼莲德水。<a id="a-Dz"></a>迩帝里之沧池。<a id="a-E0"></a>舍卫庵园。<a id="a-E1"></a>接上林之茂苑。<a id="a-E2"></a>虽复法性空寂。<a id="a-E3"></a>随感必通。<a id="a-E4"></a>真乘深妙无幽不阐。<a id="a-E5"></a>所以大权御极。<a id="a-E6"></a>导法流而靡穷。<a id="a-E7"></a>能仁抚运。<a id="a-E8"></a>拂劫石而无尽。<a id="a-E9"></a>体均相具不可思议。<a id="a-EA"></a>校美前王。<a id="a-EB"></a>焉可同年而语矣。<a id="a-EC"></a>爰自开阐地限流沙。<a id="a-ED"></a>震旦未融灵文尚隐。<a id="a-EE"></a>汉皇精感。<a id="a-EF"></a>托梦想于玄宵。<a id="a-EG"></a>晋后翘诚。<a id="a-EH"></a>降修多于白马。<a id="a-EI"></a>有同蠡酌。<a id="a-EJ"></a>岂达四海之涯。<a id="a-EK"></a>取譬管窥。<a id="a-EL"></a>宁穷七曜之奥。<a id="a-EM"></a>洎乎皇灵遐畅。<a id="a-EN"></a>威加铁围之表。<a id="a-EO"></a>至圣发明德被金刚之际。<a id="a-EP"></a>恒沙国土普袭衣冠开解脱门践真实路。<a id="a-EQ"></a>龙宫梵说之偈。<a id="a-ER"></a>毕萃清室。<a id="a-ES"></a>猊吼贝叶之文。<a id="a-ET"></a>咸归册府。<a id="a-EU"></a>洒兹甘露普润芽茎。<a id="a-EV"></a>乘此惠云遍沾翾走岂非归依之胜业。<a id="a-EW"></a>圣政之灵感者乎。<a id="a-EX"></a>菩萨藏经者。<a id="a-EY"></a>大觉义宗之要旨也。<a id="a-EZ"></a>佛修此道已证无生。<a id="a-Ea"></a>菩萨受持咸登不退。<a id="a-Eb"></a>六波罗蜜关键所资。<a id="a-Ec"></a>四无量心根力斯备。<a id="a-Ed"></a>盖彼岸之津涉。<a id="a-Ee"></a>正觉之梯航者焉。<a id="a-Ef"></a>贞观年中身毒归化。<a id="a-Eg"></a>越热坡而颁朔跨悬渡而输琛。<a id="a-Eh"></a>文轨既同道路无壅。<a id="a-Ei"></a>法师玄奘振锡寻真。<a id="a-Ej"></a>出自玉关长驱奈苑。<a id="a-Ek"></a>于天竺力士生处。<a id="a-El"></a>访获此经。<a id="a-Em"></a>归而奏上。<a id="a-En"></a>降旨翻译。<a id="a-Eo"></a>于是毕功。<a id="a-Ep"></a>余以问安之暇。<a id="a-Eq"></a>澄心妙法之宝奉述天旨微表赞扬。<a id="a-Er"></a>式命有司缀于卷末。<a id="a-Es"></a>帝自是情信日笃平章法义不辍于口。<a id="a-Et"></a>与法师相得之深。<a id="a-Eu"></a>无时暂闲。<a id="a-Ev"></a>凡衣服卧具频诏换易。<a id="a-Ew"></a>如家人焉。</p>
  <p id="aEx">⊙八月丙申。<a id="a-Ey"></a>赐奘百金磨衲并宝剃刀。<a id="a-Ez"></a>奘奉表谢。<a id="a-F0"></a>略曰。<a id="a-F1"></a>忍辱之服。<a id="a-F2"></a>彩合流霞智惠之刀。<a id="a-F3"></a>铦逾切玉。<a id="a-F4"></a>谨当衣以降烦恼之魔。<a id="a-F5"></a>佩以断尘劳之网。<a id="a-F6"></a>帝自伐辽而还。<a id="a-F7"></a>气力不逮平昔有忧生之虑。<a id="a-F8"></a>既遇法师留神大教稍遂平复。<a id="a-F9"></a>因问欲植法门之益何所宜先。<a id="a-FA"></a>奘对曰。<a id="a-FB"></a>众生寝惑非惠莫启。<a id="a-FC"></a>惠芽抽植法为之资。<a id="a-FD"></a>弘法须人即度僧为最帝悦。</p>
  <p id="aFE">九月乙卯。<a id="a-FF"></a>诏曰。<a id="a-FG"></a>隋季失御天下分崩。<a id="a-FH"></a>四海涂炭八埏鼎沸。<a id="a-FI"></a>朕属当戡乱亲履兵锋。<a id="a-FJ"></a>亟犯风霜宿于马上。<a id="a-FK"></a>顷加药饵犹未痊除。<a id="a-FL"></a>比日以来方遂平复。<a id="a-FM"></a>岂非福善之致耶。<a id="a-FN"></a>京城及天下诸州寺。<a id="a-FO"></a>各度僧五人(时天下寺三千七百余所。<a id="a-FP"></a>度僧凡一万七千余人)</p>
  <p id="aFQ">⊙十月车驾还京师。<a id="a-FR"></a>敕有司于北阙紫微殿西南创弘法院。<a id="a-FS"></a>留奘居禁中。<a id="a-FT"></a>昼则陪御谈论夜分就院译经。</p>
  <p id="aFU">⊙十二月。<a id="a-FV"></a>皇太子为文德皇后创大慈恩寺成。<a id="a-FW"></a>诏选京城宿望五十大德。<a id="a-FX"></a>各度侍者六人。<a id="a-FY"></a>入居新寺。<a id="a-FZ"></a>是月丙辰。<a id="a-Fa"></a>太子备宝车五十乘。<a id="a-Fb"></a>迎诸大德。<a id="a-Fc"></a>并彩亭宝刹数百具奉安新获梵夹诸经及瑞像舍利等。<a id="a-Fd"></a>敕太常九部乐及长安万年音乐京城诸寺。<a id="a-Fe"></a>花旛导引入寺。<a id="a-Ff"></a>帝御安福门楼。<a id="a-Fg"></a>执炉致敬。<a id="a-Fh"></a>经像过尽始罢。<a id="a-Fi"></a>皇情大悦。</p>
  <p id="aFj">⊙(己酉)　二十三年四月。<a id="a-Fk"></a>帝幸翠微宫。<a id="a-Fl"></a>法师玄奘陪驾。<a id="a-Fm"></a>每谈叙渊奥。<a id="a-Fn"></a>帝必攘袂曰。<a id="a-Fo"></a>与法师相值恨晚耳。<a id="a-Fp"></a>未尽弘法之意。<a id="a-Fq"></a>夏五月不豫。<a id="a-Fr"></a>诏太尉长孙无忌中书令褚遂良入卧内。<a id="a-Fs"></a>嘱曰公等忠烈着在朕心。<a id="a-Ft"></a>昔汉武托霍光。<a id="a-Fu"></a>刘备嘱诸葛亮。<a id="a-Fv"></a>朕之后事一以委卿。<a id="a-Fw"></a>太子仁孝。<a id="a-Fx"></a>必须尽诚辅导永保社稷。<a id="a-Fy"></a>无忌等叩头流涕。<a id="a-Fz"></a>帝复执太子手曰。<a id="a-G0"></a>无忌遂良在。<a id="a-G1"></a>国家事汝无忧矣。<a id="a-G2"></a>是年崩于含风殿卒五十有三。</p>
  <p id="aG3">⊙唐史赞曰。<a id="a-G4"></a>甚矣至治之君不世出也。<a id="a-G5"></a>禹有天下传十有六王。<a id="a-G6"></a>而少康有中兴之业。<a id="a-G7"></a>汤有天下传二十八王。<a id="a-G8"></a>而其甚盛者号称三宗。<a id="a-G9"></a>武王有天下传三十六王。<a id="a-GA"></a>而成康之治与宣之功。<a id="a-GB"></a>其余无所称焉。<a id="a-GC"></a>虽诗书所载有时阙略。<a id="a-GD"></a>然三代千有七百余年。<a id="a-GE"></a>传七十余君。<a id="a-GF"></a>其卓然着见于后世者。<a id="a-GG"></a>此六七君而已。<a id="a-GH"></a>呜呼可谓难得也。<a id="a-GI"></a>唐有天下传世二十。<a id="a-GJ"></a>其可称者三君。<a id="a-GK"></a>玄宗宪宗皆不克其终。<a id="a-GL"></a>盛哉太宗之烈也其除隋之乱。<a id="a-GM"></a>比迹汤武。<a id="a-GN"></a>致治之美。<a id="a-GO"></a>庶几成康。<a id="a-GP"></a>自古功德兼隆。<a id="a-GQ"></a>由汉以来未之有也。<a id="a-GR"></a>至其牵于多爱。<a id="a-GS"></a>复立浮图。<a id="a-GT"></a>好大喜功勤兵于远。<a id="a-GU"></a>此中材庸主之所常为。<a id="a-GV"></a>然春秋之法常责备于贤者。<a id="a-GW"></a>是以后世君子之欲成人之美者。<a id="a-GX"></a>莫不叹息于斯焉。</p>
  <p id="aGY">论曰。<a id="a-GZ"></a>君子谓立言之难其实非难。<a id="a-Ga"></a>特为好恶所欺耳。<a id="a-Gb"></a>如欧阳文忠公作太宗本纪赞。<a id="a-Gc"></a>虽笔高语奇杰出诸史。<a id="a-Gd"></a>至贬太宗复立浮图好大喜功勤兵于远类中材庸主所为而不取。<a id="a-Ge"></a>予谓文忠责备之深。<a id="a-Gf"></a>而为好恶所欺也。<a id="a-Gg"></a>方贞观之世。<a id="a-Gh"></a>天下昆虫草木咸被其泽。<a id="a-Gi"></a>至于日月霜露所至之国。<a id="a-Gj"></a>皆款关而修职直。<a id="a-Gk"></a>独高丽莫离支叛逆阻命。<a id="a-Gl"></a>太宗身任千载道德英雄之主。<a id="a-Gm"></a>其肯坐视之。<a id="a-Gn"></a>留为子孙忧。<a id="a-Go"></a>而不少假经略乎。<a id="a-Gp"></a>盖其威德之盛。<a id="a-Gq"></a>其势之必然。<a id="a-Gr"></a>非好大喜功之谓也。<a id="a-Gs"></a>昔黄帝平蚩尤。<a id="a-Gt"></a>七十战而胜其乱。<a id="a-Gu"></a>高宗伐鬼方。<a id="a-Gv"></a>三年而后克。<a id="a-Gw"></a>太宗举偏师而阴山平。<a id="a-Gx"></a>临驻跸而高丽服。<a id="a-Gy"></a>然黄帝高宗。<a id="a-Gz"></a>经孔子而未尝少贬。<a id="a-H0"></a>文忠特以为太宗之疵。<a id="a-H1"></a>庸讵非责备之过与。<a id="a-H2"></a>以太宗盛德大业如此。<a id="a-H3"></a>犹曲贬之将恐后之君子。<a id="a-H4"></a>怀免贬之难而无意于功名也。<a id="a-H5"></a>文忠徒欲高尚其事。<a id="a-H6"></a>而不知此亦自蹈好大之失。<a id="a-H7"></a>矣至于复立浮。<a id="a-H8"></a>图乃所以和顺道德。<a id="a-H9"></a>而齐天地鬼神之心。<a id="a-HA"></a>以开济天下后世之人。<a id="a-HB"></a>为无穷之益也。<a id="a-HC"></a>文忠以为不当。<a id="a-HD"></a>则是太宗暗于取舍矣。<a id="a-HE"></a>使太宗果暗于此。<a id="a-HF"></a>则当时房杜王魏之流。<a id="a-HG"></a>亦因循户禄而暗于取舍者耶。<a id="a-HH"></a>或曰。<a id="a-HI"></a>文忠慕韩愈为人。<a id="a-HJ"></a>故不得不尔。<a id="a-HK"></a>呜呼文忠何忍哉。<a id="a-HL"></a>慕人毁佛而兼弃太宗之道德。<a id="a-HM"></a>是不为好恶所欺耶。<a id="a-HN"></a>孔子立名教者也。<a id="a-HO"></a>老氏则非毁之。<a id="a-HP"></a>及孔子删礼。<a id="a-HQ"></a>则曰。<a id="a-HR"></a>吾闻诸老聃云。<a id="a-HS"></a>然孔子亦以人而废言乎。<a id="a-HT"></a>亦若世情之好恶耶。<a id="a-HU"></a>况真佛也者耶。<a id="a-HV"></a>圣凡本有之体。<a id="a-HW"></a>毁之乃所以自毁之也。<a id="a-HX"></a>讵伤于真佛哉。<a id="a-HY"></a>尝闻文忠一昔梦。<a id="a-HZ"></a>为勇士数辈摄至太宗之庭。<a id="a-Ha"></a>太宗怒而责曰。<a id="a-Hb"></a>吾文武勋烈如此。<a id="a-Hc"></a>不能逃子之贬何也。<a id="a-Hd"></a>文忠震惧而寤。<a id="a-He"></a>后欲追改之。<a id="a-Hf"></a>而业已进书颁行矣。<a id="a-Hg"></a>遂不克改。<a id="a-Hh"></a>尝慨然曰。<a id="a-Hi"></a>平怀最难。<a id="a-Hj"></a>此殆非偶然而云耳。</p>
 </body>
</html>