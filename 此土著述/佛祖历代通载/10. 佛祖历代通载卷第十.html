<!doctype html>
<html id="z3IBXNC1jZ" data-ver="2120">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第十</h1>
  <p id="a2">⊙梁(姓萧氏四主都建康)○雷氏曰(高太世敬梁朝四主五十七年)</p>
  <p id="a3">(壬午)　高祖武皇帝衍改天监(字叔达。<a id="a-4"></a>南兰陵都里人。<a id="a-5"></a>与齐同出。<a id="a-6"></a>亦汉相何二十四代孙。<a id="a-7"></a>父顺之为丹阳尹。<a id="a-8"></a>母曰张氏。<a id="a-9"></a>生帝状貌奇伟日角龙颜项有圆光身不映日。<a id="a-A"></a>受齐禅后酷好佛法。<a id="a-B"></a>降将侯景反叛举兵围帝于台城。<a id="a-C"></a>断食而崩于净居殿。<a id="a-D"></a>寿八十六。<a id="a-E"></a>在位四十八年○或问曰。<a id="a-F"></a>梁武终身奉佛。<a id="a-G"></a>然困殍于台城。<a id="a-H"></a>佛法之验其在何也。<a id="a-I"></a>答之曰。<a id="a-J"></a>有是疑乎。<a id="a-K"></a>有是诮也。<a id="a-L"></a>且夫人之性命业性定焉。<a id="a-M"></a>苟往世之业会矣。<a id="a-N"></a>岂今生之善革哉。<a id="a-O"></a>故文中子曰。<a id="a-P"></a>斋戒修而梁国危非释迦之罪也。<a id="a-Q"></a>缘行齐废帝之愆。<a id="a-R"></a>值侯景台城之困业理既昭。<a id="a-S"></a>惑疑遣矣)</p>
  <p id="aT">⊙道家太清经。<a id="a-U"></a>及众醮仪十卷。<a id="a-V"></a>乃梁时陶弘景妄造(出珠林)</p>
  <p id="aW">⊙(癸未)　武帝诏曰。<a id="a-X"></a>大士宝志迹拘尘垢神游冥寂。<a id="a-Y"></a>水火不能燋濡。<a id="a-Z"></a>蛇虎不能侵惧。<a id="a-a"></a>语其佛理则声闻以上。<a id="a-b"></a>谈其隐沦则遁仙高者。<a id="a-c"></a>岂可以俗法常情空相疑忌。<a id="a-d"></a>自今中外任便宣化。<a id="a-e"></a>帝一日问志曰。<a id="a-f"></a>弟子烦惑未除。<a id="a-g"></a>何以治之。<a id="a-h"></a>答曰。<a id="a-i"></a>十二。<a id="a-j"></a>帝问。<a id="a-k"></a>其旨云何。<a id="a-l"></a>答曰。<a id="a-m"></a>在书字时节刻漏中。<a id="a-n"></a>帝益不晓。<a id="a-o"></a>他日更问国祚有留难否志指其颈示之。<a id="a-p"></a>帝曰。<a id="a-q"></a>朕享国几何。<a id="a-r"></a>答曰。<a id="a-s"></a>元嘉。<a id="a-t"></a>元嘉。<a id="a-u"></a>帝喜以为倍宋文之年。<a id="a-v"></a>时革命之初帝临政刻急。<a id="a-w"></a>志假帝神力。<a id="a-x"></a>令见先君受极苦于地下。<a id="a-y"></a>由是恤刑。<a id="a-z"></a>尝诏画工张僧繇寒志像。<a id="a-10"></a>僧繇下笔辄不自定。<a id="a-11"></a>既而以指厘面门分披。<a id="a-12"></a>出十二面观音。<a id="a-13"></a>妙相殊丽或慈或威。<a id="a-14"></a>僧繇竟不能写。<a id="a-15"></a>他日与帝临江纵望。<a id="a-16"></a>有物溯流而上。<a id="a-17"></a>志以杖引之。<a id="a-18"></a>随杖而至。<a id="a-19"></a>乃紫旃檀也。<a id="a-1A"></a>即以属供奉官俞绍雕志像。<a id="a-1B"></a>顷刻而成。<a id="a-1C"></a>神采如生。<a id="a-1D"></a>帝悦以安内庭时法云云光二师俱有重望。<a id="a-1E"></a>每讲法天辄雨华。<a id="a-1F"></a>帝疑其证圣。<a id="a-1G"></a>夜于便殿焚疏请志偕光云三大士斋。<a id="a-1H"></a>翌日志独赴。<a id="a-1I"></a>而光云俱未知。<a id="a-1J"></a>帝由是益异其礼。<a id="a-1K"></a>又尝与帝登钟山之定林寺。<a id="a-1L"></a>指前独龙冈阜曰。<a id="a-1M"></a>此为阴宅则永其后。<a id="a-1N"></a>帝曰。<a id="a-1O"></a>谁当得之。<a id="a-1P"></a>曰先行者得之。<a id="a-1Q"></a>至十三年。<a id="a-1R"></a>大士示寂。<a id="a-1S"></a>帝忆其言。<a id="a-1T"></a>以金二十万易其地。<a id="a-1U"></a>建浮图五级其上。<a id="a-1V"></a>镇以无价宝珠。<a id="a-1W"></a>敕王筠勒碑。<a id="a-1X"></a>葬日车驾亲临致奠大士忽现于云间。<a id="a-1Y"></a>万众欢呼声震山谷。<a id="a-1Z"></a>自是道俗奉祀。<a id="a-1a"></a>奇瑞显应为天下万一。<a id="a-1b"></a>凡大士所为秘谶偈句多着南史。<a id="a-1c"></a>为学者述大乘赞十篇科诵十四篇并十二时歌。<a id="a-1d"></a>皆畅道幽致。<a id="a-1e"></a>其旨与宗门冥合。<a id="a-1f"></a>今盛传于世。</p>
  <p id="a1g">⊙是岁帝妃郄氏者。<a id="a-1h"></a>初生有赤光照室。<a id="a-1i"></a>器皿尽明。<a id="a-1j"></a>及长性明惠。<a id="a-1k"></a>善隶书读史传女工之事靡不闲习。<a id="a-1l"></a>宋齐间诸王求婚。<a id="a-1m"></a>父晔皆不许后以适帝。<a id="a-1n"></a>生三女。<a id="a-1o"></a>帝为雍州刺史而妃薨。<a id="a-1p"></a>其性酷妒。<a id="a-1q"></a>及是化为巨蟒入于后宫。<a id="a-1r"></a>通梦于帝。<a id="a-1s"></a>帝体将不安蟒辄激水腾涌。<a id="a-1t"></a>或现龙形光彩照灼。<a id="a-1u"></a>因于露井上为殿衣服委积。<a id="a-1v"></a>置银辘轳金瓶灌百味以祀之。<a id="a-1w"></a>帝毕世不复议立皇后云。</p>
  <p id="a1x">⊙(甲申)　天监三年四月八日。<a id="a-1y"></a>帝率道俗二万余人升重云殿。<a id="a-1z"></a>亲制文发愿。<a id="a-20"></a>乞凭佛力永弃道教。<a id="a-21"></a>不在崇奉。<a id="a-22"></a>略曰。<a id="a-23"></a>经云。<a id="a-24"></a>发菩提心者即是佛心。<a id="a-25"></a>一切散善不得为喻。<a id="a-26"></a>弟子萧衍比经荒逆耽事老君。<a id="a-27"></a>累叶相承深此邪法。<a id="a-28"></a>今舍弃奋习归仗正因。<a id="a-29"></a>愿使未来世童男出家广弘经教化度含识。<a id="a-2A"></a>共证菩提。<a id="a-2B"></a>宁在正法中长沦恶道。<a id="a-2C"></a>不乐归依老子暂得神仙。<a id="a-2D"></a>陟大乘心永离邪见。<a id="a-2E"></a>正愿诸佛证明菩萨摄受。<a id="a-2F"></a>弟子萧衍和南。</p>
  <p id="a2G">十一日敕门下曰。<a id="a-2H"></a>大经中说。<a id="a-2I"></a>九十六种唯一佛道是其正道。<a id="a-2J"></a>余皆邪也。<a id="a-2K"></a>朕舍道以事诸佛正内之道。<a id="a-2L"></a>公卿能入此誓者各可发菩提心。<a id="a-2M"></a>老君周公孔子等。<a id="a-2N"></a>虽是如来弟子化迹既邪。<a id="a-2O"></a>止是世间之善。<a id="a-2P"></a>不能革凡成圣(具载如弘明集)</p>
  <p id="a2Q">⊙是岁诏隐士何点。<a id="a-2R"></a>点以巾褐入见帝。<a id="a-2S"></a>帝赐之酒。<a id="a-2T"></a>特除侍中。<a id="a-2U"></a>点前席将帝须曰。<a id="a-2V"></a>乃欲臣老子耶。<a id="a-2W"></a>固辞不受。<a id="a-2X"></a>复诏何胤。<a id="a-2Y"></a>胤谓使者曰。<a id="a-2Z"></a>吾年五十七矣。<a id="a-2a"></a>月食四斗米不尽。<a id="a-2b"></a>那复有宦情耶。<a id="a-2c"></a>帝知不可致。<a id="a-2d"></a>有旨给白衣尚书禄。<a id="a-2e"></a>胤苦辞。<a id="a-2f"></a>晚入虎丘之西寺讲维摩经。<a id="a-2g"></a>及将终梦天女六十余人列于前。<a id="a-2h"></a>及寤犹见之如故。<a id="a-2i"></a>即具浴俨衣冠。<a id="a-2j"></a>少顷而卒。<a id="a-2k"></a>何氏自晋司徒充宋司徒尚之。<a id="a-2l"></a>并建大义伸明佛法。<a id="a-2m"></a>累叶遵承至胤侄侍中敬容而止。</p>
  <p id="a2n">⊙(丙戌)　五年帝注大品。<a id="a-2o"></a>臣僚命法师法云讲之。<a id="a-2p"></a>云辞疾不赴。<a id="a-2q"></a>帝遣使强起之曰。<a id="a-2r"></a>将冀流通。<a id="a-2s"></a>非高德无以凭也。<a id="a-2t"></a>云始从之。<a id="a-2u"></a>云最有誉当世。<a id="a-2v"></a>雅为昭明太子所敬。<a id="a-2w"></a>儒释两优。<a id="a-2x"></a>为天下第一。</p>
  <p id="a2y">(戊子)　魏改永平。</p>
  <p id="a2z">⊙(己丑)　八年。<a id="a-30"></a>魏主于式干殿。<a id="a-31"></a>为诸僧及朝臣讲维摩诘经。<a id="a-32"></a>时魏朝专尚释氏不事经籍。<a id="a-33"></a>中书侍郎裴延隽上疏。<a id="a-34"></a>以为汉光武魏武帝虽在戎马间未尝废书。<a id="a-35"></a>先帝行师还都。<a id="a-36"></a>手不释卷。<a id="a-37"></a>良以学问多益不可辍故也。<a id="a-38"></a>陛下升法座亲讲大觉。<a id="a-39"></a>凡在瞻听尘蔽俱开。<a id="a-3A"></a>然五经治世之楷模。<a id="a-3B"></a>应务之所先。<a id="a-3C"></a>伏愿经书互览孔释兼存。<a id="a-3D"></a>则内外俱周真俗斯畅。<a id="a-3E"></a>时洛阳中国沙门之外。<a id="a-3F"></a>自西域来者三千余人。<a id="a-3G"></a>魏主别立永明寺千余间。<a id="a-3H"></a>以处之远近承风无不事佛。<a id="a-3I"></a>比及延昌州郡凡一万三千余寺。<a id="a-3J"></a>僧至二百万。</p>
  <p id="a3K">⊙(辛卯)　十年诏法师僧旻。<a id="a-3L"></a>入惠轮殿讲胜鬘经。<a id="a-3M"></a>帝临听。<a id="a-3N"></a>公卿毕集。<a id="a-3O"></a>有旨于庄严寺建八座法轮。<a id="a-3P"></a>妙选奇杰番次主之。<a id="a-3Q"></a>时以旻为第一。<a id="a-3R"></a>当讲日听者倾都。<a id="a-3S"></a>堂无容足。<a id="a-3T"></a>名士刘叶尝谓旻曰。<a id="a-3U"></a>法师佛学有余。<a id="a-3V"></a>何故弘义多伸儒旨。<a id="a-3W"></a>旻曰。<a id="a-3X"></a>昔生公以顿悟通经。<a id="a-3Y"></a>次公以毗昙发论。<a id="a-3Z"></a>若贫道初不以儒释限。<a id="a-3a"></a>但据文义所向耳。<a id="a-3b"></a>沙门道超者频年力学。<a id="a-3c"></a>慕旻公之讲。<a id="a-3d"></a>誓欲齐之。<a id="a-3e"></a>夜梦神告之曰。<a id="a-3f"></a>旻公毗婆尸佛时预宣法化。<a id="a-3g"></a>君新发意者何能类之。<a id="a-3h"></a>第自求成名。<a id="a-3i"></a>不必苟齐也。<a id="a-3j"></a>旻性谦冲不恃能矜物。<a id="a-3k"></a>一时公卿道俗咸推仰之。</p>
  <p id="a3l">(壬辰)　魏改延昌。</p>
  <p id="a3m">⊙十一年有旨。<a id="a-3n"></a>命宝亮法师授涅槃义疏。<a id="a-3o"></a>帝为之序。<a id="a-3p"></a>略曰。<a id="a-3q"></a>离文字以设教。<a id="a-3r"></a>忌心相以通道。<a id="a-3s"></a>欲使玟玉异价泾渭分流。<a id="a-3t"></a>制六师而正四倒返八邪而归一味。<a id="a-3u"></a>则法雨降而燋种受荣。<a id="a-3v"></a>慧日升而长夜蒙晓。<a id="a-3w"></a>发迦葉之悱愤。<a id="a-3x"></a>吐真实之诚言。<a id="a-3y"></a>虽复三施等于前。<a id="a-3z"></a>五大陈于后。<a id="a-40"></a>三十四问参差异辩。<a id="a-41"></a>方便劝发各随意答。<a id="a-42"></a>举要论经不出两途。<a id="a-43"></a>佛性开其有本之源。<a id="a-44"></a>涅槃明其归极之旨。<a id="a-45"></a>非因非果不起不作。<a id="a-46"></a>义高万善事绝百非。<a id="a-47"></a>空空不能测其真际。<a id="a-48"></a>玄玄不能穷其妙门。<a id="a-49"></a>自非德均平等心合无生。<a id="a-4A"></a>则金墙玉室岂易入哉。</p>
  <p id="a4B">⊙(癸巳)　下诏曰。<a id="a-4C"></a>夫宗庙牺牲修行佛戒。<a id="a-4D"></a>蔬食断肉省贪绝欲。<a id="a-4E"></a>天下水陆不令搜捕。<a id="a-4F"></a>又敕太医不使肉药。<a id="a-4G"></a>公家织官锦帛并断。<a id="a-4H"></a>又造断酒肉文。<a id="a-4I"></a>及着净业赋。</p>
  <p id="a4J">(甲午)　天监十三年志公和尚示寂。</p>
  <p id="a4K">⊙是年特进沈约卒。<a id="a-4L"></a>约字休文。<a id="a-4M"></a>婺州东阳人。<a id="a-4N"></a>左目重瞳。<a id="a-4O"></a>腰有紫志。<a id="a-4P"></a>少为书生。<a id="a-4Q"></a>名闻一时。<a id="a-4R"></a>以风流见称。<a id="a-4S"></a>而肌体清臞。<a id="a-4T"></a>时谓沈郎瘦。<a id="a-4U"></a>甚为武帝所重。<a id="a-4V"></a>官业具南史。<a id="a-4W"></a>尝出意撰声律以革古诗。<a id="a-4X"></a>后世取则。<a id="a-4Y"></a>号曰四声。<a id="a-4Z"></a>约甚精佛理。<a id="a-4a"></a>着中食论。<a id="a-4b"></a>理趣甚高。<a id="a-4c"></a>其略曰。<a id="a-4d"></a>人所以不得道者。<a id="a-4e"></a>由于心神昏惑。<a id="a-4f"></a>心神所以昏惑。<a id="a-4g"></a>由于外物扰之。<a id="a-4h"></a>扰之大者其事有三。<a id="a-4i"></a>一则势利荣名。<a id="a-4j"></a>二则妖妍靡曼。<a id="a-4k"></a>三则甘旨肥醲。<a id="a-4l"></a>荣名难日用于心。<a id="a-4m"></a>要无晷刻之累。<a id="a-4n"></a>妖妍靡曼方之已深。<a id="a-4o"></a>甘旨肥醲为累甚切。<a id="a-4p"></a>万事纭纭皆三者之枝叶耳。<a id="a-4q"></a>圣人知不断此三事求道无从可得。<a id="a-4r"></a>乃为之法使简而易从。<a id="a-4s"></a>若也直云。<a id="a-4t"></a>三事惑本并宜禁绝。<a id="a-4u"></a>而此三事。<a id="a-4v"></a>是人情所甚惑。<a id="a-4w"></a>念虑所难遣。<a id="a-4x"></a>虽有禁之之旨。<a id="a-4y"></a>而事难卒从。<a id="a-4z"></a>譬如方舟济河。<a id="a-50"></a>岂不欲直至彼岸。<a id="a-51"></a>河流湍急。<a id="a-52"></a>会无直济之理。<a id="a-53"></a>不得不从流。<a id="a-54"></a>靡久而获至。<a id="a-55"></a>非不愿速。<a id="a-56"></a>事难故也。<a id="a-57"></a>禁此三事。<a id="a-58"></a>事宜有端。<a id="a-59"></a>何则食之于人不可顿息。<a id="a-5A"></a>其于情性三累莫甚。<a id="a-5B"></a>故推此晚食并置中前。<a id="a-5C"></a>自中之后清虚无事。<a id="a-5D"></a>因此无事念虑得简。<a id="a-5E"></a>在始未专。<a id="a-5F"></a>在久自习。<a id="a-5G"></a>于是束以八支纡以禁戒。<a id="a-5H"></a>靡曼之欲无由得前。<a id="a-5I"></a>荣名众累稍随事遣。<a id="a-5J"></a>故云。<a id="a-5K"></a>往古诸佛过中不餐。<a id="a-5L"></a>此盖是遣累之筌罤。<a id="a-5M"></a>适道之捷径。<a id="a-5N"></a>而惑者咸谓止于不食。<a id="a-5O"></a>此乃迷于向方。<a id="a-5P"></a>不知厥路者也。<a id="a-5Q"></a>又尝着设会谓意谓如来在日。<a id="a-5R"></a>众居伽蓝不置食具。<a id="a-5S"></a>时至则分卫持钵以福众生。<a id="a-5T"></a>今之僧徒一皆违废。<a id="a-5U"></a>不止不持中食。<a id="a-5V"></a>甚者甘腴厨膳丰美饮食。<a id="a-5W"></a>或遇请召得蔬蔌之具。<a id="a-5X"></a>莫不颦蹙以为不能甘也。<a id="a-5Y"></a>此岂有志于道哉。<a id="a-5Z"></a>其论略曰。<a id="a-5a"></a>出家之人本资行乞。<a id="a-5b"></a>戒律炳然。<a id="a-5c"></a>不许立厨帐并蓄净人。<a id="a-5d"></a>今既取足官寺。<a id="a-5e"></a>行乞事废。<a id="a-5f"></a>或有持钵登门。<a id="a-5g"></a>便呼为僧徒鄙事。<a id="a-5h"></a>既为众所鄙耻。<a id="a-5i"></a>不复行乞。<a id="a-5j"></a>悠悠后进求理者寡。<a id="a-5k"></a>将谓乞食之业不可复行。<a id="a-5l"></a>由净饭王子转轮之贵。<a id="a-5m"></a>持钵行乞以福施者。<a id="a-5n"></a>岂不及千载之外凡庸沙门躬命仆竖自营口腹者乎。<a id="a-5o"></a>行乞受请二事不殊。<a id="a-5p"></a>今不复行乞。<a id="a-5q"></a>又不赴请。<a id="a-5r"></a>则行乞之法于此永冥。<a id="a-5s"></a>此法既冥则僧非佛种。<a id="a-5t"></a>佛种既离则三宝坠地矣。<a id="a-5u"></a>约有文集百余卷。<a id="a-5v"></a>行于世。</p>
  <p id="a5w">⊙(乙未)　是年魏胡太后。<a id="a-5x"></a>作永宁石窟二寺。<a id="a-5y"></a>极土木之美。<a id="a-5z"></a>而永宁尤盛。<a id="a-60"></a>有金像高丈八尺如中人者又十躯。<a id="a-61"></a>为浮图九级。<a id="a-62"></a>筑基下及黄泉。<a id="a-63"></a>其高九十丈。<a id="a-64"></a>上立刹复高十丈。<a id="a-65"></a>每夜静铃铎声闻十余里。<a id="a-66"></a>佛殿如太极殿。<a id="a-67"></a>三门如端门。<a id="a-68"></a>僧房千楹。<a id="a-69"></a>玉珠锦绣。<a id="a-6A"></a>骇人心目。<a id="a-6B"></a>未几雷电火爇其塔。<a id="a-6C"></a>远近咸见烟焰中有塔升空而没。<a id="a-6D"></a>后月余有自东州来者云。<a id="a-6E"></a>此日见塔乘空飞海上。<a id="a-6F"></a>而望海者时亦见之。</p>
  <p id="a6G">(丙申)　魏孝明帝诩(宣武次子。<a id="a-6H"></a>六岁即位。<a id="a-6I"></a>胡太后临朝。<a id="a-6J"></a>在位十二年。<a id="a-6K"></a>十九岁崩。<a id="a-6L"></a>葬定陵。<a id="a-6M"></a>改熙平)</p>
  <p id="a6N">(戊戌)　魏改神龟。</p>
  <p id="a6O">⊙(己亥)　会稽沙门惠皎。<a id="a-6P"></a>以宝唱所撰名僧传颇多浮泛。<a id="a-6Q"></a>因着高僧传十四卷。<a id="a-6R"></a>始元汉永平十年终于是岁。<a id="a-6S"></a>凡四百五十三载。<a id="a-6T"></a>二百五十有七人。<a id="a-6U"></a>附见者二百余人。<a id="a-6V"></a>开其德业大略为十例。<a id="a-6W"></a>其自叙曰。<a id="a-6X"></a>前古撰集多曰名僧。<a id="a-6Y"></a>然名者实之宾也。<a id="a-6Z"></a>若实行潜光则高而不名。<a id="a-6a"></a>若寡德适时则名而不高。<a id="a-6b"></a>兹焉用纪。<a id="a-6c"></a>高而不名则备今录。<a id="a-6d"></a>世以为确论。</p>
  <p id="a6e">⊙释僧朗者。<a id="a-6f"></a>常诵法华。<a id="a-6g"></a>风度凝远饮啖不常。<a id="a-6h"></a>每出一狗一猴随之。<a id="a-6i"></a>日循乞得饮膳。<a id="a-6j"></a>即置木盂中。<a id="a-6k"></a>食毕举其余以饲猴狗。<a id="a-6l"></a>善作龟藏。<a id="a-6m"></a>或时手足头颈俱缩不见。<a id="a-6n"></a>又尝登舟初无篙力。<a id="a-6o"></a>朗坐其中猴狗驯侧。<a id="a-6p"></a>舟自溯流而上。<a id="a-6q"></a>法师道英。<a id="a-6r"></a>初隐太行山禅宴。<a id="a-6s"></a>树枝萦结如盖覆之。<a id="a-6t"></a>居久之弃去。<a id="a-6u"></a>行龙台泽。<a id="a-6v"></a>观游鱼爱之。<a id="a-6w"></a>即解衣入水。<a id="a-6x"></a>宴坐深渊七日而出。<a id="a-6y"></a>又尝隆冬睹严冰爱其莹澈。<a id="a-6z"></a>就卧其上信宿而起。<a id="a-70"></a>晚居蒲州普济寺。<a id="a-71"></a>一日讲起信。<a id="a-72"></a>至真如门奄尔气绝。<a id="a-73"></a>众意其逝矣。<a id="a-74"></a>有都讲识之。<a id="a-75"></a>即谓众曰。<a id="a-76"></a>此入灭尽想耳。<a id="a-77"></a>三日乃苏矣。</p>
  <p id="a78">(庚子)　改普通○魏改正光。</p>
  <p id="a79">⊙普通元年。<a id="a-7A"></a>帝于禁中筑圆坛。<a id="a-7B"></a>将禀受归戒。<a id="a-7C"></a>妙选德行尤异者为之师。<a id="a-7D"></a>朝议以惠约法师望高。<a id="a-7E"></a>诏至。<a id="a-7F"></a>约以礼逊让不许。<a id="a-7G"></a>夏四月丁巳。<a id="a-7H"></a>帝行问道。<a id="a-7I"></a>礼禀约为师授具足戒。<a id="a-7J"></a>方羯磨次甘露降于庭。<a id="a-7K"></a>有三足乌二孔雀。<a id="a-7L"></a>历阶驯伏。<a id="a-7M"></a>帝大悦。<a id="a-7N"></a>赐约别号智者。<a id="a-7O"></a>自是入朝必设特榻处之。<a id="a-7P"></a>而帝座其侧。<a id="a-7Q"></a>凡太子诸王公卿道俗从约授戒者。<a id="a-7R"></a>四万八千人。<a id="a-7S"></a>沙门虽在耆艾。<a id="a-7T"></a>亦重禀授。<a id="a-7U"></a>独法云公曰。<a id="a-7V"></a>吾既戒矣。<a id="a-7W"></a>其可以佛法为人事耶。<a id="a-7X"></a>于是议者高之。</p>
  <p id="a7Y">⊙时有达禅师者。<a id="a-7Z"></a>得水观三昧。<a id="a-7a"></a>每入此定。<a id="a-7b"></a>有窥之者。<a id="a-7c"></a>唯见清水凝渟满室。<a id="a-7d"></a>沙门道仙从达游。<a id="a-7e"></a>得火光三昧。<a id="a-7f"></a>所居之室玄夜大明焉。</p>
  <p id="a7g">⊙帝留神法门。<a id="a-7h"></a>时释子多纵率。<a id="a-7i"></a>主僧懦不能制。<a id="a-7j"></a>帝患之。<a id="a-7k"></a>欲自以律行僧正事。<a id="a-7l"></a>诏下京城大德。<a id="a-7m"></a>无敢议者。<a id="a-7n"></a>独藏法师以为佛法渊博非一人能尽之。<a id="a-7o"></a>执不奉诏。<a id="a-7p"></a>帝讶之。<a id="a-7q"></a>召入光华殿问状。<a id="a-7r"></a>藏面陈大旨。<a id="a-7s"></a>秉执有据。<a id="a-7t"></a>帝不能夺。<a id="a-7u"></a>遂从之。<a id="a-7v"></a>藏退谓诸僧曰。<a id="a-7w"></a>上以佛法为己任诚当推顺。<a id="a-7x"></a>然衣冠家子弟十辈。<a id="a-7y"></a>犹不能俱称父意。<a id="a-7z"></a>今糅杂五方之众而以一己好恶绳之。<a id="a-80"></a>戒律将废矣。<a id="a-81"></a>诸君不虑此何也。<a id="a-82"></a>法云公叹曰。<a id="a-83"></a>教理深致未能多谢。<a id="a-84"></a>一日之事良可愧服。</p>
  <p id="a85">⊙帝自受具。<a id="a-86"></a>寝处略同沙门。<a id="a-87"></a>虽宫禁每亦恣僧游览。<a id="a-88"></a>独禁御座而已。<a id="a-89"></a>藏公一日升殿登之。<a id="a-8A"></a>左右呵止之。<a id="a-8B"></a>藏曰。<a id="a-8C"></a>贫道定光金轮之裔。<a id="a-8D"></a>宁愧此座。<a id="a-8E"></a>倘见杀不虑无受生处。<a id="a-8F"></a>帝闻置之弗罪。<a id="a-8G"></a>藏少时遇相者曰。<a id="a-8H"></a>法师寿不过三十一藏。<a id="a-8I"></a>岁惧日诵金刚般若。<a id="a-8J"></a>至期梦前人复来告曰。<a id="a-8K"></a>法师以般若力故。<a id="a-8L"></a>寿倍僧矣。<a id="a-8M"></a>又尝梦维摩诘降其房与语。<a id="a-8N"></a>临别以素麈尾遗之而去。<a id="a-8O"></a>藏自是玄辩日新矣。</p>
  <p id="a8P">⊙魏正光元年孝明帝加元服。<a id="a-8Q"></a>命沙门道士讲道于禁中。<a id="a-8R"></a>时道士姜斌沙门昙谟最对论。<a id="a-8S"></a>帝曰。<a id="a-8T"></a>佛与老子同时否。<a id="a-8U"></a>姜斌曰。<a id="a-8V"></a>按开天经云。<a id="a-8W"></a>老子西入化胡。<a id="a-8X"></a>佛充侍者。<a id="a-8Y"></a>明是同时。<a id="a-8Z"></a>昙谟最曰。<a id="a-8a"></a>老子当周何年而生。<a id="a-8b"></a>斌曰。<a id="a-8c"></a>定王三年生。<a id="a-8d"></a>简王四年仕于周。<a id="a-8e"></a>敬王四年年八十五西入化胡。<a id="a-8f"></a>最曰。<a id="a-8g"></a>吾佛以周昭王二十四年诞生。<a id="a-8h"></a>穆王五十二年灭度。<a id="a-8i"></a>自世尊灭度至定王三年。<a id="a-8j"></a>凡三百四十五年。<a id="a-8k"></a>老子方生。<a id="a-8l"></a>及敬王元年老子西游。<a id="a-8m"></a>则世尊示寂已四百二十五年矣。<a id="a-8n"></a>据此相去悬远。<a id="a-8o"></a>而言化胡。<a id="a-8p"></a>无乃谬乎。<a id="a-8q"></a>斌曰。<a id="a-8r"></a>佛生周昭之世。<a id="a-8s"></a>有何文记。<a id="a-8t"></a>最曰。<a id="a-8u"></a>周书异记。<a id="a-8v"></a>汉法本内传。<a id="a-8w"></a>并有明文。<a id="a-8x"></a>斌曰。<a id="a-8y"></a>孔子制法。<a id="a-8z"></a>于佛迥无文记何也。<a id="a-90"></a>最曰。<a id="a-91"></a>孔子有三备十经。<a id="a-92"></a>谓天地人也。<a id="a-93"></a>佛之文言出于中备。<a id="a-94"></a>斌曰。<a id="a-95"></a>孔子圣人何假十乎。<a id="a-96"></a>最曰。<a id="a-97"></a>佛是众圣之王。<a id="a-98"></a>达一切含识先后际。<a id="a-99"></a>吉凶终始不假卜筮。<a id="a-9A"></a>自余小圣虽晓未然。<a id="a-9B"></a>必藉蓍龟方通休咎。<a id="a-9C"></a>时侍中刘腾宣敕曰。<a id="a-9D"></a>姜斌论无宗旨。<a id="a-9E"></a>宜退席。<a id="a-9F"></a>又问。<a id="a-9G"></a>开天经何从而得。<a id="a-9H"></a>是谁所说。<a id="a-9I"></a>可疾取来。<a id="a-9J"></a>及取经至。<a id="a-9K"></a>帝命群臣详定真伪。<a id="a-9L"></a>时太尉萧综太傅李寔洎公卿大夫百六十余人。<a id="a-9M"></a>览毕劾奏曰。<a id="a-9N"></a>老子止着五千文。<a id="a-9O"></a>更无他说。<a id="a-9P"></a>今姜斌所据。<a id="a-9Q"></a>文词鄙俚宗旨乖谬。<a id="a-9R"></a>既渎先师又罔圣德。<a id="a-9S"></a>罪当惑众。<a id="a-9T"></a>制可。<a id="a-9U"></a>将抵以刑。<a id="a-9V"></a>三藏菩提流支奏解。<a id="a-9W"></a>斌特流马邑。<a id="a-9X"></a>昙谟最善大小乘有律行。<a id="a-9Y"></a>初在邯郸说律。<a id="a-9Z"></a>感异比丘六十余辈降席听戒。<a id="a-9a"></a>流支每见称为东方开士焉。</p>
  <p id="a9b">⊙魏书佛老志曰。<a id="a-9c"></a>道家之源出于老子。<a id="a-9d"></a>其自言也。<a id="a-9e"></a>先天地生以资万类。<a id="a-9f"></a>上处玉京为神王之宗。<a id="a-9g"></a>下在紫微为飞仙之主。<a id="a-9h"></a>千变万化有德不德。<a id="a-9i"></a>随机应物厥迹无常。<a id="a-9j"></a>授轩辕于峨嵋。<a id="a-9k"></a>教帝喾于牧德。<a id="a-9l"></a>大禹闻长生之诀。<a id="a-9m"></a>尹喜受道德之旨。<a id="a-9n"></a>至于丹书紫字升玄飞步之经。<a id="a-9o"></a>五石金光妙有灵洞之说。<a id="a-9p"></a>不可胜纪。<a id="a-9q"></a>其为教也。<a id="a-9r"></a>咸蠲去邪累澡雪精神。<a id="a-9s"></a>积行树功累德增善。<a id="a-9t"></a>乃至白日升天长生世上。<a id="a-9u"></a>是以秦皇汉武甘心不息。<a id="a-9v"></a>劳心竭思所在追求。<a id="a-9w"></a>终莫之致。<a id="a-9x"></a>退恨于后。<a id="a-9y"></a>故有栾大徐氏之诛。<a id="a-9z"></a>然其道惑人效学非一。<a id="a-A0"></a>灵帝置华盖于濯龙。<a id="a-A1"></a>设坛场而为礼。<a id="a-A2"></a>及张陵授道于鹤鸣。<a id="a-A3"></a>因传天宫章本千有二百。<a id="a-A4"></a>弟子相授其事大行。<a id="a-A5"></a>斋祠跪拜各有成法。<a id="a-A6"></a>于是三元九府百二十宫。<a id="a-A7"></a>一切诸神咸所统摄。<a id="a-A8"></a>又称劫数颇窃佛经。<a id="a-A9"></a>及其劫终称天地俱坏。<a id="a-AA"></a>其书多有禁秘。<a id="a-AB"></a>非其徒不得辄观。<a id="a-AC"></a>至于化金销王行符敕水奇方妙术万等千条。<a id="a-AD"></a>上云羽化飞天。<a id="a-AE"></a>次称消灾减祸。<a id="a-AF"></a>故好异者往往而尊事之。<a id="a-AG"></a>初文帝入宾于晋。<a id="a-AH"></a>从者云登仙伊阙。<a id="a-AI"></a>太祖好老子之言。<a id="a-AJ"></a>诵咏不倦。<a id="a-AK"></a>天兴中仪曹郎董谧上服食仙经数十篇。<a id="a-AL"></a>乃置仙人博士。<a id="a-AM"></a>立仙坊煮炼百药。<a id="a-AN"></a>封西山以供其薪蒸。<a id="a-AO"></a>令死罪者服之。<a id="a-AP"></a>多死无验。<a id="a-AQ"></a>久之太祖意少懈乃止。</p>
  <p id="aAR">(壬寅)　魏用正光历。</p>
  <p id="aAS">(癸卯)　铸铁钱。<a id="a-AT"></a>民盗铸者多。<a id="a-AU"></a>物价腾踊。</p>
  <p id="aAV">(乙巳)　魏改孝昌。</p>
  <p id="aAW">(丁未)　改大通。<a id="a-AX"></a>上幸同泰寺舍身。</p>
  <p id="aAY">⊙初祖菩提达磨大师。<a id="a-AZ"></a>天竺南印度国香至王第三子也。<a id="a-Aa"></a>王薨师出家。<a id="a-Ab"></a>遇二十七祖般若多罗付以大法。<a id="a-Ac"></a>因问。<a id="a-Ad"></a>我既得法。<a id="a-Ae"></a>宜化何国。<a id="a-Af"></a>多罗曰。<a id="a-Ag"></a>汝得法已。<a id="a-Ah"></a>俟吾灭度六十余年。<a id="a-Ai"></a>当往震旦国阐化。<a id="a-Aj"></a>曰彼有法器堪继吾宗。<a id="a-Ak"></a>千载之下有留难否。<a id="a-Al"></a>多罗曰。<a id="a-Am"></a>汝所化方。<a id="a-An"></a>得菩提者不可胜数。<a id="a-Ao"></a>吾灭度后彼有劫难。<a id="a-Ap"></a>水中文布善自降之。<a id="a-Aq"></a>汝至时南方不可久留。<a id="a-Ar"></a>听吾偈曰。<a id="a-As"></a>路行跨水复逢羊。<a id="a-At"></a>独自凄凄暗度江。<a id="a-Au"></a>日下可怜双象马。<a id="a-Av"></a>二株嫩桂久昌昌。<a id="a-Aw"></a>复演八偈。<a id="a-Ax"></a>皆预为谶。<a id="a-Ay"></a>至多罗示寂。<a id="a-Az"></a>师演化本国。<a id="a-B0"></a>会其侄异见王者轻毁三宝。<a id="a-B1"></a>师遣其徒波罗提。<a id="a-B2"></a>微现神力摄化归正。<a id="a-B3"></a>师以震旦缘熟即别其众。<a id="a-B4"></a>而异见王枉驾见师。<a id="a-B5"></a>曰告之曰。<a id="a-B6"></a>当勤修福行护持三宝。<a id="a-B7"></a>吾去非晚一九即回。<a id="a-B8"></a>王泣曰。<a id="a-B9"></a>叔既有缘在彼。<a id="a-BA"></a>非吾所留。<a id="a-BB"></a>唯愿不忘父母之国。<a id="a-BC"></a>事毕早回。<a id="a-BD"></a>遂具大舟实以众宝。<a id="a-BE"></a>王躬率臣僚送至海滨。<a id="a-BF"></a>师同商驭舟达于南海。<a id="a-BG"></a>广州刺史萧昂馆之。<a id="a-BH"></a>以表闻奏。<a id="a-BI"></a>有诏迎见。<a id="a-BJ"></a>师入朝。<a id="a-BK"></a>帝问。<a id="a-BL"></a>朕即位以来。<a id="a-BM"></a>造寺写经度僧。<a id="a-BN"></a>不可胜数。<a id="a-BO"></a>有何功德。<a id="a-BP"></a>师曰。<a id="a-BQ"></a>并无功德。<a id="a-BR"></a>帝曰。<a id="a-BS"></a>何以并无。<a id="a-BT"></a>师曰。<a id="a-BU"></a>人天小果有漏之因。<a id="a-BV"></a>虽有非实。<a id="a-BW"></a>帝曰。<a id="a-BX"></a>何谓真功德。<a id="a-BY"></a>师曰。<a id="a-BZ"></a>净智妙明体自空寂。<a id="a-Ba"></a>如是功德不于世求。<a id="a-Bb"></a>帝曰。<a id="a-Bc"></a>何为圣谛第一义。<a id="a-Bd"></a>曰廓然无圣。<a id="a-Be"></a>帝曰。<a id="a-Bf"></a>对朕者谁。<a id="a-Bg"></a>曰不识。<a id="a-Bh"></a>帝不省玄旨。<a id="a-Bi"></a>师迟留数日。<a id="a-Bj"></a>遂度江之魏。<a id="a-Bk"></a>止于嵩山少林寺。<a id="a-Bl"></a>终日壁观而已。<a id="a-Bm"></a>有僧神光者。<a id="a-Bn"></a>因神人发起来见师。<a id="a-Bo"></a>师端坐不顾。<a id="a-Bp"></a>会天大雪。<a id="a-Bq"></a>光立雪中。<a id="a-Br"></a>至积雪过膝。<a id="a-Bs"></a>师悯而问曰。<a id="a-Bt"></a>汝久立雪中。<a id="a-Bu"></a>求何事耶。<a id="a-Bv"></a>光曰。<a id="a-Bw"></a>唯愿大慈开甘露门广度群品。<a id="a-Bx"></a>师曰。<a id="a-By"></a>诸佛无上妙道旷劫难逢。<a id="a-Bz"></a>岂小德小智轻心慢心欲冀真乘徒劳勤苦。<a id="a-C0"></a>光闻诲励喜不自胜。<a id="a-C1"></a>即以利刀自断左臂置于师前。<a id="a-C2"></a>师曰。<a id="a-C3"></a>诸佛最初求道重法忘身。<a id="a-C4"></a>汝今断臂吾前。<a id="a-C5"></a>求亦可矣。<a id="a-C6"></a>光承其言即易名惠可。<a id="a-C7"></a>复问曰。<a id="a-C8"></a>诸佛法印可得闻乎。<a id="a-C9"></a>师曰。<a id="a-CA"></a>诸佛法印匪从人得。<a id="a-CB"></a>曰。<a id="a-CC"></a>我心未宁。<a id="a-CD"></a>乞师与安。<a id="a-CE"></a>师曰。<a id="a-CF"></a>将心来与汝安。<a id="a-CG"></a>可曰。<a id="a-CH"></a>觅心了不可得。<a id="a-CI"></a>师曰。<a id="a-CJ"></a>与汝安心竟。<a id="a-CK"></a>久之为可等略辨大乘入道四行。<a id="a-CL"></a>其辞曰。</p>
  <p id="aCM">夫入道多云。<a id="a-CN"></a>要而言之。<a id="a-CO"></a>不出二种。<a id="a-CP"></a>一理入。<a id="a-CQ"></a>二行入。<a id="a-CR"></a>理入者。<a id="a-CS"></a>谓藉教悟宗。<a id="a-CT"></a>深信含生同一直性。<a id="a-CU"></a>但为客尘妄想所覆不能显了。<a id="a-CV"></a>若舍妄归真凝住壁观。<a id="a-CW"></a>无自无他凡圣一等。<a id="a-CX"></a>坚住不移。<a id="a-CY"></a>更不随于文教。<a id="a-CZ"></a>此则与理冥符。<a id="a-Ca"></a>无有分别寂然无为。<a id="a-Cb"></a>名之理入。<a id="a-Cc"></a>行入者。<a id="a-Cd"></a>有四。<a id="a-Ce"></a>一报冤行。<a id="a-Cf"></a>二随缘行。<a id="a-Cg"></a>三无所求行。<a id="a-Ch"></a>四称法行。<a id="a-Ci"></a>谓报冤行者。<a id="a-Cj"></a>凡修道人若受苦时。<a id="a-Ck"></a>当念我从往昔无数劫中。<a id="a-Cl"></a>弃本逐末流浪诸有。<a id="a-Cm"></a>多起冤憎违害无限。<a id="a-Cn"></a>今虽无犯。<a id="a-Co"></a>是我夙殃恶业果熟。<a id="a-Cp"></a>非天非人所能见与。<a id="a-Cq"></a>甘心忍受都无怨恨。<a id="a-Cr"></a>作是观时与理相应。<a id="a-Cs"></a>体冤进道。<a id="a-Ct"></a>故名报冤行。<a id="a-Cu"></a>随缘行者。<a id="a-Cv"></a>众生无我并缘业所转。<a id="a-Cw"></a>苦乐齐受皆从缘生。<a id="a-Cx"></a>若得胜报荣誉等事。<a id="a-Cy"></a>皆是过去夙因所感。<a id="a-Cz"></a>缘尽还无何喜之有。<a id="a-D0"></a>得失从缘心无增减。<a id="a-D1"></a>喜风不动冥顺于道。<a id="a-D2"></a>名随缘行。<a id="a-D3"></a>无所求行者。<a id="a-D4"></a>世人长迷处处贪着。<a id="a-D5"></a>智者悟真安心无为。<a id="a-D6"></a>万有皆空无所希冀。<a id="a-D7"></a>三界久居犹如火宅。<a id="a-D8"></a>有身皆苦谁得而安。<a id="a-D9"></a>了达此处息念无求。<a id="a-DA"></a>故经云。<a id="a-DB"></a>有求皆苦无求乃乐。<a id="a-DC"></a>是则无求真为道行。<a id="a-DD"></a>故名无所求行。<a id="a-DE"></a>称法行者。<a id="a-DF"></a>性净之理因之为法。<a id="a-DG"></a>此理众相斯空。<a id="a-DH"></a>无染无著无此无彼。<a id="a-DI"></a>经云。<a id="a-DJ"></a>法无有我。<a id="a-DK"></a>离我垢故。<a id="a-DL"></a>智者信解此理。<a id="a-DM"></a>应当称法而行。<a id="a-DN"></a>法体无悭。<a id="a-DO"></a>于身命财行檀舍施。<a id="a-DP"></a>心无悭惜。<a id="a-DQ"></a>达解三空不倚不着。<a id="a-DR"></a>但为无垢。<a id="a-DS"></a>称化众生而不取相。<a id="a-DT"></a>此为自行。<a id="a-DU"></a>亦复利人。<a id="a-DV"></a>庄严菩提之道。<a id="a-DW"></a>檀施既尔。<a id="a-DX"></a>余五亦然。<a id="a-DY"></a>为除妄想。<a id="a-DZ"></a>修行六度而无所行。<a id="a-Da"></a>是名称法行。</p>
  <p id="aDb">大同元年十月。<a id="a-Dc"></a>师将示寂。<a id="a-Dd"></a>道副尼总持道育惠可等。<a id="a-De"></a>侍侧。<a id="a-Df"></a>曰时将至矣。<a id="a-Dg"></a>汝等盖各言所得乎。<a id="a-Dh"></a>时道副曰。<a id="a-Di"></a>如我所见。<a id="a-Dj"></a>不执文字不离文字。<a id="a-Dk"></a>而为道用。<a id="a-Dl"></a>师曰。<a id="a-Dm"></a>汝得吾肉。<a id="a-Dn"></a>尼总持曰。<a id="a-Do"></a>我今所见。<a id="a-Dp"></a>如庆喜见阿閦佛国。<a id="a-Dq"></a>一见更不再见。<a id="a-Dr"></a>师曰。<a id="a-Ds"></a>汝得吾皮。<a id="a-Dt"></a>道育禅师曰。<a id="a-Du"></a>四大本空五阴非有。<a id="a-Dv"></a>而我见处无一法可得。<a id="a-Dw"></a>师曰。<a id="a-Dx"></a>汝得吾骨。<a id="a-Dy"></a>大师惠可即礼三拜复依位而立。<a id="a-Dz"></a>师曰。<a id="a-E0"></a>汝得吾髓。<a id="a-E1"></a>即顾谓可曰。<a id="a-E2"></a>世尊以正法眼藏付嘱大迦葉。<a id="a-E3"></a>展转传授以至于吾。<a id="a-E4"></a>吾今付汝。<a id="a-E5"></a>汝当护持。<a id="a-E6"></a>并授汝袈裟以为法信。<a id="a-E7"></a>可跪受其衣。<a id="a-E8"></a>愿闻指示。<a id="a-E9"></a>师曰。<a id="a-EA"></a>内传法印以契真心。<a id="a-EB"></a>外付法衣以定宗旨。<a id="a-EC"></a>后代浇薄疑虑竞生。<a id="a-ED"></a>谓吾西土汝乃此方。<a id="a-EE"></a>凭何得法以何为证。<a id="a-EF"></a>或遇难缘。<a id="a-EG"></a>但出此衣用以表信。<a id="a-EH"></a>其化无碍。<a id="a-EI"></a>至吾灭后二百余年。<a id="a-EJ"></a>衣止不传。<a id="a-EK"></a>法周沙界。<a id="a-EL"></a>潜符密契千万有余。<a id="a-EM"></a>汝当阐化勿轻未悟。<a id="a-EN"></a>一念回机便同本有。<a id="a-EO"></a>听吾偈曰。<a id="a-EP"></a>吾本来兹土。<a id="a-EQ"></a>传法救迷情。<a id="a-ER"></a>一花开五叶。<a id="a-ES"></a>结果自然成。<a id="a-ET"></a>又曰。<a id="a-EU"></a>吾有楞伽经四卷。<a id="a-EV"></a>亦付与汝。<a id="a-EW"></a>即是如来心地要门。<a id="a-EX"></a>吾自离南印来此东土。<a id="a-EY"></a>见赤县神州有大乘气象。<a id="a-EZ"></a>遂逾海越漠为法求人。<a id="a-Ea"></a>际会未谐如愚若讷。<a id="a-Eb"></a>今得汝传授。<a id="a-Ec"></a>吾意已终。<a id="a-Ed"></a>乃与其徒往禹门千圣寺。<a id="a-Ee"></a>有期城太守杨炫之。<a id="a-Ef"></a>问曰。<a id="a-Eg"></a>西天五印师承为祖。<a id="a-Eh"></a>其道云何。<a id="a-Ei"></a>师曰。<a id="a-Ej"></a>明佛心宗行解相应。<a id="a-Ek"></a>名之曰祖。<a id="a-El"></a>炫之曰。<a id="a-Em"></a>弟子素奉三宝而智慧昏蒙。<a id="a-En"></a>愿师慈悲开示宗旨。<a id="a-Eo"></a>师以偈答之曰。<a id="a-Ep"></a>不睹恶而生嫌。<a id="a-Eq"></a>不观善而勤措。<a id="a-Er"></a>不舍智而近愚。<a id="a-Es"></a>不抛迷而就悟。<a id="a-Et"></a>达大道兮过量。<a id="a-Eu"></a>明佛心兮出度。<a id="a-Ev"></a>不与凡圣同缠超然。<a id="a-Ew"></a>名之曰祖。<a id="a-Ex"></a>炫之闻偈乃稽首曰。<a id="a-Ey"></a>愿师慈忍久住世间。<a id="a-Ez"></a>师曰。<a id="a-F0"></a>吾化缘已毕传法得人。<a id="a-F1"></a>吾即逝矣。<a id="a-F2"></a>是日端坐而寂。<a id="a-F3"></a>门人奉全身葬熊耳山定林寺。<a id="a-F4"></a>明年魏使宋云西域回。<a id="a-F5"></a>遇师于葱岭。<a id="a-F6"></a>手携只履翩翩独迈。<a id="a-F7"></a>云问。<a id="a-F8"></a>师今何往。<a id="a-F9"></a>曰西天去。<a id="a-FA"></a>及云归朝具言其事。<a id="a-FB"></a>门人启圹唯空棺只履存焉。<a id="a-FC"></a>梁武帝闻师显化始末如此。<a id="a-FD"></a>遂亲撰碑。<a id="a-FE"></a>刻石于钟山。</p>
  <p id="aFF">论曰。<a id="a-FG"></a>昔嵩明教着传法正宗记。<a id="a-FH"></a>称达磨住世凡数百年。<a id="a-FI"></a>谅其已登圣果得意生身。<a id="a-FJ"></a>非分段生死所拘。<a id="a-FK"></a>及来此土示终葬毕。<a id="a-FL"></a>乃复全身以归则其住寿固不可以世情测也。<a id="a-FM"></a>传灯录云。<a id="a-FN"></a>师以九月二十一日至广州。<a id="a-FO"></a>刺史以表闻奏。<a id="a-FP"></a>帝遣使赍诏迎之。<a id="a-FQ"></a>师以十月一日至金陵。<a id="a-FR"></a>然自广至金陵亡虑三千余里。<a id="a-FS"></a>将命者往而复。<a id="a-FT"></a>师方启行。<a id="a-FU"></a>岂以十日之间能历三千里乎。<a id="a-FV"></a>又谓魏孝明帝钦师异迹三屈诏命。<a id="a-FW"></a>师竟不下少林。<a id="a-FX"></a>及师示寂。<a id="a-FY"></a>宋云自西域还遇师于葱岭。<a id="a-FZ"></a>孝庄帝有旨令启圹。<a id="a-Fa"></a>如南史普通八年即大通元年也。<a id="a-Fb"></a>孝明以是岁四月癸丑殂。<a id="a-Fc"></a>师以十月至梁。<a id="a-Fd"></a>盖师未至魏时。<a id="a-Fe"></a>孝明已去世。<a id="a-Ff"></a>及其子即位未几。<a id="a-Fg"></a>为尔朱荣所弑。<a id="a-Fh"></a>乃立孝庄帝。<a id="a-Fi"></a>由是魏国大乱。<a id="a-Fj"></a>越三年而孝庄殂。<a id="a-Fk"></a>又五年而分割为东西魏。<a id="a-Fl"></a>然则吾祖在少林时。<a id="a-Fm"></a>正值其乱。<a id="a-Fn"></a>及宋云之还则孝庄去世。<a id="a-Fo"></a>亦五六年。<a id="a-Fp"></a>其国至于分割久矣。<a id="a-Fq"></a>乌有孝庄令启圹之说乎。<a id="a-Fr"></a>奋唐史云。<a id="a-Fs"></a>后魏末有僧达磨。<a id="a-Ft"></a>航海而来。<a id="a-Fu"></a>既卒。<a id="a-Fv"></a>其年魏使宋云于葱岭回见之。<a id="a-Fw"></a>门徒发其墓但有只履而已。<a id="a-Fx"></a>此乃实录也。<a id="a-Fy"></a>又谓光统律师菩提流支数下毒害师。<a id="a-Fz"></a>师遂不救。<a id="a-G0"></a>呜呼甚哉。<a id="a-G1"></a>光统流支法门龙象。<a id="a-G2"></a>讵能尔乎。<a id="a-G3"></a>是皆立言者误也。<a id="a-G4"></a>虽然吾宗从上来事。<a id="a-G5"></a>昭昭若揭日月而行。<a id="a-G6"></a>故二祖礼三拜后依位而立。<a id="a-G7"></a>当尔之际。<a id="a-G8"></a>印尘劫于睡息。<a id="a-G9"></a>洞刹海于毫端。<a id="a-GA"></a>直下承当全身负荷。<a id="a-GB"></a>正所谓通玄峰顶不是人间。<a id="a-GC"></a>入此门来不存知解者也。<a id="a-GD"></a>抑乌有动静去来彼此时分而可辩哉。</p>
  <p id="aGE">(戊申)　魏庄帝子攸(献文之孙。<a id="a-GF"></a>彭城王第三子。<a id="a-GG"></a>是年二月孝明为胡太后鸩之。<a id="a-GH"></a>时尔朱荣立帝即位。<a id="a-GI"></a>二年改元建义。<a id="a-GJ"></a>永安二号后复欲篡逆求九锡。<a id="a-GK"></a>九月入朝。<a id="a-GL"></a>帝知召荣手杀之。<a id="a-GM"></a>其弟尔朱兆举兵向洛。<a id="a-GN"></a>立东海王晔。<a id="a-GO"></a>改元建明。<a id="a-GP"></a>十二月杀子攸。<a id="a-GQ"></a>空宫百日。<a id="a-GR"></a>兆又以晔疏远杀之。<a id="a-GS"></a>而更立孝文之侄广陵王恭。<a id="a-GT"></a>是为节闵帝)</p>
  <p id="aGU">(己酉)　改中大通。</p>
  <p id="aGV">九月上幸同泰寺舍身。<a id="a-GW"></a>群臣以钱一亿万奉赎回宫。</p>
  <p id="aGX">(庚戌辛亥)　十月上幸同泰寺。<a id="a-GY"></a>升座讲涅槃经。<a id="a-GZ"></a>十一月讲般若经。</p>
  <p id="aGa">⊙是年四月。<a id="a-Gb"></a>昭明太子薨。<a id="a-Gc"></a>太子讳统字维摩。<a id="a-Gd"></a>天监元年生于霸府。<a id="a-Ge"></a>三日而建康平。<a id="a-Gf"></a>识者以为天命所集。<a id="a-Gg"></a>幼聪睿。<a id="a-Gh"></a>三岁受孝经论语。<a id="a-Gi"></a>五岁遍读五经悉能讽诵。<a id="a-Gj"></a>八岁于寿光殿讲孝经。<a id="a-Gk"></a>名儒重臣毕集座侧。<a id="a-Gl"></a>太子词吐华畅渊源无滞。<a id="a-Gm"></a>皆钦服以为圣童。<a id="a-Gn"></a>年十二于内省决狱。<a id="a-Go"></a>剖断平允。<a id="a-Gp"></a>自是数使听讼。<a id="a-Gq"></a>赖活者不可胜数。<a id="a-Gr"></a>性慈孝美容止。<a id="a-Gs"></a>读书数行俱下。<a id="a-Gt"></a>过目忆诵无违。<a id="a-Gu"></a>帝既留心内典躬自讲说。<a id="a-Gv"></a>太子亦天性好佛。<a id="a-Gw"></a>凡释部经论披览略遍。<a id="a-Gx"></a>于东宫别立惠义殿。<a id="a-Gy"></a>专为法集之所。<a id="a-Gz"></a>招引名僧。<a id="a-H0"></a>撰次法事仪注。<a id="a-H1"></a>及立三谛等义。<a id="a-H2"></a>世咨美之。<a id="a-H3"></a>母薨每哭辄动绝水浆不入口。<a id="a-H4"></a>帝敕左右宣旨曰。<a id="a-H5"></a>毁不灭性圣人所制。<a id="a-H6"></a>不胜哀比于不孝。<a id="a-H7"></a>有我在那得自毁如此。<a id="a-H8"></a>即可强进饮粥。<a id="a-H9"></a>太子奉旨始进粥。<a id="a-HA"></a>体素肥腰带十围。<a id="a-HB"></a>至是减削过半。<a id="a-HC"></a>帝寻委以军国政事。<a id="a-HD"></a>太子处决无留滞。<a id="a-HE"></a>引纳天下奇材赏爱无倦。<a id="a-HF"></a>东宫有书凡二万余卷。<a id="a-HG"></a>群贤毕集。<a id="a-HH"></a>文雅之盛由晋已来未之有也。<a id="a-HI"></a>尝游后池乘彩文舸。<a id="a-HJ"></a>摘芙蕖以嬉。<a id="a-HK"></a>姬人荡舟没溺而出。<a id="a-HL"></a>感疾动股。<a id="a-HM"></a>恐贻帝忧。<a id="a-HN"></a>不以闻。<a id="a-HO"></a>遂薨。<a id="a-HP"></a>天下哭之如丧其亲焉。</p>
  <p id="aHQ">⊙刘勰者名士也。<a id="a-HR"></a>雅为太子所重。<a id="a-HS"></a>撰文心雕龙五十篇。<a id="a-HT"></a>家贫不婚娶。<a id="a-HU"></a>依沙门僧裕遂博通经论。<a id="a-HV"></a>区别部类而为之序。<a id="a-HW"></a>定林寺藏经即其铨次也。<a id="a-HX"></a>中书令沈约绝重其文。<a id="a-HY"></a>常置几桉间。<a id="a-HZ"></a>凡都下寺塔及名僧碑碣皆出其手。<a id="a-Ha"></a>累官通事舍人。<a id="a-Hb"></a>表求出家。<a id="a-Hc"></a>先燔须自誓。<a id="a-Hd"></a>帝嘉之。<a id="a-He"></a>赐法名惠地。</p>
  <p id="aHf">安定王朗改中兴(十月高欢起兵言都。<a id="a-Hg"></a>讨尔朱氏。<a id="a-Hh"></a>乃奉太武玄孙朗。<a id="a-Hi"></a>行至芒山。<a id="a-Hj"></a>既平尔朱兆。<a id="a-Hk"></a>以朗疏远。<a id="a-Hl"></a>又以恭英毅难制。<a id="a-Hm"></a>乃幽之。<a id="a-Hn"></a>假安定王诏奉之。<a id="a-Ho"></a>文曰孙修即位)</p>
  <p id="aHp">节闵帝恭改普泰(是年安定王节闵帝皆为高欢所杀)</p>
  <p id="aHq">右魏自太祖(登国丙戌凡十二主。<a id="a-Hr"></a>百四十九年。<a id="a-Hs"></a>至梁中大通而分东西之焉)</p>
  <p id="aHt">(壬子)　西魏孝武修改永熙(字孝则。<a id="a-Hu"></a>孝文之孙。<a id="a-Hv"></a>广平武穆王怀之子。<a id="a-Hw"></a>高欢废节闵而立帝。<a id="a-Hx"></a>欢有不臣之迹。<a id="a-Hy"></a>帝欲除之。<a id="a-Hz"></a>欲觉举兵内发。<a id="a-I0"></a>帝恐奔长安。<a id="a-I1"></a>依关西大都督字文泰。<a id="a-I2"></a>在位三年。<a id="a-I3"></a>寿二十五)</p>
  <p id="aI4">(癸丑)　大通五年。<a id="a-I5"></a>义乌双林大士者。<a id="a-I6"></a>姓傅氏名翕法号善惠。<a id="a-I7"></a>年十六纳刘氏女妙光为室。<a id="a-I8"></a>生二子普建普愿。<a id="a-I9"></a>尝有西域沙门嵩头陀者。<a id="a-IA"></a>见大士曰。<a id="a-IB"></a>吾与汝毗婆尸佛所同发誓。<a id="a-IC"></a>今兜率宫衣钵现在。<a id="a-ID"></a>何日当归。<a id="a-IE"></a>因命临水观其影见圆光宝盖。<a id="a-IF"></a>大士笑谓之曰。<a id="a-IG"></a>炉鞴之所多纯钱。<a id="a-IH"></a>良医之门足病人。<a id="a-II"></a>度生为急何思彼乐乎。<a id="a-IJ"></a>居无几常见释迦金粟定光三如来放光袭其身。<a id="a-IK"></a>大士喜曰。<a id="a-IL"></a>吾得首楞严三昧。<a id="a-IM"></a>即舍田宅及卖妻子。<a id="a-IN"></a>得钱五万以设法施会。<a id="a-IO"></a>遂于松山之顶。<a id="a-IP"></a>因双梼树创寺而居。<a id="a-IQ"></a>故名双林。<a id="a-IR"></a>日自营作夜则行道。<a id="a-IS"></a>有偈云。<a id="a-IT"></a>空手把锄头。<a id="a-IU"></a>步行骑水牛。<a id="a-IV"></a>人从桥上过。<a id="a-IW"></a>桥流水不流。<a id="a-IX"></a>复一日于山顶。<a id="a-IY"></a>绕连理双树行道。<a id="a-IZ"></a>感七佛相随。<a id="a-Ia"></a>释迦前引维摩接后。<a id="a-Ib"></a>唯释尊频顾大士共语。<a id="a-Ic"></a>由是异迹日显。<a id="a-Id"></a>是年正月十五日。<a id="a-Ie"></a>遣弟子傅暀致书于朝。<a id="a-If"></a>其辞曰。</p>
  <p id="aIg">双林树下当来解脱善惠大士。<a id="a-Ih"></a>白国主救世菩萨。<a id="a-Ii"></a>今欲修上中下善悉能受持。<a id="a-Ij"></a>其上善略以虚怀为本。<a id="a-Ik"></a>不着为宗。<a id="a-Il"></a>无相为因。<a id="a-Im"></a>涅槃为果。<a id="a-In"></a>其中善略以治身为本。<a id="a-Io"></a>治国为宗。<a id="a-Ip"></a>天上人间果报安乐。<a id="a-Iq"></a>其下善略以护养众生胜残去杀普令百姓皆禀六斋。<a id="a-Ir"></a>今闻皇帝崇法欲申论义未遂襟怀。<a id="a-Is"></a>故遣弟子傅暀告白。<a id="a-It"></a>暀投书太乐令何昌。<a id="a-Iu"></a>昌曰。<a id="a-Iv"></a>约法师犹置启。<a id="a-Iw"></a>翕是国民。<a id="a-Ix"></a>又非长老。<a id="a-Iy"></a>殊无谦卑。<a id="a-Iz"></a>岂敢进达。<a id="a-J0"></a>暀烧手御路。<a id="a-J1"></a>昌乃驰往同泰寺询皓法师。<a id="a-J2"></a>劝速呈。<a id="a-J3"></a>二月十一日进书。<a id="a-J4"></a>帝览之。<a id="a-J5"></a>遽遣诏迎。<a id="a-J6"></a>既至。<a id="a-J7"></a>帝问曰。<a id="a-J8"></a>从来师事何人。<a id="a-J9"></a>答曰。<a id="a-JA"></a>从无所从。<a id="a-JB"></a>来无所来。<a id="a-JC"></a>师事亦尔。<a id="a-JD"></a>昭明太子问大士。<a id="a-JE"></a>何不论义。<a id="a-JF"></a>答曰。<a id="a-JG"></a>菩萨所说非长非短非广非狭非有边非无边如如正理。<a id="a-JH"></a>复有何言。<a id="a-JI"></a>帝曰。<a id="a-JJ"></a>何为真谛。<a id="a-JK"></a>答曰。<a id="a-JL"></a>息而不灭。<a id="a-JM"></a>帝曰。<a id="a-JN"></a>息而不灭。<a id="a-JO"></a>此则有色。<a id="a-JP"></a>有色故钝。<a id="a-JQ"></a>如此则居士未免流俗。<a id="a-JR"></a>答曰。<a id="a-JS"></a>临财无苟得。<a id="a-JT"></a>临难无苟免。<a id="a-JU"></a>帝曰。<a id="a-JV"></a>居士大识礼。<a id="a-JW"></a>答曰。<a id="a-JX"></a>一切诸法不有不无。<a id="a-JY"></a>大千世界所有色像莫不皆空。<a id="a-JZ"></a>百川丛注不过于海。<a id="a-Ja"></a>无量如法不出真如。<a id="a-Jb"></a>如来何故于三界九十六道中独超其最。<a id="a-Jc"></a>视一切众生有若赤子。<a id="a-Jd"></a>天下非道不安非礼不乐。<a id="a-Je"></a>帝默然。<a id="a-Jf"></a>大士辞退。<a id="a-Jg"></a>异日帝于寿光殿讲金刚经。<a id="a-Jh"></a>圣师云。<a id="a-Ji"></a>大士能耳。<a id="a-Jj"></a>帝即召大士。<a id="a-Jk"></a>大士对帝执拍板讲经。<a id="a-Jl"></a>唱成四十九颂。<a id="a-Jm"></a>遂还双林。<a id="a-Jn"></a>至陈太建元年四月将示寂。<a id="a-Jo"></a>谓其徒曰。<a id="a-Jp"></a>此身甚可厌恶。<a id="a-Jq"></a>众苦所集。<a id="a-Jr"></a>要在护持三业精勤六度。<a id="a-Js"></a>若堕地狱卒难得脱。<a id="a-Jt"></a>常须忏悔。<a id="a-Ju"></a>又曰。<a id="a-Jv"></a>吾灭已不得移寝床。<a id="a-Jw"></a>七日当有法猛上人持像及钟来镇于此。<a id="a-Jx"></a>弟子问。<a id="a-Jy"></a>既归寂后形体如何。<a id="a-Jz"></a>曰山顶焚之。<a id="a-K0"></a>问若不遂复何如。<a id="a-K1"></a>曰勿用棺敛。<a id="a-K2"></a>但累甓为坛移尸于上。<a id="a-K3"></a>屏风周绕绛纱覆之。<a id="a-K4"></a>上建浮图随意安立。<a id="a-K5"></a>又问诸佛灭度时皆说功德。<a id="a-K6"></a>师之发迹可得闻乎。<a id="a-K7"></a>曰。<a id="a-K8"></a>我从第四天来为度汝等次补释迦。<a id="a-K9"></a>故大品云。<a id="a-KA"></a>有菩萨从兜率天来。<a id="a-KB"></a>诸根猛利疾与般若相应。<a id="a-KC"></a>即吾身是也。<a id="a-KD"></a>言讫跏趺而逝。<a id="a-KE"></a>寿七十有三。<a id="a-KF"></a>至七日上人法猛果持织成弥勒像及九乳钟来镇龛所。<a id="a-KG"></a>须臾不见。<a id="a-KH"></a>大士道具十余事。<a id="a-KI"></a>晋天福中钱王发塔取灵骨十有六片。<a id="a-KJ"></a>皆紫金色。<a id="a-KK"></a>并道具。<a id="a-KL"></a>就府城南建龙华寺。<a id="a-KM"></a>塑像安置。<a id="a-KN"></a>大士尝着心王铭一篇。<a id="a-KO"></a>其辞曰。</p>
  <p id="aKP">观心空王。<a id="a-KQ"></a>玄妙难测。<a id="a-KR"></a>无名无相。<a id="a-KS"></a>大有神力。<a id="a-KT"></a>能灭千灾。<a id="a-KU"></a>成就万德。<a id="a-KV"></a>体性虽空。<a id="a-KW"></a>能施法则。<a id="a-KX"></a>观之无形。<a id="a-KY"></a>呼之有声。<a id="a-KZ"></a>为大法将。<a id="a-Ka"></a>心戒传经。<a id="a-Kb"></a>水中盐味。<a id="a-Kc"></a>色里胶青。<a id="a-Kd"></a>决定是有。<a id="a-Ke"></a>不见其形。<a id="a-Kf"></a>心王亦尔。<a id="a-Kg"></a>身内居停。<a id="a-Kh"></a>面门出入。<a id="a-Ki"></a>应物随情。<a id="a-Kj"></a>自在无碍。<a id="a-Kk"></a>所作皆成。<a id="a-Kl"></a>了本识心。<a id="a-Km"></a>识心见佛。<a id="a-Kn"></a>是心是佛。<a id="a-Ko"></a>是佛是心。<a id="a-Kp"></a>念念佛心。<a id="a-Kq"></a>佛心念佛。<a id="a-Kr"></a>欲得早成。<a id="a-Ks"></a>戒心自律。<a id="a-Kt"></a>净律净心。<a id="a-Ku"></a>心即是佛。<a id="a-Kv"></a>除此心王。<a id="a-Kw"></a>更无别佛。<a id="a-Kx"></a>欲求成佛。<a id="a-Ky"></a>莫染一物。<a id="a-Kz"></a>心性虽空。<a id="a-L0"></a>贪嗔体实。<a id="a-L1"></a>入此法门。<a id="a-L2"></a>端坐成佛。<a id="a-L3"></a>到彼岸已。<a id="a-L4"></a>得波罗蜜。<a id="a-L5"></a>慕道真士。<a id="a-L6"></a>自观自心。<a id="a-L7"></a>知佛在内。<a id="a-L8"></a>不向外寻。<a id="a-L9"></a>即心即佛。<a id="a-LA"></a>即佛即心。<a id="a-LB"></a>心明识佛。<a id="a-LC"></a>晓了识心。<a id="a-LD"></a>离心非佛。<a id="a-LE"></a>离佛非心。<a id="a-LF"></a>非佛莫测。<a id="a-LG"></a>无所堪任。<a id="a-LH"></a>执空滞寂。<a id="a-LI"></a>于此漂沈。<a id="a-LJ"></a>诸佛菩萨。<a id="a-LK"></a>非此安心。<a id="a-LL"></a>明心大士。<a id="a-LM"></a>悟此玄音。<a id="a-LN"></a>身心性妙。<a id="a-LO"></a>用无能改。<a id="a-LP"></a>是故智者。<a id="a-LQ"></a>放心自在。<a id="a-LR"></a>莫言心王。<a id="a-LS"></a>空无体性。<a id="a-LT"></a>能使色身。<a id="a-LU"></a>作邪作正。<a id="a-LV"></a>非有非无。<a id="a-LW"></a>隐显不定。<a id="a-LX"></a>心性虽空。<a id="a-LY"></a>能凡能圣。<a id="a-LZ"></a>是故相劝。<a id="a-La"></a>好自防慎。<a id="a-Lb"></a>刹那造作。<a id="a-Lc"></a>还复漂沈。<a id="a-Ld"></a>清净心智。<a id="a-Le"></a>如世黄金。<a id="a-Lf"></a>般若法藏。<a id="a-Lg"></a>尽在身心。<a id="a-Lh"></a>无为法宝。<a id="a-Li"></a>皆浅非深。<a id="a-Lj"></a>诸佛菩萨。<a id="a-Lk"></a>了此本心。<a id="a-Ll"></a>有缘遇者。<a id="a-Lm"></a>非去来今。</p>
  <p id="aLn">(甲寅)　东魏孝静善见改天平(孝文之孙。<a id="a-Lo"></a>清河宣王亶之子。<a id="a-Lp"></a>高欢迎立都洛迁邺。<a id="a-Lq"></a>年十一即位。<a id="a-Lr"></a>十七年。<a id="a-Ls"></a>寿二十八岁)</p>
  <p id="aLt">⊙(乙卯)　改大同○惠约法师垂诫门人。<a id="a-Lu"></a>言讫合掌而逝。<a id="a-Lv"></a>帝辍朝三日。<a id="a-Lw"></a>素服哭之。<a id="a-Lx"></a>葬志公塔之左方。<a id="a-Ly"></a>尝从约授戒者四万八千人。<a id="a-Lz"></a>皆服缌麻哭送至塔。<a id="a-M0"></a>约尝所乘青牛垂泪悲鸣。<a id="a-M1"></a>及双鹤绕塔哀唳。<a id="a-M2"></a>弥月而去。</p>
  <p id="aM3">(丙辰)　作皇基寺○陶弘景号山中宰相。</p>
  <p id="aM4">⊙(丁巳)　东魏定州孙敬德。<a id="a-M5"></a>虔事观音。<a id="a-M6"></a>为贼横引坐罪。<a id="a-M7"></a>临刑念救苦观音。<a id="a-M8"></a>刀三斫不伤。<a id="a-M9"></a>三换刀俱折。<a id="a-MA"></a>有司以闻高欢。<a id="a-MB"></a>欢为表请免死。<a id="a-MC"></a>敬德还家。<a id="a-MD"></a>事像项有三痕。<a id="a-ME"></a>今世谓高王经出此也。</p>
  <p id="aMF">(戊午)　李胤之得佛舍利遂大赦○东魏改元象东魏元象元年。<a id="a-MG"></a>有使西域。<a id="a-MH"></a>回至葱岭。<a id="a-MI"></a>见达磨只履单己而西还。<a id="a-MJ"></a>门徒启圹礼之唯存只履。</p>
  <p id="aMK">(己未)　东魏改兴和。</p>
  <p id="aML">⊙(庚申)　佛祖传法偈。<a id="a-MM"></a>按禹门太守杨炫之铭系记云。<a id="a-MN"></a>东魏静帝兴和二年庚申。<a id="a-MO"></a>西魏文帝大统六年。<a id="a-MP"></a>梁武大同六年。<a id="a-MQ"></a>高僧云启往西域求法。<a id="a-MR"></a>至龟兹国。<a id="a-MS"></a>遇天竺三藏那连耶舍欲来东土传法。<a id="a-MT"></a>云启曰。<a id="a-MU"></a>佛法未兴且同止此。<a id="a-MV"></a>遂将梵本译为华言。<a id="a-MW"></a>云启去游印土。<a id="a-MX"></a>那连亲将至西魏。<a id="a-MY"></a>值时多故乃入高齐。<a id="a-MZ"></a>以宣帝礼遇甚厚廷居石窟寺。<a id="a-Ma"></a>以齐方受禅。<a id="a-Mb"></a>未暇翻译别经。<a id="a-Mc"></a>乃将龟兹与之合所译祖偈因缘。<a id="a-Md"></a>传居士万天懿。<a id="a-Me"></a>乃殷勤扣问深悟玄旨。<a id="a-Mf"></a>遂将校勘昭玄沙门昙曜同天竺三藏吉迦夜所译付法藏。<a id="a-Mg"></a>失于次序兼无偈谶。<a id="a-Mh"></a>写本进去魏朝证其差谬付法藏传乃魏武真君年中。<a id="a-Mi"></a>崔浩寇谦之邪说毁灭佛法。<a id="a-Mj"></a>至文成帝和平中重兴故缺。<a id="a-Mk"></a>梁简文帝闻魏有本。<a id="a-Ml"></a>遣使刘玄运往彼传写。<a id="a-Mm"></a>归建康流布江表。<a id="a-Mn"></a>唐贞元中金陵沙门惠炬将此祖偈往曹溪。<a id="a-Mo"></a>同西天胜持三藏。<a id="a-Mp"></a>重共参校。<a id="a-Mq"></a>并唐初以来传法宗师机缘集成宝林传。<a id="a-Mr"></a>光化中华岳玄伟禅师集贞元以来出世宗师机缘。<a id="a-Ms"></a>将此祖偈作其基绪。<a id="a-Mt"></a>编为圣胄集。<a id="a-Mu"></a>开平南岳三生藏惟劲头陀又录光化以后出世宗匠机缘。<a id="a-Mv"></a>亦以祖偈为由。<a id="a-Mw"></a>集成续宝林传。<a id="a-Mx"></a>宋景德中吴僧道原集传灯录进于真宗。<a id="a-My"></a>敕翰林学士杨亿工部员外李淮太常丞王曙同议校勘具奏。<a id="a-Mz"></a>诏作序编入大藏颁行。<a id="a-N0"></a>天圣中附马都尉李遵勖参石门聪禅师发明因缘。<a id="a-N1"></a>聚禅学僧列此祖偈世系事缘。<a id="a-N2"></a>成广灯录上仁宗。<a id="a-N3"></a>御制序文。<a id="a-N4"></a>敕入大藏流通。<a id="a-N5"></a>建中靖国元年沙门惟白将此祖偈以为标本。<a id="a-N6"></a>成续灯录进上(云云)。<a id="a-N7"></a>他宗不知其原。<a id="a-N8"></a>谓七佛偈无译。<a id="a-N9"></a>寡闻浅识一至妄谬。<a id="a-NA"></a>良可笑也。</p>
  <p id="aNB">⊙时隐士阮孝绪。<a id="a-NC"></a>陈留人也。<a id="a-ND"></a>家世仕宦。<a id="a-NE"></a>父彦大尉从事中郎。<a id="a-NF"></a>孝绪年十三通五经大旨。<a id="a-NG"></a>十六丁家难。<a id="a-NH"></a>终丧入钟山。<a id="a-NI"></a>听讲久之。<a id="a-NJ"></a>母有疾。<a id="a-NK"></a>绪在席心惊而归。<a id="a-NL"></a>合药须生人参。<a id="a-NM"></a>躬入钟山采求未获。<a id="a-NN"></a>忽一鹿在前。<a id="a-NO"></a>心异之至鹿息处。<a id="a-NP"></a>果得人参。<a id="a-NQ"></a>药成母疾得愈。<a id="a-NR"></a>齐尚书令王晏来候之。<a id="a-NS"></a>绪恶其人穿篱而遁。<a id="a-NT"></a>及晏被诛以非党获免。<a id="a-NU"></a>尝以鹿林为精舍。<a id="a-NV"></a>环以林池杜绝交游。<a id="a-NW"></a>世罕得而见之。<a id="a-NX"></a>御史中丞任昉欲访焉而不敢进。<a id="a-NY"></a>乃指鹿林谓其兄曰。<a id="a-NZ"></a>其室则迩。<a id="a-Na"></a>其人甚远。<a id="a-Nb"></a>繇是朝贵绝于造请。<a id="a-Nc"></a>唯与裴子野交好。<a id="a-Nd"></a>天监末累召不赴。<a id="a-Ne"></a>天子以为苟立虚名以要显誉。<a id="a-Nf"></a>故二何孝绪并得遂其高焉。<a id="a-Ng"></a>南平元襄谓曰。<a id="a-Nh"></a>昔君大父举不以来游取累。<a id="a-Ni"></a>吾弟独执其志何也。<a id="a-Nj"></a>绪曰。<a id="a-Nk"></a>若麕麚尽可参驭。<a id="a-Nl"></a>何以异乎騄骥哉。<a id="a-Nm"></a>鄱阳忠烈王其姊夫也。<a id="a-Nn"></a>岁时之馈。<a id="a-No"></a>一无所受。<a id="a-Np"></a>与刘著作同年。<a id="a-Nq"></a>刘卒。<a id="a-Nr"></a>绪曰。<a id="a-Ns"></a>吾其几何。<a id="a-Nt"></a>即辨后事数日而亡。<a id="a-Nu"></a>寿五十八。<a id="a-Nv"></a>孝绪博极群书。<a id="a-Nw"></a>无一不善。<a id="a-Nx"></a>精力强记为学者所宗。<a id="a-Ny"></a>既卒。<a id="a-Nz"></a>门人谥曰文贞处士。<a id="a-O0"></a>初汉刘歆着七略。<a id="a-O1"></a>齐王俭着七志。<a id="a-O2"></a>孝绪普通四年着七录。<a id="a-O3"></a>前五曰内篇。<a id="a-O4"></a>六曰佛法录七曰仙道录。<a id="a-O5"></a>谓之外篇。<a id="a-O6"></a>刘歆七略则以道家为诸子。<a id="a-O7"></a>以神仙为方技。<a id="a-O8"></a>王俭七志则先道而后佛。<a id="a-O9"></a>孝绪七录则先佛而后道。<a id="a-OA"></a>盖所宗有不同。<a id="a-OB"></a>亦由其教有浅深也。</p>
  <p id="aOC">⊙七录内外图书。<a id="a-OD"></a>总四万四千五百二十六卷。<a id="a-OE"></a>凡天下之遗书秘记尽于此矣。<a id="a-OF"></a>内佛法录经律论等五部。<a id="a-OG"></a>凡五千四百卷。<a id="a-OH"></a>至隋文帝仁寿间。<a id="a-OI"></a>嘉则殿书凡三十七万卷。<a id="a-OJ"></a>及唐开元中秘府以甲乙丙丁四部为次。<a id="a-OK"></a>列经史集四库。<a id="a-OL"></a>并唐之学者所著之书。<a id="a-OM"></a>共八万二千三百七十四卷。<a id="a-ON"></a>今唐书艺文志。<a id="a-OO"></a>四部著录者。<a id="a-OP"></a>凡五万二千一百卷。<a id="a-OQ"></a>不著录者二万七千六百三十卷。<a id="a-OR"></a>共七万九千八百三十卷。<a id="a-OS"></a>其间释部特载僧俗二十五家所著之书。<a id="a-OT"></a>凡三百九十五卷而已。<a id="a-OU"></a>此古今书籍之数也。</p>
  <p id="aOV">(癸亥)　东魏改武定。</p>
  <p id="aOW">沙门尚圆为武陵王。<a id="a-OX"></a>遣宫中鬼怪。<a id="a-OY"></a>一称南无佛陀。<a id="a-OZ"></a>鬼皆失所。<a id="a-Oa"></a>自尔安静○是年黄门侍郎顾野王玉篇成。</p>
  <p id="aOb">(甲子　五四)　上自天监以来事佛长斋。<a id="a-Oc"></a>日止一食。<a id="a-Od"></a>惟菜羹粝饭。</p>
  <p id="aOe">(丙寅)　改中大同。</p>
  <p id="aOf">(丁卯)　改太清。</p>
  <p id="aOg">⊙(己巳)　太清三年夏四月。<a id="a-Oh"></a>逆贼侯景陷台城。<a id="a-Oi"></a>以甲士五百人自卫。<a id="a-Oj"></a>带剑上殿拜讫。<a id="a-Ok"></a>帝神色自若。<a id="a-Ol"></a>使引向三公坐榻。<a id="a-Om"></a>谓曰。<a id="a-On"></a>卿在戎日久。<a id="a-Oo"></a>无乃为劳。<a id="a-Op"></a>景惶惧不能对。<a id="a-Oq"></a>出谓左右曰。<a id="a-Or"></a>吾每据鞍临敌。<a id="a-Os"></a>矢石交下了无所怖。<a id="a-Ot"></a>今见萧公使人畏慑。<a id="a-Ou"></a>岂非天威难犯。<a id="a-Ov"></a>吾不复见之矣。<a id="a-Ow"></a>及景自称大丞相而征求无已。<a id="a-Ox"></a>帝愤之。<a id="a-Oy"></a>遂寝疾。<a id="a-Oz"></a>然斋戒不衰。<a id="a-P0"></a>日夕念佛不绝于口。<a id="a-P1"></a>独皇子侍侧。<a id="a-P2"></a>五月丙辰大测。<a id="a-P3"></a>不能进膳。<a id="a-P4"></a>久而口苦。<a id="a-P5"></a>索蜜未至。<a id="a-P6"></a>而举手曰荷荷。<a id="a-P7"></a>遂崩于净居殿。<a id="a-P8"></a>年八十有六。<a id="a-P9"></a>帝日角龙颜舌文八字。<a id="a-PA"></a>项有浮光身映日无影。<a id="a-PB"></a>右手文成武字。<a id="a-PC"></a>幼尝蹈空而行。<a id="a-PD"></a>所居之室常若云气。<a id="a-PE"></a>人或遇者体辄肃栗。<a id="a-PF"></a>前后受命符端凡六十余事。<a id="a-PG"></a>及即位太极殿常有六龙。<a id="a-PH"></a>各守一柱。<a id="a-PI"></a>其神奇异瑞自书契以来人君皆所未有。<a id="a-PJ"></a>幼而好学。<a id="a-PK"></a>六艺备闲棋登逸品。<a id="a-PL"></a>至于阴阳纬候卜筮占决草隶尺牍骑射。<a id="a-PM"></a>并洞精微。<a id="a-PN"></a>虽登大位万机多务。<a id="a-PO"></a>犹手不释卷。<a id="a-PP"></a>然烛测光常至戊夜。<a id="a-PQ"></a>撰通史六百卷金海三十卷五经义注讲疏等合二百余卷。<a id="a-PR"></a>赞序诏诰铭诔箴颂笺奏诸文凡一百二十卷。<a id="a-PS"></a>晚奉佛道日止一食。<a id="a-PT"></a>膳无鲜腴唯豆羹粝饭而已。<a id="a-PU"></a>或遇事拥不暇就食日才过中。<a id="a-PV"></a>便嗽口而坐。<a id="a-PW"></a>制涅槃大品净名三惠诸经义记数百卷。<a id="a-PX"></a>听览余暇即于重云殿同泰寺讲说。<a id="a-PY"></a>名僧硕学四部听众常万余。<a id="a-PZ"></a>衣布衣木绵皂帐。<a id="a-Pa"></a>一冠三载一被二年。<a id="a-Pb"></a>自五十外便断房室不饮酒不取音乐。<a id="a-Pc"></a>非宗庙祭祀大会飨宴及诸法事。<a id="a-Pd"></a>未尝举乐。<a id="a-Pe"></a>勤于政事。<a id="a-Pf"></a>每冬月四更竟即敕把烛看事。<a id="a-Pg"></a>执笔触寒手为皴裂。<a id="a-Ph"></a>然仁爱不断。<a id="a-Pi"></a>亲亲及所近幸愆犯多纵舍。<a id="a-Pj"></a>坐是政刑珥紊。<a id="a-Pk"></a>每决死罪常矜哀流涕然后可奏。<a id="a-Pl"></a>性方正为居小殿暗室常理衣冠小坐。<a id="a-Pm"></a>暑月未尝褰袒。<a id="a-Pn"></a>虽见内竖小臣如遇严宾焉。<a id="a-Po"></a>谥曰武皇帝。<a id="a-Pp"></a>庙号高祖(出南史)</p>
  <p id="aPq">⊙史官魏征曰。<a id="a-Pr"></a>高祖固天攸纵聪明稽古。<a id="a-Ps"></a>道亚生知学为博物。<a id="a-Pt"></a>允文允武多艺多才。<a id="a-Pu"></a>爰自诸生不羁之度。<a id="a-Pv"></a>属昏凶肆虐天伦及祸。<a id="a-Pw"></a>纠合义旅将雪家冤。<a id="a-Px"></a>曰纣可伐。<a id="a-Py"></a>不期而会。<a id="a-Pz"></a>龙跃樊汉电击湘郢。<a id="a-Q0"></a>剪离德如振槁。<a id="a-Q1"></a>取独夫如拾遗。<a id="a-Q2"></a>其雄才大略固不可得而称矣。<a id="a-Q3"></a>既悬白旗之首。<a id="a-Q4"></a>方应皇天之眷。<a id="a-Q5"></a>而布泽施仁悦近来远。<a id="a-Q6"></a>开荡荡之王道。<a id="a-Q7"></a>革靡靡之商俗。<a id="a-Q8"></a>大修文学盛饰礼容。<a id="a-Q9"></a>鼓扇玄风阐扬儒业。<a id="a-QA"></a>介胃仁义折冲樽俎。<a id="a-QB"></a>声振寰区泽周遐裔。<a id="a-QC"></a>干戈载戢凡数十年。<a id="a-QD"></a>济济焉洋洋焉。<a id="a-QE"></a>魏晋以来未有若斯之盛也。<a id="a-QF"></a>然不能息末敦本斲雕为朴。<a id="a-QG"></a>慕名好事崇尚浮华。<a id="a-QH"></a>抑扬孔墨流连释老。<a id="a-QI"></a>或终夜不寐。<a id="a-QJ"></a>或日旰不食。<a id="a-QK"></a>非弘道以利物。<a id="a-QL"></a>唯[飢-几+希]智以惊愚。<a id="a-QM"></a>且心未遗荣。<a id="a-QN"></a>虚厕苍头之位。<a id="a-QO"></a>高谈脱屣。<a id="a-QP"></a>终恋黄屋之尊。<a id="a-QQ"></a>夫人之大欲在乎饮食男女。<a id="a-QR"></a>至于轩冕殿堂。<a id="a-QS"></a>非有切身之慈。<a id="a-QT"></a>高祖屏除嗜欲眷恋轩冕。<a id="a-QU"></a>得其所难而滞其所易。<a id="a-QV"></a>可谓神有所不达。<a id="a-QW"></a>智有所不通矣。</p>
  <p id="aQX">论曰。<a id="a-QY"></a>魏郑公论梁武帝。<a id="a-QZ"></a>可谓天下仁人之言也。<a id="a-Qa"></a>而新唐史萧瑀传赞。<a id="a-Qb"></a>亦曰。<a id="a-Qc"></a>梁萧氏兴江左。<a id="a-Qd"></a>实有功在民。<a id="a-Qe"></a>厥终无大恶。<a id="a-Qf"></a>以浸微而已。<a id="a-Qg"></a>故余祉及其后裔。<a id="a-Qh"></a>以此验郑公之论。<a id="a-Qi"></a>益可详矣。<a id="a-Qj"></a>然韩退之尝曰。<a id="a-Qk"></a>梁武饿死台城。<a id="a-Ql"></a>盖谓其屏嗜欲绝午后食至临终斋戒不衰。<a id="a-Qm"></a>在恣情丰美享用者视之。<a id="a-Qn"></a>近乎饿死耳。<a id="a-Qo"></a>犹孔子称伯夷叔齐饿死首阳。<a id="a-Qp"></a>其微意乃所以成其美焉。<a id="a-Qq"></a>岂谓不得食而饿死哉。<a id="a-Qr"></a>凡谓得失成败。<a id="a-Qs"></a>如魏郑公之言。<a id="a-Qt"></a>乃春秋责备贤者之旨。<a id="a-Qu"></a>得不为万世之公道哉。</p>
  <p id="aQv">⊙(庚午)　简文纲改大安(字世赞。<a id="a-Qw"></a>小字六通。<a id="a-Qx"></a>武帝第三子。<a id="a-Qy"></a>侯景破台城立帝。<a id="a-Qz"></a>大安二年景又废之)</p>
  <p id="aR0">右东魏十六年(而高洋篡之)</p>
  <p id="aR1">北齐(姓高氏五主都于邺)雷氏曰(神武文襄文宣孝昭武成后主。<a id="a-R2"></a>北齐五帝。<a id="a-R3"></a>二十九年)</p>
  <p id="aR4">高祖神武帝欢(字贺六。<a id="a-R5"></a>浑渤海蓨人。<a id="a-R6"></a>崩于晋阳。<a id="a-R7"></a>葬漳水矣)</p>
  <p id="aR8">文襄帝澄(字子惠。<a id="a-R9"></a>高祖长子。<a id="a-RA"></a>为梁将所害。<a id="a-RB"></a>寿二十九岁也)</p>
  <p id="aRC">文宣帝洋(字子进。<a id="a-RD"></a>高祖次子。<a id="a-RE"></a>承父相位。<a id="a-RF"></a>朝臣使受禅。<a id="a-RG"></a>使中张亮谓孝静曰。<a id="a-RH"></a>五行递运有始有终。<a id="a-RI"></a>愿陛下远法尧舜。<a id="a-RJ"></a>孝静敛容避逊而出。<a id="a-RK"></a>齐王洋入即位。<a id="a-RL"></a>降封孝静为中山王。<a id="a-RM"></a>洋恶过桀纣。<a id="a-RN"></a>复鸩静帝在位十年。<a id="a-RO"></a>改元天保。<a id="a-RP"></a>寿三十一)</p>
  <p id="aRQ">⊙沙门慧文禅师。<a id="a-RR"></a>当齐高之世独步河淮。<a id="a-RS"></a>法门非世所知。<a id="a-RT"></a>履地戴天莫知高厚。<a id="a-RU"></a>阅中论发明。<a id="a-RV"></a>论是龙树所说。<a id="a-RW"></a>故遥禀焉。<a id="a-RX"></a>是为台宗二祖北齐尊者(九祖传)</p>
  <p id="aRY">(辛未)　侯景(怀朔镇人。<a id="a-RZ"></a>初仕高欢为将。<a id="a-Ra"></a>拥兵十万专制河南十三州。<a id="a-Rb"></a>欢死降梁祖。<a id="a-Rc"></a>后反改梁祖立简。<a id="a-Rd"></a>是年弑简自立称汉。<a id="a-Re"></a>改年太始。<a id="a-Rf"></a>登太极殿御床脚陷。<a id="a-Rg"></a>借立百日。<a id="a-Rh"></a>陈[栗-木+(革*月)]先杀之)</p>
  <p id="aRi">⊙(壬申)　元帝绎改承圣(字世诚。<a id="a-Rj"></a>小字七符。<a id="a-Rk"></a>武帝第七子。<a id="a-Rl"></a>初父梦僧眇一目执香炉云。<a id="a-Rm"></a>托生王宫。<a id="a-Rn"></a>已而母梦月坠怀中。<a id="a-Ro"></a>后生帝也。<a id="a-Rp"></a>首封湘东王。<a id="a-Rq"></a>统义兵于江陵。<a id="a-Rr"></a>既台城失守。<a id="a-Rs"></a>即位于江陵。<a id="a-Rt"></a>复命陈[栗-木+(革*月)]先王僧辨破侯景。<a id="a-Ru"></a>又为诗四绝。<a id="a-Rv"></a>西魏进士襄弑之。<a id="a-Rw"></a>寿四十七。<a id="a-Rx"></a>在位三年)</p>
  <p id="aRy">西魏废帝钦(受帝太子。<a id="a-Rz"></a>字文泰立之。<a id="a-S0"></a>虽在位而制由泰。<a id="a-S1"></a>帝不胜愤。<a id="a-S2"></a>欲除之。<a id="a-S3"></a>泰觉遂废帝立恭帝即位。<a id="a-S4"></a>二年不改号)</p>
  <p id="aS5">⊙世尊示灭一千五百年矣。</p>
  <p id="aS6">承圣元年。<a id="a-S7"></a>三藏真谛将归天竺。<a id="a-S8"></a>至广州。<a id="a-S9"></a>刺史欧阳颜延之。<a id="a-SA"></a>制止寺沙门东恺等请译起信俱舍等论。<a id="a-SB"></a>谛有气宇风神爽迈。<a id="a-SC"></a>颜之子纥居别墅。<a id="a-SD"></a>在河渚间。<a id="a-SE"></a>谛每访纥。<a id="a-SF"></a>以坐具敷水面跏趺其上飘然往还。<a id="a-SG"></a>坐具略不沾润。<a id="a-SH"></a>或不敷具。<a id="a-SI"></a>即折荷叶而济。<a id="a-SJ"></a>时好事多图画而奉祀之。</p>
  <p id="aSK">⊙荆山居士陆法和。<a id="a-SL"></a>少隐江陵清溪山。<a id="a-SM"></a>服勤沙门执弟子礼。<a id="a-SN"></a>及长出游。<a id="a-SO"></a>语音巴楚。<a id="a-SP"></a>容色异常。<a id="a-SQ"></a>以操行绝等为梁湘东王所重。<a id="a-SR"></a>即以间散甚为诸公钦敬。<a id="a-SS"></a>初侯景始降。<a id="a-ST"></a>法和知其必叛。<a id="a-SU"></a>以语朱元英。<a id="a-SV"></a>元英不了其意。<a id="a-SW"></a>未久景围京城。<a id="a-SX"></a>元英求策。<a id="a-SY"></a>和曰。<a id="a-SZ"></a>取果宜待熟。<a id="a-Sa"></a>景遣将任约击湘东王。<a id="a-Sb"></a>法和就乞军御之。<a id="a-Sc"></a>对垒赤沙湖。<a id="a-Sd"></a>贼因风纵火烧庐。<a id="a-Se"></a>法和以白羽挥风。<a id="a-Sf"></a>风即返。<a id="a-Sg"></a>约军大溃。<a id="a-Sh"></a>士卒求约不获。<a id="a-Si"></a>法和曰。<a id="a-Sj"></a>洲际有水刹。<a id="a-Sk"></a>约在其下也。<a id="a-Sl"></a>可往擒之。<a id="a-Sm"></a>果得约。<a id="a-Sn"></a>抱刹仰头出鼻。<a id="a-So"></a>法和舍之。<a id="a-Sp"></a>谓王曰。<a id="a-Sq"></a>他日当得力。<a id="a-Sr"></a>约后果立效。<a id="a-Ss"></a>法和所至江湖必立放生池。<a id="a-St"></a>切戒杀生。<a id="a-Su"></a>湘东王即位。<a id="a-Sv"></a>是为元帝。<a id="a-Sw"></a>以法和为郢州刺史。<a id="a-Sx"></a>始法和欲大举定魏。<a id="a-Sy"></a>帝不许。<a id="a-Sz"></a>法和笑曰。<a id="a-T0"></a>吾尝不希释梵天王坐处。<a id="a-T1"></a>岂窥人王位耶。<a id="a-T2"></a>但于空王佛所与王有因缘。<a id="a-T3"></a>如不能用则奈业何。<a id="a-T4"></a>帝败归齐。<a id="a-T5"></a>齐宣帝喜其来。<a id="a-T6"></a>封太尉赐甲第。<a id="a-T7"></a>法和乞为佛寺。<a id="a-T8"></a>身居偏室。<a id="a-T9"></a>日手持香炉行道体佛烧香凝坐预期死日。<a id="a-TA"></a>时至坐去。<a id="a-TB"></a>尸缩三尺许。<a id="a-TC"></a>题壁曰。<a id="a-TD"></a>十年天子为尚可。<a id="a-TE"></a>百日天子急如火。<a id="a-TF"></a>周年天子递代坐。<a id="a-TG"></a>又曰二母生三天。<a id="a-TH"></a>两天共五年。<a id="a-TI"></a>指娄太后也。<a id="a-TJ"></a>人惧涂削之。<a id="a-TK"></a>终不能去。<a id="a-TL"></a>其神异如此。</p>
  <p id="aTM">⊙承圣二年。<a id="a-TN"></a>北齐高帝。<a id="a-TO"></a>诏僧稠禅师。<a id="a-TP"></a>稠将启行。<a id="a-TQ"></a>而峰峦振响飞走悲鸣。<a id="a-TR"></a>如是者三日而止。<a id="a-TS"></a>稠至京师降跸迎候。<a id="a-TT"></a>命入宫授菩萨戒。<a id="a-TU"></a>尽停五坊鹰犬及伤生之具。<a id="a-TV"></a>禁境内屠杀。<a id="a-TW"></a>稠留禁中四十日。<a id="a-TX"></a>出居外寺。<a id="a-TY"></a>寻有旨罢讲席。<a id="a-TZ"></a>俾沙门尽习禅观。<a id="a-Ta"></a>稠入谏帝。<a id="a-Tb"></a>以为弘通教理渐诱童蒙正赖讲授。<a id="a-Tc"></a>愿勿禁也。<a id="a-Td"></a>从之。<a id="a-Te"></a>及宣帝即位。<a id="a-Tf"></a>尝谒稠。<a id="a-Tg"></a>稠床坐不迎。<a id="a-Th"></a>其徒有劝迎者。<a id="a-Ti"></a>稠曰。<a id="a-Tj"></a>昔宾头卢尊者迎阿育王起行七步。<a id="a-Tk"></a>致王失国七年。<a id="a-Tl"></a>贫道虽寡德。<a id="a-Tm"></a>冀帝获福耳。<a id="a-Tn"></a>俄以此被谮。<a id="a-To"></a>帝衔之。<a id="a-Tp"></a>将复入寺按其不敬诛之。<a id="a-Tq"></a>稠已知之。<a id="a-Tr"></a>及帝入寺预出十里许候之。<a id="a-Ts"></a>帝怪问。<a id="a-Tt"></a>稠曰。<a id="a-Tu"></a>恐身血污伽蓝。<a id="a-Tv"></a>故远来就刃耳。<a id="a-Tw"></a>帝惧然悔谢。<a id="a-Tx"></a>谓其臣杨遵曰。<a id="a-Ty"></a>朕不明几妄黩圣师。<a id="a-Tz"></a>即奉之如故。<a id="a-U0"></a>因从容启帝曰。<a id="a-U1"></a>陛下前身罗刹也。<a id="a-U2"></a>今好杀盖余习耳。<a id="a-U3"></a>帝问。<a id="a-U4"></a>何以知之。<a id="a-U5"></a>稠请以盆贮水自咒之命帝临观。<a id="a-U6"></a>果自形正罗刹之状。<a id="a-U7"></a>仍有群罗刹随之。<a id="a-U8"></a>帝大惊。<a id="a-U9"></a>自是绝荤终日坐禅礼佛行道如旋风焉。</p>
  <p id="aUA">(三十九　甲戌)　敬帝方智(字惠相。<a id="a-UB"></a>小字法真。<a id="a-UC"></a>元第九子。<a id="a-UD"></a>元被西魏破江陵杀之。<a id="a-UE"></a>陈[栗-木+(革*月)]先杀王僧辨而立帝即位。<a id="a-UF"></a>以[栗-木+(革*月)]先为相。<a id="a-UG"></a>进封陈王。<a id="a-UH"></a>明年受禅。<a id="a-UI"></a>帝十六岁终。<a id="a-UJ"></a>在位二年)</p>
  <p id="aUK">西魏恭帝廓(文帝第四子。<a id="a-UL"></a>字文泰以柳刺之言。<a id="a-UM"></a>废钦立帝。<a id="a-UN"></a>泰卒其子。<a id="a-UO"></a>觉袭相位进封周公。<a id="a-UP"></a>时年十有五岁。<a id="a-UQ"></a>其叔宇文护逼帝禅位于觉。<a id="a-UR"></a>封帝为宋公。<a id="a-US"></a>帝在政三年)</p>
  <p id="aUT">(乙亥)　改绍泰。</p>
  <p id="aUU">后梁(姓萧氏都江陵)雷氏曰(宣察岿琮西魏附庸。<a id="a-UV"></a>后梁三主三十四终)</p>
  <p id="aUW">宣帝察(字理孙。<a id="a-UX"></a>兰陵人。<a id="a-UY"></a>武帝孙。<a id="a-UZ"></a>昭明太子统第二子也。<a id="a-Ua"></a>字文泰立之于江陵。<a id="a-Ub"></a>在位八年。<a id="a-Uc"></a>改元大定。<a id="a-Ud"></a>寿四十四矣)</p>
  <p id="aUe">⊙北齐敕二教角试。<a id="a-Uf"></a>天保六年九月。<a id="a-Ug"></a>下诏。<a id="a-Uh"></a>敕诸沙门与道士达者十人亲自对校。<a id="a-Ui"></a>于时金陵道士陆修静等初为梁武所弃。<a id="a-Uj"></a>遂奔入魏。<a id="a-Uk"></a>至是颇盛。<a id="a-Ul"></a>而齐文帝复事佛。<a id="a-Um"></a>静等忌之。<a id="a-Un"></a>诣阙请与释子角法。<a id="a-Uo"></a>有旨令上统法师克日较胜负。<a id="a-Up"></a>至期大集公卿。<a id="a-Uq"></a>修静等以术咒僧衣钵及宫殿梁柱。<a id="a-Ur"></a>皆举震动。<a id="a-Us"></a>诸僧相顾缺然无对。<a id="a-Ut"></a>于是万众諠哗得以道流为胜。<a id="a-Uu"></a>修静等雀跃鱼视高自矜夸。<a id="a-Uv"></a>以己为神仙辈也。<a id="a-Uw"></a>又言。<a id="a-Ux"></a>沙门现一我即现二。<a id="a-Uy"></a>今以小术诱之耳。<a id="a-Uz"></a>帝顾谓上统曰。<a id="a-V0"></a>佛门岂无人哉。<a id="a-V1"></a>统曰。<a id="a-V2"></a>方术小技儒俗鄙之。<a id="a-V3"></a>况出家人也。<a id="a-V4"></a>既承天命令拒。<a id="a-V5"></a>可令最下座僧对之。<a id="a-V6"></a>于时有法师昙显。<a id="a-V7"></a>不知何许人。<a id="a-V8"></a>居下位被酒昂兀而坐。<a id="a-V9"></a>统令二人扶上高座。<a id="a-VA"></a>登而笑曰。<a id="a-VB"></a>向咒衣柱而飞动者。<a id="a-VC"></a>我故开门试卿术耳。<a id="a-VD"></a>令取稠禅师衣钵置地使咒之。<a id="a-VE"></a>静徒并力作法。<a id="a-VF"></a>逾时不能动。<a id="a-VG"></a>帝敕取衣一加十辈并不能举。<a id="a-VH"></a>显即自取置诸梁上使咒梁柱。<a id="a-VI"></a>亦不能动。<a id="a-VJ"></a>显又曰。<a id="a-VK"></a>我先醉耳有所闻云。<a id="a-VL"></a>沙门现一我当现二。<a id="a-VM"></a>果尔否。<a id="a-VN"></a>静曰然。<a id="a-VO"></a>显乃翘一足曰。<a id="a-VP"></a>我正现一。<a id="a-VQ"></a>请卿现二。<a id="a-VR"></a>静徒默无所为。<a id="a-VS"></a>相顾惭缩失色。<a id="a-VT"></a>独修静更欲以颊舌胜之。<a id="a-VU"></a>即曰。<a id="a-VV"></a>尔佛自言为内。<a id="a-VW"></a>内即小也。<a id="a-VX"></a>以道家为外。<a id="a-VY"></a>外即大也。<a id="a-VZ"></a>显应声曰。<a id="a-Va"></a>然则天子居九重之内。<a id="a-Vb"></a>亦应小于百官耶。<a id="a-Vc"></a>静气咽无对。<a id="a-Vd"></a>群臣皆呼万岁。<a id="a-Ve"></a>忻跃而罢。<a id="a-Vf"></a>显风度弘旷趣向叵测。<a id="a-Vg"></a>后不知终。<a id="a-Vh"></a>帝亲鉴臧否于十月乙卯朔日也。<a id="a-Vi"></a>是月丙辰文帝诏曰。<a id="a-Vj"></a>法门不二真法在一。<a id="a-Vk"></a>求之正路寂泊为本。<a id="a-Vl"></a>祭酒道者中世假妄。<a id="a-Vm"></a>俗人未悟乃有祗崇。<a id="a-Vn"></a>麴[麥*薛]是味丧昧虚宗。<a id="a-Vo"></a>既乖仁祀之源。<a id="a-Vp"></a>复违祭典之式。<a id="a-Vq"></a>宜从禁止。<a id="a-Vr"></a>无或遵风应。<a id="a-Vs"></a>道士自谓得神仙者可上三爵台飞腾远举。<a id="a-Vt"></a>不能尔者并宜改迷归正。<a id="a-Vu"></a>诣昭玄上统剃度出家。<a id="a-Vv"></a>繇是齐境道流遂绝矣。</p>
  <p id="aVw">⊙杜弼字辅言。<a id="a-Vx"></a>中山曲阳人。<a id="a-Vy"></a>年十三进士。<a id="a-Vz"></a>甄琛问策。<a id="a-W0"></a>下笔如流。<a id="a-W1"></a>王澄见所答。<a id="a-W2"></a>叹曰。<a id="a-W3"></a>王佐才也。<a id="a-W4"></a>仕高欢甚见敬。<a id="a-W5"></a>使魏帝知弼深于佛理。<a id="a-W6"></a>问经中佛性法性何异。<a id="a-W7"></a>弼曰。<a id="a-W8"></a>正是一理。<a id="a-W9"></a>帝曰。<a id="a-WA"></a>说者言法性宽佛性狭如何。<a id="a-WB"></a>弼曰。<a id="a-WC"></a>在宽成宽在狭成狭。<a id="a-WD"></a>若论性体非宽非狭。<a id="a-WE"></a>帝曰。<a id="a-WF"></a>既言成宽成狭。<a id="a-WG"></a>何得非狭非宽。<a id="a-WH"></a>弼曰。<a id="a-WI"></a>若定是宽则不能成狭。<a id="a-WJ"></a>若定是狭亦不能为宽。<a id="a-WK"></a>以非宽非狭故能宽能狭。<a id="a-WL"></a>所成虽异能成常一。<a id="a-WM"></a>帝曰善。<a id="a-WN"></a>奉使称旨既还。<a id="a-WO"></a>文襄问政要。<a id="a-WP"></a>弼曰。<a id="a-WQ"></a>天下大务莫过刑赏二端。<a id="a-WR"></a>赏一人而天下喜。<a id="a-WS"></a>罚一人而天下服。<a id="a-WT"></a>二事得中自然尽善。<a id="a-WU"></a>文襄悦曰。<a id="a-WV"></a>言虽不多于理甚要。</p>
  <p id="aWW">(丙子)　改太平○右西魏二十五年(而禅于宇文周)</p>
  <p id="aWX">后齐。</p>
  <p id="aWY">⊙叙曰。<a id="a-WZ"></a>元魏将季其祚分崩。<a id="a-Wa"></a>肃宗孝明帝崇尚佛法。<a id="a-Wb"></a>胡太后亲临国政。<a id="a-Wc"></a>一纪之内天下晏然。<a id="a-Wd"></a>及帝崩太后死。<a id="a-We"></a>高欢诛贼尔朱荣于邺烧洛阳宫室。<a id="a-Wf"></a>奉清河郡王立于邺。<a id="a-Wg"></a>凡一十七载扶翼魏朝。<a id="a-Wh"></a>至太清三年武帝崩。<a id="a-Wi"></a>欢亦先殒。<a id="a-Wj"></a>世子澄袭相王位。<a id="a-Wk"></a>未几而殂。<a id="a-Wl"></a>魏静帝乃逊位于高洋。<a id="a-Wm"></a>即欢之第三子也。<a id="a-Wn"></a>世族武川。<a id="a-Wo"></a>仍都邺下。<a id="a-Wp"></a>神用卓诡智愚混兼。<a id="a-Wq"></a>十余年间教法中兴。<a id="a-Wr"></a>僧至二百余万。<a id="a-Ws"></a>寺院凡四万余所。<a id="a-Wt"></a>六主相承二十有八年。<a id="a-Wu"></a>为周所灭。<a id="a-Wv"></a>齐书。<a id="a-Ww"></a>著作王劭述佛曰。<a id="a-Wx"></a>释氏非管窥所及。<a id="a-Wy"></a>率尔妄言之。<a id="a-Wz"></a>又引列御寇书。<a id="a-X0"></a>述商太宰问孔子圣人事。<a id="a-X1"></a>又黄帝游华胥氏之国。<a id="a-X2"></a>华胥氏之国在佛游神而已。<a id="a-X3"></a>此之所言仿佛于佛。<a id="a-X4"></a>石符姚世经译遂广。<a id="a-X5"></a>盖欲柔伏人心。<a id="a-X6"></a>故多寓言以方便。<a id="a-X7"></a>不知是何神异。<a id="a-X8"></a>浩荡之甚乎。<a id="a-X9"></a>其说人身心善恶世事因缘。<a id="a-XA"></a>以慈悲喜舍常乐我净。<a id="a-XB"></a>书辨至精明如日月。<a id="a-XC"></a>非正觉孰能证之。<a id="a-XD"></a>凡在顺首莫不归念。<a id="a-XE"></a>达人则谨其身口修其定慧。<a id="a-XF"></a>平等解脱究竟菩提。<a id="a-XG"></a>及僻者为之。<a id="a-XH"></a>不能通理。<a id="a-XI"></a>徒务费竭财力功利烦浊。<a id="a-XJ"></a>犹六经皆有所失。<a id="a-XK"></a>未之深也已矣。</p>
  <p id="aXL">(丁丑)　右梁五十七年(而禅于陈)</p>
  <p id="aXM">后周(宇文氏。<a id="a-XN"></a>王木德。<a id="a-XO"></a>共五主都长安)雷氏曰(太祖闵明武宣静帝后周五主二十五年)</p>
  <p id="aXP">⊙叙曰。<a id="a-XQ"></a>周之艺祖宇文觉者。<a id="a-XR"></a>即魏大丞相泰之世子也。<a id="a-XS"></a>泰举高阳王为帝。<a id="a-XT"></a>迁都长安号西魏。<a id="a-XU"></a>凡一十八年。<a id="a-XV"></a>废帝更立齐王为帝。<a id="a-XW"></a>四年而泰薨。<a id="a-XX"></a>觉承魏禅当年被废。<a id="a-XY"></a>立弟毓为帝。<a id="a-XZ"></a>四年而殂。<a id="a-Xa"></a>乃立弟邕。<a id="a-Xb"></a>邕即周武帝也。<a id="a-Xc"></a>阅十余年至建德初。<a id="a-Xd"></a>惑于道士张宾等妖言。<a id="a-Xe"></a>恶黑衣之谶除废释氏。<a id="a-Xf"></a>毁寺院四万余所。<a id="a-Xg"></a>僧三百万悉令还俗。<a id="a-Xh"></a>洎灭齐未几改元宣政。<a id="a-Xi"></a>五月而殂。<a id="a-Xj"></a>太子赟立。<a id="a-Xk"></a>自称天元皇帝。<a id="a-Xl"></a>大象二年五月崩。<a id="a-Xm"></a>太子衍立。<a id="a-Xn"></a>明年二月禅位于隋。<a id="a-Xo"></a>周五主凡二十五年国除。<a id="a-Xp"></a>初宇文泰及大冡宰字文护。<a id="a-Xq"></a>并崇重佛法。<a id="a-Xr"></a>与西域三藏十余人宣译经论天文等。<a id="a-Xs"></a>凡百余卷云。</p>
  <p id="aXt">周太祖文皇帝(小字黑獭。<a id="a-Xu"></a>郡代武川人。<a id="a-Xv"></a>其先出于炎帝之后。<a id="a-Xw"></a>炎为黄帝[日*式]。<a id="a-Xx"></a>子孙遁居朔野。<a id="a-Xy"></a>有裔孙普回。<a id="a-Xz"></a>狩得玉玺三细。<a id="a-Y0"></a>文曰。<a id="a-Y1"></a>皇帝玺。<a id="a-Y2"></a>回以为天授。<a id="a-Y3"></a>俗谓天文曰宇。<a id="a-Y4"></a>乃遂以国号宇文并以为姓。<a id="a-Y5"></a>后废齐即位焉)</p>
  <p id="aY6">孝闵帝觉(小字陀罗尼。<a id="a-Y7"></a>文帝第二子。<a id="a-Y8"></a>泰卒帝受魏恭帝禅。<a id="a-Y9"></a>不改年号。<a id="a-YA"></a>王木德。<a id="a-YB"></a>在位二年)</p>
 </body>
</html>