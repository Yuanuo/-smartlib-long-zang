<!doctype html>
<html id="z3IBXN01jU" data-ver="1453">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第五</h1>
  <p id="a2">(戊寅)　韩魏赵　雷氏曰(魏赵韩齐燕楚及秦。<a id="a-3"></a>是为七雄)</p>
  <p id="a4">韩武子(其先与周同姓。<a id="a-5"></a>后事晋封于韩。<a id="a-6"></a>自武子至王安。<a id="a-7"></a>十二君。<a id="a-8"></a>一百九十六年)</p>
  <p id="a9">魏武子(毕公万之后。<a id="a-A"></a>与周同姓。<a id="a-B"></a>武王克殷。<a id="a-C"></a>封于毕○时秦王尝欲伐魏。<a id="a-D"></a>或曰。<a id="a-E"></a>文侯师田子方受子夏经。<a id="a-F"></a>义客段干木过其阊。<a id="a-G"></a>君礼人贤国民称仁。<a id="a-H"></a>上下和合。<a id="a-I"></a>未可图也。<a id="a-J"></a>有贤人孟轲邹衍淳于髡之徒矣○惠王时有女子。<a id="a-K"></a>化为丈夫○其先毕万事于晋。<a id="a-L"></a>晋献公封于魏。<a id="a-M"></a>在河东郡。<a id="a-N"></a>至悼公在绛阳。<a id="a-O"></a>文武复魏。<a id="a-P"></a>自毕万至王假。<a id="a-Q"></a>凡九世。<a id="a-R"></a>通计一百年。<a id="a-S"></a>至秦始皇灭之)</p>
  <p id="aT">赵武子(其先与秦同祖。<a id="a-U"></a>殷飞廉二子恶来季胜。<a id="a-V"></a>季胜赵之先。<a id="a-W"></a>后造父为穆王御。<a id="a-X"></a>封于赵城因姓赵氏。<a id="a-Y"></a>至敬侯都邯郸。<a id="a-Z"></a>自后至大王嘉为秦将王贲虏之。<a id="a-a"></a>凡十一世。<a id="a-b"></a>计一百八十七年。<a id="a-c"></a>齐燕楚秦见上注)</p>
  <p id="ad">(庚辰)　安王骄(一名龙威烈王之子)治二十六年。</p>
  <p id="ae">(辛巳)　二年晋分为三晋。<a id="a-f"></a>赵魏及韩。<a id="a-g"></a>同谋灭晋三分其地也。</p>
  <p id="ah">(丙申)　○(齐灭矣)</p>
  <p id="ai">(戊戌)　第十一祖富那夜奢。<a id="a-j"></a>华氏国人也。<a id="a-k"></a>姓瞿昙氏。<a id="a-l"></a>父宝身。<a id="a-m"></a>既得法于胁尊者。<a id="a-n"></a>寻诣波罗奈国。<a id="a-o"></a>有马鸣大士。<a id="a-p"></a>迎而作礼。<a id="a-q"></a>因问曰。<a id="a-r"></a>我欲识佛。<a id="a-s"></a>何者即是。<a id="a-t"></a>祖曰。<a id="a-u"></a>汝欲识佛不识者是。<a id="a-v"></a>曰佛既不识焉知是乎。<a id="a-w"></a>祖曰。<a id="a-x"></a>既不识佛焉知不是。<a id="a-y"></a>曰此是踞义。<a id="a-z"></a>祖曰。<a id="a-10"></a>彼是木义。<a id="a-11"></a>复问。<a id="a-12"></a>踞义者何。<a id="a-13"></a>曰与师平出。<a id="a-14"></a>又问。<a id="a-15"></a>木义者何。<a id="a-16"></a>祖曰。<a id="a-17"></a>汝被我解。<a id="a-18"></a>马鸣豁然惺悟。<a id="a-19"></a>稽首归依。<a id="a-1A"></a>遂求剃度。<a id="a-1B"></a>祖谓众曰。<a id="a-1C"></a>此大士者。<a id="a-1D"></a>昔为毗舍离国王。<a id="a-1E"></a>其国有一类人。<a id="a-1F"></a>如马裸露。<a id="a-1G"></a>王运神力分身为蚕。<a id="a-1H"></a>彼乃得衣。<a id="a-1I"></a>王后复生中印度。<a id="a-1J"></a>马人感恋悲。<a id="a-1K"></a>鸣因号马鸣焉。<a id="a-1L"></a>如来记云。<a id="a-1M"></a>吾灭度后六百年。<a id="a-1N"></a>当有贤者马鸣。<a id="a-1O"></a>于波罗奈国摧伏异道。<a id="a-1P"></a>度人无量。<a id="a-1Q"></a>继吾传化。<a id="a-1R"></a>今正是时。<a id="a-1S"></a>即告之曰。<a id="a-1T"></a>如来大法眼藏今付于汝。<a id="a-1U"></a>即说偈曰。<a id="a-1V"></a>迷悟如隐显。<a id="a-1W"></a>明暗不相离。<a id="a-1X"></a>今付隐显法。<a id="a-1Y"></a>非一亦非二。<a id="a-1Z"></a>付法已。<a id="a-1a"></a>即现神变湛然圆寂。<a id="a-1b"></a>众兴宝塔以閟全身。<a id="a-1c"></a>即安王十九年戊戌岁也。</p>
  <p id="a1d">(丙午)　烈王喜(安王子。<a id="a-1e"></a>王时天雨金子栎阳)治七年。<a id="a-1f"></a>是岁日食。</p>
  <p id="a1g">(癸丑)　显王扁(烈王子)在位四十八年(时苏秦游说六国)</p>
  <p id="a1h">(甲寅)　二年秦惠始称王矣。</p>
  <p id="a1i">(甲子　三九)　王十二年。</p>
  <p id="a1j">(辛未)　世尊示灭六百年矣。</p>
  <p id="a1k">(甲午)　第十二祖马鸣大士者。<a id="a-1l"></a>波罗奈国人也。<a id="a-1m"></a>亦名功胜。<a id="a-1n"></a>以有作无作诸功德最为殊胜。<a id="a-1o"></a>故名焉。<a id="a-1p"></a>既受法于夜奢尊者。<a id="a-1q"></a>后于华氏国转妙法轮。<a id="a-1r"></a>忽有老人坐前仆地。<a id="a-1s"></a>师谓众曰。<a id="a-1t"></a>此非庸流。<a id="a-1u"></a>当有异相。<a id="a-1v"></a>言讫不见。<a id="a-1w"></a>俄从地踊出一金色人。<a id="a-1x"></a>复化为女子。<a id="a-1y"></a>右手指师而说偈曰。<a id="a-1z"></a>稽首长老尊。<a id="a-20"></a>当受如来记。<a id="a-21"></a>今于此地上。<a id="a-22"></a>宣通第一义。<a id="a-23"></a>说偈已瞥然不见。<a id="a-24"></a>师曰。<a id="a-25"></a>将有魔来与吾校力。<a id="a-26"></a>有顷风雨暴至。<a id="a-27"></a>天地晦冥。<a id="a-28"></a>师曰。<a id="a-29"></a>魔之来信矣。<a id="a-2A"></a>吾当除之。<a id="a-2B"></a>即指空中现一大金龙。<a id="a-2C"></a>奋发威神震动山岩。<a id="a-2D"></a>师俨然于坐魔事随灭。<a id="a-2E"></a>经七日有一小虫。<a id="a-2F"></a>大若蟭螟。<a id="a-2G"></a>潜形坐下。<a id="a-2H"></a>师以手取之示众曰。<a id="a-2I"></a>斯乃魔之所变。<a id="a-2J"></a>盗听吾法耳。<a id="a-2K"></a>乃放之令去。<a id="a-2L"></a>魔不能动。<a id="a-2M"></a>师告之曰。<a id="a-2N"></a>汝但归依三宝即得神通。<a id="a-2O"></a>遂复本形作礼忏悔。<a id="a-2P"></a>师问曰。<a id="a-2Q"></a>汝名谁邪。<a id="a-2R"></a>眷属多少。<a id="a-2S"></a>曰我名迦毗摩罗。<a id="a-2T"></a>有三千眷属。<a id="a-2U"></a>师曰。<a id="a-2V"></a>汝尽神力变化若何。<a id="a-2W"></a>曰我化巨海极为小事。<a id="a-2X"></a>师曰。<a id="a-2Y"></a>汝化性海得否。<a id="a-2Z"></a>曰何谓性海。<a id="a-2a"></a>我未尝知。<a id="a-2b"></a>师即为说性海云。<a id="a-2c"></a>山河大地皆依建立。<a id="a-2d"></a>三昧六通由兹发现。<a id="a-2e"></a>毗摩罗闻言遂发信心。<a id="a-2f"></a>与徒众三千俱求剃度。<a id="a-2g"></a>师乃召五百罗汉与授具戒。<a id="a-2h"></a>复告之曰。<a id="a-2i"></a>如来大法眼藏今当付汝。<a id="a-2j"></a>汝听偈言。<a id="a-2k"></a>隐显即本法。<a id="a-2l"></a>明暗元不二。<a id="a-2m"></a>今付悟了法。<a id="a-2n"></a>非取亦非离。<a id="a-2o"></a>付法已。<a id="a-2p"></a>即入龙奋迅三昧。<a id="a-2q"></a>挺身空中如日轮相。<a id="a-2r"></a>然后示灭。<a id="a-2s"></a>四众以真体藏之龙龛。<a id="a-2t"></a>即显王四十二年甲午岁也。</p>
  <p id="a2u">(辛丑)　慎靓王定(显王子)治六年(王时六国皆自称王)</p>
  <p id="a2v">(丁未)　赧王延(慎靓王子)治五十九年(东西周分治为诸侯所侵。<a id="a-2w"></a>王与居人无异。<a id="a-2x"></a>王徙都太子治束)</p>
  <p id="a2y">(甲子　四十)　十八年。</p>
  <p id="a2z">(丙子)　三十年宋灭矣。</p>
  <p id="a30">(壬辰)　第十三祖迦毗摩罗。<a id="a-31"></a>华氏国人也。<a id="a-32"></a>初为外道有徒三千通诸异论。<a id="a-33"></a>后于马鸣尊者得法。<a id="a-34"></a>领徒至西印度。<a id="a-35"></a>彼有太子名云自在。<a id="a-36"></a>仰尊者名请于宫中供养。<a id="a-37"></a>祖曰。<a id="a-38"></a>如来有教。<a id="a-39"></a>沙门不得亲近国王大臣权势之家。<a id="a-3A"></a>太子曰。<a id="a-3B"></a>今我国城之北有大山焉。<a id="a-3C"></a>山中有一石窟。<a id="a-3D"></a>师可禅寂于此否。<a id="a-3E"></a>祖曰诺。<a id="a-3F"></a>即入彼山。<a id="a-3G"></a>行数里逢一大蟒。<a id="a-3H"></a>祖直进不顾。<a id="a-3I"></a>遂盘绕祖身。<a id="a-3J"></a>祖因与受三归依。<a id="a-3K"></a>蟒听讫而去。<a id="a-3L"></a>祖将至石窟。<a id="a-3M"></a>复有一老人。<a id="a-3N"></a>素服而出。<a id="a-3O"></a>合掌问讯。<a id="a-3P"></a>祖曰。<a id="a-3Q"></a>汝何所止。<a id="a-3R"></a>答曰。<a id="a-3S"></a>我昔尝为比丘多乐寂静。<a id="a-3T"></a>有初学比丘数来请益。<a id="a-3U"></a>而我烦于应答起嗔恨想。<a id="a-3V"></a>命终堕为蟒身。<a id="a-3W"></a>住是窟中。<a id="a-3X"></a>今已千载。<a id="a-3Y"></a>适遇尊者获闻戒法。<a id="a-3Z"></a>故来谢耳。<a id="a-3a"></a>祖问曰。<a id="a-3b"></a>此山更有何人居止。<a id="a-3c"></a>曰北去十里有大树荫。<a id="a-3d"></a>覆五百大龙。<a id="a-3e"></a>其树王名龙树。<a id="a-3f"></a>常为龙众说法。<a id="a-3g"></a>我亦听受耳。<a id="a-3h"></a>尊者遂与徒众诣彼龙树。<a id="a-3i"></a>出迎尊者曰。<a id="a-3j"></a>深山孤寂龙蟒所居。<a id="a-3k"></a>大德至尊何枉神足。<a id="a-3l"></a>祖曰。<a id="a-3m"></a>吾非至尊。<a id="a-3n"></a>来访贤者。<a id="a-3o"></a>龙树默念曰。<a id="a-3p"></a>此师得决定性明道眼否。<a id="a-3q"></a>是大圣继真乘否。<a id="a-3r"></a>祖曰。<a id="a-3s"></a>汝虽心语吾以意知。<a id="a-3t"></a>但办出家何虑吾之不圣龙树闻已悔谢。<a id="a-3u"></a>尊者即与度脱及五百龙众俱受具戒。<a id="a-3v"></a>复告龙树曰。<a id="a-3w"></a>今以如来大法眼藏付嘱于汝。<a id="a-3x"></a>谛听偈言。<a id="a-3y"></a>非隐非显法。<a id="a-3z"></a>说是真实际。<a id="a-40"></a>悟此隐显法。<a id="a-41"></a>非愚亦非知。<a id="a-42"></a>付法已。<a id="a-43"></a>即现神变化火焚身。<a id="a-44"></a>龙树收五色舍利。<a id="a-45"></a>建塔瘗之。<a id="a-46"></a>即赧王四十六年壬辰岁也。</p>
  <p id="a47">(乙巳)　○(王与六国攻秦。<a id="a-48"></a>昭王怒攻西周。<a id="a-49"></a>王惧伏于秦。<a id="a-4A"></a>尽献其邑。<a id="a-4B"></a>是年秦使将军摎攻之。<a id="a-4C"></a>取九鼎宝器。<a id="a-4D"></a>王渐而卒。<a id="a-4E"></a>已上八百六十七年内三百二十五年载春秋周灭)</p>
  <p id="a4F">右周合三十七君八百六十七年。</p>
  <p id="a4G">秦　雷氏曰(昭襄孝文庄襄始皇胡亥子婴。<a id="a-4H"></a>秦朝六君。<a id="a-4I"></a>四十九年)</p>
  <p id="a4J">(丙午)　昭襄王稷(惠文王子)姓嬴氏。<a id="a-4K"></a>王水德。<a id="a-4L"></a>都咸阳(今京兆也)治五年。<a id="a-4M"></a>至始皇时建亥正通。<a id="a-4N"></a>霸五十一年。</p>
  <p id="a4O">(辛亥)　世尊示灭七百年矣。</p>
  <p id="a4P">孝文王戊(昭王子)元年修先王功臣褒厚亲施苑囿除丧。<a id="a-4Q"></a>在位三月。<a id="a-4R"></a>运数一年。</p>
  <p id="a4S">(壬子)　庄襄王楚(孝文王子以吕不韦为相)治三年○次年癸丑日食。</p>
  <p id="a4T"></p>
  <p id="a4U">(乙卯)　始皇政(庄襄子昭。<a id="a-4V"></a>四十八年正月旦日。<a id="a-4W"></a>生于郸邯。<a id="a-4X"></a>其年十三。<a id="a-4Y"></a>庄襄崩。<a id="a-4Z"></a>代立为秦王。<a id="a-4a"></a>自号始皇。<a id="a-4b"></a>欲至万世。<a id="a-4c"></a>独称曰朕。<a id="a-4d"></a>改年朝贺。<a id="a-4e"></a>皆自二月朔。<a id="a-4f"></a>衣服旌旗皆尚黑。<a id="a-4g"></a>置守尉监筑长城。<a id="a-4h"></a>名民曰黔首。<a id="a-4i"></a>用吕不韦赵高李斯为相。<a id="a-4j"></a>蒙恬白起王翦为将。<a id="a-4k"></a>并吞六国平一天下。<a id="a-4l"></a>分三十六郡。<a id="a-4m"></a>自后骄纵周游天下。<a id="a-4n"></a>因之会稽琅琊还至沙丘。<a id="a-4o"></a>忽患病。<a id="a-4p"></a>七月丙申崩于平台矣)治三十七年(寿五十)</p>
  <p id="a4q">(甲子　四一)　下令逐诸侯客李斯谏而止。</p>
  <p id="a4r">(辛未)　灭韩。</p>
  <p id="a4s">(癸酉)　灭赵。</p>
  <p id="a4t">(丙子)　灭魏。</p>
  <p id="a4u">(戊寅)　灭楚。</p>
  <p id="a4v">(己卯)　虏燕王喜。</p>
  <p id="a4w">(庚辰)　灭齐。</p>
  <p id="a4x">(壬午)　二十八年。<a id="a-4y"></a>东巡郡县。<a id="a-4z"></a>上邹峄山及登琅琊。<a id="a-50"></a>刻石颂德。<a id="a-51"></a>又上泰山立石封祠祀。<a id="a-52"></a>值风雨于松下。<a id="a-53"></a>因封五大夫。<a id="a-54"></a>又遣徐福求仙。</p>
  <p id="a55">⊙(癸未)　沙门室利防等一十八人。<a id="a-56"></a>来自西域。<a id="a-57"></a>帝恶其异俗以付狱。<a id="a-58"></a>俄有金刚神。<a id="a-59"></a>碎狱门而出之。<a id="a-5A"></a>帝惧即厚礼遣之。<a id="a-5B"></a>时国事区区。<a id="a-5C"></a>弗克敬奉。</p>
  <p id="a5D">(丁亥)　筑长城。</p>
  <p id="a5E">(戊子)　焚书。</p>
  <p id="a5F">(己丑)　坑儒作阿房宫。</p>
  <p id="a5G">⊙第十四祖龙树尊者。<a id="a-5H"></a>西天竺国人也。<a id="a-5I"></a>亦名龙胜。<a id="a-5J"></a>始于毗罗尊者得法。<a id="a-5K"></a>后至南印度。<a id="a-5L"></a>彼国之人多信福业。<a id="a-5M"></a>闻尊者为说妙法。<a id="a-5N"></a>递相谓曰。<a id="a-5O"></a>人有福业世间第一。<a id="a-5P"></a>徒言佛性谁能睹之。<a id="a-5Q"></a>尊者曰。<a id="a-5R"></a>汝欲见佛性。<a id="a-5S"></a>先须除我慢。<a id="a-5T"></a>彼人曰。<a id="a-5U"></a>佛性大小。<a id="a-5V"></a>尊者曰。<a id="a-5W"></a>非大非小非广非狭。<a id="a-5X"></a>无福无报不死不生。<a id="a-5Y"></a>彼闻理胜悉回初心。<a id="a-5Z"></a>尊者复于座上现自在身如满月轮。<a id="a-5a"></a>一切众唯闻法音不睹师相。<a id="a-5b"></a>彼众中有长者子。<a id="a-5c"></a>名迦那提婆。<a id="a-5d"></a>谓众曰。<a id="a-5e"></a>识此相否。<a id="a-5f"></a>众曰。<a id="a-5g"></a>目所未睹安能辩识。<a id="a-5h"></a>提婆曰。<a id="a-5i"></a>此是尊者现佛性体相以未我等。<a id="a-5j"></a>何以知之。<a id="a-5k"></a>盖以无相三昧形如满月。<a id="a-5l"></a>佛性之义廓然虚明。<a id="a-5m"></a>言讫轮相即隐。<a id="a-5n"></a>复居本座而说偈言。<a id="a-5o"></a>身现圆月相。<a id="a-5p"></a>以表诸佛体。<a id="a-5q"></a>说法无其形。<a id="a-5r"></a>用辨非声色。<a id="a-5s"></a>彼众闻偈咸愿出家以求解脱。<a id="a-5t"></a>尊者即为剃发。<a id="a-5u"></a>命诸圣授具其国先有外道。<a id="a-5v"></a>五千余人作大幻术。<a id="a-5w"></a>众皆宗仰。<a id="a-5x"></a>尊者悉为化之令归三宝。<a id="a-5y"></a>复造大智度论中论十二门论。<a id="a-5z"></a>垂之于世。<a id="a-60"></a>后告上首弟子迦那提婆曰。<a id="a-61"></a>如来大法眼藏今当付汝。<a id="a-62"></a>听吾偈言。<a id="a-63"></a>为明隐显法。<a id="a-64"></a>方说解脱理。<a id="a-65"></a>于法心不证。<a id="a-66"></a>无嗔亦无喜。<a id="a-67"></a>付法讫。<a id="a-68"></a>入月轮三昧。<a id="a-69"></a>广现神变。<a id="a-6A"></a>复就本座凝然禅寂。<a id="a-6B"></a>迦那提婆与诸四众共建宝塔以葬焉。<a id="a-6C"></a>即秦始皇三十五年己丑岁也。</p>
  <p id="a6D">(壬辰)　二世胡亥(始皇少子。<a id="a-6E"></a>帝崩。<a id="a-6F"></a>李斯秘之。<a id="a-6G"></a>独赵高胡亥知之。<a id="a-6H"></a>高遂矫诏。<a id="a-6I"></a>杀扶苏而立为帝。<a id="a-6J"></a>二十一即位。<a id="a-6K"></a>治三年)</p>
  <p id="a6L">(癸巳)　○(刘季起沛。<a id="a-6M"></a>项羽起江东。<a id="a-6N"></a>率诸侯伐秦。<a id="a-6O"></a>陈胜吴广起。<a id="a-6P"></a>天下大乱矣)</p>
  <p id="a6Q">(甲午)　○(为赵高杀于望夷宫)</p>
  <p id="a6R">三世子婴(扶苏子○初赵高使婿阎乐杀二世。<a id="a-6S"></a>乃引玺佩之。<a id="a-6T"></a>百官莫从。<a id="a-6U"></a>将上殿。<a id="a-6V"></a>殿欲坏者三。<a id="a-6W"></a>高知天命不与。<a id="a-6X"></a>乃立子婴即位。<a id="a-6Y"></a>三世杀赵高于齐宫。<a id="a-6Z"></a>夷其三族○后沛公入关。<a id="a-6a"></a>子婴即系颈以组。<a id="a-6b"></a>白马素车奉玺降于轵道。<a id="a-6c"></a>为秦王四十六日○沛公既入咸阳。<a id="a-6d"></a>封宫室府库还军坝上○项羽后入关。<a id="a-6e"></a>遂杀子婴。<a id="a-6f"></a>秦遂灭矣)</p>
  <p id="a6g">右秦(自始皇二十六年。<a id="a-6h"></a>初并天下。<a id="a-6i"></a>居帝位凡十五年。<a id="a-6j"></a>而汉灭之)</p>
  <p id="a6k">⊙西汉　雷氏曰(汉高惠吕文景武昭昌邑宣元成衰平孺。<a id="a-6l"></a>十有四君。<a id="a-6m"></a>二百十四)</p>
  <p id="a6n">(乙未)　高祖邦(字季。<a id="a-6o"></a>姓刘氏。<a id="a-6p"></a>王火德。<a id="a-6q"></a>治十二年。<a id="a-6r"></a>初用秦正太初元年。<a id="a-6s"></a>改用夏正。<a id="a-6t"></a>都长安。<a id="a-6u"></a>今京兆也。<a id="a-6v"></a>礼沛中阳里人。<a id="a-6w"></a>隆准龙颜。<a id="a-6x"></a>左股有七十二黑子。<a id="a-6y"></a>初为泗上亭长。<a id="a-6z"></a>单父吕公。<a id="a-70"></a>妻之以女。<a id="a-71"></a>因徙徒骊山到礼西泽中放之。<a id="a-72"></a>徒中壮士愿从者十人。<a id="a-73"></a>初行山泽斩当路白蛇。<a id="a-74"></a>后人见老妪哭曰。<a id="a-75"></a>吾子白帝子。<a id="a-76"></a>为赤帝子斩之。<a id="a-77"></a>秦二世元年。<a id="a-78"></a>布衣起于沛而灭秦为汉。<a id="a-79"></a>以萧何为相。<a id="a-7A"></a>韩信为将。<a id="a-7B"></a>张良为谋。<a id="a-7C"></a>即汉有三杰焉。<a id="a-7D"></a>共灭项羽于乌江。<a id="a-7E"></a>生于秦昭四十六年。<a id="a-7F"></a>寿六十二岁。<a id="a-7G"></a>大定天下。<a id="a-7H"></a>丁未夏四月。<a id="a-7I"></a>崩于长乐宫。<a id="a-7J"></a>葬长陵)</p>
  <p id="a7K">西楚霸王项羽(名藉下相人也。<a id="a-7L"></a>楚将项燕之孙。<a id="a-7M"></a>身长八尺。<a id="a-7N"></a>目有重瞳。<a id="a-7O"></a>势可拔山力能举鼎。<a id="a-7P"></a>吴中子弟皆惮之。<a id="a-7Q"></a>秦二世元年。<a id="a-7R"></a>从季父项梁起江。<a id="a-7S"></a>东至三年灭秦。<a id="a-7T"></a>自号西楚。<a id="a-7U"></a>都彭城。<a id="a-7V"></a>立五年。<a id="a-7W"></a>汉会诸侯于垓下。<a id="a-7X"></a>大溃破之。<a id="a-7Y"></a>追至乌江。<a id="a-7Z"></a>自刎而死矣)</p>
  <p id="a7a">(丙申)　二年冬十月。<a id="a-7b"></a>五星聚东井。<a id="a-7c"></a>十一月召诸县父老。<a id="a-7d"></a>约法三章。<a id="a-7e"></a>杀人者死。<a id="a-7f"></a>伤人及抵谪罪。<a id="a-7g"></a>余去秦法项羽使英布杀义帝于綝。</p>
  <p id="a7h">(丁酉)　是年灭韩赵魏三国。</p>
  <p id="a7i">(戊戌)　灭齐。</p>
  <p id="a7j">(己亥)　灭燕。<a id="a-7k"></a>与项羽约洪沟为界。<a id="a-7l"></a>以分天下。</p>
  <p id="a7m">(庚子)　会诸将围羽于垓下。<a id="a-7n"></a>虞姬自刎。</p>
  <p id="a7o">(辛丑)　改咸阳为长安。</p>
  <p id="a7p">(丁未)　孝惠盈(字日满高祖子。<a id="a-7q"></a>母吕氏。<a id="a-7r"></a>十七即位。<a id="a-7s"></a>见母残酷。<a id="a-7t"></a>使人请太后曰。<a id="a-7u"></a>吾终不能治天下。<a id="a-7v"></a>遂纵酒色淫乐。<a id="a-7w"></a>甲寅八月崩于未央宫。<a id="a-7x"></a>葬安陵。<a id="a-7y"></a>寿二十四岁)</p>
  <p id="a7z">治七年始有笛(帝时丘仲作之。<a id="a-80"></a>笛者涤也。<a id="a-81"></a>涤荡邪秽纳于雅正。<a id="a-82"></a>龙笛有七孔。<a id="a-83"></a>竹笛五孔。<a id="a-84"></a>羌笛三孔也)</p>
  <p id="a85">(癸丑)　起长安西市修建仓敖。</p>
  <p id="a86">(甲寅)　高后雉(姓吕氏。<a id="a-87"></a>单父吕公女。<a id="a-88"></a>少帝幼太后临朝称制。<a id="a-89"></a>立诸吕为王。<a id="a-8A"></a>欲谋天下。<a id="a-8B"></a>几危刘氏。<a id="a-8C"></a>刘章周勃诛诸吕矣)治八年(寿七十一)</p>
  <p id="a8D">(乙卯)　○地震○六月晦日食○行八铢钱。</p>
  <p id="a8E">(丙辰)　○秋星昼见。</p>
  <p id="a8F">(戊午)　五年南越王自称武帝。</p>
  <p id="a8G">(己未)　○春星昼见○行五分钱。</p>
  <p id="a8H">(庚申)　正月日食。</p>
  <p id="a8I">(壬戌)　文帝恒(高祖次子。<a id="a-8J"></a>母薄姬。<a id="a-8K"></a>初吕后封诸吕为王。<a id="a-8L"></a>陈平周勃刘章共诛诸吕三千人。<a id="a-8M"></a>以立文帝。<a id="a-8N"></a>性资宽惠温纯谨洁。<a id="a-8O"></a>衣不华饰。<a id="a-8P"></a>百姓富乐。<a id="a-8Q"></a>自即位后。<a id="a-8R"></a>凡下二十七诏利民太平。<a id="a-8S"></a>甲申崩未央宫。<a id="a-8T"></a>葬[溧-木+(革*月)]陵。<a id="a-8U"></a>寿四十六)治二十三年。</p>
  <p id="a8V">(甲子　四二)　文帝三年也。</p>
  <p id="a8W">⊙(庚辰)　第十五祖迦那提婆。<a id="a-8X"></a>南天竺国人也。<a id="a-8Y"></a>姓毗舍罗。<a id="a-8Z"></a>初求福业兼乐辩论。<a id="a-8a"></a>后谒龙树大士将及门。<a id="a-8b"></a>树知是智人。<a id="a-8c"></a>先遣侍者以满钵。<a id="a-8d"></a>水置于座前。<a id="a-8e"></a>提婆见之。<a id="a-8f"></a>即以一针投之而进。<a id="a-8g"></a>忻然契会。<a id="a-8h"></a>树即为说法。<a id="a-8i"></a>不起于坐现月轮相。<a id="a-8j"></a>唯闻其声不见其形。<a id="a-8k"></a>师语众曰。<a id="a-8l"></a>今此瑞者。<a id="a-8m"></a>师现佛性表说法非声色也。<a id="a-8n"></a>师得法后至毗罗国。<a id="a-8o"></a>彼有长者。<a id="a-8p"></a>曰梵摩净德。<a id="a-8q"></a>一日园树生大耳如菌。<a id="a-8r"></a>味美甚。<a id="a-8s"></a>唯长者与第二子罗睺罗多。<a id="a-8t"></a>取而食之。<a id="a-8u"></a>取已随长。<a id="a-8v"></a>尽而复生。<a id="a-8w"></a>自余亲属皆不能见。<a id="a-8x"></a>时尊者知其宿因。<a id="a-8y"></a>遂至其家。<a id="a-8z"></a>长者问其故。<a id="a-90"></a>尊者曰汝家昔曾供养一比丘然此比丘道眼未明。<a id="a-91"></a>以虚沾信施故报为本菌。<a id="a-92"></a>唯汝与子精诚供养。<a id="a-93"></a>得以享之。<a id="a-94"></a>余即否矣。<a id="a-95"></a>又问。<a id="a-96"></a>长者年多少。<a id="a-97"></a>曰七十有九。<a id="a-98"></a>尊者乃说偈曰。<a id="a-99"></a>入道不通理。<a id="a-9A"></a>覆身还信施。<a id="a-9B"></a>汝年八十一。<a id="a-9C"></a>此树不生耳。<a id="a-9D"></a>长者闻偈弥加叹伏。<a id="a-9E"></a>且曰。<a id="a-9F"></a>弟子衰老不能事师。<a id="a-9G"></a>愿舍次子随师出家。<a id="a-9H"></a>尊者曰。<a id="a-9I"></a>昔如来记此子。<a id="a-9J"></a>当第二五百年为大教主。<a id="a-9K"></a>今之相遇盖符宿因。<a id="a-9L"></a>即与剃发执侍。<a id="a-9M"></a>至巴连弗城。<a id="a-9N"></a>闻诸外道欲障佛法计之既久。<a id="a-9O"></a>尊者乃执长旛入彼众中。<a id="a-9P"></a>彼问祖曰。<a id="a-9Q"></a>汝何不前。<a id="a-9R"></a>祖曰。<a id="a-9S"></a>汝何不后。<a id="a-9T"></a>又曰。<a id="a-9U"></a>汝似贱人。<a id="a-9V"></a>祖曰。<a id="a-9W"></a>汝似良人。<a id="a-9X"></a>又曰。<a id="a-9Y"></a>汝解何法。<a id="a-9Z"></a>祖曰。<a id="a-9a"></a>汝百不解又曰。<a id="a-9b"></a>我欲得佛。<a id="a-9c"></a>祖曰。<a id="a-9d"></a>我灼然得佛。<a id="a-9e"></a>又曰。<a id="a-9f"></a>汝不合得。<a id="a-9g"></a>祖曰。<a id="a-9h"></a>元道我得汝实不得。<a id="a-9i"></a>又曰。<a id="a-9j"></a>汝既不得。<a id="a-9k"></a>云何言得。<a id="a-9l"></a>祖曰。<a id="a-9m"></a>汝有我故所以不得我无我我故自当得。<a id="a-9n"></a>彼辞既屈。<a id="a-9o"></a>乃问祖曰。<a id="a-9p"></a>汝名何等。<a id="a-9q"></a>祖曰。<a id="a-9r"></a>我名迦那提婆。<a id="a-9s"></a>彼既夙闻祖名。<a id="a-9t"></a>乃悔过致谢。<a id="a-9u"></a>时众中犹互兴问难。<a id="a-9v"></a>尊者折以无碍之辩。<a id="a-9w"></a>由是归伏。<a id="a-9x"></a>乃告上足罗睺罗多而付法眼。<a id="a-9y"></a>偈曰。<a id="a-9z"></a>本对传法人。<a id="a-A0"></a>为说解脱理。<a id="a-A1"></a>于法实无证。<a id="a-A2"></a>无终亦无始。<a id="a-A3"></a>说偈已。<a id="a-A4"></a>入奋迅定身放八光而归寂灭。<a id="a-A5"></a>学众兴塔而供养之。<a id="a-A6"></a>则前汉文帝十九年庚辰岁也。</p>
  <p id="aA7">(乙酉)　景帝启(文帝子。<a id="a-A8"></a>母窦氏。<a id="a-A9"></a>三十二岁即位。<a id="a-AA"></a>好黄老二子。<a id="a-AB"></a>令宫人皆诵之。<a id="a-AC"></a>因改于书为经。<a id="a-AD"></a>庚子崩未央宫。<a id="a-AE"></a>葬阳陵。<a id="a-AF"></a>寿四十八)治十六年。</p>
  <p id="aAG">(丁亥)　○(三年用晁错策。<a id="a-AH"></a>七国皆反。<a id="a-AI"></a>遣周亚夫将三十六将攻之。<a id="a-AJ"></a>复用袁盎之谋。<a id="a-AK"></a>斩错以谢七国。<a id="a-AL"></a>天下大定矣)</p>
  <p id="aAM">(辛亥)　世尊示灭八百年矣。</p>
  <p id="aAN">(戊戌)　○(帝灭笞法定棰令○疑周亚夫功大欲狱之。<a id="a-AO"></a>遂呕血而死)</p>
  <p id="aAP">⊙(辛丑)　武帝彻改建元(景之中子。<a id="a-AQ"></a>母王夫人。<a id="a-AR"></a>尝得策文曰。<a id="a-AS"></a>二十七倒策。<a id="a-AT"></a>果七十二岁崩于五祚殿。<a id="a-AU"></a>葬于茂陵。<a id="a-AV"></a>十七即位)</p>
  <p id="aAW">治五十四年(依运历图辛丑建元。<a id="a-AX"></a>东方朔为太史)</p>
  <p id="aAY">(乙巳)　○(帝好仙术。<a id="a-AZ"></a>敬方士文成五利等○铸半两钱。<a id="a-Aa"></a>贪地好杀○命司马迁等。<a id="a-Ab"></a>造汉太祖历。<a id="a-Ac"></a>以正月为岁首。<a id="a-Ad"></a>色尚黄。<a id="a-Ae"></a>数用五。<a id="a-Af"></a>兴太学修郊祀定音律作诗乐。<a id="a-Ag"></a>建封禅礼百神。<a id="a-Ah"></a>绍周后。<a id="a-Ai"></a>号令文章焕然可述矣)</p>
  <p id="aAj">(丁未)　改元光。</p>
  <p id="aAk">(癸丑)　改元朔。</p>
  <p id="aAl">(己未)　改元狩○(淮南王安衡山王赐以谋反诛戮。<a id="a-Am"></a>其党。<a id="a-An"></a>累数万人)</p>
  <p id="aAo">(庚申)　○用孙宽为相。<a id="a-Ap"></a>卫青霍去病为将。<a id="a-Aq"></a>北伐丐奴。<a id="a-Ar"></a>开河朔之地○又平南越王○东灭朝鲜为郡县。<a id="a-As"></a>西历五国。<a id="a-At"></a>执昆耶王收休屠王○后遣张骞西往身毒国。<a id="a-Au"></a>寻浮图教。<a id="a-Av"></a>果获之。</p>
  <p id="aAw">(甲子　四三)　四月初作诰官之有诰始此。</p>
  <p id="aAx">(乙丑)　改元鼎。</p>
  <p id="aAy">⊙(戊辰)　第十六祖罗睺罗多者。<a id="a-Az"></a>迦毗罗国人也。<a id="a-B0"></a>行化至室罗筏城。<a id="a-B1"></a>有河名曰金水。<a id="a-B2"></a>其味殊美。<a id="a-B3"></a>中流复现五佛影。<a id="a-B4"></a>祖告众曰。<a id="a-B5"></a>此河之源凡五百里。<a id="a-B6"></a>有圣者僧伽难提居于彼处。<a id="a-B7"></a>佛志一千年后当绍圣位。<a id="a-B8"></a>语已领诸学众溯流而上。<a id="a-B9"></a>至彼见僧伽难提安坐入定。<a id="a-BA"></a>祖与众伺之。<a id="a-BB"></a>经三七日方从定起。<a id="a-BC"></a>祖问曰。<a id="a-BD"></a>汝身定邪心定邪。<a id="a-BE"></a>曰身心俱定。<a id="a-BF"></a>祖曰。<a id="a-BG"></a>身心俱定。<a id="a-BH"></a>何有出入。<a id="a-BI"></a>曰虽有出入不失定相。<a id="a-BJ"></a>如金在井金体常寂。<a id="a-BK"></a>祖曰。<a id="a-BL"></a>若金在井若金出井。<a id="a-BM"></a>金无动静。<a id="a-BN"></a>何物出入。<a id="a-BO"></a>曰言金动静。<a id="a-BP"></a>何物出入许金出入。<a id="a-BQ"></a>金非动静。<a id="a-BR"></a>祖曰。<a id="a-BS"></a>若金在井出者何金。<a id="a-BT"></a>若金出井在者何物。<a id="a-BU"></a>曰金若出井在者非金。<a id="a-BV"></a>金若在井出者非物。<a id="a-BW"></a>祖曰。<a id="a-BX"></a>此义不然。<a id="a-BY"></a>曰彼理非着。<a id="a-BZ"></a>祖曰。<a id="a-Ba"></a>此义当堕。<a id="a-Bb"></a>曰彼义不成。<a id="a-Bc"></a>祖曰。<a id="a-Bd"></a>彼义不成我义成矣。<a id="a-Be"></a>曰我义虽成法非我故。<a id="a-Bf"></a>祖曰。<a id="a-Bg"></a>我义已成我无我故。<a id="a-Bh"></a>曰我无我故复成何义。<a id="a-Bi"></a>祖曰。<a id="a-Bj"></a>我无我故故成汝义。<a id="a-Bk"></a>曰仁者师于何圣得是无我。<a id="a-Bl"></a>祖曰。<a id="a-Bm"></a>我师迦那提婆证是无我。<a id="a-Bn"></a>曰稽首提婆师而出于仁者。<a id="a-Bo"></a>仁者无我故。<a id="a-Bp"></a>我欲师仁者。<a id="a-Bq"></a>祖曰。<a id="a-Br"></a>我已无我故。<a id="a-Bs"></a>汝须见我我。<a id="a-Bt"></a>汝若师我故。<a id="a-Bu"></a>知我非我我。<a id="a-Bv"></a>难提心意豁然。<a id="a-Bw"></a>即求度脱。<a id="a-Bx"></a>尊者曰汝心自在非我所系。<a id="a-By"></a>语已即以右手擎金钵举至梵宫。<a id="a-Bz"></a>取彼香饭将斋大众。<a id="a-C0"></a>而大众忽生厌恶之心。<a id="a-C1"></a>尊者曰。<a id="a-C2"></a>非我之咎汝等自业。<a id="a-C3"></a>即命僧伽难提分坐同食。<a id="a-C4"></a>众复讶之。<a id="a-C5"></a>祖曰。<a id="a-C6"></a>汝不得食。<a id="a-C7"></a>皆由此故。<a id="a-C8"></a>当知与吾分坐者。<a id="a-C9"></a>即过去娑罗树王如来也。<a id="a-CA"></a>愍物降迹。<a id="a-CB"></a>汝辈亦庄严劫中已至三果而未证无漏者也。<a id="a-CC"></a>众曰。<a id="a-CD"></a>我师神力斯可信矣。<a id="a-CE"></a>彼云过去佛者。<a id="a-CF"></a>即窃疑焉。<a id="a-CG"></a>罗睺罗多知众生慢。<a id="a-CH"></a>乃曰。<a id="a-CI"></a>世尊在日世界平正。<a id="a-CJ"></a>无有丘陵江河沟洫。<a id="a-CK"></a>水悉甘美草木滋茂。<a id="a-CL"></a>国土丰盈无八苦行十善。<a id="a-CM"></a>自双树示灭八百余年。<a id="a-CN"></a>世界丘墟草木枯悴。<a id="a-CO"></a>人无至信正念轻微。<a id="a-CP"></a>不信真如唯爱神力。<a id="a-CQ"></a>言讫以右手渐展入地。<a id="a-CR"></a>至金刚轮际取甘露水。<a id="a-CS"></a>以琉璃器持至会所。<a id="a-CT"></a>大众见之即时钦慕悔过作礼。<a id="a-CU"></a>于是尊者命僧伽难提而付法眼。<a id="a-CV"></a>偈曰。<a id="a-CW"></a>于法实无证。<a id="a-CX"></a>不取亦不离。<a id="a-CY"></a>法非有无相。<a id="a-CZ"></a>内外云何起。<a id="a-Ca"></a>付法已安坐归寂。<a id="a-Cb"></a>四众建塔当前汉武帝二十八年戊辰岁也。</p>
  <p id="aCc">(辛未)　改元封。</p>
  <p id="aCd">(丁丑)　改太初。</p>
  <p id="aCe">(辛巳)　改天汉。</p>
  <p id="aCf">(乙酉)　改太始。</p>
  <p id="aCg">(己丑)　改征和。</p>
  <p id="aCh">(庚寅)　○(巫蛊起。<a id="a-Ci"></a>江充等[木*屈]蛊于太子宫。<a id="a-Cj"></a>太子与皇后谋斩。<a id="a-Ck"></a>充与丞相刘屈厘大战长安。<a id="a-Cl"></a>死者不啻数万)</p>
  <p id="aCm">⊙(乙未)　昭帝弗(武之子。<a id="a-Cn"></a>母赵婕好九岁即位。<a id="a-Co"></a>霍光受遗诏。<a id="a-Cp"></a>以周公辅政。<a id="a-Cq"></a>至戊申四月崩未央宫。<a id="a-Cr"></a>葬于平陵。<a id="a-Cs"></a>寿二十二岁)治十三年改始元。</p>
  <p id="aCt">(辛丑)　改元凤(上官桀子。<a id="a-Cu"></a>安与霍光争权。<a id="a-Cv"></a>帝终知霍光之忠烈矣)</p>
  <p id="aCw">(丁未)　改元平。</p>
  <p id="aCx">⊙第十七祖僧伽难提者。<a id="a-Cy"></a>室罗筏城宝庄严王之子也。<a id="a-Cz"></a>生而能言。<a id="a-D0"></a>常赞佛事。<a id="a-D1"></a>七岁即厌世乐。<a id="a-D2"></a>以偈告其父母曰。<a id="a-D3"></a>稽首大慈父。<a id="a-D4"></a>和南骨血母。<a id="a-D5"></a>我今欲出家。<a id="a-D6"></a>幸愿哀愍故。<a id="a-D7"></a>父母固止之。<a id="a-D8"></a>遂终日不食。<a id="a-D9"></a>乃许其在家出家。<a id="a-DA"></a>号僧伽难提。<a id="a-DB"></a>复命沙门禅利多为之师。<a id="a-DC"></a>积十九载未尝退倦。<a id="a-DD"></a>尊者每自念言。<a id="a-DE"></a>身居王宫胡为出家。<a id="a-DF"></a>一夕天光下。<a id="a-DG"></a>属见一路坦平。<a id="a-DH"></a>不觉徐行。<a id="a-DI"></a>约十里许。<a id="a-DJ"></a>至大岩前有石窟焉。<a id="a-DK"></a>乃燕寂于中。<a id="a-DL"></a>父既失子。<a id="a-DM"></a>即摈禅利多出国。<a id="a-DN"></a>访寻其子不知所在。<a id="a-DO"></a>经十年尊者得法受记已。<a id="a-DP"></a>行化至摩提国。<a id="a-DQ"></a>忽有凉风袭众身心悦适非常。<a id="a-DR"></a>而不知其然。<a id="a-DS"></a>祖曰。<a id="a-DT"></a>此道德之风也。<a id="a-DU"></a>当有圣者出世嗣续祖灯乎。<a id="a-DV"></a>言讫以神力摄诸大众游历山谷。<a id="a-DW"></a>食顷至一峰下。<a id="a-DX"></a>谓众曰。<a id="a-DY"></a>此峰顶有紫云如盖。<a id="a-DZ"></a>圣人居此矣。<a id="a-Da"></a>即与大众徘徊久之。<a id="a-Db"></a>见山舍一童子持圆鉴直造尊者前。<a id="a-Dc"></a>祖问。<a id="a-Dd"></a>汝几岁邪。<a id="a-De"></a>曰百岁。<a id="a-Df"></a>祖曰。<a id="a-Dg"></a>汝年尚幼。<a id="a-Dh"></a>何言百岁。<a id="a-Di"></a>曰我不会理正百岁耳。<a id="a-Dj"></a>祖曰。<a id="a-Dk"></a>汝善机邪。<a id="a-Dl"></a>曰佛言若人生百岁不会诸佛机。<a id="a-Dm"></a>未若生一日而得决了之。<a id="a-Dn"></a>祖曰。<a id="a-Do"></a>汝手中当何所表。<a id="a-Dp"></a>曰诸佛大圆鉴。<a id="a-Dq"></a>内外无瑕翳。<a id="a-Dr"></a>两人同得见。<a id="a-Ds"></a>心眼皆相似。<a id="a-Dt"></a>彼父母闻子语。<a id="a-Du"></a>即舍令出家。<a id="a-Dv"></a>祖携至本处。<a id="a-Dw"></a>受具戒讫。<a id="a-Dx"></a>名伽邪舍多。<a id="a-Dy"></a>他时闻风吹殿铜铃声。<a id="a-Dz"></a>祖问。<a id="a-E0"></a>铃鸣邪风鸣邪。<a id="a-E1"></a>舍多曰。<a id="a-E2"></a>非风非铃。<a id="a-E3"></a>我心鸣耳。<a id="a-E4"></a>祖曰。<a id="a-E5"></a>心复谁乎。<a id="a-E6"></a>曰俱寂静故。<a id="a-E7"></a>尊者曰。<a id="a-E8"></a>善哉善哉。<a id="a-E9"></a>继吾道者非子而谁。<a id="a-EA"></a>即付法。<a id="a-EB"></a>偈曰。<a id="a-EC"></a>心地本无生。<a id="a-ED"></a>因地从缘起。<a id="a-EE"></a>缘种不相妨。<a id="a-EF"></a>华果亦复尔。<a id="a-EG"></a>付法已。<a id="a-EH"></a>右手攀树而化。<a id="a-EI"></a>大众议曰。<a id="a-EJ"></a>尊者树下归寂。<a id="a-EK"></a>其垂荫后裔乎。<a id="a-EL"></a>将奉全身于高原建塔。<a id="a-EM"></a>众力不能举。<a id="a-EN"></a>即就树下起塔。<a id="a-EO"></a>当前汉昭帝十三年丁未岁也。</p>
  <p id="aEP">(戊申)　昌邑王(名贺。<a id="a-EQ"></a>哀王髆之子。<a id="a-ER"></a>武之孙。<a id="a-ES"></a>在位二十七日。<a id="a-ET"></a>狂纵淫戏无度。<a id="a-EU"></a>罪犯一千一百二十七事。<a id="a-EV"></a>霍光与田延年白太后解玺送之。<a id="a-EW"></a>昌邑废为海昏侯。<a id="a-EX"></a>诛昌邑。<a id="a-EY"></a>群臣不能辅道者二百余人。<a id="a-EZ"></a>唯王吉龚。<a id="a-Ea"></a>遂以数谏得免)</p>
  <p id="aEb">⊙宣帝询改本始(武帝曾孙。<a id="a-Ec"></a>戾太子孙。<a id="a-Ed"></a>生而足下有毛。<a id="a-Ee"></a>初名病已。<a id="a-Ef"></a>及太子被巫蛊事。<a id="a-Eg"></a>已在襁褓。<a id="a-Eh"></a>赖丙吉救养在于掖庭。<a id="a-Ei"></a>外家霍光废昌邑。<a id="a-Ej"></a>奏太后就民间迎之即位。<a id="a-Ek"></a>远方来朝。<a id="a-El"></a>号中兴主。<a id="a-Em"></a>壬申十二月崩未央宫。<a id="a-En"></a>寿四十三。<a id="a-Eo"></a>葬杜陵)</p>
  <p id="aEp">治二十四年(时谷一石五钱)</p>
  <p id="aEq">(壬子)　改地节。</p>
  <p id="aEr">(丙辰)　改元康。</p>
  <p id="aEs">(庚申)　改神爵。</p>
  <p id="aEt">(甲子　四四)　改五凤。</p>
  <p id="aEu">(戊辰)　改甘露。</p>
  <p id="aEv">(辛未)　○(帝兴自民间。<a id="a-Ew"></a>知民疾苦。<a id="a-Ex"></a>魏相丙吉为相。<a id="a-Ey"></a>黄霸龚遂为太守。<a id="a-Ez"></a>从耿寿昌奏。<a id="a-F0"></a>置常平仓以利民)</p>
  <p id="aF1">世尊示灭九百年矣。</p>
  <p id="aF2">⊙时北天竺富娄叉国。<a id="a-F3"></a>有大论师。<a id="a-F4"></a>名憍尸迦。<a id="a-F5"></a>三子同号婆苏槃豆。<a id="a-F6"></a>此曰天亲。<a id="a-F7"></a>长曰阿僧佉。<a id="a-F8"></a>此云无著。<a id="a-F9"></a>首畅大乘。<a id="a-FA"></a>阿瑜阇国大讲堂中。<a id="a-FB"></a>请圣慈尊说瑜伽论。<a id="a-FC"></a>广明五分十七地义。<a id="a-FD"></a>次曰伐苏畔徒。<a id="a-FE"></a>此云世亲。<a id="a-FF"></a>首学小乘造俱舍论。<a id="a-FG"></a>后从兄化演畅真宗。<a id="a-FH"></a>造唯识等穷探大义。<a id="a-FI"></a>幼曰比邻持弗婆提。<a id="a-FJ"></a>此云狮子觉。<a id="a-FK"></a>造集论释大有研寻。<a id="a-FL"></a>异矣哉。<a id="a-FM"></a>三弘中道并誉五天。<a id="a-FN"></a>妙栴檀林宁容荆棘。<a id="a-FO"></a>俱求知足归真应期。<a id="a-FP"></a>御世谈玄难可详矣。</p>
  <p id="aFQ">(壬申)　改黄龙。</p>
  <p id="aFR">(癸酉)　元帝奭改初元(宣之子。<a id="a-FS"></a>二十七岁即位。<a id="a-FT"></a>戊子五月崩于未央宫。<a id="a-FU"></a>葬渭陵。<a id="a-FV"></a>寿四十三。<a id="a-FW"></a>用儒)治十六年。</p>
  <p id="aFX">(戊寅)　改永光。</p>
  <p id="aFY">(癸未)　改建昭。</p>
  <p id="aFZ">(戊子)　改竟宁。</p>
  <p id="aFa">⊙(己丑)　成帝骜改建始(字太孙。<a id="a-Fb"></a>元帝子。<a id="a-Fc"></a>二十即位。<a id="a-Fd"></a>以诸舅王凤等为列侯。<a id="a-Fe"></a>更递为相。<a id="a-Ff"></a>五侯专政。<a id="a-Fg"></a>贤臣屏退。<a id="a-Fh"></a>甲寅三月崩未央宫)</p>
  <p id="aFi">在位二十六年(寿四十五葬延陵)</p>
  <p id="aFj">(癸巳)　改河平。</p>
  <p id="aFk">(丁酉)　改阳朔。</p>
  <p id="aFl">(辛丑)　改鸿嘉○(光禄大夫刘向传比观典籍往往见有佛经)</p>
  <p id="aFm">(乙巳)　改永始。</p>
  <p id="aFn">⊙(戊申)　第十八祖伽邪舍多。<a id="a-Fo"></a>摩提国人也。<a id="a-Fp"></a>姓郁头蓝。<a id="a-Fq"></a>父天盖。<a id="a-Fr"></a>母方圣。<a id="a-Fs"></a>尝梦大神持鉴。<a id="a-Ft"></a>因时有娠。<a id="a-Fu"></a>凡七日而诞。<a id="a-Fv"></a>肌体莹如琉璃。<a id="a-Fw"></a>未尝洗沐。<a id="a-Fx"></a>自然香洁。<a id="a-Fy"></a>幼好闲静。<a id="a-Fz"></a>语非常童。<a id="a-G0"></a>持鉴出游。<a id="a-G1"></a>遇难提尊者得度。<a id="a-G2"></a>领徒至大月氏国。<a id="a-G3"></a>见一婆罗门舍有异气。<a id="a-G4"></a>祖将入彼舍。<a id="a-G5"></a>舍主鸠摩罗多问曰。<a id="a-G6"></a>是何徒众。<a id="a-G7"></a>曰是佛弟子。<a id="a-G8"></a>彼闻佛号心神竦然。<a id="a-G9"></a>即时闭户。<a id="a-GA"></a>祖良久自扣其门。<a id="a-GB"></a>罗多曰。<a id="a-GC"></a>此舍无人。<a id="a-GD"></a>祖曰。<a id="a-GE"></a>答无者谁。<a id="a-GF"></a>罗多闻语知是异人。<a id="a-GG"></a>遽开关延接。<a id="a-GH"></a>尊者曰。<a id="a-GI"></a>昔世尊记曰。<a id="a-GJ"></a>吾灭后一千年。<a id="a-GK"></a>有大士出现于月氏国。<a id="a-GL"></a>绍隆玄化。<a id="a-GM"></a>今汝值吾。<a id="a-GN"></a>应斯嘉运。<a id="a-GO"></a>于是鸠摩罗多发宿命智。<a id="a-GP"></a>投诚出家。<a id="a-GQ"></a>受具讫付法。<a id="a-GR"></a>偈曰。<a id="a-GS"></a>有种有心地。<a id="a-GT"></a>因缘能发萌。<a id="a-GU"></a>于缘不相碍。<a id="a-GV"></a>当生生不生。<a id="a-GW"></a>付法已。<a id="a-GX"></a>踊身虚空现十八变化。<a id="a-GY"></a>火光三昧自焚其身。<a id="a-GZ"></a>众以舍利起塔。<a id="a-Ga"></a>当前汉成帝二十年戊申岁也。</p>
  <p id="aGb">(己酉)　改元延。</p>
  <p id="aGc">(癸丑)　改绥和(都水使者刘向集列仙传。<a id="a-Gd"></a>检藏得梵本佛经六十余卷。<a id="a-Ge"></a>编入仙传。<a id="a-Gf"></a>则知自周以来自之人未识尔)</p>
  <p id="aGg">(乙卯)　哀帝欣改建平(元帝庶孙定陶恭王子。<a id="a-Gh"></a>十九即位。<a id="a-Gi"></a>六年庚申六月崩未央宫。<a id="a-Gj"></a>葬义陵。<a id="a-Gk"></a>寿二十五)在位六年。</p>
  <p id="aGl">(己未)　改元寿(景宪使西域大月氏王。<a id="a-Gm"></a>令木子口投献浮图经)</p>
  <p id="aGn">(辛酉)　平帝衍改元始(元帝庶孙。<a id="a-Go"></a>中山孝王兴之子。<a id="a-Gp"></a>三岁封为王。<a id="a-Gq"></a>元寿二年九月即位。<a id="a-Gr"></a>时方九岁。<a id="a-Gs"></a>王莽秉政。<a id="a-Gt"></a>已丑崩未央宫。<a id="a-Gu"></a>葬康陵。<a id="a-Gv"></a>寿十四)</p>
  <p id="aGw">治五年(加王莽为大司马。<a id="a-Gx"></a>又升为太傅。<a id="a-Gy"></a>号安汉公)</p>
  <p id="aGz">(甲子　四五)　立莽女为后○莽加宰衡。</p>
  <p id="aH0">(丙寅)　孺子婴(宣帝玄孙。<a id="a-H1"></a>广戚侯显之子。<a id="a-H2"></a>莽既鸩平帝。<a id="a-H3"></a>婴在襁褓。<a id="a-H4"></a>年二岁即位。<a id="a-H5"></a>莽初行周公故事。<a id="a-H6"></a>一如天子。<a id="a-H7"></a>吏民称臣。<a id="a-H8"></a>帝至戊辰而崩矣)治三年。</p>
  <p id="aH9">⊙(戊辰)　改初始(王莽以伪符瑞遂即位矣)</p>
  <p id="aHA">新室(姓王氏都长安。<a id="a-HB"></a>以十二月建平)雷氏曰(莽玄盆子合十八年)</p>
  <p id="aHC">(己巳)　莽字巨君(王皇后弟。<a id="a-HD"></a>成帝之舅。<a id="a-HE"></a>王曼之子。<a id="a-HF"></a>元城人。<a id="a-HG"></a>初封新都侯。<a id="a-HH"></a>以女为正帝后。<a id="a-HI"></a>后纂夺即位。<a id="a-HJ"></a>国号大新。<a id="a-HK"></a>至地皇四年。<a id="a-HL"></a>为汉光武军师杀之)</p>
  <p id="aHM">在位十五年改元建国。</p>
  <p id="aHN">(甲戌)　改天凤。</p>
  <p id="aHO">(庚辰)　改地皇。</p>
  <p id="aHP">⊙(壬午)　第十九祖鸠摩罗多者。<a id="a-HQ"></a>大月氏国婆罗门之子也。<a id="a-HR"></a>昔为自在天人(欲界第六天)见菩萨璎珞忽起爱心堕生忉利(欲界第二天)闻憍尸迦说般若波罗蜜多。<a id="a-HS"></a>以法胜故升于梵天(色界)以根利故善说法要。<a id="a-HT"></a>诸天尊为导师以继。<a id="a-HU"></a>祖时至遂降月氏。<a id="a-HV"></a>后至中天竺国。<a id="a-HW"></a>有大士阇夜多。<a id="a-HX"></a>问曰。<a id="a-HY"></a>我家父母素信三宝。<a id="a-HZ"></a>而尝萦疾瘵。<a id="a-Ha"></a>凡所营作皆不如意。<a id="a-Hb"></a>而我邻家久为旃陀罗行。<a id="a-Hc"></a>而身常勇健所作和合。<a id="a-Hd"></a>彼何幸而我何辜。<a id="a-He"></a>尊者曰。<a id="a-Hf"></a>何足疑乎。<a id="a-Hg"></a>且善恶之报有三时焉。<a id="a-Hh"></a>凡人但见仁夭暴寿逆吉义凶。<a id="a-Hi"></a>便谓亡因果虚罪福。<a id="a-Hj"></a>殊不知影响相随毫厘靡忒。<a id="a-Hk"></a>纵经百千万劫亦不磨灭。<a id="a-Hl"></a>时阇夜多闻是语已。<a id="a-Hm"></a>顿释所疑。<a id="a-Hn"></a>祖曰。<a id="a-Ho"></a>汝虽已信三业。<a id="a-Hp"></a>而未明业从惑生。<a id="a-Hq"></a>惑因识有。<a id="a-Hr"></a>识依不觉。<a id="a-Hs"></a>不觉依心。<a id="a-Ht"></a>心本清净。<a id="a-Hu"></a>无生灭无造作。<a id="a-Hv"></a>无报应无胜负。<a id="a-Hw"></a>寂寂然灵灵然。<a id="a-Hx"></a>汝若入此法门可。<a id="a-Hy"></a>与诸佛同矣。<a id="a-Hz"></a>一切善恶有为无为。<a id="a-I0"></a>皆如梦幻。<a id="a-I1"></a>阇夜多承言领旨。<a id="a-I2"></a>即发宿慧恳求出家。<a id="a-I3"></a>既受具。<a id="a-I4"></a>尊者告曰。<a id="a-I5"></a>吾今寂灭时至。<a id="a-I6"></a>汝当绍行化迹。<a id="a-I7"></a>乃付法眼。<a id="a-I8"></a>偈曰。<a id="a-I9"></a>性上本无生。<a id="a-IA"></a>为对求人说。<a id="a-IB"></a>于法既无得。<a id="a-IC"></a>何怀决不决。<a id="a-ID"></a>祖曰。<a id="a-IE"></a>此是妙音如来见性清净之句。<a id="a-IF"></a>汝宜传布后学。<a id="a-IG"></a>言讫既于坐上以指爪[((牙-才+木)*ㄆ)/(厂@刀)]面如红莲开。<a id="a-IH"></a>出大光明照耀四众而入寂灭。<a id="a-II"></a>阇夜多起塔。<a id="a-IJ"></a>当新室十四年壬午岁也。</p>
  <p id="aIK">(癸未)　淮阳刘玄(字圣公。<a id="a-IL"></a>景帝七代孙。<a id="a-IM"></a>光武族兄。<a id="a-IN"></a>景帝生长沙王发。<a id="a-IO"></a>舂陵侯买。<a id="a-IP"></a>戴侯熊渠。<a id="a-IQ"></a>苍梧太守利子张生圣公为王素懦弱羞愧汗流举手不能言二年因。<a id="a-IR"></a>牧马于郊下因。<a id="a-IS"></a>缢杀之光。<a id="a-IT"></a>武使邓禹葬于[栗-木+(革*月)]陵)治二年改元更始。</p>
  <p id="aIU">(甲申)　刘盆子(太山式人。<a id="a-IV"></a>阳城王章之后。<a id="a-IW"></a>宪武侯萌之子。<a id="a-IX"></a>初与樊崇起莒皆朱眉破莽。<a id="a-IY"></a>建武三年降于光武。<a id="a-IZ"></a>遂封赵王)治一年。</p>
  <p id="aIa">⊙东汉(都洛阳姓刘氏王火德)雷氏云(光明章和殇安北乡顺冲质桓灵献遭殃。<a id="a-Ib"></a>合十三主百九十五)</p>
  <p id="aIc">(乙酉)　世祖光武帝秀(字文叔南蔡人。<a id="a-Id"></a>高祖九世孙。<a id="a-Ie"></a>景帝子。<a id="a-If"></a>长沙王发生舂陵侯买。<a id="a-Ig"></a>郁林太守外钜鹿都尉回。<a id="a-Ih"></a>南顿令钦之子生。<a id="a-Ii"></a>有赤光照室。<a id="a-Ij"></a>既长用严子陵策。<a id="a-Ik"></a>复兴汉室。<a id="a-Il"></a>遂即位于鄗南。<a id="a-Im"></a>后移都洛。<a id="a-In"></a>丁巳二月崩于南宫前殿。<a id="a-Io"></a>寿六十二。<a id="a-Ip"></a>葬原陵)治三十三年。<a id="a-Iq"></a>改元建武。</p>
  <p id="aIr">(戊戌)　封孔子为褒城侯。</p>
  <p id="aIs">(辛亥)　世尊示灭一千年(此后护法诸大菩萨等相次出世造论矣)</p>
  <p id="aIt">(丙辰)　改中元○京师有醴泉出饮者疾愈矣。</p>
  <p id="aIu">(戊午)　明帝庄(光武第四子。<a id="a-Iv"></a>十岁通春秋。<a id="a-Iw"></a>三十即位。<a id="a-Ix"></a>大兴儒学。<a id="a-Iy"></a>乙亥崩于东宫前殿。<a id="a-Iz"></a>寿四十八。<a id="a-J0"></a>葬显节陵)</p>
  <p id="aJ1">治十八年。<a id="a-J2"></a>改元永平。</p>
  <p id="aJ3">⊙(辛酉)　帝梦金人身长丈六。<a id="a-J4"></a>项佩日轮飞至殿庭。<a id="a-J5"></a>旦集群臣令占所梦。<a id="a-J6"></a>通人傅毅奏曰。<a id="a-J7"></a>臣按周书异记。<a id="a-J8"></a>昭王二十四年甲寅四月八日。<a id="a-J9"></a>平旦之时。<a id="a-JA"></a>暴风忽起宫殿人舍咸悉震动。<a id="a-JB"></a>夜有五色光气入贯太微。<a id="a-JC"></a>遍于四方尽作青红色。<a id="a-JD"></a>王问太史苏由曰。<a id="a-JE"></a>是何祥也。<a id="a-JF"></a>对曰。<a id="a-JG"></a>西方有大圣人生也。<a id="a-JH"></a>王曰。<a id="a-JI"></a>于天下何如。<a id="a-JJ"></a>对曰。<a id="a-JK"></a>此时无他。<a id="a-JL"></a>后一千年声教被及此土。<a id="a-JM"></a>王使鑴石记之。<a id="a-JN"></a>埋在南郊天祠前。<a id="a-JO"></a>以年计之。<a id="a-JP"></a>至今辛酉一千一十年也。<a id="a-JQ"></a>陛下所梦将必是乎。<a id="a-JR"></a>帝信以为然。<a id="a-JS"></a>即遣中郎将蔡愔博士王遵秦憬等十有八人。<a id="a-JT"></a>西访其道至。<a id="a-JU"></a>大月氏国果遇迦葉摩腾竺法兰二三藏。<a id="a-JV"></a>持优填王第四造白氎像并四十二章经。<a id="a-JW"></a>愔等奉迎而归于洛矣。</p>
  <p id="aJX">(甲子　四六)</p>
  <p id="aJY">⊙(戊辰)　教流此土。<a id="a-JZ"></a>十二月三十日。<a id="a-Ja"></a>愔等迎二沙门。<a id="a-Jb"></a>至于洛阳。<a id="a-Jc"></a>帝令模像置清凉台及显节陵并洛京西门以示万姓。<a id="a-Jd"></a>梵汉二经。<a id="a-Je"></a>安兰台石室。</p>
  <p id="aJf">⊙(己巳)　诏以释迦宝像奉安显节陵及清凉台供养。<a id="a-Jg"></a>帝于城西雍门外立寺。<a id="a-Jh"></a>与腾兰居之。<a id="a-Ji"></a>以白马驼经而来。<a id="a-Jj"></a>遂名白马寺。<a id="a-Jk"></a>腾兰初译四十二章经。<a id="a-Jl"></a>帝幸其寺。<a id="a-Jm"></a>腾兰进曰。<a id="a-Jn"></a>寺东何馆。<a id="a-Jo"></a>帝曰。<a id="a-Jp"></a>昔有阜无因而起。<a id="a-Jq"></a>夷之复然。<a id="a-Jr"></a>夜有光怪。<a id="a-Js"></a>民呼为圣冡。<a id="a-Jt"></a>因祀之。<a id="a-Ju"></a>疑洛阳神也。<a id="a-Jv"></a>腾曰。<a id="a-Jw"></a>按天竺金藏诠所志。<a id="a-Jx"></a>阿育王藏如来舍利。<a id="a-Jy"></a>于天下凡八万四千所。<a id="a-Jz"></a>今支那震旦境中十有九处。<a id="a-K0"></a>此其一也。<a id="a-K1"></a>帝大惊。<a id="a-K2"></a>即日驾幸圣冡。<a id="a-K3"></a>而腾兰随往拜起。<a id="a-K4"></a>忽有圆光现冡上。<a id="a-K5"></a>三身现光中。<a id="a-K6"></a>侍卫呼万岁。<a id="a-K7"></a>帝喜曰。<a id="a-K8"></a>不遇二大士安。<a id="a-K9"></a>知上圣遗祐哉诏。<a id="a-KA"></a>塔于上受。<a id="a-KB"></a>制度于腾兰塔。<a id="a-KC"></a>成九层高。<a id="a-KD"></a>二百尺明。<a id="a-KE"></a>年光又现有。<a id="a-KF"></a>金色手出塔顶尺许。<a id="a-KG"></a>如琉璃中见。<a id="a-KH"></a>天香郁然。<a id="a-KI"></a>帝驾幸拜瞻。<a id="a-KJ"></a>光随步武旋绕。<a id="a-KK"></a>自午及申而灭矣。</p>
  <p id="aKL">(庚午)　法兰出十地断结经。</p>
  <p id="aKM">(辛未)　(楚王英皇弟也。<a id="a-KN"></a>学黄老与佛。<a id="a-KO"></a>作图谶以谋反。<a id="a-KP"></a>废徙丹阳自杀。<a id="a-KQ"></a>累及千余人)</p>
  <p id="aKR">⊙(壬申)　释道比较焚经。<a id="a-KS"></a>是年正月一日。<a id="a-KT"></a>五岳诸山道士褚善信等上表欲相比较。<a id="a-KU"></a>时南岳道士褚善信等。<a id="a-KV"></a>西岳道士刘正念等。<a id="a-KW"></a>北岳道士桓文度等。<a id="a-KX"></a>东岳道士焦德心等。<a id="a-KY"></a>嵩岳道士吕惠通等。<a id="a-KZ"></a>诸山道士费叔才祁文信等。<a id="a-Ka"></a>一千三百一十人。<a id="a-Kb"></a>表以奏闻。<a id="a-Kc"></a>敕纳表。<a id="a-Kd"></a>遣尚书令宋庠引入长乐宫。<a id="a-Ke"></a>以今月十五日可集白马寺筑坛火验。<a id="a-Kf"></a>时道士等将真元五诀符录等五百九卷。<a id="a-Kg"></a>茅成子等二十七家二百三十五卷。<a id="a-Kh"></a>通计七百四十八卷。<a id="a-Ki"></a>置之坛上。<a id="a-Kj"></a>褚费之徒焚香咒已。<a id="a-Kk"></a>遂使火之。<a id="a-Kl"></a>诸子道书皆灭灰烬。<a id="a-Km"></a>褚费二人自感而死。<a id="a-Kn"></a>次将梵本火然赫奕。<a id="a-Ko"></a>宛如鼎新更增光洁。<a id="a-Kp"></a>时摩腾法师神变凌空冷然偈曰。<a id="a-Kq"></a>狐非师子类。<a id="a-Kr"></a>灯非日月明。<a id="a-Ks"></a>池无巨海纳。<a id="a-Kt"></a>丘无山岳嵘。<a id="a-Ku"></a>法云垂世界。<a id="a-Kv"></a>善种得开萌。<a id="a-Kw"></a>显通希有法。<a id="a-Kx"></a>处处化群生。<a id="a-Ky"></a>乃至弘宣法戒藏等神通胜事惊心。<a id="a-Kz"></a>士庶投诚出家者众。<a id="a-L0"></a>时有司空阳城侯刘善峻等一千余人。<a id="a-L1"></a>出家慕道。<a id="a-L2"></a>四岳道士吕惠通等六百二十八人。<a id="a-L3"></a>抽簪落发。<a id="a-L4"></a>夫人王婕妤等与宫媛二百三十余人。<a id="a-L5"></a>厌俗归真。<a id="a-L6"></a>南岳道士葬褚善信不蒙披剃。<a id="a-L7"></a>既而明帝设斋。<a id="a-L8"></a>亲与下发广施衣钵。<a id="a-L9"></a>大启玄宗广度僧尼。<a id="a-LA"></a>高崇十寺。<a id="a-LB"></a>城外七寺安僧。<a id="a-LC"></a>城内三寺安尼。<a id="a-LD"></a>寺之得名自斯而始。<a id="a-LE"></a>备如佛道论。</p>
  <p id="aLF">石室论云。<a id="a-LG"></a>昔西域圣人之教。<a id="a-LH"></a>既非衰周暴秦之君能致。<a id="a-LI"></a>然西汉二三英主有可致之德。<a id="a-LJ"></a>而圣教亦不致独现梦于显宗。<a id="a-LK"></a>凡近古高僧皆推圣人。<a id="a-LL"></a>去世登千载而后教至。<a id="a-LM"></a>曾未有考着显宗之德。<a id="a-LN"></a>有必感圣人之理。<a id="a-LO"></a>此予通论所以作也。<a id="a-LP"></a>夫两汉有天下。<a id="a-LQ"></a>传一十四世。<a id="a-LR"></a>有君德者二祖四宗而已。<a id="a-LS"></a>二祖盖立极之主。<a id="a-LT"></a>固无可议。<a id="a-LU"></a>若三宗各有其美而不能亡其弊。<a id="a-LV"></a>唯显宗为至焉。<a id="a-LW"></a>有太宗恭俭之美。<a id="a-LX"></a>而文雅威重过之。<a id="a-LY"></a>有世宗经略四夷之勋。<a id="a-LZ"></a>而无世宗淫侈之弊。<a id="a-La"></a>有中宗政治之明。<a id="a-Lb"></a>而崇儒尚德过之。<a id="a-Lc"></a>斯盖兼有三宗之长。<a id="a-Ld"></a>而无三宗之短。<a id="a-Le"></a>是以班固傅毅颂其勋德。<a id="a-Lf"></a>于汉为最盛。<a id="a-Lg"></a>然世之学者不以班傅为信。<a id="a-Lh"></a>徒见钟离意傅谓帝性褊察好以耳目隐发为明。<a id="a-Li"></a>遂以此为显宗实录。<a id="a-Lj"></a>呜呼岂笃论哉。<a id="a-Lk"></a>昔仲尼平章讨论五帝三王治具以贻后世。<a id="a-Ll"></a>迨其殁。<a id="a-Lm"></a>遭暴秦燔毁之余。<a id="a-Ln"></a>世宗仅能举之而已。<a id="a-Lo"></a>至显宗乃始躬行儒术尊养三老五更飨社礼毕帝正坐自讲诸儒执经问难。<a id="a-Lp"></a>于是时冠带缙绅之士。<a id="a-Lq"></a>圜桥门而观听者。<a id="a-Lr"></a>亿万计。<a id="a-Ls"></a>济济乎洋洋乎。<a id="a-Lt"></a>由三代以来儒风之盛。<a id="a-Lu"></a>莫甚于永平时也。<a id="a-Lv"></a>及章和之后。<a id="a-Lw"></a>诸儒开馆授道著籍者。<a id="a-Lx"></a>动逾千数。<a id="a-Ly"></a>盖永平之化行。<a id="a-Lz"></a>犹周南麟迹之应也。<a id="a-M0"></a>初虽狱讼繁剧。<a id="a-M1"></a>帝临政刻意裁断精严。<a id="a-M2"></a>盖善善恶恶之实。<a id="a-M3"></a>犹孔子为司寇七日而诛少正卯。<a id="a-M4"></a>暂临夹谷而尽诛优倡。<a id="a-M5"></a>此诚不可以少假仁恕也。<a id="a-M6"></a>谓之褊察则过矣。<a id="a-M7"></a>予谓使孔子复生。<a id="a-M8"></a>必曰显宗吾无间然矣。<a id="a-M9"></a>由显宗包举西汉三宗之美。<a id="a-MA"></a>躬行古帝王之道。<a id="a-MB"></a>此所以精爽与吾佛感通。<a id="a-MC"></a>而圣教因之被于中夏。<a id="a-MD"></a>与儒相表里而广天下以善也。<a id="a-ME"></a>夫岂偶尔哉。</p>
  <p id="aMF">⊙(甲戌)　第二十祖阇夜多者。<a id="a-MG"></a>北天竺国人也。<a id="a-MH"></a>智慧渊冲化导无量。<a id="a-MI"></a>后至罗阅城敷扬顿教。<a id="a-MJ"></a>彼有学众唯尚辨论。<a id="a-MK"></a>为首者名婆修盘头(此云遍行)常一食不卧六时礼佛。<a id="a-ML"></a>清净无欲为众所归。<a id="a-MM"></a>祖将欲度之。<a id="a-MN"></a>先问彼众曰。<a id="a-MO"></a>此遍行头陀能修梵行。<a id="a-MP"></a>可得佛道乎。<a id="a-MQ"></a>众曰。<a id="a-MR"></a>我师精进。<a id="a-MS"></a>何故不可。<a id="a-MT"></a>祖曰。<a id="a-MU"></a>汝师与道远矣。<a id="a-MV"></a>设苦行历于尘劫。<a id="a-MW"></a>皆虚妄之本也。<a id="a-MX"></a>众曰。<a id="a-MY"></a>尊者蕴何德行而讥我师。<a id="a-MZ"></a>祖曰。<a id="a-Ma"></a>我不求道。<a id="a-Mb"></a>亦不颠倒。<a id="a-Mc"></a>我不礼佛。<a id="a-Md"></a>亦不轻慢。<a id="a-Me"></a>我不长坐。<a id="a-Mf"></a>亦不懈怠。<a id="a-Mg"></a>我不一食。<a id="a-Mh"></a>亦不杂食。<a id="a-Mi"></a>我不知足。<a id="a-Mj"></a>亦不贪欲。<a id="a-Mk"></a>心无所希。<a id="a-Ml"></a>名之曰道。<a id="a-Mm"></a>时遍行闻已发无漏智欢喜赞叹。<a id="a-Mn"></a>尊者又语彼众曰。<a id="a-Mo"></a>会吾语否。<a id="a-Mp"></a>吾所以然者。<a id="a-Mq"></a>为其求道心切。<a id="a-Mr"></a>夫弦急即断。<a id="a-Ms"></a>故吾不赞令其住安乐地入诸佛智。<a id="a-Mt"></a>复告遍行曰。<a id="a-Mu"></a>吾适对众抑挫仁者。<a id="a-Mv"></a>得无恼于衷乎。<a id="a-Mw"></a>曰我忆念七劫前生安乐国。<a id="a-Mx"></a>师于智者月净记我。<a id="a-My"></a>非久当证斯陀含果。<a id="a-Mz"></a>时有大光明菩萨出世。<a id="a-N0"></a>我以老故策杖礼谒。<a id="a-N1"></a>师叱我曰。<a id="a-N2"></a>童子轻父。<a id="a-N3"></a>一何鄙哉。<a id="a-N4"></a>时我自谓无过。<a id="a-N5"></a>请师示之。<a id="a-N6"></a>师曰。<a id="a-N7"></a>汝礼大光明菩萨。<a id="a-N8"></a>以杖倚壁画佛面。<a id="a-N9"></a>以此过慢遂失二果。<a id="a-NA"></a>我责躬悔过。<a id="a-NB"></a>以来闻诸恶言如风如响。<a id="a-NC"></a>况今获饮无上甘露。<a id="a-ND"></a>而反生热恼邪。<a id="a-NE"></a>唯愿大慈以妙道垂诲。<a id="a-NF"></a>祖曰。<a id="a-NG"></a>汝久植众德。<a id="a-NH"></a>当继吾宗。<a id="a-NI"></a>听吾偈曰。<a id="a-NJ"></a>言下合无生。<a id="a-NK"></a>同于法界性。<a id="a-NL"></a>若能如是解。<a id="a-NM"></a>通达理事竟。<a id="a-NN"></a>付法已。<a id="a-NO"></a>不起于坐奄然归寂。<a id="a-NP"></a>阇维收舍利建塔。<a id="a-NQ"></a>当后汉明帝十七年甲戌岁也。</p>
 </body>
</html>