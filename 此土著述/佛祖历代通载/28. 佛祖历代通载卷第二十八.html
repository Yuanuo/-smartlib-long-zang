<!doctype html>
<html id="z3IBXO21jr" data-ver="1648">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第二十八</h1>
  <p id="a2">⊙(戊申)　神宗顼(母曰宣仁圣烈皇后。<a id="a-3"></a>高氏曹太后之甥也。<a id="a-4"></a>幼与英宗同鞠后所。<a id="a-5"></a>后为英宗配。<a id="a-6"></a>生帝。<a id="a-7"></a>自颖王为太子寻即位。<a id="a-8"></a>三十八岁崩于福宁殿。<a id="a-9"></a>葬永裕陵)改年熙宁(是年地动非常)辽国咸雍四年(是年金主阿骨打生)</p>
  <p id="aA">知谏院钱公辅言。<a id="a-B"></a>遇岁饥。<a id="a-C"></a>河决粥祠部以济急。<a id="a-D"></a>从之。</p>
  <p id="aE">⊙(辛亥)　是年三月十六日。<a id="a-F"></a>圆通居讷禅师卒。<a id="a-G"></a>字中敏。<a id="a-H"></a>出于蹇氏。<a id="a-I"></a>梓州中江人。<a id="a-J"></a>少而英特。<a id="a-K"></a>诗书过目成诵。<a id="a-L"></a>年十一依汉州什邡竹林寺元昉。<a id="a-M"></a>十七试法华得度。<a id="a-N"></a>受具于颖真律师。<a id="a-O"></a>以讲学冠两川。<a id="a-P"></a>耆年多下之。<a id="a-Q"></a>会有禅者自南方还。<a id="a-R"></a>称祖道被天下。<a id="a-S"></a>马大师什邡人。<a id="a-T"></a>应般若多罗谶蜀之豪俊以经论闻者如亮公。<a id="a-U"></a>而亮弃徒隐西山。<a id="a-V"></a>如鉴公而鉴焚疏钞称滴水莫敌巨海。<a id="a-W"></a>讷怃然良久曰。<a id="a-X"></a>汝知之乎。<a id="a-Y"></a>曰我不能知。<a id="a-Z"></a>子欲知之。<a id="a-a"></a>何惜一往。<a id="a-b"></a>讷于是出蜀。<a id="a-c"></a>后游庐山得法于荣禅师。<a id="a-d"></a>南康守程师孟请住归宗。<a id="a-e"></a>又迁圆通。<a id="a-f"></a>仁宗皇帝闻其名。<a id="a-g"></a>皇祐初。<a id="a-h"></a>诏住京之净因。<a id="a-i"></a>讷称目疾不能奉诏。<a id="a-j"></a>有旨令举自代。<a id="a-k"></a>遂举僧怀琏。<a id="a-l"></a>禅学精深居某之右。<a id="a-m"></a>于是琏应诏。<a id="a-n"></a>引对问佛法大意。<a id="a-o"></a>称旨。<a id="a-p"></a>天下贤讷知人。<a id="a-q"></a>既老休居于宝积岩。<a id="a-r"></a>无疾而化。<a id="a-s"></a>世寿六十有二。<a id="a-t"></a>坐四十有五夏。</p>
  <p id="au">⊙(壬子)　明教契嵩禅师。<a id="a-v"></a>字仲灵。<a id="a-w"></a>藤州镡津李氏子也。<a id="a-x"></a>七岁出家。<a id="a-y"></a>既受具。<a id="a-z"></a>尝戴观音像诵其名号。<a id="a-10"></a>一日十万声。<a id="a-11"></a>经传杂书靡不博究。<a id="a-12"></a>得法洞山聪公。<a id="a-13"></a>明道间从豫章西山欧阳氏昉借其家藏之书。<a id="a-14"></a>读于奉圣院。<a id="a-15"></a>遂以佛五戒十善通儒之五常。<a id="a-16"></a>着为原教篇。<a id="a-17"></a>是时欧阳文忠公慕韩昌黎排佛。<a id="a-18"></a>旴江李泰伯亦其流。<a id="a-19"></a>嵩乃携所业三谒泰伯。<a id="a-1A"></a>以儒释吻合。<a id="a-1B"></a>且杭其说。<a id="a-1C"></a>李爱其文之高理之胜。<a id="a-1D"></a>因致书誉嵩于欧阳。<a id="a-1E"></a>既而居杭之灵隐。<a id="a-1F"></a>撰正宗记定祖图。<a id="a-1G"></a>赍往京师。<a id="a-1H"></a>经开封府。<a id="a-1I"></a>投状府尹王公素仲仪。<a id="a-1J"></a>以劄子进之曰。<a id="a-1K"></a>臣今有杭州灵隐寺僧契嵩。<a id="a-1L"></a>经臣陈状称。<a id="a-1M"></a>禅门传法祖宗未甚分明。<a id="a-1N"></a>教门浅学各执传记。<a id="a-1O"></a>古今多有争竞。<a id="a-1P"></a>故讨论大藏备得禅门祖宗本末。<a id="a-1Q"></a>因删繁撮要撰成传法正宗记一十二卷并画祖图一面。<a id="a-1R"></a>以正传记谬误。<a id="a-1S"></a>兼着辅教篇。<a id="a-1T"></a>印本一部三卷。<a id="a-1U"></a>上陛下书一封。<a id="a-1V"></a>并不干求恩泽。<a id="a-1W"></a>乞臣缴进。<a id="a-1X"></a>臣于释教粗曾留心。<a id="a-1Y"></a>观其笔削注述。<a id="a-1Z"></a>故非臆论。<a id="a-1a"></a>颇亦精致。<a id="a-1b"></a>陛下万机之暇。<a id="a-1c"></a>深得法乐。<a id="a-1d"></a>愿赐圣览。<a id="a-1e"></a>如有可采乞降中书看详。<a id="a-1f"></a>特与编入大藏目录。<a id="a-1g"></a>取进止。<a id="a-1h"></a>仁庙览其书可其奏。<a id="a-1i"></a>敕送中书。<a id="a-1j"></a>丞相韩魏公。<a id="a-1k"></a>参政欧阳文忠公。<a id="a-1l"></a>相与观叹。<a id="a-1m"></a>探经考证既无讹谬。<a id="a-1n"></a>于是朝廷旌以明教大师。<a id="a-1o"></a>赐书入藏。<a id="a-1p"></a>中书劄子有曰。<a id="a-1q"></a>权知开封府王索奏。<a id="a-1r"></a>杭州灵隐寺僧契嵩。<a id="a-1s"></a>撰成传法正宗记并辅教编三卷。<a id="a-1t"></a>宜令传法院于藏经收附。<a id="a-1u"></a>传法院准此。<a id="a-1v"></a>由是名振海内。<a id="a-1w"></a>已而东还。<a id="a-1x"></a>属蔡公襄为守延置佛日山。<a id="a-1y"></a>居数年退老于灵隐永安精舍熙宁五年示寂。<a id="a-1z"></a>阇维六根不坏者三。<a id="a-20"></a>曰眼。<a id="a-21"></a>曰舌。<a id="a-22"></a>曰童真。<a id="a-23"></a>与顶骨数珠为五。<a id="a-24"></a>舍利红白晶洁状如大菽。<a id="a-25"></a>葬于永安之左。</p>
  <p id="a26">⊙白云守端禅师示寂。<a id="a-27"></a>生衡之葛氏。<a id="a-28"></a>幼工翰墨。<a id="a-29"></a>不喜处俗。<a id="a-2A"></a>依茶陵郁山主剃发。<a id="a-2B"></a>年二十余参颙禅师。<a id="a-2C"></a>颙没杨岐会公嗣居焉。<a id="a-2D"></a>一见端奇之。<a id="a-2E"></a>每与语终夕。<a id="a-2F"></a>一日忽问上人受业师。<a id="a-2G"></a>端曰。<a id="a-2H"></a>茶陵郁和上。<a id="a-2I"></a>曰吾闻其过溪有省作偈甚奇。<a id="a-2J"></a>能记不。<a id="a-2K"></a>端即诵曰。<a id="a-2L"></a>我有明珠一颗。<a id="a-2M"></a>久被尘劳羁锁。<a id="a-2N"></a>今朝尘尽光生。<a id="a-2O"></a>照见山河万朵。<a id="a-2P"></a>会大笑起去。<a id="a-2Q"></a>端愕视左右。<a id="a-2R"></a>通夕不寐。<a id="a-2S"></a>明日求入室咨谕其事。<a id="a-2T"></a>时方岁旦。<a id="a-2U"></a>会曰。<a id="a-2V"></a>汝见昨日昨夜狐者么。<a id="a-2W"></a>端曰见。<a id="a-2X"></a>会曰。<a id="a-2Y"></a>汝一筹不及渠。<a id="a-2Z"></a>端又大骇曰。<a id="a-2a"></a>何谓也。<a id="a-2b"></a>会曰。<a id="a-2c"></a>渠爱人笑。<a id="a-2d"></a>汝怕人笑。<a id="a-2e"></a>端于言下大悟。<a id="a-2f"></a>辞去游庐山。<a id="a-2g"></a>圆通讷公见之自以为不及。<a id="a-2h"></a>举住江州承天。<a id="a-2i"></a>又让席以居之。<a id="a-2j"></a>而自处东堂。<a id="a-2k"></a>端时年二十八。<a id="a-2l"></a>自以前辈让善丛林责己甚重。<a id="a-2m"></a>故敬严临众以公灭私。<a id="a-2n"></a>于是宗风大振。<a id="a-2o"></a>未几讷公厌闲寂郡守至。<a id="a-2p"></a>自陈客情。<a id="a-2q"></a>太守恻然目端端笑唯唯而已。<a id="a-2r"></a>明日升座。<a id="a-2s"></a>曰昔法眼有偈曰。<a id="a-2t"></a>难难难是遣情难。<a id="a-2u"></a>净尽圆明一颗寒。<a id="a-2v"></a>方便遣情犹不是。<a id="a-2w"></a>更除方便太无端。<a id="a-2x"></a>大众且道。<a id="a-2y"></a>情作么生遣。<a id="a-2z"></a>喝一喝下座负包去。<a id="a-30"></a>一众大惊挽之。<a id="a-31"></a>不可遂渡江。<a id="a-32"></a>夏于五祖之闲房。<a id="a-33"></a>舒州小刹号法华。<a id="a-34"></a>住持者如笼中鸟不忘飞去。<a id="a-35"></a>舒守闻端高风。<a id="a-36"></a>欲以观其人。<a id="a-37"></a>移文请居之。<a id="a-38"></a>端欣然杖策来。<a id="a-39"></a>衲子至无所容。<a id="a-3A"></a>士大夫贤之。<a id="a-3B"></a>及迁白云。<a id="a-3C"></a>海会升座。<a id="a-3D"></a>颠视众曰。<a id="a-3E"></a>鼓声未击已前。<a id="a-3F"></a>山僧未登座之际。<a id="a-3G"></a>好个古佛样子。<a id="a-3H"></a>若人向此荐得。<a id="a-3I"></a>可谓古释迦不前。<a id="a-3J"></a>今弥勒不后。<a id="a-3K"></a>更听三寸舌头带出来虚。<a id="a-3L"></a>早已参差。<a id="a-3M"></a>须有辨参差眼方救得完全。<a id="a-3N"></a>乃曰。<a id="a-3O"></a>更与汝老婆。<a id="a-3P"></a>开口时。<a id="a-3Q"></a>末上一句正道着。<a id="a-3R"></a>举步时。<a id="a-3S"></a>末上一步正踏着。<a id="a-3T"></a>为什么鼻孔不正。<a id="a-3U"></a>为寻常见鼻孔顽了。<a id="a-3V"></a>所以不肯放心。<a id="a-3W"></a>今日劝诸人发却去。<a id="a-3X"></a>良久曰。<a id="a-3Y"></a>一便下座。<a id="a-3Z"></a>其门风悄拔类此。</p>
  <p id="a3a">(癸丑)　诏同天节日普度僧尼。</p>
  <p id="a3b">⊙法师惠辩。<a id="a-3c"></a>字讷翁。<a id="a-3d"></a>华亭傅氏。<a id="a-3e"></a>号海月。<a id="a-3f"></a>受业普照。<a id="a-3g"></a>初游学天竺明智一见奇之。<a id="a-3h"></a>即尽心学教观。<a id="a-3i"></a>智将老。<a id="a-3j"></a>命居第一座。<a id="a-3k"></a>以代讲。<a id="a-3l"></a>后八年明智。<a id="a-3m"></a>韶公俾继主席。<a id="a-3n"></a>翰林沈遘治杭任威。<a id="a-3o"></a>见者多惶惧失据。<a id="a-3p"></a>辩从容如平生。<a id="a-3q"></a>遘异之。<a id="a-3r"></a>任以都僧正。<a id="a-3s"></a>东坡时为通守。<a id="a-3t"></a>作序以赠之曰。<a id="a-3u"></a>钱唐佛僧之盛。<a id="a-3v"></a>盖甲天下。<a id="a-3w"></a>道德才智之士与妄庸巧伪之人。<a id="a-3x"></a>杂处其间。<a id="a-3y"></a>号为难齐。<a id="a-3z"></a>故僧正副之外。<a id="a-40"></a>别补都僧正一员。<a id="a-41"></a>簿书案牒奔走将迎之劳。<a id="a-42"></a>专责副正以下。<a id="a-43"></a>而都师总领要略。<a id="a-44"></a>实以解行表众而已。<a id="a-45"></a>师既莅职。<a id="a-46"></a>凡管内寺院虚席者。<a id="a-47"></a>即涓日会诸刹及座下英俊。<a id="a-48"></a>开问义科场。<a id="a-49"></a>设棘围糊名考校。<a id="a-4A"></a>十问五中者为中选。<a id="a-4B"></a>不及三者为降等。<a id="a-4C"></a>然后随院等差以次补名。<a id="a-4D"></a>由是诸山仰之。<a id="a-4E"></a>咸以为则。<a id="a-4F"></a>讲授二十五年。<a id="a-4G"></a>学者当及千人。<a id="a-4H"></a>晚年倦于勤。<a id="a-4I"></a>归隐草堂。<a id="a-4J"></a>熙宁六年七月十七日。<a id="a-4K"></a>旦起盥濯。<a id="a-4L"></a>告众就别。<a id="a-4M"></a>合掌跏趺而化。<a id="a-4N"></a>初辨遗言。<a id="a-4O"></a>须东坡至方阖龛。<a id="a-4P"></a>四日坡至。<a id="a-4Q"></a>见跏趺如生。<a id="a-4R"></a>其顶尚温。<a id="a-4S"></a>坡尽敬而去。</p>
  <p id="a4T">(丁巳)　荆国公王安石。<a id="a-4U"></a>奏施金陵旧第为寺。<a id="a-4V"></a>请真净克文住持。<a id="a-4W"></a>赐额曰保宁。</p>
  <p id="a4X">(戊午)　改元丰。</p>
  <p id="a4Y">(庚申)　慈圣光献太后。<a id="a-4Z"></a>是岁二月崩。<a id="a-4a"></a>会京城千座法师于庆寿殿斋。<a id="a-4b"></a>例赐椹服师名○制革相国寺六十四院。<a id="a-4c"></a>为二禅八律。<a id="a-4d"></a>诏宗本禅师住惠林。<a id="a-4e"></a>引对于延和殿问法。</p>
  <p id="a4f">⊙(辛酉)　吉州庆闲禅师示寂。<a id="a-4g"></a>出卓氏福州人也。<a id="a-4h"></a>法嗣南禅师。<a id="a-4i"></a>茶毗烟至舍利遍布四十余里。<a id="a-4j"></a>苏子由为铭。</p>
  <p id="a4k">(癸亥)　京城创法云寺成。</p>
  <p id="a4l">⊙舒州投子。<a id="a-4m"></a>名义青。<a id="a-4n"></a>本青社人。<a id="a-4o"></a>李氏子也。<a id="a-4p"></a>七龄颖异。<a id="a-4q"></a>去妙相寺出家。<a id="a-4r"></a>十五试法华得度。<a id="a-4s"></a>为大僧。<a id="a-4t"></a>其师使习百法论。<a id="a-4u"></a>叹曰。<a id="a-4v"></a>三祇途远。<a id="a-4w"></a>自困何益哉。<a id="a-4x"></a>入洛中听华严五年。<a id="a-4y"></a>反观文字一切如肉受串。<a id="a-4z"></a>处处同其义味。<a id="a-50"></a>尝讲至于法慧菩萨偈曰。<a id="a-51"></a>即心自性。<a id="a-52"></a>忽猛省曰。<a id="a-53"></a>法离文字。<a id="a-54"></a>宁可讲乎。<a id="a-55"></a>即弃去游方至浮山。<a id="a-56"></a>时圆鉴远公。<a id="a-57"></a>退席居会圣岩。<a id="a-58"></a>梦得俊鹰畜之。<a id="a-59"></a>既觉而青适至。<a id="a-5A"></a>远以为吉征。<a id="a-5B"></a>加意延礼之。<a id="a-5C"></a>留止三年。<a id="a-5D"></a>远问外道问佛。<a id="a-5E"></a>不问有言不问无言时如何。<a id="a-5F"></a>世尊默然。<a id="a-5G"></a>汝如何会。<a id="a-5H"></a>青拟进语。<a id="a-5I"></a>远蓦以手掩其口。<a id="a-5J"></a>于是青开悟拜记。<a id="a-5K"></a>远曰。<a id="a-5L"></a>汝妙悟玄微耶。<a id="a-5M"></a>对曰。<a id="a-5N"></a>设有妙悟也须吐却。<a id="a-5O"></a>时有资侍者在旁曰。<a id="a-5P"></a>青华严今日如病得汗。<a id="a-5Q"></a>青回顾曰合取狗口。<a id="a-5R"></a>汝更忉忉我即便呕。<a id="a-5S"></a>服勤又三年。<a id="a-5T"></a>浮山以大阳皮履布裰付之曰。<a id="a-5U"></a>代吾续洞上之风。<a id="a-5V"></a>吾住世非久。<a id="a-5W"></a>善自护持。<a id="a-5X"></a>母留此间。<a id="a-5Y"></a>青遂辞出山。<a id="a-5Z"></a>阅大藏于庐山惠日寺。<a id="a-5a"></a>熙宁六年还龙舒。<a id="a-5b"></a>道俗请住白云山海会寺。<a id="a-5c"></a>计其得法之岁。<a id="a-5d"></a>至此适几十年。<a id="a-5e"></a>又八年移投子山。<a id="a-5f"></a>道望日远。<a id="a-5g"></a>禅者日增。<a id="a-5h"></a>异苗蕃茂果符前谶。<a id="a-5i"></a>青平生不畜长物。<a id="a-5j"></a>弊衲楮衾而已。<a id="a-5k"></a>初开山慈济有记曰。<a id="a-5l"></a>吾塔若红。<a id="a-5m"></a>是吾再来。<a id="a-5n"></a>邦人偶修饰其塔。<a id="a-5o"></a>作玛瑙色。<a id="a-5p"></a>未几而青领院事。<a id="a-5q"></a>山中素无水。<a id="a-5r"></a>众每以为病。<a id="a-5s"></a>忽有泉出山石间。<a id="a-5t"></a>甘凉清洁。<a id="a-5u"></a>郡守贺公名为再来泉。<a id="a-5v"></a>元丰六年四月末示微疾。<a id="a-5w"></a>以书辞郡官诸檀越。<a id="a-5x"></a>五月四日灌沐升座别众罢。<a id="a-5y"></a>写偈曰。<a id="a-5z"></a>两处住山。<a id="a-60"></a>无可助道。<a id="a-61"></a>珍重诸人。<a id="a-62"></a>不须寻讨。<a id="a-63"></a>遂泊然而化。<a id="a-64"></a>阇维收灵骨舍利。<a id="a-65"></a>塔于寺之西北三峰庵之后。<a id="a-66"></a>阅世五十有二。<a id="a-67"></a>坐夏三十有七。<a id="a-68"></a>无为子杨杰为赞其像曰。<a id="a-69"></a>一只履两牛皮。<a id="a-6A"></a>金鸟啼处木鸡飞。<a id="a-6B"></a>半夜卖油翁发笑。<a id="a-6C"></a>白头生得黑头儿。<a id="a-6D"></a>有得法上首一。<a id="a-6E"></a>名道楷禅师。</p>
  <p id="a6F">⊙(甲子)　司马光表进所编书。<a id="a-6G"></a>赐名资治通鉴。<a id="a-6H"></a>帝亲制序。<a id="a-6I"></a>授资政殿学士。<a id="a-6J"></a>尝作秀水真如华严法堂记曰。<a id="a-6K"></a>壬辰岁夏四月。<a id="a-6L"></a>僧清辨踵门来告曰。<a id="a-6M"></a>清辨秀州真如草堂僧也。<a id="a-6N"></a>真如故有讲堂。<a id="a-6O"></a>痹狭不足以庥学者。<a id="a-6P"></a>清辨与同术惠宗治而新之。<a id="a-6Q"></a>今高显矣。<a id="a-6R"></a>愿得子之文。<a id="a-6S"></a>刻诸石以谂来者。<a id="a-6T"></a>光谢曰。<a id="a-6U"></a>光文不足以辱石刻。<a id="a-6V"></a>加平生不习佛书。<a id="a-6W"></a>不知所以云者。<a id="a-6X"></a>师其请诸他人。<a id="a-6Y"></a>曰清辨所不敢请也。<a id="a-6Z"></a>故维子之归。<a id="a-6a"></a>而子又何辞。<a id="a-6b"></a>光固辞不获。<a id="a-6c"></a>乃言曰。<a id="a-6d"></a>师之为是堂也。<a id="a-6e"></a>其志何如。<a id="a-6f"></a>曰清辨之为是堂也。<a id="a-6g"></a>属堂中之人而告之曰。<a id="a-6h"></a>二三子苟能究明吾佛之书。<a id="a-6i"></a>或不能则将取于四方之能者。<a id="a-6j"></a>皆伏谢不能。<a id="a-6k"></a>然后相率抵精严寺迎沙门道欢而师之。<a id="a-6l"></a>又属其徒而告之曰。<a id="a-6m"></a>凡我二三子。<a id="a-6n"></a>肇自今以及于后。<a id="a-6o"></a>相与协力同志。<a id="a-6p"></a>堂圮则扶之。<a id="a-6q"></a>师缺则补之以至于金石可弊山渊可平。<a id="a-6r"></a>而讲肄之声不可绝也。<a id="a-6s"></a>光曰。<a id="a-6t"></a>师之志则美矣。<a id="a-6u"></a>抑光虽不习佛书。<a id="a-6v"></a>亦尝剽闻佛之为人矣。<a id="a-6w"></a>夫佛盖西域之贤者。<a id="a-6x"></a>其为人也。<a id="a-6y"></a>清俭而寡欲。<a id="a-6z"></a>慈惠而爱物。<a id="a-70"></a>故服弊补之衣。<a id="a-71"></a>食蔬粝之食。<a id="a-72"></a>岩居野处斥妻屏子。<a id="a-73"></a>所以自奉甚约而惮于烦人也。<a id="a-74"></a>虽草木虫鱼。<a id="a-75"></a>不敢妄杀。<a id="a-76"></a>盖欲与物并生而不相害也。<a id="a-77"></a>凡此之道皆以涓洁其身。<a id="a-78"></a>不为物累。<a id="a-79"></a>盖中国於陵子仲焦先之徒近之矣。<a id="a-7A"></a>圣人之德周。<a id="a-7B"></a>贤者之德遍。<a id="a-7C"></a>周者无不覆。<a id="a-7D"></a>而末流之人犹未免弃本而背原。<a id="a-7E"></a>况其偏者乎。<a id="a-7F"></a>故后世之为佛书者。<a id="a-7G"></a>日远而日讹。<a id="a-7H"></a>莫不侈大其师之言而附益之。<a id="a-7I"></a>以淫怪诬罔之辞。<a id="a-7J"></a>以骇俗人而取世资厚。<a id="a-7K"></a>自丰殖不知厌极。<a id="a-7L"></a>故一衣之费或百金。<a id="a-7M"></a>不若绮纨之为愈也。<a id="a-7N"></a>一饭之直或万钱。<a id="a-7O"></a>不若脍炙之为省也。<a id="a-7P"></a>高堂钜室以自奉养。<a id="a-7Q"></a>佛之志岂如是哉。<a id="a-7R"></a>天下事佛者莫不然。<a id="a-7S"></a>而吴人为甚。<a id="a-7T"></a>师之为是堂。<a id="a-7U"></a>将以明佛之道也。<a id="a-7V"></a>是必深思于本原而勿放荡于末流。<a id="a-7W"></a>则斯堂为益也。<a id="a-7X"></a>岂其细哉。</p>
  <p id="a7Y">⊙金国李屏山曰。<a id="a-7Z"></a>苏轼作司马光墓志云。<a id="a-7a"></a>公不喜佛曰。<a id="a-7b"></a>其精微大抵不出于吾书。<a id="a-7c"></a>其诞吾不信。<a id="a-7d"></a>嗟乎聪明之障人如此其甚耶。<a id="a-7e"></a>同则以为出于吾书。<a id="a-7f"></a>异则以为诞而不信。<a id="a-7g"></a>适足以自障其聪惠而已。<a id="a-7h"></a>圣人之道。<a id="a-7i"></a>其相通也。<a id="a-7j"></a>如有关龠。<a id="a-7k"></a>其相合也。<a id="a-7l"></a>如有符玺。<a id="a-7m"></a>相距数千里。<a id="a-7n"></a>如处一室。<a id="a-7o"></a>相继数万世。<a id="a-7p"></a>如在一席。<a id="a-7q"></a>故孔子曰。<a id="a-7r"></a>西方有圣人焉。<a id="a-7s"></a>庄子曰。<a id="a-7t"></a>万世之后一遇大圣而知其解者。<a id="a-7u"></a>是旦暮遇之也。<a id="a-7v"></a>其精微处安得不同。<a id="a-7w"></a>列子曰。<a id="a-7x"></a>古者神圣之人。<a id="a-7y"></a>先会鬼神魑魅。<a id="a-7z"></a>次达八方人民。<a id="a-80"></a>末聚禽兽虫蛾。<a id="a-81"></a>备知万物情态。<a id="a-82"></a>悉解异类音声。<a id="a-83"></a>其所教训无遗逸焉。<a id="a-84"></a>何诞之有。<a id="a-85"></a>孔子游方之内。<a id="a-86"></a>故六合之外存而不论。<a id="a-87"></a>邹衍列御寇庄周方外之士。<a id="a-88"></a>已无所不谈矣。<a id="a-89"></a>顾不如佛书之缕缕也。<a id="a-8A"></a>以非耳目所及。<a id="a-8B"></a>光不敢信。<a id="a-8C"></a>既非耳目所及。<a id="a-8D"></a>吾敢不信耶。<a id="a-8E"></a>郭璞日者也。<a id="a-8F"></a>十年于晋室。<a id="a-8G"></a>若合符券。<a id="a-8H"></a>疑吾佛不能记百万之多劫耶。<a id="a-8I"></a>左慈术士也。<a id="a-8J"></a>变形于魏都。<a id="a-8K"></a>皆同物色。<a id="a-8L"></a>疑吾佛不能示千百亿之化身耶。<a id="a-8M"></a>长房壶中之游。<a id="a-8N"></a>人信之矣。<a id="a-8O"></a>不信维摩丈室容三万座与纳须弥于芥子中之说乎。<a id="a-8P"></a>邯郸枕上之梦。<a id="a-8Q"></a>人信之矣。<a id="a-8R"></a>不信多宝佛塔住五千劫耶。<a id="a-8S"></a>度僧祇如弹顷指之说乎。<a id="a-8T"></a>若俱不信。<a id="a-8U"></a>不知光亦尝有梦否。<a id="a-8V"></a>瞑于一床栩栩少时也。<a id="a-8W"></a>山川聚落森然可状。<a id="a-8X"></a>人物器皿何所不有。<a id="a-8Y"></a>俯仰酬酢于其间。<a id="a-8Z"></a>自成一世。<a id="a-8a"></a>此特凡夫第六分离识之所影现者耳。<a id="a-8b"></a>其力如是。<a id="a-8c"></a>况以如来大圆镜智菩萨之幻三昧乎。<a id="a-8d"></a>学者当自消息之。<a id="a-8e"></a>毋虚名所劫持也。</p>
  <p id="a8f">⊙(乙丑)　程颢明道先生门人谥也。<a id="a-8g"></a>神宗素闻其名数召见。<a id="a-8h"></a>一日因与安石论事不合。<a id="a-8i"></a>安石曰。<a id="a-8j"></a>公之学如上壁。<a id="a-8k"></a>言难行也。<a id="a-8l"></a>颢曰。<a id="a-8m"></a>参政之学如捉风。<a id="a-8n"></a>李定劾其新法之初首为异论。<a id="a-8o"></a>罢归故官。<a id="a-8p"></a>又坐狱逸囚。<a id="a-8q"></a>责监汝州。<a id="a-8r"></a>上即位召为宗正。<a id="a-8s"></a>未行而卒。<a id="a-8t"></a>颢与弟颐论学汝南周敦。<a id="a-8u"></a>遂厌科举之习。<a id="a-8v"></a>慨然有求道之志。<a id="a-8w"></a>谓孟轲没而圣学不传。<a id="a-8x"></a>以兴起斯文为己任。<a id="a-8y"></a>其言曰。<a id="a-8z"></a>道之不明。<a id="a-90"></a>异端害之也。<a id="a-91"></a>昔之害近而易知。<a id="a-92"></a>今之害深而难辨。<a id="a-93"></a>昔之惑人也。<a id="a-94"></a>乘其迷暗。<a id="a-95"></a>今之惑人也。<a id="a-96"></a>因其高明。<a id="a-97"></a>自谓穷神知化。<a id="a-98"></a>而不足以开物成务。<a id="a-99"></a>名为无不周遍。<a id="a-9A"></a>而其实则外于伦理。<a id="a-9B"></a>虽云穷深极微。<a id="a-9C"></a>而不可以入尧舜之道。<a id="a-9D"></a>天下之学者非浅陋固滞。<a id="a-9E"></a>则必入于此。<a id="a-9F"></a>自道之不明也。<a id="a-9G"></a>邪诞妖异之说竞起。<a id="a-9H"></a>涂生民之耳目。<a id="a-9I"></a>溺天下于污浊。<a id="a-9J"></a>高才明智胶于见闻。<a id="a-9K"></a>醉生梦死不自觉也。<a id="a-9L"></a>是皆正路之蓁芜。<a id="a-9M"></a>圣门之蔽塞。<a id="a-9N"></a>辟之可以入道。<a id="a-9O"></a>其教人自致知至于知止。<a id="a-9P"></a>诚意至于平天下。<a id="a-9Q"></a>洒扫应对至于穷理尽性。<a id="a-9R"></a>循循有序。<a id="a-9S"></a>病世之学者舍近而趋远。<a id="a-9T"></a>处下而窥高。<a id="a-9U"></a>所以轻自大而卒无得也○金国李屏山居士辨曰。</p>
  <p id="a9V">⊙程颢论学于周敦颐曰。<a id="a-9W"></a>道之不明。<a id="a-9X"></a>异端害人也。<a id="a-9Y"></a>古之害近而易知。<a id="a-9Z"></a>今之害深而难辨。<a id="a-9a"></a>昔之惑人也。<a id="a-9b"></a>乘其迷暗。<a id="a-9c"></a>令之惑人也。<a id="a-9d"></a>因其高明。<a id="a-9e"></a>自谓之穷神知化。<a id="a-9f"></a>而不足以开物成务。<a id="a-9g"></a>名为无不周遍。<a id="a-9h"></a>而其实乖于伦理。<a id="a-9i"></a>虽云穷深极微。<a id="a-9j"></a>而不可以入尧舜之道。<a id="a-9k"></a>天下之学者非浅陋固滞。<a id="a-9l"></a>则必入于此。<a id="a-9m"></a>悲夫。<a id="a-9n"></a>诸儒排佛老之言。<a id="a-9o"></a>无如此说之深且痛也。<a id="a-9p"></a>吾读周易知异端之不足怪。<a id="a-9q"></a>读庄子知异端之皆可喜。<a id="a-9r"></a>读维摩经知其非异端也。<a id="a-9s"></a>读华严经始知无异端也。<a id="a-9t"></a>周易曰。<a id="a-9u"></a>夫道并行而不相悖。<a id="a-9v"></a>或处或出或默或语。<a id="a-9w"></a>殊涂而同归。<a id="a-9x"></a>一致而百虑。<a id="a-9y"></a>虽有异端何足怪耶。<a id="a-9z"></a>庄子曰。<a id="a-A0"></a>不见天地之全。<a id="a-A1"></a>古之人大体道术。<a id="a-A2"></a>为天下裂。<a id="a-A3"></a>如耳目鼻口之不相通。<a id="a-A4"></a>楂梨橘柚之不同味。<a id="a-A5"></a>虽不足以用天下。<a id="a-A6"></a>可为天下用。<a id="a-A7"></a>恢诡谲怪道通为一。<a id="a-A8"></a>是异端皆可喜者。<a id="a-A9"></a>维摩经曰。<a id="a-AA"></a>诸邪见外道皆吾侍者。<a id="a-AB"></a>六地菩萨乃作魔。<a id="a-AC"></a>谤于佛毁于法。<a id="a-AD"></a>不入众数。<a id="a-AE"></a>随六师堕。<a id="a-AF"></a>乃可取食。<a id="a-AG"></a>然无异端也。<a id="a-AH"></a>华严经曰。<a id="a-AI"></a>入法界品。<a id="a-AJ"></a>诸善知识。<a id="a-AK"></a>阿僧祇数皆于无量劫行菩萨道。<a id="a-AL"></a>国王长者居士僧尼妇人童女外道鬼神船师医卜与粥香者。<a id="a-AM"></a>无非法门。<a id="a-AN"></a>略见五十三种。<a id="a-AO"></a>无厌足王之残忍。<a id="a-AP"></a>婆须密女之淫荡。<a id="a-AQ"></a>胜热仙人之刻苦。<a id="a-AR"></a>聚沙童子之嬉剧。<a id="a-AS"></a>大天之怪异。<a id="a-AT"></a>主夜之幽阴。<a id="a-AU"></a>皆有大解脱门。<a id="a-AV"></a>此法界中无复有异端事。<a id="a-AW"></a>道无古今。<a id="a-AX"></a>害岂有深浅哉。<a id="a-AY"></a>但恐迷暗者未必迷暗。<a id="a-AZ"></a>高明者自谓高明耳。<a id="a-Aa"></a>尝试论之。<a id="a-Ab"></a>三圣人者同出于周。<a id="a-Ac"></a>如日月星辰之合于扶桑之上。<a id="a-Ad"></a>如江河淮汉之汇于尾闾之渊。<a id="a-Ae"></a>非偶然也。<a id="a-Af"></a>其心则同。<a id="a-Ag"></a>其迹则异。<a id="a-Ah"></a>其道则一。<a id="a-Ai"></a>其教则三。<a id="a-Aj"></a>孔子游方之内。<a id="a-Ak"></a>其防民也。<a id="a-Al"></a>深恐其眩于太高之说。<a id="a-Am"></a>则荡而无所归。<a id="a-An"></a>故约之以名教。<a id="a-Ao"></a>老子游方之外。<a id="a-Ap"></a>其导世也。<a id="a-Aq"></a>切恐其昧于至微之辞。<a id="a-Ar"></a>则塞而无所入。<a id="a-As"></a>故示之以真理。<a id="a-At"></a>不无有少龃龉者。<a id="a-Au"></a>此其徒之所以支离而不合也。<a id="a-Av"></a>吾佛之书既东。<a id="a-Aw"></a>则不如此。<a id="a-Ax"></a>大包天地而有余。<a id="a-Ay"></a>细入秋毫而无间。<a id="a-Az"></a>假诸梦语戏此幻人。<a id="a-B0"></a>五戒十善。<a id="a-B1"></a>开人天道于鹿苑之中。<a id="a-B2"></a>四禅八定。<a id="a-B3"></a>建声闻乘于鹫峰之下。<a id="a-B4"></a>六度万行。<a id="a-B5"></a>种菩萨之因。<a id="a-B6"></a>三身四智。<a id="a-B7"></a>结如来之果。<a id="a-B8"></a>登正觉于一刹那间。<a id="a-B9"></a>度有情于阿僧祇劫。<a id="a-BA"></a>竖穷三界横遍十方。<a id="a-BB"></a>转法轮于弹指顷。<a id="a-BC"></a>出经卷于微尘中。<a id="a-BD"></a>律仪细细八万四阡。<a id="a-BE"></a>妙觉重重单复十二。<a id="a-BF"></a>阴补礼经。<a id="a-BG"></a>素王之所未制。<a id="a-BH"></a>径开道学。<a id="a-BI"></a>玄圣之所难言。<a id="a-BJ"></a>教之大行谁不受赐。<a id="a-BK"></a>如游鱼之于大海出没其中。<a id="a-BL"></a>如飞鸟之于太虚纵横皆是。<a id="a-BM"></a>薰习肌骨如檐卜香。<a id="a-BN"></a>灌注肝肠如甘露浆。<a id="a-BO"></a>翰墨文章。<a id="a-BP"></a>亦游戏三昧。<a id="a-BQ"></a>道冠儒履。<a id="a-BR"></a>皆菩萨道场。<a id="a-BS"></a>诸君之聪慧辨才。<a id="a-BT"></a>亦必有所从来。<a id="a-BU"></a>特以他生之事而忘之耳。<a id="a-BV"></a>况程氏之学出于佛书。<a id="a-BW"></a>何用故谤伤哉。<a id="a-BX"></a>又字字以诚教人。<a id="a-BY"></a>而自出此语。<a id="a-BZ"></a>将以欺人则愚。<a id="a-Ba"></a>将以自欺则狂。<a id="a-Bb"></a>惜哉。<a id="a-Bc"></a>穷性理之说。<a id="a-Bd"></a>既至于此而胸中犹有此物。<a id="a-Be"></a>真病至于膏肓者也。<a id="a-Bf"></a>夫吁。</p>
  <p id="aBg">⊙(丙寅)　哲宗煦(神宗第六子。<a id="a-Bh"></a>初为延安郡王。<a id="a-Bi"></a>神宗大渐。<a id="a-Bj"></a>立为太子。<a id="a-Bk"></a>尝羸疾。<a id="a-Bl"></a>恶臣下仰视者。<a id="a-Bm"></a>转杀之。<a id="a-Bn"></a>非仁君也。<a id="a-Bo"></a>十岁即位。<a id="a-Bp"></a>太后高氏临朝。<a id="a-Bq"></a>九年后归政。<a id="a-Br"></a>二十五岁崩。<a id="a-Bs"></a>葬永泰陵。<a id="a-Bt"></a>在位十五年)改年元祐。</p>
  <p id="aBu">辽咸雍二十二年。</p>
  <p id="aBv">⊙无尽张商英。<a id="a-Bw"></a>以序送羽士蹇拱辰字翊之往参庐山照觉总禅师。<a id="a-Bx"></a>其文曰。<a id="a-By"></a>成都道士蹇翊之来言于予曰。<a id="a-Bz"></a>吾乡羽衣之族。<a id="a-C0"></a>世相与为婚姻。<a id="a-C1"></a>娶妻生子与流俗无异。<a id="a-C2"></a>拱辰因观道藏神仙传记。<a id="a-C3"></a>翻然觉悟。<a id="a-C4"></a>当吾血气刚强视听聪明。<a id="a-C5"></a>喔咿哇鸣顺吾耳。<a id="a-C6"></a>青黄赤白炫吾目。<a id="a-C7"></a>甘脆膏腴爽吾口。<a id="a-C8"></a>馨香馥烈适吾鼻。<a id="a-C9"></a>滑泽纤柔佚吾体。<a id="a-CA"></a>欢忻动荡感吾意。<a id="a-CB"></a>此六寇者。<a id="a-CC"></a>乘吾瞀乱。<a id="a-CD"></a>昼夜与吾相亲。<a id="a-CE"></a>而未尝相释也。<a id="a-CF"></a>一旦吾之形耗而羸。<a id="a-CG"></a>气耗而衰。<a id="a-CH"></a>精耗而萎。<a id="a-CI"></a>神耗而疲。<a id="a-CJ"></a>八风寒暑之所薄。<a id="a-CK"></a>百邪鬼崇之所欺。<a id="a-CL"></a>阴魄欲沈。<a id="a-CM"></a>阳魂欲飞。<a id="a-CN"></a>则六寇者曾莫吾代。<a id="a-CO"></a>而天下之至苦。<a id="a-CP"></a>吾独当之。<a id="a-CQ"></a>房闼之恋莫如妇。<a id="a-CR"></a>血肉之恩莫如女。<a id="a-CS"></a>拱辰于是悉囊中之所有。<a id="a-CT"></a>与之而谢去。<a id="a-CU"></a>绐以他事。<a id="a-CV"></a>出游百里。<a id="a-CW"></a>遂泛涪江下濮水。<a id="a-CX"></a>历缙云出涂山。<a id="a-CY"></a>访岑公之洞府。<a id="a-CZ"></a>瞻神女之祠观。<a id="a-Ca"></a>而达于渚宫也。<a id="a-Cb"></a>将泛九江入庐山。<a id="a-Cc"></a>结茅于锦绣之谷。<a id="a-Cd"></a>长啸于香炉之顶。<a id="a-Ce"></a>抚陶石以遥想。<a id="a-Cf"></a>揖远溪以濯足。<a id="a-Cg"></a>盖吾之术。<a id="a-Ch"></a>以性为基。<a id="a-Ci"></a>以命为依。<a id="a-Cj"></a>始乎有作终乎无为。<a id="a-Ck"></a>窃闻先生究离微之旨。<a id="a-Cl"></a>穷心迹之归。<a id="a-Cm"></a>奏无弦之曲。<a id="a-Cn"></a>驾铁牛之机。<a id="a-Co"></a>故不远而来见先生也。<a id="a-Cp"></a>当试为余言之。<a id="a-Cq"></a>余曰壮哉子之志乎。<a id="a-Cr"></a>难行能行。<a id="a-Cs"></a>难弃能弃。<a id="a-Ct"></a>吾弗及子矣。<a id="a-Cu"></a>余适有口疾。<a id="a-Cv"></a>不能答子。<a id="a-Cw"></a>吾有方外之侣曰常总。<a id="a-Cx"></a>居于东林。<a id="a-Cy"></a>必能决子之疑。<a id="a-Cz"></a>请将吾之说而往问焉。</p>
  <p id="aD0">(丁卯)　诏革大洪山灵峰寺为禅院。</p>
  <p id="aD1">⊙僧统义天。<a id="a-D2"></a>王氏。<a id="a-D3"></a>高丽国文宗仁孝王第四子。<a id="a-D4"></a>辞荣出家。<a id="a-D5"></a>封祐世僧统。<a id="a-D6"></a>元祐初入中国问道。<a id="a-D7"></a>义天上表乞传贤首教。<a id="a-D8"></a>敕两街举可授法者。<a id="a-D9"></a>以东京觉严诚禅师对。<a id="a-DA"></a>诚举钱唐惠因净源以自代。<a id="a-DB"></a>乃敕主客杨杰。<a id="a-DC"></a>送至惠因受法。<a id="a-DD"></a>诸刹迎饯。<a id="a-DE"></a>如行人礼。<a id="a-DF"></a>初至京师。<a id="a-DG"></a>朝毕敕礼部苏轼馆伴。<a id="a-DH"></a>谒圆照本禅师。<a id="a-DI"></a>示以宗旨。<a id="a-DJ"></a>至金山。<a id="a-DK"></a>佛印坐纳其礼。<a id="a-DL"></a>杨杰惊问。<a id="a-DM"></a>印曰。<a id="a-DN"></a>义天异域僧耳。<a id="a-DO"></a>若屈道徇俗诸方先失一只眼。<a id="a-DP"></a>何以示华夏师法乎。<a id="a-DQ"></a>朝廷闻之以为知体。<a id="a-DR"></a>至惠因持华严疏钞咨决所疑。<a id="a-DS"></a>阅岁而毕。<a id="a-DT"></a>于是华严一宗文义逸而复传。<a id="a-DU"></a>及见天竺慈辨。<a id="a-DV"></a>请问天台教观之道。<a id="a-DW"></a>后游佛陇礼智者塔。<a id="a-DX"></a>誓曰。<a id="a-DY"></a>已传慈辨教观。<a id="a-DZ"></a>归国敷扬。<a id="a-Da"></a>愿赐冥护。<a id="a-Db"></a>又见灵芝大智。<a id="a-Dc"></a>为说戒法。<a id="a-Dd"></a>请传所著文还国。<a id="a-De"></a>及施金书华严三译于惠因(今俗称高丽寺)建阁藏之。</p>
  <p id="aDf">⊙(戊辰)　杭州晋水法师净源。<a id="a-Dg"></a>十一月示寂。<a id="a-Dh"></a>晋江杨氏。<a id="a-Di"></a>受华严于五台承迁。<a id="a-Dj"></a>迁尝注金师子章。<a id="a-Dk"></a>学合论于横海明覃。<a id="a-Dl"></a>南还听楞严圆觉起信于长水。<a id="a-Dm"></a>四方宿学推为义龙。<a id="a-Dn"></a>因省亲于泉。<a id="a-Do"></a>请主清凉。<a id="a-Dp"></a>复游吴住报恩观音。<a id="a-Dq"></a>杭守沈文通置贤首院于祥符。<a id="a-Dr"></a>以延之。<a id="a-Ds"></a>复主青镇密印宝阁华亭普照善住。<a id="a-Dt"></a>高丽僧统义天。<a id="a-Du"></a>杭海问道。<a id="a-Dv"></a>申弟子礼。<a id="a-Dw"></a>初华严一宗疏钞久矣散坠。<a id="a-Dx"></a>因义天持至咨决。<a id="a-Dy"></a>逸而复得。<a id="a-Dz"></a>左丞蒲宗孟抚杭。<a id="a-E0"></a>愍其苦志。<a id="a-E1"></a>奏以惠因易禅为教。<a id="a-E2"></a>命公主之。<a id="a-E3"></a>义天还国以金书华严三译本一百八十卷。<a id="a-E4"></a>以遗师。<a id="a-E5"></a>为主上祝寿(晋严观一法师同译六十卷唐实叉难陀译八十卷唐乌茶进本澄观法师译四十卷)师乃建大阁以奉安之。<a id="a-E6"></a>时称师为中兴教主。<a id="a-E7"></a>以此寺奉金书经故。<a id="a-E8"></a>俗称高丽寺。<a id="a-E9"></a>塔舍利于寺西北。<a id="a-EA"></a>寿七十八。<a id="a-EB"></a>先世泉之晋水人。<a id="a-EC"></a>故学者以晋水称之实元祐三年也。</p>
  <p id="aED">⊙蒋山赞元禅师。<a id="a-EE"></a>字万宗。<a id="a-EF"></a>婺州义乌人。<a id="a-EG"></a>双林傅大士远孙也。<a id="a-EH"></a>三岁出家。<a id="a-EI"></a>七岁为大僧性重迟闲靖寡言。<a id="a-EJ"></a>视之如鄙朴人。<a id="a-EK"></a>然于传记无所不窥。<a id="a-EL"></a>吐为词语多绝尘之韵。<a id="a-EM"></a>特罕作耳。<a id="a-EN"></a>年十五游方。<a id="a-EO"></a>至石霜谒慈明昉舂破薪。<a id="a-EP"></a>泯泯混十年。<a id="a-EQ"></a>明移南岳。<a id="a-ER"></a>又与俱。<a id="a-ES"></a>及没葬骨于石霜。<a id="a-ET"></a>植种八年乃去。<a id="a-EU"></a>兄事蒋山心公。<a id="a-EV"></a>心没以元继其席。<a id="a-EW"></a>舒王初丁太夫人忧。<a id="a-EX"></a>读经山中。<a id="a-EY"></a>与元游如昆仲问祖师意旨。<a id="a-EZ"></a>元不答。<a id="a-Ea"></a>王益扣之。<a id="a-Eb"></a>元曰。<a id="a-Ec"></a>公般若有障三有近道之质。<a id="a-Ed"></a>一两生来恐纯熟。<a id="a-Ee"></a>王曰。<a id="a-Ef"></a>愿闻其说。<a id="a-Eg"></a>元曰。<a id="a-Eh"></a>受气刚大世缘深。<a id="a-Ei"></a>以刚大气遭深世缘。<a id="a-Ej"></a>必以身任天下之重。<a id="a-Ek"></a>怀经济之志用舍不能必。<a id="a-El"></a>则心未平。<a id="a-Em"></a>以未平之心持经世之志。<a id="a-En"></a>何时能一念万年哉。<a id="a-Eo"></a>又多怒而学问尚理。<a id="a-Ep"></a>于道为所知愚。<a id="a-Eq"></a>此其三也。<a id="a-Er"></a>特视名利如脱发。<a id="a-Es"></a>甘澹泊如头陀。<a id="a-Et"></a>此为近道。<a id="a-Eu"></a>且当以教乘滋茂之可也。<a id="a-Ev"></a>王再拜受教。<a id="a-Ew"></a>自熙宁之初。<a id="a-Ex"></a>王入对。<a id="a-Ey"></a>遂大用至真拜贵震天下。<a id="a-Ez"></a>无月无耗元未尝发视。<a id="a-F0"></a>客来无贵贱寒温外无别语。<a id="a-F1"></a>即敛目如入定。<a id="a-F2"></a>客即去。<a id="a-F3"></a>尝馔僧。<a id="a-F4"></a>俄报火厨库且以潮音堂。<a id="a-F5"></a>众吐饭苍黄蜂窘蚁闹。<a id="a-F6"></a>而元啜啖自若。<a id="a-F7"></a>高视屋梁食毕无所问。<a id="a-F8"></a>又尝出郭。<a id="a-F9"></a>有狂人入寺手刃一僧即自杀。<a id="a-FA"></a>尸相枕。<a id="a-FB"></a>左右走报交武于道。<a id="a-FC"></a>自白下门群从而归。<a id="a-FD"></a>元过尸处未尝视。<a id="a-FE"></a>登寝室危坐。<a id="a-FF"></a>听事者侧立。<a id="a-FG"></a>冀元有以处之。<a id="a-FH"></a>而敛目如平日。<a id="a-FI"></a>于是稍稍隐去。<a id="a-FJ"></a>卒不问。<a id="a-FK"></a>元祐初曰吾欲还东吴。<a id="a-FL"></a>促办严。</p>
  <p id="aFM">⊙(己巳)　俄化。<a id="a-FN"></a>王哭之恸塔于蒋山。<a id="a-FO"></a>苏老泉尝作彭州圆觉院记。<a id="a-FP"></a>其文曰。<a id="a-FQ"></a>人之居乎此也。<a id="a-FR"></a>必有乐乎此也。<a id="a-FS"></a>居斯乐不乐不居也。<a id="a-FT"></a>居而不乐。<a id="a-FU"></a>不乐而不去。<a id="a-FV"></a>为自欺。<a id="a-FW"></a>且为欺天。<a id="a-FX"></a>盖君子耻食其食而无其功。<a id="a-FY"></a>耻服其服而不知其事。<a id="a-FZ"></a>故居而不乐。<a id="a-Fa"></a>吾有吐食脱服以逃天下之讥而已年。<a id="a-Fb"></a>天之卑我以形。<a id="a-Fc"></a>而使我以心驭也。<a id="a-Fd"></a>今日欲适秦。<a id="a-Fe"></a>明日欲适越。<a id="a-Ff"></a>天下谁我御。<a id="a-Fg"></a>故居而不乐。<a id="a-Fh"></a>不乐而不去。<a id="a-Fi"></a>是其心且不能驭其形。<a id="a-Fj"></a>而况能以驭他人哉。<a id="a-Fk"></a>自唐以来。<a id="a-Fl"></a>天下士大夫。<a id="a-Fm"></a>争以排释老为言。<a id="a-Fn"></a>故其徒之欲求知于吾士大夫之间者。<a id="a-Fo"></a>往往自叛其师以求容于吾。<a id="a-Fp"></a>而吾士大夫。<a id="a-Fq"></a>又喜其来而接之。<a id="a-Fr"></a>礼灵彻文畅之徒。<a id="a-Fs"></a>饮酒食肉以自绝于其教。<a id="a-Ft"></a>呜呼归尔父母。<a id="a-Fu"></a>复尔室家。<a id="a-Fv"></a>而后吾许尔以叛尔师。<a id="a-Fw"></a>父子之不归。<a id="a-Fx"></a>室家之不复。<a id="a-Fy"></a>而师之叛。<a id="a-Fz"></a>是不可以一日立于天下。<a id="a-G0"></a>传曰。<a id="a-G1"></a>人臣无外交。<a id="a-G2"></a>故季布之忠于楚也。<a id="a-G3"></a>虽不如萧韩之先觉。<a id="a-G4"></a>而比丁公之贰则为愈。<a id="a-G5"></a>予在京师。<a id="a-G6"></a>彭州僧保聪来求识予甚勤。<a id="a-G7"></a>及至蜀闻其自京师归。<a id="a-G8"></a>布衣蔬食以为其徒先。<a id="a-G9"></a>凡若干年。<a id="a-GA"></a>而所居圆觉院大治。<a id="a-GB"></a>一日为予道其先师平润事与其院之所以得名者请予为记。<a id="a-GC"></a>予佳聪之不以叛其师悦予也。<a id="a-GD"></a>故为之记曰。<a id="a-GE"></a>彭州龙兴寺僧平润。<a id="a-GF"></a>讲圆觉经有奇。<a id="a-GG"></a>因以名院。<a id="a-GH"></a>院始弊不葺。<a id="a-GI"></a>润之来始得隙地。<a id="a-GJ"></a>以作堂宇。<a id="a-GK"></a>凡更二僧而至于保聪。<a id="a-GL"></a>又合其邻之僧屋若干于其院。<a id="a-GM"></a>以成。<a id="a-GN"></a>是为记。</p>
  <p id="aGO">⊙(庚午)　苏轼以龙图阁学士知杭州。<a id="a-GP"></a>奏浚西湖际山为岸。<a id="a-GQ"></a>杭人呼曰苏公堤。<a id="a-GR"></a>绍圣四年。<a id="a-GS"></a>移谪儋州。<a id="a-GT"></a>至元符三年六月。<a id="a-GU"></a>归自海外居常州。<a id="a-GV"></a>轼谪黄州日。<a id="a-GW"></a>筑室东坡号居士。<a id="a-GX"></a>靖国元年辛巳七月廿八日卒。<a id="a-GY"></a>朝奉郎提举成都五局观。<a id="a-GZ"></a>尝作佛印磨衲赞曰。<a id="a-Ga"></a>长老佛印大师了元游京师。<a id="a-Gb"></a>天子闻其名。<a id="a-Gc"></a>以高丽所贡磨衲赐之。<a id="a-Gd"></a>客有见而叹曰。<a id="a-Ge"></a>呜呼善哉未尝有也。<a id="a-Gf"></a>尝试与子摄其齐衽循其钩络举而振之。<a id="a-Gg"></a>则东尽嵎夷。<a id="a-Gh"></a>西及昧谷。<a id="a-Gi"></a>南被交趾。<a id="a-Gj"></a>北属幽都。<a id="a-Gk"></a>纷在吾箴孔线蹊之中矣。<a id="a-Gl"></a>佛印听然而笑曰。<a id="a-Gm"></a>甚矣子言之陋也。<a id="a-Gn"></a>吾以法眼视之。<a id="a-Go"></a>一一箴孔有无量世界。<a id="a-Gp"></a>一一世界满中众生所有毛孔所衣之衣。<a id="a-Gq"></a>箴孔线蹊悉为世界。<a id="a-Gr"></a>如是展转经八十反。<a id="a-Gs"></a>吾佛光明之所照。<a id="a-Gt"></a>吾君圣德之所被。<a id="a-Gu"></a>如以大海注一毛窍。<a id="a-Gv"></a>如以大地塞一箴孔。<a id="a-Gw"></a>曾何嵎夷昧谷交趾幽都之足云乎。<a id="a-Gx"></a>当知此纳。<a id="a-Gy"></a>非大非小。<a id="a-Gz"></a>非短非长。<a id="a-H0"></a>非重非轻。<a id="a-H1"></a>非薄非厚。<a id="a-H2"></a>非色非空。<a id="a-H3"></a>一切世间折胶堕指。<a id="a-H4"></a>此衲不寒。<a id="a-H5"></a>烁石流金。<a id="a-H6"></a>此衲不热。<a id="a-H7"></a>五浊流浪劫火洞然。<a id="a-H8"></a>此纳不坏。<a id="a-H9"></a>云何以有思惟心生下劣想。<a id="a-HA"></a>于是蜀人苏轼闻而赞之曰。<a id="a-HB"></a>匣而藏之。<a id="a-HC"></a>见衲而不见师。<a id="a-HD"></a>衣而不匣。<a id="a-HE"></a>见师而不见衲。<a id="a-HF"></a>惟师与衲非一非两。<a id="a-HG"></a>眇而视之。<a id="a-HH"></a>虮虱龙象。</p>
  <p id="aHI">⊙法云圆通法秀禅师。<a id="a-HJ"></a>秦州陇城人也。<a id="a-HK"></a>生辛氏。<a id="a-HL"></a>母梦僧臞甚须发尽白托宿曰。<a id="a-HM"></a>我麦积山僧也。<a id="a-HN"></a>觉而娠。<a id="a-HO"></a>先是麦积山有僧。<a id="a-HP"></a>亡其名。<a id="a-HQ"></a>日诵法华。<a id="a-HR"></a>与应干寺鲁和上善。<a id="a-HS"></a>尝欲从之游方。<a id="a-HT"></a>鲁老之既去。<a id="a-HU"></a>绪语曰。<a id="a-HV"></a>他日当寻我竹铺坡前铁疆岭下。<a id="a-HW"></a>俄有儿生其所。<a id="a-HX"></a>鲁闻之往观焉。<a id="a-HY"></a>儿为一笑。<a id="a-HZ"></a>三岁愿随鲁归。<a id="a-Ha"></a>遂冒鲁氏。<a id="a-Hb"></a>十九通经为大僧。<a id="a-Hc"></a>天骨峻拔。<a id="a-Hd"></a>轩昂万僧中。<a id="a-He"></a>凛如画。<a id="a-Hf"></a>讲大经章分句析。<a id="a-Hg"></a>机锋不可触。<a id="a-Hh"></a>京洛著闻。<a id="a-Hi"></a>倚圭峰钞以诠量众义。<a id="a-Hj"></a>然恨圭峰学禅。<a id="a-Hk"></a>唯敬北京元华严。<a id="a-Hl"></a>然恨元非讲。<a id="a-Hm"></a>曰教尽佛意。<a id="a-Hn"></a>则如元公者。<a id="a-Ho"></a>不应非教。<a id="a-Hp"></a>禅非佛意。<a id="a-Hq"></a>则如圭峰者。<a id="a-Hr"></a>不应学禅。<a id="a-Hs"></a>然吾不信世尊教外以法私大迦葉。<a id="a-Ht"></a>乃罢讲南游。<a id="a-Hu"></a>谓同学曰。<a id="a-Hv"></a>吾将穷其窟穴。<a id="a-Hw"></a>搂取其种类。<a id="a-Hx"></a>抹杀之以报佛恩乃已耳。<a id="a-Hy"></a>初至随州护国。<a id="a-Hz"></a>读净果禅师碑曰。<a id="a-I0"></a>僧问报慈。<a id="a-I1"></a>如何是佛性。<a id="a-I2"></a>慈曰。<a id="a-I3"></a>谁无。<a id="a-I4"></a>又问净果。<a id="a-I5"></a>果曰。<a id="a-I6"></a>谁有。<a id="a-I7"></a>其僧因有悟。<a id="a-I8"></a>秀大笑曰。<a id="a-I9"></a>岂佛性敢有无之。<a id="a-IA"></a>矧又曰因以有悟哉。<a id="a-IB"></a>其气拂膺。<a id="a-IC"></a>去至无为铁佛。<a id="a-ID"></a>谒怀禅师。<a id="a-IE"></a>怀貌寒危坐涕垂沾裳。<a id="a-IF"></a>秀易之。<a id="a-IG"></a>怀收涕问。<a id="a-IH"></a>座主讲何经。<a id="a-II"></a>秀曰。<a id="a-IJ"></a>华严。<a id="a-IK"></a>又问。<a id="a-IL"></a>此经以何为宗。<a id="a-IM"></a>曰以心为宗。<a id="a-IN"></a>又问。<a id="a-IO"></a>心以何为宗。<a id="a-IP"></a>秀不能对。<a id="a-IQ"></a>怀曰。<a id="a-IR"></a>毫厘有差天地悬隔。<a id="a-IS"></a>秀退自失。<a id="a-IT"></a>悚然乃敬服。<a id="a-IU"></a>愿留日夕受法。<a id="a-IV"></a>久之乃证。<a id="a-IW"></a>怀移池入吴。<a id="a-IX"></a>皆从之。<a id="a-IY"></a>初出世淮之四面。<a id="a-IZ"></a>杖笠之外包具而已。<a id="a-Ia"></a>以至栖贤蒋山长芦。<a id="a-Ib"></a>众千人。<a id="a-Ic"></a>有全椒长老。<a id="a-Id"></a>至登座。<a id="a-Ie"></a>众目哂之。<a id="a-If"></a>无出问者。<a id="a-Ig"></a>于是秀出拜趋问。<a id="a-Ih"></a>如何是法秀自己。<a id="a-Ii"></a>全椒笑曰。<a id="a-Ij"></a>秀铁面乃不识自己乎。<a id="a-Ik"></a>秀曰。<a id="a-Il"></a>当局者迷。<a id="a-Im"></a>一众服其荷法心也。<a id="a-In"></a>冀国大长公主。<a id="a-Io"></a>建法云寺成。<a id="a-Ip"></a>有诏秀为开山第一祖。<a id="a-Iq"></a>开堂日。<a id="a-Ir"></a>神宗遣中使降香并磨衲。<a id="a-Is"></a>仍传圣语。<a id="a-It"></a>表朕亲至之礼。<a id="a-Iu"></a>皇弟荆王致敬座下。<a id="a-Iv"></a>士大夫日夕问道。<a id="a-Iw"></a>时司马光方登庸。<a id="a-Ix"></a>以吾法太盛。<a id="a-Iy"></a>方经营之。<a id="a-Iz"></a>秀曰。<a id="a-J0"></a>相公聪明人类英杰。<a id="a-J1"></a>非因佛法不能尔。<a id="a-J2"></a>遽忘愿力乎。<a id="a-J3"></a>温公意少懈。<a id="a-J4"></a>元祐五年八月卧疾。<a id="a-J5"></a>诏医官视之医请候脉。<a id="a-J6"></a>秀仰视曰。<a id="a-J7"></a>汝何为者也。<a id="a-J8"></a>吾有疾当死耳。<a id="a-J9"></a>求治之。<a id="a-JA"></a>是以生为可恋也。<a id="a-JB"></a>平生生死梦三者无所拣择。<a id="a-JC"></a>挥去之。<a id="a-JD"></a>呼侍者更衣。<a id="a-JE"></a>安坐说偈而化。<a id="a-JF"></a>阅世六十四。<a id="a-JG"></a>坐夏四十五。</p>
  <p id="aJH">⊙江州东林常总禅师。<a id="a-JI"></a>生剑州尤溪施氏。<a id="a-JJ"></a>母梦男子颀然色如金握白芙蓉三柄以授之。<a id="a-JK"></a>但一柄得。<a id="a-JL"></a>余委地。<a id="a-JM"></a>觉而娠。<a id="a-JN"></a>后诞三子。<a id="a-JO"></a>伯仲皆不育。<a id="a-JP"></a>总其季也。<a id="a-JQ"></a>年十一依宝云寺文兆法师出家。<a id="a-JR"></a>又八年落发。<a id="a-JS"></a>诣建州大中寺契恩律师受具。<a id="a-JT"></a>初至吉州禾山禅智材公。<a id="a-JU"></a>材有人望。<a id="a-JV"></a>延之不留。<a id="a-JW"></a>闻南禅师之道依归宗。<a id="a-JX"></a>久之无所得而去。<a id="a-JY"></a>归宗火。<a id="a-JZ"></a>南迁石门南塔。<a id="a-Ja"></a>又往从之。<a id="a-Jb"></a>及南公自石门迁黄檗积翠以至黄龙。<a id="a-Jc"></a>总皆在焉。<a id="a-Jd"></a>二十年之间。<a id="a-Je"></a>凡七往返。<a id="a-Jf"></a>南佳其勤劳称于众。<a id="a-Jg"></a>总自负密记。<a id="a-Jh"></a>决志大掖济北之宗。<a id="a-Ji"></a>洪州太守荣公修撰请住泐潭。<a id="a-Jj"></a>或谓马祖再来也。<a id="a-Jk"></a>道俗争先愿见。<a id="a-Jl"></a>元丰三年诏革江州东林律居为禅。<a id="a-Jm"></a>观文殿学士王公韶出南昌。<a id="a-Jn"></a>欲延宝觉心公。<a id="a-Jo"></a>心举总自代。<a id="a-Jp"></a>总知宵道去千余里。<a id="a-Jq"></a>檄诸郡期必得之。<a id="a-Jr"></a>得于新淦殊山穷谷中。<a id="a-Js"></a>遂应命。<a id="a-Jt"></a>其徒相谓曰。<a id="a-Ju"></a>远公尝有记曰。<a id="a-Jv"></a>吾灭七百年后。<a id="a-Jw"></a>有肉身大士。<a id="a-Jx"></a>革吾道场。<a id="a-Jy"></a>今符其语矣。<a id="a-Jz"></a>总之名闻天子。<a id="a-K0"></a>有诏住相国智海禅院。<a id="a-K1"></a>总固称山野老病不能奉诏。<a id="a-K2"></a>然州郡敦遣急于星火。<a id="a-K3"></a>其徒又相语曰。<a id="a-K4"></a>聪明泉适自涸矣。<a id="a-K5"></a>凡两月而得旨。<a id="a-K6"></a>如所乞。<a id="a-K7"></a>就赐紫伽黎。<a id="a-K8"></a>号广惠。<a id="a-K9"></a>其徒又相语曰。<a id="a-KA"></a>聪明泉复涌沸矣。<a id="a-KB"></a>元祐三年徐国王奏。<a id="a-KC"></a>号照觉禅师。<a id="a-KD"></a>总于衲子有大缘。<a id="a-KE"></a>槌拂之下众盈七百。<a id="a-KF"></a>丛席之盛。<a id="a-KG"></a>近世所未有也。<a id="a-KH"></a>六年八月示疾。<a id="a-KI"></a>九月二十五日浴罢安坐而化。<a id="a-KJ"></a>十月八日全身葬于雁门塔之东。<a id="a-KK"></a>世寿六十七。<a id="a-KL"></a>坐四十九夏。</p>
  <p id="aKM">⊙荆门玉泉皓长老塔铭。<a id="a-KN"></a>无尽居士撰。<a id="a-KO"></a>略云师姓王。<a id="a-KP"></a>眉州丹棱县坼头镇人。<a id="a-KQ"></a>天圣元年。<a id="a-KR"></a>依大力院出家。<a id="a-KS"></a>法名承皓。<a id="a-KT"></a>明道二年普度为僧。<a id="a-KU"></a>景祐元年受戒。<a id="a-KV"></a>庆历二年游方。<a id="a-KW"></a>至复州见北塔思席禅师。<a id="a-KX"></a>发明心要。<a id="a-KY"></a>得游戏如风大自在三昧。<a id="a-KZ"></a>制赤犊鼻。<a id="a-Ka"></a>书历代祖师名而服之曰。<a id="a-Kb"></a>惟有文殊普贤。<a id="a-Kc"></a>犹较些子。<a id="a-Kd"></a>且书于带上。<a id="a-Ke"></a>自是诸方以皓布裈呼之惠南居黄龙。<a id="a-Kf"></a>设三关语以接物。<a id="a-Kg"></a>罕有契其机者。<a id="a-Kh"></a>师教一僧往。<a id="a-Ki"></a>南曰。<a id="a-Kj"></a>我手何似佛手。<a id="a-Kk"></a>答曰。<a id="a-Kl"></a>不相似。<a id="a-Km"></a>南曰。<a id="a-Kn"></a>我脚何似驴脚。<a id="a-Ko"></a>答曰。<a id="a-Kp"></a>不较多。<a id="a-Kq"></a>南笑曰。<a id="a-Kr"></a>此非汝语。<a id="a-Ks"></a>谁教汝来。<a id="a-Kt"></a>僧以实告。<a id="a-Ku"></a>南曰。<a id="a-Kv"></a>我从来疑这汉。<a id="a-Kw"></a>熙宁间至襄阳为谷隐首座。<a id="a-Kx"></a>有蜀僧依止师席。<a id="a-Ky"></a>师怜其年少有志。<a id="a-Kz"></a>稍诱掖之。<a id="a-L0"></a>僧亦效师。<a id="a-L1"></a>制犊鼻。<a id="a-L2"></a>浣而曝之。<a id="a-L3"></a>师见之曰。<a id="a-L4"></a>我裈何故在此。<a id="a-L5"></a>僧曰。<a id="a-L6"></a>某甲裈也。<a id="a-L7"></a>师曰。<a id="a-L8"></a>具何道理敢尔。<a id="a-L9"></a>僧礼拜曰。<a id="a-LA"></a>每蒙许与。<a id="a-LB"></a>切所欣慕。<a id="a-LC"></a>师曰。<a id="a-LD"></a>此岂戏论。<a id="a-LE"></a>与汝半年当吐血死。<a id="a-LF"></a>后半年其僧呕血死于鹿门山。<a id="a-LG"></a>闻者异之元丰二年四月。<a id="a-LH"></a>予奉使京西南路。<a id="a-LI"></a>闻师之名致而见之。<a id="a-LJ"></a>问师法嗣何人。<a id="a-LK"></a>师曰。<a id="a-LL"></a>北塔。<a id="a-LM"></a>问北塔有何言句。<a id="a-LN"></a>师曰。<a id="a-LO"></a>为伊不肯与人说。<a id="a-LP"></a>遂请师住郢州大阳。<a id="a-LQ"></a>谷隐大喜曰。<a id="a-LR"></a>我山中首座出世。<a id="a-LS"></a>盛集缁素请师升座。<a id="a-LT"></a>以为歆艳。<a id="a-LU"></a>师曰。<a id="a-LV"></a>承皓住谷隐十年。<a id="a-LW"></a>不曾饮谷隐一滴水嚼谷隐一粒米。<a id="a-LX"></a>汝若不会来大阳。<a id="a-LY"></a>与汝说。<a id="a-LZ"></a>携拄杖下座。<a id="a-La"></a>不顾而去。<a id="a-Lb"></a>居数月。<a id="a-Lc"></a>知荆南李公审言转运使孙公景修。<a id="a-Ld"></a>同请住当阳玉泉景德禅院。<a id="a-Le"></a>师机锋孤峭。<a id="a-Lf"></a>学者不能凑泊。<a id="a-Lg"></a>人阙首座。<a id="a-Lh"></a>维那曰。<a id="a-Li"></a>某人某人曾于某处立僧。<a id="a-Lj"></a>为禅众所归。<a id="a-Lk"></a>宜依诸方例请充。<a id="a-Ll"></a>师叱曰。<a id="a-Lm"></a>杜杜。<a id="a-Ln"></a>又曰。<a id="a-Lo"></a>孟八郎孟八郎。<a id="a-Lp"></a>一日师从厨前过。<a id="a-Lq"></a>见造晚面问曰。<a id="a-Lr"></a>有客过耶。<a id="a-Ls"></a>对曰。<a id="a-Lt"></a>众僧造药石。<a id="a-Lu"></a>师呼知事称之曰。<a id="a-Lv"></a>吾昔参禅。<a id="a-Lw"></a>为人汲水舂米。<a id="a-Lx"></a>今见成米面蒸炊造作。<a id="a-Ly"></a>与供诸佛菩萨罗汉无异饱吃了并不留心参学。<a id="a-Lz"></a>百般想念五味馨香。<a id="a-M0"></a>假作驴肠膳生羊骨鳖臛。<a id="a-M1"></a>喂饲八万四千户虫。<a id="a-M2"></a>开眼随境摄。<a id="a-M3"></a>合眼随梦转。<a id="a-M4"></a>不知主禄判官掠剩大王。<a id="a-M5"></a>随从汝抄劄消凿禄料簿。<a id="a-M6"></a>教汝受苦有日在。<a id="a-M7"></a>于是徒众不堪寂寥。<a id="a-M8"></a>谮之于县令曰。<a id="a-M9"></a>长老不能安众。<a id="a-MA"></a>惟上来下去点捡寒碎。<a id="a-MB"></a>县令召师至县。<a id="a-MC"></a>责之曰。<a id="a-MD"></a>大善知识不在方丈内端坐。<a id="a-ME"></a>两廊下山门来去得许多。<a id="a-MF"></a>师曰。<a id="a-MG"></a>大通智胜佛。<a id="a-MH"></a>十劫坐道场。<a id="a-MI"></a>佛法不现前。<a id="a-MJ"></a>不得成佛道。<a id="a-MK"></a>长官以坐是佛耶。<a id="a-ML"></a>坐杀佛去也。<a id="a-MM"></a>长官茫然益敬礼之。<a id="a-MN"></a>狗子在室中。<a id="a-MO"></a>僧入请益。<a id="a-MP"></a>师叱一声。<a id="a-MQ"></a>狗出去。<a id="a-MR"></a>师云。<a id="a-MS"></a>狗子却会。<a id="a-MT"></a>汝却不会。<a id="a-MU"></a>玉泉冬市四远云集。<a id="a-MV"></a>师于廊下画一圆相。<a id="a-MW"></a>顾视大众曰。<a id="a-MX"></a>贱卖贱卖。<a id="a-MY"></a>良久画破曰。<a id="a-MZ"></a>自家买自家买。<a id="a-Ma"></a>冬至上堂曰。<a id="a-Mb"></a>晷运推移布裈共赤。<a id="a-Mc"></a>莫笑不洗。<a id="a-Md"></a>无来换替。<a id="a-Me"></a>正大观知荆南。<a id="a-Mf"></a>问如何是佛。<a id="a-Mg"></a>截断脚跟。<a id="a-Mh"></a>又问。<a id="a-Mi"></a>如何是佛。<a id="a-Mj"></a>师曰。<a id="a-Mk"></a>截断脚跟。<a id="a-Ml"></a>又问。<a id="a-Mm"></a>如何是法。<a id="a-Mn"></a>师曰。<a id="a-Mo"></a>掀了脑盖。<a id="a-Mp"></a>师有顶相。<a id="a-Mq"></a>自赞曰。<a id="a-Mr"></a>粥稀后坐。<a id="a-Ms"></a>床窄先卧。<a id="a-Mt"></a>耳瞆。<a id="a-Mu"></a>爱声高。<a id="a-Mv"></a>眼昏宜字大。<a id="a-Mw"></a>其应机答话。<a id="a-Mx"></a>隐显不测。<a id="a-My"></a>大致若此。<a id="a-Mz"></a>玉泉寺宇广大弊漏。<a id="a-N0"></a>前后主者以营葺为艰。<a id="a-N1"></a>师曰。<a id="a-N2"></a>吾与山有缘。<a id="a-N3"></a>与僧无缘。<a id="a-N4"></a>修今世寺待后世僧耳。<a id="a-N5"></a>悉坏法堂方丈寝堂钟楼慈氏阁关庙。<a id="a-N6"></a>而鼎新之。<a id="a-N7"></a>皆求予记其本末。<a id="a-N8"></a>师住山无笔砚文字。<a id="a-N9"></a>箱箧无兼衣囊钱。<a id="a-NA"></a>元祐六年遣人至江西。<a id="a-NB"></a>口白曰。<a id="a-NC"></a>老病且死。<a id="a-ND"></a>得百丈肃为代可矣。<a id="a-NE"></a>余以喻肃。<a id="a-NF"></a>肃不顾往。<a id="a-NG"></a>十二月二十八日示寂。<a id="a-NH"></a>临行门人迫以作颂。<a id="a-NI"></a>师笑曰。<a id="a-NJ"></a>吾年八十一。<a id="a-NK"></a>病死舁尸出。<a id="a-NL"></a>儿郎齐着力。<a id="a-NM"></a>一年三百六十日。<a id="a-NN"></a>师灭时地三震。<a id="a-NO"></a>会余移漕淮西。<a id="a-NP"></a>召还谏省谪官金陵。<a id="a-NQ"></a>不复详师后事。<a id="a-NR"></a>今年十月被恩知洪州。<a id="a-NS"></a>途次太平。<a id="a-NT"></a>有德鸿者来谒。<a id="a-NU"></a>泣言。<a id="a-NV"></a>师之死。<a id="a-NW"></a>鸿适归闽中。<a id="a-NX"></a>自闽闻讣。<a id="a-NY"></a>奔诣玉泉。<a id="a-NZ"></a>师已葬于斗山下。<a id="a-Na"></a>鸿营塔于始就绪。<a id="a-Nb"></a>念先师神交道契。<a id="a-Nc"></a>莫如公者。<a id="a-Nd"></a>故间关数千里。<a id="a-Ne"></a>诣公求文。<a id="a-Nf"></a>铭师之塔。<a id="a-Ng"></a>予哀鸿不忘其师。<a id="a-Nh"></a>乃追掇绪余而铭之曰(文多不录)</p>
  <p id="aNi">⊙法师元净。<a id="a-Nj"></a>字无象。<a id="a-Nk"></a>徐氏。<a id="a-Nl"></a>杭州於潜人。<a id="a-Nm"></a>客有过其舍者曰。<a id="a-Nn"></a>嘉气上腾。<a id="a-No"></a>当生奇男。<a id="a-Np"></a>既生左肩肉起如袈裟条。<a id="a-Nq"></a>八十一日乃没伯祖异之曰。<a id="a-Nr"></a>宿世沙门必使事佛。<a id="a-Ns"></a>八十一者殆其算欤。<a id="a-Nt"></a>及师之终。<a id="a-Nu"></a>果符其数。<a id="a-Nv"></a>十岁出家。<a id="a-Nw"></a>每见讲座辄曰。<a id="a-Nx"></a>愿登此说法度人。<a id="a-Ny"></a>十二就学于慈云。<a id="a-Nz"></a>不数年而齿高弟。<a id="a-O0"></a>后闻明智讲止观方便五缘曰。<a id="a-O1"></a>净名所谓一食施一切。<a id="a-O2"></a>供养诸佛及诸贤圣。<a id="a-O3"></a>然后可食。<a id="a-O4"></a>此一方便也。<a id="a-O5"></a>师悟曰。<a id="a-O6"></a>今乃知色香味触本具第一义谛。<a id="a-O7"></a>因泣下如雨。<a id="a-O8"></a>自是遇物无非法界。<a id="a-O9"></a>代讲十五年。<a id="a-OA"></a>杭守吕臻请住大悲阁。<a id="a-OB"></a>严设戒律。<a id="a-OC"></a>其徒畏爱。<a id="a-OD"></a>臻为请赐紫衣辨才之号。<a id="a-OE"></a>七年翰林沈遘抚杭(仁宗嘉祐)谓。<a id="a-OF"></a>上竺本观音道场。<a id="a-OG"></a>以音声为佛事者。<a id="a-OH"></a>非禅那居。<a id="a-OI"></a>乃请师居之(此年始革禅为教)凿山增室广聚学徒。<a id="a-OJ"></a>教庠之盛。<a id="a-OK"></a>冠于二浙。<a id="a-OL"></a>神宗熙宁三年。<a id="a-OM"></a>杭守祖无择坐狱于槜李(携音醉地名今嘉兴)师以铸钟例被追辨。<a id="a-ON"></a>幸得释寓止真如兰若。<a id="a-OO"></a>拟金[鎞-囟+(奐-大)]设问答。<a id="a-OP"></a>述圆事理说发明祖意之妙。<a id="a-OQ"></a>元丰元年有利山门施资之厚者。<a id="a-OR"></a>倚权以夺之。<a id="a-OS"></a>众亦随散。<a id="a-OT"></a>逾年其人以败闻。<a id="a-OU"></a>朝廷复卑师。<a id="a-OV"></a>众复集(青献赵公与师为世外友。<a id="a-OW"></a>为之赞曰。<a id="a-OX"></a>师去天竺。<a id="a-OY"></a>山空鬼哭。<a id="a-OZ"></a>天竺师归。<a id="a-Oa"></a>道场重辉。<a id="a-Ob"></a>东坡寄诗曰。<a id="a-Oc"></a>道人出山去。<a id="a-Od"></a>山色如死灰。<a id="a-Oe"></a>白云不解笑。<a id="a-Of"></a>青松有余哀。<a id="a-Og"></a>忽闻道人归。<a id="a-Oh"></a>鸟语山容开。<a id="a-Oi"></a>云)三年复谢去。<a id="a-Oj"></a>居南山之龙井。<a id="a-Ok"></a>士庶争为筑室。<a id="a-Ol"></a>遂成伽蓝。<a id="a-Om"></a>六年太守邓伯温请居南屏。<a id="a-On"></a>明年复归龙井。<a id="a-Oo"></a>时灵山虚席。<a id="a-Op"></a>师以慈云师祖道场。<a id="a-Oq"></a>俯就众请。<a id="a-Or"></a>及月余定中见金甲神跪前曰。<a id="a-Os"></a>师于此无缘。<a id="a-Ot"></a>不宜久住。<a id="a-Ou"></a>既受冥告。<a id="a-Ov"></a>遂还龙井。<a id="a-Ow"></a>元祐四年苏轼治杭。<a id="a-Ox"></a>问师曰。<a id="a-Oy"></a>此山如师道行者几人。<a id="a-Oz"></a>曰沙门多密行。<a id="a-P0"></a>非可尽识。<a id="a-P1"></a>将示寂。<a id="a-P2"></a>乃入方圆庵(秦观记米芾书)宴坐谢宾客。<a id="a-P3"></a>止言语饮食。<a id="a-P4"></a>招众寥告之曰(道替师也)吾净业将成。<a id="a-P5"></a>若七日无障。<a id="a-P6"></a>吾愿遂也。<a id="a-P7"></a>七日出偈告众。<a id="a-P8"></a>即右胁而化。<a id="a-P9"></a>当元祐六年九月晦日也。<a id="a-PA"></a>塔成。<a id="a-PB"></a>东坡命子由为之铭。</p>
  <p id="aPC">⊙(癸酉)　净因道臻禅师。<a id="a-PD"></a>字伯祥。<a id="a-PE"></a>福州古田戴氏子也。<a id="a-PF"></a>幼不茹荤。<a id="a-PG"></a>十四去上生院行头陀行。<a id="a-PH"></a>又六年为大僧。<a id="a-PI"></a>阅大小经论。<a id="a-PJ"></a>置不读曰。<a id="a-PK"></a>此方便说耳。<a id="a-PL"></a>即持一钵走江淮。<a id="a-PM"></a>所参知识甚多。<a id="a-PN"></a>而得旨决于浮山远公。<a id="a-PO"></a>江州承天虚席。<a id="a-PP"></a>致臻非所欲。<a id="a-PQ"></a>而游丹阳寓止因圣。<a id="a-PR"></a>一日行江上觅舟。<a id="a-PS"></a>默计曰。<a id="a-PT"></a>当随所往信吾缘也。<a id="a-PU"></a>问舟师曰。<a id="a-PV"></a>载我舡尾可乎。<a id="a-PW"></a>舟师笑曰。<a id="a-PX"></a>师欲何之。<a id="a-PY"></a>我入汴舡也。<a id="a-PZ"></a>臻曰。<a id="a-Pa"></a>吾行游京师。<a id="a-Pb"></a>因载之而北。<a id="a-Pc"></a>谒净因大觉琏公。<a id="a-Pd"></a>琏公使首众僧于座下。<a id="a-Pe"></a>及琏归吴。<a id="a-Pf"></a>众请以臻嗣焉。<a id="a-Pg"></a>开法之日。<a id="a-Ph"></a>英宗遣中使降香赐紫方袍徽号。<a id="a-Pi"></a>京师四方都会有万好恶。<a id="a-Pj"></a>贵人达官日门填。<a id="a-Pk"></a>臻一日之慈圣上仙。<a id="a-Pl"></a>神宗召至庆寿宫赐对甚喜。<a id="a-Pm"></a>设高广座恣人问答。<a id="a-Pn"></a>左右上下咸叹希有。<a id="a-Po"></a>欢动宫殿。<a id="a-Pp"></a>赐与甚厚。<a id="a-Pq"></a>神宗悼佛法之微。<a id="a-Pr"></a>悯名相之弊。<a id="a-Ps"></a>始即相国为惠林智海二刹。<a id="a-Pt"></a>其命立僧必自臻择之。<a id="a-Pu"></a>宿老皆从风而靡。<a id="a-Pv"></a>神宗上仙。<a id="a-Pw"></a>被诏而福宁殿说法。<a id="a-Px"></a>诏道臻素有德行可赐号净照禅师。<a id="a-Py"></a>元祐八年八月十七日。<a id="a-Pz"></a>前语门人净圆曰。<a id="a-Q0"></a>吾更三日行矣。<a id="a-Q1"></a>及期沐浴更衣。<a id="a-Q2"></a>说偈已跏趺而寂。<a id="a-Q3"></a>阅世八十。<a id="a-Q4"></a>坐六十有一夏。<a id="a-Q5"></a>臻性慈靖退似不能言者。<a id="a-Q6"></a>居都城西隅。<a id="a-Q7"></a>衲子四十余辈颓然不出户。<a id="a-Q8"></a>三十年如一日。<a id="a-Q9"></a>奉身甚约。<a id="a-QA"></a>一布裙二十年不易。<a id="a-QB"></a>用五幅絻掩胫。<a id="a-QC"></a>不多为丛褶曰。<a id="a-QD"></a>徒费耳。<a id="a-QE"></a>无所嗜好。<a id="a-QF"></a>乃能雪方丈之西壁。<a id="a-QG"></a>请文与可扫墨竹。<a id="a-QH"></a>谓人曰。<a id="a-QI"></a>吾使游人见之。<a id="a-QJ"></a>心目清凉。<a id="a-QK"></a>此君盖替我说法也。<a id="a-QL"></a>尝于庆寿宫说法。<a id="a-QM"></a>僧问。<a id="a-QN"></a>慈圣仙游定归何所。<a id="a-QO"></a>臻曰。<a id="a-QP"></a>水流元在海。<a id="a-QQ"></a>月落不离天。<a id="a-QR"></a>上悦以为能加敬焉(黄鲁直题其像曰。<a id="a-QS"></a>老虎无齿。<a id="a-QT"></a>卧龙不吟。<a id="a-QU"></a>千林月黑。<a id="a-QV"></a>六合云阴远。<a id="a-QW"></a>山作眉红杏腮。<a id="a-QX"></a>嫁与春风不用媒。<a id="a-QY"></a>老婆三五少年目也。<a id="a-QZ"></a>解东涂西抹来)</p>
 </body>
</html>