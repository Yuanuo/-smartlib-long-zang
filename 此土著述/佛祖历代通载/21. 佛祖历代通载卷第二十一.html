<!doctype html>
<html id="z3IBXNY1jk" data-ver="1380">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第二十一</h1>
  <p id="a2">⊙重巽法师。<a id="a-3"></a>自湘西赴其叔父中丞之请。<a id="a-4"></a>柳子厚赠之以序曰。<a id="a-5"></a>或问宗元曰。<a id="a-6"></a>悉矣子之得于巽上人也。<a id="a-7"></a>其道果何如哉。<a id="a-8"></a>对曰。<a id="a-9"></a>吾自幼学佛。<a id="a-A"></a>求其道积三十年。<a id="a-B"></a>世之言者罕能通其说。<a id="a-C"></a>于零陵吾独有得焉。<a id="a-D"></a>且佛之言。<a id="a-E"></a>吾不可得而闻之矣。<a id="a-F"></a>其存于世者。<a id="a-G"></a>独遗其书。<a id="a-H"></a>不于其书而求之。<a id="a-I"></a>则无以得其言。<a id="a-J"></a>言且不可得。<a id="a-K"></a>况其意乎。<a id="a-L"></a>今是上人。<a id="a-M"></a>穷其书得其言谕其意。<a id="a-N"></a>推而大之。<a id="a-O"></a>逾万言而不烦。<a id="a-P"></a>总而括之。<a id="a-Q"></a>立片词而不遗。<a id="a-R"></a>与夫世之析章句征文字。<a id="a-S"></a>言至虚之极则荡而失守。<a id="a-T"></a>辨群有之伙则泥而皆存者。<a id="a-U"></a>其不以远乎。<a id="a-V"></a>以吾所闻知。<a id="a-W"></a>凡世之善言佛者。<a id="a-X"></a>于吾则惠诚师。<a id="a-Y"></a>荆则海云师。<a id="a-Z"></a>楚之南则重巽师。<a id="a-a"></a>师之言存。<a id="a-b"></a>则佛之道不远矣。<a id="a-c"></a>惠诚师已死。<a id="a-d"></a>今之言佛者加少。<a id="a-e"></a>其由儒而通者。<a id="a-f"></a>郑中书洎孟常州。<a id="a-g"></a>中书见上人执经而师受。<a id="a-h"></a>且曰。<a id="a-i"></a>于中道吾得以益达。<a id="a-j"></a>常州之言曰。<a id="a-k"></a>从佛法生得佛法分。<a id="a-l"></a>皆以师友命之。<a id="a-m"></a>今连帅中丞公具舟来迎。<a id="a-n"></a>饰馆而俟。<a id="a-o"></a>欲其道之行于远也。<a id="a-p"></a>夫岂徒然哉。<a id="a-q"></a>以中丞公之直清严重。<a id="a-r"></a>中书之辩博。<a id="a-s"></a>常州之敏达。<a id="a-t"></a>且犹宗重其道。<a id="a-u"></a>况若吾之昧昧者乎。<a id="a-v"></a>夫众人之和由大人之唱。<a id="a-w"></a>洞庭之南竟南海。<a id="a-x"></a>其土汪汪也。<a id="a-y"></a>求道之多半天下。<a id="a-z"></a>一唱而大行于远者。<a id="a-10"></a>是行有之。<a id="a-11"></a>则和焉者将若居蛰之有雷不可止也。<a id="a-12"></a>于是书以为巽上人赴中丞叔父召序。</p>
  <p id="a13">⊙马郎妇不知出处。<a id="a-14"></a>方唐隆盛佛教大行。<a id="a-15"></a>而陕右俗习骑射。<a id="a-16"></a>人性沉鸷乐于格斗。<a id="a-17"></a>蔑闻三宝之名。<a id="a-18"></a>不识为善仪则。<a id="a-19"></a>妇怜其憨乃之其所。<a id="a-1A"></a>人见少妇单子风韵超然姿貌都雅幸其无侍卫无羁属。<a id="a-1B"></a>欲求为眷。<a id="a-1C"></a>曰我无父母又鲜兄弟。<a id="a-1D"></a>亦欲有归。<a id="a-1E"></a>然不好世财。<a id="a-1F"></a>但有聪明贤善男子。<a id="a-1G"></a>能诵得我所持经。<a id="a-1H"></a>则吾愿事之。<a id="a-1I"></a>男子众争求观之。<a id="a-1J"></a>妇授以普门品。<a id="a-1K"></a>曰能一夕通此则归之。<a id="a-1L"></a>至明发诵彻者二十余辈。<a id="a-1M"></a>妇曰。<a id="a-1N"></a>女子一身家世贞洁。<a id="a-1O"></a>岂以一人而配若等耶。<a id="a-1P"></a>可更别诵。<a id="a-1Q"></a>因授以金刚般若所约如故。<a id="a-1R"></a>至旦通者犹十数。<a id="a-1S"></a>妇更授以法华经七轴。<a id="a-1T"></a>约三日。<a id="a-1U"></a>通彻此者定配之。<a id="a-1V"></a>至期独马氏子得通。<a id="a-1W"></a>妇曰。<a id="a-1X"></a>君既能过众人。<a id="a-1Y"></a>可白汝父母具媒妁娉礼。<a id="a-1Z"></a>然后可以姻。<a id="a-1a"></a>盖生人之大节。<a id="a-1b"></a>岂同猥巷不检者乎。<a id="a-1c"></a>马氏如约具礼迎之。<a id="a-1d"></a>方至而妇谓曰。<a id="a-1e"></a>适以应接体中不佳。<a id="a-1f"></a>且别室俟少安。<a id="a-1g"></a>与君相见未晚也。<a id="a-1h"></a>马氏子喜顿之他房。<a id="a-1i"></a>客未散而妇命终。<a id="a-1j"></a>已而坏烂。<a id="a-1k"></a>顾无如之何。<a id="a-1l"></a>遂卜地葬之。<a id="a-1m"></a>未数日有老僧。<a id="a-1n"></a>紫伽黎姿貌古野。<a id="a-1o"></a>仗锡来仪。<a id="a-1p"></a>自谓向女子之亲。<a id="a-1q"></a>诣马氏问其所由。<a id="a-1r"></a>马氏引至葬所。<a id="a-1s"></a>随观者甚众。<a id="a-1t"></a>僧以锡拨开见其尸已化。<a id="a-1u"></a>唯金锁子骨。<a id="a-1v"></a>僧就河浴之。<a id="a-1w"></a>挑于锡上谓众曰。<a id="a-1x"></a>此圣者悯汝等障重缠爱故垂方便化汝。<a id="a-1y"></a>宜思善因免堕苦海。<a id="a-1z"></a>忽然飞空而去。<a id="a-20"></a>众见悲泣瞻拜。<a id="a-21"></a>自是陕右奉佛者众。<a id="a-22"></a>由妇之化也。</p>
  <p id="a23">⊙是岁抚州景云寺律师上弘卒。<a id="a-24"></a>江州司马白居易制碑曰。<a id="a-25"></a>元和十一年春。<a id="a-26"></a>庐山东林寺僧道深怀纵如建冲契等凡二十辈。<a id="a-27"></a>与白黑众千余人俱。<a id="a-28"></a>实持故景云大德弘公行状一通贽钱十万。<a id="a-29"></a>来诣浔阳请司马白居易作先师碑。<a id="a-2A"></a>会有故不果。<a id="a-2B"></a>十二年夏作石坟成。<a id="a-2C"></a>复来请。<a id="a-2D"></a>会有病不果。<a id="a-2E"></a>十三年冬作石塔成。<a id="a-2F"></a>又来请。<a id="a-2G"></a>始从之。<a id="a-2H"></a>既而僧返山。<a id="a-2I"></a>众返聚落。<a id="a-2J"></a>钱返寺府。<a id="a-2K"></a>翌日而文成。<a id="a-2L"></a>明年而碑立。<a id="a-2M"></a>其词云。<a id="a-2N"></a>我闻乾竺古先生出世法。<a id="a-2O"></a>法要有三。<a id="a-2P"></a>曰戒定慧。<a id="a-2Q"></a>戒生定。<a id="a-2R"></a>定生慧。<a id="a-2S"></a>慧生八万四千法门。<a id="a-2T"></a>是三者迭相为用。<a id="a-2U"></a>若次第言。<a id="a-2V"></a>则定为慧因。<a id="a-2W"></a>戒为定根。<a id="a-2X"></a>根植则苗茂。<a id="a-2Y"></a>因树则果满。<a id="a-2Z"></a>无因求满。<a id="a-2a"></a>犹梦果也。<a id="a-2b"></a>无根求茂。<a id="a-2c"></a>犹揠苗也。<a id="a-2d"></a>佛虽以一切种智摄三界必先用戒。<a id="a-2e"></a>菩萨以六波罗蜜化四生。<a id="a-2f"></a>不能舍律。<a id="a-2g"></a>律之用可思量不可思量。<a id="a-2h"></a>如来十弟子中。<a id="a-2i"></a>称优波离善持律。<a id="a-2j"></a>波离灭有南山大师得之。<a id="a-2k"></a>南山灭有景云大师得之。<a id="a-2l"></a>师讳上弘。<a id="a-2m"></a>生饶氏。<a id="a-2n"></a>曾祖君雅。<a id="a-2o"></a>祖公悦。<a id="a-2p"></a>父知恭。<a id="a-2q"></a>临川城南人。<a id="a-2r"></a>童而有知。<a id="a-2s"></a>故生十五岁发出家心。<a id="a-2t"></a>始从舅氏剃落。<a id="a-2u"></a>壮而有立。<a id="a-2v"></a>故二十五岁立菩提愿。<a id="a-2w"></a>从南岳大圆律师具戒。<a id="a-2x"></a>乐所由生。<a id="a-2y"></a>故大历中不去父母之邦。<a id="a-2z"></a>隶于本州景云寺修道德。<a id="a-30"></a>应无所住。<a id="a-31"></a>故贞元中离我我所。<a id="a-32"></a>徙居洪州龙兴寺说法。<a id="a-33"></a>亲近善知识。<a id="a-34"></a>故与匡山法真。<a id="a-35"></a>天台灵祐。<a id="a-36"></a>荆门法裔。<a id="a-37"></a>兴果神凑。<a id="a-38"></a>建昌惠进等。<a id="a-39"></a>五长老交游。<a id="a-3A"></a>佛法嘱王臣。<a id="a-3B"></a>故与姜相国公辅颜太师真卿洎本道廉访使杨君凭韦君丹四君子友善。<a id="a-3C"></a>提振禁戒。<a id="a-3D"></a>故讲四分律。<a id="a-3E"></a>而从善远罪者无其数。<a id="a-3F"></a>随顺化缘。<a id="a-3G"></a>故坐甘露戒坛。<a id="a-3H"></a>而担众生盟者二十年。<a id="a-3I"></a>荷担大事。<a id="a-3J"></a>故前后登方等。<a id="a-3K"></a>施尸罗者十有八会。<a id="a-3L"></a>救拔众生。<a id="a-3M"></a>故娑婆男女由我得度者万五千五百七十二人。<a id="a-3N"></a>示生无常。<a id="a-3O"></a>故元和十年十一日己亥迁化于东林精舍。<a id="a-3P"></a>示灭有所。<a id="a-3Q"></a>故是月丙寅归全身于南岗石坟。<a id="a-3R"></a>住世七十七岁。<a id="a-3S"></a>安居六十五夏。<a id="a-3T"></a>自生至灭随迹示教。<a id="a-3U"></a>行止语默无非佛事。<a id="a-3V"></a>夫施于人也博。<a id="a-3W"></a>则反诸己也厚。<a id="a-3X"></a>故门人乡人报之如不及。<a id="a-3Y"></a>繇是艺松成林琢石为塔。<a id="a-3Z"></a>塔有碑。<a id="a-3a"></a>碑有铭。<a id="a-3b"></a>铭曰。<a id="a-3c"></a>佛灭度后。<a id="a-3d"></a>薝卜香襄。<a id="a-3e"></a>醍醐味漓。<a id="a-3f"></a>孰反是香。<a id="a-3g"></a>孰复是味。<a id="a-3h"></a>景云大师。<a id="a-3i"></a>景云之生。<a id="a-3j"></a>一匡苾刍。<a id="a-3k"></a>中兴毗尼。<a id="a-3l"></a>景云之灭。<a id="a-3m"></a>众将安仰。<a id="a-3n"></a>法将畴依。<a id="a-3o"></a>昔景云来。<a id="a-3p"></a>行道者随。<a id="a-3q"></a>入室者归。<a id="a-3r"></a>今景云去。<a id="a-3s"></a>升堂者思。<a id="a-3t"></a>入室者悲。<a id="a-3u"></a>庐峰之西。<a id="a-3v"></a>虎溪之南。<a id="a-3w"></a>石塔巍巍。<a id="a-3x"></a>有纪事者。<a id="a-3y"></a>以真实辞。<a id="a-3z"></a>书于塔碑。</p>
  <p id="a40">⊙(戊戌)　元和十三年禅师元浩卒。<a id="a-41"></a>浩弘台教。<a id="a-42"></a>翰林梁肃尝请撰涅槃经疏。<a id="a-43"></a>浩许之。<a id="a-44"></a>是夕感异梦。<a id="a-45"></a>喜以为瑞应。<a id="a-46"></a>即下笔自述所证。<a id="a-47"></a>其略曰。<a id="a-48"></a>予闻先觉云。<a id="a-49"></a>大宝流辉之不变曰常在。<a id="a-4A"></a>宥布和之盛典曰教。<a id="a-4B"></a>率土知化之归宗曰行。<a id="a-4C"></a>交感人心之至极曰证。<a id="a-4D"></a>然则以道行御其时。<a id="a-4E"></a>以法性合其运。<a id="a-4F"></a>当应物之际。<a id="a-4G"></a>与显晦同其光。<a id="a-4H"></a>恢扬至化自他昭著者。<a id="a-4I"></a>实播厥鸿名。<a id="a-4J"></a>钦恭文思协和至极。<a id="a-4K"></a>四德克彰者。<a id="a-4L"></a>实存乎妙体。<a id="a-4M"></a>格变群家历观诸行。<a id="a-4N"></a>至典克修庶绩有成者。<a id="a-4O"></a>实赖乎本宗。<a id="a-4P"></a>信以授人大。<a id="a-4Q"></a>明宗极。<a id="a-4R"></a>厥旨厥几有补于将来者。<a id="a-4S"></a>实存乎妙用。<a id="a-4T"></a>综博群玄以立成训。<a id="a-4U"></a>风行十方率用归顺者。<a id="a-4V"></a>实存乎妙教矣。<a id="a-4W"></a>议者以浩疏比王辅嗣易。<a id="a-4X"></a>而与清凉华严疏抗衡焉。</p>
  <p id="a4Y">⊙是年正月丁亥。<a id="a-4Z"></a>诏迎凤翔法门寺佛骨入于京师。<a id="a-4a"></a>帝御安福门迎拜。<a id="a-4b"></a>留禁中供养三日。<a id="a-4c"></a>乃送诸寺。<a id="a-4d"></a>王公士庶奔走膜拜。<a id="a-4e"></a>具释部威仪及太常长安万年音乐。<a id="a-4f"></a>旌幢鼓吹腾沓系路。<a id="a-4g"></a>刑部侍郎韩愈上表曰。<a id="a-4h"></a>佛者夷狄之一法耳。<a id="a-4i"></a>自后汉时流入中国。<a id="a-4j"></a>上古未尝有也。<a id="a-4k"></a>昔黄帝在位百年。<a id="a-4l"></a>年百二十岁。<a id="a-4m"></a>少昊在位八十年。<a id="a-4n"></a>年一百岁。<a id="a-4o"></a>颛顼在位七十九年。<a id="a-4p"></a>年九十八岁。<a id="a-4q"></a>帝喾在位七十年。<a id="a-4r"></a>年一百五岁。<a id="a-4s"></a>帝尧在位九十八年。<a id="a-4t"></a>年一百一十八岁。<a id="a-4u"></a>帝舜及禹年皆百岁。<a id="a-4v"></a>此时天下太平百姓安乐寿考。<a id="a-4w"></a>然而中国未有佛也。<a id="a-4x"></a>其后汤亦百岁。<a id="a-4y"></a>汤孙太戊在位七十五年。<a id="a-4z"></a>武丁在位五十九年。<a id="a-50"></a>书史不言其寿。<a id="a-51"></a>推其年数。<a id="a-52"></a>盖不减百岁。<a id="a-53"></a>周文王年九十七岁。<a id="a-54"></a>武王年九十三岁。<a id="a-55"></a>穆王在位百年。<a id="a-56"></a>此时佛法亦未至中国。<a id="a-57"></a>非因事佛而致然也。<a id="a-58"></a>汉明帝时始有佛法。<a id="a-59"></a>明帝在位才十八年。<a id="a-5A"></a>其后乱亡相继运祚不长。<a id="a-5B"></a>宋齐梁陈元魏已下。<a id="a-5C"></a>事佛渐谨。<a id="a-5D"></a>年代尤促。<a id="a-5E"></a>惟梁武在位四十八年。<a id="a-5F"></a>前后三舍身事佛。<a id="a-5G"></a>宗庙之祭不用牲牢。<a id="a-5H"></a>尽日一食止于菜果。<a id="a-5I"></a>后为侯景所逼饿死台城。<a id="a-5J"></a>国亦寻灭。<a id="a-5K"></a>事佛求福反更得[咼*旡]。<a id="a-5L"></a>由此观之。<a id="a-5M"></a>佛不足信亦可知矣。<a id="a-5N"></a>高祖始受隋禅则议除之。<a id="a-5O"></a>当时群臣识见不远。<a id="a-5P"></a>不能深知先王之道。<a id="a-5Q"></a>古今之宜推阐圣明以救其弊。<a id="a-5R"></a>其事遂止。<a id="a-5S"></a>臣常恨焉。<a id="a-5T"></a>伏惟睿圣文武皇帝陛下神圣英武。<a id="a-5U"></a>数千百年已来。<a id="a-5V"></a>未有伦比。<a id="a-5W"></a>即位之初不许度人为僧尼。<a id="a-5X"></a>道士不许别立寺观。<a id="a-5Y"></a>臣当时以为高祖之志必行于陛下。<a id="a-5Z"></a>今纵未能即行。<a id="a-5a"></a>岂可纵之令盛也。<a id="a-5b"></a>今陛下令群僧迎佛骨于凤翔。<a id="a-5c"></a>御楼以观[臼/丌]入大内。<a id="a-5d"></a>又令诸寺迭加供养。<a id="a-5e"></a>臣虽至愚。<a id="a-5f"></a>必知陛下不惑于佛作此崇奉而祈福祚也。<a id="a-5g"></a>直以丰年人乐。<a id="a-5h"></a>徇人心为京都士庶设诡异之观戏玩之具耳。<a id="a-5i"></a>安有圣明若此而肯信此等事哉。<a id="a-5j"></a>然百姓愚冥易惑难晓。<a id="a-5k"></a>苟见陛下如此。<a id="a-5l"></a>将谓真心信佛。<a id="a-5m"></a>皆云。<a id="a-5n"></a>天子大圣尚一心信向。<a id="a-5o"></a>百姓微贱于佛岂合更惜身命。<a id="a-5p"></a>以至灼顶燔指十百为群。<a id="a-5q"></a>解衣散钱自朝至莫。<a id="a-5r"></a>更相放效唯恐后时。<a id="a-5s"></a>老幼奔波弃其生业。<a id="a-5t"></a>若不即加禁遏。<a id="a-5u"></a>更历诸寺必有断臂脔身以为供养者。<a id="a-5v"></a>伤风败俗传笑四方。<a id="a-5w"></a>非细事也。<a id="a-5x"></a>佛本夷狄之人。<a id="a-5y"></a>与中国语言不通。<a id="a-5z"></a>衣服殊制。<a id="a-60"></a>口不道先王之法言。<a id="a-61"></a>身不服先王之法服。<a id="a-62"></a>不知君臣之义。<a id="a-63"></a>父子之情。<a id="a-64"></a>假如其身尚在。<a id="a-65"></a>奉其国命来朝京师。<a id="a-66"></a>陛下容而接之。<a id="a-67"></a>不过宣政一见礼宾一设赐衣一袭卫而出之于境不令惑于众也。<a id="a-68"></a>况其身死已久。<a id="a-69"></a>枯朽之骨。<a id="a-6A"></a>凶秽之余。<a id="a-6B"></a>岂宜以入宫禁。<a id="a-6C"></a>孔子曰。<a id="a-6D"></a>敬鬼神而远之。<a id="a-6E"></a>古之诸侯吊于其国。<a id="a-6F"></a>必令巫祝先以桃茢袚除不祥然后进吊。<a id="a-6G"></a>今无故取朽秽之物。<a id="a-6H"></a>亲临观之。<a id="a-6I"></a>巫祝不先桃茢不用。<a id="a-6J"></a>群臣不言其非。<a id="a-6K"></a>御史不举其失。<a id="a-6L"></a>臣实耻之。<a id="a-6M"></a>乞以此骨付之水火。<a id="a-6N"></a>永绝根本。<a id="a-6O"></a>断天下之疑。<a id="a-6P"></a>绝后代之惑。<a id="a-6Q"></a>使天下之人知大圣之所作为出于寻常万万也。<a id="a-6R"></a>佛如有灵能作祸崇。<a id="a-6S"></a>凡有殃咎宜加臣身。<a id="a-6T"></a>上天鉴临臣不怨悔。<a id="a-6U"></a>表入。</p>
  <p id="a6V">帝大怒。<a id="a-6W"></a>持以示宰相。<a id="a-6X"></a>将抵以死。<a id="a-6Y"></a>裴度崔群曰。<a id="a-6Z"></a>愈言讦啎。<a id="a-6a"></a>罪之诚宜。<a id="a-6b"></a>然非内怀至忠。<a id="a-6c"></a>安能及此。<a id="a-6d"></a>愿少宽假以来谏诤。<a id="a-6e"></a>帝曰。<a id="a-6f"></a>愈言我奉佛太过。<a id="a-6g"></a>犹可容。<a id="a-6h"></a>至谓东汉奉佛已后。<a id="a-6i"></a>天子咸夭促。<a id="a-6j"></a>言何乖刺耶。<a id="a-6k"></a>愈人臣。<a id="a-6l"></a>狂忘敢尔。<a id="a-6m"></a>于是戚里诸王旧臣。<a id="a-6n"></a>皆为愈哀请。<a id="a-6o"></a>遂贬潮州刺史。</p>
  <p id="a6p">⊙(己亥)　元和十四年。<a id="a-6q"></a>潮州刺史韩愈到郡之初。<a id="a-6r"></a>以表哀谢。<a id="a-6s"></a>劝帝东封太山。<a id="a-6t"></a>久而无报。<a id="a-6u"></a>因祀神海上。<a id="a-6v"></a>登灵山遇禅师大颠。<a id="a-6w"></a>而问愈曰。<a id="a-6x"></a>子之来官于南。<a id="a-6y"></a>闻以其言之直也。<a id="a-6z"></a>今子之貌郁然似有不怿何也。<a id="a-70"></a>对曰。<a id="a-71"></a>愈之用于朝而享禄厚矣。<a id="a-72"></a>一旦以忠言不用。<a id="a-73"></a>夺刑部侍郎窜逐八千里之海上。<a id="a-74"></a>播越岭海丧吾女孥。<a id="a-75"></a>及至潮阳飓风鳄鱼患祸不测。<a id="a-76"></a>毒雾瘴氛日夕发作。<a id="a-77"></a>愈少多病。<a id="a-78"></a>发白齿豁。<a id="a-79"></a>今复忧前黜于无人之地。<a id="a-7A"></a>其生讵可保乎。<a id="a-7B"></a>愈之来也。<a id="a-7C"></a>道出广陵庙而祷之。<a id="a-7D"></a>幸蒙其力而卒以无恙。<a id="a-7E"></a>以主上有中兴之功。<a id="a-7F"></a>已奏章道之。<a id="a-7G"></a>使定乐章告神明东巡太山奏功皇天。<a id="a-7H"></a>傥其有意于此。<a id="a-7I"></a>则庶几召愈述作功德歌诗。<a id="a-7J"></a>而荐之郊庙焉。<a id="a-7K"></a>愈早夜待之而未至。<a id="a-7L"></a>万万一于速归。<a id="a-7M"></a>愈安能有怿乎。<a id="a-7N"></a>大颠曰。<a id="a-7O"></a>子直言于朝也。<a id="a-7P"></a>忠于君而不顾其身耶。<a id="a-7Q"></a>抑尚顾其身而强言之以徇名耶。<a id="a-7R"></a>忠于君而不顾其身。<a id="a-7S"></a>言用则为君之荣。<a id="a-7T"></a>言不用而已有放逐。<a id="a-7U"></a>是其职耳。<a id="a-7V"></a>何介介于胸中哉。<a id="a-7W"></a>若尚顾其身而强言也。<a id="a-7X"></a>则言用而获忠直之名。<a id="a-7Y"></a>享报言之利。<a id="a-7Z"></a>不用而逐。<a id="a-7a"></a>亦事之必至也。<a id="a-7b"></a>苟患乎逐。<a id="a-7c"></a>则盍勿言而已。<a id="a-7d"></a>且吾闻之。<a id="a-7e"></a>为人臣者不择地而安。<a id="a-7f"></a>不重势而行。<a id="a-7g"></a>今子遇逐而不怿。<a id="a-7h"></a>趋时而求徇。<a id="a-7i"></a>殆非人臣之善也。<a id="a-7j"></a>且子之死生祸福岂不悬诸天乎。<a id="a-7k"></a>子姑自内修而外任命可也。<a id="a-7l"></a>彼广陵其能福汝耶。<a id="a-7m"></a>主上今继天宝之后。<a id="a-7n"></a>奸臣负国而讨之不暇。<a id="a-7o"></a>粮馈云合杀人盈野仅能克乎而疮痍未瘳。<a id="a-7p"></a>方此之际。<a id="a-7q"></a>而子又欲封禅告功以骚动天下。<a id="a-7r"></a>而属意在乎己之欲归。<a id="a-7s"></a>子奚忍于是耶。<a id="a-7t"></a>且夫以穷自乱而祭其鬼。<a id="a-7u"></a>是不知命也。<a id="a-7v"></a>动天下而不顾以便已。<a id="a-7w"></a>是不知仁也。<a id="a-7x"></a>强言以干忠遇困而抑郁。<a id="a-7y"></a>是不知义也。<a id="a-7z"></a>以乱为治而告皇天。<a id="a-80"></a>是不知礼也。<a id="a-81"></a>而子何以为之。<a id="a-82"></a>且子之遭黜也。<a id="a-83"></a>其所言者何事乎。<a id="a-84"></a>愈曰。<a id="a-85"></a>主上迎佛骨于凤翔。<a id="a-86"></a>而复舁入大内。<a id="a-87"></a>愈以为佛者夷狄之一法耳。<a id="a-88"></a>自后汉时流入中国。<a id="a-89"></a>上古未尝有也。<a id="a-8A"></a>昔者黄帝尧舜禹汤文武之际。<a id="a-8B"></a>天下无佛。<a id="a-8C"></a>是以年祚永久。<a id="a-8D"></a>晋宋梁魏事佛弥谨。<a id="a-8E"></a>而世莫不夭且乱。<a id="a-8F"></a>愈恐主上之惑于此。<a id="a-8G"></a>是以不顾其身而斥之。<a id="a-8H"></a>大颠曰。<a id="a-8I"></a>若是则子之言谬矣。<a id="a-8J"></a>且佛也者覆天人之大器也。<a id="a-8K"></a>其道则妙万物而为言。<a id="a-8L"></a>其言则尽幽明性命之理。<a id="a-8M"></a>其教则舍恶而趍善。<a id="a-8N"></a>去伪而归真。<a id="a-8O"></a>其亲天下犹父之于子也。<a id="a-8P"></a>而子毁之。<a id="a-8Q"></a>是犹子而刃父也。<a id="a-8R"></a>盖吾闻之。<a id="a-8S"></a>善观人者观其道之所存。<a id="a-8T"></a>而不较其所居之地。<a id="a-8U"></a>桀纣之君。<a id="a-8V"></a>跖蹻之臣。<a id="a-8W"></a>皆中国人也。<a id="a-8X"></a>然不可法者。<a id="a-8Y"></a>以其无道也。<a id="a-8Z"></a>舜生于东夷。<a id="a-8a"></a>文王于西夷。<a id="a-8b"></a>由余生于戎。<a id="a-8c"></a>季札出于蛮。<a id="a-8d"></a>彼二圣二贤者。<a id="a-8e"></a>岂可谓之夷狄而不法乎。<a id="a-8f"></a>今子不观佛之道而徒以为夷狄。<a id="a-8g"></a>何言之陋也。<a id="a-8h"></a>子必以为上古未有佛而不法耶。<a id="a-8i"></a>则孔子孟轲生于衰周。<a id="a-8j"></a>而[山/(乏-之+虫)]尤瞽叟生于上古矣。<a id="a-8k"></a>岂可舍衰周之圣贤。<a id="a-8l"></a>而法上古之凶顽哉。<a id="a-8m"></a>子以五帝三王之代为未有佛而长寿也。<a id="a-8n"></a>则外丙二年。<a id="a-8o"></a>仲壬四年。<a id="a-8p"></a>何其夭耶。<a id="a-8q"></a>以汉陈之间而人主夭且乱也。<a id="a-8r"></a>则汉明为一代之英主。<a id="a-8s"></a>梁武寿至八十有六。<a id="a-8t"></a>岂必皆夭且乱耶。<a id="a-8u"></a>愈攘袂厉色而言曰。<a id="a-8v"></a>尔之所谓佛者。<a id="a-8w"></a>口不道先王之法言。<a id="a-8x"></a>而妄倡乎轮回生死之说。<a id="a-8y"></a>身不践仁义忠信之行。<a id="a-8z"></a>而诈造乎报应祸福之故。<a id="a-90"></a>无君臣之义。<a id="a-91"></a>无父子之亲。<a id="a-92"></a>使其徒不耕而食。<a id="a-93"></a>不蚕而衣。<a id="a-94"></a>以残贼先王之道。<a id="a-95"></a>愈安得默而不斥之乎。<a id="a-96"></a>大颠曰。<a id="a-97"></a>甚矣子之不达也。<a id="a-98"></a>有人于此终日数十而不知二五。<a id="a-99"></a>则人必以为狂矣。<a id="a-9A"></a>子之终日言仁义忠信。<a id="a-9B"></a>而不知佛之言常乐我净。<a id="a-9C"></a>诚无以异也。<a id="a-9D"></a>得非数十而不知二五乎。<a id="a-9E"></a>且子计尝诵佛书矣。<a id="a-9F"></a>其疑与先王异者。<a id="a-9G"></a>可道之乎。<a id="a-9H"></a>曰愈何暇读彼之书。<a id="a-9I"></a>大颠曰。<a id="a-9J"></a>子未尝读彼之书。<a id="a-9K"></a>则安知不谈先王之法言耶。<a id="a-9L"></a>且子无乃自以尝读孔子之书而遂疑彼之非乎。<a id="a-9M"></a>抑闻人以为非而遂非之乎。<a id="a-9N"></a>苟自以尝读孔子之书而遂疑彼之非。<a id="a-9O"></a>是舜犬也。<a id="a-9P"></a>闻人以为非而遂非之。<a id="a-9Q"></a>是妾妇也。<a id="a-9R"></a>昔者舜馆畜犬焉。<a id="a-9S"></a>犬之旦莫所见者唯舜。<a id="a-9T"></a>一日尧过而吠之。<a id="a-9U"></a>非爱舜而恶尧也。<a id="a-9V"></a>以所常见者唯舜。<a id="a-9W"></a>而未尝见尧也。<a id="a-9X"></a>今子常以孔子为学。<a id="a-9Y"></a>而未尝读佛之书。<a id="a-9Z"></a>遂从而怪之。<a id="a-9a"></a>是舜犬之说也。<a id="a-9b"></a>吾闻之。<a id="a-9c"></a>女子嫁也。<a id="a-9d"></a>母送之曰。<a id="a-9e"></a>往之汝家必敬必戒。<a id="a-9f"></a>无违夫子。<a id="a-9g"></a>然则从人者妾妇之事。<a id="a-9h"></a>安可从人之非而不考其所以非之者乎。<a id="a-9i"></a>夫轮回生死非妄造也。<a id="a-9j"></a>此天地之至数。<a id="a-9k"></a>幽明之妙理也。<a id="a-9l"></a>以物理观之。<a id="a-9m"></a>则凡有形于天地之间者。<a id="a-9n"></a>未尝不往复生死相与循环也。<a id="a-9o"></a>草木之根荄着于地。<a id="a-9p"></a>因阳之煦而生。<a id="a-9q"></a>则为枝为叶为花为实。<a id="a-9r"></a>气之散则萎然而槁矣。<a id="a-9s"></a>及阳之复煦又生焉。<a id="a-9t"></a>性识根荄也。<a id="a-9u"></a>枝叶花实者人之体也。<a id="a-9v"></a>则其往复又何怪焉。<a id="a-9w"></a>孔子曰。<a id="a-9x"></a>原始要终。<a id="a-9y"></a>故知死生之说。<a id="a-9z"></a>夫终则复始天行也。<a id="a-A0"></a>况于人而不死而复生乎。<a id="a-A1"></a>庄周曰。<a id="a-A2"></a>万物出于机入于机。<a id="a-A3"></a>贾谊曰。<a id="a-A4"></a>化为异类兮。<a id="a-A5"></a>又何足患。<a id="a-A6"></a>此皆轮回之说。<a id="a-A7"></a>不俟于佛而明也。<a id="a-A8"></a>焉得谓之妄乎。<a id="a-A9"></a>且子以祸福报应。<a id="a-AA"></a>为佛之诈造。<a id="a-AB"></a>此尤足以见子之非也。<a id="a-AC"></a>夫积善积恶随作随应。<a id="a-AD"></a>其主张皆气焰熏蒸神理自然之应耳。<a id="a-AE"></a>易曰。<a id="a-AF"></a>积善之家必有余庆。<a id="a-AG"></a>积不善之家必有余殃。<a id="a-AH"></a>又曰。<a id="a-AI"></a>鬼神害盈而福谦。<a id="a-AJ"></a>曾子曰。<a id="a-AK"></a>戒之戒之。<a id="a-AL"></a>出乎尔者反乎尔者也。<a id="a-AM"></a>此报应之说也。<a id="a-AN"></a>唯佛能隐恻乎天下之祸福。<a id="a-AO"></a>是以彰明较著。<a id="a-AP"></a>言其必至之理。<a id="a-AQ"></a>使不自陷乎此耳。<a id="a-AR"></a>岂诈造哉。<a id="a-AS"></a>又言。<a id="a-AT"></a>佛无君臣之义。<a id="a-AU"></a>父子之亲。<a id="a-AV"></a>此固非子之所及也。<a id="a-AW"></a>事固有在方之内者。<a id="a-AX"></a>有在方之外者。<a id="a-AY"></a>方之内者众人所共守之。<a id="a-AZ"></a>方之外者非天下之至神莫之能及也。<a id="a-Aa"></a>故圣人之为言也。<a id="a-Ab"></a>有与众人共守而言之者。<a id="a-Ac"></a>有尽天下之至神而言之者。<a id="a-Ad"></a>彼各有所当也。<a id="a-Ae"></a>孔子之言道也。<a id="a-Af"></a>极之则无思无为。<a id="a-Ag"></a>寂然不动感而遂通。<a id="a-Ah"></a>此非众人所共守之言也。<a id="a-Ai"></a>众人而不思不为。<a id="a-Aj"></a>则天下之理几乎息矣。<a id="a-Ak"></a>此不可不察也。<a id="a-Al"></a>佛之与人子言必依于孝。<a id="a-Am"></a>与人臣言必依于忠。<a id="a-An"></a>此众人所共守之言也。<a id="a-Ao"></a>及其言之至。<a id="a-Ap"></a>则有至于无心。<a id="a-Aq"></a>非唯无心也。<a id="a-Ar"></a>则有至于无我。<a id="a-As"></a>非唯无我也。<a id="a-At"></a>则又至于无生。<a id="a-Au"></a>非生矣则阴阳之序不能乱。<a id="a-Av"></a>而天地之数不能役也。<a id="a-Aw"></a>则其于君臣父子。<a id="a-Ax"></a>固有在矣。<a id="a-Ay"></a>此岂可为单见浅闻者道哉。<a id="a-Az"></a>子又疑佛之徒不耕不蚕而衣食。<a id="a-B0"></a>且儒者亦不耕不蚕何也。<a id="a-B1"></a>愈曰。<a id="a-B2"></a>儒者之道。<a id="a-B3"></a>其君用之则安富尊荣。<a id="a-B4"></a>其子弟从之则孝悌忠信。<a id="a-B5"></a>是以不耕不蚕而不为素餐也。<a id="a-B6"></a>大颠曰。<a id="a-B7"></a>然则佛之徒亦有所益于人故也。<a id="a-B8"></a>今子徒见末世未有如佛者蚕食于人。<a id="a-B9"></a>而独不思今之未能如孔孟者亦蚕食于人乎。<a id="a-BA"></a>今吾告汝以佛之理。<a id="a-BB"></a>盖无方者也。<a id="a-BC"></a>无体者也。<a id="a-BD"></a>妙之又妙者也。<a id="a-BE"></a>其比则天也。<a id="a-BF"></a>有人于此终日誉天而天不加荣。<a id="a-BG"></a>终日诟天而天不加损。<a id="a-BH"></a>然则誉之诟之者皆过也。<a id="a-BI"></a>夫自汉至于今。<a id="a-BJ"></a>历年如此其久也。<a id="a-BK"></a>天下事物变革如此其多也。<a id="a-BL"></a>君臣士民如此其众也。<a id="a-BM"></a>天地神明如此其不可诬也。<a id="a-BN"></a>而佛之说乃行于中。<a id="a-BO"></a>无敢议而去之者。<a id="a-BP"></a>此必有以蔽天地而不耻。<a id="a-BQ"></a>关百圣而不惭。<a id="a-BR"></a>妙理存乎其间。<a id="a-BS"></a>然后至此也。<a id="a-BT"></a>子盍深思之乎。<a id="a-BU"></a>愈曰。<a id="a-BV"></a>吾非訾佛以立异。<a id="a-BW"></a>盖吾所谓道者。<a id="a-BX"></a>博爱之谓仁。<a id="a-BY"></a>行而宜之之谓义。<a id="a-BZ"></a>由是而之焉之谓道。<a id="a-Ba"></a>足乎己无待于外之谓德。<a id="a-Bb"></a>仁与义为定名。<a id="a-Bc"></a>道与德为虚位。<a id="a-Bd"></a>此孔子之道而皆不同也。<a id="a-Be"></a>大颠曰。<a id="a-Bf"></a>子之不知佛者。<a id="a-Bg"></a>为其不知孔子也。<a id="a-Bh"></a>使子而知孔子。<a id="a-Bi"></a>则佛之义亦明矣。<a id="a-Bj"></a>子之所谓仁与义为定名。<a id="a-Bk"></a>道与德为虚位者。<a id="a-Bl"></a>皆孔子之所弃也。<a id="a-Bm"></a>愈曰。<a id="a-Bn"></a>何谓也。<a id="a-Bo"></a>大颠曰。<a id="a-Bp"></a>孔子不云。<a id="a-Bq"></a>志于道据于德依于仁游于艺。<a id="a-Br"></a>盖道也者百行之首也。<a id="a-Bs"></a>仁不足名之。<a id="a-Bt"></a>周公之语六德。<a id="a-Bu"></a>曰知仁信义中和。<a id="a-Bv"></a>盖德也者仁义之原。<a id="a-Bw"></a>而仁义也者德之一偏也。<a id="a-Bx"></a>岂以道德而为虚位哉。<a id="a-By"></a>子贡以博施济众为仁。<a id="a-Bz"></a>孔子变色曰。<a id="a-C0"></a>何事于仁。<a id="a-C1"></a>必也圣乎。<a id="a-C2"></a>是仁不足以为圣也。<a id="a-C3"></a>乌知孔子之所谓哉。<a id="a-C4"></a>今吾教汝以学者。<a id="a-C5"></a>必先考乎道之远者焉。<a id="a-C6"></a>道之远则吾之志不能测者矣。<a id="a-C7"></a>则必亲夫人之贤于我者之所向而从之。<a id="a-C8"></a>彼之人贤于我者。<a id="a-C9"></a>以此为是矣。<a id="a-CA"></a>而我反见其非。<a id="a-CB"></a>则是我必有所未尽知者也。<a id="a-CC"></a>是故深思彼之所是而力求之。<a id="a-CD"></a>则庶几乎有所发也。<a id="a-CE"></a>今子自恃通四海异方之学而文章旁礴。<a id="a-CF"></a>孰如姚秦之罗什乎。<a id="a-CG"></a>子之知来藏往。<a id="a-CH"></a>孰如晋之佛图澄乎。<a id="a-CI"></a>子之尽万物不动其心。<a id="a-CJ"></a>孰如梁之宝志乎。<a id="a-CK"></a>愈默然良久曰。<a id="a-CL"></a>不如也。<a id="a-CM"></a>大颠曰。<a id="a-CN"></a>子之才既不如彼矣。<a id="a-CO"></a>彼之所从事者。<a id="a-CP"></a>而子反以为非。<a id="a-CQ"></a>然则岂有高才而不知子之所知者耶。<a id="a-CR"></a>今子屑屑于形器之内。<a id="a-CS"></a>奔走乎声色利欲之间。<a id="a-CT"></a>少不如志则愤郁悲躁。<a id="a-CU"></a>若将不容其生。<a id="a-CV"></a>何以异于蚊虻争秽壤于积[葶-丁+呆]之间哉。<a id="a-CW"></a>于是愈瞠目而不收。<a id="a-CX"></a>气丧而不扬。<a id="a-CY"></a>反求其所答。<a id="a-CZ"></a>忙然有若自失。<a id="a-Ca"></a>逡巡谓大颠曰。<a id="a-Cb"></a>言尽于此乎。<a id="a-Cc"></a>大颠曰。<a id="a-Cd"></a>吾之所以告子者。<a id="a-Ce"></a>盖就子之所能而为之言。<a id="a-Cf"></a>非至乎至者也。<a id="a-Cg"></a>曰愈也不肖。<a id="a-Ch"></a>欲幸闻其至者可乎。<a id="a-Ci"></a>大颠曰。<a id="a-Cj"></a>去尔欲诚尔心宁尔神尽尔性。<a id="a-Ck"></a>穷物之理极天之命。<a id="a-Cl"></a>然后可闻也。<a id="a-Cm"></a>尔去吾不复言矣。<a id="a-Cn"></a>愈趋而出。<a id="a-Co"></a>秋八月己未。<a id="a-Cp"></a>帝与宰臣语次。<a id="a-Cq"></a>崔群以残暑尚烦。<a id="a-Cr"></a>目同列将退。<a id="a-Cs"></a>帝曰。<a id="a-Ct"></a>数日一见卿等。<a id="a-Cu"></a>时虽余热朕不为劳。<a id="a-Cv"></a>久之因语及愈有可怜者。<a id="a-Cw"></a>而皇甫镈素薄愈为人。<a id="a-Cx"></a>即奏曰。<a id="a-Cy"></a>愈终疏狂可且内移。<a id="a-Cz"></a>帝纳之。<a id="a-D0"></a>遂授袁州刺史。<a id="a-D1"></a>复造大颠之庐施衣二袭而请别曰。<a id="a-D2"></a>愈也将去师矣。<a id="a-D3"></a>幸闻一言。<a id="a-D4"></a>卒以相愈。<a id="a-D5"></a>大颠曰。<a id="a-D6"></a>吾闻易信人者。<a id="a-D7"></a>必其守易改。<a id="a-D8"></a>易誉人者。<a id="a-D9"></a>必其谤易发。<a id="a-DA"></a>子闻吾言而易信之矣。<a id="a-DB"></a>庸知复闻异端不复以我为非哉。<a id="a-DC"></a>遂不告。<a id="a-DD"></a>愈知其不可闻乃去。<a id="a-DE"></a>至袁州尚书孟简知愈与大颠游。<a id="a-DF"></a>以书抵愈嘉其改迷信向。<a id="a-DG"></a>愈答书称。<a id="a-DH"></a>大颠颇聪明识道理实能外形骸以理自胜。<a id="a-DI"></a>不为事物浸乱。<a id="a-DJ"></a>因与之往还也。<a id="a-DK"></a>近世黄山谷谓。<a id="a-DL"></a>愈见大颠之后。<a id="a-DM"></a>文章理胜而排佛之词亦少沮云。</p>
  <p id="aDN">论曰。<a id="a-DO"></a>旧史称。<a id="a-DP"></a>退之性愎讦。<a id="a-DQ"></a>当时达官皆薄其为人。<a id="a-DR"></a>及与李绅同列。<a id="a-DS"></a>绅耻居其下。<a id="a-DT"></a>数上疏讼其短。<a id="a-DU"></a>今新史则以退之排佛老之功比孟子。<a id="a-DV"></a>嘉祐中有西蜀龙先生者。<a id="a-DW"></a>忿其言太过。<a id="a-DX"></a>遂摘退之言行悖戾先儒者。<a id="a-DY"></a>条攻之。<a id="a-DZ"></a>一曰。<a id="a-Da"></a>老氏不可毁。<a id="a-Db"></a>二曰。<a id="a-Dc"></a>愈读墨子反孟玷孔。<a id="a-Dd"></a>若此类二十篇行于世。<a id="a-De"></a>及观外传见大颠之说。<a id="a-Df"></a>凡退之平生蹈伪于此疏脱尽矣。<a id="a-Dg"></a>欧阳文忠公尝叹曰。<a id="a-Dh"></a>虽退之复生不能自解免。<a id="a-Di"></a>得不谓天下至言哉。<a id="a-Dj"></a>而荆国王文公亦曰。<a id="a-Dk"></a>人有乐孟子拒杨墨也。<a id="a-Dl"></a>而以排佛老为己功。<a id="a-Dm"></a>呜呼庄子庄子所谓夏虫者。<a id="a-Dn"></a>其斯人之谓乎。<a id="a-Do"></a>道岁也。<a id="a-Dp"></a>圣人时也。<a id="a-Dq"></a>执一时而疑岁者。<a id="a-Dr"></a>终不闻道。<a id="a-Ds"></a>夫春起于冬而以冬为终。<a id="a-Dt"></a>终天下之道术者。<a id="a-Du"></a>其释氏乎。<a id="a-Dv"></a>不至于是者。<a id="a-Dw"></a>皆所谓夏虫也。<a id="a-Dx"></a>文公盖宋朝巨儒。<a id="a-Dy"></a>其论退之如此。<a id="a-Dz"></a>则外传之说。<a id="a-E0"></a>可不信夫。</p>
  <p id="aE1">⊙大颠禅师者。<a id="a-E2"></a>潮阳人。<a id="a-E3"></a>参南岳石头和上。<a id="a-E4"></a>一日石头问。<a id="a-E5"></a>何者是禅。<a id="a-E6"></a>师云。<a id="a-E7"></a>扬眉动目。<a id="a-E8"></a>石头云。<a id="a-E9"></a>除却扬眉动目外。<a id="a-EA"></a>将汝本来面目呈看。<a id="a-EB"></a>师云。<a id="a-EC"></a>请和上除却扬眉动目外鉴某甲。<a id="a-ED"></a>石头云。<a id="a-EE"></a>我除竟。<a id="a-EF"></a>师云。<a id="a-EG"></a>将呈和上了也。<a id="a-EH"></a>石头云。<a id="a-EI"></a>汝既将呈我心如何。<a id="a-EJ"></a>师云。<a id="a-EK"></a>不异和上。<a id="a-EL"></a>石头云。<a id="a-EM"></a>非关汝事。<a id="a-EN"></a>师云。<a id="a-EO"></a>本无物。<a id="a-EP"></a>石头云。<a id="a-EQ"></a>汝亦无物。<a id="a-ER"></a>师云。<a id="a-ES"></a>无物即是真物。<a id="a-ET"></a>石头云。<a id="a-EU"></a>真物不可得。<a id="a-EV"></a>汝心现量如此。<a id="a-EW"></a>大须护持。<a id="a-EX"></a>师后归住潮阳灵山。<a id="a-EY"></a>尝示众曰。<a id="a-EZ"></a>夫学道人须识自家本心。<a id="a-Ea"></a>多见时辈只认扬眉动目一语一默蓦头印可以为心要。<a id="a-Eb"></a>此实未了。<a id="a-Ec"></a>吾今为汝分明说出。<a id="a-Ed"></a>各须听取。<a id="a-Ee"></a>但除一切妄运想念现量。<a id="a-Ef"></a>即真汝心。<a id="a-Eg"></a>此心与尘境及守静时。<a id="a-Eh"></a>全无交涉。<a id="a-Ei"></a>即心是佛。<a id="a-Ej"></a>不待修治。<a id="a-Ek"></a>何故应机随照泠泠自用。<a id="a-El"></a>穷其用处了不可得。<a id="a-Em"></a>唤作妙用乃是本心。<a id="a-En"></a>大须护持不可容易。<a id="a-Eo"></a>侍郎韩愈尝问。<a id="a-Ep"></a>如何是道。<a id="a-Eq"></a>师良久。<a id="a-Er"></a>时三平为侍者。<a id="a-Es"></a>乃击禅床。<a id="a-Et"></a>师云。<a id="a-Eu"></a>作什么。<a id="a-Ev"></a>三平云。<a id="a-Ew"></a>先以定动。<a id="a-Ex"></a>后以智拔。<a id="a-Ey"></a>退之喜曰。<a id="a-Ez"></a>愈问道于师。<a id="a-F0"></a>却于侍者得个入处。<a id="a-F1"></a>遂辞而去。</p>
  <p id="aF2">⊙是年十月五日。<a id="a-F3"></a>刺史柳宗元卒。<a id="a-F4"></a>宗元字子厚。<a id="a-F5"></a>河东人。<a id="a-F6"></a>少精敏无不通达。<a id="a-F7"></a>为文章卓伟精致。<a id="a-F8"></a>一时辈行推仰。<a id="a-F9"></a>第博学宏词。<a id="a-FA"></a>累监察御史里行。<a id="a-FB"></a>善王叔文。<a id="a-FC"></a>叔文得罪贬永州司马。<a id="a-FD"></a>既居闲益自刻苦。<a id="a-FE"></a>务记览为词章。<a id="a-FF"></a>泛滥停蓄为深博无涯涘。<a id="a-FG"></a>而自肆于山水之间。<a id="a-FH"></a>凡十年。<a id="a-FI"></a>起为柳州刺史。<a id="a-FJ"></a>友人刘禹锡者得播州。<a id="a-FK"></a>宋元曰。<a id="a-FL"></a>播非人所居。<a id="a-FM"></a>而禹锡亲在堂吾不忍其穷。<a id="a-FN"></a>即具表欲以柳州授禹锡而自往播。<a id="a-FO"></a>会大臣亦为禹锡请。<a id="a-FP"></a>因改连州。<a id="a-FQ"></a>柳人以男女质钱。<a id="a-FR"></a>过时不赎则没为奴婢。<a id="a-FS"></a>宗元设方计悉赎归之。<a id="a-FT"></a>南方士人走数千里从宗元游。<a id="a-FU"></a>经指授者为文词皆有师法。<a id="a-FV"></a>世号柳柳州。<a id="a-FW"></a>卒年四十七。<a id="a-FX"></a>临终遍与友人书。<a id="a-FY"></a>托以后事。<a id="a-FZ"></a>文集三十三卷。<a id="a-Fa"></a>韩愈尝评曰。<a id="a-Fb"></a>雄深雅健似司马子长。<a id="a-Fc"></a>崔蔡不足多也。<a id="a-Fd"></a>既没柳人怀之。<a id="a-Fe"></a>其神降于州之后堂。<a id="a-Ff"></a>因庙于罗池。<a id="a-Fg"></a>血食至今存焉。</p>
  <p id="aFh">(庚子)　正月帝服金丹燥闷。<a id="a-Fi"></a>内竖畏诛而深宫秘邃。<a id="a-Fj"></a>故有不测之祸。<a id="a-Fk"></a>资治通鉴曰。<a id="a-Fl"></a>宪宗聪明果决得于天性。<a id="a-Fm"></a>选任忠良延纳善谋。<a id="a-Fn"></a>师老财屈异论辐辏。<a id="a-Fo"></a>而不为之疑。<a id="a-Fp"></a>盗发都邑屠害元戎。<a id="a-Fq"></a>而不为之惧。<a id="a-Fr"></a>卒能取灵夏清剑南。<a id="a-Fs"></a>诛浙西俘泽潞。<a id="a-Ft"></a>平淮南复齐鲁。<a id="a-Fu"></a>于是天下深根固蔕之盗。<a id="a-Fv"></a>皆狼顾鼠拱。<a id="a-Fw"></a>纳质效地稽颡入朝。<a id="a-Fx"></a>百年之忧一旦廓然矣。<a id="a-Fy"></a>然怠于防微。<a id="a-Fz"></a>变生肘腋。<a id="a-G0"></a>悲夫。</p>
  <p id="aG1">⊙是年有沙门北山和尚。<a id="a-G2"></a>讳神清字灵叟。<a id="a-G3"></a>而于王朝高谈。<a id="a-G4"></a>著述法华玄笺十卷。<a id="a-G5"></a>释氏年志三十卷。<a id="a-G6"></a>律疏要诀并俱舍诀等共百余卷。<a id="a-G7"></a>语录十卷。<a id="a-G8"></a>内外该括可为世范。<a id="a-G9"></a>受业于绵州开元寺。<a id="a-GA"></a>终于梓州惠义寺。<a id="a-GB"></a>於戏。</p>
  <p id="aGC">⊙(辛丑)　穆宗恒(宪宗第三子。<a id="a-GD"></a>登祚仁贤寿三十岁。<a id="a-GE"></a>葬于光陵在正位四年)改长庆。</p>
  <p id="aGF">(壬寅)　春时雪　太和公主　降金人　嫁回鹘。</p>
  <p id="aGG">⊙是年白居易。<a id="a-GH"></a>由中书舍人出为杭州刺史。<a id="a-GI"></a>闻鸟窠和尚道德。<a id="a-GJ"></a>枉驾见之。<a id="a-GK"></a>时鸟窠因长松槃屈如盖。<a id="a-GL"></a>遂栖止其上。<a id="a-GM"></a>居易问曰。<a id="a-GN"></a>禅师住处甚危险。<a id="a-GO"></a>师曰。<a id="a-GP"></a>太守危险尤甚。<a id="a-GQ"></a>曰弟子位镇江山。<a id="a-GR"></a>何险之有。<a id="a-GS"></a>师曰。<a id="a-GT"></a>薪火相交识浪不停。<a id="a-GU"></a>得非险乎。<a id="a-GV"></a>又问。<a id="a-GW"></a>如何是佛法大意。<a id="a-GX"></a>师曰。<a id="a-GY"></a>诸恶莫作众善奉行。<a id="a-GZ"></a>居易曰。<a id="a-Ga"></a>三岁孩儿也解恁么道。<a id="a-Gb"></a>师曰。<a id="a-Gc"></a>三岁孩儿虽说得。<a id="a-Gd"></a>八十翁翁行不得。<a id="a-Ge"></a>居易钦叹而去。<a id="a-Gf"></a>自是数从之问道。</p>
  <p id="aGg">⊙是岁穆宗遣左街僧录灵阜。<a id="a-Gh"></a>赍诏起汾阳无业禅师赴阙。<a id="a-Gi"></a>阜至。<a id="a-Gj"></a>宣诏毕稽首无业足下。<a id="a-Gk"></a>白曰。<a id="a-Gl"></a>主上此度恩旨不同。<a id="a-Gm"></a>愿师起赴。<a id="a-Gn"></a>无以他词固辟也。<a id="a-Go"></a>业笑曰。<a id="a-Gp"></a>贫道何德累烦人主。<a id="a-Gq"></a>汝可先行。<a id="a-Gr"></a>吾即往矣。<a id="a-Gs"></a>遂沐浴净发。<a id="a-Gt"></a>至中夕告门人惠愔等曰。<a id="a-Gu"></a>汝曹见闻觉知之性与太虚同寿。<a id="a-Gv"></a>不生不灭一切境界。<a id="a-Gw"></a>本自空寂无一法可得。<a id="a-Gx"></a>迷者为不了故即被境惑。<a id="a-Gy"></a>一为境惑流转不穷。<a id="a-Gz"></a>汝等当知心性本自有之。<a id="a-H0"></a>非因造作。<a id="a-H1"></a>犹如金刚不可破坏。<a id="a-H2"></a>一切诸法如影如响。<a id="a-H3"></a>无有实者。<a id="a-H4"></a>故经云。<a id="a-H5"></a>唯有一事实。<a id="a-H6"></a>余二则非真。<a id="a-H7"></a>常了一切空。<a id="a-H8"></a>无一法当情。<a id="a-H9"></a>是诸佛用心处。<a id="a-HA"></a>汝等勤而行之。<a id="a-HB"></a>言讫端坐而逝。<a id="a-HC"></a>阜回奏其事。<a id="a-HD"></a>帝钦叹久之。<a id="a-HE"></a>尝有僧问。<a id="a-HF"></a>十二分教流于此土。<a id="a-HG"></a>得道果者非止一二。<a id="a-HH"></a>云何祖师西来别唱玄宗。<a id="a-HI"></a>直指人心见性成佛。<a id="a-HJ"></a>只如上代高僧。<a id="a-HK"></a>并淹贯九流洞明三藏。<a id="a-HL"></a>如生肇融睿等。<a id="a-HM"></a>岂得不知佛法耶。<a id="a-HN"></a>师曰。<a id="a-HO"></a>诸佛不曾出世。<a id="a-HP"></a>亦无一法与人。<a id="a-HQ"></a>但随病施方。<a id="a-HR"></a>遂有十二分教。<a id="a-HS"></a>如将蜜果换苦葫芦。<a id="a-HT"></a>淘汝诸人业根都无实事。<a id="a-HU"></a>神通变化及百千三昧门。<a id="a-HV"></a>化彼天魔外道。<a id="a-HW"></a>福智二严为破执有滞空之见。<a id="a-HX"></a>若不会道及祖师意论什么生肇融睿。<a id="a-HY"></a>如今天下解禅解道如河沙数。<a id="a-HZ"></a>说佛说心有百千亿。<a id="a-Ha"></a>纤尘不去未免轮回。<a id="a-Hb"></a>思念不忘尽从沉坠。<a id="a-Hc"></a>如斯之类尚不识业果。<a id="a-Hd"></a>妄谓上流并他先德。<a id="a-He"></a>但言触目无非佛事。<a id="a-Hf"></a>举足皆是道场。<a id="a-Hg"></a>原其所习。<a id="a-Hh"></a>不如一个五戒十善凡夫。<a id="a-Hi"></a>观其发言。<a id="a-Hj"></a>嫌他二乘十地菩萨。<a id="a-Hk"></a>且醍醐上味为世珍奇。<a id="a-Hl"></a>遇斯等人翻成毒药。<a id="a-Hm"></a>南山尚不许呼为大乘。<a id="a-Hn"></a>学语之流争锋唇吻之间。<a id="a-Ho"></a>鼓论不根之事。<a id="a-Hp"></a>并他先德。<a id="a-Hq"></a>诚实苦哉。<a id="a-Hr"></a>只如野逸高人。<a id="a-Hs"></a>犹解枕流漱石弃其荣禄。<a id="a-Ht"></a>亦有安国理民之谋。<a id="a-Hu"></a>征而不起。<a id="a-Hv"></a>况我禅宗途路且别。<a id="a-Hw"></a>看他古德道人得意之后。<a id="a-Hx"></a>茅茨石室向折脚铛子里煮饭吃过。<a id="a-Hy"></a>三十二十年名利不干怀。<a id="a-Hz"></a>财宝不系念。<a id="a-I0"></a>大忘人世隐迹岩丛。<a id="a-I1"></a>君王命而不来。<a id="a-I2"></a>诸侯请而不赴。<a id="a-I3"></a>岂同时辈贪名爱利汨没世途。<a id="a-I4"></a>如短贩人。<a id="a-I5"></a>有少希求而忘大果。<a id="a-I6"></a>十地诸圣玄通佛理。<a id="a-I7"></a>岂不如一个博地凡夫。<a id="a-I8"></a>实无此理。<a id="a-I9"></a>他说法如云如雨。<a id="a-IA"></a>犹被佛呵见性如隔罗縠。<a id="a-IB"></a>只为情存圣量见在因果。<a id="a-IC"></a>未能逾越圣情过诸影迹。<a id="a-ID"></a>先贤古德硕学高人。<a id="a-IE"></a>博达古今洞明教网。<a id="a-IF"></a>盖为识学诠文水乳难辨。<a id="a-IG"></a>不明自理念静求真。<a id="a-IH"></a>嗟乎得人身者如爪甲上土。<a id="a-II"></a>失人身者如大地土。<a id="a-IJ"></a>良可伤惜。<a id="a-IK"></a>设悟理之者有一知半解。<a id="a-IL"></a>不知是悟中之则入理之门。<a id="a-IM"></a>便谓永脱世累轻忽上流。<a id="a-IN"></a>致使心漏不尽理地不明。<a id="a-IO"></a>空到老死无成虚延岁月。<a id="a-IP"></a>且聪明不能敌生死。<a id="a-IQ"></a>干惠未免轮回。<a id="a-IR"></a>共兄弟论实不论虚。<a id="a-IS"></a>只这口食身衣。<a id="a-IT"></a>尽是欺贤罔圣求得将来。<a id="a-IU"></a>他心惠眼。<a id="a-IV"></a>观之如饮脓血相似。<a id="a-IW"></a>总须偿他始得。<a id="a-IX"></a>阿那个是有道果自然感得他信施来。<a id="a-IY"></a>学般若菩萨不得自谩。<a id="a-IZ"></a>如冰凌上行剑刃上走。<a id="a-Ia"></a>临命终时。<a id="a-Ib"></a>一毫凡圣情量不尽。<a id="a-Ic"></a>纤尘思念不忘。<a id="a-Id"></a>随念受生。<a id="a-Ie"></a>轻重五阴向驴胎马腹里托质。<a id="a-If"></a>泥犁镬汤里煮煠一遍了。<a id="a-Ig"></a>从前记持忆想见解智慧。<a id="a-Ih"></a>都卢一时失却。<a id="a-Ii"></a>依前再为蝼蚁。<a id="a-Ij"></a>从头又作蚊虻。<a id="a-Ik"></a>虽是善因而招恶果。<a id="a-Il"></a>且图个什么。<a id="a-Im"></a>兄弟只为贪欲成性。<a id="a-In"></a>二十五有向脚跟下系着。<a id="a-Io"></a>无成辨之期。<a id="a-Ip"></a>祖师观此土众生有大乘根性。<a id="a-Iq"></a>惟传心印指示迷情。<a id="a-Ir"></a>得之者即不拣凡之与圣愚之与知。<a id="a-Is"></a>且多虚不如少实。<a id="a-It"></a>大丈夫儿如今直下休去歇去顿息万缘。<a id="a-Iu"></a>越生死流迥出常格。<a id="a-Iv"></a>灵光独照物累不拘。<a id="a-Iw"></a>巍巍堂堂三界独步。<a id="a-Ix"></a>何必身长丈六紫磨金辉项佩圆光广长舌相。<a id="a-Iy"></a>以色见我是行邪道。<a id="a-Iz"></a>设有眷属庄严不求自得。<a id="a-J0"></a>山河大地不碍眼光。<a id="a-J1"></a>得大总持一闻千悟。<a id="a-J2"></a>都不希求一餐之直。<a id="a-J3"></a>汝等诸人傥不如是。<a id="a-J4"></a>祖师来至此土非常。<a id="a-J5"></a>有损有益。<a id="a-J6"></a>有益者。<a id="a-J7"></a>千万人中捞漉一个半个堪为法器。<a id="a-J8"></a>有损者。<a id="a-J9"></a>如前已明。<a id="a-JA"></a>从他依三乘教法修行不妨。<a id="a-JB"></a>却得四果三贤进修之分。<a id="a-JC"></a>所以先德云。<a id="a-JD"></a>了即业障本来空。<a id="a-JE"></a>未了应须偿宿债。<a id="a-JF"></a>师宪宗穆宗两朝。<a id="a-JG"></a>凡三诏不赴。<a id="a-JH"></a>既没赐谥大达禅师。</p>
  <p id="aJI">⊙澧州龙潭崇信禅师。<a id="a-JJ"></a>本渚宫卖饼家子也。<a id="a-JK"></a>史失其姓。<a id="a-JL"></a>少时英异。<a id="a-JM"></a>初悟禅师居天皇寺。<a id="a-JN"></a>人莫之测。<a id="a-JO"></a>师家于寺巷。<a id="a-JP"></a>日常以十饼馈之。<a id="a-JQ"></a>悟受之。<a id="a-JR"></a>每食异常留一饼曰。<a id="a-JS"></a>吾惠汝以荫子孙。<a id="a-JT"></a>一日退而省其私曰。<a id="a-JU"></a>饼是我持去。<a id="a-JV"></a>何以反遗我邪。<a id="a-JW"></a>宁别有旨乎。<a id="a-JX"></a>遂告问焉。<a id="a-JY"></a>悟曰。<a id="a-JZ"></a>是汝持来。<a id="a-Ja"></a>复汝何咎。<a id="a-Jb"></a>师闻颇晓玄旨。<a id="a-Jc"></a>因祈出家。<a id="a-Jd"></a>悟曰。<a id="a-Je"></a>汝昔崇福善。<a id="a-Jf"></a>今信吾言。<a id="a-Jg"></a>可名崇信。<a id="a-Jh"></a>由是服勤左右。<a id="a-Ji"></a>一日问曰某自到来不蒙指示心要。<a id="a-Jj"></a>悟曰。<a id="a-Jk"></a>自汝到来吾未尝不指汝心要。<a id="a-Jl"></a>曰何处指示。<a id="a-Jm"></a>悟曰。<a id="a-Jn"></a>汝擎茶来吾为汝接。<a id="a-Jo"></a>汝行食来吾为汝受。<a id="a-Jp"></a>如和南时吾便低首。<a id="a-Jq"></a>何处不指示心要。<a id="a-Jr"></a>师低头良久。<a id="a-Js"></a>悟曰。<a id="a-Jt"></a>见即直下便见。<a id="a-Ju"></a>拟思即差。<a id="a-Jv"></a>师当下开解。<a id="a-Jw"></a>乃复问。<a id="a-Jx"></a>如何保任。<a id="a-Jy"></a>悟曰。<a id="a-Jz"></a>任性逍遥随缘放旷。<a id="a-K0"></a>但尽凡心无别圣解。<a id="a-K1"></a>师后诣澧阳龙潭栖止。<a id="a-K2"></a>僧问髻中珠谁人得。<a id="a-K3"></a>师曰。<a id="a-K4"></a>不赏玩者。<a id="a-K5"></a>僧曰。<a id="a-K6"></a>安着何处。<a id="a-K7"></a>曰有处即道来。<a id="a-K8"></a>李翱问。<a id="a-K9"></a>如何是真如般若。<a id="a-KA"></a>曰我无真如般若。<a id="a-KB"></a>翱曰。<a id="a-KC"></a>幸遇和上。<a id="a-KD"></a>师曰。<a id="a-KE"></a>此犹是分外之言。<a id="a-KF"></a>德山问答具本传。</p>
  <p id="aKG">(癸卯)　长庆三年○(六月新都观泥像生须板之复生)○(八月帝幸兴庆宫遇持钵僧施绢三百疋)</p>
  <p id="aKH">(甲辰)　四年正月帝崩。</p>
  <p id="aKI">⊙是年杭州永福寺。<a id="a-KJ"></a>刊石壁法华经成。<a id="a-KK"></a>相国元[禾*貞]为之记。<a id="a-KL"></a>其辞曰。<a id="a-KM"></a>按沙门释惠皎自状其事云。<a id="a-KN"></a>永福寺一名孤山寺。<a id="a-KO"></a>在杭州钱塘湖心孤山上。<a id="a-KP"></a>石壁法华经在寺之中。<a id="a-KQ"></a>始以元和十二年。<a id="a-KR"></a>严休复为刺史时。<a id="a-KS"></a>惠皎萌厥心。<a id="a-KT"></a>卒以长庆四年白居易为刺史时。<a id="a-KU"></a>成厥事。<a id="a-KV"></a>上下其石六尺有五寸。<a id="a-KW"></a>长短其石五十七尺有六寸。<a id="a-KX"></a>座周于下。<a id="a-KY"></a>盖周于石。<a id="a-KZ"></a>砌周于堂。<a id="a-Ka"></a>凡买工凿经六万九千有一百五十钱。<a id="a-Kb"></a>十经之数既毕。<a id="a-Kc"></a>又立石为二碑。<a id="a-Kd"></a>其一碑凡输钱于经者。<a id="a-Ke"></a>由十而上皆得名于碑。<a id="a-Kf"></a>其输钱之贵者有若杭州刺史严休复。<a id="a-Kg"></a>中书舍人杭州刺史白居易。<a id="a-Kh"></a>刑部侍郎湖州刺史崔玄亮。<a id="a-Ki"></a>刑部郎中睦州刺史韦文悟。<a id="a-Kj"></a>处州刺史韦行立。<a id="a-Kk"></a>杭州刺史张聿。<a id="a-Kl"></a>御史中丞苏州刺史李又。<a id="a-Km"></a>御史大夫越州刺史元[禾*貞]。<a id="a-Kn"></a>右司郎中处州刺史陈岵。<a id="a-Ko"></a>九刺史之外。<a id="a-Kp"></a>缙绅之由杭者。<a id="a-Kq"></a>若宣慰使库部郎中知制浩贾餗。<a id="a-Kr"></a>以降鲜不附于经石之列。<a id="a-Ks"></a>必以输钱先后为次第。<a id="a-Kt"></a>不以贵贱老幼多少为后先。<a id="a-Ku"></a>其一碑僧之徒。<a id="a-Kv"></a>思得声名人文其事以自广。<a id="a-Kw"></a>予以长庆二年相先帝无状谴于同州。<a id="a-Kx"></a>明年徙于会稽。<a id="a-Ky"></a>路出于杭。<a id="a-Kz"></a>杭民竞相观睹。<a id="a-L0"></a>白怪问之。<a id="a-L1"></a>皆云非观宰相。<a id="a-L2"></a>盖欲观曩所闻之元白耳。<a id="a-L3"></a>由是僧之徒误以予为名声人。<a id="a-L4"></a>相与日夜攻刺史白乞予文。<a id="a-L5"></a>予观僧之徒。<a id="a-L6"></a>所以经于石文于碑。<a id="a-L7"></a>盖欲为不朽且欲自大其本术。<a id="a-L8"></a>今夫碑既文经既石。<a id="a-L9"></a>而又九诸侯相率贡钱于所事。<a id="a-LA"></a>由近而言之。<a id="a-LB"></a>亦可谓来异宗而成不朽矣。<a id="a-LC"></a>由远而言。<a id="a-LD"></a>即不知几万岁而外。<a id="a-LE"></a>天与地相轧。<a id="a-LF"></a>阴与阳相荡。<a id="a-LG"></a>火与风相射。<a id="a-LH"></a>名与形相灭。<a id="a-LI"></a>则四海九州皆空中一微尘耳。<a id="a-LJ"></a>又安知其朽不朽哉。<a id="a-LK"></a>然而羊叔子识枯树中旧环。<a id="a-LL"></a>张僧繇世为画师。<a id="a-LM"></a>历阳之气至今为城郭。<a id="a-LN"></a>狗一叱而异世。<a id="a-LO"></a>卒不可化。<a id="a-LP"></a>锻之予学数息则易成。<a id="a-LQ"></a>此又性与物相游。<a id="a-LR"></a>而终不能两相忘矣。<a id="a-LS"></a>又安知夫六万九千之文刻石。<a id="a-LT"></a>永永因众姓合成。<a id="a-LU"></a>独不能为千万劫含藏之不朽耶。<a id="a-LV"></a>由是思之。<a id="a-LW"></a>则僧之徒得计矣。<a id="a-LX"></a>至于佛书之奥妙。<a id="a-LY"></a>僧当为余言。<a id="a-LZ"></a>余不当为僧言。<a id="a-La"></a>况斯文止纪于刻石。<a id="a-Lb"></a>故不及讲贯其义云。<a id="a-Lc"></a>中书令王智兴。<a id="a-Ld"></a>请于四洲置僧尼方等戒坛于诞圣节度僧。<a id="a-Le"></a>制可。<a id="a-Lf"></a>既而浙西观察使李德裕奏曰。<a id="a-Lg"></a>智兴为戒坛泗州募愿度者。<a id="a-Lh"></a>每名输钱二千。<a id="a-Li"></a>则不复勘诘。<a id="a-Lj"></a>普皆剃落。<a id="a-Lk"></a>自淮而右。<a id="a-Ll"></a>户三男则一男剃发规免徭役。<a id="a-Lm"></a>所度无算。<a id="a-Ln"></a>臣阅渡江日数百人。<a id="a-Lo"></a>苏常齐民十固八九。<a id="a-Lp"></a>傥不禁遏。<a id="a-Lq"></a>前至诞月江淮失丁男数十万。<a id="a-Lr"></a>不为细事也。<a id="a-Ls"></a>帝不纳。<a id="a-Lt"></a>先是宪宗屡有敕。<a id="a-Lu"></a>不许天下私度民为僧尼道士。<a id="a-Lv"></a>至是智兴冒禁陈请。<a id="a-Lw"></a>于是细民淆混奔趋剃落。<a id="a-Lx"></a>智兴因致赀数十万缗。<a id="a-Ly"></a>大为清论鄙之时福州古灵神赞禅师。<a id="a-Lz"></a>初参百丈却回本寺。<a id="a-M0"></a>受业师尝在窗下看经。<a id="a-M1"></a>蜂子投窗求出。<a id="a-M2"></a>赞见之曰。<a id="a-M3"></a>世界如许广阔不肯出。<a id="a-M4"></a>钻他故纸驴年去。<a id="a-M5"></a>其师因置经问曰。<a id="a-M6"></a>汝行脚遇何人而发言如此。<a id="a-M7"></a>赞曰。<a id="a-M8"></a>昨蒙百丈和上指个歇处。<a id="a-M9"></a>其师于是集众请升堂说法。<a id="a-MA"></a>赞举百丈门风曰。<a id="a-MB"></a>灵光独耀迥脱根尘。<a id="a-MC"></a>体露真常不拘文字。<a id="a-MD"></a>心性无染本自圆成。<a id="a-ME"></a>但离妄缘即如如佛。<a id="a-MF"></a>其师于言下有省。</p>
 </body>
</html>