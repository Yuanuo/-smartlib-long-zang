<!doctype html>
<html id="z3IBXOD1jy" data-ver="1528">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第三十五</h1>
  <p id="a2">(己丑)　正月抄数户计○庚寅九月日大赦。</p>
  <p id="a3">(辛卯)　五月二十三日诏改按察司曰肃政廉访司。</p>
  <p id="a4">(癸巳)　十月二十二日大赦。</p>
  <p id="a5">⊙至元三十年。<a id="a-6"></a>杭州径山云峰和上示寂。<a id="a-7"></a>师名妙高。<a id="a-8"></a>句之长溪人。<a id="a-9"></a>父讳鼒家。<a id="a-A"></a>世业儒。<a id="a-B"></a>母阮。<a id="a-C"></a>梦池上婴儿合爪坐莲华心手捧得之。<a id="a-D"></a>觉而生师。<a id="a-E"></a>因名梦池。<a id="a-F"></a>神采秀彻。<a id="a-G"></a>嗜书力学。<a id="a-H"></a>尤耽释典。<a id="a-I"></a>固请学出世法。<a id="a-J"></a>父母以梦故不定夺。<a id="a-K"></a>俾从吴中云梦泽公受具戒。<a id="a-L"></a>师锐意求道。<a id="a-M"></a>首参痴绝冲。<a id="a-N"></a>冲曰。<a id="a-O"></a>此儿语纚纚有绪。<a id="a-P"></a>吾宗瑚琏也。<a id="a-Q"></a>寻又见无准于径山。<a id="a-R"></a>准尤器爱。<a id="a-S"></a>拟以侍职处。<a id="a-T"></a>师叹曰。<a id="a-U"></a>怀安败名。<a id="a-V"></a>吾不遍参诸方不止也。<a id="a-W"></a>遂之育王见偃溪。<a id="a-X"></a>即请入侍室。<a id="a-Y"></a>掌职藏钥。<a id="a-Z"></a>一日溪举。<a id="a-a"></a>譬如牛过窗棂。<a id="a-b"></a>头角四蹄俱过了。<a id="a-c"></a>因甚尾巴过不得。<a id="a-d"></a>师划然有省。<a id="a-e"></a>答曰。<a id="a-f"></a>鲸吞海水尽。<a id="a-g"></a>露出珊瑚枝。<a id="a-h"></a>偃溪可之。<a id="a-i"></a>会师迁南屏。<a id="a-j"></a>携师与俱。<a id="a-k"></a>寻住南兴大芦。<a id="a-l"></a>遂为嫡嗣。<a id="a-m"></a>迁保安江阴教忠霅川何山。<a id="a-n"></a>云衲四来。<a id="a-o"></a>三堂皆溢。<a id="a-p"></a>蒋山虚次直指佥议无以易师。<a id="a-q"></a>朝旨从之。<a id="a-r"></a>历十有三载。<a id="a-s"></a>众踰五百。<a id="a-t"></a>德祐乙亥年。<a id="a-u"></a>被兵革。<a id="a-v"></a>军士有迫师求金者。<a id="a-w"></a>师曰。<a id="a-x"></a>此但有寺有僧。<a id="a-y"></a>无金与汝。<a id="a-z"></a>俄以刃拟师。<a id="a-10"></a>师延颈曰。<a id="a-11"></a>欲杀即杀。<a id="a-12"></a>吾头非汝砺刀石。<a id="a-13"></a>辞气雍容了无怖畏。<a id="a-14"></a>军士感动掷刃去。<a id="a-15"></a>丞相伯颜公见师加敬。<a id="a-16"></a>舍牛百斋粮五百。<a id="a-17"></a>寺赖以济。<a id="a-18"></a>颜公又戒诸将。<a id="a-19"></a>此老非常人比。<a id="a-1A"></a>宜异目待之。<a id="a-1B"></a>以故寺得无恙。<a id="a-1C"></a>至元庚辰。<a id="a-1D"></a>双径延请。<a id="a-1E"></a>师恳辞再三。<a id="a-1F"></a>乃前寺罹回禄。<a id="a-1G"></a>草创才什一。<a id="a-1H"></a>师悉力兴建。<a id="a-1I"></a>且捐衣盂自为僧堂众寮。<a id="a-1J"></a>不十年悉复旧观。<a id="a-1K"></a>戊子春。<a id="a-1L"></a>魔事忽作教徒谮毁禅宗。<a id="a-1M"></a>师闻之叹曰。<a id="a-1N"></a>此宗门大事。<a id="a-1O"></a>吾当忍死以争之。<a id="a-1P"></a>遂拉一二同列趋京。<a id="a-1Q"></a>有旨大集教禅廷辨。<a id="a-1R"></a>上问禅以何为宗。<a id="a-1S"></a>师奏。<a id="a-1T"></a>净智妙圆体本空寂。<a id="a-1U"></a>非见闻觉知思虑分别所能到。<a id="a-1V"></a>宣问再三。<a id="a-1W"></a>师历举西天四七东土二三。<a id="a-1X"></a>达磨诸祖南能北秀。<a id="a-1Y"></a>德山临济棒喝因缘。<a id="a-1Z"></a>大抵教是佛语。<a id="a-1a"></a>禅是佛心。<a id="a-1b"></a>正法眼藏涅槃妙心。<a id="a-1c"></a>趣最上乘。<a id="a-1d"></a>孰过于禅。<a id="a-1e"></a>词指明辩余二千言。<a id="a-1f"></a>又宣进榻前与仙林。<a id="a-1g"></a>诸教徒返复论难。<a id="a-1h"></a>林问。<a id="a-1i"></a>禅宗得法几人。<a id="a-1j"></a>师云。<a id="a-1k"></a>从上佛祖天下老和上。<a id="a-1l"></a>尽恒河沙莫穷其数。<a id="a-1m"></a>林云。<a id="a-1n"></a>只这是谁。<a id="a-1o"></a>师云。<a id="a-1p"></a>含元殿上更觅长安。<a id="a-1q"></a>又问。<a id="a-1r"></a>如何是禅。<a id="a-1s"></a>师打一圆相。<a id="a-1t"></a>林不省。<a id="a-1u"></a>师曰。<a id="a-1v"></a>只这一圈透不过。<a id="a-1w"></a>说甚千经万论。<a id="a-1x"></a>林辞屈。<a id="a-1y"></a>上大说。<a id="a-1z"></a>众喙乃熄。<a id="a-20"></a>禅宗按堵如初。<a id="a-21"></a>陛辞南归。<a id="a-22"></a>示众云。<a id="a-23"></a>我本深藏岩窦。<a id="a-24"></a>隐遁过时。<a id="a-25"></a>不谓日照天临。<a id="a-26"></a>难逃至化。<a id="a-27"></a>又云。<a id="a-28"></a>衲帔蒙头万事休。<a id="a-29"></a>此时山僧都不会。<a id="a-2A"></a>径山轮奂甫备。<a id="a-2B"></a>延燎复尽。<a id="a-2C"></a>师谓众曰。<a id="a-2D"></a>吾负此山债耳。<a id="a-2E"></a>遂竭力再建。<a id="a-2F"></a>汇殿坡为池。<a id="a-2G"></a>他屋皆易置佳处。<a id="a-2H"></a>五年而成。<a id="a-2I"></a>癸巳六月初。<a id="a-2J"></a>小参训饬学者。<a id="a-2K"></a>十七日书偈而逝。<a id="a-2L"></a>师生于嘉定己卯二月十七日。<a id="a-2M"></a>寿七十五。<a id="a-2N"></a>腊五十九。<a id="a-2O"></a>葬于寺西之居顶庵。</p>
  <p id="a2P">(甲午)　至元三十一年　上崩。</p>
  <p id="a2Q">⊙世祖皇帝潜龙时。<a id="a-2R"></a>出征西国。<a id="a-2S"></a>好生为任。<a id="a-2T"></a>迷径遇僧。<a id="a-2U"></a>开途受记。<a id="a-2V"></a>由是光宅天下统御万邦。<a id="a-2W"></a>大弘密乘尊隆三宝。</p>
  <p id="a2X">帝潜龙时。<a id="a-2Y"></a>命忠书记。<a id="a-2Z"></a>叩六丁之灵。<a id="a-2a"></a>求治国之道。<a id="a-2b"></a>出征江南。<a id="a-2c"></a>书记奏云。<a id="a-2d"></a>飞龙之时已至。<a id="a-2e"></a>可速回辕。<a id="a-2f"></a>上然之犹是富有天下。</p>
  <p id="a2g">帝问帝师云。<a id="a-2h"></a>施食至少。<a id="a-2i"></a>何能普济无量幽冥。<a id="a-2j"></a>帝师云。<a id="a-2k"></a>佛法真言力。<a id="a-2l"></a>犹如饮马珠。</p>
  <p id="a2m">帝迎旃檀瑞像归内宫。<a id="a-2n"></a>安奉万岁山仁智殿。<a id="a-2o"></a>为见世之宝。</p>
  <p id="a2p">帝尝问帝师云。<a id="a-2q"></a>修寺建塔有何功德。<a id="a-2r"></a>帝师云。<a id="a-2s"></a>福荫大千。<a id="a-2t"></a>由是建仁王护国寺。<a id="a-2u"></a>以镇国焉。</p>
  <p id="a2v">帝命帝师。<a id="a-2w"></a>齐竟天雨金花。<a id="a-2x"></a>缤纷而下。<a id="a-2y"></a>帝云。<a id="a-2z"></a>何故有此祥瑞。<a id="a-30"></a>帝师云。<a id="a-31"></a>陛下心花内发。<a id="a-32"></a>天雨金花赞叹。</p>
  <p id="a33">帝命伯颜丞相。<a id="a-34"></a>攻取江南不克。<a id="a-35"></a>遂问胆巴师父云。<a id="a-36"></a>护神云何不出气力。<a id="a-37"></a>奏云。<a id="a-38"></a>人不使不去。<a id="a-39"></a>佛不请不说。<a id="a-3A"></a>帝遂求请。<a id="a-3B"></a>不日而宋降。</p>
  <p id="a3C">定光佛塔毫光发现。</p>
  <p id="a3D">帝命开视内有舍利。<a id="a-3E"></a>光耀人目。<a id="a-3F"></a>由是重建宝塔。</p>
  <p id="a3G">蜀僧元一游西天回朝。</p>
  <p id="a3H">帝。<a id="a-3I"></a>帝问云。<a id="a-3J"></a>西天佛有么。<a id="a-3K"></a>元一奏云当今东土生民主。<a id="a-3L"></a>何异西天悉达多。</p>
  <p id="a3M">元一以西天琢成玉石佛像献。</p>
  <p id="a3N">帝。<a id="a-3O"></a>帝宝之于万山供养。</p>
  <p id="a3P">元一以西天贝多叶经献。</p>
  <p id="a3Q">帝。<a id="a-3R"></a>帝贮以七宝函。<a id="a-3S"></a>严加信仰。</p>
  <p id="a3T">忠书记僧中之杰。</p>
  <p id="a3U">帝命以三奇之道为辅。<a id="a-3V"></a>出号施令。<a id="a-3W"></a>帝加信任。<a id="a-3X"></a>封为太保。</p>
  <p id="a3Y">元一自西天持佛如来铁钵献。</p>
  <p id="a3Z">帝。<a id="a-3a"></a>帝悦宝之。<a id="a-3b"></a>以镇库藏。</p>
  <p id="a3c">帝与帝师坐次。<a id="a-3d"></a>一亢二僧侍侧。<a id="a-3e"></a>帝云。<a id="a-3f"></a>何不游戏三昧。<a id="a-3g"></a>亢以一年小云。<a id="a-3h"></a>从小至大为次。<a id="a-3i"></a>一遂云。<a id="a-3j"></a>海青身至小。<a id="a-3k"></a>天鹅身至大。<a id="a-3l"></a>海青彻天飞。<a id="a-3m"></a>天鹅生惧怕。<a id="a-3n"></a>亢云。<a id="a-3o"></a>猪豚身至小。<a id="a-3p"></a>象王身至大。<a id="a-3q"></a>象见豚来欺。<a id="a-3r"></a>掷向大千界。<a id="a-3s"></a>帝师云。<a id="a-3t"></a>我以大千界。<a id="a-3u"></a>化为一釜窖。<a id="a-3v"></a>煮尔四伴物。<a id="a-3w"></a>大小都容了。<a id="a-3x"></a>帝大悦。</p>
  <p id="a3y">帝问元一云。<a id="a-3z"></a>孔老徒众何以至少。<a id="a-40"></a>如来徒众何以至多。<a id="a-41"></a>元一奏云。<a id="a-42"></a>富嫌千口少。<a id="a-43"></a>贫恨一身多。</p>
  <p id="a44">帝问拣坛主云。<a id="a-45"></a>何处有佛。<a id="a-46"></a>拣奏云。<a id="a-47"></a>我皇即是佛。<a id="a-48"></a>帝云。<a id="a-49"></a>朕如何是佛。<a id="a-4A"></a>拣云。<a id="a-4B"></a>杀活在于手。<a id="a-4C"></a>乾坤掌上平。</p>
  <p id="a4D">帝问弥陀和上云。<a id="a-4E"></a>和上住在何处。<a id="a-4F"></a>奏云。<a id="a-4G"></a>住在我王神州。<a id="a-4H"></a>帝云。<a id="a-4I"></a>恁么则时时见弥陀。</p>
  <p id="a4J">帝问僧元一云。<a id="a-4K"></a>和上还涉世缘么。<a id="a-4L"></a>奏云。<a id="a-4M"></a>不知法故犯。<a id="a-4N"></a>知法了应无。</p>
  <p id="a4O">帝问帝师云。<a id="a-4P"></a>僧中还有通古今事底么。<a id="a-4Q"></a>时有因和上。<a id="a-4R"></a>奏云。<a id="a-4S"></a>法自汉明帝至以火辩真伪。<a id="a-4T"></a>帝云。<a id="a-4U"></a>古今事且置。<a id="a-4V"></a>今再以火辩真伪时如何。<a id="a-4W"></a>因奏曰。<a id="a-4X"></a>我皇有护法之心。<a id="a-4Y"></a>此经争得焚烧。<a id="a-4Z"></a>帝悦其言。</p>
  <p id="a4a">帝诞生太子。<a id="a-4b"></a>诏海云国师。<a id="a-4c"></a>摩顶立名。<a id="a-4d"></a>奏云。<a id="a-4e"></a>世间最尊贵。<a id="a-4f"></a>无越于真金。</p>
  <p id="a4g">帝命东宫围场斋。<a id="a-4h"></a>帝师作忏悔。<a id="a-4i"></a>帝师云。<a id="a-4j"></a>众生度脱尽。<a id="a-4k"></a>仁王悲愿深。</p>
  <p id="a4l">帝设资戒大会。<a id="a-4m"></a>随处放光。<a id="a-4n"></a>帝问帝师云。<a id="a-4o"></a>光从何处来。<a id="a-4p"></a>帝师回奏云。<a id="a-4q"></a>感应道交佛光应现。</p>
  <p id="a4r">帝命皇后娘娘。<a id="a-4s"></a>镇国寺行香。<a id="a-4t"></a>后问众僧云。<a id="a-4u"></a>诸处放光。<a id="a-4v"></a>此处何无。<a id="a-4w"></a>言讫定光塔上毫光烛天。<a id="a-4x"></a>终日不散。</p>
  <p id="a4y">帝以众婇女围绕帝师。<a id="a-4z"></a>帝问云。<a id="a-50"></a>还也动心么。<a id="a-51"></a>帝师云。<a id="a-52"></a>目前虽可看。<a id="a-53"></a>争奈老僧何。<a id="a-54"></a>帝大悦。</p>
  <p id="a55">帝问渊总统。<a id="a-56"></a>还有眷属无。<a id="a-57"></a>回奏云。<a id="a-58"></a>终日不曾离。<a id="a-59"></a>又问。<a id="a-5A"></a>还餐酒肉无。<a id="a-5B"></a>渊奏云。<a id="a-5C"></a>钵盂常染腥膻味。<a id="a-5D"></a>帝云。<a id="a-5E"></a>好老实人。</p>
  <p id="a5F">新筑京城。<a id="a-5G"></a>监筑者谋毁海云国师塔。<a id="a-5H"></a>两雉相合。<a id="a-5I"></a>奏帝欲去其塔。<a id="a-5J"></a>帝云。<a id="a-5K"></a>海云高僧。<a id="a-5L"></a>筑城围之。<a id="a-5M"></a>贵僧之德千古不磨。</p>
  <p id="a5N">帝一日曰。<a id="a-5O"></a>栴檀瑞像现世佛宝当建大刹安奉。<a id="a-5P"></a>庶一切人俱得瞻礼。<a id="a-5Q"></a>乃建大圣寿万安寺。</p>
  <p id="a5R">帝命写金字藏经。<a id="a-5S"></a>卷轴前图像未定。<a id="a-5T"></a>帝云。<a id="a-5U"></a>此经是释迦佛说。<a id="a-5V"></a>止画说主。<a id="a-5W"></a>庶看读者知有所自。</p>
  <p id="a5X">帝诏遍天下。<a id="a-5Y"></a>每一岁中行布施度僧读大藏经。<a id="a-5Z"></a>随处放光现瑞。<a id="a-5a"></a>祯祥不一。</p>
  <p id="a5b">帝诏讲华严大德。<a id="a-5c"></a>于京城大寺开演。<a id="a-5d"></a>彰显如来之富贵。</p>
  <p id="a5e">帝设大会。<a id="a-5f"></a>七处放光。<a id="a-5g"></a>显示华严七处之玄旨。</p>
  <p id="a5h">帝问众臣僚。<a id="a-5i"></a>每日还不放闲也无。<a id="a-5j"></a>众臣僚无对。<a id="a-5k"></a>帝乃袖中出数珠示之。<a id="a-5l"></a>内外百官皆归至善。</p>
  <p id="a5m">释迦如来住世七十九年。</p>
  <p id="a5n">帝至七十九岁。<a id="a-5o"></a>乃云。<a id="a-5p"></a>与佛同寿。<a id="a-5q"></a>不为夭矣。</p>
  <p id="a5r">帝诏十高僧内殿供养。<a id="a-5s"></a>帝端居不动。<a id="a-5t"></a>诸大德亦复默然。<a id="a-5u"></a>帝乃云。<a id="a-5v"></a>此是真实功德。</p>
  <p id="a5w">帝诏僧大内念经行香。<a id="a-5x"></a>侍臣奏云。<a id="a-5y"></a>僧多有不识字者。<a id="a-5z"></a>帝乃云。<a id="a-60"></a>但教舒展拭去尘埃。<a id="a-61"></a>亦有功德。</p>
  <p id="a62">糠禅背杖戒身见。</p>
  <p id="a63">帝。<a id="a-64"></a>帝问曰。<a id="a-65"></a>此杖何为。<a id="a-66"></a>回奏云。<a id="a-67"></a>身有过失。<a id="a-68"></a>以杖责之帝曰。<a id="a-69"></a>过失在心。<a id="a-6A"></a>鞭身何益。<a id="a-6B"></a>与其责身。<a id="a-6C"></a>莫若责心。</p>
  <p id="a6D">帝见僧有过。<a id="a-6E"></a>不加王法。<a id="a-6F"></a>止令阅教忏悔。</p>
  <p id="a6G">帝诏东昌大师演教。<a id="a-6H"></a>帝大悦。<a id="a-6I"></a>赐以宝玉拄杖。</p>
  <p id="a6J">帝平宋已。<a id="a-6K"></a>彼境教不流通。<a id="a-6L"></a>天下拣选教僧三十员。<a id="a-6M"></a>往彼说法利生。<a id="a-6N"></a>由是直南教道大兴。</p>
  <p id="a6O">帝建大圣寿万安寺。<a id="a-6P"></a>帝制四方。<a id="a-6Q"></a>各射一箭以为界至。</p>
  <p id="a6R">帝大内皆以真言梵字为严饰。<a id="a-6S"></a>表行住坐卧不离舍佛法也。</p>
  <p id="a6T">帝赐讲人红僧衣。<a id="a-6U"></a>令说法人与佛齐等。</p>
  <p id="a6V">蜀僧圆证见。</p>
  <p id="a6W">帝。<a id="a-6X"></a>帝问。<a id="a-6Y"></a>汝何所习。<a id="a-6Z"></a>回奏云。<a id="a-6a"></a>幼明三奇。<a id="a-6b"></a>长习佛乘。<a id="a-6c"></a>上悦。<a id="a-6d"></a>赐以碧玉香鼎。<a id="a-6e"></a>命崇香火。</p>
  <p id="a6f">帝万机之暇。<a id="a-6g"></a>自奉施食。<a id="a-6h"></a>持数珠而课诵。</p>
  <p id="a6i">帝建大圣寿万安寺成。<a id="a-6j"></a>两廊拟塑佛像。<a id="a-6k"></a>监修官闻奏。<a id="a-6l"></a>帝云。<a id="a-6m"></a>不须塑泥佛。<a id="a-6n"></a>只教活佛住。</p>
  <p id="a6o">帝御北征。<a id="a-6p"></a>护神现身阵前。<a id="a-6q"></a>怨敌自退广济大师。<a id="a-6r"></a>皇宫亲侍日久。<a id="a-6s"></a>礼诵不辍帝深赏赞。<a id="a-6t"></a>赐以放光佛像。<a id="a-6u"></a>命敬侍供养。</p>
  <p id="a6v">帝问相士山水。<a id="a-6w"></a>士奏云。<a id="a-6x"></a>善恶由山水所主。<a id="a-6y"></a>帝问。<a id="a-6z"></a>太行山如何。<a id="a-70"></a>相士奏云。<a id="a-71"></a>出奸盗。<a id="a-72"></a>帝云。<a id="a-73"></a>何以夫子在彼生。<a id="a-74"></a>帝召僧圆证问云。<a id="a-75"></a>此人山水说得是么。<a id="a-76"></a>证回奏云。<a id="a-77"></a>善政治天下。<a id="a-78"></a>天下人皆善。<a id="a-79"></a>山水之说臣僧未晓。<a id="a-7A"></a>帝大悦。</p>
  <p id="a7B">舍罗萨张大师志慕出家。</p>
  <p id="a7C">帝从其请落发为僧。<a id="a-7D"></a>赐七宝数珠。<a id="a-7E"></a>命供日课。</p>
  <p id="a7F">帝诏蜀僧圆证。<a id="a-7G"></a>明六神之术。<a id="a-7H"></a>上曰。<a id="a-7I"></a>髡发恐无灵验。<a id="a-7J"></a>回奏云。<a id="a-7K"></a>此六者。<a id="a-7L"></a>天地日月水火之神。<a id="a-7M"></a>菩提场中各说偈赞佛。<a id="a-7N"></a>得大解脱门。<a id="a-7O"></a>为华严之严卫。<a id="a-7P"></a>僧人昭事。<a id="a-7Q"></a>神必钦依。<a id="a-7R"></a>髡发无伤。<a id="a-7S"></a>帝然之。</p>
  <p id="a7T">帝诏元一与道士持论。<a id="a-7U"></a>元一攻其窃释孔之言。<a id="a-7V"></a>上悦。</p>
  <p id="a7W">帝问僧佛牙真伪。<a id="a-7X"></a>僧无对。<a id="a-7Y"></a>帝云。<a id="a-7Z"></a>真伪自分明。<a id="a-7a"></a>诸人休错解。</p>
  <p id="a7b">帝命僧念无量寿王陀罗尼经。<a id="a-7c"></a>能念者赐疋帛称赏。</p>
  <p id="a7d">帝召东宫云。<a id="a-7e"></a>海云是汝师。<a id="a-7f"></a>居住金田宜加崇饰。<a id="a-7g"></a>由是鼎新庆寿大刹。</p>
  <p id="a7h">帝出郊狩南花园云。<a id="a-7i"></a>此处宜建梵刹。<a id="a-7j"></a>段相依命修造。<a id="a-7k"></a>出狩回驾。<a id="a-7l"></a>寺已刹圆。</p>
  <p id="a7m">帝显正摧邪。<a id="a-7n"></a>命除道德经外。<a id="a-7o"></a>余皆焚毁。<a id="a-7p"></a>以绝其妄。<a id="a-7q"></a>宰臣奏。<a id="a-7r"></a>分拣道藏。<a id="a-7s"></a>检出马湘诗云。<a id="a-7t"></a>树连沧海水连云。<a id="a-7u"></a>昔有殷周李老君。<a id="a-7v"></a>人说是非皆不定。<a id="a-7w"></a>五千言外更无文。<a id="a-7x"></a>符合上意。<a id="a-7y"></a>龙颜大悦。<a id="a-7z"></a>制焚之。</p>
  <p id="a80">帝颁行玉音。<a id="a-81"></a>诏昊天讲主云。<a id="a-82"></a>闻朕在世诫约学徒究明佛法。<a id="a-83"></a>毋令减灭。</p>
  <p id="a84">峨嵋普贤道场。<a id="a-85"></a>缺大藏经。</p>
  <p id="a86">命张大师。<a id="a-87"></a>径从驿骑递相迎送。<a id="a-88"></a>佛法流通福覃西蜀。<a id="a-89"></a>上都道士等奏。<a id="a-8A"></a>与释教定邪正。</p>
  <p id="a8B">帝云。<a id="a-8C"></a>胜负如何赏罚。<a id="a-8D"></a>道士云。<a id="a-8E"></a>义堕者斩首。<a id="a-8F"></a>帝曰。<a id="a-8G"></a>不然。<a id="a-8H"></a>义堕者削发为僧。</p>
  <p id="a8I">宋主以王位来归。<a id="a-8J"></a>学佛修行。</p>
  <p id="a8K">帝大悦。<a id="a-8L"></a>命削发为僧宝焉。</p>
  <p id="a8M">圣安宝长老送瑞像至内。<a id="a-8N"></a>心不之悦。</p>
  <p id="a8O">帝云。<a id="a-8P"></a>此是皇家佛。<a id="a-8Q"></a>汝心何懊恼。<a id="a-8R"></a>帝回与三十二锭白金。<a id="a-8S"></a>以表三十二相也。</p>
  <p id="a8T">宋太后削发为尼。<a id="a-8U"></a>诵经修道。</p>
  <p id="a8V">帝深加敬仰。<a id="a-8W"></a>四事供养。</p>
  <p id="a8X">帝宣宋室二宫人至。<a id="a-8Y"></a>皆祝发为尼。<a id="a-8Z"></a>帝云。<a id="a-8a"></a>三宝中人也。<a id="a-8b"></a>命归山学佛修行。<a id="a-8c"></a>供送衣粮。</p>
  <p id="a8d">帝设无遮会。<a id="a-8e"></a>诏信讲主说总圣名目。<a id="a-8f"></a>帝云。<a id="a-8g"></a>既号无遮。<a id="a-8h"></a>云何有数。</p>
  <p id="a8i">宋主毳衣圆顶。</p>
  <p id="a8j">帝命往西土讨究大乘明即佛理。</p>
  <p id="a8k">帝以金为泥。<a id="a-8l"></a>命僧儒缮写大藏经一藏。<a id="a-8m"></a>贮以七宝琅函。<a id="a-8n"></a>流传万世。</p>
  <p id="a8o">帝设资戒大会。<a id="a-8p"></a>避使长为僧之人使见认得欲取。<a id="a-8q"></a>帝叱云已为佛弟子。<a id="a-8r"></a>谁复能为主天竺进钵。</p>
  <p id="a8s">帝取食前珍味。<a id="a-8t"></a>碎置钵中。<a id="a-8u"></a>内外侍从数满千人。<a id="a-8v"></a>各赐一粒。<a id="a-8w"></a>普令得沾如来钵中之禅悦。</p>
  <p id="a8x">帝至香山。<a id="a-8y"></a>山半有泉。<a id="a-8z"></a>问僧此泉足僧用否。<a id="a-90"></a>僧回奏云。<a id="a-91"></a>日供一千僧。<a id="a-92"></a>流注尚无竭。<a id="a-93"></a>赐白金一锭。<a id="a-94"></a>命筑亭盖覆。<a id="a-95"></a>贵其利济宋镇库栴檀方圆丈余。</p>
  <p id="a96">帝曰。<a id="a-97"></a>镇库无益。<a id="a-98"></a>刻为佛像利益人天。</p>
  <p id="a99">帝驾至香山栗园。<a id="a-9A"></a>其栗方熟。<a id="a-9B"></a>左右从驾万人余。<a id="a-9C"></a>帝诫谕云。<a id="a-9D"></a>此为三宝物。<a id="a-9E"></a>一个不容拈。</p>
  <p id="a9F">僧众远迎。</p>
  <p id="a9G">帝驾。<a id="a-9H"></a>帝曰。<a id="a-9I"></a>往日僧人三诏不起。<a id="a-9J"></a>今日僧人云以远迎。<a id="a-9K"></a>僧无对。</p>
  <p id="a9L">帝设大会。<a id="a-9M"></a>阇黎佛声响亮。<a id="a-9N"></a>帝曰。<a id="a-9O"></a>如是佛音声。<a id="a-9P"></a>多少众生生善心。<a id="a-9Q"></a>乃赐白金一锭。</p>
  <p id="a9R">弘法寺藏经板历年久远。</p>
  <p id="a9S">命诸山师德。<a id="a-9T"></a>校正讹谬鼎新严饰。<a id="a-9U"></a>补足以传无穷。</p>
  <p id="a9V">帝一日云。<a id="a-9W"></a>三人护法。<a id="a-9X"></a>二已去了。<a id="a-9Y"></a>惟朕一人。<a id="a-9Z"></a>当今佛法愈隆愈盛。</p>
  <p id="a9a">帝命逸林上师。<a id="a-9b"></a>译药师坛法仪轨。<a id="a-9c"></a>为天下消八苦之灾。<a id="a-9d"></a>增无量之寿。</p>
  <p id="a9e">帝设十万僧会。<a id="a-9f"></a>命十师对御说法。<a id="a-9g"></a>赐白金十锭玉拄杖十条。</p>
  <p id="a9h">外邦贡佛舍利。</p>
  <p id="a9i">帝云。<a id="a-9j"></a>不独朕一人得福。<a id="a-9k"></a>乃于南城彰义门。<a id="a-9l"></a>高建门塔。<a id="a-9m"></a>普令往来皆得顶戴。</p>
  <p id="a9n">帝命高僧。<a id="a-9o"></a>重整大藏分大小乘。<a id="a-9p"></a>再标芳号遍布天下。</p>
  <p id="a9q">帝一统天下。<a id="a-9r"></a>外邦他国皆归至化。<a id="a-9s"></a>帝印大藏三十六藏。<a id="a-9t"></a>遣使分赐。<a id="a-9u"></a>皆令得瞻佛日。</p>
  <p id="a9v">帝命帝师云。<a id="a-9w"></a>去佛遥远僧戒全亏。<a id="a-9x"></a>可选诸路高僧。<a id="a-9y"></a>赐红黄大衣。<a id="a-9z"></a>传授萨婆多部大戒。</p>
  <p id="aA0">帝云。<a id="a-A1"></a>菩萨戒本但解法师语者皆得传受。<a id="a-A2"></a>乃印造一千部。<a id="a-A3"></a>流通散施。<a id="a-A4"></a>普令大地众生皆奉如来宝戒。</p>
  <p id="aA5">帝问拣坛主云。<a id="a-A6"></a>何处为最上福田。<a id="a-A7"></a>回奏云。<a id="a-A8"></a>清凉。<a id="a-A9"></a>帝云真佛境界。<a id="a-AA"></a>乃建五大寺为世福田。</p>
  <p id="aAB">帝于五台运工建寺。<a id="a-AC"></a>有涧无水。<a id="a-AD"></a>兴工之日。<a id="a-AE"></a>段张沿涧觅水。<a id="a-AF"></a>突然涌出。<a id="a-AG"></a>给济不乏。</p>
  <p id="aAH">臣佐奏。<a id="a-AI"></a>以天下僧尼一例同民。</p>
  <p id="aAJ">帝问。<a id="a-AK"></a>民籍若干。<a id="a-AL"></a>府库若干。<a id="a-AM"></a>奏云。<a id="a-AN"></a>不知。<a id="a-AO"></a>上曰。<a id="a-AP"></a>辅相治道固宜用心。<a id="a-AQ"></a>此乃不理。<a id="a-AR"></a>而急于餐菜馂饀之僧人。<a id="a-AS"></a>其事乃止。</p>
  <p id="aAT">帝闻五教义。<a id="a-AU"></a>帝云。<a id="a-AV"></a>顿教即心是佛诸佛境界。<a id="a-AW"></a>凡夫不修如何得到。</p>
  <p id="aAX">帝见西僧经教与汉僧经教。<a id="a-AY"></a>音韵不同。<a id="a-AZ"></a>疑其有异。<a id="a-Aa"></a>命两土名德对辩。<a id="a-Ab"></a>一一无差。<a id="a-Ac"></a>帝曰。<a id="a-Ad"></a>积年疑滞今日决开(故有法宝勘同)</p>
  <p id="aAe">帝以佛教为心。<a id="a-Af"></a>厌化胡伪造。<a id="a-Ag"></a>历代断除莫之遏绝。<a id="a-Ah"></a>严行天下焚毁无遗。</p>
  <p id="aAi">释迦如来真身舍利宝塔统御刹中计一十九所。<a id="a-Aj"></a>各颁钱帛。<a id="a-Ak"></a>广加严饰。<a id="a-Al"></a>大陈供养。</p>
  <p id="aAm">帝尝召群臣云。<a id="a-An"></a>朕以本觉无二真心。<a id="a-Ao"></a>治天下国家。<a id="a-Ap"></a>如观海东青取天鹅。<a id="a-Aq"></a>心无二故。</p>
  <p id="aAr">帝每斋日。<a id="a-As"></a>以南天竺佛钵。<a id="a-At"></a>置七宝珍羞。<a id="a-Au"></a>澄湛观心。<a id="a-Av"></a>广修供养。</p>
  <p id="aAw">帝自有四海。<a id="a-Ax"></a>天下寺院田产二税。<a id="a-Ay"></a>尽行蠲免。<a id="a-Az"></a>普令缁侣安心办道。</p>
  <p id="aB0">天下寺院山林树木。<a id="a-B1"></a>遍谕玉音。<a id="a-B2"></a>严加护持毋令斫伐。<a id="a-B3"></a>以严佛如来之境界。</p>
  <p id="aB4">帝以俗制于僧失其崇敬。<a id="a-B5"></a>遍谕天下各主纲维主掌教门护持佛法。</p>
  <p id="aB6">臣下闻奏。<a id="a-B7"></a>有俗僧人。<a id="a-B8"></a>宜令同民。<a id="a-B9"></a>帝令修补寺院以遮其过。</p>
  <p id="aBA">帝主领天下颁降圣旨。<a id="a-BB"></a>谕一切僧人不拣甚么差发休当。<a id="a-BC"></a>遵依释迦牟尼佛道子行持。</p>
  <p id="aBD">阿合麻丞相奏。<a id="a-BE"></a>天下僧尼颇多混滥。<a id="a-BF"></a>精通佛法可允为僧。<a id="a-BG"></a>无知无闻宜令例俗。<a id="a-BH"></a>胆巴师父奏云。<a id="a-BI"></a>多人祝寿好。<a id="a-BJ"></a>多人生怒好。</p>
  <p id="aBK">帝云。<a id="a-BL"></a>多人祝寿好。<a id="a-BM"></a>其事乃止。</p>
  <p id="aBN">帝灵驾经宣德。<a id="a-BO"></a>现大圆光周遍天界。<a id="a-BP"></a>合境僧俗悉皆瞻礼。<a id="a-BQ"></a>盖显古佛示现之作用耳(已上百段出弘教集)</p>
  <p id="aBR">念常赞曰。<a id="a-BS"></a>华严云。<a id="a-BT"></a>菩萨住初地作大功德。<a id="a-BU"></a>王以法化众生。<a id="a-BV"></a>慈心无损害。<a id="a-BW"></a>统领阎浮提。<a id="a-BX"></a>化行靡不及。<a id="a-BY"></a>皆令住大舍。<a id="a-BZ"></a>成就佛智慧。<a id="a-Ba"></a>若能广分别。<a id="a-Bb"></a>亿劫不能尽。<a id="a-Bc"></a>今观弘教集。<a id="a-Bd"></a>载世祖皇帝实录百余篇。<a id="a-Be"></a>字字句句。<a id="a-Bf"></a>以弘教为己任。<a id="a-Bg"></a>如有云。<a id="a-Bh"></a>朕以本觉无二真心。<a id="a-Bi"></a>治天下国家。<a id="a-Bj"></a>如观海东青取天鹅。<a id="a-Bk"></a>心无二故。<a id="a-Bl"></a>由此论之。<a id="a-Bm"></a>万机之暇不离念佛念法念僧。<a id="a-Bn"></a>苟非。</p>
  <p id="aBo">大圣慈念群生特垂化迹。<a id="a-Bp"></a>能如是邪。<a id="a-Bq"></a>使唐虞再世。<a id="a-Br"></a>亦无以加矣。<a id="a-Bs"></a>猗欤盛哉。<a id="a-Bt"></a>敬录于前。<a id="a-Bu"></a>以晓来学云。</p>
  <p id="aBv">⊙(乙未)　成宗完者笃钦明广孝皇帝即位(于甲午四月十四日十五日大赦。<a id="a-Bw"></a>○改元贞元年)</p>
  <p id="aBx">(丁酉)　(二月廿七日大赦改)大德。</p>
  <p id="aBy">(己亥)　正月遣使问民疾苦。</p>
  <p id="aBz">(壬寅)　三月三日大赦。</p>
  <p id="aC0">⊙大德六年九月一日。<a id="a-C1"></a>五台山大万圣祐国寺真觉国师殁。<a id="a-C2"></a>师讳文才。<a id="a-C3"></a>字仲华。<a id="a-C4"></a>杨氏。<a id="a-C5"></a>其先弘农人。<a id="a-C6"></a>高曾以来世官垄坻。<a id="a-C7"></a>父静义。<a id="a-C8"></a>金季为清水主簿。<a id="a-C9"></a>遂家焉。<a id="a-CA"></a>少孤事母孝。<a id="a-CB"></a>于书无所不读。<a id="a-CC"></a>性理之学尤其邃也。<a id="a-CD"></a>故约而为守。<a id="a-CE"></a>蔚而成文。<a id="a-CF"></a>辞气雅健如古作者。<a id="a-CG"></a>为人沉厚若素不读书者。<a id="a-CH"></a>至与士君子谈接其辞辩其事详其理尽。<a id="a-CI"></a>出入经史。<a id="a-CJ"></a>滔滔然若河汉之决。<a id="a-CK"></a>莫窥其涘。<a id="a-CL"></a>其讲授经论。<a id="a-CM"></a>得旨言外。<a id="a-CN"></a>不屑屑于名数。<a id="a-CO"></a>尝曰。<a id="a-CP"></a>学贵宗通言欲会意。<a id="a-CQ"></a>以意逆志为得之矣。<a id="a-CR"></a>语言文字糟粕之余也。<a id="a-CS"></a>岂有余味哉。<a id="a-CT"></a>彼狃于文字。<a id="a-CU"></a>味其糟粕。<a id="a-CV"></a>徒骋知见以记问自多。<a id="a-CW"></a>殊不知支离其知穿凿其见愈惑多岐不能冥昝于道。<a id="a-CX"></a>听其说适足以熟耳而已。<a id="a-CY"></a>岂能开人惠目乎。<a id="a-CZ"></a>所著县谈详略五卷。<a id="a-Ca"></a>肇论略疏三卷。<a id="a-Cb"></a>惠灯集二卷。<a id="a-Cc"></a>皆内据佛经外援儒老托譬取类。<a id="a-Cd"></a>其辞质而不华。<a id="a-Ce"></a>简而诣。<a id="a-Cf"></a>取其达而已。<a id="a-Cg"></a>隐居成纪。<a id="a-Ch"></a>筑室树松。<a id="a-Ci"></a>将以终老。<a id="a-Cj"></a>然以行修乎迩德加乎远。<a id="a-Ck"></a>虽自韬晦。<a id="a-Cl"></a>其道愈彰。<a id="a-Cm"></a>人尊其德不敢名。<a id="a-Cn"></a>以松堂称之。<a id="a-Co"></a>佛教之兴始于洛阳白马寺。<a id="a-Cp"></a>故称释源。<a id="a-Cq"></a>其宗主殁。<a id="a-Cr"></a>诏以师继之。<a id="a-Cs"></a>世祖尝以五台绝境欲为佛寺。<a id="a-Ct"></a>而未果也。<a id="a-Cu"></a>成宗以继志之孝。<a id="a-Cv"></a>作而成之。<a id="a-Cw"></a>赐名大万圣佑国寺。<a id="a-Cx"></a>以为名山大寺。<a id="a-Cy"></a>非海内之望。<a id="a-Cz"></a>不能尸之。<a id="a-D0"></a>诏求其人于帝师迦罗斯巴。<a id="a-D1"></a>会师自洛阳来见帝师。<a id="a-D2"></a>喜曰。<a id="a-D3"></a>佑国寺得其人矣。<a id="a-D4"></a>诏师以释源宗主兼居佑国。<a id="a-D5"></a>师见帝师以辞曰。<a id="a-D6"></a>某以何德猥蒙恩宠。<a id="a-D7"></a>其居白马已为过分。<a id="a-D8"></a>安能复居佑圣。<a id="a-D9"></a>愿选有德者为之。<a id="a-DA"></a>幸怜其诚以闻于上。<a id="a-DB"></a>帝师不可曰。<a id="a-DC"></a>此上命也。<a id="a-DD"></a>上于此事用心至焉。<a id="a-DE"></a>非女其谁与居。<a id="a-DF"></a>此吾教所系。<a id="a-DG"></a>女其勉之。<a id="a-DH"></a>居岁余。<a id="a-DI"></a>大德六年将如洛阳。<a id="a-DJ"></a>道真定馆于某寺。<a id="a-DK"></a>疾作。<a id="a-DL"></a>九月一日殁。<a id="a-DM"></a>年六十有二。<a id="a-DN"></a>火后获舍利者数百粒。<a id="a-DO"></a>其徒归葬于五台东山之麓。</p>
  <p id="aDP">(癸卯)　(三月十六日诏定贼罪条例为十二章。<a id="a-DQ"></a>及增给朝官月俸外任公田禄米等○八月六日太原平阳地震)</p>
  <p id="aDR">⊙大德七年。<a id="a-DS"></a>胆巴金刚上师殁。<a id="a-DT"></a>师名功嘉葛刺思。<a id="a-DU"></a>此云普喜名闻。<a id="a-DV"></a>又名胆巴。<a id="a-DW"></a>此云微妙。<a id="a-DX"></a>西番突甘斯旦麻人。<a id="a-DY"></a>幼孤依季父。<a id="a-DZ"></a>闻经止啼。<a id="a-Da"></a>知其非凡。<a id="a-Db"></a>遣侍法王上师。<a id="a-Dc"></a>试以梵咒。<a id="a-Dd"></a>随诵如流。<a id="a-De"></a>曰此子宿积聪惠异。<a id="a-Df"></a>日当与众生作大饶益。<a id="a-Dg"></a>年十二训以前名。<a id="a-Dh"></a>自是经科哭式坛法明方。<a id="a-Di"></a>靡不洞贯。<a id="a-Dj"></a>年二十四讲演大喜乐本续等文。<a id="a-Dk"></a>四众悦服。<a id="a-Dl"></a>上师令巴至西天竺国参礼古达麻室利习梵典。<a id="a-Dm"></a>尽得其传。<a id="a-Dn"></a>初世祖居潜邸。<a id="a-Do"></a>闻西国有绰理哲瓦道德。<a id="a-Dp"></a>愿见之。<a id="a-Dq"></a>遂往西凉遣使请于廓丹大王。<a id="a-Dr"></a>王谓使者曰。<a id="a-Ds"></a>师已入灭。<a id="a-Dt"></a>有侄癹思巴。<a id="a-Du"></a>此云圣寿。<a id="a-Dv"></a>年方十六。<a id="a-Dw"></a>深通佛法。<a id="a-Dx"></a>请以应命。<a id="a-Dy"></a>至都旬日即乞西还。<a id="a-Dz"></a>上召问曰。<a id="a-E0"></a>师之佛法比叔如何。<a id="a-E1"></a>曰叔之佛法如大海水。<a id="a-E2"></a>吾所得者以指点水于舌而已。<a id="a-E3"></a>问答允称。<a id="a-E4"></a>上喜曰。<a id="a-E5"></a>师年虽少种性不凡。<a id="a-E6"></a>愿为朕留当求戒法。<a id="a-E7"></a>寻礼为师。<a id="a-E8"></a>巴入中国。<a id="a-E9"></a>诏居五台寿宁。<a id="a-EA"></a>壬申留京师王公咸禀妙戒。<a id="a-EB"></a>初天兵南下。<a id="a-EC"></a>襄城居民祷真武。<a id="a-ED"></a>降笔云。<a id="a-EE"></a>有大黑神。<a id="a-EF"></a>领兵西北方来。<a id="a-EG"></a>吾亦当避。<a id="a-EH"></a>于是列城望风款附。<a id="a-EI"></a>兵不血刃。<a id="a-EJ"></a>至于破常州。<a id="a-EK"></a>多见黑神出入其家。<a id="a-EL"></a>民罔知故。<a id="a-EM"></a>实乃摩诃葛刺神也。<a id="a-EN"></a>此云大黑。<a id="a-EO"></a>盖师祖父七世事神甚谨。<a id="a-EP"></a>随祷而应。<a id="a-EQ"></a>此助国之验也。<a id="a-ER"></a>乙亥师具以闻。<a id="a-ES"></a>有旨建神庙于涿之阳。<a id="a-ET"></a>结构横丽神像威严。<a id="a-EU"></a>凡水旱蝗疫。<a id="a-EV"></a>民祷响应。<a id="a-EW"></a>辛巳岁师得道藏化胡经并八十一化图。<a id="a-EX"></a>幻惑妄诞。<a id="a-EY"></a>师乃叹曰。<a id="a-EZ"></a>以邪惑正如此者。<a id="a-Ea"></a>遂奏闻。<a id="a-Eb"></a>召教禅大德及翰林承制等。<a id="a-Ec"></a>诣长春宫辩证(辨伪录明)诏下诸路除道德经外。<a id="a-Ed"></a>其余伪文尽令焚毁。<a id="a-Ee"></a>至壬午师力乞西归。<a id="a-Ef"></a>上不能留。<a id="a-Eg"></a>初相哥受师戒。<a id="a-Eh"></a>继为帝师。<a id="a-Ei"></a>门人屡有言其豪横自肆者。<a id="a-Ej"></a>师责而不悛。<a id="a-Ek"></a>由是御之。<a id="a-El"></a>逮登相位。<a id="a-Em"></a>惧师谠直必言于上。<a id="a-En"></a>乃先入巧言赞师。<a id="a-Eo"></a>故有是请。<a id="a-Ep"></a>首于云中。<a id="a-Eq"></a>次至西夏。<a id="a-Er"></a>以及临洮。<a id="a-Es"></a>求法益众。<a id="a-Et"></a>未几权臣复谮。<a id="a-Eu"></a>令归本国。<a id="a-Ev"></a>师至故里阅六寒暑。<a id="a-Ew"></a>己丑相哥遣使传召还都。<a id="a-Ex"></a>于圣安寺安置。<a id="a-Ey"></a>四月赴省听旨。<a id="a-Ez"></a>令往潮州。<a id="a-F0"></a>师忻然引侍僧昔监藏。<a id="a-F1"></a>子身乘驿。<a id="a-F2"></a>即日南向。<a id="a-F3"></a>及出都门。<a id="a-F4"></a>雷雨冥晦。<a id="a-F5"></a>由汴涉江洎于闽广。<a id="a-F6"></a>所至州城俱沾戒法。<a id="a-F7"></a>八月抵潮阳。<a id="a-F8"></a>馆于开元寺。<a id="a-F9"></a>有枢使月的迷失。<a id="a-FA"></a>奉旨南行。<a id="a-FB"></a>初不知佛。<a id="a-FC"></a>其妻得奇疾。<a id="a-FD"></a>医祷无验。<a id="a-FE"></a>闻师之道礼请至再。<a id="a-FF"></a>师临其家尽取其巫觋绘像焚之。<a id="a-FG"></a>以所持数珠加患者身。<a id="a-FH"></a>惊泣乃苏。<a id="a-FI"></a>且曰。<a id="a-FJ"></a>梦中见一黑恶形人。<a id="a-FK"></a>释我而去。<a id="a-FL"></a>使军中得报喜甚。<a id="a-FM"></a>遂能胜敌。<a id="a-FN"></a>由是倾心佛化。<a id="a-FO"></a>师谓门人曰。<a id="a-FP"></a>潮乃大颠韩子论道之处。<a id="a-FQ"></a>宜建刹利生。<a id="a-FR"></a>因得城南净乐寺故基。<a id="a-FS"></a>将求材。<a id="a-FT"></a>未知其计。<a id="a-FU"></a>寺先有河。<a id="a-FV"></a>断流既久。<a id="a-FW"></a>庚寅五月大雨倾注河流暴溢。<a id="a-FX"></a>适有良材泛集充斥。<a id="a-FY"></a>见者惊诧咸谓鬼输神运焉。<a id="a-FZ"></a>枢使董工兴创。<a id="a-Fa"></a>殿宇既完。<a id="a-Fb"></a>师手塑梵像。<a id="a-Fc"></a>斋万僧以庆赞之。<a id="a-Fd"></a>尝谓昔监藏曰。<a id="a-Fe"></a>吾不久有他往。<a id="a-Ff"></a>宜速成此寺。<a id="a-Fg"></a>后师还都。<a id="a-Fh"></a>奏田二十顷。<a id="a-Fi"></a>赐额宝积焉。<a id="a-Fj"></a>未几召还。<a id="a-Fk"></a>相哥已伏诛矣。<a id="a-Fl"></a>癸已夏五上患股。<a id="a-Fm"></a>召师于内殿建观音狮子吼道场。<a id="a-Fn"></a>七日而愈。<a id="a-Fo"></a>施白金五十锭。<a id="a-Fp"></a>叙及相哥谮师之语。<a id="a-Fq"></a>师以宿业为对。<a id="a-Fr"></a>宰臣莫不骇服。<a id="a-Fs"></a>上谓师曰。<a id="a-Ft"></a>师昔劝朕五台建寺。<a id="a-Fu"></a>令遣侍臣伯颜司天监苏和卿等相视山形。<a id="a-Fv"></a>以图呈师。<a id="a-Fw"></a>师曰。<a id="a-Fx"></a>此非小缘。<a id="a-Fy"></a>陛下发心寺即成就。<a id="a-Fz"></a>未几上宴驾。<a id="a-G0"></a>甲午四月成宗皇帝践祚。<a id="a-G1"></a>遣使召师。<a id="a-G2"></a>师至庆贺毕。<a id="a-G3"></a>奏曰。<a id="a-G4"></a>昔成吉思皇帝有国之日。<a id="a-G5"></a>疆土未广。<a id="a-G6"></a>尚不征僧道税粮。<a id="a-G7"></a>今日四海混同万邦入贡。<a id="a-G8"></a>岂因微利而弃成规。<a id="a-G9"></a>倘蠲其赋则身安志专。<a id="a-GA"></a>庶可勤修报国。<a id="a-GB"></a>上曰。<a id="a-GC"></a>师与丞相完泽商议。<a id="a-GD"></a>奏曰。<a id="a-GE"></a>此谋出于中书省官。<a id="a-GF"></a>自非圣裁他议何益。<a id="a-GG"></a>上良久曰。<a id="a-GH"></a>明日月旦就大安阁释迦舍利像前修设好事。<a id="a-GI"></a>师宜早至。<a id="a-GJ"></a>翌日师登内阁。<a id="a-GK"></a>次帝师坐。<a id="a-GL"></a>令必阇赤朗宣敕旨。<a id="a-GM"></a>顾问师曰。<a id="a-GN"></a>今已免和上税粮。<a id="a-GO"></a>心欢喜否。<a id="a-GP"></a>师起谢曰。<a id="a-GQ"></a>天下僧人咸沾圣泽。<a id="a-GR"></a>元贞乙未四月奉诏住大护国仁王寺。<a id="a-GS"></a>敕太府具驾前仪仗。<a id="a-GT"></a>百官护送。<a id="a-GU"></a>寺乃昭睿顺圣皇后所建。<a id="a-GV"></a>其严好若天宫内苑移下人间。<a id="a-GW"></a>是年遣使诏师问曰。<a id="a-GX"></a>海都军马犯西番界。<a id="a-GY"></a>师于佛事中能退降否。<a id="a-GZ"></a>奏曰。<a id="a-Ga"></a>但祷摩诃葛刺。<a id="a-Gb"></a>自然有验。<a id="a-Gc"></a>复问曰。<a id="a-Gd"></a>于何处建坛。<a id="a-Ge"></a>对曰。<a id="a-Gf"></a>高梁河西北瓮山有寺。<a id="a-Gg"></a>僻静可习禅觏。<a id="a-Gh"></a>敕省府供给严护。<a id="a-Gi"></a>令丞相答失蛮上亲染宸翰云。<a id="a-Gj"></a>这句当怎生用心。<a id="a-Gk"></a>师理会者师的句当。<a id="a-Gl"></a>朕理会得也。<a id="a-Gm"></a>于是建曼拏罗依法作观。<a id="a-Gn"></a>未几捷报至。<a id="a-Go"></a>上大悦。<a id="a-Gp"></a>壬寅春二月帝幸柳林遘疾。<a id="a-Gq"></a>遣使召云。<a id="a-Gr"></a>师如想朕。<a id="a-Gs"></a>愿师一来。<a id="a-Gt"></a>师至幸所就行殿修观法七昼夜。<a id="a-Gu"></a>圣体乃瘳。<a id="a-Gv"></a>敕天下僧寺普阅藏经。<a id="a-Gw"></a>仍降香币等施。<a id="a-Gx"></a>即大赦天下。<a id="a-Gy"></a>上曰。<a id="a-Gz"></a>赖师摄护朕体已安。<a id="a-H0"></a>即解颈七宝牌为施。<a id="a-H1"></a>皇后亦解宝珠璎珞施之。<a id="a-H2"></a>并施尚乘车辇骡马白玉鞍辔金曼答喇黄白金各一锭官币十八匹。<a id="a-H3"></a>御前校尉丁人为师前导。<a id="a-H4"></a>三月二十四日。<a id="a-H5"></a>大驾北巡。<a id="a-H6"></a>命师象舆行驾前。<a id="a-H7"></a>道过云州龙门。<a id="a-H8"></a>师谓徒众曰。<a id="a-H9"></a>此地龙物所都。<a id="a-HA"></a>或兴风雨恐檠乘舆。<a id="a-HB"></a>汝等密持神咒以待之。<a id="a-HC"></a>至暮雷电果作四野震怖。<a id="a-HD"></a>独行殿一境无虞。<a id="a-HE"></a>至上都。<a id="a-HF"></a>近臣咸谢曰。<a id="a-HG"></a>龙门之恐赖师以安。<a id="a-HH"></a>癸卯夏师示疾。<a id="a-HI"></a>上遣御医候视。<a id="a-HJ"></a>师笑曰。<a id="a-HK"></a>色身有限。<a id="a-HL"></a>药岂能留。<a id="a-HM"></a>五月十八日。<a id="a-HN"></a>师问左右。<a id="a-HO"></a>今正何时。<a id="a-HP"></a>对曰。<a id="a-HQ"></a>日当午矣。<a id="a-HR"></a>师即敛容端坐面西而逝。<a id="a-HS"></a>上闻悲悼不胜。<a id="a-HT"></a>赐沉檀众香就上都庆安寺结塔茶毗。<a id="a-HU"></a>王及四众莫不哀恻。<a id="a-HV"></a>是月二十九日。<a id="a-HW"></a>敕丞相答失蛮。<a id="a-HX"></a>开视焚塔。<a id="a-HY"></a>见师顶骨不坏。<a id="a-HZ"></a>舍利不计其数。<a id="a-Ha"></a>轮殊坐毡如故。<a id="a-Hb"></a>回奏。<a id="a-Hc"></a>加叹敕大都留守。<a id="a-Hd"></a>率承应伎乐迎舍利归葬仁王寺之庆安塔焉。<a id="a-He"></a>世寿七十有四。<a id="a-Hf"></a>僧腊六十二。<a id="a-Hg"></a>秘密之教彼土以大持金刚为始祖。<a id="a-Hh"></a>累传至师益显。</p>
  <p id="aHi">⊙(戊申)　故有金刚上师之号焉。</p>
  <p id="aHj">武宗曲律仁惠宣孝皇帝即位。<a id="a-Hk"></a>改至大(十一月廿五日大赦)</p>
  <p id="aHl">瑞像计二千三百年矣。</p>
  <p id="aHm">(己酉)　造至大银钞(十月诏铸大元通宝钱及至大通宝小钱。<a id="a-Hn"></a>十月十七日大赦)</p>
  <p id="aHo">⊙至大二年内翰赵孟俯奉敕撰临济正宗之碑。</p>
  <p id="aHp">佛法大智慧破一切有。<a id="a-Hq"></a>以大圆觉摄一切空。<a id="a-Hr"></a>以大慈悲度一切众。<a id="a-Hs"></a>始于不言而至于无所不言。<a id="a-Ht"></a>无所不言而至于无言。<a id="a-Hu"></a>夫道非言不传。<a id="a-Hv"></a>传而不以言。<a id="a-Hw"></a>则道在言语之外矣。<a id="a-Hx"></a>是为佛法最上上乘。<a id="a-Hy"></a>如以薪传火薪尽而火不穷也。<a id="a-Hz"></a>故世尊拈花迦葉微笑。<a id="a-I0"></a>一笑之顷超然独得。<a id="a-I1"></a>尚何可以言语求哉。<a id="a-I2"></a>自摩诃迦葉。<a id="a-I3"></a>二十八传而为菩提达磨。<a id="a-I4"></a>始入中国。<a id="a-I5"></a>居嵩山少林寺面壁坐者九年。<a id="a-I6"></a>达磨六传而为能。<a id="a-I7"></a>能十传为临济。<a id="a-I8"></a>临济生于曹州。<a id="a-I9"></a>游学江右。<a id="a-IA"></a>事黄檗问佛法的的大意。<a id="a-IB"></a>檗便打。<a id="a-IC"></a>如是三问三度被打。<a id="a-ID"></a>辞往大愚。<a id="a-IE"></a>理前话云。<a id="a-IF"></a>不知过在甚么处。<a id="a-IG"></a>愚曰。<a id="a-IH"></a>黄檗恁么老婆为汝得彻困。<a id="a-II"></a>犹觅过在。<a id="a-IJ"></a>师言下大悟归镇州筑室滹沱河之上。<a id="a-IK"></a>今临济院是也。<a id="a-IL"></a>因号临济大师。<a id="a-IM"></a>师之于道。<a id="a-IN"></a>得大究竟。<a id="a-IO"></a>繇临济而上。<a id="a-IP"></a>至于诸佛。<a id="a-IQ"></a>诸佛之下。<a id="a-IR"></a>至于临济。<a id="a-IS"></a>前圣后圣无间然矣。<a id="a-IT"></a>直指示人机若发矢。<a id="a-IU"></a>学者闻之耳目尽丧。<a id="a-IV"></a>表里无据。<a id="a-IW"></a>自能后禅分为五。<a id="a-IX"></a>唯师所传号为正宗。<a id="a-IY"></a>一传为兴化奖。<a id="a-IZ"></a>再传为南院颙。<a id="a-Ia"></a>三传为风穴沼。<a id="a-Ib"></a>四传为首山念。<a id="a-Ic"></a>又五传为五祖演。<a id="a-Id"></a>演传天目齐。<a id="a-Ie"></a>齐传懒牛和。<a id="a-If"></a>和传竹林宝。<a id="a-Ig"></a>宝传竹林安。<a id="a-Ih"></a>安传海西堂容庵。<a id="a-Ii"></a>容庵传中和璋。<a id="a-Ij"></a>璋传海云大宗师蕳公。<a id="a-Ik"></a>海云性与道合。<a id="a-Il"></a>心与法冥。<a id="a-Im"></a>细无不入。<a id="a-In"></a>大无不包。<a id="a-Io"></a>师住临济院。<a id="a-Ip"></a>能系祖传以正道统。<a id="a-Iq"></a>佛法盖至此而中兴焉。<a id="a-Ir"></a>当。</p>
  <p id="aIs">世祖圣德神功文武皇帝在潜邸。<a id="a-It"></a>[婁*姿]屈至尊请问道要。<a id="a-Iu"></a>虽其言往复紬绎。<a id="a-Iv"></a>而独以慈爱不杀为本。<a id="a-Iw"></a>师之大弟子二人。<a id="a-Ix"></a>曰可庵朗。<a id="a-Iy"></a>赜庵儇。<a id="a-Iz"></a>朗公度荜庵满及太傅刘文贞。<a id="a-J0"></a>儇公度西云大宗师安公。<a id="a-J1"></a>师以文贞公机智弘建。<a id="a-J2"></a>使事○世祖皇帝。<a id="a-J3"></a>当是时君臣相得策定天下。<a id="a-J4"></a>深功厚德祖于元元。<a id="a-J5"></a>卒为佐命之臣。<a id="a-J6"></a>皆自此贤之也　元贞元年○成宗有诏。<a id="a-J7"></a>迎西云住天都大庆寿寺。<a id="a-J8"></a>进承清问。<a id="a-J9"></a>经历三朝发撝玄言。<a id="a-JA"></a>得诸佛智。<a id="a-JB"></a>悬判三乘如一二数。<a id="a-JC"></a>由是临济之道愈扩而大○今皇帝钦承○祖武。<a id="a-JD"></a>独明妙心。<a id="a-JE"></a>刻玉为印。<a id="a-JF"></a>以赐西云。<a id="a-JG"></a>其文曰。<a id="a-JH"></a>临济正宗之印。<a id="a-JI"></a>独加师荣禄大夫大司空。<a id="a-JJ"></a>领临济一宗事。<a id="a-JK"></a>仍诏立碑临济院。<a id="a-JL"></a>且命臣孟俯为文。<a id="a-JM"></a>称扬佛祖之道。<a id="a-JN"></a>以示不朽。<a id="a-JO"></a>臣孟俯既叙其所传授。<a id="a-JP"></a>又系之铭。<a id="a-JQ"></a>铭曰。<a id="a-JR"></a>佛有正法。<a id="a-JS"></a>觉明妙心。<a id="a-JT"></a>二十八传。<a id="a-JU"></a>至于少林。<a id="a-JV"></a>赫赫少林。<a id="a-JW"></a>师我震旦。<a id="a-JX"></a>使为佛种。<a id="a-JY"></a>不锲而断。<a id="a-JZ"></a>传十世后。<a id="a-Ja"></a>而得临济。<a id="a-Jb"></a>为道坦然。<a id="a-Jc"></a>如指而示。<a id="a-Jd"></a>又十六世。<a id="a-Je"></a>是为海云。<a id="a-Jf"></a>坐祖道场。<a id="a-Jg"></a>能绍厥闻。<a id="a-Jh"></a>维我○世祖。<a id="a-Ji"></a>诞膺天命。<a id="a-Jj"></a>威震九有。<a id="a-Jk"></a>维佛是敬。<a id="a-Jl"></a>闻师之名。<a id="a-Jm"></a>若古贤圣。<a id="a-Jn"></a>尝进一言。<a id="a-Jo"></a>深入圣听。<a id="a-Jp"></a>不杀之仁。<a id="a-Jq"></a>其利甚弘。<a id="a-Jr"></a>俾大弟子。<a id="a-Js"></a>为帝股肱。<a id="a-Jt"></a>至西云公。<a id="a-Ju"></a>能嗣其业。<a id="a-Jv"></a>据狮子座。<a id="a-Jw"></a>为众演说。<a id="a-Jx"></a>闻者赞叹。<a id="a-Jy"></a>信者乡风。<a id="a-Jz"></a>得者如宝。<a id="a-K0"></a>悟者如空○今皇帝圣。<a id="a-K1"></a>深契道要。<a id="a-K2"></a>曰临济宗。<a id="a-K3"></a>繄尔能绍。<a id="a-K4"></a>即心即佛。<a id="a-K5"></a>时乃世守。<a id="a-K6"></a>传不以言。<a id="a-K7"></a>而以心受。<a id="a-K8"></a>皇帝万年。<a id="a-K9"></a>正法永传。<a id="a-KA"></a>尚迪后人。<a id="a-KB"></a>勿昧其原。</p>
  <p id="aKC">敕赐乞台萨里神道碑。<a id="a-KD"></a>赵子昂为文。<a id="a-KE"></a>其略曰。</p>
  <p id="aKF">太祖皇帝。<a id="a-KG"></a>既受天命略定西北诸国。<a id="a-KH"></a>回鹘最强最先附。<a id="a-KI"></a>遂诏其主亦都护第五子。<a id="a-KJ"></a>与诸皇子约为兄弟。<a id="a-KK"></a>宠异冠诸国。<a id="a-KL"></a>自是有一才一艺者。<a id="a-KM"></a>毕效于朝。<a id="a-KN"></a>至元大德间。<a id="a-KO"></a>在位之臣非有攻城战野之功。<a id="a-KP"></a>斩将搴旗之勇。<a id="a-KQ"></a>而道包儒释学际天人。<a id="a-KR"></a>寄天子之腹心。<a id="a-KS"></a>繄生民之休戚者。<a id="a-KT"></a>惟赵国文定公而已。<a id="a-KU"></a>今上皇帝临御之七年始。<a id="a-KV"></a>行褒恤之典。<a id="a-KW"></a>于是赠公祖父官爵勋封。<a id="a-KX"></a>越明年复赐碑墓道。<a id="a-KY"></a>命臣孟俯为之文。<a id="a-KZ"></a>当世祖时。<a id="a-Ka"></a>公为平章政事。<a id="a-Kb"></a>臣为兵部郎中。<a id="a-Kc"></a>趋走省闼识公为旧。<a id="a-Kd"></a>承言论政知公为详。<a id="a-Ke"></a>敢不只奉。</p>
  <p id="aKf">⊙明诏。<a id="a-Kg"></a>公讳乞台萨里。<a id="a-Kh"></a>早受浮图法于智全末利可吾坡地沙。<a id="a-Ki"></a>圆通辨悟。<a id="a-Kj"></a>当时咸推让之。<a id="a-Kk"></a>累赠纯诚守正功臣太保仪同三司上柱国追封赵国公。<a id="a-Kl"></a>谥通敏。<a id="a-Km"></a>又从国师八思马学密乘。<a id="a-Kn"></a>不数月尽通其书。<a id="a-Ko"></a>旁达诸国及汉语。<a id="a-Kp"></a>世祖知其材俾习汉文书。<a id="a-Kq"></a>领之遂通诸经史百家。<a id="a-Kr"></a>若阴阳历数图纬方技之说。<a id="a-Ks"></a>靡不精诣。<a id="a-Kt"></a>会国师西还。<a id="a-Ku"></a>携与俱。<a id="a-Kv"></a>岁余乞归省。<a id="a-Kw"></a>师送之曰。<a id="a-Kx"></a>以汝之学非为我佛弟子者。<a id="a-Ky"></a>我敢受女拜耶。<a id="a-Kz"></a>勉事圣君。<a id="a-L0"></a>相泣而别。<a id="a-L1"></a>比至门。<a id="a-L2"></a>师已上书荐之○裕宗。<a id="a-L3"></a>得召入宿卫。<a id="a-L4"></a>日以笔札侍左右。<a id="a-L5"></a>至元二十年冬有二僧西来见。<a id="a-L6"></a>自言知天象。<a id="a-L7"></a>上召通象胥者。<a id="a-L8"></a>数辈与语。<a id="a-L9"></a>莫能解。<a id="a-LA"></a>有脱烈者言。<a id="a-LB"></a>公可。<a id="a-LC"></a>使立召与语。<a id="a-LD"></a>僧乃屈谢不如。<a id="a-LE"></a>上大悦。<a id="a-LF"></a>明年夏擢朝列大夫左侍仪奉御秋置集贤馆。<a id="a-LG"></a>命公领集贤。<a id="a-LH"></a>公请以司徒撒里蛮领之。<a id="a-LI"></a>乃以公为中顺大夫集贤馆学士。<a id="a-LJ"></a>兼太史院事。<a id="a-LK"></a>明年夏迁嘉议大夫。<a id="a-LL"></a>明年春升集贤大学士。<a id="a-LM"></a>中奉大夫。<a id="a-LN"></a>明年春进资德大夫尚书右丞。<a id="a-LO"></a>并兼太史院事。<a id="a-LP"></a>冬拜荣禄大夫平章政事兼集贤大学士太史院使。<a id="a-LQ"></a>廿八年乞解机务。<a id="a-LR"></a>以为集贤大学士。<a id="a-LS"></a>三十年加领太史院事。<a id="a-LT"></a>自初授官。<a id="a-LU"></a>至是凡八迁并兼左侍仪奉御。<a id="a-LV"></a>明年○世祖登遐○裕圣皇后命公。<a id="a-LW"></a>帅翰林集贤太常礼官。<a id="a-LX"></a>备礼册立○成宗即皇帝位。<a id="a-LY"></a>明年春以翌戴功加守司徒。<a id="a-LZ"></a>大德三年复拜平章政事。<a id="a-La"></a>十一年春○成宗宴驾。<a id="a-Lb"></a>哀恸成疾。<a id="a-Lc"></a>秋八月十有七日。<a id="a-Ld"></a>薨于大都发祥里第。<a id="a-Le"></a>年六十三。<a id="a-Lf"></a>以是月日葬城西南冈子原。</p>
  <p id="aLg">⊙敕赐佛国普安温禅师塔铭。<a id="a-Lh"></a>侍书奎章阁虞集撰。<a id="a-Li"></a>其略曰。<a id="a-Lj"></a>师讳至温。<a id="a-Lk"></a>字其玉。<a id="a-Ll"></a>一号全一。<a id="a-Lm"></a>邢州郝氏子也。<a id="a-Ln"></a>幼聪敏异常。<a id="a-Lo"></a>儿年六岁。<a id="a-Lp"></a>其母携之至庞马村。<a id="a-Lq"></a>见寂照和尚于净土院。<a id="a-Lr"></a>寂照曰。<a id="a-Ls"></a>汝其为释氏乎。<a id="a-Lt"></a>师心许之。<a id="a-Lu"></a>会寂照避乱去隐辽西。<a id="a-Lv"></a>乃礼寂照弟子辨庵讷而祝发焉。<a id="a-Lw"></a>无还富公主净土。<a id="a-Lx"></a>莅众甚严。<a id="a-Ly"></a>师不以为忤。<a id="a-Lz"></a>庚寅之岁无还开法万寿。<a id="a-M0"></a>师与十僧同往佐之。<a id="a-M1"></a>万松某公以青州辨公宗旨开示法要。<a id="a-M2"></a>门庭高广。<a id="a-M3"></a>四方尊之。<a id="a-M4"></a>师见万松始以才气过人。<a id="a-M5"></a>稍不容于众。<a id="a-M6"></a>然而博记多闻论辨无碍。<a id="a-M7"></a>百家诸子之言。<a id="a-M8"></a>多所涉猎又善草书。<a id="a-M9"></a>有颠素之遗法。<a id="a-MA"></a>年才十有五。<a id="a-MB"></a>为万松侍者。<a id="a-MC"></a>凡万松偈颂法语。<a id="a-MD"></a>一闻辄了之。<a id="a-ME"></a>遂得法焉。<a id="a-MF"></a>常以侍者代应对。<a id="a-MG"></a>谈锋之利不可犯。<a id="a-MH"></a>时人已深期之。<a id="a-MI"></a>故太保刘文贞公。<a id="a-MJ"></a>长师一岁。<a id="a-MK"></a>少时相好也。<a id="a-ML"></a>刘公厌世。<a id="a-MM"></a>故思学道。<a id="a-MN"></a>师劝之为僧。<a id="a-MO"></a>同参西京宝胜明公。<a id="a-MP"></a>既而为○世祖知。<a id="a-MQ"></a>遇侍帏幄。<a id="a-MR"></a>为谋臣。<a id="a-MS"></a>荐师可大用。<a id="a-MT"></a>得召见。<a id="a-MU"></a>与语大悦。<a id="a-MV"></a>将授以官。<a id="a-MW"></a>弗受曰。<a id="a-MX"></a>天下佛法流通。<a id="a-MY"></a>臣僧之愿。<a id="a-MZ"></a>富贵非所望也。<a id="a-Ma"></a>留王庭多有赞益。<a id="a-Mb"></a>居三岁遣还。<a id="a-Mc"></a>出赐金资。<a id="a-Md"></a>日用不计其费。<a id="a-Me"></a>时○宪宗命海云主释教○诏天下作资戎会。<a id="a-Mf"></a>师持○旨宣布中外。<a id="a-Mg"></a>而辅成之○世祖征云南还。<a id="a-Mh"></a>刘公请承制。<a id="a-Mi"></a>锡师号曰佛国普安大禅师。<a id="a-Mj"></a>总摄关西五路河南南京等路太原府路邢洛磁怀孟等州僧尼之事。<a id="a-Mk"></a>刻印以赐师。<a id="a-Ml"></a>锐意卫教。<a id="a-Mm"></a>凡僧之田庐见侵于豪富及他教者。<a id="a-Mn"></a>皆力归之。<a id="a-Mo"></a>驰驲四出周于所履。<a id="a-Mp"></a>必获其志乃已。<a id="a-Mq"></a>自其门人或劝之少憩弗懈也○宪宗末年。<a id="a-Mr"></a>僧道士有诤。<a id="a-Ms"></a>各为违言以相危○上命聚讼于和林剖决真伪。<a id="a-Mt"></a>师从少林诸师辨之。<a id="a-Mu"></a>道士义堕剃须发者十七人。<a id="a-Mv"></a>道宫之复为者以千百计。<a id="a-Mw"></a>中统建元释教大盛。<a id="a-Mx"></a>僧众赖之甚思师之功焉。<a id="a-My"></a>而师遂纳印辞职。<a id="a-Mz"></a>每岁官赐金修寺之外。<a id="a-N0"></a>世味泊如也。<a id="a-N1"></a>至元丁卯五月二十二日。<a id="a-N2"></a>以疾终于桓州之天宫寺西向右胁而化。<a id="a-N3"></a>当暑仪形如生。<a id="a-N4"></a>更有异香三日。<a id="a-N5"></a>火浴之心舌牙不坏。<a id="a-N6"></a>众庶掊其地深数尺。<a id="a-N7"></a>犹得舍利云。<a id="a-N8"></a>世寿五十一。<a id="a-N9"></a>僧腊四十。<a id="a-NA"></a>臣闻　世祖皇帝圣度如天。<a id="a-NB"></a>善驭豪杰自在　潜邸。<a id="a-NC"></a>至于混一海内。<a id="a-ND"></a>天下之人材大小毕至。<a id="a-NE"></a>以足其任使。<a id="a-NF"></a>故其功业之盛。<a id="a-NG"></a>巍巍然赫赫然。<a id="a-NH"></a>三代而下帝王未有或之及也。<a id="a-NI"></a>浮图氏以寂灭为宗。<a id="a-NJ"></a>而材器文辨如温公。<a id="a-NK"></a>亦岂常人之流哉。<a id="a-NL"></a>敢叙而表之。<a id="a-NM"></a>以见夫兴王之运其人如此。<a id="a-NN"></a>铭曰。<a id="a-NO"></a>维昔世皇。<a id="a-NP"></a>始理开平。<a id="a-NQ"></a>作其潜藩。<a id="a-NR"></a>有宫有城顾瞻东隅。<a id="a-NS"></a>泉甘土厚。<a id="a-NT"></a>蜿蜒来止。<a id="a-NU"></a>属垣负阜。<a id="a-NV"></a>命建仁祠。<a id="a-NW"></a>龙光是名。<a id="a-NX"></a>权舆来尸。<a id="a-NY"></a>僧有豪英。<a id="a-NZ"></a>气如虹霓。<a id="a-Na"></a>辨若风雨。<a id="a-Nb"></a>纵横凌厉。<a id="a-Nc"></a>莫敢余侮　世皇有为。<a id="a-Nd"></a>群策是稽。<a id="a-Ne"></a>名见从容。<a id="a-Nf"></a>出其端倪。<a id="a-Ng"></a>善则利器。<a id="a-Nh"></a>俾反初服。<a id="a-Ni"></a>报德不回。<a id="a-Nj"></a>屹若孤鹄。<a id="a-Nk"></a>林林释徒。<a id="a-Nl"></a>禀教以居。<a id="a-Nm"></a>孰为纷更。<a id="a-Nn"></a>入主出孥。<a id="a-No"></a>天子有命。<a id="a-Np"></a>存完去驳。<a id="a-Nq"></a>我驰我驱。<a id="a-Nr"></a>立折其角。<a id="a-Ns"></a>燕赵之间。<a id="a-Nt"></a>至于陕关。<a id="a-Nu"></a>我田我庐匪归匪艰。</p>
  <p id="aNv">世皇御一。<a id="a-Nw"></a>民用宁一。<a id="a-Nx"></a>而释之门。<a id="a-Ny"></a>既振既息。<a id="a-Nz"></a>时龙光师。<a id="a-O0"></a>燕居弗驰。<a id="a-O1"></a>散其绪余。<a id="a-O2"></a>为书为诗。<a id="a-O3"></a>诗扬宗风。<a id="a-O4"></a>书纵逸趣。<a id="a-O5"></a>沛将有述。<a id="a-O6"></a>弃而遽去。<a id="a-O7"></a>维时名僧。<a id="a-O8"></a>至于公卿。<a id="a-O9"></a>有诔有辞。<a id="a-OA"></a>失之若惊。<a id="a-OB"></a>垂八十年。<a id="a-OC"></a>英标如在。<a id="a-OD"></a>谁知表之。<a id="a-OE"></a>嗣者七代。<a id="a-OF"></a>义举有闻。<a id="a-OG"></a>天子喜之。<a id="a-OH"></a>史臣属辞。<a id="a-OI"></a>以系遐思。</p>
  <p id="aOJ">(庚戌)　正月行使历代旧钱○十月十八日大赦。</p>
  <p id="aOK">大师鲁国忠武王木华黎。<a id="a-OL"></a>身长七尺。<a id="a-OM"></a>虎首虬须黑面多谋略。<a id="a-ON"></a>雄勇冠一时。<a id="a-OO"></a>与博尔术博尔忽赤老温。<a id="a-OP"></a>俱以忠勇佐　太祖。<a id="a-OQ"></a>时号掇里班曲律。<a id="a-OR"></a>犹汉言四杰也　太祖行次东印度　铁门关侍卫者。<a id="a-OS"></a>见一兽鹿形马尾绿色而独角。<a id="a-OT"></a>能为人言。<a id="a-OU"></a>曰汝军宜早回　上怪问耶律晋卿楚才。<a id="a-OV"></a>奏曰。<a id="a-OW"></a>此兽名角[角*耑]日行一万八千里。<a id="a-OX"></a>解四夷语。<a id="a-OY"></a>是恶杀之象。<a id="a-OZ"></a>盖上天遣之。<a id="a-Oa"></a>以告陛下。<a id="a-Ob"></a>愿承天心宥此数国人命。<a id="a-Oc"></a>寔陛下无疆之福。<a id="a-Od"></a>即日下诏班师(右出本朝功臣事略)</p>
 </body>
</html>