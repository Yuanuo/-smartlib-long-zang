<!doctype html>
<html id="z3IBXNy1jp" data-ver="1153">
 <head>
  <meta charset="utf-8">
  <meta author="华停念">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">佛祖历代通载卷第二十六</h1>
  <p id="a2">宋　雷氏曰(宋朝祖宗真仁英神哲徽及少百六十六。<a id="a-3"></a>靖康北迁)</p>
  <p id="a4">⊙(庚申)　太祖玄朗(姓赵。<a id="a-5"></a>王火德。<a id="a-6"></a>都于汴。<a id="a-7"></a>初名光胤。<a id="a-8"></a>宣祖次子。<a id="a-9"></a>生于洛阳。<a id="a-A"></a>雄武端[愨-一+土]识度豁如。<a id="a-B"></a>周祖以为东西班首。<a id="a-C"></a>世祖命掌亲军迁殿前都点检。<a id="a-D"></a>恭帝命征河东。<a id="a-E"></a>晚驻陈桥驿。<a id="a-F"></a>军情忽变。<a id="a-G"></a>众拥立之。<a id="a-H"></a>正月四日受禅。<a id="a-I"></a>丙子十月崩于万岁殿。<a id="a-J"></a>葬永昌陵。<a id="a-K"></a>寿五十)改建隆○辽应历十年。</p>
  <p id="aL">⊙是年十二月。<a id="a-M"></a>诏于杨州城下战地。<a id="a-N"></a>造寺赐额建隆赐田四顷。<a id="a-O"></a>命僧道晖主之。<a id="a-P"></a>初周废佛寺三万三百所。<a id="a-Q"></a>毁镇州大悲像铸钱。<a id="a-R"></a>世宗亲秉钺洞其膺。<a id="a-S"></a>不四年疽溃于膺。<a id="a-T"></a>帝偕太宗目击其事。<a id="a-U"></a>因问神僧麻衣。<a id="a-V"></a>天下何时定。<a id="a-W"></a>麻曰。<a id="a-X"></a>甲子方大定。<a id="a-Y"></a>仍对以三武废教之祸。<a id="a-Z"></a>帝深然之。<a id="a-a"></a>及即位屡建佛寺。<a id="a-b"></a>岁度八千僧(出欧阳外传疏)</p>
  <p id="ac">(辛酉)　诏诞圣节。<a id="a-d"></a>京师及天下命僧。<a id="a-e"></a>升座祝寿为准。</p>
  <p id="af">(壬戌)　诏每年试童行通莲经七轴者。<a id="a-g"></a>给祠部牒披剃。</p>
  <p id="ah">荆高继冲(字成和融之子。<a id="a-i"></a>立一年降宋)○南唐李煜立。</p>
  <p id="aj">(癸亥)　改乾德○慕容延钊伐荆降。<a id="a-k"></a>封冲武宁军节度。</p>
  <p id="al">(甲子　六一)　诏王全斌等伐蜀。<a id="a-m"></a>乙丑降于宋。</p>
  <p id="an">(丙寅)　东汉继恩(其父薛钊刘旻爱其贤。<a id="a-o"></a>以女妻之。<a id="a-p"></a>生恩。<a id="a-q"></a>钊卒后。<a id="a-r"></a>适何氏生元。<a id="a-s"></a>何氏夫妇卒。<a id="a-t"></a>承钧无子。<a id="a-u"></a>旻以二子命钧养之。<a id="a-v"></a>定王钧薨。<a id="a-w"></a>恩绍位。<a id="a-x"></a>九月为侯[栗-木+(革*月)]荣杀之)</p>
  <p id="ay">继元(姓何氏。<a id="a-z"></a>亦承钧养子。<a id="a-10"></a>恩之同母弟。<a id="a-11"></a>郭无为侯[栗-木+(革*月)]荣迎立之。<a id="a-12"></a>改年广运。<a id="a-13"></a>一十三年)</p>
  <p id="a14">(丁卯)　三月五星聚奎○大教东被九百年矣。</p>
  <p id="a15">(戊辰)　改开宝○辽景宗讳明记立(更名贤。<a id="a-16"></a>世宗子。<a id="a-17"></a>自年保宁。<a id="a-18"></a>治十五年)</p>
  <p id="a19">(己巳)　二月十六长春节诏(四海僧上表入殿庭。<a id="a-1A"></a>试三学十余条。<a id="a-1B"></a>全通者赐紫衣。<a id="a-1C"></a>号曰手表僧。<a id="a-1D"></a>宰辅亲王监司刺史各荐所知。<a id="a-1E"></a>唯西街所荐。<a id="a-1F"></a>是日入内殿。<a id="a-1G"></a>门下牒谓之帘前师号。<a id="a-1H"></a>仍赐紫衣)</p>
  <p id="a1I">(辛未)　诏成都造金银字佛经各一藏(初戊辰九月廿七敕兵部侍郎刘熙古监造。<a id="a-1J"></a>是年六月十一日敕再造金字经一藏)</p>
  <p id="a1K">(壬申)　诏雕佛经一藏(计一十三万板○封南汉银恩赦侯○又遣陶谷下宋齐丘)</p>
  <p id="a1L">⊙天台山德韶国师示寂。<a id="a-1M"></a>师处州龙泉陈氏。<a id="a-1N"></a>母夜梦白光触体。<a id="a-1O"></a>因而有娠。<a id="a-1P"></a>及诞尤多奇异。<a id="a-1Q"></a>年十五有梵僧。<a id="a-1R"></a>勉令出家。<a id="a-1S"></a>十七依本州龙归寺落发。<a id="a-1T"></a>十八纳戒于信州开元。<a id="a-1U"></a>后梁开平中游方。<a id="a-1V"></a>诣投子山见大同禅师。<a id="a-1W"></a>发心之始也。<a id="a-1X"></a>次谒龙牙疏山。<a id="a-1Y"></a>各有机缘。<a id="a-1Z"></a>历五十四员知识皆不契。<a id="a-1a"></a>后之临川。<a id="a-1b"></a>谒净惠益公。<a id="a-1c"></a>一见深器之。<a id="a-1d"></a>师以遍参但随众而已。<a id="a-1e"></a>益上堂。<a id="a-1f"></a>僧问。<a id="a-1g"></a>如何是曹源一滴水。<a id="a-1h"></a>益云。<a id="a-1i"></a>是曹源一滴水。<a id="a-1j"></a>师于座侧豁然大悟。<a id="a-1k"></a>平生疑滞涣若冰释。<a id="a-1l"></a>遂以所悟闻于益。<a id="a-1m"></a>益曰。<a id="a-1n"></a>汝向后当为国王师。<a id="a-1o"></a>致祖道光大。<a id="a-1p"></a>吾不如也。<a id="a-1q"></a>自是诸方异唱古今玄键。<a id="a-1r"></a>与之决择不留微迹寻游天台。<a id="a-1s"></a>观智者顗禅师遗迹若旧。<a id="a-1t"></a>复与智者同姓。<a id="a-1u"></a>时谓后身焉。<a id="a-1v"></a>初止白沙。<a id="a-1w"></a>吴越忠懿王以国王子刺台州。<a id="a-1x"></a>向师之名。<a id="a-1y"></a>延请问道。<a id="a-1z"></a>师谓之曰。<a id="a-20"></a>他日为霸主无忘佛恩。<a id="a-21"></a>后汉乾祐元年王嗣位。<a id="a-22"></a>遣使迎之。<a id="a-23"></a>申弟子礼。<a id="a-24"></a>有传天台教义寂者。<a id="a-25"></a>屡恳于师曰。<a id="a-26"></a>智者之教年祀浸远虑多散落。<a id="a-27"></a>今新罗国其本甚备。<a id="a-28"></a>自非和尚慈力。<a id="a-29"></a>其孰能致之乎。<a id="a-2A"></a>师于是闻于忠懿王。<a id="a-2B"></a>王遣使及赍师书往彼缮写备足而回。<a id="a-2C"></a>迄今盛行于江南。<a id="a-2D"></a>师于般若开堂说法。<a id="a-2E"></a>十二会语具传灯。<a id="a-2F"></a>尝有偈示众曰。<a id="a-2G"></a>通玄峰顶不是人间。<a id="a-2H"></a>心外无法满目青山。<a id="a-2I"></a>开宝辛未华顶四峰忽摧声震若雷。<a id="a-2J"></a>师曰。<a id="a-2K"></a>吾非久矣。<a id="a-2L"></a>明年六月大星殒于峰顶。<a id="a-2M"></a>林木变白。<a id="a-2N"></a>师乃示寂于莲华峰。<a id="a-2O"></a>参问如常。<a id="a-2P"></a>二十八日集众言别。<a id="a-2Q"></a>跏趺而逝。<a id="a-2R"></a>寿八十二。<a id="a-2S"></a>腊六十五。</p>
  <p id="a2T">(癸酉)　后周恭帝崇训卒。</p>
  <p id="a2U">⊙汝州风穴禅师示寂。<a id="a-2V"></a>讳延沼。<a id="a-2W"></a>伪唐乾宁三年十二月。<a id="a-2X"></a>生于余杭刘氏。<a id="a-2Y"></a>少魁垒有英气。<a id="a-2Z"></a>于书无所不观。<a id="a-2a"></a>然无经世意。<a id="a-2b"></a>父兄强之仕。<a id="a-2c"></a>一至京师即东归。<a id="a-2d"></a>从开元寺智恭律师。<a id="a-2e"></a>剃发受具。<a id="a-2f"></a>游讲肆。<a id="a-2g"></a>玩法华玄义。<a id="a-2h"></a>修止观定慧。<a id="a-2i"></a>宿师争下之。<a id="a-2j"></a>弃去游名山。<a id="a-2k"></a>谒越州镜清怤禅师。<a id="a-2l"></a>机语不契。<a id="a-2m"></a>北游襄氵间寓止华严。<a id="a-2n"></a>时僧守廓者。<a id="a-2o"></a>自南院颙公所来。<a id="a-2p"></a>华严升座曰。<a id="a-2q"></a>若是临济德山高亭大愚鸟窠船子下儿孙。<a id="a-2r"></a>不用如何若何便请单刀直入。<a id="a-2s"></a>廓出众便喝。<a id="a-2t"></a>华严亦喝。<a id="a-2u"></a>廓又喝。<a id="a-2v"></a>华严亦喝。<a id="a-2w"></a>廓礼拜起。<a id="a-2x"></a>指以顾众曰。<a id="a-2y"></a>这老汉一场败缺。<a id="a-2z"></a>喝一喝归众。<a id="a-30"></a>穴心奇之。<a id="a-31"></a>因结为友。<a id="a-32"></a>遂默悟三玄旨要。<a id="a-33"></a>叹曰。<a id="a-34"></a>临济用处如是耶。<a id="a-35"></a>廓使更见南院。<a id="a-36"></a>问曰。<a id="a-37"></a>入门须辩主。<a id="a-38"></a>端的请师分。<a id="a-39"></a>南院左拊其膝。<a id="a-3A"></a>穴便喝。<a id="a-3B"></a>院右拊其膝。<a id="a-3C"></a>穴亦喝。<a id="a-3D"></a>院曰。<a id="a-3E"></a>左边一拍且止。<a id="a-3F"></a>右边一拍作么生。<a id="a-3G"></a>穴云。<a id="a-3H"></a>瞎。<a id="a-3I"></a>院反取主杖。<a id="a-3J"></a>穴笑云。<a id="a-3K"></a>有枷瞎棒。<a id="a-3L"></a>倒夺打和尚去。<a id="a-3M"></a>南院倚主杖曰。<a id="a-3N"></a>今日被黄面浙子钝置。<a id="a-3O"></a>穴云。<a id="a-3P"></a>大似持钵不得诈言不饥。<a id="a-3Q"></a>院曰。<a id="a-3R"></a>子到此间乎。<a id="a-3S"></a>曰。<a id="a-3T"></a>是何言欤。<a id="a-3U"></a>院曰。<a id="a-3V"></a>好问汝。<a id="a-3W"></a>曰亦不可放过。<a id="a-3X"></a>便礼拜。<a id="a-3Y"></a>南院喜赐之坐。<a id="a-3Z"></a>问所与游者何人。<a id="a-3a"></a>对曰。<a id="a-3b"></a>襄州与廓侍者同夏。<a id="a-3c"></a>院曰。<a id="a-3d"></a>亲见作家。<a id="a-3e"></a>穴于是俯就弟子之列。<a id="a-3f"></a>从容承禀日闻智证。<a id="a-3g"></a>南院曰。<a id="a-3h"></a>汝乘愿力来荷大法。<a id="a-3i"></a>非偶然也。<a id="a-3j"></a>问曰。<a id="a-3k"></a>女闻临济将终时语不。<a id="a-3l"></a>曰闻。<a id="a-3m"></a>曰。<a id="a-3n"></a>临济云。<a id="a-3o"></a>谁知吾正法眼藏向这瞎驴边灭却。<a id="a-3p"></a>渠平生如师子。<a id="a-3q"></a>见即杀人。<a id="a-3r"></a>及其将死何故屈膝妥尾如此。<a id="a-3s"></a>对曰。<a id="a-3t"></a>密付将终全主即灭。<a id="a-3u"></a>又问。<a id="a-3v"></a>三圣如何亦无语乎。<a id="a-3w"></a>曰亲承入室之真子。<a id="a-3x"></a>不同门外之游人。<a id="a-3y"></a>院颔之。<a id="a-3z"></a>又问。<a id="a-40"></a>四种料简语料简何法。<a id="a-41"></a>对曰。<a id="a-42"></a>凡语不滞凡情即堕圣解。<a id="a-43"></a>学者大病。<a id="a-44"></a>先圣哀之为施方便。<a id="a-45"></a>如楔出楔。<a id="a-46"></a>曰如何是夺人不夺境。<a id="a-47"></a>曰新出红炉金禅子。<a id="a-48"></a>簉破闇黎铁面门。<a id="a-49"></a>又问。<a id="a-4A"></a>如何是夺境不夺人。<a id="a-4B"></a>曰刍草乍分头脑裂。<a id="a-4C"></a>乱云初绽影犹存。<a id="a-4D"></a>又问。<a id="a-4E"></a>如何是人境俱夺。<a id="a-4F"></a>曰蹑足进前须急急。<a id="a-4G"></a>促鞭当鞅莫迟迟。<a id="a-4H"></a>又问。<a id="a-4I"></a>如何是人境俱不夺。<a id="a-4J"></a>曰常忆江南三月里。<a id="a-4K"></a>鹧鸪啼处百花香。<a id="a-4L"></a>又问曰。<a id="a-4M"></a>临济有三句。<a id="a-4N"></a>当日有问。<a id="a-4O"></a>如何是第一句。<a id="a-4P"></a>济云。<a id="a-4Q"></a>三要印开朱点窄。<a id="a-4R"></a>未容拟议主宾存。<a id="a-4S"></a>穴随声便喝。<a id="a-4T"></a>又曰。<a id="a-4U"></a>如何是第二句。<a id="a-4V"></a>济云。<a id="a-4W"></a>妙解岂容无著问。<a id="a-4X"></a>沤和争赴截流机。<a id="a-4Y"></a>穴云。<a id="a-4Z"></a>未问已前错。<a id="a-4a"></a>又问曰。<a id="a-4b"></a>如何是第三句。<a id="a-4c"></a>济曰。<a id="a-4d"></a>但看棚头弄傀儡。<a id="a-4e"></a>抽牵全藉里头人。<a id="a-4f"></a>穴云。<a id="a-4g"></a>明破即不堪。<a id="a-4h"></a>于是南院以为可以支临济。<a id="a-4i"></a>幸不孤负兴化先师所以付托之意。<a id="a-4j"></a>穴依止六年。<a id="a-4k"></a>乃辞去。<a id="a-4l"></a>后唐长兴二年至汝水。<a id="a-4m"></a>见草屋数椽依山如逃亡人家。<a id="a-4n"></a>问田父此何所。<a id="a-4o"></a>田父曰。<a id="a-4p"></a>古风穴寺世以律居。<a id="a-4q"></a>僧物故。<a id="a-4r"></a>又岁饥众弃之而去。<a id="a-4s"></a>余佛像鼓钟耳。<a id="a-4t"></a>穴云。<a id="a-4u"></a>我居之可乎。<a id="a-4v"></a>田父曰可。<a id="a-4w"></a>穴入留止。<a id="a-4x"></a>日乞村落。<a id="a-4y"></a>夜然松脂。<a id="a-4z"></a>单丁者七年。<a id="a-50"></a>檀信为新之成丛林。<a id="a-51"></a>伪晋天福二年。<a id="a-52"></a>州牧闻其风尽礼致之。<a id="a-53"></a>上元日开法嗣南院。<a id="a-54"></a>伪汉乾祐二年。<a id="a-55"></a>牧移宇郢州。<a id="a-56"></a>穴又避寇往依之。<a id="a-57"></a>牧馆于郡斋。<a id="a-58"></a>寇平汝州有宋太师者。<a id="a-59"></a>施第为宝坊。<a id="a-5A"></a>号新寺。<a id="a-5B"></a>迎穴居焉。<a id="a-5C"></a>法席冠天下。<a id="a-5D"></a>学者自远而至。<a id="a-5E"></a>升座曰。<a id="a-5F"></a>先师曰。<a id="a-5G"></a>欲得亲切莫将问来问会么。<a id="a-5H"></a>问在答处。<a id="a-5I"></a>答在问处。<a id="a-5J"></a>虽然如是。<a id="a-5K"></a>有时问不在答处答不在问处。<a id="a-5L"></a>女若拟议。<a id="a-5M"></a>老僧在女脚跟底。<a id="a-5N"></a>大凡参学眼目。<a id="a-5O"></a>直须临机大用现前。<a id="a-5P"></a>勿自拘于小节。<a id="a-5Q"></a>设使言前荐得。<a id="a-5R"></a>犹为滞壳迷封。<a id="a-5S"></a>句下精通。<a id="a-5T"></a>未免触途狂见。<a id="a-5U"></a>应是向来依他作解。<a id="a-5V"></a>明昧两岐与女一切扫却。<a id="a-5W"></a>直教个个如师子儿吒呀地。<a id="a-5X"></a>对众证据。<a id="a-5Y"></a>哮吼一声壁立千仞。<a id="a-5Z"></a>谁敢正眼。<a id="a-5a"></a>觑觑着着即瞎却渠眼。<a id="a-5b"></a>又曰。<a id="a-5c"></a>若立一尘。<a id="a-5d"></a>家国兴盛。<a id="a-5e"></a>野老颦頞。<a id="a-5f"></a>不立一尘。<a id="a-5g"></a>家国丧亡。<a id="a-5h"></a>野老安贴。<a id="a-5i"></a>于此明得阇黎无分。<a id="a-5j"></a>全是老僧于此不明。<a id="a-5k"></a>老僧即是阇阇黎黎。<a id="a-5l"></a>与老僧无别。<a id="a-5m"></a>亦能悟却天下人。<a id="a-5n"></a>亦能瞎却天下人。<a id="a-5o"></a>欲识阇黎么。<a id="a-5p"></a>拊其左膝曰。<a id="a-5q"></a>这里是。<a id="a-5r"></a>欲识老僧么。<a id="a-5s"></a>拊其右膝曰。<a id="a-5t"></a>遮里是。<a id="a-5u"></a>于时莫有善其机者。<a id="a-5v"></a>伪周广顺元年。<a id="a-5w"></a>赐寺名广惠。<a id="a-5x"></a>二十有二年以宋开宝六年癸酉八月旦。<a id="a-5y"></a>登座说偈曰。<a id="a-5z"></a>道在乘时须济物。<a id="a-60"></a>远方来慕自腾腾他年有叟情相似。<a id="a-61"></a>日日香烟夜夜灯。<a id="a-62"></a>至十五日跏趺而化。<a id="a-63"></a>前一日手书别檀越。<a id="a-64"></a>阅世七十有八。<a id="a-65"></a>坐五十有九夏。<a id="a-66"></a>有得法上首住汝州首山念禅师。</p>
  <p id="a67">(甲戌)　诏曹彬等征南唐○辽改乾亨。</p>
  <p id="a68">(乙亥)　曹彬擒南唐主李煜归。<a id="a-69"></a>封违命侯。<a id="a-6A"></a>国除。</p>
  <p id="a6B">⊙杭州慧日永明智觉禅师示寂。<a id="a-6C"></a>讳延寿。<a id="a-6D"></a>余杭人。<a id="a-6E"></a>姓王氏。<a id="a-6F"></a>总角之岁归心佛乘。<a id="a-6G"></a>既冠不茹荤日唯一食。<a id="a-6H"></a>持法华。<a id="a-6I"></a>七行俱下。<a id="a-6J"></a>才六旬悉能诵之。<a id="a-6K"></a>感群羊跪听。<a id="a-6L"></a>年二十八为华亭镇将。<a id="a-6M"></a>属翠岩永明大师。<a id="a-6N"></a>迁止龙册寺大阐玄化。<a id="a-6O"></a>时吴越文穆王知师慕道。<a id="a-6P"></a>乃从其志放令出家。<a id="a-6Q"></a>礼翠岩为师。<a id="a-6R"></a>执劳供众。<a id="a-6S"></a>都亡身宰。<a id="a-6T"></a>衣不缯缕。<a id="a-6U"></a>食无重味。<a id="a-6V"></a>野蔬衣檽以遣朝夕。<a id="a-6W"></a>寻往天台天柱峰。<a id="a-6X"></a>九旬习定。<a id="a-6Y"></a>有鸟类尺[宴*鳥]。<a id="a-6Z"></a>巢于衣褶中。<a id="a-6a"></a>既谒韶国师。<a id="a-6b"></a>一见深器之。<a id="a-6c"></a>密授玄旨。<a id="a-6d"></a>仍谓师曰。<a id="a-6e"></a>汝与元帅有缘。<a id="a-6f"></a>他日大兴佛寺。<a id="a-6g"></a>初住明州雪窦山。<a id="a-6h"></a>学侣臻凑。<a id="a-6i"></a>师上堂曰。<a id="a-6j"></a>雪窦这里。<a id="a-6k"></a>迅瀑千寻不停纤粟。<a id="a-6l"></a>奇岩万仞无立足处。<a id="a-6m"></a>汝等诸人向什么处进步。<a id="a-6n"></a>时有僧问。<a id="a-6o"></a>雪窦一径如何履践。<a id="a-6p"></a>师云。<a id="a-6q"></a>步步寒花结。<a id="a-6r"></a>言言彻底冰。<a id="a-6s"></a>建隆元年。<a id="a-6t"></a>忠懿王请住灵隐山新寺。<a id="a-6u"></a>为第一世。<a id="a-6v"></a>明年复请住永明大道场。<a id="a-6w"></a>为第二世。<a id="a-6x"></a>众盈二千。<a id="a-6y"></a>僧问。<a id="a-6z"></a>如何是永明旨。<a id="a-70"></a>师曰。<a id="a-71"></a>更添香着。<a id="a-72"></a>曰谢。<a id="a-73"></a>师指示曰。<a id="a-74"></a>且喜没交涉。<a id="a-75"></a>师有偈曰。<a id="a-76"></a>欲识永明旨。<a id="a-77"></a>门前一湖水。<a id="a-78"></a>日照光明生。<a id="a-79"></a>风来波浪起。<a id="a-7A"></a>居永明十五年。<a id="a-7B"></a>度弟子千七百人。<a id="a-7C"></a>开宝七年入天台山。<a id="a-7D"></a>度戒万余人。<a id="a-7E"></a>常与七众受菩萨戒。<a id="a-7F"></a>夜施鬼神食。<a id="a-7G"></a>朝放诸生类。<a id="a-7H"></a>六时散花行道余力念。<a id="a-7I"></a>法花经一万三千部。<a id="a-7J"></a>着宗镜录一百卷。<a id="a-7K"></a>诗偈赋咏凡千万言。<a id="a-7L"></a>高丽国王览师言教。<a id="a-7M"></a>遣使赍书叙弟子礼。<a id="a-7N"></a>奉金缕袈裟紫晶数珠金澡灌等。<a id="a-7O"></a>彼国僧三十六人。<a id="a-7P"></a>亲承印记归国。<a id="a-7Q"></a>各化一方。<a id="a-7R"></a>开宝八年乙亥十二月二十六日辰时。<a id="a-7S"></a>焚香告众跏趺而逝。<a id="a-7T"></a>寿七十二。<a id="a-7U"></a>腊四十二。<a id="a-7V"></a>明年建塔于大慈山焉。<a id="a-7W"></a>宋太宗赐额。<a id="a-7X"></a>曰寿宁禅院云。</p>
  <p id="a7Y">⊙天下大元帅吴越国王钱俶。<a id="a-7Z"></a>制宗镜录序文曰。<a id="a-7a"></a>详夫域中之教三。<a id="a-7b"></a>正君臣。<a id="a-7c"></a>亲父子。<a id="a-7d"></a>厚人伦。<a id="a-7e"></a>儒吾之师也。<a id="a-7f"></a>寂兮寥兮。<a id="a-7g"></a>视听无得。<a id="a-7h"></a>自微妙升虚无。<a id="a-7i"></a>以止乎乘风驭景。<a id="a-7j"></a>君得之则善建不拔。<a id="a-7k"></a>人得之则延贶无穷。<a id="a-7l"></a>道儒之师也。<a id="a-7m"></a>四谛十二因缘。<a id="a-7n"></a>三明八解脱。<a id="a-7o"></a>时习不忘日修以得。<a id="a-7p"></a>一登果地。<a id="a-7q"></a>永达真常。<a id="a-7r"></a>释道之宗也。<a id="a-7s"></a>惟此三教并自心修。<a id="a-7t"></a>心镜录者。<a id="a-7u"></a>智觉禅师所撰也。<a id="a-7v"></a>总乎百卷。<a id="a-7w"></a>包尽微言。<a id="a-7x"></a>我佛金口所宣。<a id="a-7y"></a>盈乎海藏。<a id="a-7z"></a>盖亦提携后学。<a id="a-80"></a>师之智慧辩才。<a id="a-81"></a>演畅万法明了一心。<a id="a-82"></a>禅际河游惠间云布。<a id="a-83"></a>数而称大。<a id="a-84"></a>莫能尽纪。<a id="a-85"></a>聊为小序以颂宣行云尔。</p>
  <p id="a86">⊙宋左朝请郎尚书礼部员外郎护军杨杰。<a id="a-87"></a>撰宗镜录后序云。<a id="a-88"></a>诸佛真语以心为宗。<a id="a-89"></a>众生信道以宗为鉴。<a id="a-8A"></a>众生界即诸佛界。<a id="a-8B"></a>因迷而为众生。<a id="a-8C"></a>诸佛心是众生心。<a id="a-8D"></a>因悟而成诸佛。<a id="a-8E"></a>心如明鉴万像历然。<a id="a-8F"></a>佛与众生其犹影像。<a id="a-8G"></a>涅槃生死俱是强名。<a id="a-8H"></a>鉴体寂而常照。<a id="a-8I"></a>鉴光照而常寂。<a id="a-8J"></a>心佛众生三无差别。<a id="a-8K"></a>国初吴越永明智觉寿禅师。<a id="a-8L"></a>证最上乘。<a id="a-8M"></a>了第一义。<a id="a-8N"></a>洞究教典深达禅宗。<a id="a-8O"></a>禀奉律仪广行利益。<a id="a-8P"></a>因读楞伽经云。<a id="a-8Q"></a>佛语心为宗。<a id="a-8R"></a>乃制斯录。<a id="a-8S"></a>于无疑中起疑。<a id="a-8T"></a>无问中设问。<a id="a-8U"></a>为不请友真大导师。<a id="a-8V"></a>掷龙宫之宝。<a id="a-8W"></a>均施群生。<a id="a-8X"></a>彻祖门之关。<a id="a-8Y"></a>普容来者。<a id="a-8Z"></a>举目而视。<a id="a-8a"></a>有欲皆充。<a id="a-8b"></a>信手而拈。<a id="a-8c"></a>有疾皆愈。<a id="a-8d"></a>荡涤邪见指归妙源。<a id="a-8e"></a>所谓举一心为宗。<a id="a-8f"></a>照万法为鉴矣。<a id="a-8g"></a>若人以佛为鉴。<a id="a-8h"></a>则知戒定慧为诸善之宗。<a id="a-8i"></a>人天声闻缘觉菩萨如来。<a id="a-8j"></a>由此而出。<a id="a-8k"></a>一切善类莫不信受。<a id="a-8l"></a>若以众生为鉴。<a id="a-8m"></a>则知贪嗔痴为诸恶之宗。<a id="a-8n"></a>修罗傍生地狱鬼趣。<a id="a-8o"></a>由此而出。<a id="a-8p"></a>一切恶类莫不畏惮。<a id="a-8q"></a>善恶虽异其宗则同。<a id="a-8r"></a>返鉴其心。<a id="a-8s"></a>则知灵明湛寂广大融通。<a id="a-8t"></a>无为无住无修无证。<a id="a-8u"></a>无尘可染。<a id="a-8v"></a>无垢可磨。<a id="a-8w"></a>为一切诸法之宗矣。<a id="a-8x"></a>初吴越忠懿王字之秘于教藏。<a id="a-8y"></a>至元丰中。<a id="a-8z"></a>皇弟魏端献王。<a id="a-90"></a>镂板分施名蓝。<a id="a-91"></a>四方学者罕遇其本。<a id="a-92"></a>元祐六夏。<a id="a-93"></a>游东都法云道场。<a id="a-94"></a>始见钱唐新本。<a id="a-95"></a>尤为精详。<a id="a-96"></a>乃吴人徐思恭请法涌禅师。<a id="a-97"></a>同永乐法真二三耆宿。<a id="a-98"></a>遍取诸录。<a id="a-99"></a>用三乘典籍贤圣教语。<a id="a-9A"></a>校读成就以广流布。<a id="a-9B"></a>其益甚博。<a id="a-9C"></a>法涌知予喜阅是录。<a id="a-9D"></a>因请为序。</p>
  <p id="a9E">⊙(丙子)　太宗炅(初名匡义。<a id="a-9F"></a>宣第三子。<a id="a-9G"></a>初太祖陈桥之变。<a id="a-9H"></a>谏兄令军不得剽虏。<a id="a-9I"></a>生灵获安。<a id="a-9J"></a>至道三年三月崩于万岁殿。<a id="a-9K"></a>葬永熙陵。<a id="a-9L"></a>寿五十九)改太平兴国○(诏僧尼复试经科)</p>
  <p id="a9M">○吴越忠懿王钱俶以国宾宋○(是年十一月日有食之既)</p>
  <p id="a9N">⊙(戊寅)　帝制新译三藏圣教序。<a id="a-9O"></a>赐天竺三藏法师天息灾文曰。<a id="a-9P"></a>大矣哉。<a id="a-9Q"></a>我佛之教也。<a id="a-9R"></a>化道群迷阐扬宗性。<a id="a-9S"></a>广博宏辩。<a id="a-9T"></a>英彦莫能究其旨。<a id="a-9U"></a>精微妙说。<a id="a-9V"></a>庸愚岂可度其源。<a id="a-9W"></a>义理幽玄真空莫测。<a id="a-9X"></a>包括万象譬喻无垠。<a id="a-9Y"></a>总法网之纪纲。<a id="a-9Z"></a>演无际之正教。<a id="a-9a"></a>拔四生之苦海。<a id="a-9b"></a>译三藏之秘言。<a id="a-9c"></a>天地变化乎阴阳。<a id="a-9d"></a>日月盈亏乎寒暑。<a id="a-9e"></a>大则说诸善恶。<a id="a-9f"></a>细则比于河沙。<a id="a-9g"></a>含识万端弗可尽述。<a id="a-9h"></a>若窥像法如影随形。<a id="a-9i"></a>离六情以长存。<a id="a-9j"></a>历千劫而可久。<a id="a-9k"></a>须弥内藏于芥子。<a id="a-9l"></a>如来坦荡于无边。<a id="a-9m"></a>达磨西来传法东土。<a id="a-9n"></a>宣扬妙理顺从指归。<a id="a-9o"></a>彼岸菩提爱河生灭。<a id="a-9p"></a>用行于五浊恶趣。<a id="a-9q"></a>拯溺于三业途中。<a id="a-9r"></a>经垂世之无穷。<a id="a-9s"></a>道无私而永泰。<a id="a-9t"></a>雪山贝叶。<a id="a-9u"></a>若银台之耀目。<a id="a-9v"></a>岁月烟萝。<a id="a-9w"></a>起香界之自远。<a id="a-9x"></a>巍巍罕测杳杳难名。<a id="a-9y"></a>所以道资十圣德被三贤。<a id="a-9z"></a>至道启乎乾元。<a id="a-A0"></a>众妙生乎太易。<a id="a-A1"></a>综繁形类窍凿昏冥。<a id="a-A2"></a>绝彼是非开兹蒙昧。<a id="a-A3"></a>有西域法师天息灾等。<a id="a-A4"></a>常持四忍早悟三空。<a id="a-A5"></a>翻贝叶之真诠。<a id="a-A6"></a>续人天之圣教。<a id="a-A7"></a>芳猷重启偶运当时。<a id="a-A8"></a>润五声于文章。<a id="a-A9"></a>畅四始于风律。<a id="a-AA"></a>堂堂容止穆穆辉华。<a id="a-AB"></a>旷劫而昏垫重明。<a id="a-AC"></a>玄门昭显。<a id="a-AD"></a>轨范而宏光妙法。<a id="a-AE"></a>净界腾音。<a id="a-AF"></a>利益有情。<a id="a-AG"></a>俱登觉岸。<a id="a-AH"></a>无所障碍。<a id="a-AI"></a>救诸疲羸。<a id="a-AJ"></a>冥昧慈悲。<a id="a-AK"></a>汗漫物表。<a id="a-AL"></a>柔愎贪很。<a id="a-AM"></a>启迪昏愚。<a id="a-AN"></a>演小乘则声闻合其仪。<a id="a-AO"></a>论大乘则正觉立其性。<a id="a-AP"></a>含灵悟而蒙福。<a id="a-AQ"></a>藏教缺而重兴幻化迷途火宅深喻。<a id="a-AR"></a>虽设其教不知者多。<a id="a-AS"></a>善念生而福量潜臻。<a id="a-AT"></a>恶业兴而胜缘皆坠。<a id="a-AU"></a>调御四众积行十方。<a id="a-AV"></a>澍华雨于金轮。<a id="a-AW"></a>护洹河于玉阙。<a id="a-AX"></a>有顶之风不可坏。<a id="a-AY"></a>无际之水不能漂。<a id="a-AZ"></a>澄寂湛然。<a id="a-Aa"></a>圆明清洁之智慧。<a id="a-Ab"></a>性空无染。<a id="a-Ac"></a>实相解脱之因缘。<a id="a-Ad"></a>可以离烦恼于心田。<a id="a-Ae"></a>可以得清凉于宇宙。<a id="a-Af"></a>朕惭非博学释典微闲。<a id="a-Ag"></a>岂堪叙文以示来者。<a id="a-Ah"></a>如縻萤爝火不足比于皎日。<a id="a-Ai"></a>将微蠡量海。<a id="a-Aj"></a>岂能穷于深渊者哉。</p>
  <p id="aAk">(己卯)　北汉降封彭城公○止僧科。</p>
  <p id="aAl">⊙沙门赞宁随钱王归明。<a id="a-Am"></a>姓高氏。<a id="a-An"></a>其先渤海人。<a id="a-Ao"></a>唐天祐中。<a id="a-Ap"></a>生于吴兴之德清金鹅别墅。<a id="a-Aq"></a>出家杭之祥符。<a id="a-Ar"></a>习南山律著述毗尼。<a id="a-As"></a>时人谓之律虎。<a id="a-At"></a>文学日茂声望日隆。<a id="a-Au"></a>武肃诸王公族咸慕重之。<a id="a-Av"></a>署为两浙僧统。<a id="a-Aw"></a>赐号明义宗文。<a id="a-Ax"></a>兴国三年。<a id="a-Ay"></a>太宗闻其名。<a id="a-Az"></a>召对滋福殿。<a id="a-B0"></a>延问弥日。<a id="a-B1"></a>改赐通惠。<a id="a-B2"></a>诏修大宋高僧传三十卷。<a id="a-B3"></a>及诏撰三教圣贤事迹一百卷。<a id="a-B4"></a>初补左街讲经首座。<a id="a-B5"></a>知西京教门事。<a id="a-B6"></a>咸平初加右街僧录。<a id="a-B7"></a>又着内典集一百五十卷。<a id="a-B8"></a>外学集四十九卷。<a id="a-B9"></a>内翰王禹称作文集序。<a id="a-BA"></a>极其赞美云。<a id="a-BB"></a>至道二年示寂。<a id="a-BC"></a>葬龙井坞焉。</p>
  <p id="aBD">⊙(壬午)　舒州柯萼。<a id="a-BE"></a>遇异僧于万岁山。<a id="a-BF"></a>以杖指松根。<a id="a-BG"></a>使萼钁之。<a id="a-BH"></a>得瑞石篆文。<a id="a-BI"></a>谶圣朝国祚无疆。<a id="a-BJ"></a>萼进石于京师。<a id="a-BK"></a>诏藏秘府○他日大士宝志降现禁中。<a id="a-BL"></a>帝亲闻绪言。<a id="a-BM"></a>致祭钟山。<a id="a-BN"></a>赐号道林真觉菩萨○是年诏立译经传法院于东京。<a id="a-BO"></a>如唐故事。<a id="a-BP"></a>宰辅为译经润文。<a id="a-BQ"></a>设官分职西天中印土惹烂陀罗国密林寺天息灾与法天施护译经。<a id="a-BR"></a>帝制前序。<a id="a-BS"></a>诏普度天下童行为僧。<a id="a-BT"></a>不限有司常制。<a id="a-BU"></a>自即位至是。<a id="a-BV"></a>凡度一十七万余人。</p>
  <p id="aBW">⊙是年五月窜秦王廷美。<a id="a-BX"></a>降涪陵县公。<a id="a-BY"></a>安置房州。<a id="a-BZ"></a>上尝以传国意访之赵普。<a id="a-Ba"></a>普曰。<a id="a-Bb"></a>太祖已误。<a id="a-Bc"></a>陛下岂容再误耶。<a id="a-Bd"></a>廷美所以得罪。<a id="a-Be"></a>则普为之也。<a id="a-Bf"></a>卢多逊在朝握权。<a id="a-Bg"></a>常短赵普。<a id="a-Bh"></a>普恶之。<a id="a-Bi"></a>遂入觐观变。<a id="a-Bj"></a>奏多逊谓陛下万年之后。<a id="a-Bk"></a>当以天下与魏王。<a id="a-Bl"></a>魏王当还秦王。<a id="a-Bm"></a>陛下不当立太子。<a id="a-Bn"></a>俱坐大逆。<a id="a-Bo"></a>免死放归田里。<a id="a-Bp"></a>咸以为冤。<a id="a-Bq"></a>秦王即太祖少子德芳也。<a id="a-Br"></a>上遂南迁二王。<a id="a-Bs"></a>寻杀之。<a id="a-Bt"></a>忽一日赵普见空有火一团。<a id="a-Bu"></a>一羔羊转运其上。<a id="a-Bv"></a>拜曰。<a id="a-Bw"></a>普之罪也。<a id="a-Bx"></a>须臾光灭。<a id="a-By"></a>遂得疾。<a id="a-Bz"></a>命方士祷疾。<a id="a-C0"></a>见烟焰中有朱牌金字书云。<a id="a-C1"></a>魏王廷。<a id="a-C2"></a>美士谢曰。<a id="a-C3"></a>普言非其罪也。<a id="a-C4"></a>有答之曰。<a id="a-C5"></a>杜大后遗言。<a id="a-C6"></a>丞相写誓书。<a id="a-C7"></a>藏之金柜石室。<a id="a-C8"></a>而首发多逊之狱。<a id="a-C9"></a>致主上杀一弟一侄。<a id="a-CA"></a>安可谓之无罪。<a id="a-CB"></a>俄而普薨。</p>
  <p id="aCC">(癸未)　辽圣宗名隆绪。<a id="a-CD"></a>即位改统和。</p>
  <p id="aCE">(甲申)　改雍熙○敕修泗洲塔○(十月诏隐士陈抟赐希夷先生。<a id="a-CF"></a>寻请归华山)</p>
  <p id="aCG">(乙酉)　二月诏禁增置寺观。</p>
  <p id="aCH">⊙(丁亥)　益州青城香林院澄远禅师示寂。<a id="a-CI"></a>师生西川汉州绵竹县上官氏。<a id="a-CJ"></a>法嗣云门偃禅师。<a id="a-CK"></a>初住西川导江县迎祥寺天王院。<a id="a-CL"></a>时谓水精宫僧问。<a id="a-CM"></a>美味醍醐因甚变成毒药。<a id="a-CN"></a>曰导江纸。<a id="a-CO"></a>问见色便见心时如何。<a id="a-CP"></a>曰适来什么处去来。<a id="a-CQ"></a>问心镜俱亡时如何。<a id="a-CR"></a>曰开眼坐睡。<a id="a-CS"></a>师复住香林。<a id="a-CT"></a>僧问。<a id="a-CU"></a>北斗里藏身意旨如何。<a id="a-CV"></a>曰月似弯弓少雨多风。<a id="a-CW"></a>问如何是室内一灯。<a id="a-CX"></a>曰三人证龟成鳖。<a id="a-CY"></a>问如何是衲衣下事。<a id="a-CZ"></a>曰腊月火烧山。<a id="a-Ca"></a>问大众云集请师施设。<a id="a-Cb"></a>曰三不待两。<a id="a-Cc"></a>问如何是学人时中事。<a id="a-Cd"></a>曰恰恰如何是玄。<a id="a-Ce"></a>曰今日来明日去。<a id="a-Cf"></a>问如何是玄中玄。<a id="a-Cg"></a>曰长连床上(余如传灯)</p>
  <p id="aCh">(戊子)　改端拱○(赐西夏李继俸姓名赵保忠银夏绥寮密五州使)</p>
  <p id="aCi">(庚寅)　改淳化(诏撰三教圣贤事迹。<a id="a-Cj"></a>参政苏易简编次。<a id="a-Ck"></a>赞宁僧统道士韩德纯预焉)</p>
  <p id="aCl">⊙(辛卯)　南安岩尊者示寂。<a id="a-Cm"></a>师讳自严。<a id="a-Cn"></a>生郑氏。<a id="a-Co"></a>泉州同安人也。<a id="a-Cp"></a>年十一弃家。<a id="a-Cq"></a>依建兴卧像寺僧契缘为童子。<a id="a-Cr"></a>十七为大僧。<a id="a-Cs"></a>游方至庐陵。<a id="a-Ct"></a>谒西峰耆宿云豁。<a id="a-Cu"></a>豁乃清凉智明禅师高弟云门嫡孙也。<a id="a-Cv"></a>太宗尝诏至阙。<a id="a-Cw"></a>馆于北御园舍中。<a id="a-Cx"></a>习定久之。<a id="a-Cy"></a>恳之还山。<a id="a-Cz"></a>公依止五年。<a id="a-D0"></a>密契心法。<a id="a-D1"></a>辞去渡怀仁江。<a id="a-D2"></a>有蛟每为行人害。<a id="a-D3"></a>公为说偈诫之而蛟辄去。<a id="a-D4"></a>过黄杨峡。<a id="a-D5"></a>渴欲饮。<a id="a-D6"></a>会溪涸。<a id="a-D7"></a>公以杖擿之而水得。<a id="a-D8"></a>父老来聚观。<a id="a-D9"></a>合爪以为神。<a id="a-DA"></a>公遁去。<a id="a-DB"></a>武平黄石岩多蛇虎。<a id="a-DC"></a>公止住而蛇虎可使令。<a id="a-DD"></a>四远闻之大惊。<a id="a-DE"></a>争敬事之。<a id="a-DF"></a>民以雨旸男女祷者。<a id="a-DG"></a>随其欲应念而获。<a id="a-DH"></a>家画其像饮食必祭。<a id="a-DI"></a>邻寺僧死。<a id="a-DJ"></a>公不知法当告官。<a id="a-DK"></a>便自焚之。<a id="a-DL"></a>吏追捕。<a id="a-DM"></a>坐庭中问状。<a id="a-DN"></a>不答索纸作偈曰。<a id="a-DO"></a>云外野僧死。<a id="a-DP"></a>云外野僧烧。<a id="a-DQ"></a>二法无差互。<a id="a-DR"></a>菩提路不遥。<a id="a-DS"></a>而字画险劲如擘窠大篆。<a id="a-DT"></a>吏大怒。<a id="a-DU"></a>以为狂旦慢己。<a id="a-DV"></a>去僧伽黎曝日中。<a id="a-DW"></a>既得释因以布帽其首。<a id="a-DX"></a>而衣以白服。<a id="a-DY"></a>公根所说法听者疑信半。<a id="a-DZ"></a>因不语者六年。<a id="a-Da"></a>岩寺当输布而民岁代输之。<a id="a-Db"></a>公不忍折简。<a id="a-Dc"></a>置布吏中祈免。<a id="a-Dd"></a>吏张晔欧阳程者。<a id="a-De"></a>相顾怒甚。<a id="a-Df"></a>追至问状。<a id="a-Dg"></a>不答。<a id="a-Dh"></a>以为妖火所著帽明鲜。<a id="a-Di"></a>又索纸作偈曰。<a id="a-Dj"></a>一切慈忍力。<a id="a-Dk"></a>皆吾心所生。<a id="a-Dl"></a>王官若拘束。<a id="a-Dm"></a>佛法不流行。<a id="a-Dn"></a>自是时亦语。<a id="a-Do"></a>去游南康槃古山。<a id="a-Dp"></a>先是西竺波利尊者经始谶曰。<a id="a-Dq"></a>却后当有白衣菩萨来兴此山。<a id="a-Dr"></a>公住三年而成丛林。<a id="a-Ds"></a>异迹甚着。<a id="a-Dt"></a>如本传所属。<a id="a-Du"></a>状以闻。<a id="a-Dv"></a>诏佳之。<a id="a-Dw"></a>宰相王钦若大参赵安仁已下皆献诗。<a id="a-Dx"></a>公未尝视。<a id="a-Dy"></a>置承尘上而已。<a id="a-Dz"></a>淳化辛卯正月初六日。<a id="a-E0"></a>集众曰。<a id="a-E1"></a>吾此日生。<a id="a-E2"></a>今正是时。<a id="a-E3"></a>遂右胁卧而化。<a id="a-E4"></a>阅世八十有二。<a id="a-E5"></a>坐六十有五夏。<a id="a-E6"></a>谥曰定光圆应禅师。</p>
  <p id="aE7">⊙首山念禅师。<a id="a-E8"></a>莱州人。<a id="a-E9"></a>生狄氏。<a id="a-EA"></a>幼弃家得度于南禅寺。<a id="a-EB"></a>为人简重有精识。<a id="a-EC"></a>行头陀行日诵法华。<a id="a-ED"></a>丛林畏敬之。<a id="a-EE"></a>目以为念法华。<a id="a-EF"></a>至风穴随众作止。<a id="a-EG"></a>无所参扣。<a id="a-EH"></a>然终疑教外有别传之法不言也。<a id="a-EI"></a>风穴每念。<a id="a-EJ"></a>大仰有谶。<a id="a-EK"></a>临济一宗至风而止。<a id="a-EL"></a>惧当之。<a id="a-EM"></a>熟视座下堪任法道。<a id="a-EN"></a>无如念者。<a id="a-EO"></a>一日升座曰。<a id="a-EP"></a>世尊以青莲目顾迦葉。<a id="a-EQ"></a>正当是时。<a id="a-ER"></a>且道个什么。<a id="a-ES"></a>若言不说说。<a id="a-ET"></a>又成埋没先圣。<a id="a-EU"></a>语未卒念便下去。<a id="a-EV"></a>侍者进曰。<a id="a-EW"></a>念法华无所言而去何也。<a id="a-EX"></a>穴曰。<a id="a-EY"></a>渠会也。<a id="a-EZ"></a>明日念与真上座俱诣方丈。<a id="a-Ea"></a>穴问真曰。<a id="a-Eb"></a>如何是世尊不说说。<a id="a-Ec"></a>真曰。<a id="a-Ed"></a>鹁鸠树上鸣。<a id="a-Ee"></a>穴云。<a id="a-Ef"></a>汝作许多痴福何用。<a id="a-Eg"></a>乃顾念曰。<a id="a-Eh"></a>如何。<a id="a-Ei"></a>师曰。<a id="a-Ej"></a>动容扬古路。<a id="a-Ek"></a>不堕峭然机。<a id="a-El"></a>穴谓真曰。<a id="a-Em"></a>何不看渠语。<a id="a-En"></a>又一日升座顾视大众。<a id="a-Eo"></a>念便下去。<a id="a-Ep"></a>穴即归方丈。<a id="a-Eq"></a>自是声名重诸方。<a id="a-Er"></a>首山在汝州城外荒远处。<a id="a-Es"></a>而念居之终身焉。<a id="a-Et"></a>登其门者皆丛林精练衲子。<a id="a-Eu"></a>念必勘验之。<a id="a-Ev"></a>留者才二十余辈。<a id="a-Ew"></a>天下称法席之冠。<a id="a-Ex"></a>必指首山。<a id="a-Ey"></a>尝问僧。<a id="a-Ez"></a>不从人荐得的事。<a id="a-F0"></a>试道看。<a id="a-F1"></a>僧便喝。<a id="a-F2"></a>曰好好相借问。<a id="a-F3"></a>恶发作么僧又喝念曰。<a id="a-F4"></a>今日。<a id="a-F5"></a>放过即不可。<a id="a-F6"></a>僧拟议。<a id="a-F7"></a>念喝之。<a id="a-F8"></a>尝谓众曰。<a id="a-F9"></a>佛法无多子。<a id="a-FA"></a>只是汝辈自信不及。<a id="a-FB"></a>若能自信。<a id="a-FC"></a>千圣出头来无柰汝何。<a id="a-FD"></a>何故为向汝面前无开口处。<a id="a-FE"></a>只为汝自信不及向外驰求。<a id="a-FF"></a>所以到这里。<a id="a-FG"></a>假如便是释迦佛。<a id="a-FH"></a>也与汝三十棒。<a id="a-FI"></a>然虽如是。<a id="a-FJ"></a>初机后学。<a id="a-FK"></a>凭个什么道理。<a id="a-FL"></a>且问汝辈。<a id="a-FM"></a>还得与么也未。<a id="a-FN"></a>良久云。<a id="a-FO"></a>若得与么方名了事。<a id="a-FP"></a>尝作纲宗偈曰。<a id="a-FQ"></a>咄哉拙郎君。<a id="a-FR"></a>巧妙无人识。<a id="a-FS"></a>打破凤林关。<a id="a-FT"></a>穿靴水上立。<a id="a-FU"></a>咄哉巧女儿。<a id="a-FV"></a>撺梭不解织。<a id="a-FW"></a>看他斗鸡人。<a id="a-FX"></a>水牛也不识。<a id="a-FY"></a>淳化三年十二月初四日。<a id="a-FZ"></a>留僧过岁。<a id="a-Fa"></a>作偈曰。<a id="a-Fb"></a>吾今年迈六十七。<a id="a-Fc"></a>老病相依且过日。<a id="a-Fd"></a>今朝记取明年事。<a id="a-Fe"></a>明年记着今年日。<a id="a-Ff"></a>至次年十二月初四日。<a id="a-Fg"></a>升座。<a id="a-Fh"></a>辞众曰。<a id="a-Fi"></a>诸子谩波波。<a id="a-Fj"></a>过却几恒河。<a id="a-Fk"></a>观音指弥勒。<a id="a-Fl"></a>文殊不柰何。<a id="a-Fm"></a>良久曰。<a id="a-Fn"></a>白银世界金色身。<a id="a-Fo"></a>情与无情共一真。<a id="a-Fp"></a>明暗尽时都不照。<a id="a-Fq"></a>日轮午后示全身。<a id="a-Fr"></a>日午后泊然而化。<a id="a-Fs"></a>塔于首山。<a id="a-Ft"></a>嫡嗣汾阳。<a id="a-Fu"></a>昭禅师(余如本传)</p>
  <p id="aFv">⊙(乙未)　改至道御制秘藏佺等○六月限僧尼额。</p>
  <p id="aFw">(戊戌)　真宗恒(太宗第三子。<a id="a-Fx"></a>初名德昌。<a id="a-Fy"></a>又改元侃。<a id="a-Fz"></a>以轩辕为圣祖。<a id="a-G0"></a>目曰昊天玉皇上帝。<a id="a-G1"></a>追封孔子曰至圣文宣王。<a id="a-G2"></a>寿五十五崩于延庆殿)改年咸平。</p>
  <p id="aG3">⊙帝制继圣教序。<a id="a-G4"></a>赐天竺三藏朝散大夫试光禄卿明教大师法贤。<a id="a-G5"></a>其辞曰。<a id="a-G6"></a>高明肇分。<a id="a-G7"></a>三辰方乃序其始。<a id="a-G8"></a>厚载初定。<a id="a-G9"></a>万汇于以发乎端。<a id="a-GA"></a>清浊之体既彰。<a id="a-GB"></a>善恶之源是显。<a id="a-GC"></a>然后以文物立其教。<a id="a-GD"></a>以正典化其俗。<a id="a-GE"></a>利益之功同归于理。<a id="a-GF"></a>于是乎像法来于西国。<a id="a-GG"></a>真谛流于中夏。<a id="a-GH"></a>洞贯千古。<a id="a-GI"></a>真实之理无以穷。<a id="a-GJ"></a>囊括九围。<a id="a-GK"></a>玄妙之门莫能究。<a id="a-GL"></a>言乎妄想则五蕴皆空。<a id="a-GM"></a>现乃真容则一毫圆满。<a id="a-GN"></a>广大之教岂能继述者哉。<a id="a-GO"></a>伏睹太宗皇帝法性周圆仁慈普布。<a id="a-GP"></a>化蛮貊则万邦辐凑。<a id="a-GQ"></a>跻烝民于仁寿之乡。<a id="a-GR"></a>崇教法则四海云从。<a id="a-GS"></a>惠苍生于富庶之域。<a id="a-GT"></a>见尊经之浩汗。<a id="a-GU"></a>设方便以救沉沦。<a id="a-GV"></a>知法界之恢宏。<a id="a-GW"></a>行精进而摄懈怠。<a id="a-GX"></a>乃择其邃宇校彼真文。<a id="a-GY"></a>命天竺之高僧。<a id="a-GZ"></a>译贝多之佛语。<a id="a-Ga"></a>象管翻成于金字。<a id="a-Gb"></a>珠编复置于琅[王*函]。<a id="a-Gc"></a>龙宫之圣藻惟新。<a id="a-Gd"></a>鹫岭之苾刍仰叹。<a id="a-Ge"></a>繇是三乘共贯四谛同圆。<a id="a-Gf"></a>尽苦空真正之言。<a id="a-Gg"></a>显秘密研精之义。<a id="a-Gh"></a>赞相相乎实相。<a id="a-Gi"></a>论空空乎尽空。<a id="a-Gj"></a>华严之理合轨辙。<a id="a-Gk"></a>金仙之教同规矩。<a id="a-Gl"></a>朕缵嗣丕构。<a id="a-Gm"></a>恭临宝图。<a id="a-Gn"></a>常翼翼以抚兆民。<a id="a-Go"></a>每兢兢而守先训。<a id="a-Gp"></a>以至释典犹未精详源其幽深。<a id="a-Gq"></a>曷能探测。<a id="a-Gr"></a>有译经西域僧法贤。<a id="a-Gs"></a>奏章恳切致意专勤。<a id="a-Gt"></a>以先皇帝大阐真风高传佛日。<a id="a-Gu"></a>兴前王之坠典。<a id="a-Gv"></a>振觉路之颓纲。<a id="a-Gw"></a>欲旌天造之功庸。<a id="a-Gx"></a>用广圣文之述作。<a id="a-Gy"></a>请予制序继圣教焉。<a id="a-Gz"></a>自圣考上仙追号罔极。<a id="a-H0"></a>息政事之外。<a id="a-H1"></a>何暇经心。<a id="a-H2"></a>今已禫除。<a id="a-H3"></a>思臻微奥。<a id="a-H4"></a>虽幼承慈训。<a id="a-H5"></a>柰夙乏通才。<a id="a-H6"></a>焉穷乎法海之津涯。<a id="a-H7"></a>莫造乎空门之阃域。<a id="a-H8"></a>略敷大意以徇舆情。<a id="a-H9"></a>蹄涔不足拟浴日之波。<a id="a-HA"></a>尺棰岂能量昊天之影。<a id="a-HB"></a>聊述短序以纪圣功者焉。</p>
  <p id="aHC">⊙(甲辰)　改景德○东吴僧道源。<a id="a-HD"></a>续开平以来宗师机缘。<a id="a-HE"></a>统集宝林圣胄等传。<a id="a-HF"></a>为传灯录三十卷。<a id="a-HG"></a>诣阙进呈。<a id="a-HH"></a>帝览之嘉赏。<a id="a-HI"></a>敕翰林杨亿等刊正。<a id="a-HJ"></a>并撰序颁行天下。</p>
  <p id="aHK">(戊申)　改大中祥符○(六月天书降太山○十月东封)</p>
  <p id="aHL">⊙(己酉)　诏诸路置天庆观○(先是。<a id="a-HM"></a>杨砺充襄王府记室舍。<a id="a-HN"></a>梦至一大殿上。<a id="a-HO"></a>真人服王者衣冠秉圭南向。<a id="a-HP"></a>前有案置籍录人姓名。<a id="a-HQ"></a>砺见已名居上。<a id="a-HR"></a>因请示休咎。<a id="a-HS"></a>真人指一人曰。<a id="a-HT"></a>此来和天尊。<a id="a-HU"></a>异日为汝主也。<a id="a-HV"></a>砺问之。<a id="a-HW"></a>天尊笑曰此去四十年。<a id="a-HX"></a>汝功成。<a id="a-HY"></a>余名亦显。<a id="a-HZ"></a>砺而志之。<a id="a-Ha"></a>及充襄王府记室。<a id="a-Hb"></a>参军追而语诸人曰。<a id="a-Hc"></a>吾今见襄王仪貌。<a id="a-Hd"></a>即来和天尊也。<a id="a-He"></a>上即位。<a id="a-Hf"></a>后多好神仙道家之术焉)</p>
  <p id="aHg">(癸丑)　辽改开泰。<a id="a-Hh"></a>复号大契丹。</p>
  <p id="aHi">(甲寅)　天竺三藏施法护(译佛吉祥等经二百余卷。<a id="a-Hj"></a>参政赵安仁等润文)</p>
  <p id="aHk">(乙卯)　诏道释藏经互相毁者删去。<a id="a-Hl"></a>枢密王钦若以化胡经乃古圣遗迹不可削○又诏王钦若。<a id="a-Hm"></a>详定罗天醮仪一十卷。<a id="a-Hn"></a>颁行。</p>
  <p id="aHo">(丁巳)　改天禧○禁民弃父母而为僧道。</p>
  <p id="aHp">(己未)　帝于九月大会道释(于大安殿。<a id="a-Hq"></a>凡万三千余人。<a id="a-Hr"></a>先是建斋醮。<a id="a-Hs"></a>上亲临。<a id="a-Ht"></a>赐以银药大钱)</p>
  <p id="aHu">(壬戌)　改乾兴。<a id="a-Hv"></a>二月上崩○辽改年太平。</p>
  <p id="aHw">⊙杭州孤山智圆法师卒字无外。<a id="a-Hx"></a>自号中庸子。<a id="a-Hy"></a>或称潜夫。<a id="a-Hz"></a>生钱唐徐氏。<a id="a-I0"></a>父母令入空门。<a id="a-I1"></a>八岁受具。<a id="a-I2"></a>二十一闻奉先源清师传天台三观之旨。<a id="a-I3"></a>问辩凡二年而清殁。<a id="a-I4"></a>遂居西湖孤山学者归之如市。<a id="a-I5"></a>与处士林和靖为邻友。<a id="a-I6"></a>王钦若出抚钱唐。<a id="a-I7"></a>慈云遣使邀师同迓之。<a id="a-I8"></a>圆笑谓使者曰。<a id="a-I9"></a>钱唐境上且驻却一僧。<a id="a-IA"></a>圆早瘿瘵疾故又号病夫。<a id="a-IB"></a>讲道吟哦未尝倦。<a id="a-IC"></a>预戒门人曰。<a id="a-ID"></a>吾殁后。<a id="a-IE"></a>毋厚葬以罪我。<a id="a-IF"></a>母建塔以诬我。<a id="a-IG"></a>毋谒有位求铭以虚美我。<a id="a-IH"></a>宜以陶器二合而瘗之。<a id="a-II"></a>立石志名字年月而已。<a id="a-IJ"></a>及亡门人如所戒。<a id="a-IK"></a>斸所居岩以藏之。<a id="a-IL"></a>不屋而坛。<a id="a-IM"></a>时乾兴元年二月十七也。<a id="a-IN"></a>寿四十有七。<a id="a-IO"></a>后十五年积雨山颓。<a id="a-IP"></a>门人开视陶器。<a id="a-IQ"></a>肉身不坏。<a id="a-IR"></a>爪发俱长。<a id="a-IS"></a>唇微开露齿若珂贝。<a id="a-IT"></a>乃更袭新衣屑众香散其上而重瘗之。<a id="a-IU"></a>崇宁三年赐谥法惠大师。<a id="a-IV"></a>其所撰述。<a id="a-IW"></a>般若经遗教经疏各二卷。<a id="a-IX"></a>瑞应经不思议法门经无量义经普贤行法经弥陀经等疏。<a id="a-IY"></a>及四十二章经注各一卷。<a id="a-IZ"></a>首楞严经疏十卷。<a id="a-Ia"></a>又撰阐义钞三卷(释请观音疏)索隐记四卷(释光明句)刊正记(释观经疏)表微记一卷(释光明玄)垂裕记十卷(释净名略疏)发源机要记二卷(释涅槃玄)百非钞一卷(释涅槃疏金刚身品百非之义)三德指归二十卷(译涅槃疏)显性录四卷(释金[鎧-豆+十])摭华钞二卷(释圭峰兰盆疏)西资钞一卷(释自造弥陀疏)诒谋钞一卷(释自造心经疏)谷响钞五卷(释自造楞严疏)折重钞一卷(释自造文殊般若疏大论有云折重令轻)正义一卷(释十不二门)闲居编五十一卷(杂着诗文)皆假道适情为法行化之傍赞云。</p>
 </body>
</html>