<!doctype html>
<html id="z3IBWVG1Kr" data-ver="585">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">陀罗尼杂集卷第一</h1>
  <h2 id="a2">七佛所说大陀罗尼神咒(并八菩萨所说神咒合十五首)</h2>
  <p id="a3">第一惟越佛说有一万八千病。<a id="a-4"></a>以一咒悉已治之。<a id="a-5"></a>此陀罗尼名苏卢都呵。<a id="a-6"></a>晋言梵音决定。</p>
  <p id="a7">支波昼支波昼　呼奴波昼呼奴波昼　阿若波昼　阿若波昼　都呼那波昼　奢摩奴波昼　胡修帝那波昼　蜜耆呼那波昼　伊呼帝那波昼　弥梨耆帝帝那波昼　娑若帝帝那波昼　蜜若奴帝那波昼　郁遮兜帝那波昼　莎呵。</p>
  <p id="a8">诵咒三遍。<a id="a-9"></a>黄色缕结作十四结。<a id="a-A"></a>一句一结系项。</p>
  <p id="aB">此陀罗尼力悉能摧伏。<a id="a-C"></a>移山断流干竭大海摧碎诸山犹如微尘。<a id="a-D"></a>若日月失度能使正行悉能攘灾。<a id="a-E"></a>风雨失时能使时节。<a id="a-F"></a>谷米不登能使丰熟。<a id="a-G"></a>邻国侵境悉能攘却。<a id="a-H"></a>大臣谋反恶心即灭。<a id="a-I"></a>疫病劫起悉能攘之。<a id="a-J"></a>疫鬼入国能驱遣之。<a id="a-K"></a>刀兵劫起能摧灭之。<a id="a-L"></a>此陀罗尼力攘灾消怪无量无边。<a id="a-M"></a>若广说者穷劫不尽。</p>
  <p id="aN">第二式佛所说陀罗尼名胡苏多。<a id="a-O"></a>晋言除一切郁蒸热恼。<a id="a-P"></a>此陀罗尼句。<a id="a-Q"></a>七十二亿诸佛所说神咒。</p>
  <p id="aR">陀魔帝那　遮波兜帝那　奢副奢副帝那　乌苏多乌苏多帝那　浮浮奢浮浮奢帝那　阿输帝阿输帝帝那　尼梨遮尼梨遮帝那　支波画支波昼帝那　苏呵兜苏呵兜帝那　耶无奢耶无奢帝那　奢破不帝那　沤耆不帝那　苏奢不帝那　莎呵。</p>
  <p id="aS">诵咒三遍。<a id="a-T"></a>黄色缕结作三结系项。</p>
  <p id="aU">此陀罗尼神力。<a id="a-V"></a>能使三千大千世界六种震动。<a id="a-W"></a>山河石壁破硪踊没。<a id="a-X"></a>其中众生悉发无上菩提之心。<a id="a-Y"></a>能除七十七亿劫生死重罪众生。<a id="a-Z"></a>一切病苦悉皆消灭无有遗余。<a id="a-a"></a>其中众生书写读诵此陀罗尼一句名者。<a id="a-b"></a>百千万亿恒河沙世。<a id="a-c"></a>重恶罪业摧灭无余。</p>
  <p id="ad">第三随叶佛所说神咒名蜜耆兜。<a id="a-e"></a>晋言金鼓。<a id="a-f"></a>众生所有业障报障垢重烦恼。<a id="a-g"></a>悉能摧灭无余。</p>
  <p id="ah">浮律帝那　若无兜醯那　安耆兜醯那　若无兜醯那　遮浮浮醯那　若无兜醯那　乌奢呼呼醯那　若无兜醯那　睒婆咻咻醯那　究梨吒咻咻醯那　遮波都醯那　若昼那醯那　乌奢咻醯那　遮兜梨那醯那　莎呵。</p>
  <p id="ai">诵咒七遍。<a id="a-j"></a>黄色缕结作四结系项。</p>
  <p id="ak">此陀罗尼句。<a id="a-l"></a>恒河沙等诸佛所说。<a id="a-m"></a>其有书写读诵此陀罗尼者。<a id="a-n"></a>此人恒河沙等劫。<a id="a-o"></a>所有重恶殷重报障业障。<a id="a-p"></a>及以五逆一阐提罪。<a id="a-q"></a>悉灭无余。<a id="a-r"></a>众生所有重病障道。<a id="a-s"></a>罪垢及以业垢。<a id="a-t"></a>闻其所说悉灭无余。<a id="a-u"></a>其有书写读诵之者。<a id="a-v"></a>所至到处国邑聚落山林丘冢。<a id="a-w"></a>其中众生得闻说此陀罗尼名。<a id="a-x"></a>一经耳者命终已后。<a id="a-y"></a>悉得往生阿閦佛国。<a id="a-z"></a>乃至成佛不堕三涂。<a id="a-10"></a>行此咒法。<a id="a-11"></a>于四月十六日在东向塔内。<a id="a-12"></a>一日绕塔八十匝。<a id="a-13"></a>于塔西壁下东向立。<a id="a-14"></a>诵咒二十四遍。<a id="a-15"></a>乃至七日七夜不得睡眠。<a id="a-16"></a>须胡麻油灯若麻油灯七枚。<a id="a-17"></a>安置塔四角头。<a id="a-18"></a>净洁洗浴着新净衣。<a id="a-19"></a>不食酒肉五辛。<a id="a-1A"></a>遭中一食。<a id="a-1B"></a>我于尔时当现其人前。<a id="a-1C"></a>放大光明以金色手。<a id="a-1D"></a>摩其顶上即与授决。<a id="a-1E"></a>此人所有业障罪垢悉灭无余。</p>
  <p id="a1F">第四拘留秦佛欲说大陀罗尼名金刚幢。<a id="a-1G"></a>并能疗治三界五滓众生。<a id="a-1H"></a>诸恶烦恼疮疣重病。<a id="a-1I"></a>一切业障及以报障。<a id="a-1J"></a>诸垢烦恼悉能消除。<a id="a-1K"></a>禅那兜醯吒。<a id="a-1L"></a>晋言拔众生苦令出欲淤泥。<a id="a-1M"></a>闻者脱三垢贪欲嗔恚慢。</p>
  <p id="a1N">阿若那昼婆若醯昼　伊那波梨帝　那醯昼　耆菩阿若帝那醯昼　奢富磨醯昼　若无不醯昼　乌奢钦磨醯昼　耆浮磨醯昼　遮兜梨那醯昼　浮梨帝那醯昼　阿呼呼若醯昼　浮梨帝醯昼　禅那牟梨帝(晋言大丰饱满)　耆浮牟牟咻　抱吒牟牟咻牟梨[少/兔]浮浮咻　娑若兜浮浮咻　支不破浮浮咻　鸯耆奴浮浮浮咻　不梨帝已浮浮咻　莎呵。</p>
  <p id="a1O">诵咒一遍缕黄色结作十三结系项。</p>
  <p id="a1P">上来所说陀罗尼句及我所说。<a id="a-1Q"></a>悉是过去九十九亿诸佛所说。<a id="a-1R"></a>其有读诵书写之者。<a id="a-1S"></a>现身当得金刚幢三昧。<a id="a-1T"></a>所有结使摧灭无余。<a id="a-1U"></a>济拔众生苦如上所说。<a id="a-1V"></a>神力自在不可限量。</p>
  <p id="a1W">第五拘那含牟尼佛。<a id="a-1X"></a>欲说大陀罗尼名毕多耆呵[少/兔]。<a id="a-1Y"></a>晋言声震十方莫不归伏。<a id="a-1Z"></a>觉悟众生犹如雷震。<a id="a-1a"></a>无明众生令得慧眼。<a id="a-1b"></a>此陀罗尼句。<a id="a-1c"></a>乃是过去七十二亿诸佛所说。<a id="a-1d"></a>我今说之。</p>
  <p id="a1e">禅那波罗帝囊　阿那囊耆呵囊　乌奢耆呵囊　陀无耆呵囊　不梨帝耆呵囊　叉耶囊耆呵囊　钦波罗帝囊耆呵囊　蜜耆帝囊耆呵囊　阿兰耆帝囊毗呵囊　呼婆帝囊耆兰囊　蜜耆兜帝囊若无呵帝囊　乌乌乌乌呵帝囊　支不破帝囊　莎呵。</p>
  <p id="a1f">诵咒三遍黄色缕结作三结痛处系。</p>
  <p id="a1g">此陀罗尼力。<a id="a-1h"></a>能令三千大千世界六反震动。<a id="a-1i"></a>其中所有一切众生。<a id="a-1j"></a>得闻说此陀罗尼句。<a id="a-1k"></a>一经耳者。<a id="a-1l"></a>百千万亿巨亿垓劫。<a id="a-1m"></a>所有重罪诽谤五逆悉灭无余。<a id="a-1n"></a>其有众生修行读诵。<a id="a-1o"></a>七日七夜减省睡眠。<a id="a-1p"></a>其人现身得师子王定三昧。<a id="a-1q"></a>百千诸佛现前授记。<a id="a-1r"></a>又其国土邻国强敌欲来侵娆。<a id="a-1s"></a>国王尔时与诸群臣。<a id="a-1t"></a>净洁洗浴着新净衣。<a id="a-1u"></a>于高楼上随其方面。<a id="a-1v"></a>先礼十方佛。<a id="a-1w"></a>然后礼我拘那含牟尼佛。<a id="a-1x"></a>三称我名烧香散华。<a id="a-1y"></a>尔时即说陀罗尼句。<a id="a-1z"></a>以此陀罗尼威神力故。<a id="a-20"></a>大梵天王帝释四天大王。<a id="a-21"></a>于虚空中悉雨刀剑。<a id="a-22"></a>四面大黑风起。<a id="a-23"></a>令其兵众皆悉不得见日月之光。<a id="a-24"></a>诸夜叉众吸其精气。<a id="a-25"></a>应死者死自然退散。<a id="a-26"></a>大陀罗尼威神之力乃至如是。</p>
  <p id="a27">第六迦葉佛。<a id="a-28"></a>欲说大陀罗尼名初磨梨帝。<a id="a-29"></a>晋言拯济群生出生死苦。</p>
  <p id="a2A">阿若提婆梨帝　遮富魔提婆梨帝　乌奢那提婆梨帝　娑丘波罗帝提婆梨帝　呼娑都波罗帝提婆梨帝　那呼波罗帝提婆梨帝　那支富波罗帝提婆梨帝　那呼多罗帝提婆梨帝　婆若不罗帝提婆梨帝　那波都罗帝提婆梨帝。</p>
  <p id="a2B">奢若蜜都罗帝提婆梨帝　莎呵。</p>
  <p id="a2C">诵咒七遍。<a id="a-2D"></a>黄色缕结作六结。<a id="a-2E"></a>痛处系。</p>
  <p id="a2F">此陀罗尼句。<a id="a-2G"></a>乃是过去七十七亿诸佛所说。<a id="a-2H"></a>此陀罗尼力。<a id="a-2I"></a>能令百佛世界六种震动。<a id="a-2J"></a>所有山河石壁。<a id="a-2K"></a>皆悉摧碎犹如微尘。<a id="a-2L"></a>通为一佛世界。<a id="a-2M"></a>其中所有一切万物皆作金色。<a id="a-2N"></a>浩[泳-永+旱]滉瀼悉不复现。<a id="a-2O"></a>唯见金色更无余色。<a id="a-2P"></a>此陀罗尼力故。<a id="a-2Q"></a>能令百佛世界众生。<a id="a-2R"></a>宿业重罪及三涂苦。<a id="a-2S"></a>悉皆消灭无有遗余。<a id="a-2T"></a>其中众生修行读诵此陀罗尼者。<a id="a-2U"></a>未发无上菩提之心者。<a id="a-2V"></a>皆使发心至不退转。<a id="a-2W"></a>先已发心者。<a id="a-2X"></a>修行此陀罗尼者。<a id="a-2Y"></a>超过七住乃至十住。<a id="a-2Z"></a>此陀罗尼金刚三昧大空解脱门。<a id="a-2a"></a>菩萨从初发心修行此三昧。<a id="a-2b"></a>直至道场菩提树下入金刚定。<a id="a-2c"></a>莫不由是。</p>
  <p id="a2d">第七释迦牟尼佛。<a id="a-2e"></a>欲说大陀罗尼名乌苏耆昼腻多。<a id="a-2f"></a>晋言金光照曜。<a id="a-2g"></a>除三界众生幽冥隐滞拔其厄难。<a id="a-2h"></a>此陀罗尼句乃是过去九十九亿诸佛所说。<a id="a-2i"></a>我今说之。</p>
  <p id="a2j">耆路不帝那置　毕耆帝那置　乌苏多帝那置　耆牟多帝那置　若不都帝那置　阿若娑若兜帝那置　若波都帝那置　耆牟波若帝那置　乌耆副帝那置　蜜耆苏帝那置　耶蜜耆帝那置　破知弥帝那置　毕梨帝吒帝那置　莎呵。</p>
  <p id="a2k">诵咒十四遍。<a id="a-2l"></a>黄色缕结作十四结。<a id="a-2m"></a>痛处系。</p>
  <p id="a2n">此陀罗尼力。<a id="a-2o"></a>能令三千大千世界六种震动。<a id="a-2p"></a>其中众生宿命罪垢。<a id="a-2q"></a>缠裹缚束处在幽隐。<a id="a-2r"></a>闻此陀罗尼一音迳耳。<a id="a-2s"></a>悉得往生忉利天上。<a id="a-2t"></a>有诸行人。<a id="a-2u"></a>受持读诵书写此陀罗尼者。<a id="a-2v"></a>未发心者咸使发心到坚固地。<a id="a-2w"></a>先发心者入法流水中。<a id="a-2x"></a>八住齐阶疾至佛地。<a id="a-2y"></a>以此陀罗尼力故。<a id="a-2z"></a>一踊超过菩提树下。<a id="a-30"></a>乃至佛地坐于道场。<a id="a-31"></a>此三昧名金光明王定。<a id="a-32"></a>觉悟群生踊出三界拔众厄难。<a id="a-33"></a>超众群圣疾成佛道。<a id="a-34"></a>若有众生欲修行此陀罗尼者。<a id="a-35"></a>欲得现身四沙门果。<a id="a-36"></a>欲除过去亿百千劫。<a id="a-37"></a>障道五逆犯四重禁。<a id="a-38"></a>现世除灭令无遗余。<a id="a-39"></a>应当修行此陀罗尼。<a id="a-3A"></a>三七二十一日。<a id="a-3B"></a>护持禁戒犹如明珠。<a id="a-3C"></a>一日一夜六时行道忏悔十方。<a id="a-3D"></a>净洁洗浴着新净衣。<a id="a-3E"></a>用七色华三种名香。<a id="a-3F"></a>供养奉敬释迦牟尼佛。<a id="a-3G"></a>于舍利塔前五体投地悔过自[怡-台+責]。<a id="a-3H"></a>尔时当诵此陀罗尼句八十遍。<a id="a-3I"></a>日日常尔。<a id="a-3J"></a>乃至七日。<a id="a-3K"></a>一七日不得。<a id="a-3L"></a>复至七日乃至三七日。<a id="a-3M"></a>亿百垓劫所有重罪悉灭无余。<a id="a-3N"></a>十方诸佛放大光明来触其身是人尔时心意熙怡。<a id="a-3O"></a>犹如比丘得第三禅。<a id="a-3P"></a>尔时当有大梵天王释提桓因四天大王。<a id="a-3Q"></a>即时授与四沙门果。</p>
  <p id="a3R">文殊师利菩萨所说陀罗尼名阎摩兜。<a id="a-3S"></a>晋言解众生缚。<a id="a-3T"></a>现在病苦悉得消除。<a id="a-3U"></a>能却障道拔三毒箭。<a id="a-3V"></a>九十八使渐渐消灭。<a id="a-3W"></a>度三有流现身得道。</p>
  <p id="a3X">支不多捺帝　阎浮支捺帝　苏车不支捺帝　祝耆不支捺帝乌苏多支捺帝　娑遮不支捺帝　阎摩赖长支捺帝　阿恕波赖长支捺帝　恕波帝捺帝　莎呵。</p>
  <p id="a3Y">诵咒三遍结五色缕作二结系项。</p>
  <p id="a3Z">此陀罗尼四十二亿诸佛所说。<a id="a-3a"></a>若诸行人有能书写读诵此陀罗尼者。<a id="a-3b"></a>现世当为千佛所护此人命终不堕恶道。<a id="a-3c"></a>当生兜率天上面睹弥勒。<a id="a-3d"></a>又有众生能修行此陀罗尼者。<a id="a-3e"></a>断食七日纯服牛乳。<a id="a-3f"></a>中时一食更无杂食。<a id="a-3g"></a>一日一夜六时忏悔。<a id="a-3h"></a>十方佛前悔先所作。<a id="a-3i"></a>亿千垓劫所有重罪一时都尽。<a id="a-3j"></a>分部破戒亦悉都尽。<a id="a-3k"></a>五逆殃恶及一阐提。<a id="a-3l"></a>殷重悔过悉得灭除。<a id="a-3m"></a>于六时中一时十遍。<a id="a-3n"></a>空闲净室若在塔中。<a id="a-3o"></a>此人心若淳厚。<a id="a-3p"></a>我于尔时当往其所。<a id="a-3q"></a>此人以见我故心转淳厚。<a id="a-3r"></a>心淳厚故得见千佛。<a id="a-3s"></a>手摩其头即与授记。<a id="a-3t"></a>宿世殃恶永灭无余。</p>
  <p id="a3u">我虚空藏菩萨欲说大陀罗尼。<a id="a-3v"></a>名阿那耆昼宁。<a id="a-3w"></a>晋言拔众生苦三界挺特无比。<a id="a-3x"></a>若有众生回波六趣无能救者。<a id="a-3y"></a>我以救之令得脱难。</p>
  <p id="a3z">阿那耆昼苏　不梨帝耆昼苏　若波昼耆昼苏　毕梨帝那耆昼苏　如波葂耆昼苏　乌奢帝那奢昼苏　若波昼耆昼苏　阿若呼婆耆昼苏　莎呵。</p>
  <p id="a40">诵咒五遍。<a id="a-41"></a>缕五色结作十四结系两手。</p>
  <p id="a42">此陀罗尼乃是过去七十二亿诸佛所说。<a id="a-43"></a>我今已说。<a id="a-44"></a>欲护正法故度众生故。<a id="a-45"></a>成诸行人德从万行故。<a id="a-46"></a>诸声闻人未证果者令得果故。<a id="a-47"></a>令缘觉人度十二因缘大河拯济群萌故。<a id="a-48"></a>令诸菩萨从初发心乃至十地愿果成故。<a id="a-49"></a>说此陀罗尼。<a id="a-4A"></a>又此陀罗尼力。<a id="a-4B"></a>能令三千大千世界。<a id="a-4C"></a>其中众生处在幽隐及三涂。<a id="a-4D"></a>普闻此陀罗尼一迳耳处得宿命智。<a id="a-4E"></a>乃至十四生悉得解脱。<a id="a-4F"></a>若有善男子善女人。<a id="a-4G"></a>欲修行此陀罗尼者。<a id="a-4H"></a>应当三七二十一日。<a id="a-4I"></a>净自洗浴着新净衣。<a id="a-4J"></a>若于制刹中若清净地。<a id="a-4K"></a>于夜后分明星出时。<a id="a-4L"></a>语此大时明星。<a id="a-4M"></a>为我语虚空藏菩萨。<a id="a-4N"></a>如是三说。<a id="a-4O"></a>除我根本罪。<a id="a-4P"></a>如是三说。<a id="a-4Q"></a>除我障道罪。<a id="a-4R"></a>如是三说。<a id="a-4S"></a>与我四沙门果。<a id="a-4T"></a>如是三说。<a id="a-4U"></a>我于尔时即往其所。<a id="a-4V"></a>住其人前受与四沙门果。<a id="a-4W"></a>我誓当与如是三说。<a id="a-4X"></a>烧沉水香。<a id="a-4Y"></a>若梦得阿摩勒果若得诃梨勒果。<a id="a-4Z"></a>若得频婆果若毗醯勒果若杏等。<a id="a-4a"></a>尔时当勤精进。<a id="a-4b"></a>若鸡子等若卷等。<a id="a-4c"></a>尔时即得明星出。<a id="a-4d"></a>时诵咒七遍。<a id="a-4e"></a>若心好时诵七十遍。<a id="a-4f"></a>虚空藏菩萨常游诸国。<a id="a-4g"></a>为诸行人得从万行。<a id="a-4h"></a>是为得从万行。</p>
  <p id="a4i">我观世音菩萨欲说大陀罗尼。<a id="a-4j"></a>名阿那耆不知究梨知那。<a id="a-4k"></a>晋言大证济普及十方无边众生。</p>
  <p id="a4l">乌奢帝那　耆那知帝那　不迦兜帝那　那殊不梨帝那　阿摩殊不梨帝那　乌奢呼呼吒帝那　耆浮浮帝那　羞都昼帝那　若浮慕那赖帝那　沤究那赖帝那　支波副那赖帝那　阎浮浮赖帝那　莎呵。</p>
  <p id="a4m">诵咒五遍。<a id="a-4n"></a>五色缕结作二十四结系项。</p>
  <p id="a4o">此陀罗尼句。<a id="a-4p"></a>乃是过去九十九亿诸佛所说。<a id="a-4q"></a>九十九亿诸佛。<a id="a-4r"></a>为诸行人修行六度者未发心者。<a id="a-4s"></a>若诸声闻人未证果者。<a id="a-4t"></a>若三千大千世界内诸神仙人。<a id="a-4u"></a>未发无上菩提心者。<a id="a-4v"></a>皆使发心。<a id="a-4w"></a>有诸凡夫未得信心。<a id="a-4x"></a>我以种子令生法牙。<a id="a-4y"></a>以此陀罗尼威神力故。<a id="a-4z"></a>及我方便威神力故。<a id="a-50"></a>令其所修悉得成办。<a id="a-51"></a>及三千大千世界内。<a id="a-52"></a>幽隐黑暗滞碍及三涂众生。<a id="a-53"></a>又闻我此陀罗尼者皆得拔苦。<a id="a-54"></a>又诸菩萨未皆初住者令得初住。<a id="a-55"></a>次第令得乃至十住。<a id="a-56"></a>已得皆初十住地者。<a id="a-57"></a>已得此陀罗尼势力故。<a id="a-58"></a>于一念顷直至佛地。<a id="a-59"></a>三十二相八十种好自然成就。<a id="a-5A"></a>若声闻人闻此陀罗尼一迳耳者。<a id="a-5B"></a>读诵书写修行此陀罗尼。<a id="a-5C"></a>以质直心如法而住。<a id="a-5D"></a>四沙门果不求而得。<a id="a-5E"></a>以此陀罗尼力故。<a id="a-5F"></a>三千大千世界山河石壁。<a id="a-5G"></a>四大海水能令涌沸。<a id="a-5H"></a>须弥山及铁围山令如微尘。<a id="a-5I"></a>其中众生有诸菩萨声闻修行之者。<a id="a-5J"></a>障道滞碍患苦婴身。<a id="a-5K"></a>我悉救之令得脱难。<a id="a-5L"></a>令其所修悉得成办。<a id="a-5M"></a>若有众生现世求所愿者。<a id="a-5N"></a>修行陀罗尼者。<a id="a-5O"></a>于三七二十一日净持戒地。<a id="a-5P"></a>一日一夜六时行道。<a id="a-5Q"></a>烧众名香散五色华。<a id="a-5R"></a>忏悔十方自啧罪咎。<a id="a-5S"></a>从生死际至生死际。<a id="a-5T"></a>自[怡-台+責]惭愧。<a id="a-5U"></a>尔时三称我观世音菩萨。<a id="a-5V"></a>烧香散华叩头求哀悔过自[怡-台+責]。<a id="a-5W"></a>亿百千劫所有重罪。<a id="a-5X"></a>于一念顷悉得消灭。<a id="a-5Y"></a>净身口意。<a id="a-5Z"></a>尔时当诵此陀罗尼。<a id="a-5a"></a>三七二十一遍日日六时。<a id="a-5b"></a>从初一日乃至七日。<a id="a-5c"></a>乃至三七二十一日。<a id="a-5d"></a>其钝根者。<a id="a-5e"></a>未得初果者。<a id="a-5f"></a>我于尔时授与初果第二第三乃至第四果。<a id="a-5g"></a>随其利钝阶差所应。<a id="a-5h"></a>若诸菩萨欲趣证地滞碍不进。<a id="a-5i"></a>如法行者即得证地。<a id="a-5j"></a>如前法同我今说。<a id="a-5k"></a>此陀罗尼句。<a id="a-5l"></a>三千大千世界内。<a id="a-5m"></a>其中诸佛诸大菩萨。<a id="a-5n"></a>释梵四天王诸神仙人及诸龙王。<a id="a-5o"></a>皆悉证知大誓成就。<a id="a-5p"></a>愿果不虚真实如是。</p>
  <p id="a5q">我救脱菩萨欲说大陀罗尼。<a id="a-5r"></a>名阿那耆知罗。<a id="a-5s"></a>晋言救诸病苦消众毒药。<a id="a-5t"></a>拔济众生出于生死。<a id="a-5u"></a>未度者度未安者安。<a id="a-5v"></a>未得涅槃者令得涅槃。<a id="a-5w"></a>此陀罗尼句。<a id="a-5x"></a>乃是过去七十七亿诸佛所说。<a id="a-5y"></a>我欲说之。</p>
  <p id="a5z">陀摩赖帝　阿那婆赖帝　究支那帝　耆摩那帝　究吒婆赖多帝　阿奢摩梨难帝　婆若不梨那乌奢钦帝　婆吒罗奢帝　乌苏那婆赖帝　陀摩赖帝　莎呵。</p>
  <p id="a60">诵咒三遍。<a id="a-61"></a>缕五色结作六结系两肩。</p>
  <p id="a62">我今说此陀罗尼句时。<a id="a-63"></a>三千大千世界。<a id="a-64"></a>其中所有一切众生所有罪垢殃恶重病。<a id="a-65"></a>以我法音声震三千。<a id="a-66"></a>散入一切众生毛孔。<a id="a-67"></a>六情诸根现在病苦郁蒸毒气。<a id="a-68"></a>及过去业诸结恼热。<a id="a-69"></a>一切消尽令无遗余。<a id="a-6A"></a>又诸行人厌离三界。<a id="a-6B"></a>欲求出要而不能得。<a id="a-6C"></a>我当为设无量方便。<a id="a-6D"></a>令其所求各得成办。<a id="a-6E"></a>如其国土有诸邻敌欲来侵陵。<a id="a-6F"></a>我当救之令得脱难。<a id="a-6G"></a>尔时国王应当惭愧。<a id="a-6H"></a>悔过自责归谢万民。<a id="a-6I"></a>净洁洗浴着新净衣。<a id="a-6J"></a>若高楼上若宫殿中。<a id="a-6K"></a>烧香散华礼十方佛。<a id="a-6L"></a>尔时当三称我名救脱菩萨。<a id="a-6M"></a>我今归依如是三说。<a id="a-6N"></a>尔时即当诵此陀罗尼三七二十一遍。<a id="a-6O"></a>随其方面有贼来处。<a id="a-6P"></a>尔时当有八部鬼神。<a id="a-6Q"></a>雨沙砾石放大黑风。<a id="a-6R"></a>雷震霹雳犹如天崩震动天地。<a id="a-6S"></a>尔时怨贼自然退散。<a id="a-6T"></a>我救脱菩萨拔济众生神力如是。</p>
  <p id="a6U">我拔陀和菩萨欲说大陀罗尼。<a id="a-6V"></a>此陀罗尼句。<a id="a-6W"></a>乃是过去七十七亿诸佛所说。<a id="a-6X"></a>我今欲说。<a id="a-6Y"></a>有陀罗尼名阿那耆置卢。<a id="a-6Z"></a>晋言度脱众生。<a id="a-6a"></a>老病死苦及三涂苦。<a id="a-6b"></a>众生现在病苦悉皆拯济。</p>
  <p id="a6c">阿那支波昼　求守罗波昼　支富卢波昼　阿那苏呵兜波昼　乌奢钦波罗加波昼　耆复那波昼　呵若呼帝奴波昼　耆摩浮梨帝那波昼　乌苏帝楼波昼　奢波瞢波昼　阿娑婆罗帝那波昼　呼娑都波昼　耆摩梨帝波昼　莎呵。</p>
  <p id="a6d">诵咒五遍。<a id="a-6e"></a>缕六色结作五结痛处系。</p>
  <p id="a6f">此咒能令地作水相。<a id="a-6g"></a>水作地相。<a id="a-6h"></a>风作火相。<a id="a-6i"></a>火作风相。<a id="a-6j"></a>三千世界作微尘相。<a id="a-6k"></a>色作空相。<a id="a-6l"></a>空作色相。<a id="a-6m"></a>下至金刚际上至净居天。<a id="a-6n"></a>变为非色相。<a id="a-6o"></a>若三千世界内有诸行人。<a id="a-6p"></a>四大不调行道滞碍互不调适。<a id="a-6q"></a>我以金手摩其顶上授与汤药。<a id="a-6r"></a>令其所患消灭无余。<a id="a-6s"></a>行道进德四大轻便。<a id="a-6t"></a>有诸众生为宿业垢缠裹缚束。<a id="a-6u"></a>在三界狱无复出要。<a id="a-6v"></a>我时当以智慧火及禅定水。<a id="a-6w"></a>烧燃洗泽令出三界。<a id="a-6x"></a>以萨婆若膏渍润令湿。<a id="a-6y"></a>令生法牙拔其毒足。<a id="a-6z"></a>咸各使发无上菩提道心。<a id="a-70"></a>若诸众生于今现身欲求所愿者。<a id="a-71"></a>欲求尊贵欲求聪明。<a id="a-72"></a>欲求总持欲求智慧。<a id="a-73"></a>欲求见十方诸佛。<a id="a-74"></a>面对共语得受记莂。<a id="a-75"></a>欲见我跋陀和菩萨。<a id="a-76"></a>授与四沙门果。<a id="a-77"></a>欲得命终生兜率天上面见弥勒。<a id="a-78"></a>欲生他方净佛国土。<a id="a-79"></a>现在佛前当书写读诵修行此陀罗尼。<a id="a-7A"></a>当少欲知足净持戒地。<a id="a-7B"></a>常当惭愧修质直行。<a id="a-7C"></a>于一日一夜六时之中精进不阙。<a id="a-7D"></a>五辛酒肉不得过口。<a id="a-7E"></a>如是精进一百一十四日。<a id="a-7F"></a>内外明彻面对十方诸佛面对授记。<a id="a-7G"></a>善男子汝过如是若干劫数。<a id="a-7H"></a>当得作佛。<a id="a-7I"></a>国土如是弟子众数寿命如是。<a id="a-7J"></a>若声闻人欲求四果者。<a id="a-7K"></a>亦当如是修行此陀罗尼。<a id="a-7L"></a>功用正等无异。<a id="a-7M"></a>随根利钝所证差别。<a id="a-7N"></a>我跋陀和菩萨所说陀罗尼句。<a id="a-7O"></a>神力如是诚谛不虚。</p>
  <p id="a7P">我大势至菩萨欲说大陀罗尼。<a id="a-7Q"></a>名阿那耆置卢。<a id="a-7R"></a>晋言救诸病苦断疑网。<a id="a-7S"></a>拔四毒箭令出三界。</p>
  <p id="a7T">耆富吒那帝　阿输波罗帝　耆昼卢波罗帝　阿输多波罗帝　乌那呼波罗帝　若牟耶波罗帝　图故昼波罗帝　若牟耶波罗帝　莎呵。</p>
  <p id="a7U">诵咒三遍。<a id="a-7V"></a>缕三色结作三结系项。</p>
  <p id="a7W">此陀罗尼咒。<a id="a-7X"></a>七十七亿诸佛所说。<a id="a-7Y"></a>我今说竟。<a id="a-7Z"></a>此陀罗尼力。<a id="a-7a"></a>能令三千大千世界地皆振裂。<a id="a-7b"></a>其中众生自然踊出。<a id="a-7c"></a>我时即以大智力。<a id="a-7d"></a>一时接取安置一处。<a id="a-7e"></a>即以禅定清凉法水洗泽尘垢。<a id="a-7f"></a>摩抆拂拭安慰其心。<a id="a-7g"></a>譬如比丘入第三禅。<a id="a-7h"></a>然后我当随根利钝。<a id="a-7i"></a>应得阿耨多罗三藐三菩提者。<a id="a-7j"></a>随其阶次悉皆给与。<a id="a-7k"></a>若声闻人应得四沙门果者。<a id="a-7l"></a>次第给与令满其愿。<a id="a-7m"></a>有诸行人书写读诵此陀罗尼句。<a id="a-7n"></a>现在身中四百四病破戒五逆。<a id="a-7o"></a>及障道罪宿世微殃。<a id="a-7p"></a>悉皆消灭无有遗余。<a id="a-7q"></a>我大势至菩萨威神力故。<a id="a-7r"></a>令此行人所修转胜悉得成办。<a id="a-7s"></a>有诸行人在所生处得宿命智。<a id="a-7t"></a>百生千生百千万亿生通达无碍。<a id="a-7u"></a>如视掌中阿摩勒果。<a id="a-7v"></a>欲得闻持旋持总持。<a id="a-7w"></a>欲得四辩说法无碍。<a id="a-7x"></a>欲得佛十力四无所畏。<a id="a-7y"></a>欲得修佛三十二相八十种好。<a id="a-7z"></a>速得成办。<a id="a-80"></a>欲得金刚三昧超过十地入佛正位。<a id="a-81"></a>应当书写读诵修行此陀罗尼。<a id="a-82"></a>昼夜六时曾不废忘。<a id="a-83"></a>净持戒地五辛酒肉悉不食之。<a id="a-84"></a>少欲知足修质直行。<a id="a-85"></a>此陀罗尼故。<a id="a-86"></a>无有非人能触恼者。<a id="a-87"></a>我时当与释梵四天王。<a id="a-88"></a>往诣是人所住之处。<a id="a-89"></a>安慰其心令其所修日日增广。</p>
  <p id="a8A">我得大势菩萨欲说大陀罗尼。<a id="a-8B"></a>名乌苏波置楼。<a id="a-8C"></a>晋言救诸病苦。<a id="a-8D"></a>拔济群生出于三界。<a id="a-8E"></a>令诸行人得从万行。</p>
  <p id="a8F">阿那耆置楼　波罗帝那耆置楼　若摩陀罗置耆置楼　阿输陀罗尼耆置楼　乌苏波置那耆置楼　胡卢波置那波置楼　遮波副波置楼　若无梨置波置楼　耆浮呼梨那波置楼　若无阿遮不梨帝那　莎呵。</p>
  <p id="a8G">诵咒五遍。<a id="a-8H"></a>缕三色结作三结系项。</p>
  <p id="a8I">此陀罗尼句。<a id="a-8J"></a>乃是过去四十亿恒河沙等诸佛所说。<a id="a-8K"></a>我今已说此陀罗尼力。<a id="a-8L"></a>能令十佛世界六种震动。<a id="a-8M"></a>其中所有一切众生。<a id="a-8N"></a>以此陀罗尼法音光明入其毛孔。<a id="a-8O"></a>尘劳垢集一切消除。<a id="a-8P"></a>以我得大势威神力故。<a id="a-8Q"></a>及此陀罗尼威神力故。<a id="a-8R"></a>此诸众生命终已后。<a id="a-8S"></a>悉得往生兜率天上面睹弥勒。<a id="a-8T"></a>若诸行人欲求解脱。<a id="a-8U"></a>而为业障之所滞碍。<a id="a-8V"></a>懈怠懒堕三业不勤。<a id="a-8W"></a>我时即以智慧火禅定水。<a id="a-8X"></a>烧燃洗泽业垢障道。<a id="a-8Y"></a>令其惺悟皆使令发菩提之心。<a id="a-8Z"></a>有诸行人四大不调病苦殃身。<a id="a-8a"></a>有能读诵此陀罗尼者。<a id="a-8b"></a>我时当与八部鬼神四大天王往是人所。<a id="a-8c"></a>即时授与阿伽陀药如意宝珠令无所乏。<a id="a-8d"></a>是善男子善女人。<a id="a-8e"></a>以我神力及陀罗尼力转倍精进。<a id="a-8f"></a>已精进故即得大果。</p>
  <p id="a8g">我坚勇菩萨欲说大陀罗尼。<a id="a-8h"></a>名阿那耆置楼。<a id="a-8i"></a>晋言拔济众生。<a id="a-8j"></a>出生死苦拯济三界。<a id="a-8k"></a>贫穷众生如宝掌菩萨。<a id="a-8l"></a>亦如国王解髻中明珠施与贫人。<a id="a-8m"></a>犹如慈父视子宝藏。<a id="a-8n"></a>此陀罗尼力亦复如是。</p>
  <p id="a8o">若无呼娑置楼　乌苏多置　若无耆置楼　乌苏呼那置楼　若物珠置楼　毗梨帝那置楼　乌奢钦置楼　遮不呼苏多置楼　若无蜜多置楼　阿支不置楼　毗梨帝那置楼　莎呵。</p>
  <p id="a8p">诵咒三遍。<a id="a-8q"></a>缕三色结作七结痛处系。</p>
  <p id="a8r">此陀罗尼句。<a id="a-8s"></a>乃是过去七十七亿诸佛所说。<a id="a-8t"></a>我今说之。<a id="a-8u"></a>有诸国王。<a id="a-8v"></a>其国土境水旱不调谷米不登。<a id="a-8w"></a>尔时应当诵此陀罗尼七十七遍。<a id="a-8x"></a>三称我名坚勇菩萨。<a id="a-8y"></a>我时当敕阿耨大龙娑伽罗龙。<a id="a-8z"></a>使诸小龙给足其水。<a id="a-90"></a>令国丰实。<a id="a-91"></a>若其国内疫病流行。<a id="a-92"></a>有诸众生病苦殃身。<a id="a-93"></a>我时当往诣是人所。<a id="a-94"></a>随其偏发疗治救济。<a id="a-95"></a>有诸众生乏于财物。<a id="a-96"></a>我当给施令无所乏。<a id="a-97"></a>若诸国王欲求所愿。<a id="a-98"></a>应当修行此陀罗尼。<a id="a-99"></a>若在塔中若空闲地。<a id="a-9A"></a>净洁洗浴着新净衣。<a id="a-9B"></a>七日七夜受持八戒。<a id="a-9C"></a>六时行道。<a id="a-9D"></a>于一一时中七遍诵此陀罗尼。<a id="a-9E"></a>若其国王心淳厚者。<a id="a-9F"></a>三日三夜即得如愿。<a id="a-9G"></a>极到七日无不克果。<a id="a-9H"></a>烧黑沉水香白栴檀香。<a id="a-9I"></a>散五色花燃胡麻油灯。<a id="a-9J"></a>于月八日十四日十五日。<a id="a-9K"></a>是时三称我名坚勇菩萨。<a id="a-9L"></a>我时当与天龙八部。<a id="a-9M"></a>往是人所与其所愿。<a id="a-9N"></a>是人若于梦中。<a id="a-9O"></a>若惺悟心。<a id="a-9P"></a>或得珍宝或见白象或得果实。<a id="a-9Q"></a>尔时当知即得所愿。</p>
 </body>
</html>