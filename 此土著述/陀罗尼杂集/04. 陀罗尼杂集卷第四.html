<!DOCTYPE html>
<html>
<head>
  <meta charset="utf-8"/>
  <meta name="author" content="未详撰者/梁"/>
  <meta name="library" content="龙藏"/>
  <meta name="catalog" content="龙藏/此土著述"/>
  <title>陀罗尼杂集卷第四</title>
</head>
<body>
  <h1 class="head">陀罗尼杂集卷第四</h1>
  <p>阿弥陀鼓音声王陀罗尼一首。</p>
  <p>发菩提心陀罗尼一首。</p>
  <p>日藏菩萨陀罗尼一首。</p>
  <p>护诸童子陀罗尼咒经(三藏菩提留支驿)</p>
  <p>金刚秘密善门陀罗尼七首。</p>
  <p>最胜灯王如来所遣陀罗尼一首。</p>
  <p>阿逸多王菩萨说饶益善利色力名誉陀罗尼一首。</p>
  <p>文殊师利菩萨说饶益善利色力名誉陀罗尼一首。</p>
  <p>释迦牟尼佛说大饶益陀罗尼一首。</p>
  <p>四天王说护持前咒者陀罗尼一首。</p>
  <p>救阿难伏魔陀罗尼一首(出大涅槃经)</p>
  <p>正语梵天说应现满愿陀罗尼一首。</p>
  <p>摩尼跋陀天王说称愿陀罗尼一首。</p>
  <p>婆视罗仙人说救一切病种种方法陀罗尼　一首。</p>
  <h2>阿弥陀鼓音声王陀罗尼经</h2>
  <p>如是我闻。一时佛在瞻波大城伽伽灵池。与大比丘众五百人俱。尔时世尊告诸比丘。今当为汝演说西方安乐世界。今现有佛号阿弥陀。若有四众能正受持彼佛名号。以此功德临欲终时。阿弥陀即与大众。往此人所令其得见。见已。寻生庆悦倍增功德。以是因缘所生之处。永离胞胎秽欲之形。纯处鲜妙宝莲华中自然化生。具大神通光明赫奕。尔时十方恒沙诸佛。皆共赞彼安乐世界。所有佛法不可思议。神通现化种种方便不可思议。若有能信如是之事。当知是人不可思议。所得业报亦不可思议。阿弥陀佛与声闻俱。如来应正遍知。其国号曰清泰。圣王所住其城纵广十千由旬。于中充满刹利之种。阿弥陀佛如来应正遍知。父名月上转轮圣王。其母名曰殊胜妙颜。子名月明奉事。弟子名无垢称智慧。弟子名曰贤光神足精勤名曰大化。尔时魔王名曰无胜。有提婆达多名曰寂静。阿弥陀佛与大比丘六万人俱。若有受持彼佛名号。坚固其心忆念不忘。十日十夜除舍散乱。精勤修集念佛三昧。知彼如来常恒住于安乐世界。忆念相续勿令断绝。受持读诵此鼓音声王大陀罗尼。十日十夜六时专念。五体投地礼敬彼佛。坚固正念悉除散乱。若能令心念念不绝。十日之中必得见彼阿弥陀佛。并见十方世界如来及所住处。唯除重障钝根之人。于今少时所不能睹。一切诸善皆悉回向。愿得往生安乐世界。垂终之日阿弥陀佛。与诸大众现其人前安慰称善。是人即时甚生庆悦。以是因缘如其所愿寻得往生。佛告诸比丘。何等名为鼓音声王大陀罗尼。吾今当说汝等善听。唯然受教于时世尊即说咒曰。</p>
  <p>多绖咃(一)婆离(二)阿婆离(三)娑摩婆离(四)尼地奢(五)昵阇多祢(六)昵茂邸(七)昵茂尔(八)阇罗婆罗车驮祢(九)宿佉波啼昵地奢(十)阿弥多由婆离(十一)阿弥多蛇伽婆昵呵隶(十二)阿弥多蛇波罗娑陀祢(十三)涅浮提(十四)阿迦舍昵浮陀(十五)阿迦舍昵提奢(十六)阿迦舍昵阇帝(十七)阿迦舍久舍离(十八)阿迦舍达奢尼(十九)阿迦舍提咃祢(二十)留波昵提奢(二十一)遮埵唎达摩波罗娑陀祢(二十二)遮埵唎阿利蛇(二十三)娑帝蛇波罗娑陀祢(二十四)遮埵唎末伽婆那波罗娑陀祢(二十五)婆罗毗梨耶波罗娑陀祢(二十六)达摩呻他祢(二十七)久舍离(二十八)久舍罗昵提奢(二十九)久奢罗波罗啼咃祢(三十)佛陀久奢离(三十一)毗佛陀波罗波斯(三十二)达摩迦罗祢(三十三)昵专啼(三十四)昵浮提(三十五)毗摩离(三十六)毗罗阇(三十七)罗阇(三十八)罗斯(三十九)罗娑岐(四十)罗娑伽罗婆离(四十一)罗娑伽罗陀地咃祢(四十二)久舍离(四十三)波罗啼久舍离(四十四)毗久舍离(四十五)咃啼(四十六)修陀多至啼(四十七)修波罗舍多人啼(四十八)修波罗啼痴啼(四十九)修离(五十)修目企(五十一)达咩(五十二)达达咩(五十三)离婆(五十四)遮婆离(五十五)阿[少/兔]舍婆离(五十六)佛陀迦舍昵裘祢(五十七)佛陀迦舍裘祢(五十八)沙婆呵(五十九)</p>
  <p>此是阿弥陀鼓音声王大陀罗尼。若有比丘比丘尼清信士女。常应至诚受持读诵如说修行。行此持法当处闲寂。洗浴其身著新净衣。饮食白素不啖酒肉及以五辛常修梵行。以好香华供养阿弥陀如来。及佛道场大菩萨众。常应如是专心系念。发愿求生安乐世界。精勤不怠如其所愿。必得往生于彼佛世界。时阿弥陀佛与诸大众坐宝莲华。其土丛林华果鲜敷间错严饰。复有树王香风馥扇出和雅音。纯说无上不思议法。复有妙香名曰光明。若干涂香亦是宝香。阿弥陀佛于大宝华结跏趺坐。有二菩萨。一名观世音二名大势至。是二菩萨侍立左右。无数菩萨周匝围绕。于此众中若能深信无狐疑者。必得往生阿弥陀国。其地真金七宝莲华自然踊出。若有四众受持读诵彼佛名号。乃至无有水火毒药刀杖之怖。亦复无有夜叉等怖。除有过去重罪业障。极至七生必果所愿。佛说是阿弥陀鼓音声王陀罗尼时。无量众生皆悉发愿。志求生彼极乐世界。于时世尊赞言善哉善哉。如汝所愿必得生彼。闻佛说已天龙八部。欢喜踊跃作礼奉行。</p>
  <h2>发菩提心陀罗尼</h2>
  <p>呾那耶哆婆迦罗目呿(一)阿迦罗目呿(二)阿尼摩目呿(三)阿婆罗阇目呿(四)萨呾罗阇目呿(五)阿那游呵目呿(六)婆婆埵阇目呿(七)阿秕薮肥(八)奢[口*伐]奢(九)慕咃[口*伐]奢(十)多[口*伐]阿那由呵贸　尼摩[口*伐]婆阿波罗憍　翅那末斗呵[口*伐]汦罗囊迦福　掘之舍那修娑呿　摩罗阿罗利哯坭梨[口*鬼]掘啰[口*富]娑呿[口*伐]　阿流那遮罗波呧[口*将]浮阿那叉耶　那茶[口*脱]阇　摩利之婆罗居头[口*致]叉[口*伐]庵蒲利[口*脱]阇　薮罗舍罗梨婆婆呿呾流之肥呿呾遮罗赊呧　梨勒那波婆　牟尼提耶　多婆迦破斗罗[跳-兆+十][跳-兆+伐](许月)脾阇摩尼那罗延那供波那罗延挐娑婆因陀半拏　[口*伐]迦目呿婆呧婆罗　摩尼肥攘目呿　牟尼三小小呵　[口*伐]婆迦摩沙罗尼攘摩诃摩诃　尼[口*芒]　阿射　利摩利　遮呵[口*伐]喉喉摩尼　阿迦阇昙摩　呵[口*焚][卄/陀]昙摩肥　利阇牟尼陀阇显奢兜沙诃[仁-二+兮][口*芒][口*芒][口*弥]耶　阇波波摩[口*芒]肥阇耶贸贸[口*伐]罗那恩陀引也贸贸呵[口*伐]肥罗阇肥尼[口*芒]肥贸阇肥莎罗诃诃贸尼伏罗界娑何耶饭那娑何利没阇娑何莎呵。</p>
  <p>佛说此陀罗尼时。三千大千世界六种震动。天于空中作天伎乐。而雨种种香华珍宝。供养于佛菩萨大众。于时九十那由他天人发菩提心。若出家在家善男子善女人欲发菩提心者。应当书写读诵此陀罗尼。十方诸佛即见此人。闻其读诵发愿回向。遥见此人生欢欣心。即与授记必当作佛。若其四众为佛道故。应净洗浴著新净衣。敷种种净坐于阿练若处。离闹无贪嗔恚烦恼歇。又离憍慢嫉妒之心。一向系念十方佛令如目前。昼夜三时忏悔诸罪。读诵此陀罗尼。于七日善心淳志。当见十方佛。若其不见复二七日三七日中专心不住。无量诸佛当见其前。而说法与其授记当得作佛。一切业障悉皆消灭。若造五逆重罪。犯重根本毁谤正法。不得现见诸佛者。若梦中见亦得灭除无量诸罪。复当更三七日勤加。三七日勤加精进。必得见一切诸佛。此陀罗尼功德说不可尽。略说一麻矣。至心一心如法修行如愿必得。</p>
  <h2>日藏菩萨陀罗尼</h2>
  <p>多掷哆　尼罗那脾蛇蛇　式叉脾蛇蛇　弥力提脾蛇蛇　波罗呵那脾蛇蛇　栗提脾蛇蛇　因地利脾蛇蛇　婆罗脾蛇蛇　伽脾蛇蛇　三摩提脾蛇蛇　陀罗尼脾蛇蛇　叉提脾蛇蛇　蛇蛇那脾蛇蛇　阿由波脾蛇蛇　阿尼遮那脾蛇蛇　摩力伽脾蛇蛇　阿脾若脾蛇蛇　波罗提三祁刍蛇蛇　摩诃诃蜜多罗脾蛇蛇　摩诃迦留那脾蛇蛇卑栗痴　比脾蛇蛇　萨埵脾蛇蛇　昙摩脾蛇蛇　刍摩脾蛇蛇　阿路伽脾蛇蛇　波罗提波斯脾蛇蛇　波罗首六迦脾蛇蛇　伽伽那脾蛇蛇　摩留多脾蛇蛇　呴涅咃脾蛇蛇　布多脾蛇蛇　阿耨蜜多脾蛇蛇　憍沙脾蛇蛇　勒者那脾蛇　阿比娑婆　阿耨那阿奴那　阿波呵耆遮　耆遮罗　者比牟　者毗遮　閦者比罗比牟脾蛇比牟　叉蛇比牟阿三慕陀　者罗比牟　车陀比牟　阿加舍比牟　比功波含摩比牟　阿那婆婆比牟　阿呵呵比牟　阿罗波　罗比牟　优波摩波利比牟　莎呵。</p>
  <p>若有四众书写读诵。至心专志如法修行者。能灭恒河沙劫所作五逆十恶。一切重罪根本悉能除灭。若善男子善女人。受持书写至心读诵七日七夜。或一月或一岁。昼三时夜三时。正衣服偏袒右肩。合掌向佛右膝著地。如是佛前诵此陀罗尼。灭一切诸罪获一切福。欲求何等所求何物。所欲求者如愿必得。至心一念受持读诵此陀罗尼者。为恒河沙世界一切诸佛之所欢欣护念。为一切诸大菩萨欢欣护念。为一切诸天神王之所拥护。为一切天龙鬼神之所护念。灭一切恶业。是人非人不能得便。能至命终一切诸佛菩萨竞来迎接。与其受记今生往生。所欲求者无不如愿。此陀罗尼功德说不可尽。略一麻牟。在人一心专志愿则从心。</p>
  <h2>佛说护诸童子陀罗尼咒经(三藏菩提流支译)</h2>
  <p>尔时如来初成正觉。有一大梵天王来诣佛所。敬礼佛足而作是言。</p>
  <p class="l-js-5c">南无佛陀耶　　南无达摩耶</p>
  <p class="l-js-5c">南无僧伽耶　　我礼佛世尊</p>
  <p class="l-js-5c">照世大法王　　在于阎浮提</p>
  <p class="l-js-5c">最初说神咒　　甘露净胜法</p>
  <p class="l-js-5c">及礼无著僧　　已礼牟尼足</p>
  <p class="l-js-5c">即时说偈言　　世尊诸如来</p>
  <p class="l-js-5c">声闻及辟支　　诸仙护世王</p>
  <p class="l-js-5c">大力龙天神　　如是等诸众</p>
  <p class="l-js-5c">皆于人中生　　有夜叉罗刹</p>
  <p class="l-js-5c">常喜啖人胎　　非人王境界</p>
  <p class="l-js-5c">强力所不制　　能令人无子</p>
  <p class="l-js-5c">伤害于胞胎　　男女交会时</p>
  <p class="l-js-5c">使其意迷乱　　怀妊不成就</p>
  <p class="l-js-5c">或歌罗安浮　　无子以伤胎</p>
  <p class="l-js-5c">及生时夺命　　皆是诸恶鬼</p>
  <p class="l-js-5c">为其作娆害　　我今说彼名</p>
  <p>愿佛听我说</p>
  <p>第一名弥酬迦　第二名弥伽王　第三名骞陀　第四阿波悉魔罗　第五名牟致迦　第六名摩致迦　第七名阇弥迦　第八名迦弥尼　第九名梨婆坻　第十名富多那　第十一名曼多难提　第十二名舍究尼　第十三名干吒波尼尼　第十四名目佉曼荼　第十五名蓝婆。</p>
  <p>此十五鬼神常游行世间。为婴孩小儿而作于恐怖。我今当说。此诸鬼神恐怖形相。以此形相。令诸小儿皆生惊畏。</p>
  <p>弥酬迦者其形如牛　弥加王者形如师子　骞陀者形如鸠摩罗天　阿波悉摩罗者形如野狐　牟致迦者形如猕猴　摩致迦者形如罗刹女　阇弥迦者其形如马　迦弥尼者形如妇女　梨婆坻者其形如狗　富多那者其形如猪　曼多难提者形如猫儿　舍究尼者其形如乌　干吒波尼者其形如鸡　目佉曼荼者其形如薰狐　蓝婆者其形如蛇。</p>
  <p>此十五鬼神著诸小儿令其惊怖。我今当复说诸小儿怖畏之相。</p>
  <p>弥酬迦鬼著者小儿眼精回转　弥伽王鬼著者小儿数数欧吐　骞陀鬼著者小儿其两肩动　阿婆悉魔罗鬼著者小儿口中沫出　牟致迦鬼著者小儿把拳不展　摩致迦鬼著者小儿自啮其舌　阇弥迦鬼著者小儿喜啼喜笑　迦弥尼鬼著者小儿乐著女人　梨婆坻鬼著者小儿现种种杂相　富多那鬼著者小儿眠中惊怖啼哭　曼多难提鬼著者小儿喜啼喜笑　舍究尼鬼著者小儿不肯饮乳　干吒波尼鬼著者小儿咽喉声塞　目佉曼荼鬼著者小儿时气热病下利　蓝婆鬼著者小儿数噫数哕。</p>
  <p>此十五鬼神。以如是等形。怖诸小儿。及其小儿惊怖之相。我皆已说。复有大鬼神王名栴檀乾闼婆。于诸鬼神最为上首。当以五色綖诵此陀罗尼。一遍一结作一百八结。并书其鬼神名字。使人赍此书綖语。彼使言。汝今疾去行速如风到于四方。随彼十五鬼神所住之处。与栴檀乾闼婆大鬼神王。令以五色线缚彼鬼神。兼以种种美味饮食香华灯明及以乳粥供养神王。</p>
  <p>尔时大梵天王复白佛言。世尊若有女人不生男女。或在胎中失坏堕落。或生已夺命。此诸女等欲求子息保命长寿者。当常系念修行善法。于月八日十五日。受持八戒。清净洗浴著新净衣礼十方佛。至于中夜。以少芥子置已顶上诵我所说陀罗尼咒者。令此女人即得如愿所生童子。安隐无患尽其形寿终不中夭。若有鬼神不顺我咒者。我当令其头破为七分如阿梨树枝。即说护诸童子陀罗尼咒。</p>
  <p>哒侄他　阿伽罗伽泥　那伽伽泥　娑楼隶　只隶　伽婆隶　钵隶　不隶　罗收祢　修罗俾　遮罗俾　婆陀尼　波啰阿曷利　沙尼　那易　弥那易　苏婆呵。</p>
  <p>世尊我今说此陀罗尼咒护诸童子令得安隐获其长寿故。</p>
  <p>尔时世尊一切种智即说咒曰。</p>
  <p>哒侄他　菩陀菩陀菩陀　[菟-(色-巴)+(〦-一)]摩帝　菩提　菩提　摩隶　式叉夜　娑舍利　娑达祢　娑啰地　头隶头隶　波腊多头隶　舍摩腻收鞞　收隶　波腊帝　收蓝舍弥帝　盘陀　盘絺　婆呵腻　只摩腻　陀波腻　苏婆呵　腻婆啰腻　苏婆呵。</p>
  <p>此十五鬼神。常食血肉以此陀罗尼咒力故。悉皆远离不生恶心。令诸童子离于恐怖。安隐无患处胎初生无诸患难。诵此咒者。或于城邑聚落随其住处。亦能令彼婴孩小儿长得安隐。终保年寿南无佛陀成就此咒护诸童子。不为诸恶鬼神之所娆害。一切诸难一切恐怖悉皆远离。苏婆呵时此梵天闻说此咒欢喜奉行。</p>
  <h2>金刚秘密善门陀罗尼</h2>
  <p>如是我闻。一时世尊安住菩提树下。与大弟子舍利弗目揵连等而为上首。复有无量诸大菩萨摩诃萨。其名曰金刚幢菩萨金刚藏菩萨弥勒菩萨贤劫大士亦为上首。尔时金刚密迹菩萨承佛威神发如是言。唯愿世尊。分别演说善门陀罗尼。当为世间作大照明。除灭怨害恶友毒心。若天龙夜叉罗刹鸠盘茶人及非人诸大鬼神。啖人精气方道蛊毒怨家诈谄伺人。短者如是无有救护之处。如来大慈当为除灭怖畏等事。安止众生于清净地。行住坐卧乃至梦中。常当守护不令忧恼。有是利故。我今劝请大悲调御当为说之。亦当救护大乘人心令其坚固功德智慧不退之行悉除怨害命不中夭。尔时金刚密迹菩萨劝佛已瞻仰尊颜心有顾念。尔时世尊大悲导师。发大雷音声遍世界。赞叹密迹菩萨。善哉善哉善男子。汝今真是菩萨之人能为众生得安乐故发如是问。我今亦为一切众生当说此善门陀罗尼。尔时密迹喜未曾有唯愿矜愍善分别之。于时世尊告大士谛听谛听善思念之。吾当为汝演畅其义。密迹言唯然受教即说咒曰。</p>
  <p>多绖他　沤究　牟究　摩比尼　摩陀尼　盘啰遮　冷那休　休休利　跋多　莎呵。</p>
  <p>尔时世尊说此灌顶陀罗尼已复更宣说陀罗尼句。</p>
  <p>多他跋阇跋阇　跋阇达梨跋阇　波汦　跋阇毗汦　跋阇大地　遮迦罗跋时　遮迦　罗达梨　达梨　达梨　跋梨　牟梨　遮隶　休休梨　波伽频毗梨　梨梨尼　留留志　遮梨　周梨　牟梨　曼荼梨。</p>
  <p>此持名善能除灭一切过恶。亦除一切四百诸疾。复能令人命不中夭。</p>
  <p>多绖他　摩荼尼　伽伽罗尼　牟茶尼　僧波罗牟荼尼　那奢尼　那奢尼　婆陀尼　蚩真兜　蚩真兜毗梨　摩梨呵多尼　跋梨婆梨　婆地毗　地毗梨　留婆梨　奢罗泞罗和泞　罗和那茶蛇　跋罗摩遮梨　那伊他罗　婆汦　地地罗蛇尼　那无摩醯　奢婆罗　梨师婆摩　呼尼　坡波阎　摩呼尼　迦罗婆地　呼地婆地　苏摩婆汦　苏摩婆罗鞞　莎呼　多绖他　呵罗　呵罗　唏啰　伊大摩婆遮　婆伽婆　莎呵　迦致多　阿[少/兔]那　阿梨阇婆尼　迦伽大尼　阿多荼呵尼　朱伽毗　卢呵尼　休娑婆汦　呼婆婆汦　唏利唏利　蛇他时　蛇他利尼　蛇　他波囒遮　蛇他婆炎　蛇他婆岚　蛇他　希利耽　莎呵。</p>
  <p>尔时世尊说此金刚秘密善门陀罗尼。欲令人天获大饶益永离苦难常处安乐。如是持者过去诸佛已说教化未来。今佛亦共宣说。佛告金刚密迹菩萨。善男子大悲愍念一切众生故我今说之。尔时世尊说此持时。于其肉髻无见顶上出大人相。光照明赫奕遍照十方无量世界。时诸佛土亦复自然踊出。光明艳色希有殄灭一切所有幽冥时。十方人天异类咸睹是相生希有心。皆作此念。有何因缘而现是相光遍世界。尔时诸佛告众会曰。善男子谛听。有佛世界名曰娑婆佛号释迦牟尼如来。大悲怜愍一切众生令安乐故。说是善门陀罗尼。是时众会闻其佛说释迦威德力。皆同发声赞叹释迦。希有善哉。能于娑婆生大悲心。为安天人故说是持。此持希有乃是无相真实智慧之所宣说。我等愿乐勤修行之得是持已亦当如是。出生大悲教化众生。诸佛赞言。善哉善哉善男子。欲行此善门陀罗尼者常于晨朝啮木澡漱烧香散华摄心读诵不令驰骋于诸境界。所以者何。此持乃是三世诸佛持说教化。汝等应当忆念。如说修行五辛酒肉所不经口梵行居心除舍缘务于寂静处。然后读诵能令行者。得大功德无边智慧。欲行善门陀罗尼者当发誓愿。乃至成佛莫令废忘。恒于晨朝读之一遍。若求现愿七日七夜勤而行之无不果遂。唯除过去有重罪者。于今少时不能令尽。其余诸业无不除灭。修一切诸善。乃至涅槃悉皆能得具足二十功德之利。何等二十。所谓长命尽寿名称资生色力无病勇猛精进诸佛护念其心调柔诸天护助愿行善行思其深义精勤不怠光颜怡悦相好具足辩才无畏增满善根。是故世尊说此金刚秘密深奥善门陀罗尼。汝应忆念至诚修行。所以者何。如此持者于诸持中最为吉祥。</p>
  <p>尔时金刚密迹菩萨白佛言。世尊我今愍念拥护一切众生令得安乐。除诸哀恼不令诸恶得其便也。</p>
  <p>多绖他　尼企尼企　志志志志　[(口*皮)/女][(口*皮)/女][(口*皮)/女][(口*皮)/女]　留留留留　时时时时　伽罗　伽罗　伽罗　伽罗　唏利唏利唏利唏利　破破破破　摩摩摩摩　呵那呵那呵那呵那　大呵大呵大呵大呵　婆[少/兔]阿伽耶唏帝利　莎呵。</p>
  <p>尔时世尊赞金刚密迹言。善哉善哉大士乃能说此大威神咒。拥护一切皆得安隐。益其精气不令诸恶人非人夺其精气者得其便也。</p>
  <p>尔时大梵天王及诸眷属。即从坐起偏袒右肩合掌白佛言。世尊我今亦欲随喜佐助受持。读诵善门陀罗尼者。增长众生寿命色力除其衰患使无伺求得其便者。唯愿世尊加哀护助得如所愿。</p>
  <p>多绖他唏利弥利　汦利　莎呵　跋岚呵　摩富梨　莎呵　跋岚摩卑　婆罗羯捭　弗波僧多梨　莎呵。</p>
  <p>若有善男子善女人。欲行此持者。常于晨朝清净澡漱已至心读诵。</p>
  <p>尔时释提桓因即从坐起偏袒合掌白佛言。世尊我今亦欲拥护一切众生。不令诸恶人非人夺精气得其便也。即说陀罗尼句。</p>
  <p>多绖他　毗尼婆罗　婆大罗　摩陵持　挃致　置瞿梨乾陀梨　婆罗摩啰汦　呵那摩耽多罗尼　大罗摩利尼　遮迦罗婆翅　睒婆梨　啖婆梨　莎呵。</p>
  <p>行之法常于晨朝清净已至心读诵。</p>
  <p>尔时四天王即从坐起偏袒右肩合掌向佛而作是言。我等亦欲拥护一切众生。不令诸恶人及非人伺其恶者得其便也。</p>
  <p>多绖他　弗罴修弗罴　头摩波梨　呵离阿利夜波罗　汦膻　汦[跳-兆+星]目汦　朱伽梨　兜汦兜　莎呵。</p>
  <p>此咒常于晨朝清净已至心读诵。</p>
  <p>尔时释迦牟尼佛即举右手赞叹梵释四天王言。善哉善哉。汝等善能宣说诸佛所持陀罗尼句。尔时世尊告金刚密迹菩萨。善男子若有得闻善门陀罗尼心无疑惑。能于晨朝清净三业已至心读诵。所得功德不可称计。</p>
  <h2>佛说最胜灯王如来所遣陀罗尼句(此有两本前后翻译不同)</h2>
  <p>如是我闻。一时佛在舍卫国只陀林中给孤独精舍。与大比丘众千二百五十人大菩萨众四万人俱。娑婆世界主梵天王释提桓因。四大天王提头赖吒天王毗楼勒迦天王。毗楼博叉天王毗沙门天王。将二十八部鬼神大将。如是等诸天八万四千呵利多将。其子及眷属悉来在会。尔时去此佛世界过十万亿佛土。有世界名众华。佛号最胜灯王如来应供等正觉。今现在说法。遣二菩萨。一名大光二名无量光。而告之言。善男子汝持此陀罗尼句。至娑婆世界与释迦牟尼佛此咒。多所饶益。能令众生长夜安隐。获得善利色力名誉。即说咒曰。</p>
  <p>多绖他　阇婆呤　摩诃阇婆呤　阇婆利　呢　阿企摩企　三末汦摩呵三末汦　娑曼汦　摩呵娑曼汦　娑移沙罗咩　莎呵。</p>
  <p>时二菩萨从佛。受持陀罗尼已。犹如壮士屈申臂顷。从众华国没。到舍卫国只陀林中给孤独精舍。时二菩萨前诣佛所。头面礼足却住一面。白佛言世尊。去此世界过十万亿佛土。有世界名众华。佛号最胜灯王如来应供等正觉。今现在说法。遣我等来问讯世尊无病少恼。诸弟子众不为天龙夜叉罗刹。浮多鸠盘茶富单那。毗舍遮饿鬼阿修罗迦楼罗。斩人鬼揵陀鬼狂人鬼。乱人心方道鬼起尸鬼。若一日发病若二日三日四日。如是等诸患所恼乱。最胜灯王如来遣陀罗尼句来与世尊。亦欲令此娑婆世界众生长夜安隐。获大善利色力名誉。说咒如上。</p>
  <p>佛告阿难汝当受持读诵通利。为他解说书写供养此持。所以者何佛出世难。闻持此咒亦复甚难。阿难若有受持读诵通利。为他解说书写供养此陀罗尼者。火不能烧水不能[漂*寸]。毒亦不入怨不能害。王亦不杀梵释诸天不谦恚之。能自忆念七世生事。阿难此持。过去七十七亿诸佛所说。若违犯此咒及持咒者。夺其精气为作衰恼。则为侵毁违逆是诸佛也。</p>
  <p>尔时阿逸多菩萨。从坐起正衣服偏袒合掌前白佛。世尊我今亦欲说陀罗尼句饶益众生。令得善利色力名誉。即说咒曰。</p>
  <p>多侄他　阿致婆致　那致究那致　阿[少/兔]婆汦　波罗帝婆汦　兜留咩　留留咩　阿那迦斯　坡那迦斯　迦斯　摩呵迦斯　阿[少/兔]多　婆罗细多　佉岐摩呵佉岐　悉茶稗唏呤　多茶稗唏呤　帝呤尸呤哹地　摩诃哹地　哹哹祢　哹奢婆汦　莎呵。</p>
  <p>佛告阿难。汝当受持读诵通利。为他解说书写供养此持。所以者何佛出世难。闻持此咒亦复甚难。若有受持读诵为他解说。书写供养此陀罗尼者。能自忆念十二生事。阿难此咒。过去八十二亿诸佛所说。若违犯此咒及持咒者。夺其精气为作衰恼。则为违逆是诸佛也。</p>
  <p>尔时文殊师利法王子。从坐起正衣服偏袒右肩合掌叉手。白佛言世尊我今亦欲说陀罗尼句用饶益众生。令获善利色力名誉。即说咒曰。</p>
  <p>多侄他　阿企摩企那企那祁尼　那伽娑　离婆那泥呤　阇唏呤　阇唏啰婆汦　阇提呤　阇提啰婆汦　莎呵。</p>
  <p>佛复告阿难。汝当受持读诵通利。为他解说书写供养此持。所以者何佛出世难。闻持此咒亦复甚难。若有受持读诵。为他解说此陀罗尼句者。自忆念十三生事。阿难此持。过去劫九十九亿诸佛所说。若违犯此咒及持咒者。夺其精气为作衰恼。则为侵毁是诸佛也。</p>
  <p>尔时释迦牟尼佛告诸比丘。我今亦当说陀罗尼句用饶益众生。令获善利色力名誉。即说咒曰。</p>
  <p>多绖他　阿致　波致　那致　究那致　卓翅　卓茶翅　罗留咩　留留咩　莎呵　摩诃莎　离差咩　摩诃差咩　卢呤楼卢呤　唏呤弥呤汦呤尸利　祁利　阿茶婆致究　那致阿那波汦　坡那波汦　阿迦斯　摩迦斯　迦娑迦斯　破斯　破娑破斯　摩呵破娑破斯　伊利弥利多埵　多多埵　莎呵　多绖他　阿致婆致　卓翅　卓茶翅　卓翅　卓留　摩汦兜留末汦　修罗都离　修难婆唏利　弥利　帝利　莎呵　多绖他　阿婆移　婆蛇比　伽汦婆　蛇波梨输　达尼　阿婆陀大地　尼留　波迦罗咩　阿那比呤　阿比攞比　守题　阿比伽　罗奚　阿比婆地　阿拘簁　阿[口*季]汦　守婆汦　耆帝阇婆汦　摩诃汦只　忧波舍咩　弥多罗婆汦　摩沙舍摩尼萨多夜大梨奢　阿比留　缇娑啼多梨梯　阿罗咃娑唏汦　阿勿多波罗鞞　莎离莎离婆汦　悉题　守题　守鞞　优婆娑婆汦　三摩波罗榆岐　三摩质汦　阿[少/兔]多离　佛陀提痴汦　尸攞比守题　阿鞞地　阿叉移　阿阇汦波罗鞞　阇汦比守陀移　阿那帝迦　罗摩尼移　阿三呵梨移　尼伽利唏汦　萨婆末罗　跋嚂波罗视耽　萨婆汦梨他夜　波罗时罗利多　达摩尉啰迦　僧伽利　唏耽达摩大南　莎呵。</p>
  <p>佛告阿难汝当受持。读诵通利为他解说。书写供养此陀罗尼。所以者何佛出世难。闻持此咒亦复甚难。若有受持读诵通利。为他解说书写供养者。能自忆念十四生事。阿难此陀罗尼句。过去九十九亿诸佛所说。若违犯此咒及持咒者。夺其精气为作衰恼。则为侵毁是诸佛也。佛告阿难若入贼中当念此咒。若入水火欲入王宫亦当念此咒。若有种种疾病怖畏之处亦当念此咒。此咒神力皆得解脱。阿难若有读诵通利为他解说。书写供养此陀罗。尼句者若王贼水火。若天龙夜叉。若浮多若究盘茶。若富单那若毗舍遮。若饿鬼若斩人鬼。若揵陀鬼若疫鬼。若使人狂鬼若乱人心鬼。若一日二日三日至四日发病鬼。若日月星宿若师子虎狼毒蛇[虫*边]蝠人若非人。而来怖畏恼害者无有是处。阿难若有善男子善女人。受持读诵通利。书写供养欢喜信乐。广令流布此陀罗尼者。火不能烧不溺水死。刀刃不伤毒不能害不中方道。阿难若以此咒系枯树上。求哀救护还生华叶。何况人也。唯除宿业已定果报。若求现愿七日七夜。至心修行无不果遂。</p>
  <p>尔时四天大王从坐起正衣服偏袒右肩。右膝著地合掌叉手。白佛言世尊。若有受持读诵为他解说者。我当守护是人即说咒曰。</p>
  <p>多绖他　大但持　大但持　鞞大持　多茶蛇婆泞吒致　吒吒致　吒吒吒吒吒吒祢　究吒祢　究吒祢　究吒祢　摩呵究吒祢　达摩呤　蚩摩呤　莎呵。</p>
  <h2>佛说救阿难伏魔陀罗尼句(出大涅槃经)</h2>
  <p>尔时佛在娑罗林中。告文殊师利法王子。阿难比丘今去此会十二由旬。为六万四千亿魔之所恼乱。汝可往彼发大声言。一切诸魔谛听谛听。如来今说大陀罗尼句。天龙夜叉乾闼婆阿修罗迦楼罗紧那罗摩睺罗伽人与非人。山神树神河神海神舍宅等神一切善听。即说咒曰。</p>
  <p>多绖他　何末呤　毗末呤　涅末呤瞢伽呤　奚兰若罗　多那伽俾　跋提呤　修跋啼呤　迦稗三曼那　跋啼呤　萨婆罗他　娑大尼　婆罗摩他　萨大尼　摩那斯摩诃摩那斯　阿哹汦　阿密汦　阿[泳-永+秀]汦　阿多罗　遮[泳-永+秀]汦　毗阇移　毗摩呤　婆岚咩　摩诃婆岚咩　波利不喽拏　摩奴罗梯　比目汦　修比目汦　莎呵。</p>
  <p>尔时文殊师利法王子。从佛受此陀罗尼已。至阿难所在魔众中作如是言。诸魔眷属谛听我所说大陀罗尼句。魔王闻已悉发阿耨多罗三藐三菩提心。舍于魔业即放阿难。闻是持名无不恭敬受持之者。此持过去十恒河沙诸佛世尊所共宣说。能转女身自识宿命。当受持五事。一者梵行二者断肉。三者断酒四者断五辛五者乐在寂静。至心信受书写读诵此陀罗尼者。当知是人则得超越七十七亿弊恶之身。</p>
  <h2>正语梵天所说陀罗尼</h2>
  <p>正语梵天现女身。白佛言世尊。若四部弟子净自洗浴著新净衣。烧沉水香三日断食诵此咒者。我若不至其所满其所愿者。我为欺诳十方诸佛。亦莫令我得阿耨多罗三藐三菩提。若有人恶心向此人者。心即干燥。举眼视者眼开脱出。若口道说者身生艾白疮。若依水住者他方狂风。吹至他方世界。</p>
  <p>那无佛陀夜　那无达摩夜　那无僧伽夜　多绖他　卢遮那　卢遮那　波吒致　波吒致　休留休留　屯豆屯豆　呿吒吒吒毗　莎呵。</p>
  <p>若有善男子善女人。欲修行此持者一如前法。</p>
  <h2>摩尼跋陀天王陀罗尼句</h2>
  <p>伊[口*凡]摩夜　收卢多咩　迦悉汦　三摩夜　婆伽[口*凡]　金罗婆悉鐱　兜呵罗汦悉摩　视多[(口*皮)/女]祢　阿那他比茶　达施罗咩　阿他佉　露摩奶跋度卢　摩呵夜叉　斯那波汦　移那婆伽[口*凡]　悉汦怒波　僧伽嚂多　忧波僧迦嚂多　婆伽婆大波导　失罗娑泞　盘地埵婆　伊迦汦　祢师大提迦多祢山拏　阿他佉楼　摩奶妖度　度呵夜叉斯那　波汦婆伽[口*凡]多咩咩多大菩哳　移翅支跋但多脾閦婆　脾閦尼婆　忧波娑居[(口*皮)/女]　忧波肆迦[(口*皮)/女]　阿呵啰　呵摩摩俟利提炎　地[(口*皮)/女]汦利使托　婆罗妒卢汦　利使托　埵婆苏曼那　婆阿利沙　夜汦多拖含　萨汦那怒　瞂途婆兜沙夜咩萨婆羯摩　萨婆利贪遮拖　萨陀夷沙　夜咩波男菩阇男　跋悉耽奚囒[这-言+念]　修波利男达　男陀[这-言+念]遮拖　大写咩　萨婆萨埵遮拖　跋尸迦祢沙夜咩　萨婆真帝担漆拖　迦梨沙　夜咩　悉他　波夷　埵婆　迦谟波三奚担娑跋淡　萨夜利痴啖　奚利摩奶跋陀罗　奚利奚利摩　奶跋陀罗　翅利摩奶跋陀罗　翅利翅利摩奶跋陀罗　咩利摩奶跋陀罗　咩利咩利摩奶跋陀罗　至利摩奶跋陀罗　至利至利摩奶跋陀罗　注路摩奶跋陀罗　注路注路摩奶跋陀罗　椐路摩奶跋陀罗　椐路椐路摩奶跋陀罗　萨婆梨他弥娑陀夜　不多祢修罗斯修摩祢　奚利咩利　娑不多　陀[施-方+示]悉破呤　勿利啖　仳大达罗拖　真帝担婆　阿迦罗摩奈地　伊奚　居祢　使翅　莎呵。</p>
  <p>行此持法要。用白月十五日净住夜。于佛像前燃二苏灯。供养如来及天王。诚心诵此陀罗尼一百八遍。所求从心无愿不果。天王亦自来语人善恶。一法晨朝清净已诵三遍。暮夜时亦诵三遍遮一切恶。</p>
  <h2>婆视罗仙人大神咒</h2>
  <p>那蒙阿利夜婆卢翅汦　奢婆罗夜　萨婆肇咩奢婆罗夜　那蒙萨婆喏夜　那蒙萨婆佛陀男不喽沙沙婆男　那蒙萨娑卢迦波罗婆斯奢婆罗斯　摩呵夜叉斯那波汦　波罗　[(口*皮)/女]罗　[(口*皮)/女]罗陀　摩呵萨埵斯　阿那地尼陀　那斯摩呵大厕尼夜斯　萨婆菩地萨埵男　比帝利[(口*皮)/女]罗陀斯　[(口*皮)/女]梨使吒斯　萨婆萨埵　那蒙悉已利多　不是多斯　萨呵夜叉　斯那钵汦　婆视罗斯　那斯　鞞路鞞路　步路步路　牟留牟路　注留注路　呼留呼路　婆视罗斯那也　莎呵　摩呵斯那也　莎呵　修斯那也　莎呵　萨婆羯摩大也　莎呵　萨婆修佉大也　莎呵　萨婆罗他　萨肇那也　莎呵　萨婆羯摩　[(口*皮)/女]罗羯摩　婆罗大也　莎呵　那蒙婆视罗斯那也　莎呵　萨婆羯摩大也　莎呵　萨婆修佉大也　莎呵　萨婆罗他萨肇那也　莎呵　萨步沙地　[(口*皮)/女]那　悉波多易　莎呵　毗利叉　牟罗收若伽罗提　婆多颐　莎呵罗阇迦沙拏　跋尸迦罗拏也　莎呵　波罗帝其利　拏摩罗叉摩　萨婆羯磨大萨婆羯磨弥不罗也　莎呵　伊啖遮[口*弥]　迦利究留　莎呵　陀呵陀呵波遮波遮阿鼻奢尼兜奢夜叉地钵汦　那蒙修斗汦　莎呵　萨夜痴啖　至利至利　注路注路　据路究楼　据贮据贮　兜贮兜贮　莎呵　那蒙摩呵地毗也　悉缠兜　曼多罗波陀　莎呵　多绖他　奚利　毛利　烧利　摩登只　旃茶利　佉吒傍只　悉缠兜曼多罗波陀　莎呵。</p>
  <p>行此咒法。要须清净。于食前咒白缕二十一遍。作二十一结自系左臂。除灭一切毒害毒肿。毒虫所螫皆悉消灭。若龙毒若水火盗贼。恶鬼魍魉热病恶疮。持此咒者无不消灭。若人消瘦长病。诵此咒三十遍平复如本。若入王宫以咒力故。王见恭敬奉迎。欲行咒法当画作金刚军菩萨像。诸鬼神围绕。须华香供养。其香安悉胡苽子陀罗他大麦回香香子百华昌蒱根树提华根舍多跋利。合五物等分捣末。纯火上烧此和香。清净佛塔所若无塔。但令处净任力设供养。若咒一切病时以柳打之。早起诵咒三遍。烧香华亦烧之。上至三十遍下三遍。一切所求悉得。若求多闻若求眷属。若求金银七宝钱财谷帛一切如意。极少福者不过七日。梦见色像于诸众中无碍自在。见者欢喜无不伏从。灭一切恶获一切利。无愿不果所求如意。此金刚军菩萨威力略说如是。若广说者则不可尽。</p>
</body></html>