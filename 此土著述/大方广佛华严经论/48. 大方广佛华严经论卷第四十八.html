<!doctype html>
<html id="z3IBWpa1To" data-ver="1216">
 <head>
  <meta charset="utf-8">
  <meta author="李通玄">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大方广佛华严经论卷第四十八</h1>
  <h2 id="a2">入法界品第三十九之八</h2>
  <p id="a3">第一正入当位法门中。<a id="a-4"></a>从尔时善财已下至我唯知此甚深自在妙音解脱门。<a id="a-5"></a>于此段中长科为十段。<a id="a-6"></a>一尔时善财童子已下至守护一切城夜神所有四行半经。<a id="a-7"></a>明正念前法思惟胜进分。<a id="a-8"></a>二见彼夜神已下至现究竟调伏众生身有六行经。<a id="a-9"></a>明夜神所现差别身教化一切众生分。<a id="a-A"></a>三善财见已欢喜踊跃已下至唯愿慈哀为我宣说有五行经。<a id="a-B"></a>明善财申请所求分。<a id="a-C"></a>四时彼夜神告善财言已下至问诸菩萨所修行门有七行经。<a id="a-D"></a>明夜神叹善财志德所求法分。<a id="a-E"></a>五善男子我得菩萨甚深自在妙音解脱已下至心恒不舍一切智地有十四行半经。<a id="a-F"></a>明夜神自说自行饶益众生行门分。<a id="a-G"></a>六善男子我以如是净法光明已下至入如来难思境界有十四行经。<a id="a-H"></a>明夜神说十种观察入如来境界分。<a id="a-I"></a>七又善男子我如是正念思惟已下至圣者证得其已久如有二十九行经。<a id="a-J"></a>明得此妙音解脱得佛陀罗尼为诸众生说法自在分。<a id="a-K"></a>八夜神言善男子乃往古世已下至普入一切法门海般若波罗蜜有三十五行经。<a id="a-L"></a>明答善财得此法久近所见初佛分。<a id="a-M"></a>九次有佛出兴名离垢法光明已下至住一切智无上法城有六十九行半经。<a id="a-N"></a>明答善财得法久近供养诸佛数量分。<a id="a-O"></a>十我唯知此甚深自在妙音解脱令诸世间恒清净语已下。<a id="a-P"></a>明推德升进分。<a id="a-Q"></a>菩萨智轮。<a id="a-R"></a>远离一切分别境界。<a id="a-S"></a>不可以生死中长短染净广狭多少。<a id="a-T"></a>如是诸劫分别显示。<a id="a-U"></a>如前十段门中所有法门。<a id="a-V"></a>如文自具。<a id="a-W"></a>从善财问证得此法其已久如已下。<a id="a-X"></a>以理事相。<a id="a-Y"></a>表法中义。<a id="a-Z"></a>隐难知处。<a id="a-a"></a>略释少分。<a id="a-b"></a>以举大纲。<a id="a-c"></a>意明约报境即法故明以术行之法成其报故。<a id="a-d"></a>因果相似。<a id="a-e"></a>表所行。<a id="a-f"></a>见报知法。<a id="a-g"></a>经云乃往古世过世界转微尘数劫者。<a id="a-h"></a>世界转者。<a id="a-i"></a>是西方大数中数。<a id="a-j"></a>如释天童子菩萨数法中具明此明转世界一切众生微尘数世间名言。<a id="a-k"></a>成大智慧言音海。<a id="a-l"></a>使令世间无粗恶语无杂染语。<a id="a-m"></a>如下文云。<a id="a-n"></a>我得此甚浅自在妙音解脱。<a id="a-o"></a>令诸世间离戏论语不作二语常真实语恒清净语者。<a id="a-p"></a>意明变世间一切言说。<a id="a-q"></a>总成般若波罗蜜门。<a id="a-r"></a>以举世界转微尘数为量。<a id="a-s"></a>以劫名离垢光明者。<a id="a-t"></a>表般若中本三空寂灭理体故。<a id="a-u"></a>世界名法界功德云者。<a id="a-v"></a>明智慧是法界中说教功德云故。<a id="a-w"></a>以现一切众生业摩尼王海为体者。<a id="a-x"></a>表无性寂灭三空妙慧。<a id="a-y"></a>善知一切众生业差别海。<a id="a-z"></a>故号之为王。<a id="a-10"></a>形如莲花者。<a id="a-11"></a>表智慧妙用辨体相而中虚无染故。<a id="a-12"></a>此世界住四天下微尘数香摩尼须弥山网中者。<a id="a-13"></a>明此三空妙慧住如来无碍四辩之香中故。<a id="a-14"></a>具须弥山微尘数教网也。<a id="a-15"></a>以出一切如来本愿音者。<a id="a-16"></a>是第六地以初发心时依一切诸佛而发大愿。<a id="a-17"></a>以其转法轮音。<a id="a-18"></a>遍满十方。<a id="a-19"></a>开悟一切众生。<a id="a-1A"></a>从此愿生故。<a id="a-1B"></a>莲花而为庄严者。<a id="a-1C"></a>明其法音令一切众生得无著智慧也。<a id="a-1D"></a>须弥山微尘数莲花而为眷属者。<a id="a-1E"></a>须弥明智慧高出世间。<a id="a-1F"></a>微尘明智慧广多义。<a id="a-1G"></a>莲花明智慧无著义。<a id="a-1H"></a>眷属明善分别差别业及诸境缘生总别同异成坏义。<a id="a-1I"></a>须弥山微尘数香摩尼以为间错者。<a id="a-1J"></a>明以差别智慧。<a id="a-1K"></a>善说无量戒定慧解脱。<a id="a-1L"></a>无垢白净香以为间错。<a id="a-1M"></a>摩尼是离垢义故。<a id="a-1N"></a>有须弥山微尘数四天下者。<a id="a-1O"></a>但以须弥为四宝所成于大海中高胜义。<a id="a-1P"></a>若论此般若智中四无碍辩才等。<a id="a-1Q"></a>一切众生言音心数诸业分别量。<a id="a-1R"></a>一一四天下有百千亿那由他不可说不可说城者。<a id="a-1S"></a>有如是成就那由他不可说不可说众生法门。<a id="a-1T"></a>那由他当此沟数。<a id="a-1U"></a>善男子者。<a id="a-1V"></a>呼善财之德称。<a id="a-1W"></a>以告其法。<a id="a-1X"></a>彼世界中有四天下名为妙幢者。<a id="a-1Y"></a>于一四无碍辩中。<a id="a-1Z"></a>总名妙幢。<a id="a-1a"></a>中有王都者。<a id="a-1b"></a>以根本智为王。<a id="a-1c"></a>都名普宝花光者。<a id="a-1d"></a>从根本智起差别慧。<a id="a-1e"></a>名普宝花光。<a id="a-1f"></a>去此不远有菩提场名普现法王宫殿者。<a id="a-1g"></a>明以根本智。<a id="a-1h"></a>起无上正觉之心。<a id="a-1i"></a>成大悲宫差别智慧之殿。<a id="a-1j"></a>正法治众生故。<a id="a-1k"></a>须弥山微尘数如来于中出现者。<a id="a-1l"></a>一切众生微尘数烦恼。<a id="a-1m"></a>成般若海为佛出现。<a id="a-1n"></a>皆依本智为道场。<a id="a-1o"></a>起差别智慧能治惑习故。<a id="a-1p"></a>其最初佛名法海雷音光明王者。<a id="a-1q"></a>明根本智起差别智慧。<a id="a-1r"></a>觉观超出情识之境。<a id="a-1s"></a>名为最初佛。<a id="a-1t"></a>善能说法。<a id="a-1u"></a>号为雷音。<a id="a-1v"></a>教光破一切众生之惑。<a id="a-1w"></a>名为光明。<a id="a-1x"></a>立法自在能破众邪。<a id="a-1y"></a>在邪不能坏。<a id="a-1z"></a>名之为王。<a id="a-20"></a>彼佛出时有轮转王名清净日光明面者。<a id="a-21"></a>明智慧轮王日光照曜明现如摩尼镜面显照万像故。<a id="a-22"></a>于其佛所受持一切法海旋者。<a id="a-23"></a>明差别慧于根本智。<a id="a-24"></a>受持众法甚深无际。<a id="a-25"></a>名之海旋。<a id="a-26"></a>修多罗者。<a id="a-27"></a>长行经也。<a id="a-28"></a>佛涅槃后其王出家者。<a id="a-29"></a>表此第六地中十地正觉智终。<a id="a-2A"></a>出缠智慧已满。<a id="a-2B"></a>出缠觉观已亡。<a id="a-2C"></a>名佛灭度出世智慧已成。<a id="a-2D"></a>十一地中唯普贤入缠行门。<a id="a-2E"></a>非是此第六地中十地等三空慧出缠门所及。<a id="a-2F"></a>如十定品中三十个三空慧解脱菩萨。<a id="a-2G"></a>皆已灌顶位中。<a id="a-2H"></a>以出世无量三昧门。<a id="a-2I"></a>三求普贤。<a id="a-2J"></a>毕竟觅不得见。<a id="a-2K"></a>如来使令想念求之。<a id="a-2L"></a>普贤方现。<a id="a-2M"></a>意明三空慧但及十地出缠门。<a id="a-2N"></a>以此已下但从初至末。<a id="a-2O"></a>列一百个佛果。<a id="a-2P"></a>不置后十一地普贤法门。<a id="a-2Q"></a>此第六地寂灭三空智慧解脱。<a id="a-2R"></a>但位至十地佛位觉观已终名佛涅槃故。<a id="a-2S"></a>其王出家者。<a id="a-2T"></a>此第六地寂灭三空智慧门。<a id="a-2U"></a>是出家义。<a id="a-2V"></a>如十住中以海幢比丘入灭定表之。<a id="a-2W"></a>其王出家护持正法者。<a id="a-2X"></a>以三空慧护持出世正法。<a id="a-2Y"></a>法欲灭时有千部异千种说法。<a id="a-2Z"></a>近于末劫业惑障重。<a id="a-2a"></a>诸恶比丘多有斗诤。<a id="a-2b"></a>至不求功德者。<a id="a-2c"></a>明此位中但有三空寂灭智慧门。<a id="a-2d"></a>乏于慈悲无教化者。<a id="a-2e"></a>其王现神通光明种种诸事。<a id="a-2f"></a>令其正法六万五千年而得兴盛者。<a id="a-2g"></a>六万者。<a id="a-2h"></a>六位升进之数。<a id="a-2i"></a>五千年者。<a id="a-2j"></a>一位都收五位因果齐进也。<a id="a-2k"></a>明空解脱门以智起出世中慈悲。<a id="a-2l"></a>乃至并前及后一百个佛次第出兴。<a id="a-2m"></a>表此第六般若门但至十地出世佛果位终一地具十地。<a id="a-2n"></a>已上都举供养须弥山微尘数佛。<a id="a-2o"></a>但表般若出缠高胜。<a id="a-2p"></a>如上一百个佛。<a id="a-2q"></a>是十地胜进之果。<a id="a-2r"></a>一地配十。<a id="a-2s"></a>夜神所求承事供养佛身。<a id="a-2t"></a>是十地中修行之行。<a id="a-2u"></a>如供养佛刹微尘数佛。<a id="a-2v"></a>是法界总相。<a id="a-2w"></a>无一物不是佛。<a id="a-2x"></a>为一一尘中有无尽佛故。<a id="a-2y"></a>已上皆明约法行成其劫刹国土之果令观果配因。<a id="a-2z"></a>总是法门。<a id="a-30"></a>即事即理。<a id="a-31"></a>以理是事。<a id="a-32"></a>其王及女俱作比丘及比丘尼者。<a id="a-33"></a>为般若波罗蜜三空寂灭门。<a id="a-34"></a>是出生死中智慈之门。<a id="a-35"></a>当时转轮王者。<a id="a-36"></a>今普贤菩萨是。<a id="a-37"></a>此明智也。<a id="a-38"></a>比丘尼者。<a id="a-39"></a>我身是。<a id="a-3A"></a>此明悲也。<a id="a-3B"></a>我唯知此甚深自在妙音解脱者。<a id="a-3C"></a>此明一音遍法界。<a id="a-3D"></a>音复无体无所分别。<a id="a-3E"></a>能转一切法门。<a id="a-3F"></a>教化一切众生。<a id="a-3G"></a>名之甚深自在妙音解脱。<a id="a-3H"></a>此是第六现前地。<a id="a-3I"></a>为一切智慧皆现前故。<a id="a-3J"></a>以般若波罗蜜为王。<a id="a-3K"></a>余九为伴。<a id="a-3L"></a>此治三空智慧寂用不自在障令得自在。</p>
  <p id="a3M">第二推德升进中。<a id="a-3N"></a>从如诸菩萨摩诃萨已下至辞退而去。<a id="a-3O"></a>约立六门。<a id="a-3P"></a>一推德胜进二示善知识所在云在此佛会中。<a id="a-3Q"></a>三举善知识主夜神名开敷一切树花。<a id="a-3R"></a>四有二十二行颂。<a id="a-3S"></a>是主城神重颂前法。<a id="a-3T"></a>如文自具。<a id="a-3U"></a>五善财以二十行颂叹主城神德。<a id="a-3V"></a>如文具明。<a id="a-3W"></a>六礼敬辞去。<a id="a-3X"></a>此佛会中者。<a id="a-3Y"></a>明不离此正觉菩提无作不思不为无性之理。<a id="a-3Z"></a>名此佛会中。<a id="a-3a"></a>而开敷一切行华。<a id="a-3b"></a>成方便波罗蜜。<a id="a-3c"></a>于无生死中入一切生死。<a id="a-3d"></a>同事利行四摄之行。<a id="a-3e"></a>此同休舍优婆夷八万四千那由他诸烦恼门皆共同行。<a id="a-3f"></a>明第六地出缠解脱已终。<a id="a-3g"></a>此第七地以彼出缠门。<a id="a-3h"></a>入俗利生而无怖畏。<a id="a-3i"></a>以处缠出缠皆平等故。<a id="a-3j"></a>长一切大慈悲令广大故。<a id="a-3k"></a>无限剂故。<a id="a-3l"></a>欲令大悲之行遍恶道故。<a id="a-3m"></a>摄取众生至解脱故。</p>
  <p id="a3n">第一正入当位法门中。<a id="a-3o"></a>从尔时善财童子已下至我唯知此菩萨出生广大喜悦光明解脱门。<a id="a-3p"></a>长科为五段。<a id="a-3q"></a>一尔时善财童子已下至唯愿垂慈为我宣说有七行经。<a id="a-3r"></a>明善财至夜神所正申所求分。<a id="a-3s"></a>二夜神言善男子已下至菩萨出生广大喜光明解脱有十五行半经。<a id="a-3t"></a>明夜神授与善财自行法门分。<a id="a-3u"></a>三善财言大圣已下至令其安住菩萨智慧有六十六行经。<a id="a-3v"></a>明答善财入此法门境界分。<a id="a-3w"></a>四善财童子言圣者发无上大菩提心其已久如已下至而说颂言有十九行经。<a id="a-3x"></a>明欲说发心久近难信分。<a id="a-3y"></a>有二十九行颂。<a id="a-3z"></a>是重颂前法甚深难信简根堪闻者。<a id="a-40"></a>如经具明。<a id="a-41"></a>五善男子乃往古世已下至我唯知此菩萨出生广大喜光明解脱门已上于此一段是答前善财所问发心来久如分。<a id="a-42"></a>随文释义者。<a id="a-43"></a>善男子乃往古世已下。<a id="a-44"></a>约有四门。<a id="a-45"></a>一举过世界海微尘数劫答前所问发心久近。<a id="a-46"></a>二举世界海名普光明真金摩尼山。<a id="a-47"></a>三举世界海中有佛出现名普照法界智慧山寂静威德王。<a id="a-48"></a>四举其世界海中有世界微尘数世界种一一世界种有世界微尘数世界一一世界皆有如来出兴。<a id="a-49"></a>乃至已下别举。<a id="a-4A"></a>其中有一阎浮提有王都名坚固妙宝庄严云灯。<a id="a-4B"></a>一万大城周匝围绕。<a id="a-4C"></a>人寿万岁。<a id="a-4D"></a>其中有王名一切法音圆满盖。<a id="a-4E"></a>有五百大臣六万婇女七百王子。<a id="a-4F"></a>此会有长者女名宝光明。<a id="a-4G"></a>与六十童女俱。<a id="a-4H"></a>皆身金色目发绀青。<a id="a-4I"></a>于下文中王叹宝光童女。<a id="a-4J"></a>信知他人功德。<a id="a-4K"></a>以其自手授与童女宝衣中普出一切星宿光明。<a id="a-4L"></a>尔时一切法音圆满盖王者。<a id="a-4M"></a>今毗卢遮那如来是。<a id="a-4N"></a>光明王者净饭王是。<a id="a-4O"></a>莲花光夫人者。<a id="a-4P"></a>今摩耶夫人是。<a id="a-4Q"></a>宝光童女者。<a id="a-4R"></a>即我身是。<a id="a-4S"></a>以四摄法所摄众生。<a id="a-4T"></a>即此会中一切菩萨是。<a id="a-4U"></a>此是答善财所问发无上大菩提心其已久如之行。<a id="a-4V"></a>明修第七地大慈悲行。<a id="a-4W"></a>自非不限劫数。<a id="a-4X"></a>起广大心。<a id="a-4Y"></a>尽生死际。<a id="a-4Z"></a>等三世劫。<a id="a-4a"></a>如世界海微尘数。<a id="a-4b"></a>以无量劫为期。<a id="a-4c"></a>等一切众生烦恼苦为际。<a id="a-4d"></a>方可称其此位大慈悲行故。<a id="a-4e"></a>世界海微尘为约比也。<a id="a-4f"></a>若将世法表修行之门观事知法者。<a id="a-4g"></a>举世界海微尘数者。<a id="a-4h"></a>言无时可限也。<a id="a-4i"></a>修大悲行也。<a id="a-4j"></a>绝其限量之心。<a id="a-4k"></a>有世界海名普光明真金摩尼山者。<a id="a-4l"></a>表从普光明智起修大慈悲之行。<a id="a-4m"></a>从本已来无有始终。<a id="a-4n"></a>真金者。<a id="a-4o"></a>表法身也。<a id="a-4p"></a>摩尼者。<a id="a-4q"></a>表此智无垢也。<a id="a-4r"></a>山者。<a id="a-4s"></a>表此普光明智净无垢处生死中利一切众生无倾动如山。<a id="a-4t"></a>觉此智名佛出现。<a id="a-4u"></a>名普照法界智慧山寂静威德王者。<a id="a-4v"></a>表约普光明智立其佛号。<a id="a-4w"></a>普照者转转照明无断尽智慧也。<a id="a-4x"></a>山者。<a id="a-4y"></a>不随境动。<a id="a-4z"></a>复是高出义。<a id="a-50"></a>体无所作。<a id="a-51"></a>是寂动义也。<a id="a-52"></a>智现烦恼业亡是威德。<a id="a-53"></a>王是自在。<a id="a-54"></a>故云佛号普照法界智慧山寂静威德王。<a id="a-55"></a>善男子。<a id="a-56"></a>其佛往修菩萨行时净彼世界海者。<a id="a-57"></a>以根本智起菩萨行庄严自报使令严净。<a id="a-58"></a>已下微尘数世界种中。<a id="a-59"></a>皆有如来出兴于世者。<a id="a-5A"></a>明普光明智普印诸刹种等无有不见如来出与于世。<a id="a-5B"></a>乃至已下诸四天下。<a id="a-5C"></a>总以普光明智印印无不同。<a id="a-5D"></a>乃至普印一切众生心海。<a id="a-5E"></a>如日处空水净日现。<a id="a-5F"></a>乃至已下王都以法界为都城。<a id="a-5G"></a>智王所管。<a id="a-5H"></a>王名一切法音圆满盖者。<a id="a-5I"></a>明举悲智二行齐行五位方便行名为五百大臣。<a id="a-5J"></a>六道中行慈悲法喜为婇女。<a id="a-5K"></a>故云六万婇女。<a id="a-5L"></a>七百王子。<a id="a-5M"></a>七觉分也。<a id="a-5N"></a>乃至已下恶世时起人寿短促苦多乐少。<a id="a-5O"></a>是行慈悲之处。<a id="a-5P"></a>六十童女者。<a id="a-5Q"></a>表六道智悲之行。<a id="a-5R"></a>如下合会。<a id="a-5S"></a>尔时一切法音圆满盖王者岂畏人乎。<a id="a-5T"></a>今毗卢遮那如来应正等觉是。<a id="a-5U"></a>光明王者净饭王是莲花。<a id="a-5V"></a>夫人者摩耶夫人是宝光童女者我身是。<a id="a-5W"></a>大意所表修大智大慈大悲行。<a id="a-5X"></a>具此三法。<a id="a-5Y"></a>论主颂曰。</p>
  <p id="a5Z">普光明智名为佛　　随顺本愿名为父</p>
  <p id="a5a">慈育含生名夫人　　法悦利生名童女</p>
  <p id="a5b">已上所有世界海及刹种。<a id="a-5c"></a>皆以世界海尘量。<a id="a-5d"></a>总是此四摄化之境。<a id="a-5e"></a>以无限智悲。<a id="a-5f"></a>当如是行。<a id="a-5g"></a>法界海中远近长短之量不可得。<a id="a-5h"></a>以明此经即事即理。<a id="a-5i"></a>举其如是劫海世界国土城都遍周十方广多无限。<a id="a-5j"></a>如来出现遍其国中。<a id="a-5k"></a>其王行行济生。<a id="a-5l"></a>童女求法。<a id="a-5m"></a>以恶世人苦苦告其大王。<a id="a-5n"></a>其事实然。<a id="a-5o"></a>又将此法表此第七地修方便波罗蜜法则样式也。<a id="a-5p"></a>举法况之。<a id="a-5q"></a>此一段已上经文及颂大意。<a id="a-5r"></a>使修习处俗大悲。<a id="a-5s"></a>不立出家之相。<a id="a-5t"></a>以毗卢遮那佛为所表依主。<a id="a-5u"></a>即表第七地之慈悲门。<a id="a-5v"></a>通该五位直至佛究竟果海故。<a id="a-5w"></a>以是起初至终不异普光明智。<a id="a-5x"></a>以一佛普会。<a id="a-5y"></a>不安立十地百佛胜进。<a id="a-5z"></a>不似前出缠三空般若位中其王及女出家作比丘比丘尼表之。<a id="a-60"></a>此但以俗士表之。<a id="a-61"></a>设佛果毗卢遮那佛亦是俗身。<a id="a-62"></a>以花冠璎珞环钏庄严。<a id="a-63"></a>非出家也。<a id="a-64"></a>以此第七一位慈悲门与前后五位中同行。<a id="a-65"></a>但约出世处世表像别故。<a id="a-66"></a>令识胜进别同异。<a id="a-67"></a>此是第七远行地善知识。<a id="a-68"></a>何故名远行地者。<a id="a-69"></a>为此地修处世大慈悲行。<a id="a-6A"></a>远彻十方世界海。<a id="a-6B"></a>人天地狱一切行彻也。<a id="a-6C"></a>不同有求一念出世间心。<a id="a-6D"></a>以方便波罗蜜为主。<a id="a-6E"></a>余九为伴。<a id="a-6F"></a>以治处染净二心大悲处生死不自在障令得自在。<a id="a-6G"></a>至八地菩萨行得一分自在。<a id="a-6H"></a>于佛十力犹未自在。<a id="a-6I"></a>十地方终。<a id="a-6J"></a>自六地已前未得四摄中而得自在。<a id="a-6K"></a>为有染净二业未亡。<a id="a-6L"></a>七地已去四摄事中方得自在故。<a id="a-6M"></a>以此位治染净二障。<a id="a-6N"></a>入无染净慈悲行故。<a id="a-6O"></a>我唯知此菩萨出生广大喜光明解脱者。<a id="a-6P"></a>此位四摄四无量心法方始彻故。</p>
  <p id="a6Q">第二推德胜进中。<a id="a-6R"></a>从如诸菩萨摩诃萨已下至辞退而去。<a id="a-6S"></a>约立三门。<a id="a-6T"></a>一推德升进。<a id="a-6U"></a>二此道场中有夜神名大愿精进力救护一切众生。<a id="a-6V"></a>三礼敬辞去。<a id="a-6W"></a>云道场中不云菩提者。<a id="a-6X"></a>为此第八不动地无功智现诸法普会。<a id="a-6Y"></a>无有菩提已发当发现发。<a id="a-6Z"></a>不云离与不离故。<a id="a-6a"></a>直云道场中无功之智处中道故。<a id="a-6b"></a>是故善财亦不云我已先发菩提心等故。<a id="a-6c"></a>夜神名大愿精进力救护一切众生者。<a id="a-6d"></a>以智悲行满无功任本愿风之所吹利物故。<a id="a-6e"></a>以本愿波罗蜜风。<a id="a-6f"></a>一往利生无休息故。<a id="a-6g"></a>一切诸佛七劝三加。<a id="a-6h"></a>令教化众生无有休息。<a id="a-6i"></a>以立名故。<a id="a-6j"></a>故名大愿精进力救护一切众生。</p>
  <p id="a6k">第一正入当位法门中。<a id="a-6l"></a>从尔时善财童子已下至我唯知此教化众生善根解脱。<a id="a-6m"></a>于此段中长科六门。<a id="a-6n"></a>一尔时善财童子已下至现本清净法性身有十五行经。<a id="a-6o"></a>明善财往见大愿精进力救护一切众生夜神所见夜神所现差别不同分。<a id="a-6p"></a>二时善财童子已下至是为十明善财见夜神五体投地顶礼生十种心分。<a id="a-6q"></a>三发是心已下至颂明善财得彼夜神与诸菩萨佛刹微尘数同行分。<a id="a-6r"></a>并善财说十行颂叹夜神德。<a id="a-6s"></a>如文具明。<a id="a-6t"></a>四尔时善财已下至阿耨多罗三藐三菩提得不退转有六十六行经。<a id="a-6u"></a>明夜神答善财法门名目及此门现种种色身无尽分。<a id="a-6v"></a>五善男子如汝所问从几时来发菩提心修菩萨行已下至满足大愿成就诸力有三十七行经。<a id="a-6w"></a>明夜神告善财。<a id="a-6x"></a>菩萨智轮远离一切分别境界不可以生死中长短染净广狭多少所知分。<a id="a-6y"></a>六佛子乃往古世过世界海已下至颂。<a id="a-6z"></a>此一段明夜神答善财发心久如分。<a id="a-70"></a>已下一段颂。<a id="a-71"></a>明夜神重颂前法。<a id="a-72"></a>随文释义者。<a id="a-73"></a>善财见彼夜神在大众中坐普现一切宫殿摩尼王藏师子之座普现法界国土摩尼宝网弥覆其上者。<a id="a-74"></a>表无功之智体净无垢为座。<a id="a-75"></a>常现一切人天龙宫殿。<a id="a-76"></a>咸处其中。<a id="a-77"></a>摩尼宝网覆上者。<a id="a-78"></a>表无功之智恒施教网。<a id="a-79"></a>此明约智报成故。<a id="a-7A"></a>现日月星宿影像身。<a id="a-7B"></a>现随众生心。<a id="a-7C"></a>普令得见身。<a id="a-7D"></a>明以智报得其座还如智体能现众法。<a id="a-7E"></a>所现众法如佛刹微尘数。<a id="a-7F"></a>已下如文具明。<a id="a-7G"></a>善财五体投地者。<a id="a-7H"></a>明敬法深重也。<a id="a-7I"></a>善财获益。<a id="a-7J"></a>如下文具明。<a id="a-7K"></a>尔时善财问夜神此解脱其名何等。<a id="a-7L"></a>夜神答言。<a id="a-7M"></a>名教化众生令生善根者。<a id="a-7N"></a>明一切众生皆从无作智生。<a id="a-7O"></a>此智者。<a id="a-7P"></a>一切善根自然而生。<a id="a-7Q"></a>一切诸苦自然而灭。<a id="a-7R"></a>以智体性无作者故。<a id="a-7S"></a>众生迷之。<a id="a-7T"></a>于无苦中妄作诸业。<a id="a-7U"></a>若也达此。<a id="a-7V"></a>苦亡善生。<a id="a-7W"></a>是故名教化众生令生善根解脱。<a id="a-7X"></a>又于解脱于无色身中以无依住智。<a id="a-7Y"></a>普现一切诸佛众生身。<a id="a-7Z"></a>如下文具明。<a id="a-7a"></a>又善财问神发无上大菩提心其已久如。<a id="a-7b"></a>夜神答云。<a id="a-7c"></a>菩萨智轮远离一切分别境界。<a id="a-7d"></a>不可以生死中长短染净广狭多少如是分别显示。<a id="a-7e"></a>以菩萨智轮本性清净离一切分别网超一切障碍山随所应化而普照故。<a id="a-7f"></a>从此已下举六种喻。<a id="a-7g"></a>一如日游空无有昼夜喻。<a id="a-7h"></a>二如日轮住阎浮提现一切宝中及以河海净水中而众生无不见日喻。<a id="a-7i"></a>三如舡师常以大舡于河流中不依彼此及中流喻。<a id="a-7j"></a>四如大虚空一切世界于中成坏而无分别本性清净喻。<a id="a-7k"></a>五以大愿如风轮持万象喻。<a id="a-7l"></a>六如幻化人支体虽具而无出入息及寒热饥渴忧喜生死喻。<a id="a-7m"></a>此六喻大约智性自如空。<a id="a-7n"></a>无性无依无有处所。<a id="a-7o"></a>而常现一切诸佛众生前。<a id="a-7p"></a>教化无有休息。<a id="a-7q"></a>以先所发大愿风轮所持故。<a id="a-7r"></a>从佛子乃往古世过世界海微尘数劫已下。<a id="a-7s"></a>是夜神随世说劫举发心久近因缘。<a id="a-7t"></a>此是如幻中安立。<a id="a-7u"></a>经云乃往古世过世界海微尘数劫者。<a id="a-7v"></a>明无数表本无数体可得。<a id="a-7w"></a>时劫亦然。<a id="a-7x"></a>有劫名善光者。<a id="a-7y"></a>明无功智体安立名也。<a id="a-7z"></a>世界名宝光。<a id="a-80"></a>无功用智任物现法。<a id="a-81"></a>名世界也。<a id="a-82"></a>于其劫中有一万佛出兴者。<a id="a-83"></a>以无功之智随根应现。<a id="a-84"></a>名一万佛出兴。<a id="a-85"></a>一万者。<a id="a-86"></a>以一智应万行也。<a id="a-87"></a>其最初佛号法轮音虚空灯王如来十号圆满者。<a id="a-88"></a>以无功之智任运利生。<a id="a-89"></a>恒转法轮。<a id="a-8A"></a>音如虚空中响。<a id="a-8B"></a>无有依处。<a id="a-8C"></a>而照烛一切众生故。<a id="a-8D"></a>名灯明智。<a id="a-8E"></a>自在故名王。<a id="a-8F"></a>十号具足者。<a id="a-8G"></a>智用遍周随行立名也。<a id="a-8H"></a>彼阎浮提有一王都名宝庄严者。<a id="a-8I"></a>是智王所化之境。<a id="a-8J"></a>名宝庄严。<a id="a-8K"></a>其东不远有一大林名曰妙光者。<a id="a-8L"></a>东方表智化众生令明生处也。<a id="a-8M"></a>以东方表法也。<a id="a-8N"></a>以木贯日为东字林名妙光。<a id="a-8O"></a>以行如林荫俗广多。<a id="a-8P"></a>启明利物。<a id="a-8Q"></a>名为妙光。<a id="a-8R"></a>中有道场。<a id="a-8S"></a>名为宝花。<a id="a-8T"></a>表以行利生心花开敷故。<a id="a-8U"></a>道场名宝花。<a id="a-8V"></a>彼道场中有普光明摩尼莲花藏师子之座。<a id="a-8W"></a>时彼如来于此座上成阿耨菩提者。<a id="a-8X"></a>以无功用智性。<a id="a-8Y"></a>恒普照法界自性无垢以为座。<a id="a-8Z"></a>以此智体性无成坏。<a id="a-8a"></a>名曰成无上菩提。<a id="a-8b"></a>满一百年坐于道场者。<a id="a-8c"></a>百者为表。<a id="a-8d"></a>一地中十地十波罗蜜满也。<a id="a-8e"></a>又约此位胜进后位过九地一阶百波罗蜜满至十地自佛位满故。<a id="a-8f"></a>约立百为阶级已下胜光王。<a id="a-8g"></a>是智之所治行慈之所治行慈之境界。<a id="a-8h"></a>王及太子。<a id="a-8i"></a>举善恶相刑发慈心之方便也。<a id="a-8j"></a>王名胜光是智善伏太子是行慈之行已下诸苦境界。<a id="a-8k"></a>是智所行慈悲位也。<a id="a-8l"></a>如下合会。<a id="a-8m"></a>五百大臣欲害我者。<a id="a-8n"></a>今提婆达多五百徒党是。<a id="a-8o"></a>是诸人蒙佛所化。<a id="a-8p"></a>于当来过须弥山微尘数劫。<a id="a-8q"></a>善光世中成佛。<a id="a-8r"></a>有五百佛次第而成。<a id="a-8s"></a>乃至彼诸罪人我所救者。<a id="a-8t"></a>即拘留孙佛等贤劫千佛是。<a id="a-8u"></a>拘留孙。<a id="a-8v"></a>此云应断已断。<a id="a-8w"></a>及百万阿僧祇菩萨普在十方行菩萨行者。<a id="a-8x"></a>是胜光王今萨遮尼干子大论师是。<a id="a-8y"></a>萨遮尼乾者。<a id="a-8z"></a>此外道裸形自饿。<a id="a-90"></a>不为衣食所系。<a id="a-91"></a>王宫人及诸眷属。<a id="a-92"></a>彼尼干子六万弟子是。<a id="a-93"></a>已上总明智所化境成就之人。<a id="a-94"></a>佛子我于尔时救罪人已父母听我出家者。<a id="a-95"></a>表智位体净无染名为出家。<a id="a-96"></a>出有功用家。<a id="a-97"></a>于虚空灯王佛所出家学道。<a id="a-98"></a>五百岁中净修梵行。<a id="a-99"></a>即得成就百万陀罗尼者。<a id="a-9A"></a>五百岁者。<a id="a-9B"></a>表无功用智体通五位。<a id="a-9C"></a>但生熟不同。<a id="a-9D"></a>此为初佛通。<a id="a-9E"></a>此初佛有十九个佛次第出兴者。<a id="a-9F"></a>明至八地无功智中学佛十力自成一佛通为二十个佛升九地十地佛果故。<a id="a-9G"></a>至此八地摄后二地果故。<a id="a-9H"></a>在此八地位中以无功之智。<a id="a-9I"></a>即十地佛果不二故。<a id="a-9J"></a>故于此位安立十九个佛。<a id="a-9K"></a>明通八地无功之智。<a id="a-9L"></a>共为二十以相入故。<a id="a-9M"></a>表八地中即十地行也。<a id="a-9N"></a>三世一也。<a id="a-9O"></a>其中承事佛者。<a id="a-9P"></a>表随行之身。<a id="a-9Q"></a>初举万佛出兴。<a id="a-9R"></a>表九地万行满。<a id="a-9S"></a>次日光劫中有六十亿佛出兴。<a id="a-9T"></a>表十地中六位齐因果一体无前后也。<a id="a-9U"></a>已上意明以普光明体胜进利生大悲智自在无功之行。<a id="a-9V"></a>益众生之样式。<a id="a-9W"></a>安立利人发行救众生之法。<a id="a-9X"></a>用令学者仿之如前。<a id="a-9Y"></a>或随位中安立一百佛。<a id="a-9Z"></a>已后更安一二三四佛者。<a id="a-9a"></a>总明约位成行故。<a id="a-9b"></a>行中有果。<a id="a-9c"></a>设使其自行果外见佛者。<a id="a-9d"></a>不离自行所见故。<a id="a-9e"></a>行及方见即真佛也。<a id="a-9f"></a>要期而方见者。<a id="a-9g"></a>暂化还亡是化佛也。<a id="a-9h"></a>以即事即理言之。<a id="a-9i"></a>二十八相者。<a id="a-9j"></a>欠四相不满三十二相。<a id="a-9k"></a>表此第八地欠九地十地四重因果未满位故。<a id="a-9l"></a>一地两重因果。<a id="a-9m"></a>以位位中有正位果有向果故。<a id="a-9n"></a>一切世界海微尘数劫所有诸佛出兴于世亲近供养者。<a id="a-9o"></a>明无功之智遍周无法不佛佛即法也。<a id="a-9p"></a>十方虚空无有间缺针锋毛端不是一切法一切佛故。<a id="a-9q"></a>但有微尘许是非染净心。<a id="a-9r"></a>皆不是佛也。<a id="a-9s"></a>以智眼印之。<a id="a-9t"></a>已下一段颂。<a id="a-9u"></a>重明前法。<a id="a-9v"></a>如文自具。<a id="a-9w"></a>善男子我唯知此教化众生令生善根解脱已下。<a id="a-9x"></a>推德升进。<a id="a-9y"></a>此是第八不动地中善知识。<a id="a-9z"></a>以愿波罗蜜为主余九为伴。<a id="a-A0"></a>治无功用智中说法未自在障令得自在。</p>
  <p id="aA1">第二推德胜进中。<a id="a-A2"></a>从如诸菩萨摩诃萨已下至辞退而去。<a id="a-A3"></a>有十一行半经。<a id="a-A4"></a>于此段中约分三门。<a id="a-A5"></a>一示善知识所居之处。<a id="a-A6"></a>二释善知识名。<a id="a-A7"></a>三礼敬辞退。<a id="a-A8"></a>云此阎浮提有一园林者。<a id="a-A9"></a>明修第九善慧地法门边际普荫十方一切众生行解脱广大处生死如园万行如林。<a id="a-AA"></a>故为名也。<a id="a-AB"></a>岚毗者。<a id="a-AC"></a>此云乐胜。<a id="a-AD"></a>尼者此云园也。<a id="a-AE"></a>为以智慧法乐众生故。<a id="a-AF"></a>此园林亦是如来示现下生时诞生之园。<a id="a-AG"></a>明八地菩萨从兜率天降神下生为处胎为受生也。<a id="a-AH"></a>于九地中修智慧利人天。<a id="a-AI"></a>及满一切众生之智慧故。<a id="a-AJ"></a>名为受生。<a id="a-AK"></a>受学诸佛智慧令满一切众生故。<a id="a-AL"></a>如经自明。<a id="a-AM"></a>有神名妙德圆满者。<a id="a-AN"></a>明善慧地妙慧圆满故。<a id="a-AO"></a>神者以悲智善能说教为神。</p>
  <p id="aAP">第一正入当位法中。<a id="a-AQ"></a>长科为十段。<a id="a-AR"></a>一尔时善财童子已下。<a id="a-AS"></a>至增长菩萨大功德海有六行经。<a id="a-AT"></a>明善财往见善知识分。<a id="a-AU"></a>二善财见已已下至为世大明有三行经。<a id="a-AV"></a>明善财见善知识申请所求分。<a id="a-AW"></a>三彼神答言已下至十者入如来地受生藏有十二行半经。<a id="a-AX"></a>明正受善财十种受生藏分。<a id="a-AY"></a>四善男子云何名愿常供养一切佛受生藏已下至是为菩萨第十种受生藏十种受生藏。<a id="a-AZ"></a>自有十段文分。<a id="a-Aa"></a>五从佛子若菩萨摩诃萨于此十法修习增长已下至颂有十二行经。<a id="a-Ab"></a>明劝修得益分。<a id="a-Ac"></a>次下有二十行颂。<a id="a-Ad"></a>重颂前法。<a id="a-Ae"></a>叹受生法门。<a id="a-Af"></a>六善男子菩萨具此十法生如来家已下至自在受生解脱门有两行半经。<a id="a-Ag"></a>明神自申得法久远分。<a id="a-Ah"></a>七善财白言圣者此解脱门境界云何已下至颂此一段答前善财所问受生境界。<a id="a-Ai"></a>八有二十三行颂。<a id="a-Aj"></a>重颂前法。<a id="a-Ak"></a>九善男子我唯知此菩萨于无量劫遍一切处示现受生自在解脱已下。<a id="a-Al"></a>明推德升进。<a id="a-Am"></a>十随文释义者。<a id="a-An"></a>此之菩萨得无生忍获无功智。<a id="a-Ao"></a>创始现前令使升进。<a id="a-Ap"></a>九地学佛说法辩才门。<a id="a-Aq"></a>令使满足天之及人一切众生意名为受生藏。<a id="a-Ar"></a>如经颂云。<a id="a-As"></a>闻法不厌乐观察。<a id="a-At"></a>普于三世无所碍。<a id="a-Au"></a>身心清净如虚空。<a id="a-Av"></a>此名称者受生藏。<a id="a-Aw"></a>其心恒住大悲海。<a id="a-Ax"></a>坚如金刚及宝山。<a id="a-Ay"></a>了达一切种智门。<a id="a-Az"></a>此最胜者受生藏。<a id="a-B0"></a>广如经具明。<a id="a-B1"></a>于此第九地学佛智慧。<a id="a-B2"></a>普周十地大智法悦现前。<a id="a-B3"></a>以瞿波表之。<a id="a-B4"></a>十一地悲满智周。<a id="a-B5"></a>以摩耶夫人佛母表之。<a id="a-B6"></a>处世利物。<a id="a-B7"></a>大约以佛及摩耶净饭王等。<a id="a-B8"></a>表智悲之行满。<a id="a-B9"></a>若佛者一切处一切时无不是生故。<a id="a-BA"></a>善财问法境界有二义。<a id="a-BB"></a>一问受生境界。<a id="a-BC"></a>二问得法门久近境界。<a id="a-BD"></a>如下文大天得此解脱其已久如。<a id="a-BE"></a>诞生之中约三乘境界。<a id="a-BF"></a>一如摩耶夫人身所生法。<a id="a-BG"></a>约中下根众生所见。<a id="a-BH"></a>约上根众生。<a id="a-BI"></a>莲华化身。<a id="a-BJ"></a>或从空现不从母胎。<a id="a-BK"></a>上上根众生豁然悟道。<a id="a-BL"></a>自觉圣智冥与智应。<a id="a-BM"></a>不论如来出世。<a id="a-BN"></a>如善财所有知识所说往因发心之始。<a id="a-BO"></a>具有如是种种诸流。<a id="a-BP"></a>亦有夜观星月。<a id="a-BQ"></a>便空中有佛而为说法。<a id="a-BR"></a>亦有见佛从空而下而为说法。<a id="a-BS"></a>亦有空中供养栴檀塔座佛为说法者。<a id="a-BT"></a>如贤胜优婆夷得菩萨解脱名无依处道场既自开解复为他说。<a id="a-BU"></a>又得无眼耳鼻舌身意尽皆无尽门。<a id="a-BV"></a>此不从师学。<a id="a-BW"></a>此摩耶夫人身。<a id="a-BX"></a>但明悲智相资益众生事随根所见各自不同。<a id="a-BY"></a>普贤菩萨云。<a id="a-BZ"></a>为劣解众生母胎出现。<a id="a-Ba"></a>上根之类莲花出兴。<a id="a-Bb"></a>若约异类多根六趣差别所见如来受生万类不同。<a id="a-Bc"></a>且约人间感根所见。<a id="a-Bd"></a>如经具明。<a id="a-Be"></a>乃至十方世界尘尘中。<a id="a-Bf"></a>普见如来受生境界。<a id="a-Bg"></a>以此境界以为园林。<a id="a-Bh"></a>念菩萨何时诞生经于百年者。<a id="a-Bi"></a>表从此九地升十地为百年。<a id="a-Bj"></a>至十一地是生时如下一一具陈。<a id="a-Bk"></a>十法已下广明宝多罗树者。<a id="a-Bl"></a>如此方棕榈树。<a id="a-Bm"></a>胜宝所成已下问发心久近中。<a id="a-Bn"></a>言善男子乃往古世过亿佛刹微尘数劫复过是数者。<a id="a-Bo"></a>是非限量分别之数。<a id="a-Bp"></a>但总是无数也。<a id="a-Bq"></a>世界名普宝者。<a id="a-Br"></a>从普贤愿愿行为世界之体故。<a id="a-Bs"></a>劫名悦乐者。<a id="a-Bt"></a>表从第九善慧地生如来智慧家故。<a id="a-Bu"></a>八十那由他佛于中出现者。<a id="a-Bv"></a>表从第八地生第九佛智慧家故。<a id="a-Bw"></a>第一佛号自在功德幢明。<a id="a-Bx"></a>已升十地。<a id="a-By"></a>已下世界是所化之境。<a id="a-Bz"></a>王都是智所摄化之人。<a id="a-C0"></a>王及夫人。<a id="a-C1"></a>表智悲之行。<a id="a-C2"></a>二十亿那由他婇女。<a id="a-C3"></a>表智悲二行。<a id="a-C4"></a>法悦充满园及楼阁。<a id="a-C5"></a>表智游生死如园。<a id="a-C6"></a>为明菩萨居生死中摄化众生令得乐者。<a id="a-C7"></a>是菩萨法乐游故。<a id="a-C8"></a>其边有树名一切施喜光。<a id="a-C9"></a>依所生菩萨施法乐得名。<a id="a-CA"></a>夫人攀彼树枝而生菩萨者。<a id="a-CB"></a>表大悲攀缘利人。<a id="a-CC"></a>然菩萨何得有生而作生法。<a id="a-CD"></a>皆缘像表法。<a id="a-CE"></a>引接众生令易解故。<a id="a-CF"></a>设见生者。<a id="a-CG"></a>但约一分众生见。<a id="a-CH"></a>如是生非尽然也。<a id="a-CI"></a>已下以此知之。<a id="a-CJ"></a>随众生解处而取之。<a id="a-CK"></a>是菩萨诞生法。<a id="a-CL"></a>但随众生宜何受益。<a id="a-CM"></a>是菩萨诞生法故。<a id="a-CN"></a>意明像智慧生随众生欲说法自在。<a id="a-CO"></a>是菩萨受生也。<a id="a-CP"></a>毕洛差树此云高显也。<a id="a-CQ"></a>依佛名高显而立树名。<a id="a-CR"></a>亦称德而高显。<a id="a-CS"></a>弥覆十方已下合会因缘本行。<a id="a-CT"></a>如经具明。<a id="a-CU"></a>已下二十三行颂。<a id="a-CV"></a>重颂前法。<a id="a-CW"></a>如文具明。<a id="a-CX"></a>此是第九善慧地善知识。<a id="a-CY"></a>以力波罗蜜为主余九为伴。<a id="a-CZ"></a>治于一切趣说法不自在障令得自在。</p>
  <p id="aCa">第二推德升进中从诸菩萨已下至辞退而去。<a id="a-Cb"></a>有九行经。<a id="a-Cc"></a>约分四门。<a id="a-Cd"></a>一推德胜进。<a id="a-Ce"></a>二示善知识所居之城云迦毗罗。<a id="a-Cf"></a>三举善知识名曰瞿波。<a id="a-Cg"></a>四礼敬辞去。<a id="a-Ch"></a>迦毗罗城者。<a id="a-Ci"></a>此云黄色城。<a id="a-Cj"></a>是黄头仙修道之处。<a id="a-Ck"></a>事以会十地应真合中宫之色。<a id="a-Cl"></a>是以表法中宫土为黄色。<a id="a-Cm"></a>圆而无方。<a id="a-Cn"></a>明智悲二德以体用遍周载育万有而无体也。<a id="a-Co"></a>像戊己二位。<a id="a-Cp"></a>戊表智。<a id="a-Cq"></a>己表悲。<a id="a-Cr"></a>然达世应真如真者。<a id="a-Cs"></a>方如彻其万法之本也。<a id="a-Ct"></a>始得妙用之精微者。<a id="a-Cu"></a>智悲为本也。<a id="a-Cv"></a>此瞿波者。<a id="a-Cw"></a>亦云瞿夷。<a id="a-Cx"></a>此云守护地者。<a id="a-Cy"></a>守护菩萨行中大慈大悲之地。<a id="a-Cz"></a>如毗卢遮那如来是智。<a id="a-D0"></a>以花冠璎珞众福庄严。<a id="a-D1"></a>是智悲二行之报生佛也。<a id="a-D2"></a>列位虽二行是一人。<a id="a-D3"></a>瞿波虽号如来为大子时第三夫人之数。<a id="a-D4"></a>意是慈悲法悦之位。<a id="a-D5"></a>终非如世间五欲妻也。<a id="a-D6"></a>如来应真智会体遍十方。<a id="a-D7"></a>不可以如世间质碍论。<a id="a-D8"></a>不可以作世间形相解现同人间示同人法现同天上与天同风。<a id="a-D9"></a>地狱畜生随类差别。<a id="a-DA"></a>不可以作一行知。<a id="a-DB"></a>不可以作一身解众生。<a id="a-DC"></a>无量佛亦同然。<a id="a-DD"></a>然其报土报身。<a id="a-DE"></a>遍一切方超出三界。<a id="a-DF"></a>与菩萨众人天同居。<a id="a-DG"></a>有翳之流恒同身共居而常不知不见。<a id="a-DH"></a>十方佛刹智境含容于一微尘。<a id="a-DI"></a>总圆无尽。<a id="a-DJ"></a>言瞿波者。<a id="a-DK"></a>约此人间现同人法。<a id="a-DL"></a>有而不着。<a id="a-DM"></a>表大智之功德舍而能舍起引生之路。<a id="a-DN"></a>如经下文自说。<a id="a-DO"></a>往古同行之因缘所行菩萨行。<a id="a-DP"></a>为夫妻之缘起。<a id="a-DQ"></a>乃至佛位。<a id="a-DR"></a>又约先德所说。<a id="a-DS"></a>如来为太子时。<a id="a-DT"></a>有三夫人。<a id="a-DU"></a>一名耶输陀罗。<a id="a-DV"></a>二名瞿波。<a id="a-DW"></a>三名摩奴舍。<a id="a-DX"></a>未知出何教门约有此义。<a id="a-DY"></a>如耶输陀罗。<a id="a-DZ"></a>出家作比丘尼。<a id="a-Da"></a>太子名威德主已下。<a id="a-Db"></a>明太子出游瞿波婚礼及见佛所有因缘。<a id="a-Dc"></a>于此段中约分立十门。<a id="a-Dd"></a>一太子出行游观。<a id="a-De"></a>二善现母女见太子心生爱染。<a id="a-Df"></a>三女母自念卑贱非其匹偶。<a id="a-Dg"></a>四童女寐梦见胜日身佛。<a id="a-Dh"></a>觉已有天告其童女云。<a id="a-Di"></a>胜日身佛出兴于世。<a id="a-Dj"></a>五童女自申美德。<a id="a-Dk"></a>自进请约为夫人。<a id="a-Dl"></a>愿垂纳受。<a id="a-Dm"></a>六太子问女。<a id="a-Dn"></a>谁为守护。<a id="a-Do"></a>先属何人。<a id="a-Dp"></a>七母说颂以申女德及所生因。<a id="a-Dq"></a>莲花中化生与太子同日生。<a id="a-Dr"></a>八太子入香牙园问女及母。<a id="a-Ds"></a>我行菩萨行。<a id="a-Dt"></a>汝不障碍不。<a id="a-Du"></a>九女白太子言敬奉来教。<a id="a-Dv"></a>十太子纳女为夫人。<a id="a-Dw"></a>以五百摩尼宝散其身上。<a id="a-Dx"></a>已上十门明太子纳妻。<a id="a-Dy"></a>童女受位已下女母善现叹女智德。<a id="a-Dz"></a>于此已下复分十门。<a id="a-E0"></a>一女母叹女之德。<a id="a-E1"></a>二太子与妙德及十千婇女往香牙园法光道场见佛。<a id="a-E2"></a>三太子及女见佛叹供养。<a id="a-E3"></a>四佛为说普眼灯门经。<a id="a-E4"></a>五太子及女闻法。<a id="a-E5"></a>于一切法中得三昧海。<a id="a-E6"></a>六妙德女得三昧。<a id="a-E7"></a>名难胜海藏。<a id="a-E8"></a>永不退转大菩提心。<a id="a-E9"></a>七太子辞佛还宫启白父王如来出世。<a id="a-EA"></a>八王闻欢喜。<a id="a-EB"></a>集诸小王群臣眷属授太子灌顶职。<a id="a-EC"></a>与诸眷属俱诣佛所。<a id="a-ED"></a>九王见佛礼敬绕毕退坐一面。<a id="a-EE"></a>如来放光以神通力。<a id="a-EF"></a>示化其王三乘法化。<a id="a-EG"></a>十其王及眷属皆获利益。<a id="a-EH"></a>出家学道不久得离暗灯陀罗尼门。<a id="a-EI"></a>已上明财主王得道。<a id="a-EJ"></a>已下明太子为王十五日七宝来至。<a id="a-EK"></a>于此段中复立十门。<a id="a-EL"></a>一太子登绍王位七宝自至。<a id="a-EM"></a>二八十王城安置僧坊。<a id="a-EN"></a>三请佛入城。<a id="a-EO"></a>四佛入城。<a id="a-EP"></a>已以大神力众生欢喜众生获益。<a id="a-EQ"></a>五太子轮王者。<a id="a-ER"></a>今毗卢遮那如来是。<a id="a-ES"></a>六财主王者。<a id="a-ET"></a>宝花佛是。<a id="a-EU"></a>现在东方世界。<a id="a-EV"></a>七其女母者。<a id="a-EW"></a>我母善目是。<a id="a-EX"></a>八为轮王夫人妙德者。<a id="a-EY"></a>我身是者。<a id="a-EZ"></a>即瞿波是。<a id="a-Ea"></a>九自此已去明供养佛。<a id="a-Eb"></a>数都举六十亿百千那由他。<a id="a-Ec"></a>十通本胜日身如来至末佛。<a id="a-Ed"></a>号广大解。<a id="a-Ee"></a>有五十。<a id="a-Ef"></a>已上十门明都结本缘因果。<a id="a-Eg"></a>从最后佛号广大解已下复立十门。<a id="a-Eh"></a>一于此佛所得法门。<a id="a-Ei"></a>二明得法门。<a id="a-Ej"></a>名观察一切菩萨三昧。<a id="a-Ek"></a>已经佛刹微尘数劫勤加修习。<a id="a-El"></a>三明率化劝修此门。<a id="a-Em"></a>四虽多劫勤修自念。<a id="a-En"></a>犹未能尽知菩萨行。<a id="a-Eo"></a>五推德胜进。<a id="a-Ep"></a>六正叹后善友之德。<a id="a-Eq"></a>七示其善友所居世界之处。<a id="a-Er"></a>八举善友之名。<a id="a-Es"></a>名曰佛母摩耶。<a id="a-Et"></a>九瞿波说颂重颂前法。<a id="a-Eu"></a>十更举往古初时远因为居士女时所缘之行。<a id="a-Ev"></a>已上四十门总明答善财所问发心久如因缘之行。<a id="a-Ew"></a>夫菩萨之意深广难知。<a id="a-Ex"></a>或说事而意在理中。<a id="a-Ey"></a>或说理而无亏事行。<a id="a-Ez"></a>今举其事行略申表法之门广长。<a id="a-F0"></a>约陈少分云尔尼。</p>
  <p id="aF1">依三乘出世法。<a id="a-F2"></a>如瞿波。<a id="a-F3"></a>作善财十地位中善知识。<a id="a-F4"></a>表十地大悲行彻约古人作四句解之。<a id="a-F5"></a>一得真不证。<a id="a-F6"></a>二知真行俗。<a id="a-F7"></a>三处缠不染。<a id="a-F8"></a>四大悲同事。<a id="a-F9"></a>此约毗卢遮那行普贤行十方六道化身处世应根大悲之行。<a id="a-FA"></a>今约立十门。<a id="a-FB"></a>以叹其德。<a id="a-FC"></a>一以智体无依随器现相门。<a id="a-FD"></a>二即如影性无尘门。<a id="a-FE"></a>三智影本无器随心现门。<a id="a-FF"></a>四智无彼此如响应缘门。<a id="a-FG"></a>五众生妄梦所见非智有作门。<a id="a-FH"></a>六智无所作随梦幻生门。<a id="a-FI"></a>七如幻人有形无质非有欲想门。<a id="a-FJ"></a>八以智体如空随本愿力十方勤现门。<a id="a-FK"></a>九以无缘大悲彻俗利生门。<a id="a-FL"></a>十以大智遍通含识俗体恒真而无所污门。<a id="a-FM"></a>以此十法叹瞿波行普贤之行。<a id="a-FN"></a>若以普贤行中引众生出缠离俗之行。<a id="a-FO"></a>即具须择。<a id="a-FP"></a>是择非应根所宜治惑。<a id="a-FQ"></a>若智现随流而性常者。<a id="a-FR"></a>此为佛子大意。<a id="a-FS"></a>此瞿波十地道终出世智满。<a id="a-FT"></a>欲令诸菩萨至十地道者。<a id="a-FU"></a>入十一地普贤行门。<a id="a-FV"></a>如莲花处水不湿或处世。<a id="a-FW"></a>大悲破其染净二种习障。<a id="a-FX"></a>方得入十一地普贤行门。<a id="a-FY"></a>如前十定品十地位中。<a id="a-FZ"></a>灌顶受如来职位。<a id="a-Fa"></a>出世智悲二行已满。<a id="a-Fb"></a>犹于十一地位。<a id="a-Fc"></a>三度入百千三昧门。<a id="a-Fd"></a>毕竟觅普贤菩萨。<a id="a-Fe"></a>不得如来。<a id="a-Ff"></a>令生想念志求。<a id="a-Fg"></a>方见普贤菩萨。<a id="a-Fh"></a>为有出世净智习在。<a id="a-Fi"></a>准此例知。<a id="a-Fj"></a>须发广大悲愿誓度有情。<a id="a-Fk"></a>深观世间与真体一。<a id="a-Fl"></a>不属染净处幻生门。<a id="a-Fm"></a>入幻住海化幻众生。<a id="a-Fn"></a>知如幻性入无依智门。<a id="a-Fo"></a>等法界性。<a id="a-Fp"></a>以智幻作一切供养之具。<a id="a-Fq"></a>供养一切幻生如来。<a id="a-Fr"></a>以如是智幻生门。<a id="a-Fs"></a>供佛利生无有休息。</p>
  <p id="aFt">第一正入当位法门中从尔时善财童子已下。<a id="a-Fu"></a>长科六段。<a id="a-Fv"></a>一尔时善财童子已下至不久当成无上果故有十九行经。<a id="a-Fw"></a>明善财至法界光明讲堂无忧妙德神与一万主宫殿神来迎善财叹善财志德发心勇猛精进分。<a id="a-Fx"></a>二善财童子已下至颂此一段经。<a id="a-Fy"></a>明善财自说菩萨志愿益众生之行将升法堂诸神散花供养善财分已下。<a id="a-Fz"></a>有十行颂。<a id="a-G0"></a>无忧妙德神称叹善财童子。<a id="a-G1"></a>如文具明。<a id="a-G2"></a>三尔时无忧妙德神已下至修诸善行恒不止息有二十五行经。<a id="a-G3"></a>明善财至瞿波所申请所求分。<a id="a-G4"></a>四瞿波告善财言已下至颂此一段。<a id="a-G5"></a>明瞿波为善财说菩萨行因陀罗网普智光明及十种事善知识之行并二十四行颂重颂前法分。<a id="a-G6"></a>五时释迦瞿波说此颂已下至一切如来解脱光明皆了知故有五十六行经。<a id="a-G7"></a>明瞿波答善财所问法门境界分。<a id="a-G8"></a>六尔时善财童子白瞿波言已下至卷末。<a id="a-G9"></a>总明答善财所问得法久如分。<a id="a-GA"></a>随文释义者。<a id="a-GB"></a>言渐次游行。<a id="a-GC"></a>明胜进前位。<a id="a-GD"></a>至菩萨集会普现法界光明讲堂者。<a id="a-GE"></a>明十地世间出世间二智清净平等遍周智悲纯净。<a id="a-GF"></a>是一切灌顶菩萨同会此堂。<a id="a-GG"></a>智悲同真名普现法界。<a id="a-GH"></a>智光破闇名光明。<a id="a-GI"></a>以一正智普含多法名为讲堂。<a id="a-GJ"></a>其中有神号无忧妙德与一万主宫殿神来迎善财者。<a id="a-GK"></a>明大慈大悲覆护一切法界中一切众生心为宫殿神。<a id="a-GL"></a>一万者名万行也。<a id="a-GM"></a>来迎者。<a id="a-GN"></a>善财于此地出世智悲二行相及与位合故。<a id="a-GO"></a>明升进智悲会此位也。<a id="a-GP"></a>即以瞿波为智悲圆满之主故。<a id="a-GQ"></a>以王种中生者表智王女表悲。<a id="a-GR"></a>一万主宫殿神。<a id="a-GS"></a>是明主伴万行圆满义已下。<a id="a-GT"></a>叹善财志德。<a id="a-GU"></a>如文自明。<a id="a-GV"></a>善财升进堂者。<a id="a-GW"></a>入位也。<a id="a-GX"></a>入普现法界光明讲堂者。<a id="a-GY"></a>会如来理智大悲。<a id="a-GZ"></a>大体遍周故。<a id="a-Ga"></a>周遍推求者。<a id="a-Gb"></a>入位观智体会初入位胜进。<a id="a-Gc"></a>释氏女者姓也。<a id="a-Gd"></a>在讲堂内坐宝莲花师子座者。<a id="a-Ge"></a>无染行也。<a id="a-Gf"></a>八万四千婇女者。<a id="a-Gg"></a>八万四千烦恼。<a id="a-Gh"></a>皆以慈悲同行。<a id="a-Gi"></a>皆从王种中生者明悲智。<a id="a-Gj"></a>王所生已下四摄同行皆不离智境故。<a id="a-Gk"></a>已下谈其瞿波及婇女志德。<a id="a-Gl"></a>如文具明。<a id="a-Gm"></a>次善财至瞿波所申请所求瞿波为说所求之法。<a id="a-Gn"></a>如下具明次下善财所问法门境界中。<a id="a-Go"></a>云不善根所摄善根善根所摄不善根者。<a id="a-Gp"></a>如行粗理细。<a id="a-Gq"></a>又如世有行非复能行一分善事。<a id="a-Gr"></a>又如外道行邪行是见亦是邪。<a id="a-Gs"></a>总不善。<a id="a-Gt"></a>复是求善是不善根所摄善根。<a id="a-Gu"></a>如人天外道世间善根所摄不能断除三界苦业。<a id="a-Gv"></a>是不善根。<a id="a-Gw"></a>又二乘及净土菩萨伏三界业不令现行。<a id="a-Gx"></a>是善根所摄。<a id="a-Gy"></a>未能达悟如来智悲。<a id="a-Gz"></a>是不善根。<a id="a-H0"></a>是善根所摄不善根故。<a id="a-H1"></a>又如瞿波于往昔因中为居士女以爱染心布施宝璎珞。<a id="a-H2"></a>是不善根所摄。<a id="a-H3"></a>因此二百五十劫不入恶道生人天中王种中生。<a id="a-H4"></a>乃至十地位是不善根所摄善根。<a id="a-H5"></a>余如文自具。<a id="a-H6"></a>如因依外道及邪见之徒。<a id="a-H7"></a>无正知见。<a id="a-H8"></a>妄谓正道因。<a id="a-H9"></a>而发心究竟不能解脱。<a id="a-HA"></a>因起邪见入于苦趣。<a id="a-HB"></a>是善根所摄不善根。<a id="a-HC"></a>如世界种者。<a id="a-HD"></a>如华藏世界品已释。<a id="a-HE"></a>世界种所摄者。<a id="a-HF"></a>一大世界四周十佛刹尘眷属国土四周围绕。<a id="a-HG"></a>是安立世界轮者。<a id="a-HH"></a>如最下风轮持水水持金刚金刚持大地。<a id="a-HI"></a>以火大相资也。<a id="a-HJ"></a>轮者次第也。<a id="a-HK"></a>次第相成故。<a id="a-HL"></a>世界场者。<a id="a-HM"></a>或以所行法门为世界场。<a id="a-HN"></a>亦以场者平坦。<a id="a-HO"></a>能治高下为场。<a id="a-HP"></a>世界转者。<a id="a-HQ"></a>西方大数也。<a id="a-HR"></a>自余如文。<a id="a-HS"></a>善财问得法久近中。<a id="a-HT"></a>约立十门。<a id="a-HU"></a>一举久远劫数云过佛刹微尘数劫。<a id="a-HV"></a>二举有劫名胜行。<a id="a-HW"></a>三举世界名无畏。<a id="a-HX"></a>四举世界中有四天下名安隐。<a id="a-HY"></a>五举四天下中阎浮提。<a id="a-HZ"></a>六举阎浮提中有城名高胜树。<a id="a-Ha"></a>七举于八十城中此城最为上首。<a id="a-Hb"></a>八举王之名名为财主。<a id="a-Hc"></a>九举王有六万婇女。<a id="a-Hd"></a>十举大臣王子具有五百。<a id="a-He"></a>已上十段。<a id="a-Hf"></a>明往发心。<a id="a-Hg"></a>经云。<a id="a-Hh"></a>善男子我于往世过佛刹微尘数劫者。<a id="a-Hi"></a>都明时之无体可数故。<a id="a-Hj"></a>劫名胜行者。<a id="a-Hk"></a>表十地大慈悲门。<a id="a-Hl"></a>入观察一切菩萨三昧。<a id="a-Hm"></a>是劫名胜行也。<a id="a-Hn"></a>世界名无畏者。<a id="a-Ho"></a>入此胜行门无有诸生死五种可畏故彼世界中有四天下名为安。<a id="a-Hp"></a>隐者是此菩萨行以四摄法安隐众。<a id="a-Hq"></a>生故四天下阎浮提中有一城名高胜。<a id="a-Hr"></a>树者表十地行树高胜前诸位故覆育广博故。<a id="a-Hs"></a>八十王城中最为上首者。<a id="a-Ht"></a>表诸位进修八正道为体。<a id="a-Hu"></a>至此十地八正之行胜前行故。<a id="a-Hv"></a>财主王已下。<a id="a-Hw"></a>婇女王子大臣。<a id="a-Hx"></a>总明五位中智慧慈悲法悦万行也。<a id="a-Hy"></a>王表智。<a id="a-Hz"></a>婇女表慈悲法悦王子及臣。<a id="a-I0"></a>表行能破惑度众生故。<a id="a-I1"></a>五配五位六配六位通十信。<a id="a-I2"></a>总在十地因果。<a id="a-I3"></a>通收无前后二际故。<a id="a-I4"></a>余仿此知之。<a id="a-I5"></a>已下菩萨众龙天八部地风水火等一切诸神。<a id="a-I6"></a>配六道中祐众生之行遍故。<a id="a-I7"></a>胜日身如来。<a id="a-I8"></a>是表根本智。<a id="a-I9"></a>次六十亿百千那由他佛出兴于世者。<a id="a-IA"></a>于根本智起差别智。<a id="a-IB"></a>通收十信。<a id="a-IC"></a>以从根本普光明智发心。<a id="a-ID"></a>六位行终不离此也。<a id="a-IE"></a>普光明殿中说十信是也。<a id="a-IF"></a>从最初胜日身佛至末后广大解佛。<a id="a-IG"></a>于中供养五十个佛者。<a id="a-IH"></a>表五位加行因果也。<a id="a-II"></a>至末后广大解佛。<a id="a-IJ"></a>是普贤差别智满。<a id="a-IK"></a>以此十地通收五位及六位因果。<a id="a-IL"></a>总在其中。<a id="a-IM"></a>本末相即三世一念入因陀罗网门观察菩萨三昧者。<a id="a-IN"></a>明观察菩萨行无尽圆周故不可穷也。<a id="a-IO"></a>余义如文自具。<a id="a-IP"></a>此是法云地善友。<a id="a-IQ"></a>以智波罗蜜为主余九为伴。<a id="a-IR"></a>治于智中具大慈行不自在障。<a id="a-IS"></a>令得自在入普贤行门方满。<a id="a-IT"></a>已下明十一地位。</p>
  <p id="aIU">善财童子善知识十一地位二推德胜进中。<a id="a-IV"></a>约立四门。<a id="a-IW"></a>此已下明十一地中善知识。<a id="a-IX"></a>一推德胜进。<a id="a-IY"></a>二示善友所在云在此世界中。<a id="a-IZ"></a>三举善友名名摩耶。<a id="a-Ia"></a>四礼敬辞去。<a id="a-Ib"></a>云在此世界中者。<a id="a-Ic"></a>是佛境界也。<a id="a-Id"></a>以善财诣摩耶夫人所。<a id="a-Ie"></a>获得观佛境界智。<a id="a-If"></a>以此世界者。<a id="a-Ig"></a>是佛智境界也。<a id="a-Ih"></a>名摩耶者。<a id="a-Ii"></a>此云天后。<a id="a-Ij"></a>亦曰夫人。<a id="a-Ik"></a>是国大夫人。<a id="a-Il"></a>此是十一地。<a id="a-Im"></a>常在世间。<a id="a-In"></a>无功大慈悲为体。<a id="a-Io"></a>出生普贤行门。<a id="a-Ip"></a>一且如五位中十住中。<a id="a-Iq"></a>从第七住位休舍优婆夷。<a id="a-Ir"></a>主从慈悲修智门。<a id="a-Is"></a>至第八住中一分无功用智现前二。<a id="a-It"></a>至第十住中师子幢王女慈行。<a id="a-Iu"></a>主智悲圆融具足门。<a id="a-Iv"></a>三十行中第七行无厌足王是。<a id="a-Iw"></a>十行中主慈悲方便利生门。<a id="a-Ix"></a>四第八行大光王。<a id="a-Iy"></a>以主无功之行行悲门。<a id="a-Iz"></a>五十回向中。<a id="a-J0"></a>第七第八回向观世音菩萨及正趣菩萨同会而现。<a id="a-J1"></a>主悲智圆融无二门。<a id="a-J2"></a>六十地中第七地开敷树花夜神。<a id="a-J3"></a>主以大悲发行遍周现果门。<a id="a-J4"></a>七第十地中瞿波主大悲智圆满普合法界门。<a id="a-J5"></a>八此第十一地初即以摩耶夫人。<a id="a-J6"></a>为大慈之首。<a id="a-J7"></a>即以无功用慈悲圆满。<a id="a-J8"></a>以明慈悲起智幻生成佛及以教化一切众生诸行门。<a id="a-J9"></a>以此位法门。<a id="a-JA"></a>名菩萨大愿智幻解脱门。<a id="a-JB"></a>明此十一地中大悲为首以本愿慈悲心起智幻生。<a id="a-JC"></a>示现成佛利众生事及以一切诸行之门。<a id="a-JD"></a>遍法界虚空界故。<a id="a-JE"></a>已上八门。<a id="a-JF"></a>和会五位修慈悲次第进修方便差别同异。<a id="a-JG"></a>又于此十一地中。<a id="a-JH"></a>长科十门。<a id="a-JI"></a>略知此地行相次第。<a id="a-JJ"></a>一摩耶夫人明从悲起智幻生诸行成佛利生门。<a id="a-JK"></a>二三十三天王名正念女名天主光明智悲自在正念十方诸法无失现前门。<a id="a-JL"></a>三童子师明遍满十方主世间法师范门。<a id="a-JM"></a>四善知众艺明遍周十方字智门。<a id="a-JN"></a>五贤胜优婆夷明主世间一切正邪吉凶诸方技术师巫传说一切总达利生门。<a id="a-JO"></a>六坚固长者明处世无著念清净解脱门。<a id="a-JP"></a>七妙月长者明处世净智光明门。<a id="a-JQ"></a>八无胜军明于无相法中得尽相门。<a id="a-JR"></a>九最寂静义罗门明诚愿语门。<a id="a-JS"></a>十德生童子有德童女明智悲圆满处世幻住门。<a id="a-JT"></a>如出现品中文殊普贤二位齐也。<a id="a-JU"></a>表法身智慈悲齐满也。<a id="a-JV"></a>已上十门。<a id="a-JW"></a>是十一地行也。<a id="a-JX"></a>已下至慈氏如来。<a id="a-JY"></a>明一生佛果满也。<a id="a-JZ"></a>一生者。<a id="a-Ja"></a>无生中生也。<a id="a-Jb"></a>非三世前后生故。</p>
 </body>
</html>