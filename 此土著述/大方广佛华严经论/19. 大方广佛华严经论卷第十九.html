<!doctype html>
<html id="z3IBWoq1TL" data-ver="738">
 <head>
  <meta charset="utf-8">
  <meta author="李通玄">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大方广佛华严经论卷第十九</h1>
  <h2 id="a2">四圣谛品第八</h2>
  <p id="a3">将释此品义分为三。<a id="a-4"></a>一释品名目。<a id="a-5"></a>二释品来意。<a id="a-6"></a>三随文释义。</p>
  <p id="a7">一释品名目者。<a id="a-8"></a>谛者实义也。<a id="a-9"></a>明如来说四种实义令诸众生起信解故。</p>
  <p id="aA">问曰。<a id="a-B"></a>何故不说多但云四。</p>
  <p id="aC">答曰。<a id="a-D"></a>此四种谛义总摄多故。<a id="a-E"></a>为明一切世间不离苦集。<a id="a-F"></a>一切出世间不离灭道。<a id="a-G"></a>灭尽诸苦名为灭谛。<a id="a-H"></a>灭尽涅槃名为道谛。<a id="a-I"></a>三乘涅槃无余可得。<a id="a-J"></a>名为道谛。<a id="a-K"></a>以二乘趣寂。<a id="a-L"></a>菩萨多生净土。<a id="a-M"></a>又推净土在余他方。<a id="a-N"></a>又云。<a id="a-O"></a>菩萨留惑润生故。<a id="a-P"></a>若不故留烦恼。<a id="a-Q"></a>还应必有涅槃可证。<a id="a-R"></a>或有他方净土可生。<a id="a-S"></a>是故三乘涅槃皆有可得。<a id="a-T"></a>又阎浮提成正觉佛。<a id="a-U"></a>木树草座。<a id="a-V"></a>是化佛。<a id="a-W"></a>上方摩醯首罗天红莲华上佛。<a id="a-X"></a>是实报。<a id="a-Y"></a>智皆有忻厌故。<a id="a-Z"></a>是故曰三乘四谛厌苦集忻灭道。<a id="a-a"></a>名四谛法轮。<a id="a-b"></a>此一乘经言四圣谛者。<a id="a-c"></a>是其实义。<a id="a-d"></a>何以故。<a id="a-e"></a>达苦性真无厌故。<a id="a-f"></a>无有他方别佛刹别净土故。<a id="a-g"></a>无有染净涅槃生死忻厌故修道者。<a id="a-h"></a>住如法。<a id="a-i"></a>修如法。<a id="a-j"></a>不厌不着。<a id="a-k"></a>不忻不取。<a id="a-l"></a>一如法界无去来性。<a id="a-m"></a>无住处性。<a id="a-n"></a>身尘毛孔心之及境。<a id="a-o"></a>皆称法性。<a id="a-p"></a>如是信解。<a id="a-q"></a>如是修道。<a id="a-r"></a>以是义故。<a id="a-s"></a>一乘四圣谛。<a id="a-t"></a>三乘四谛。<a id="a-u"></a>各各差别。<a id="a-v"></a>各有信解。<a id="a-w"></a>如来依根方便设教。<a id="a-x"></a>皆非凡夫能立。<a id="a-y"></a>如今修道者。<a id="a-z"></a>但随自信解力便处即作。<a id="a-10"></a>不可例然。<a id="a-11"></a>如法华经。<a id="a-12"></a>为声闻人说四谛法。<a id="a-13"></a>为缘觉乘说十二因缘。<a id="a-14"></a>为诸菩萨说六波罗蜜。<a id="a-15"></a>亦是如来随时之说。<a id="a-16"></a>如此经十地品。<a id="a-17"></a>五地菩萨作十种谛观。<a id="a-18"></a>以四圣谛为体。<a id="a-19"></a>六地菩萨作十种十二缘生观。<a id="a-1A"></a>此是如来随位进修之法。<a id="a-1B"></a>大要总言。<a id="a-1C"></a>此四圣谛十二缘生法门。<a id="a-1D"></a>但一切诸圣一切凡夫起信乐佛法心道未满者。<a id="a-1E"></a>皆从初心观自他苦故。<a id="a-1F"></a>发菩提心乐求道法。<a id="a-1G"></a>但依大小胜劣不同。<a id="a-1H"></a>四谛十二缘各别。<a id="a-1I"></a>但一切世间法。<a id="a-1J"></a>四谛义无不该通。<a id="a-1K"></a>此是如来语业说法遍周故。<a id="a-1L"></a>如璎珞经立九乘法门者。<a id="a-1M"></a>意明三乘参用四谛十二缘各自得道差别。<a id="a-1N"></a>其九乘者。<a id="a-1O"></a>一声闻声闻乘。<a id="a-1P"></a>二声闻菩萨乘。<a id="a-1Q"></a>三声闻缘觉乘。<a id="a-1R"></a>如是三乘同观四谛十二缘法。<a id="a-1S"></a>各自得道不同。<a id="a-1T"></a>如是三乘中各有三通为九。<a id="a-1U"></a>通此法界不思议乘。<a id="a-1V"></a>于解脱中道总有十乘。<a id="a-1W"></a>皆得究竟。<a id="a-1X"></a>无三界苦余诸道门。<a id="a-1Y"></a>皆是人天世间生灭之法。<a id="a-1Z"></a>设得少乐终竟不离苦本。<a id="a-1a"></a>三乘虽得出三界。<a id="a-1b"></a>其道未真。<a id="a-1c"></a>未是佛果乘故。</p>
  <p id="a1d">二释品来意者。<a id="a-1e"></a>为明前名号品是说如来身业随方名号不同各别。<a id="a-1f"></a>此品说如来随方语业。<a id="a-1g"></a>随方说法不离四圣谛故。<a id="a-1h"></a>此品须来。</p>
  <p id="a1i">三随文释义者。<a id="a-1j"></a>于此一品经文。<a id="a-1k"></a>于中总有十二段经。<a id="a-1l"></a>从尔时文殊师利已下十一段。<a id="a-1m"></a>是通中心并十方。<a id="a-1n"></a>正说四圣谛义各别不同。<a id="a-1o"></a>末后一段。<a id="a-1p"></a>是总都说十方世界无尽名目。<a id="a-1q"></a>皆是四圣谛为体。<a id="a-1r"></a>从此四谛上分作种种法门。<a id="a-1s"></a>五蕴十二缘总在其内。<a id="a-1t"></a>八万四千尘劳解脱。<a id="a-1u"></a>总在其内。<a id="a-1v"></a>如文具说。<a id="a-1w"></a>不烦更释。<a id="a-1x"></a>已上佛名号品四圣谛品是自己信进修行中所信之法。<a id="a-1y"></a>已下光明觉品现佛境。<a id="a-1z"></a>及所行行遍周。<a id="a-20"></a>如文具明。<a id="a-21"></a>如是已上十信门。<a id="a-22"></a>以根本普光明智为殿体。<a id="a-23"></a>如是进修究竟不离此智也。</p>
  <p data-pb></p>
  <h2 id="a24">光明觉品第九</h2>
  <p id="a25">将释此品约作三门分别。<a id="a-26"></a>一释品名目。<a id="a-27"></a>二释品来意。<a id="a-28"></a>三随文释义。</p>
  <p id="a29">一释品名目者。<a id="a-2A"></a>此品名光明觉品。<a id="a-2B"></a>为明因如来放十信中足轮下光照烛十方。<a id="a-2C"></a>初云。<a id="a-2D"></a>一三千大千。<a id="a-2E"></a>以次增广。<a id="a-2F"></a>至不可说法界虚空界。<a id="a-2G"></a>为明无尽。<a id="a-2H"></a>令信心者了心境广大无尽无碍与法界虚空界等。<a id="a-2I"></a>明其自己法身智身愿行亦等故。<a id="a-2J"></a>以光所照觉悟信心令修行故。<a id="a-2K"></a>以是因缘名光明觉品。<a id="a-2L"></a>修行者。<a id="a-2M"></a>一一随光观照十方。<a id="a-2N"></a>已能观之心亦尽。<a id="a-2O"></a>即与法身同体。<a id="a-2P"></a>入十住初心入信心者。<a id="a-2Q"></a>一一随此宝色灯云光。<a id="a-2R"></a>观内心及方所。<a id="a-2S"></a>总令心境无有内外中间。<a id="a-2T"></a>方可入方便三昧入十住法门。<a id="a-2U"></a>若作此宝色光明观。<a id="a-2V"></a>不成一切普贤愿海。<a id="a-2W"></a>神通力诸佛大用皆悉不成。</p>
  <p id="a2X">二释品来意者。<a id="a-2Y"></a>为此第二会中普光明殿说十信心。<a id="a-2Z"></a>明成凡夫自心所契佛果信。<a id="a-2a"></a>其前之如来名号品。<a id="a-2b"></a>举佛身眼耳鼻舌等及名号遍周。<a id="a-2c"></a>四圣谛品。<a id="a-2d"></a>明如来口业说法行遍周。<a id="a-2e"></a>总明佛果遍也。<a id="a-2f"></a>今此品放如来信位教行之光觉悟。<a id="a-2g"></a>令信心者自信自心智境界身行遍周。<a id="a-2h"></a>即一切处不动智佛。<a id="a-2i"></a>一切处文殊师利。<a id="a-2j"></a>一切处觉首目首财首等十首菩萨是也。<a id="a-2k"></a>即明信心者。<a id="a-2l"></a>自己身语意业名号遍周一如佛故。<a id="a-2m"></a>此品须来。<a id="a-2n"></a>明已上不动智佛等十个智佛是信心中所信之果。<a id="a-2o"></a>是自己之智与佛本同。<a id="a-2p"></a>文殊师利即是自心妙理之慧。<a id="a-2q"></a>余九是行。<a id="a-2r"></a>十色世界是所见之法。</p>
  <p id="a2s">三随文释义者。<a id="a-2t"></a>从初尔时世尊已下有二十四行半经。<a id="a-2u"></a>于中大意义分为五。<a id="a-2v"></a>一举光出处。<a id="a-2w"></a>二举光所照境界远近。<a id="a-2x"></a>三举一切处百亿众会菩萨同集。<a id="a-2y"></a>四举一切处佛刹根本智佛。<a id="a-2z"></a>五明一切处文殊同声一时说颂。</p>
  <p id="a30">一举光出处者。<a id="a-31"></a>经云。<a id="a-32"></a>尔时世尊两足轮下放百亿光明。<a id="a-33"></a>此光是初会中如来放眉间光。<a id="a-34"></a>名一切菩萨智光明普照曜十方藏。<a id="a-35"></a>此是教化十方菩萨。<a id="a-36"></a>安立十信及五位十地法门。<a id="a-37"></a>次第令随位进修开敷智眼成其无量福智之海。<a id="a-38"></a>是故名之照曜十方藏。<a id="a-39"></a>又藏者有二义。<a id="a-3A"></a>一众生善根堪受此法。<a id="a-3B"></a>名之为藏。<a id="a-3C"></a>如文殊师利叹善财童子善哉功德藏能来至我所。<a id="a-3D"></a>二大愿大悲大智法身。<a id="a-3E"></a>总名为藏。<a id="a-3F"></a>此光明常照曜十方法界善根众生。<a id="a-3G"></a>而能成就大菩提心大愿大悲大智饶益众生藏者故。<a id="a-3H"></a>此如来两足轮所放光明。<a id="a-3I"></a>是彼现相品中眉间之光。<a id="a-3J"></a>照十方已。<a id="a-3K"></a>其光还来入佛足下。<a id="a-3L"></a>为欲以十地果光用成十信故。<a id="a-3M"></a>是故于此品中还放彼第一会中所入如来足下之光。<a id="a-3N"></a>以成十信如来两足轮下放光。<a id="a-3O"></a>是现相品中所入之光故。<a id="a-3P"></a>明足下放光者。<a id="a-3Q"></a>是以果成信初始故。<a id="a-3R"></a>如十住位中。<a id="a-3S"></a>于如来足指端放光。<a id="a-3T"></a>即明入圣之始发迹应真之初生诸佛大智家故。<a id="a-3U"></a>十行位中足趺上放光。<a id="a-3V"></a>十回向位中膝上放光。<a id="a-3W"></a>十地位中眉间放光。<a id="a-3X"></a>终而复始。<a id="a-3Y"></a>还依旧果成因。<a id="a-3Z"></a>因修果体至功终位熟本末不移至位。<a id="a-3a"></a>更明今此放两足轮中之光明以果成信故。<a id="a-3b"></a>乃至修行常修果体使惯习成熟故。<a id="a-3c"></a>如此从眉间放光。<a id="a-3d"></a>足下轮中放光。<a id="a-3e"></a>足指端放光。<a id="a-3f"></a>足趺上放光膝。<a id="a-3g"></a>上放光眉间放光出。<a id="a-3h"></a>现品中又于眉间放光名。<a id="a-3i"></a>如来出现光明。<a id="a-3j"></a>如此六度放光总。<a id="a-3k"></a>明成就十信十住十行十回向十地十一地因果法门进修之行相一终故。<a id="a-3l"></a>法界品又眉间放光者。<a id="a-3m"></a>明此一部之经菩萨五位进修及如来出现所证本法总法界为体故。<a id="a-3n"></a>明法界一品是过现未来一切诸佛之本末故。<a id="a-3o"></a>是恒法故。<a id="a-3p"></a>是法常道不思议故。<a id="a-3q"></a>是一切众生本末故。<a id="a-3r"></a>是一切法之本体故。</p>
  <p id="a3s">二举光照远近者。<a id="a-3t"></a>初照三千大千之境。<a id="a-3u"></a>次照十百千乃至十亿及不可说。</p>
  <p id="a3v">问曰。<a id="a-3w"></a>何故不一时普照而有渐次耶。</p>
  <p id="a3x">答曰。<a id="a-3y"></a>是一时中渐次。<a id="a-3z"></a>为法界中无前后故。<a id="a-40"></a>渐次者。<a id="a-41"></a>为十信修胜进增胜故。</p>
  <p id="a42">三举一切处百亿众会菩萨同集者。<a id="a-43"></a>明自己信行遍周故。</p>
  <p id="a44">四举一切处佛世界及十智如来者。<a id="a-45"></a>明信心者自己智德果遍周故。</p>
  <p id="a46">五一切处文殊师利同时说颂者。<a id="a-47"></a>明信心者自己妙慧择法遍周。<a id="a-48"></a>总明自有非是他法从初自信如是。<a id="a-49"></a>十色世界十智如来十首菩萨。<a id="a-4A"></a>总是自己果有法性大智万行遍周。<a id="a-4B"></a>以成信故。<a id="a-4C"></a>从此修行经历五位不离此也。<a id="a-4D"></a>是故发心毕竟二不别。<a id="a-4E"></a>如是二心先心难。<a id="a-4F"></a>自未得度先度他。<a id="a-4G"></a>是故我礼初发心。<a id="a-4H"></a>初发以为天人师超胜声闻及缘觉。<a id="a-4I"></a>一如涅槃经说。<a id="a-4J"></a>此明从凡入信心者难故。<a id="a-4K"></a>为凡夫总自认是。<a id="a-4L"></a>凡夫不肯认自心是不动智佛故。<a id="a-4M"></a>是故入十信难。<a id="a-4N"></a>明十信心成就任运至十住初发心住故。<a id="a-4O"></a>乃至究竟佛果故。<a id="a-4P"></a>如三乘中修十信心经十千劫。<a id="a-4Q"></a>此教中为以根本智法界为教体。<a id="a-4R"></a>但以才堪见实即得不论劫量。<a id="a-4S"></a>如觉城二千之众善财为首者。<a id="a-4T"></a>是路上发心六千比丘之众。<a id="a-4U"></a>亦是皆智慧猛利人类精奇。<a id="a-4V"></a>一闻多晓悟。<a id="a-4W"></a>谦恕仁慈。<a id="a-4X"></a>专求大道。<a id="a-4Y"></a>以利含生。<a id="a-4Z"></a>皆是一生信满发心入位人也。<a id="a-4a"></a>若不信自心元是不动智佛者。<a id="a-4b"></a>即永劫飘沦。<a id="a-4c"></a>何能利人济物。<a id="a-4d"></a>如经说。<a id="a-4e"></a>若自有缚能解彼缚。<a id="a-4f"></a>无有是处。<a id="a-4g"></a>是故发心有二种。<a id="a-4h"></a>一修信解发心。<a id="a-4i"></a>但修十信解故。<a id="a-4j"></a>即如前十智。<a id="a-4k"></a>如来十首菩萨是。<a id="a-4l"></a>二信满发心。<a id="a-4m"></a>十住位初名初发心住故。<a id="a-4n"></a>即十慧菩萨十个月佛是。<a id="a-4o"></a>其因果也。<a id="a-4p"></a>又就此说颂门下义分为二。<a id="a-4q"></a>一明文殊师利说十偈颂叹如来十种德令信心者信解增广。<a id="a-4r"></a>二明信心者心地增广其光渐增。<a id="a-4s"></a>其光渐增者。<a id="a-4t"></a>明信心渐胜。<a id="a-4u"></a>如文可知。<a id="a-4v"></a>一一随光所照之境。<a id="a-4w"></a>以心观之。<a id="a-4x"></a>随方令心无尽。<a id="a-4y"></a>十方总然。<a id="a-4z"></a>十方观遍唯有能观心在。<a id="a-50"></a>复观能观之心。<a id="a-51"></a>亦无内外。<a id="a-52"></a>即十方无碍方入十住初心。<a id="a-53"></a>一从文殊说颂中云何叹如来十种德。<a id="a-54"></a>令信心者渐渐增广。<a id="a-55"></a>一从初十行颂。<a id="a-56"></a>叹如来法身无体性德。<a id="a-57"></a>二有十行颂。<a id="a-58"></a>叹如来大慈悲德。<a id="a-59"></a>为众生求菩提心故。<a id="a-5A"></a>三有十行颂。<a id="a-5B"></a>叹如来了法如幻德。<a id="a-5C"></a>应缘现身故。<a id="a-5D"></a>四有十行颂。<a id="a-5E"></a>叹如来以甚深法德。<a id="a-5F"></a>为众开示故。<a id="a-5G"></a>五有十行颂。<a id="a-5H"></a>叹佛救护众生德。<a id="a-5I"></a>劝信心者有十种业应作故。<a id="a-5J"></a>六有十五行颂。<a id="a-5K"></a>叹如来无相之相。<a id="a-5L"></a>德随应见者皆得见故。<a id="a-5M"></a>七有十行颂。<a id="a-5N"></a>叹如来无依自在德。<a id="a-5O"></a>具一切功德令信心者修学故。<a id="a-5P"></a>八有二十行颂。<a id="a-5Q"></a>叹如来智慧方便德。<a id="a-5R"></a>令信心者乐学修行故。<a id="a-5S"></a>九有二十行颂。<a id="a-5T"></a>叹如来广大苦行精进德。<a id="a-5U"></a>令信心者修行故。<a id="a-5V"></a>十有二十行颂。<a id="a-5W"></a>叹如来实性无三世德。<a id="a-5X"></a>无二相遍周一切令信心者修学故。<a id="a-5Y"></a>已上文殊师利说此十颂叹佛十德。<a id="a-5Z"></a>令起信心者发信进修行故。<a id="a-5a"></a>此光明觉品。<a id="a-5b"></a>举佛果法。<a id="a-5c"></a>令信心者正自入信。<a id="a-5d"></a>信同诸佛。<a id="a-5e"></a>果法不移。<a id="a-5f"></a>法身不动智菩萨行遍周一体。<a id="a-5g"></a>自古及今更无他法。<a id="a-5h"></a>凡圣一性同无性味。<a id="a-5i"></a>同大愿大慈大悲大智。<a id="a-5j"></a>文殊妙慧普贤万行之味。<a id="a-5k"></a>总为动寂一体用故。<a id="a-5l"></a>如是信修从初发心一时并进。<a id="a-5m"></a>以此十信位内置一百四十大愿成大悲行。<a id="a-5n"></a>法身慧身智身一时俱进故。<a id="a-5o"></a>法身者。<a id="a-5p"></a>即十色世界是。<a id="a-5q"></a>智身者。<a id="a-5r"></a>即十智佛是。<a id="a-5s"></a>慧身者。<a id="a-5t"></a>即文殊师利是。<a id="a-5u"></a>大悲者。<a id="a-5v"></a>即一百四十大愿成之是。<a id="a-5w"></a>如是已上诸法。<a id="a-5x"></a>皆是此光明觉品悉皆信入。<a id="a-5y"></a>如问明品。<a id="a-5z"></a>即是已入信中。<a id="a-60"></a>问答法则成其信力修行故。</p>
  <p id="a61">问曰。<a id="a-62"></a>何故成十信门皆文殊师利说法。</p>
  <p id="a63">答曰。<a id="a-64"></a>为明文殊是十方诸佛妙慧善简择正邪。<a id="a-65"></a>正邪既定。<a id="a-66"></a>方以行修行。<a id="a-67"></a>即名普贤行也。<a id="a-68"></a>次第合然故。<a id="a-69"></a>明文殊师利。<a id="a-6A"></a>是童子菩萨。<a id="a-6B"></a>以因创发启蒙入信之首故。<a id="a-6C"></a>自行成名也。</p>
  <p id="a6D">又问曰。<a id="a-6E"></a>五位法中菩萨入定方说。<a id="a-6F"></a>何故信位不入定说。</p>
  <p id="a6G">答曰。<a id="a-6H"></a>信是凡夫生灭心。<a id="a-6I"></a>信未入证。<a id="a-6J"></a>故无定也。<a id="a-6K"></a>以五位是入体应真无作之理智非无思而显。<a id="a-6L"></a>不可以有情求。<a id="a-6M"></a>故须入定。</p>
  <p data-pb></p>
  <h2 id="a6N">菩萨问明品第十</h2>
  <p id="a6O">将释此品约分三门。<a id="a-6P"></a>一释品名目。<a id="a-6Q"></a>二释品来意。<a id="a-6R"></a>三随文释义。</p>
  <p id="a6S">一释品名目者。<a id="a-6T"></a>为成十种信根长十种信力。<a id="a-6U"></a>文殊师利觉首等互为主伴。<a id="a-6V"></a>问十种法明故。<a id="a-6W"></a>故为问明品。</p>
  <p id="a6X">二释品来意者。<a id="a-6Y"></a>前品如来足下轮中放光。<a id="a-6Z"></a>开觉所照佛境远近。<a id="a-6a"></a>令信心者一一观之无碍。<a id="a-6b"></a>令心行广大称法界故。<a id="a-6c"></a>又文殊师利菩萨以十偈颂叹佛十德。<a id="a-6d"></a>劝令信心者修行故此问明品。<a id="a-6e"></a>即是明十信心者正修行之行及断疑故。<a id="a-6f"></a>有此品来也。</p>
  <p id="a6g">三随文释义者。<a id="a-6h"></a>于此品一段文中有十一段经明文殊师利觉首等十菩萨互为主伴。<a id="a-6i"></a>问十种法明。<a id="a-6j"></a>各以菩萨之名。<a id="a-6k"></a>即表十信所行之行。<a id="a-6l"></a>文殊还以名下之行以相咨问。<a id="a-6m"></a>十菩萨等各以自行法以颂答之。<a id="a-6n"></a>令信心者依而仿学。<a id="a-6o"></a>其十问十颂。<a id="a-6p"></a>其文如下。<a id="a-6q"></a>最下一段都结十方同此。</p>
  <p id="a6r">第一尔时文殊师利菩萨已下六行经。<a id="a-6s"></a>是文殊菩萨起二十问。<a id="a-6t"></a>善恶因果。<a id="a-6u"></a>或一字问。<a id="a-6v"></a>或一句一问。<a id="a-6w"></a>总有二十问。<a id="a-6x"></a>向下十一行颂。<a id="a-6y"></a>是觉首菩萨答初一行颂。<a id="a-6z"></a>是叹能问之人及劝听。<a id="a-70"></a>后十行颂。<a id="a-71"></a>是答所问之法。<a id="a-72"></a>文殊善问世间善恶因果不相知业。<a id="a-73"></a>能成就善恶因果。<a id="a-74"></a>觉首菩萨。<a id="a-75"></a>便以法不相知。<a id="a-76"></a>以真理答。<a id="a-77"></a>但为迷真自作业尔。<a id="a-78"></a>知真者。<a id="a-79"></a>但以全业是真。<a id="a-7A"></a>末后一行颂。<a id="a-7B"></a>明真妄总亡举喻及法说故。<a id="a-7C"></a>如文自具。<a id="a-7D"></a>思之可见。<a id="a-7E"></a>文烦理隐不烦更释于此十一行颂中。<a id="a-7F"></a>义分为三。<a id="a-7G"></a>一科颂意。<a id="a-7H"></a>二释菩萨名。<a id="a-7I"></a>三配随位因果。</p>
  <p id="a7J">一科颂意者。<a id="a-7K"></a>此十一行颂一行是一颂。<a id="a-7L"></a>初行叹能问及劝听。<a id="a-7M"></a>次下十行文各自具明。<a id="a-7N"></a>初一行颂。<a id="a-7O"></a>颂法无性。<a id="a-7P"></a>次一行举喻水流不相知。<a id="a-7Q"></a>准意知之。<a id="a-7R"></a>不烦更科。</p>
  <p id="a7S">二释菩萨名者。<a id="a-7T"></a>为明觉此随流生死业体本性恒真而无流转。<a id="a-7U"></a>眼耳鼻舌身意恒如法。<a id="a-7V"></a>知非流转生死性故。<a id="a-7W"></a>亦无虚妄。<a id="a-7X"></a>亦无真实。<a id="a-7Y"></a>但为无贪嗔痴爱。<a id="a-7Z"></a>真智慧故名之为真。<a id="a-7a"></a>故说如斯法。<a id="a-7b"></a>利众生故。<a id="a-7c"></a>名为自觉觉他大道心众生者故。<a id="a-7d"></a>为以此当体无明诸业因果上自觉觉他令知法界自性真理真妄两亡。<a id="a-7e"></a>名为觉首。<a id="a-7f"></a>以信此法初。<a id="a-7g"></a>名之为首。<a id="a-7h"></a>此明十信初心。<a id="a-7i"></a>全信自身眼耳鼻舌身意及以一切众生全体真妄两亡唯佛智海故。<a id="a-7j"></a>故以不动智佛等十智如来为十信位中自己果故。<a id="a-7k"></a>金色世界妙色世界莲华色世界等十色世界。<a id="a-7l"></a>是十信之中所信之理。<a id="a-7m"></a>文殊师利觉首财首等十菩萨众。<a id="a-7n"></a>是十信之行以行立名。<a id="a-7o"></a>得名知行。<a id="a-7p"></a>一一菩萨仿行解上而立名故。<a id="a-7q"></a>已下菩萨例然。<a id="a-7r"></a>世界名妙色。<a id="a-7s"></a>即是觉首菩萨所觉之理。<a id="a-7t"></a>无碍智佛即是觉首当位所修佛果。<a id="a-7u"></a>以此信心明诸业因果真妄两亡。<a id="a-7v"></a>即智用无碍故。</p>
  <p id="a7w">三配随位因果者。<a id="a-7x"></a>常以自心本不动智佛。<a id="a-7y"></a>为本信心之因以进修得此无碍智佛。<a id="a-7z"></a>是随位佛果。<a id="a-80"></a>此乃但依问答及菩萨名号佛名号世界形色。<a id="a-81"></a>取其意趣。<a id="a-82"></a>理自分明。<a id="a-83"></a>勿须疑也。</p>
  <p id="a84">第二尔时文殊师利菩萨已下五行经。<a id="a-85"></a>是文殊师利问财首菩萨言。<a id="a-86"></a>如来十种方便随时之法。<a id="a-87"></a>初举非众生。<a id="a-88"></a>即约觉首所答。<a id="a-89"></a>业体纯真。<a id="a-8A"></a>后问如来十种随时之化。<a id="a-8B"></a>何缘而有。<a id="a-8C"></a>财首为成信心。<a id="a-8D"></a>约实而答。<a id="a-8E"></a>随时是假。<a id="a-8F"></a>如下十行颂中具明。<a id="a-8G"></a>于此十行颂中义分为三。<a id="a-8H"></a>一科其颂意。<a id="a-8I"></a>二释菩萨名。<a id="a-8J"></a>三配随位因果。</p>
  <p id="a8K">一科颂意者。<a id="a-8L"></a>此十行颂中一行一颂。<a id="a-8M"></a>初一行颂中初当两句。<a id="a-8N"></a>叹所问法非小器所堪是多闻者之。<a id="a-8O"></a>境界次两句今如问当说。<a id="a-8P"></a>及听已下九行颂是财首以实。<a id="a-8Q"></a>而答如文。<a id="a-8R"></a>具明。</p>
  <p id="a8S">二释菩萨名者为将如下颂中善达真假法财而惠施众生故。<a id="a-8T"></a>名为财首。<a id="a-8U"></a>以十信心中法财初始益生之所行。<a id="a-8V"></a>名之为首。<a id="a-8W"></a>世界名莲华色者。<a id="a-8X"></a>明此信中以法圣财饶益众生令其自他性无染着故。<a id="a-8Y"></a>号世界名为莲华色。<a id="a-8Z"></a>以法施人。<a id="a-8a"></a>破迷成智。<a id="a-8b"></a>名为灭暗智佛。<a id="a-8c"></a>明当位信中自具法门理行智之因果故。<a id="a-8d"></a>财首是当位之行。<a id="a-8e"></a>已下例然。</p>
  <p id="a8f">三配随位因果者。<a id="a-8g"></a>常以自心根本不动智佛文殊师利。<a id="a-8h"></a>为信心之因。<a id="a-8i"></a>进修得解脱智佛。<a id="a-8j"></a>财首菩萨是随位之行果故。<a id="a-8k"></a>佛是智果。<a id="a-8l"></a>余者例然仿此。</p>
  <p id="a8m">第三尔时已下四行半经。<a id="a-8n"></a>是文殊师利问宝首菩萨。<a id="a-8o"></a>先总举众生同有四大无我无我所。<a id="a-8p"></a>云何已下有十问。<a id="a-8q"></a>业因果法已下有十行颂。<a id="a-8r"></a>是宝首菩萨答前十问故。<a id="a-8s"></a>初明举体无分别。<a id="a-8t"></a>二明受业之好丑。<a id="a-8u"></a>由行所生。<a id="a-8v"></a>具如经说。<a id="a-8w"></a>大意达体业亡迷真业起故。<a id="a-8x"></a>于此十行颂中。<a id="a-8y"></a>义分为三。<a id="a-8z"></a>一科颂意。<a id="a-90"></a>二释菩萨名。<a id="a-91"></a>三配随位因果。</p>
  <p id="a92">一科颂意者。<a id="a-93"></a>初两句是叹果报由行生。<a id="a-94"></a>次两句叹业体本真本无所有。<a id="a-95"></a>是诸佛所说已下九行。<a id="a-96"></a>一行一颂举喻显法。<a id="a-97"></a>达法无业法业无二由行不同。<a id="a-98"></a>如文可知。</p>
  <p id="a99">二释菩萨名者。<a id="a-9A"></a>明此信位达业即法体不复有业。<a id="a-9B"></a>名之法宝。<a id="a-9C"></a>以法宝益生为信首故。<a id="a-9D"></a>故名宝首。<a id="a-9E"></a>明此是北方是师位以威仪轨则以利众生故。<a id="a-9F"></a>佛号威仪智。<a id="a-9G"></a>世界名瞻卜华色者。<a id="a-9H"></a>此华黄色。<a id="a-9I"></a>明是利众生之福德色也。<a id="a-9J"></a>黄者福庆之气内应白净。<a id="a-9K"></a>外现黄相故。<a id="a-9L"></a>如来为人天之师衣。<a id="a-9M"></a>缁衣像北方。<a id="a-9N"></a>坎故内应白净无染之理。<a id="a-9O"></a>外现黄相即明。<a id="a-9P"></a>以利生白净无染之福相以为世界之名。<a id="a-9Q"></a>以利。<a id="a-9R"></a>众生德行详序佛号。<a id="a-9S"></a>威仪。<a id="a-9T"></a>智常以法宝利。<a id="a-9U"></a>生达业性真。<a id="a-9V"></a>名为宝首菩萨。<a id="a-9W"></a>总是第四信心自所。<a id="a-9X"></a>得法因果理智之号。</p>
  <p id="a9Y">问曰。<a id="a-9Z"></a>何故北方。<a id="a-9a"></a>为师为君。</p>
  <p id="a9b">答曰。<a id="a-9c"></a>像水利润万物又。<a id="a-9d"></a>水流慕下像。<a id="a-9e"></a>为君为师者说愚济迷使令发明。<a id="a-9f"></a>又明北方坎为下位。<a id="a-9g"></a>像为君为师者。<a id="a-9h"></a>常以谦下之行。<a id="a-9i"></a>令众生所归益之。<a id="a-9j"></a>以道润之故。<a id="a-9k"></a>君子常谦处下位而济物发明故。<a id="a-9l"></a>故以北方坎为君为师。<a id="a-9m"></a>夫大方无隅。<a id="a-9n"></a>但取其意表德故。<a id="a-9o"></a>余位如名号品已释。<a id="a-9p"></a>一佛号遍十方故。<a id="a-9q"></a>此以随方表法。<a id="a-9r"></a>故如周易泰卦乾坤。<a id="a-9s"></a>初九拔茅连茹。<a id="a-9t"></a>为茅洁白柔弱。<a id="a-9u"></a>其根甘甜。<a id="a-9v"></a>像君子有德。<a id="a-9w"></a>如茅柔弱洁白。<a id="a-9x"></a>甘和可以引接之与仕也。<a id="a-9y"></a>然茅非君子。<a id="a-9z"></a>以物喻之。<a id="a-A0"></a>然此方隅非佛。<a id="a-A1"></a>以法喻之。<a id="a-A2"></a>令如法也。<a id="a-A3"></a>佛智无依。<a id="a-A4"></a>依物名智。<a id="a-A5"></a>其方无方。<a id="a-A6"></a>以法成方也。<a id="a-A7"></a>非东西南北如情所见方故。</p>
  <p id="aA8">三配随位因果者。<a id="a-A9"></a>常以自心本不动智佛。<a id="a-AA"></a>为始信心之因。<a id="a-AB"></a>进修得威仪智佛。<a id="a-AC"></a>为次第精进波罗蜜中之果也。</p>
  <p id="aAD">第四尔时已下六行经。<a id="a-AE"></a>是文殊问德首菩萨。<a id="a-AF"></a>如来所悟是一法。<a id="a-AG"></a>云何已下有十问。<a id="a-AH"></a>如文具明。<a id="a-AI"></a>已下有十行颂。<a id="a-AJ"></a>是德首菩萨答。<a id="a-AK"></a>于此说颂中。<a id="a-AL"></a>义分为三。<a id="a-AM"></a>一科颂之意。<a id="a-AN"></a>二释菩萨名。<a id="a-AO"></a>三配随位因果。</p>
  <p id="aAP">一科颂意者。<a id="a-AQ"></a>此十行颂中初一行。<a id="a-AR"></a>叹所问之义。<a id="a-AS"></a>唯甚深智所知。<a id="a-AT"></a>次下九行颂。<a id="a-AU"></a>一行一颂如文具明。<a id="a-AV"></a>大意明不异一法界修行无量法门。<a id="a-AW"></a>无量法门秖是一法界性。<a id="a-AX"></a>不可滞一不作多。<a id="a-AY"></a>不可滞多不是一。<a id="a-AZ"></a>如十玄义思之。<a id="a-Aa"></a>以无依住智照之可见。</p>
  <p id="aAb">二释菩萨名者。<a id="a-Ac"></a>名为德首。<a id="a-Ad"></a>为明此位不离一法界性以消痴爱及一切烦恼而常修习一切诸功德故。<a id="a-Ae"></a>名为德首。<a id="a-Af"></a>世界名青莲华色者。<a id="a-Ag"></a>明此第五信心是禅波罗蜜故心净无染无贪恚痴故。<a id="a-Ah"></a>此是东北方佛号明相智。<a id="a-Ai"></a>明此位进修之果得法心净。<a id="a-Aj"></a>故如艮位丑寅两。<a id="a-Ak"></a>间明相现故。<a id="a-Al"></a>故佛号明相智。<a id="a-Am"></a>用此方隅以表禅定法故。<a id="a-An"></a>以东北方是艮。<a id="a-Ao"></a>艮为山。<a id="a-Ap"></a>山表安静不动义。<a id="a-Aq"></a>是禅定义故。</p>
  <p id="aAr">三配随位因果者。<a id="a-As"></a>常以自心根本不动智佛。<a id="a-At"></a>为所信之因进。<a id="a-Au"></a>修得明相智佛为果也。</p>
  <p id="aAv">第五尔时已下五行半经。<a id="a-Aw"></a>是文殊问目首菩萨如来福田等一无异。<a id="a-Ax"></a>所谓已下有十问。<a id="a-Ay"></a>具如经说。<a id="a-Az"></a>已下有十行颂。<a id="a-B0"></a>是目首所答。<a id="a-B1"></a>三门如前。</p>
  <p id="aB2">一科颂意者。<a id="a-B3"></a>此十行颂一行一颂。<a id="a-B4"></a>其颂意答前所问。<a id="a-B5"></a>佛福田是一云何布施果报不同。<a id="a-B6"></a>其义有二。<a id="a-B7"></a>一明佛自福田不同。<a id="a-B8"></a>二明众生所施福田不同。<a id="a-B9"></a>一明佛自福田不同者。<a id="a-BA"></a>明如来身目发绀青身真金色丹唇素齿一身之上色各不同。<a id="a-BB"></a>华藏世界庄严万异者。<a id="a-BC"></a>总明法性理智中具有。<a id="a-BD"></a>以法性理智中本具无量功德故。<a id="a-BE"></a>有随行报得庄严者。<a id="a-BF"></a>如如来身有九十七种大人之相者。<a id="a-BG"></a>是法身智体自具故。<a id="a-BH"></a>如来有无量随好功德庄严。<a id="a-BI"></a>是随行报得故。<a id="a-BJ"></a>如外边依正报中金刚地。<a id="a-BK"></a>是法性身报得是正报。<a id="a-BL"></a>宝树庄严世界是法性。<a id="a-BM"></a>随行报得是依报。<a id="a-BN"></a>宫殿楼阁是法性大智随大慈悲含育众生。<a id="a-BO"></a>业上报得。<a id="a-BP"></a>师子座。<a id="a-BQ"></a>是法性随智转法轮报得。<a id="a-BR"></a>莲华藏世界。<a id="a-BS"></a>是法性随行教化众生无染性报得。<a id="a-BT"></a>香水海。<a id="a-BU"></a>是法性随大悲心谦下饶益行报得。<a id="a-BV"></a>香河右旋。<a id="a-BW"></a>是随顺法性进修教化众生报得。<a id="a-BX"></a>总不离法性大智随行报殊。<a id="a-BY"></a>一一行中皆有无量行门。<a id="a-BZ"></a>互为主伴。<a id="a-Ba"></a>以此庄严。<a id="a-Bb"></a>依报正报。<a id="a-Bc"></a>一一境界中有无量同异。<a id="a-Bd"></a>此是观因知果。<a id="a-Be"></a>以此准知总是一性中随用不同故。<a id="a-Bf"></a>二众生布施福田果报不同者。<a id="a-Bg"></a>此乃由心轻重有智无智果报不同谦下高心。<a id="a-Bh"></a>所求有异。<a id="a-Bi"></a>总是一心中随用不同故。</p>
  <p id="aBj">二释菩萨名者。<a id="a-Bk"></a>名为目首。<a id="a-Bl"></a>明此位是东南方辰巳之间。<a id="a-Bm"></a>像此信心进修智日渐高。<a id="a-Bn"></a>善知福田因果等报名为目首。<a id="a-Bo"></a>是故如来常取辰巳以为斋戒之则。<a id="a-Bp"></a>如前名号品已释。<a id="a-Bq"></a>准彼知之。</p>
  <p id="aBr">三配因果者。<a id="a-Bs"></a>还以自心本不动智佛为因。<a id="a-Bt"></a>此位究竟智佛为进修之果。</p>
 </body>
</html>