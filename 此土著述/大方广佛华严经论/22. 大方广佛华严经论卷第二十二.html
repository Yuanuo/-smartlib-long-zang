<!doctype html>
<html id="z3IBWou1TO" data-ver="635">
 <head>
  <meta charset="utf-8">
  <meta author="李通玄">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">大方广佛华严经论卷第二十二</h1>
  <h2 id="a2">十住品第十五</h2>
  <p id="a3">将释此品约作五门分别。<a id="a-4"></a>一释品名目。<a id="a-5"></a>二释品来意。<a id="a-6"></a>三明品之宗趣。<a id="a-7"></a>四都会断惑次第。<a id="a-8"></a>五随文释义。</p>
  <p id="a9">一释品名目者。<a id="a-A"></a>此品说十种住门名为十住品。</p>
  <p id="aB">二释品来意者。<a id="a-C"></a>为前品是偈赞劝修之门。<a id="a-D"></a>此品明正举修行十住之行。<a id="a-E"></a>是故此品须来。<a id="a-F"></a>十住者。<a id="a-G"></a>生诸佛大智慧中住。<a id="a-H"></a>入此住永不退还故。<a id="a-I"></a>名之为住。</p>
  <p id="aJ">三明品之宗趣者。<a id="a-K"></a>明此品说十种住二十种进修因果为正宗。<a id="a-L"></a>又住佛所住以为正宗。<a id="a-M"></a>明此十住位中各有两种因果。<a id="a-N"></a>各各当住之中。<a id="a-O"></a>初举十法。<a id="a-P"></a>是欣趣增上之缘。<a id="a-Q"></a>后举十法。<a id="a-R"></a>是当住之内修学之果。<a id="a-S"></a>如文具明。</p>
  <p id="aT">四都会断惑次第者。<a id="a-U"></a>如初发心住治地住修行住。<a id="a-V"></a>此三种住中。<a id="a-W"></a>明总修出世间心破诸世间烦恼缠缚。<a id="a-X"></a>其世间烦恼如善财所颂。<a id="a-Y"></a>根本烦恼有十。<a id="a-Z"></a>随烦恼总有六。<a id="a-a"></a>其十种根本烦恼者。<a id="a-b"></a>一欲。<a id="a-c"></a>二色。<a id="a-d"></a>三无色。<a id="a-e"></a>此是三界根本所缚处。<a id="a-f"></a>四憍慢。<a id="a-g"></a>五诸趣。<a id="a-h"></a>六爱。<a id="a-i"></a>七愚痴。<a id="a-j"></a>八贪。<a id="a-k"></a>九恚。<a id="a-l"></a>十心魔王。<a id="a-m"></a>为十。<a id="a-n"></a>又随烦恼总有六者。<a id="a-o"></a>一谄。<a id="a-p"></a>二诳。<a id="a-q"></a>三疑惑。<a id="a-r"></a>四悭。<a id="a-s"></a>五嫉。<a id="a-t"></a>六憍盈。<a id="a-u"></a>善财颂曰。<a id="a-v"></a>三有为城郭。<a id="a-w"></a>憍慢为垣墙。<a id="a-x"></a>诸趣为门户。<a id="a-y"></a>爱水为池堑。<a id="a-z"></a>愚痴为闇覆。<a id="a-10"></a>贪恚火炽然。<a id="a-11"></a>魔王作君主童蒙依止住。<a id="a-12"></a>贪爱为徽缠。<a id="a-13"></a>谄诳为辔勒。<a id="a-14"></a>疑惑蔽其眼。<a id="a-15"></a>趣入诸邪道。<a id="a-16"></a>悭嫉憍盈故。<a id="a-17"></a>入于三恶道。<a id="a-18"></a>此约内心所趣。<a id="a-19"></a>不约身见边见见取戒取邪见。<a id="a-1A"></a>内心成智。<a id="a-1B"></a>诸见自是解脱。<a id="a-1C"></a>以一乘教体但约悟无明而成大智用诸见而作自在。<a id="a-1D"></a>以此不论五见。<a id="a-1E"></a>如十信位。<a id="a-1F"></a>文殊师利问法首菩萨有十一种烦恼。<a id="a-1G"></a>云何为十一。<a id="a-1H"></a>一贪。<a id="a-1I"></a>二嗔。<a id="a-1J"></a>三愚痴。<a id="a-1K"></a>四慢。<a id="a-1L"></a>五覆。<a id="a-1M"></a>六忿。<a id="a-1N"></a>七恨。<a id="a-1O"></a>八嫉。<a id="a-1P"></a>九悭。<a id="a-1Q"></a>十诳。<a id="a-1R"></a>十一谄。<a id="a-1S"></a>如般若经中五蕴十二缘等。<a id="a-1T"></a>如上烦恼以十住中初发心住治地住修行住此三住。<a id="a-1U"></a>一时顿成根本智慧。<a id="a-1V"></a>即如善财于妙峰山上见德云比丘。<a id="a-1W"></a>得诸佛智慧光明门。<a id="a-1X"></a>即除已上世间诸烦恼障。<a id="a-1Y"></a>以成佛智慧光明故。<a id="a-1Z"></a>如善财妙峰山上信眼明净智光照耀普观境界离一切障。<a id="a-1a"></a>此是初发心住。<a id="a-1b"></a>第二海门国见海云比丘。<a id="a-1c"></a>除心境迷真作十二缘生。<a id="a-1d"></a>障令无障。<a id="a-1e"></a>故即见海中有佛出现说普眼经。<a id="a-1f"></a>明见自他十二缘生成大智海。<a id="a-1g"></a>是佛义故心境。<a id="a-1h"></a>总是经故。<a id="a-1i"></a>明前得佛智慧观十二缘生成大智海心境普周自在遍故。<a id="a-1j"></a>此是治地住。<a id="a-1k"></a>以十二缘生治令成如来智地故。<a id="a-1l"></a>第三海岸国见善住比丘。<a id="a-1m"></a>除心境不明净障。<a id="a-1n"></a>得菩萨无碍解脱门。<a id="a-1o"></a>能见一切众生根器业行死此生彼。<a id="a-1p"></a>悉皆明见。<a id="a-1q"></a>此是修行住。<a id="a-1r"></a>于此三种住中。<a id="a-1s"></a>明得出缠心自在故。<a id="a-1t"></a>总以十信心。<a id="a-1u"></a>自信一切三界分别无明是根本不动智佛。<a id="a-1v"></a>于初发心住中。<a id="a-1w"></a>以自在决定解力信眼清净智光。<a id="a-1x"></a>照耀普观境界。<a id="a-1y"></a>离一切障契会悟入十住初心。<a id="a-1z"></a>以随位进修中安立五十个佛果次第法门方便。<a id="a-20"></a>皆不动智以为根本。<a id="a-21"></a>已上初发心住治地住修行住。<a id="a-22"></a>明得十住中出缠心胜。<a id="a-23"></a>是故善财三善知识。<a id="a-24"></a>皆是比丘。<a id="a-25"></a>明离缠解脱。<a id="a-26"></a>表此三住位中行相故。<a id="a-27"></a>第四生贵住。<a id="a-28"></a>明对治世间法则及生死烦阓不自在障令自在故。<a id="a-29"></a>即如善财于市肆之上见弥伽长者说轮字经。<a id="a-2A"></a>即表生死市廛闹而常寂。<a id="a-2B"></a>于一一字犹如车轮。<a id="a-2C"></a>一多圆满互体相成。<a id="a-2D"></a>又如帝释宝网互为缘起。<a id="a-2E"></a>映彻重重。<a id="a-2F"></a>一字之中有无尽字句。<a id="a-2G"></a>为世间名句文身。<a id="a-2H"></a>引诸未学以成教轨。<a id="a-2I"></a>即俗士弥伽以成其行。<a id="a-2J"></a>为令得出世心。<a id="a-2K"></a>后须明世间静乱缘起生死之性万法无生无灭。<a id="a-2L"></a>及世间名字义理一切众生语言互相成就。<a id="a-2M"></a>如古者伏义之类是也。<a id="a-2N"></a>第五具足方便住。<a id="a-2O"></a>对治真俗身边二见。<a id="a-2P"></a>令大智境界不自在障故。<a id="a-2Q"></a>如善财见解脱长者入三昧。<a id="a-2R"></a>名普摄一切佛刹无边陀罗尼。<a id="a-2S"></a>十方各现十佛刹微尘数佛国土海。<a id="a-2T"></a>清净庄严总在身中。<a id="a-2U"></a>即明一切众生身总含无边佛刹体相无碍。<a id="a-2V"></a>为明真俗色相皆如光影互相容故。<a id="a-2W"></a>无中边故。<a id="a-2X"></a>欲令六十二见无边诸见性解脱故。<a id="a-2Y"></a>第六正心住。<a id="a-2Z"></a>对治智慧寂用不自在障。<a id="a-2a"></a>即如善财见海幢比丘。<a id="a-2b"></a>于经行地侧结跏趺坐。<a id="a-2c"></a>离出入息无别思觉。<a id="a-2d"></a>于其身上各随身分。<a id="a-2e"></a>皆出化身如云广覆。<a id="a-2f"></a>周遍十方随应所见。<a id="a-2g"></a>此明寂用无碍故。<a id="a-2h"></a>已上总明世间出世间和会皆解脱故。<a id="a-2i"></a>如是已后四波罗蜜。<a id="a-2j"></a>入俗行悲令自在故。<a id="a-2k"></a>第七不退住。<a id="a-2l"></a>治大慈大悲同行摄生不圆满自在障。<a id="a-2m"></a>令圆满故。<a id="a-2n"></a>即如善财于普庄严园见休舍优婆夷。<a id="a-2o"></a>谓善财言。<a id="a-2p"></a>我有八万四千那由他同行眷属。<a id="a-2q"></a>常居此园。<a id="a-2r"></a>明大悲位中行方便波罗蜜。<a id="a-2s"></a>同于八万四千。<a id="a-2t"></a>不可说一切众生烦恼。<a id="a-2u"></a>总共同事教化利益。<a id="a-2v"></a>经云。<a id="a-2w"></a>其余众生住此园者。<a id="a-2x"></a>亦皆普得不退转位。<a id="a-2y"></a>明能行悲智行者悉同此也。<a id="a-2z"></a>第八童真住。<a id="a-30"></a>对治处缠同事世间余习智不清净障。<a id="a-31"></a>令清净故。<a id="a-32"></a>即如善财见毗目瞿沙仙人。<a id="a-33"></a>表大智清洁无所染故。<a id="a-34"></a>休舍优婆夷与仙人住处名同。<a id="a-35"></a>俱是海潮处者。<a id="a-36"></a>明此悲智一体染而不污。<a id="a-37"></a>若随悲修智。<a id="a-38"></a>犹有习气染境之心。<a id="a-39"></a>即此第七第八两位和会一终是也。<a id="a-3A"></a>若也随智行慈无有染习。<a id="a-3B"></a>即师子幢王女慈行童女是。<a id="a-3C"></a>可以思之得见其意。<a id="a-3D"></a>第九法王子住。<a id="a-3E"></a>对治说法不自在障。<a id="a-3F"></a>令自在故。<a id="a-3G"></a>即如善财见胜热婆罗门。<a id="a-3H"></a>以蹬刀山。<a id="a-3I"></a>入于火聚。<a id="a-3J"></a>行苦行时。<a id="a-3K"></a>随天龙神人及非人来者无不获益而已。<a id="a-3L"></a>十灌顶住。<a id="a-3M"></a>对治悲智不自在清净障。<a id="a-3N"></a>令得清净故。<a id="a-3O"></a>即如善财见师子幢王女慈行童女。<a id="a-3P"></a>王者智自在故。<a id="a-3Q"></a>女者表随悲同事无染习故。<a id="a-3R"></a>明智满从悲处世间故。<a id="a-3S"></a>即同事而无习气故。<a id="a-3T"></a>已上十种对治。<a id="a-3U"></a>皆一念心上初发心时一行之中一时之内无前后际。<a id="a-3V"></a>对治十种障法成一法心一智慧。<a id="a-3W"></a>一行之中十十无尽法门。<a id="a-3X"></a>皆以自心不动智佛为体。<a id="a-3Y"></a>以法事之中。<a id="a-3Z"></a>具此十种无尽法门同别一多自在故。<a id="a-3a"></a>以此十种对治一时令惯习自在故。<a id="a-3b"></a>不同三乘权教约劣解众生存世间三世之性说佛果在三僧祇之外。<a id="a-3c"></a>以自心根本无明分别之种。<a id="a-3d"></a>便成不动智佛。<a id="a-3e"></a>以法界体用。<a id="a-3f"></a>以为信进悟入之门。<a id="a-3g"></a>从信及入位进修。<a id="a-3h"></a>乃至经十住十行十回向十地十一地。<a id="a-3i"></a>总不离本不动智佛。<a id="a-3j"></a>不离一时一念一法一行上。<a id="a-3k"></a>而有无边无量不可说不可说法界虚空界微尘数法门。<a id="a-3l"></a>何以故。<a id="a-3m"></a>为从法界及根本不动智上为信进悟入故。<a id="a-3n"></a>法合如然故。<a id="a-3o"></a>如龙女刹那成佛。<a id="a-3p"></a>善财一生以取佛果。<a id="a-3q"></a>法界无性。<a id="a-3r"></a>生为一生。<a id="a-3s"></a>非延促生故。<a id="a-3t"></a>为法界体无情量延促长短去来今故。<a id="a-3u"></a>请有信者。<a id="a-3v"></a>应如是知。<a id="a-3w"></a>如今成佛与过去未来一切诸佛一时成佛。<a id="a-3x"></a>以法界智体无别时故。<a id="a-3y"></a>如一渧之水入大海中便同大海无新旧水故。<a id="a-3z"></a>故去情方见。<a id="a-40"></a>非识心知。<a id="a-41"></a>如三乘中。<a id="a-42"></a>十住菩萨。<a id="a-43"></a>犹受三界分段生死分。<a id="a-44"></a>学生空观对治阐提不信障。<a id="a-45"></a>十行菩萨。<a id="a-46"></a>分作法空观修自利利他行。<a id="a-47"></a>对治声闻自利障。<a id="a-48"></a>十回向菩萨。<a id="a-49"></a>作法空观。<a id="a-4A"></a>成起大悲愿力垂形六道教化众生。<a id="a-4B"></a>对治独觉自度障。<a id="a-4C"></a>此明三乘中三十心菩萨对治地前三种障。<a id="a-4D"></a>但除正使未除习气。<a id="a-4E"></a>十地菩萨断其余习。<a id="a-4F"></a>如初地菩萨。<a id="a-4G"></a>见自身真如佛性故。<a id="a-4H"></a>名见道位。<a id="a-4I"></a>从二地至七地。<a id="a-4J"></a>是修道位。<a id="a-4K"></a>犹有功用而修其行。<a id="a-4L"></a>从八地至十地。<a id="a-4M"></a>名究竟位。<a id="a-4N"></a>不假功用任运至佛果故。<a id="a-4O"></a>又如三乘中。<a id="a-4P"></a>十二住地。<a id="a-4Q"></a>一种性住。<a id="a-4R"></a>十解行是。<a id="a-4S"></a>二解行住。<a id="a-4T"></a>十回向是。<a id="a-4U"></a>三欢喜住。<a id="a-4V"></a>初地是。<a id="a-4W"></a>四增上戒住。<a id="a-4X"></a>二地是。<a id="a-4Y"></a>五增上意住。<a id="a-4Z"></a>三地是。<a id="a-4a"></a>六道品相应增上慧住。<a id="a-4b"></a>四地是。<a id="a-4c"></a>七谛相应增上慧住。<a id="a-4d"></a>五地是。<a id="a-4e"></a>八缘起相应增上慧住。<a id="a-4f"></a>六地是。<a id="a-4g"></a>九有行有开发无相住。<a id="a-4h"></a>七地是。<a id="a-4i"></a>十无行无开发无相住。<a id="a-4j"></a>八地是。<a id="a-4k"></a>十一无碍慧住。<a id="a-4l"></a>九地是。<a id="a-4m"></a>十二最上菩萨住。<a id="a-4n"></a>十地是。<a id="a-4o"></a>又如三乘中地前三贤菩萨。<a id="a-4p"></a>得伏忍。<a id="a-4q"></a>十地与佛地得寂灭忍。<a id="a-4r"></a>又望胜鬘经。<a id="a-4s"></a>罗汉辟支佛净土菩萨总是伏忍。<a id="a-4t"></a>以空观现行十使不起。<a id="a-4u"></a>为不识无明住地烦恼。<a id="a-4v"></a>故名不识。<a id="a-4w"></a>云何名断烦恼。<a id="a-4x"></a>但伏现行不起。<a id="a-4y"></a>得三种意生身。<a id="a-4z"></a>受三界外变易生死。<a id="a-50"></a>如是菩萨为行六波罗蜜得六神通。<a id="a-51"></a>福德神通并服人天唯非修佛果法界门故。<a id="a-52"></a>是门外三车仍在草庵声闻辟支佛三乘菩萨。<a id="a-53"></a>不同其德出三界行六神通。<a id="a-54"></a>名相似。<a id="a-55"></a>六波罗蜜功德果报不同故。<a id="a-56"></a>如是三乘六通菩萨等。<a id="a-57"></a>于大方广佛华严经不闻不信。<a id="a-58"></a>如此经云。<a id="a-59"></a>设有菩萨经无量亿那由他劫修六波罗蜜得六神通。<a id="a-5A"></a>犹不闻此华严经典。<a id="a-5B"></a>犹名假名菩萨。<a id="a-5C"></a>不真菩萨。<a id="a-5D"></a>设复闻时不入。<a id="a-5E"></a>如法华亦然。<a id="a-5F"></a>如三乘中三种意生身者。<a id="a-5G"></a>一初二三地名三摩跋提乐法意生身。<a id="a-5H"></a>二四五六地名觉法自性意生身。<a id="a-5I"></a>三七八九十地名种类俱生无行作意生身。<a id="a-5J"></a>欲广引云云自有三乘教自明。<a id="a-5K"></a>约会对治如是。<a id="a-5L"></a>如此一乘教。<a id="a-5M"></a>都无如上三乘之趣。<a id="a-5N"></a>以为根本无明住地烦恼。<a id="a-5O"></a>便为一切诸佛不动智一切众生皆自有之。<a id="a-5P"></a>只为智体无性无依。<a id="a-5Q"></a>不能自了会缘方了。<a id="a-5R"></a>云何为会缘。<a id="a-5S"></a>有三种缘。<a id="a-5T"></a>一会苦缘。<a id="a-5U"></a>遇苦方能发心。<a id="a-5V"></a>二会乐缘。<a id="a-5W"></a>久处人天内心明慧达世乐果生死无常方始求真。<a id="a-5X"></a>三见佛及一乘菩萨而求能发心。<a id="a-5Y"></a>求佛种智。<a id="a-5Z"></a>以会三缘。<a id="a-5a"></a>近正善知友。<a id="a-5b"></a>而能自觉无明本是佛智。<a id="a-5c"></a>三乘同然。<a id="a-5d"></a>为意乐浅深各别。<a id="a-5e"></a>以因本智上而生信心。<a id="a-5f"></a>约本智而为悟入。<a id="a-5g"></a>以不离本智故。<a id="a-5h"></a>于初发心住即五位齐周。<a id="a-5i"></a>虽列十住十行十回向十地十一地行位法门进修轨度。<a id="a-5j"></a>如王宝印一印无差。<a id="a-5k"></a>以一心大智之印。<a id="a-5l"></a>印无始三世。<a id="a-5m"></a>总在一时。<a id="a-5n"></a>无边诸法智印咸遍。<a id="a-5o"></a>以智等诸佛故。<a id="a-5p"></a>以智等众生心故。<a id="a-5q"></a>以智等诸法故。<a id="a-5r"></a>以智无中边表里三世长短近远故。<a id="a-5s"></a>为智过虚空量故。<a id="a-5t"></a>如世虚空无所了知。<a id="a-5u"></a>如无分别智虚空。<a id="a-5v"></a>一念而能分别过虚空法门。<a id="a-5w"></a>是故经言。<a id="a-5x"></a>一切虚空犹可量。<a id="a-5y"></a>诸佛境界不可说。<a id="a-5z"></a>以是义故。<a id="a-60"></a>以自心根本无明体用。<a id="a-61"></a>而见不动智与一切诸佛。<a id="a-62"></a>及以一切众生同一体性同一境界同一智海。<a id="a-63"></a>以是发心之初住佛种智家故。<a id="a-64"></a>才发心时即于十方现身成佛。<a id="a-65"></a>如初发心功德品自明。<a id="a-66"></a>以是义故。<a id="a-67"></a>于此十住位中入初发心住者。<a id="a-68"></a>住一切诸佛智慧大悲海境界中。<a id="a-69"></a>住即五位通修。<a id="a-6A"></a>以初住及十地不离一佛智慧境界故。<a id="a-6B"></a>但明生熟惯习胜劣。<a id="a-6C"></a>安立住地之名。<a id="a-6D"></a>为智体之中非三世情摄故。<a id="a-6E"></a>一如龙女一刹那之际已具三生普贤行满佛果亦就。<a id="a-6F"></a>如文殊师利菩萨颂云。<a id="a-6G"></a>一念普观无量劫。<a id="a-6H"></a>无去无来亦无住。<a id="a-6I"></a>如是了知三世事。<a id="a-6J"></a>超诸方便成十力。<a id="a-6K"></a>明知三乘三祇出世成佛是权方便教。<a id="a-6L"></a>此教约实法。<a id="a-6M"></a>不说以愿力成佛等事。<a id="a-6N"></a>设以愿力成行。<a id="a-6O"></a>还以约实成佛。<a id="a-6P"></a>不说以愿力暂成故。<a id="a-6Q"></a>是故当知从十住中初入位菩萨即五位通修。<a id="a-6R"></a>为十住行相通有十行十回向十地等法门故如十住中七八两住。<a id="a-6S"></a>还修悲智。<a id="a-6T"></a>九住中是法师位。<a id="a-6U"></a>中悲智圆满。<a id="a-6V"></a>如是五位行相相似故。<a id="a-6W"></a>如善财十住中善知识。<a id="a-6X"></a>一一智慧境界皆悉无极。<a id="a-6Y"></a>但为约法身大智大悲之上法具无尽。<a id="a-6Z"></a>须当安立五位行门。<a id="a-6a"></a>总是一心一智一时智等遍满所行之道。<a id="a-6b"></a>是故起信进修行者。<a id="a-6c"></a>于大智境界。<a id="a-6d"></a>莫作三世远近延促之见。<a id="a-6e"></a>违智境界故。<a id="a-6f"></a>失本大智之境。<a id="a-6g"></a>逐情识故。<a id="a-6h"></a>随相转故。<a id="a-6i"></a>此会第四断惑次第竟。<a id="a-6j"></a>如此五位断惑次第。<a id="a-6k"></a>如空无时。<a id="a-6l"></a>如圆镜顿照。<a id="a-6m"></a>如摩尼宝能同众色。<a id="a-6n"></a>如一渧之水入大海中等同无二。<a id="a-6o"></a>以大智慧之圆镜普印诸作。<a id="a-6p"></a>莫不皆成无作用之大用故。<a id="a-6q"></a>无三世之一时故。</p>
  <p id="a6r">五随文释义者。<a id="a-6s"></a>长科为六段。<a id="a-6t"></a>第一从尔时法慧菩萨已下至彼菩萨住我今当说。<a id="a-6u"></a>此一段经有十九行半经。<a id="a-6v"></a>明法慧菩萨入定诸佛加持分。<a id="a-6w"></a>第二从出定后。<a id="a-6x"></a>明正说十种住名目分。<a id="a-6y"></a>第三有十法。<a id="a-6z"></a>明正说发心之因分。<a id="a-70"></a>第四有十法。<a id="a-71"></a>明初发心所缘如来十种胜智分。<a id="a-72"></a>第五明说教威感大地震动分。<a id="a-73"></a>第六明以偈叹法分。<a id="a-74"></a>第一从法慧菩萨入定诸佛加持分中于中大意有十。<a id="a-75"></a>一释菩萨名。<a id="a-76"></a>二明入三昧之意。<a id="a-77"></a>三明三昧之力。<a id="a-78"></a>四明十方佛来现其前与法慧同号。<a id="a-79"></a>五明十方佛与力共加。<a id="a-7A"></a>六明毗卢遮那如来往昔愿力使然。<a id="a-7B"></a>七明法慧菩萨自善根力能入三昧。<a id="a-7C"></a>八明入定因缘。<a id="a-7D"></a>九明十方诸佛与智。<a id="a-7E"></a>十明法慧出定演说十种住门。<a id="a-7F"></a>一释菩萨名者。<a id="a-7G"></a>如十信位中菩萨名者下名悉同。<a id="a-7H"></a>名之为首。<a id="a-7I"></a>为明信心以信为首。<a id="a-7J"></a>此十住位中。<a id="a-7K"></a>已生诸佛智慧家故。<a id="a-7L"></a>下名悉同。<a id="a-7M"></a>名之为慧。<a id="a-7N"></a>明入圣法流中得佛智慧同佛知见善简正邪契会正法。<a id="a-7O"></a>名之法慧也。<a id="a-7P"></a>自己不能同诸佛智慧知见者。<a id="a-7Q"></a>自邪未明焉能简他邪见也。<a id="a-7R"></a>是故此位能同一切诸佛知见故。<a id="a-7S"></a>得一切同名法慧佛而现其前。<a id="a-7T"></a>以为印信定其诠表也。<a id="a-7U"></a>以与十方诸佛智慧同故。<a id="a-7V"></a>二明入三昧之意者。<a id="a-7W"></a>如十信位中。<a id="a-7X"></a>且以生灭心。<a id="a-7Y"></a>信自心所有无始无明能分别心。<a id="a-7Z"></a>便即信为自心根本不动智佛。<a id="a-7a"></a>未有方便三昧合其体用故。<a id="a-7b"></a>是故十信位中十个世界。<a id="a-7c"></a>皆名为色。<a id="a-7d"></a>为十信未入法性之流以生灭心而信解故。<a id="a-7e"></a>故十个世界名之为色。<a id="a-7f"></a>如此十住位中。<a id="a-7g"></a>以方便三昧无沉掉心能现自体无生灭智慧故。<a id="a-7h"></a>是故一切修道者。<a id="a-7i"></a>初以闻解信入。<a id="a-7j"></a>次以无思契同。<a id="a-7k"></a>依本无作用之本智慧故。<a id="a-7l"></a>须入三昧。<a id="a-7m"></a>以净攀缘染习力故无作真智方明现故。<a id="a-7n"></a>以是义故须入三昧。<a id="a-7o"></a>三者云正。<a id="a-7p"></a>昧云定也。<a id="a-7q"></a>总云正定。<a id="a-7r"></a>正定者无沉掉也。<a id="a-7s"></a>无思所觉境也。<a id="a-7t"></a>亦无摄持伏灭心也。<a id="a-7u"></a>无欣无厌。<a id="a-7v"></a>任性无思。<a id="a-7w"></a>任理不作。<a id="a-7x"></a>智自明矣。<a id="a-7y"></a>是名方便。<a id="a-7z"></a>是名无量。<a id="a-80"></a>以净无量妄想故。<a id="a-81"></a>不可以情量思度所知故。<a id="a-82"></a>故名无量方便三昧。<a id="a-83"></a>三者正也。<a id="a-84"></a>昧之云定。<a id="a-85"></a>明情识昧正智自明。<a id="a-86"></a>如色无色界三昧。<a id="a-87"></a>皆以息想虑而得之。<a id="a-88"></a>声闻缘觉三昧。<a id="a-89"></a>修厌患观而对治。<a id="a-8A"></a>乐观空而灭悲智。<a id="a-8B"></a>以寂灭为乐。<a id="a-8C"></a>权教菩萨乐观空而行六度。<a id="a-8D"></a>离苦本而生净国。<a id="a-8E"></a>设有住此界者。<a id="a-8F"></a>言留惑而化众生。<a id="a-8G"></a>皆非法尔合然无出没故。<a id="a-8H"></a>以此义故。<a id="a-8I"></a>此方便三昧者。<a id="a-8J"></a>为一切众生迷法界体用。<a id="a-8K"></a>五欲情生。<a id="a-8L"></a>以不造作心现本智故。<a id="a-8M"></a>便将根本定体净所妄情。<a id="a-8N"></a>名为方便。<a id="a-8O"></a>非是别于真外别有假安立之定名为方便。<a id="a-8P"></a>譬如以水精宝能清浊水。<a id="a-8Q"></a>为珠净缘现本净水。<a id="a-8R"></a>非是珠能作得净水。<a id="a-8S"></a>方便三昧亦复如是。<a id="a-8T"></a>为以万法无作本自净缘现得本自无作智慧力故。<a id="a-8U"></a>故名方便。<a id="a-8V"></a>但人天外道三乘所有因果。<a id="a-8W"></a>皆有所作。<a id="a-8X"></a>以此所生皆有处所。<a id="a-8Y"></a>皆有果报广狭净秽差别等事。<a id="a-8Z"></a>于此华严一乘法门。<a id="a-8a"></a>以无住无作任性法门。<a id="a-8b"></a>所有其生无依智无依止心。<a id="a-8c"></a>约智生身称真法界。<a id="a-8d"></a>于一切众生前对现色身。<a id="a-8e"></a>然其体相无有去来。<a id="a-8f"></a>然亦不作神通变化之事。<a id="a-8g"></a>虽然普现三世一切业果。<a id="a-8h"></a>在刹那之中。<a id="a-8i"></a>然亦不住三世远近及刹那之见。<a id="a-8j"></a>于此经所作三昧智慧一切愿行。<a id="a-8k"></a>总是任理智之运。<a id="a-8l"></a>为非有修欣厌之法也。<a id="a-8m"></a>三明三昧之力者。<a id="a-8n"></a>其力有五。<a id="a-8o"></a>一定体能净欲遍周力。<a id="a-8p"></a>二定能显智慧同佛力。<a id="a-8q"></a>三定能同佛身相名号现前力。<a id="a-8r"></a>四定能契佛所知见得诸佛共所加持力。<a id="a-8s"></a>五定能生在如来家为真佛子住佛智慧家力。<a id="a-8t"></a>一定体能净欲遍周力者。<a id="a-8u"></a>为以此无作定体而能净诸欲。<a id="a-8v"></a>忘心身同于虚空无表里。<a id="a-8w"></a>遍周虚空法界故。<a id="a-8x"></a>二定能显智慧同佛力者。<a id="a-8y"></a>为无作用定能现无作用自然慧故。<a id="a-8z"></a>为一切众生皆具足如来自然智慧。<a id="a-90"></a>为迷境情起缘五欲心障故。<a id="a-91"></a>以修无作定为方便。<a id="a-92"></a>佛智自然智便现故。<a id="a-93"></a>三定能同佛身相名号现前力者。<a id="a-94"></a>为以无作定显得自法身智身无作白净无垢与一切诸佛法身智慧合故。<a id="a-95"></a>是故十方各千佛刹微尘数诸佛。<a id="a-96"></a>同名法慧。<a id="a-97"></a>而现其前。<a id="a-98"></a>以智慧契会同佛知见故。<a id="a-99"></a>是故皆佛号与自己同名为法慧。<a id="a-9A"></a>云十方各千佛刹微尘为数量者。<a id="a-9B"></a>为明随位进修智慧遍周升降之数。<a id="a-9C"></a>十行之中云万佛刹尘。<a id="a-9D"></a>十回向位中云百万佛刹微尘。<a id="a-9E"></a>以彰智慧升进。<a id="a-9F"></a>为对迷时即不可说刹尘烦恼。<a id="a-9G"></a>为对悟时即不可说刹尘佛国及佛智慧也。<a id="a-9H"></a>四定能契佛所知见得诸佛共所加持力者。<a id="a-9I"></a>诸佛加持有七。<a id="a-9J"></a>一同名号加持。<a id="a-9K"></a>令不疑故。<a id="a-9L"></a>二言赞加持。<a id="a-9M"></a>令入位者心安隐故。<a id="a-9N"></a>三毗卢遮那师弟加持。<a id="a-9O"></a>彰本愿故。<a id="a-9P"></a>四神力加持。<a id="a-9Q"></a>与本师会同本神智慧故。<a id="a-9R"></a>五自善根力加持。<a id="a-9S"></a>以自修方便定显本智慧故。<a id="a-9T"></a>六得十方同号佛皆与十种智力加持。<a id="a-9U"></a>以说法同诸如来辩无碍故。<a id="a-9V"></a>七得十方同号诸佛手摩其顶加持。<a id="a-9W"></a>明至佛知见之顶许可不谬故。<a id="a-9X"></a>有是七种加持也。<a id="a-9Y"></a>五定能生在如来家为真佛子住佛智慧家力者。<a id="a-9Z"></a>为以无作定体显本智慧同诸如来解脱智慧故。<a id="a-9a"></a>第二从出定后。<a id="a-9b"></a>明正说十种住名目分者。<a id="a-9c"></a>于此分中义分。<a id="a-9d"></a>为三段。<a id="a-9e"></a>第一有十法明正说发心因。<a id="a-9f"></a>即是见佛身色端严。<a id="a-9g"></a>或闻教诫等是。<a id="a-9h"></a>第二有十法。<a id="a-9i"></a>明初发心住所缘如来十种胜智。<a id="a-9j"></a>并取此位十法。<a id="a-9k"></a>至下十住之终。<a id="a-9l"></a>总有二百个法门。<a id="a-9m"></a>共成十住之位。<a id="a-9n"></a>一一住内皆有二十个法门。<a id="a-9o"></a>十法以成当位之门。<a id="a-9p"></a>十法以为升进之行。<a id="a-9q"></a>经文自具不烦更释。<a id="a-9r"></a>第三约知分剂以行行之。<a id="a-9s"></a>第五明说教威感大地震动。<a id="a-9t"></a>从此段中科为七段。<a id="a-9u"></a>一明大地六种十八相动。<a id="a-9v"></a>二明天雨十种供养。<a id="a-9w"></a>三明总结十方同说。<a id="a-9x"></a>四明十方威感远近。<a id="a-9y"></a>五明十方同号菩萨咸来作证。<a id="a-9z"></a>六明十方佛果名妙法。<a id="a-A0"></a>此明从妙慧而说此法。<a id="a-A1"></a>七明法慧承威说颂。<a id="a-A2"></a>第七明承威说颂者。<a id="a-A3"></a>于此段中总有二百行颂。<a id="a-A4"></a>以叹十住位中二百个法门。<a id="a-A5"></a>文自具足。<a id="a-A6"></a>不烦更释也。<a id="a-A7"></a>如灌顶住者。<a id="a-A8"></a>如将净水从顶而灌遍身而下如此位菩萨。<a id="a-A9"></a>以法界智无中边体等虚空界。<a id="a-AA"></a>以对现一切众生宜应现前身一时等雨法雨无不灌注故。<a id="a-AB"></a>故名灌顶住。<a id="a-AC"></a>亦为登此位时。<a id="a-AD"></a>十方诸佛手灌其顶。<a id="a-AE"></a>亦名灌顶住。</p>
 </body>
</html>