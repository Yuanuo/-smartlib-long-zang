<!doctype html>
<html id="z3IBWZk1NH" data-ver="1315">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">摩诃止观卷第四上</h1>
  <p id="a2">第六明方便者。<a id="a-3"></a>方便名善巧。<a id="a-4"></a>善巧修行以微少善根。<a id="a-5"></a>能令无量行成解发入菩萨位。<a id="a-6"></a>大论云。<a id="a-7"></a>能以少施少戒出过声闻辟支佛上。<a id="a-8"></a>即此义也。<a id="a-9"></a>又方便者众缘和合也。<a id="a-A"></a>以能和合成因。<a id="a-B"></a>亦能和合取果。<a id="a-C"></a>大品经言。<a id="a-D"></a>如来身者不从一因一缘生。<a id="a-E"></a>从无量功德生如来身。<a id="a-F"></a>显此巧能故论方便。<a id="a-G"></a>若依渐次即有四种方便。<a id="a-H"></a>方便各有远近。<a id="a-I"></a>如阿毗昙明五停心为远。<a id="a-J"></a>四善根为近。<a id="a-K"></a>通别方便例可意知。<a id="a-L"></a>圆教以假名五品观行等位去真犹遥。<a id="a-M"></a>名远方便。<a id="a-N"></a>六根清净相似邻真。<a id="a-O"></a>名近方便。<a id="a-P"></a>今就五品之前假名位中。<a id="a-Q"></a>复论远近。<a id="a-R"></a>二十五法为远方便。<a id="a-S"></a>十种境界为近方便。<a id="a-T"></a>横竖该罗十观具足。<a id="a-U"></a>成观行位能发真似。<a id="a-V"></a>名近方便。<a id="a-W"></a>今释远方便略为五。<a id="a-X"></a>一具五缘。<a id="a-Y"></a>二呵五欲。<a id="a-Z"></a>三弃五盖。<a id="a-a"></a>四调五事。<a id="a-b"></a>五行五法。<a id="a-c"></a>夫道不孤运弘之在人。<a id="a-d"></a>人弘胜法假缘进道。<a id="a-e"></a>所以须具五缘。<a id="a-f"></a>缘力既具当割诸嗜欲。<a id="a-g"></a>嗜欲外屏当内净其心。<a id="a-h"></a>其心若寂当调试五事。<a id="a-i"></a>五事调已行于五法。<a id="a-j"></a>必至所在。<a id="a-k"></a>譬如陶师若欲得器。<a id="a-l"></a>先择良处。<a id="a-m"></a>无砂无卤草水丰便可立作所。<a id="a-n"></a>次息余际务。<a id="a-o"></a>际务不静安得就功。<a id="a-p"></a>虽息外缘身内有疾云何执作。<a id="a-q"></a>身虽康壮泥轮不调不成器物。<a id="a-r"></a>上缘虽整不专于业。<a id="a-s"></a>废不相续永无办理。<a id="a-t"></a>止观五缘亦复如是。<a id="a-u"></a>有待之身必假资藉如彼好处。<a id="a-v"></a>呵厌尘欲如断外缘。<a id="a-w"></a>弃绝五盖如治内疾。<a id="a-x"></a>调适五事如学轮绳。<a id="a-y"></a>行于五法如作不废。<a id="a-z"></a>世间浅事非缘不合。<a id="a-10"></a>何况出世之道。<a id="a-11"></a>若无弄引何易可阶。<a id="a-12"></a>故历二十五法约事为观。<a id="a-13"></a>调粗入细检散令静故为止观远方便也。<a id="a-14"></a>此五法三科出大论。<a id="a-15"></a>一种出禅经。<a id="a-16"></a>一是诸禅师立。<a id="a-17"></a>一具五缘者。<a id="a-18"></a>一持戒清净。<a id="a-19"></a>二衣食具足。<a id="a-1A"></a>三闲居静处。<a id="a-1B"></a>四息诸缘务。<a id="a-1C"></a>五得善知识。<a id="a-1D"></a>禅经云。<a id="a-1E"></a>四缘虽具足开导由良师。<a id="a-1F"></a>故用五法为入道梯蹬。<a id="a-1G"></a>一阙则妨事。<a id="a-1H"></a>释此具如次第禅门。</p>
  <p id="a1I">○此中明持戒清净。<a id="a-1J"></a>即四意。<a id="a-1K"></a>一列戒名。<a id="a-1L"></a>二明持戒。<a id="a-1M"></a>三明犯戒。<a id="a-1N"></a>四明忏净。<a id="a-1O"></a>列名者。<a id="a-1P"></a>经论出处甚多。<a id="a-1Q"></a>且依释论有十种戒。<a id="a-1R"></a>所谓不缺。<a id="a-1S"></a>不破。<a id="a-1T"></a>不穿。<a id="a-1U"></a>不杂。<a id="a-1V"></a>随道。<a id="a-1W"></a>无著。<a id="a-1X"></a>智所赞。<a id="a-1Y"></a>自在。<a id="a-1Z"></a>随定。<a id="a-1a"></a>具足。<a id="a-1b"></a>此十通用性戒为根本。<a id="a-1c"></a>大论云。<a id="a-1d"></a>性戒者是尸罗身口等八种。<a id="a-1e"></a>谓身三口四更加不饮酒。<a id="a-1f"></a>是净命防意地。<a id="a-1g"></a>又云。<a id="a-1h"></a>十善是尸罗。<a id="a-1i"></a>佛不出世世常有之。<a id="a-1j"></a>故名旧戒。<a id="a-1k"></a>佛不出世凡夫亦修八禅。<a id="a-1l"></a>故名旧定。<a id="a-1m"></a>外道邪见六十二等旧医乳药名为旧慧。<a id="a-1n"></a>常途云。<a id="a-1o"></a>无客定无漏导八禅耳。<a id="a-1p"></a>今难此语。<a id="a-1q"></a>亦应无漏导十善也。<a id="a-1r"></a>戒慧既有客法。<a id="a-1s"></a>定何独无。<a id="a-1t"></a>今用三归五戒二百五十。<a id="a-1u"></a>为客戒。<a id="a-1v"></a>根本十种得戒人者。<a id="a-1w"></a>如佛自言善来比丘。<a id="a-1x"></a>自然已得具足戒。<a id="a-1y"></a>如摩诃迦葉自誓因缘得具足戒。<a id="a-1z"></a>如憍陈如见谛故受具足戒。<a id="a-20"></a>如波阇波提比丘尼。<a id="a-21"></a>以八敬法受具足戒。<a id="a-22"></a>如达磨提那比丘尼遣信受具足戒。<a id="a-23"></a>如须陀耶沙弥论义受具足戒。<a id="a-24"></a>如耶舍比丘等善来受具足戒。<a id="a-25"></a>如跋陀罗波楞伽加三归受具足戒。<a id="a-26"></a>如边地第五律师受具足戒。<a id="a-27"></a>中国十人白四羯磨受具足戒。<a id="a-28"></a>客戒人也。<a id="a-29"></a>根本净禅观练熏。<a id="a-2A"></a>修为客定。<a id="a-2B"></a>四谛慧为客慧。<a id="a-2C"></a>佛出方有也。<a id="a-2D"></a>性戒者。<a id="a-2E"></a>莫问受与不受犯即是罪。<a id="a-2F"></a>受与不受持即是善。<a id="a-2G"></a>若受戒持生福。<a id="a-2H"></a>犯获罪。<a id="a-2I"></a>不受无福。<a id="a-2J"></a>不受犯无罪。<a id="a-2K"></a>如伐草害畜罪。<a id="a-2L"></a>同。<a id="a-2M"></a>对首忏。<a id="a-2N"></a>二罪俱灭。<a id="a-2O"></a>大论解云。<a id="a-2P"></a>违无作罪同灭耳而偿命犹在。<a id="a-2Q"></a>故知受得之戒与性戒有异也。<a id="a-2R"></a>故四分问遮法云。<a id="a-2S"></a>不犯边罪不。<a id="a-2T"></a>边罪即性罪也。<a id="a-2U"></a>此罪障优婆塞戒。<a id="a-2V"></a>何况大戒。<a id="a-2W"></a>若性戒清净。<a id="a-2X"></a>是戒度根本解脱初因。<a id="a-2Y"></a>因此性戒。<a id="a-2Z"></a>得有无作受得之戒。<a id="a-2a"></a>小乘明义无作戒即是第三聚。<a id="a-2b"></a>大乘中法鼓经。<a id="a-2c"></a>但明色心无第三聚。<a id="a-2d"></a>心无尽故戒亦无尽。<a id="a-2e"></a>若就律仪戒。<a id="a-2f"></a>论无作可解。<a id="a-2g"></a>定共戒无作者与定俱发。<a id="a-2h"></a>有人言。<a id="a-2i"></a>入定时有出定时无。<a id="a-2j"></a>有人言。<a id="a-2k"></a>无作依定。<a id="a-2l"></a>定在不失。<a id="a-2m"></a>定退即谢也。<a id="a-2n"></a>道共戒无作者。<a id="a-2o"></a>此无作依道。<a id="a-2p"></a>道无失故此戒亦无失。<a id="a-2q"></a>戒定道共。<a id="a-2r"></a>通是戒名说。<a id="a-2s"></a>通以性戒为本。<a id="a-2t"></a>故经云。<a id="a-2u"></a>依因此戒。<a id="a-2v"></a>能生禅定及灭苦智慧。<a id="a-2w"></a>即此意也。</p>
  <p id="a2x">○二明持者。<a id="a-2y"></a>此十种戒摄一切戒。<a id="a-2z"></a>不缺戒者。<a id="a-30"></a>即是持于性戒乃至四重。<a id="a-31"></a>清净守护如爱明珠。<a id="a-32"></a>若毁犯者。<a id="a-33"></a>如器已缺无所堪用。<a id="a-34"></a>佛法边人非沙门释子。<a id="a-35"></a>失比丘法故称为缺。<a id="a-36"></a>不破者。<a id="a-37"></a>即是持于十三。<a id="a-38"></a>无有破损故名不破。<a id="a-39"></a>若毁犯者。<a id="a-3A"></a>如器破裂也。<a id="a-3B"></a>不穿者。<a id="a-3C"></a>是持波夜提等也。<a id="a-3D"></a>若有毁犯如器穿漏。<a id="a-3E"></a>不能受道故名为穿。<a id="a-3F"></a>不杂者。<a id="a-3G"></a>持定共戒也。<a id="a-3H"></a>虽持律仪念破戒事。<a id="a-3I"></a>名之为杂。<a id="a-3J"></a>定共持心欲念不起。<a id="a-3K"></a>故名不杂。<a id="a-3L"></a>如大经云。<a id="a-3M"></a>虽不与彼女人身合。<a id="a-3N"></a>而共言语嘲调。<a id="a-3O"></a>壁外钏声见男女相追。<a id="a-3P"></a>皆污净戒。<a id="a-3Q"></a>十住婆沙云。<a id="a-3R"></a>虽制其事。<a id="a-3S"></a>而令女人洗拭按摩。<a id="a-3T"></a>染心共语相视。<a id="a-3U"></a>或限尔许日持戒。<a id="a-3V"></a>或期后世富乐天上自恣。<a id="a-3W"></a>皆名不净。<a id="a-3X"></a>若持不杂戒。<a id="a-3Y"></a>悉无此等念也。<a id="a-3Z"></a>随道者。<a id="a-3a"></a>随顺谛理能破见惑。<a id="a-3b"></a>无著戒者。<a id="a-3c"></a>即是见真成圣。<a id="a-3d"></a>于思惟惑无所染着也。<a id="a-3e"></a>以此两戒约真谛持戒也。<a id="a-3f"></a>智所赞戒自在戒。<a id="a-3g"></a>则约菩萨化他。<a id="a-3h"></a>为佛所赞于世间中而得自在。<a id="a-3i"></a>是约俗谛论持戒也。<a id="a-3j"></a>随定具足两戒。<a id="a-3k"></a>即是随首楞严定。<a id="a-3l"></a>不起灭定现诸威仪。<a id="a-3m"></a>示十法界像导利众生。<a id="a-3n"></a>虽威仪起动而任运常静。<a id="a-3o"></a>故名堕定戒。<a id="a-3p"></a>前来诸戒律仪防止。<a id="a-3q"></a>故名不具足。<a id="a-3r"></a>中道之戒无戒不备。<a id="a-3s"></a>故名具足。<a id="a-3t"></a>此是持中道第一义谛戒也。<a id="a-3u"></a>用中道慧遍入诸法。<a id="a-3v"></a>故经云。<a id="a-3w"></a>式叉。<a id="a-3x"></a>式叉名大乘戒也。<a id="a-3y"></a>涅槃明五支戒及十种戒。<a id="a-3z"></a>义势略同。<a id="a-40"></a>设诸经论更明戒相。<a id="a-41"></a>终不出此十科。<a id="a-42"></a>束前三种戒名律仪戒。<a id="a-43"></a>秉善防恶。<a id="a-44"></a>从初根本乃至不穿纤毫清净。<a id="a-45"></a>束名律仪戒。<a id="a-46"></a>凡夫散心悉能持得此戒也。<a id="a-47"></a>次不杂一戒。<a id="a-48"></a>定法持心心不妄动。<a id="a-49"></a>身口亦寂三业皎镜。<a id="a-4A"></a>此是定共戒。<a id="a-4B"></a>入定时任运无杂。<a id="a-4C"></a>出定身口柔软亦不杂。<a id="a-4D"></a>凡夫入定则能持得也。<a id="a-4E"></a>随道戒初果见谛发真成圣。<a id="a-4F"></a>圣人所持非凡夫能持也。<a id="a-4G"></a>无著戒则三果人所持。<a id="a-4H"></a>亦非初果所持也。<a id="a-4I"></a>智赞自在。<a id="a-4J"></a>此乃菩萨利他须持此戒。<a id="a-4K"></a>则非二乘所持也。<a id="a-4L"></a>随定具足。<a id="a-4M"></a>此是大根性所持。<a id="a-4N"></a>则非六度通教菩萨所能持也。<a id="a-4O"></a>况复凡夫二乘耶。<a id="a-4P"></a>向判位高下事义不同。<a id="a-4Q"></a>理观观心论持戒者具能持得上十戒也。<a id="a-4R"></a>先束十戒为四意。<a id="a-4S"></a>前四戒。<a id="a-4T"></a>但是因缘所生法。<a id="a-4U"></a>通为观境。<a id="a-4V"></a>次二戒。<a id="a-4W"></a>即是观因缘生法即空。<a id="a-4X"></a>空观持戒也。<a id="a-4Y"></a>次两戒。<a id="a-4Z"></a>观因缘即是假。<a id="a-4a"></a>假观持戒也。<a id="a-4b"></a>次两戒。<a id="a-4c"></a>观因缘生法即是中。<a id="a-4d"></a>中观持戒也。<a id="a-4e"></a>所言观心为因缘生法者若观一念心从恶缘起。<a id="a-4f"></a>即能破根本。<a id="a-4g"></a>乃至破不杂戒。<a id="a-4h"></a>与善相违故名为恶。<a id="a-4i"></a>今以善顺之心防止恶心。<a id="a-4j"></a>能令根本乃至不杂等戒。<a id="a-4k"></a>善顺成就得无毁损。<a id="a-4l"></a>故称善心名为防止恶心既止身口亦然。<a id="a-4m"></a>防即是止善。<a id="a-4n"></a>顺即是行善。<a id="a-4o"></a>行善即是观。<a id="a-4p"></a>止善即是止。<a id="a-4q"></a>是名观因缘所生心持四种戒也。<a id="a-4r"></a>次观善恶因缘所生心即空者。<a id="a-4s"></a>如金刚般若云。<a id="a-4t"></a>若见法相者。<a id="a-4u"></a>名著我人众生寿者。<a id="a-4v"></a>若见非法相者。<a id="a-4w"></a>亦着我人众生寿者。<a id="a-4x"></a>不见法相不见非法相。<a id="a-4y"></a>如筏喻者。<a id="a-4z"></a>法尚应舍何况非法。<a id="a-50"></a>故知法与非法二皆空寂。<a id="a-51"></a>乃名持戒。<a id="a-52"></a>今云法者。<a id="a-53"></a>秖善恶两心假实之法也。<a id="a-54"></a>若见有善恶假名。<a id="a-55"></a>即是着我人众生寿者。<a id="a-56"></a>若见善恶实法。<a id="a-57"></a>亦是着我人众生寿者。<a id="a-58"></a>所言非法相者。<a id="a-59"></a>若见善恶假名是无者。<a id="a-5A"></a>亦是着我人众生寿者。<a id="a-5B"></a>若见善恶实法是无者。<a id="a-5C"></a>亦着我人众生寿者。<a id="a-5D"></a>何以故。<a id="a-5E"></a>依无起见故不应着。<a id="a-5F"></a>乃至依非有非无起见。<a id="a-5G"></a>皆名著我人众生寿者。<a id="a-5H"></a>观如是等法与非法皆即是空。<a id="a-5I"></a>由此观故能顺无漏。<a id="a-5J"></a>防止有无六十二见。<a id="a-5K"></a>故名随道戒。<a id="a-5L"></a>若重虑此观思惟纯熟。<a id="a-5M"></a>历缘对境。<a id="a-5N"></a>于一切色声皆悉即空。<a id="a-5O"></a>名无著戒。<a id="a-5P"></a>防止思惑善顺真谛。<a id="a-5Q"></a>是名观因缘心即空持二种戒也。<a id="a-5R"></a>次观因缘心即是假者。<a id="a-5S"></a>知心非心法亦非法。<a id="a-5T"></a>而不永滞非心非法。<a id="a-5U"></a>以道种方便。<a id="a-5V"></a>无所有中立心立法。<a id="a-5W"></a>拔出诸心数法。<a id="a-5X"></a>导利众生为智所赞。<a id="a-5Y"></a>虽广分别无量心法。<a id="a-5Z"></a>但有名字如虚空相。<a id="a-5a"></a>不生爱着惑相不拘。<a id="a-5b"></a>名为自在。<a id="a-5c"></a>如此假观。<a id="a-5d"></a>防止无知善顺俗理。<a id="a-5e"></a>防边论止顺边论观。<a id="a-5f"></a>即是假观持两戒也。<a id="a-5g"></a>次观因缘生心即中者。<a id="a-5h"></a>观于心性毕竟寂灭。<a id="a-5i"></a>心本非空亦复非假。<a id="a-5j"></a>非假故非世间。<a id="a-5k"></a>非空故非出世间。<a id="a-5l"></a>非贤圣法非凡夫法。<a id="a-5m"></a>二边寂静名为心性。<a id="a-5n"></a>能如是观。<a id="a-5o"></a>名为上定。<a id="a-5p"></a>心在此定即首楞严。<a id="a-5q"></a>本寂不动。<a id="a-5r"></a>双照二谛现诸威仪。<a id="a-5s"></a>随如是定无不具足。<a id="a-5t"></a>如是观心防止二边无明诸恶。<a id="a-5u"></a>善顺中道一实之理。<a id="a-5v"></a>防边论止顺边论观。<a id="a-5w"></a>此名即中而持两戒也。<a id="a-5x"></a>故梵网云。<a id="a-5y"></a>戒名大乘名第一义光。<a id="a-5z"></a>非青黄赤白。<a id="a-60"></a>戒名为孝孝名为顺。<a id="a-61"></a>孝即止善顺即行善。<a id="a-62"></a>如此戒者。<a id="a-63"></a>本师所诵我亦如是诵。<a id="a-64"></a>当知中道妙观戒之正体。<a id="a-65"></a>上品清净究竟持戒。<a id="a-66"></a>十住广说云。<a id="a-67"></a>若无我我所。<a id="a-68"></a>远离诸戏论一切无所有。<a id="a-69"></a>是名上尸罗。<a id="a-6A"></a>故净名云。<a id="a-6B"></a>罪性不在内亦不在外。<a id="a-6C"></a>亦不在两中间。<a id="a-6D"></a>如其心然罪垢亦然。<a id="a-6E"></a>其能如是是名善解是名奉律。<a id="a-6F"></a>即此意也。<a id="a-6G"></a>复次观心持戒即是五名。<a id="a-6H"></a>所以者何。<a id="a-6I"></a>防止是戒义。<a id="a-6J"></a>观亦如是。<a id="a-6K"></a>三观名能防三惑名所防。<a id="a-6L"></a>如此防止义遍法界。<a id="a-6M"></a>不局在身口(云云)。<a id="a-6N"></a>又毗尼名灭灭身口诸非。<a id="a-6O"></a>故今观心亦名为灭。<a id="a-6P"></a>即空之观能灭见思之非。<a id="a-6Q"></a>即假观能灭尘沙之非。<a id="a-6R"></a>即中观能灭无明之非。<a id="a-6S"></a>如此论灭遍灭法界诸非。<a id="a-6T"></a>不止七支。<a id="a-6U"></a>故净名云。<a id="a-6V"></a>当直除灭勿扰其心。<a id="a-6W"></a>即此意也。<a id="a-6X"></a>又波罗提木叉名保得解脱者。<a id="a-6Y"></a>观心亦尔。<a id="a-6Z"></a>若不观三谛之理三惑保不解脱。<a id="a-6a"></a>若见三谛三惑保脱。<a id="a-6b"></a>如此解脱遍法界脱。<a id="a-6c"></a>非止解脱三途及出生死而已。<a id="a-6d"></a>又诵者。<a id="a-6e"></a>背文闇持也。<a id="a-6f"></a>今观心亦尔。<a id="a-6g"></a>三观之名诠三谛理。<a id="a-6h"></a>即是其文。<a id="a-6i"></a>知名非名研心谛理。<a id="a-6j"></a>观法相续。<a id="a-6k"></a>常自现前。<a id="a-6l"></a>不生妄念。<a id="a-6m"></a>名之为诵。<a id="a-6n"></a>如此诵者。<a id="a-6o"></a>遍法界诵非止八十诵也。<a id="a-6p"></a>又律者。<a id="a-6q"></a>诠量轻重分别犯非犯。<a id="a-6r"></a>观心亦尔。<a id="a-6s"></a>分别见思粗恶滓重。<a id="a-6t"></a>界内无知小轻。<a id="a-6u"></a>尘沙客尘横起。<a id="a-6v"></a>复为小重。<a id="a-6w"></a>根本微细。<a id="a-6x"></a>如上菩提心中已说。<a id="a-6y"></a>三观观三理是不犯。<a id="a-6z"></a>三惑障三理名为犯。<a id="a-70"></a>三药治三病。<a id="a-71"></a>诠量无谬纤毫不差。<a id="a-72"></a>又知持事戒有三品。<a id="a-73"></a>上品得天报。<a id="a-74"></a>中品得人报。<a id="a-75"></a>下品得修罗报。<a id="a-76"></a>犯上退天。<a id="a-77"></a>犯中退人。<a id="a-78"></a>犯下退修罗。<a id="a-79"></a>入三恶道。<a id="a-7A"></a>恶道又三品。<a id="a-7B"></a>轻者入饿鬼道。<a id="a-7C"></a>次者入畜生道。<a id="a-7D"></a>重者入地狱道。<a id="a-7E"></a>中品又多种。<a id="a-7F"></a>上中下下下即四天下也。<a id="a-7G"></a>上品又多种。<a id="a-7H"></a>谓三界诸天各有品秩也。<a id="a-7I"></a>又持理戒空假中三品。<a id="a-7J"></a>各有上中下。<a id="a-7K"></a>即空三品者下品为声闻。<a id="a-7L"></a>中品为缘觉。<a id="a-7M"></a>上品为通教菩萨。<a id="a-7N"></a>退则传传失也即假三品者。<a id="a-7O"></a>下品为三藏菩萨。<a id="a-7P"></a>中品为通教出假菩萨。<a id="a-7Q"></a>上品为别教菩萨。<a id="a-7R"></a>即中三品者。<a id="a-7S"></a>下品为别教菩萨。<a id="a-7T"></a>中品圆教菩萨。<a id="a-7U"></a>上品是佛。<a id="a-7V"></a>唯佛一人具净戒也。<a id="a-7W"></a>又下品为五品。<a id="a-7X"></a>中为六根清净。<a id="a-7Y"></a>上入初住。<a id="a-7Z"></a>此略就观心判其阶差。<a id="a-7a"></a>中道观心即是法界摩诃衍。<a id="a-7b"></a>遍摄一切法。<a id="a-7c"></a>可以意得。<a id="a-7d"></a>不复烦文也。<a id="a-7e"></a>私咨云。<a id="a-7f"></a>下中三品皆约发真。<a id="a-7g"></a>上品何意约真似为三品耶。<a id="a-7h"></a>答。<a id="a-7i"></a>前三道未合可得分张横辩。<a id="a-7j"></a>即中既融宜约一道竖判。<a id="a-7k"></a>又亦得约横者。<a id="a-7l"></a>别接通别圆三品(云云)。<a id="a-7m"></a>如此分别得失轻重。<a id="a-7n"></a>遍诠量法界。<a id="a-7o"></a>岂止煮烧覆障耶。<a id="a-7p"></a>观心五名宛然可见。<a id="a-7q"></a>若事中恭谨精持四戒。<a id="a-7r"></a>而其心杂念。<a id="a-7s"></a>事亦不牢。<a id="a-7t"></a>犹如坯瓶。<a id="a-7u"></a>遇爱见恶则便破坏。<a id="a-7v"></a>若能观心六种持戒。<a id="a-7w"></a>理观分明妄念不动。<a id="a-7x"></a>设遇恶缘坚固不失。<a id="a-7y"></a>理既不动事任运成。<a id="a-7z"></a>故净名云。<a id="a-80"></a>其能如是。<a id="a-81"></a>是名善解。<a id="a-82"></a>是名奉律。<a id="a-83"></a>正意在此也。<a id="a-84"></a>三明犯戒相者。<a id="a-85"></a>夫毁灭净戒不出痴爱倒见。<a id="a-86"></a>是戒怨家喻二罗刹。<a id="a-87"></a>大经云。<a id="a-88"></a>譬如有人带持浮囊渡于大海。<a id="a-89"></a>尔时海中有一罗刹来乞浮囊。<a id="a-8A"></a>初则全乞。<a id="a-8B"></a>乃至微尘悉皆不与。<a id="a-8C"></a>行人亦尔。<a id="a-8D"></a>发心秉戒誓渡生死大海。<a id="a-8E"></a>爱见罗刹乞戒浮囊。<a id="a-8F"></a>爱罗刹言。<a id="a-8G"></a>令汝安隐得入涅槃者。<a id="a-8H"></a>此以欲乐畅情称为涅槃。<a id="a-8I"></a>如饥得食如贫得宝。<a id="a-8J"></a>猕猴得酒则得安乐。<a id="a-8K"></a>安乐名涅槃。<a id="a-8L"></a>诱诳行人。<a id="a-8M"></a>若随爱转毁破四重。<a id="a-8N"></a>是全弃浮囊。<a id="a-8O"></a>是名犯相。<a id="a-8P"></a>若爱心虽起不可全弃。<a id="a-8Q"></a>何者。<a id="a-8R"></a>我今欲过生死大海。<a id="a-8S"></a>尸罗不净还堕三途。<a id="a-8T"></a>禅定智慧皆不得发。<a id="a-8U"></a>思惟是已生大怖畏。<a id="a-8V"></a>故言。<a id="a-8W"></a>汝宁杀我浮囊叵得。<a id="a-8X"></a>是名持相。<a id="a-8Y"></a>爱心复起摩触快意。<a id="a-8Z"></a>若随爱触是弃半浮囊。<a id="a-8a"></a>是名犯相。<a id="a-8b"></a>行人复念禁戒岂可输半。<a id="a-8c"></a>论其果报地狱苦恼。<a id="a-8d"></a>论其即目下意治摈。<a id="a-8e"></a>甚可羞耻。<a id="a-8f"></a>岂应如此损毁大事。<a id="a-8g"></a>是故护惜不随爱情。<a id="a-8h"></a>是名持相。<a id="a-8i"></a>爱心又起乞重方便。<a id="a-8j"></a>若毁犯者是乞手许。<a id="a-8k"></a>又毁波夜提是乞指许。<a id="a-8l"></a>又毁吉罗是乞微尘许。<a id="a-8m"></a>吉罗虽小开放逸门。<a id="a-8n"></a>微尘不多水当渐入没海而死。<a id="a-8o"></a>是为爱心破律仪戒。<a id="a-8p"></a>贪攀览五欲破定共戒。<a id="a-8q"></a>深着生死为有造业。<a id="a-8r"></a>破即空戒。<a id="a-8s"></a>不息世讥嫌无护他意。<a id="a-8t"></a>破即假戒。<a id="a-8u"></a>不信戒善与虚空等。<a id="a-8v"></a>不信此戒具足佛法。<a id="a-8w"></a>不信此戒毕竟清净破中道戒。<a id="a-8x"></a>此例可解(云云)。<a id="a-8y"></a>次见罗刹乞浮囊者。<a id="a-8z"></a>若为财色而毁戒者。<a id="a-90"></a>如前所说。<a id="a-91"></a>触人皆尔。<a id="a-92"></a>此名已起之恶。<a id="a-93"></a>为除断故一心勤精进。<a id="a-94"></a>若见心猛利于所计法而起罪过。<a id="a-95"></a>此是解僻。<a id="a-96"></a>名未生之恶。<a id="a-97"></a>为不生故一心勤精进。<a id="a-98"></a>此见虽未起。<a id="a-99"></a>若修得少禅无好师友。<a id="a-9A"></a>即生念着而起过患。<a id="a-9B"></a>佛在世一比丘得四禅谓为四果。<a id="a-9C"></a>临终见中阴起即谤佛云。<a id="a-9D"></a>罗汉不生今那得生。<a id="a-9E"></a>阿难问佛。<a id="a-9F"></a>此人命过今生何处。<a id="a-9G"></a>佛言。<a id="a-9H"></a>已堕地狱。<a id="a-9I"></a>虽持戒得有漏禅。<a id="a-9J"></a>是亦不可信。<a id="a-9K"></a>佛在世尚尔。<a id="a-9L"></a>况末代痴人罪着深重。<a id="a-9M"></a>故大虚空藏经云。<a id="a-9N"></a>若起恶见。<a id="a-9O"></a>名第三波罗夷。<a id="a-9P"></a>云何恶见。<a id="a-9Q"></a>或得空解发少智慧。<a id="a-9R"></a>师心自树谓证无生。<a id="a-9S"></a>见心既强。<a id="a-9T"></a>能破诸法无佛无众生。<a id="a-9U"></a>拨世因果出世因果。<a id="a-9V"></a>法华云。<a id="a-9W"></a>或食人肉。<a id="a-9X"></a>或复啖狗。<a id="a-9Y"></a>即此义也。<a id="a-9Z"></a>破正见威仪净命。<a id="a-9a"></a>起于平等无分别见。<a id="a-9b"></a>何者有罪。<a id="a-9c"></a>何者非罪。<a id="a-9d"></a>若有分别分别即碍。<a id="a-9e"></a>碍即非真。<a id="a-9f"></a>于贪欲中。<a id="a-9g"></a>莫生怖碍。<a id="a-9h"></a>无怖碍即是菩提。<a id="a-9i"></a>谓此是实余皆妄语。<a id="a-9j"></a>又值恶师为说恶法见毒转炽。<a id="a-9k"></a>邪鬼入心邪解更甚。<a id="a-9l"></a>猖狂颠倒无种不为。<a id="a-9m"></a>见慢峨嵯陵蔑一切。<a id="a-9n"></a>见行善者谓有所得。<a id="a-9o"></a>欺之如土。<a id="a-9p"></a>由是见故浮囊全去。<a id="a-9q"></a>设不全去者。<a id="a-9r"></a>即思惟言。<a id="a-9s"></a>理虽如此我未能见。<a id="a-9t"></a>何容顿弃惜犹不与。<a id="a-9u"></a>见心复起一切法空。<a id="a-9v"></a>岂有触与不触男女等相。<a id="a-9w"></a>即便把执歍抱是名半去。<a id="a-9x"></a>或重方便乃至吉罗。<a id="a-9y"></a>谓诸法空寂何用事相纷纭。<a id="a-9z"></a>既不存微尘空心转盛。<a id="a-A0"></a>如小水渐漏无碍稍滑。<a id="a-A1"></a>一切戒律皆悉吞啖故浮囊永没。<a id="a-A2"></a>当知见心大可怖畏。<a id="a-A3"></a>何以故。<a id="a-A4"></a>若谓四重及犯者皆空。<a id="a-A5"></a>而五逆亦空。<a id="a-A6"></a>何不造逆。<a id="a-A7"></a>空见既强亦无父母。<a id="a-A8"></a>若通若害皆不为碍。<a id="a-A9"></a>既无碍者。<a id="a-AA"></a>亦应不碍王及夫人。<a id="a-AB"></a>论其见心。<a id="a-AC"></a>实不谓有王及夫人。<a id="a-AD"></a>而自于己惜身惜命。<a id="a-AE"></a>若侵国王身碎命尽。<a id="a-AF"></a>如此痴空不空身命。<a id="a-AG"></a>惜己身命亦于王不空。<a id="a-AH"></a>既于己于王不能空者。<a id="a-AI"></a>那得独欺父母轻忽佛教。<a id="a-AJ"></a>而言四重五逆皆空耶。<a id="a-AK"></a>当知此人不能自见执空之过。<a id="a-AL"></a>近尚不见何况远耶。<a id="a-AM"></a>既以恶空拨佛禁法。<a id="a-AN"></a>是破律仪戒。<a id="a-AO"></a>空见扰心破定共戒。<a id="a-AP"></a>坚执己见是破即空戒。<a id="a-AQ"></a>污他善心破即假戒。<a id="a-AR"></a>不信见心与虚空等。<a id="a-AS"></a>即是佛法毕竟清净。<a id="a-AT"></a>破即中戒。<a id="a-AU"></a>当知邪僻空心甚可怖畏。<a id="a-AV"></a>若堕此见长沦永没。<a id="a-AW"></a>尚不能得人天涅槃。<a id="a-AX"></a>何况大般涅槃。<a id="a-AY"></a>故论云。<a id="a-AZ"></a>大圣说空法本为治于有。<a id="a-Aa"></a>若有着空者诸佛所不化。<a id="a-Ab"></a>又经云。<a id="a-Ac"></a>若于诸法生疑心者。<a id="a-Ad"></a>能破烦恼如须弥山。<a id="a-Ae"></a>若定起见则不可化。<a id="a-Af"></a>无行经云。<a id="a-Ag"></a>贪欲即是道。<a id="a-Ah"></a>僻取此语以证无碍。<a id="a-Ai"></a>何不引无行贪着无碍法是人去佛远。<a id="a-Aj"></a>若有得空者。<a id="a-Ak"></a>终不破于戒(云云)。<a id="a-Al"></a>是名见心罗刹毁禁戒也。<a id="a-Am"></a>大意如此(云云)。<a id="a-An"></a>复次前一向论持。<a id="a-Ao"></a>次一向论犯。<a id="a-Ap"></a>今明十戒持犯不定。<a id="a-Aq"></a>若通论动出悉名为乘。<a id="a-Ar"></a>故有人天等五乘。<a id="a-As"></a>通论防止悉名为戒。<a id="a-At"></a>故有律仪定共道共等戒。<a id="a-Au"></a>若就别义。<a id="a-Av"></a>事戒三品名之为戒。<a id="a-Aw"></a>戒即有漏不动不出。<a id="a-Ax"></a>理戒三品名之为乘。<a id="a-Ay"></a>乘是无漏。<a id="a-Az"></a>能动能出。<a id="a-B0"></a>约此乘戒四句分别。<a id="a-B1"></a>一乘戒俱急。<a id="a-B2"></a>二乘急戒缓。<a id="a-B3"></a>三戒急乘缓。<a id="a-B4"></a>四乘戒俱缓。<a id="a-B5"></a>一乘戒俱急者。<a id="a-B6"></a>如前持相。<a id="a-B7"></a>十种清净事理无瑕。<a id="a-B8"></a>观念相续。<a id="a-B9"></a>今生即应得道。<a id="a-BA"></a>若未得道此业最强强者先牵必升善处。<a id="a-BB"></a>若律仪戒急则为欲界人天所牵。<a id="a-BC"></a>若无杂戒急随禅梵世。<a id="a-BD"></a>三品理乘何乘最急。<a id="a-BE"></a>若三品即中乘急。<a id="a-BF"></a>以人天身值弥勒佛。<a id="a-BG"></a>闻华严教利根得道。<a id="a-BH"></a>若上品出假乘急。<a id="a-BI"></a>以人天身值弥勒佛。<a id="a-BJ"></a>于华严座作钝根得道。<a id="a-BK"></a>若上中二品入空乘急。<a id="a-BL"></a>以人天身值弥勒佛。<a id="a-BM"></a>闻方等般若等教得三乘等道。<a id="a-BN"></a>若下品入空乘急。<a id="a-BO"></a>以人天身值弥勒佛。<a id="a-BP"></a>闻三藏经得道。<a id="a-BQ"></a>得人天身。<a id="a-BR"></a>是持事戒力。<a id="a-BS"></a>见佛得道修乘观力。<a id="a-BT"></a>事理俱持。<a id="a-BU"></a>诸行中最故不可缓也。<a id="a-BV"></a>二戒缓乘急者。<a id="a-BW"></a>是人德薄垢重烦恼所使。<a id="a-BX"></a>是诸事戒。<a id="a-BY"></a>皆为罗刹毁食。<a id="a-BZ"></a>专守理戒观行相续。<a id="a-Ba"></a>如上觉意六蔽中用心。<a id="a-Bb"></a>央掘示为其相。<a id="a-Bc"></a>以事戒缓命终故。<a id="a-Bd"></a>堕三恶道受于罪报。<a id="a-Be"></a>于诸乘中何乘最强。<a id="a-Bf"></a>强者先牵。<a id="a-Bg"></a>若析空乘强以三途身。<a id="a-Bh"></a>值弥勒佛闻三藏经。<a id="a-Bi"></a>乃可得道。<a id="a-Bj"></a>若即空乘急以三途身。<a id="a-Bk"></a>值弥勒佛闻般若方等得道。<a id="a-Bl"></a>若即假乘急以三途身。<a id="a-Bm"></a>值弥勒佛闻华严及闻余教。<a id="a-Bn"></a>作钝根得道。<a id="a-Bo"></a>若即中乘急以三途身。<a id="a-Bp"></a>值弥勒佛闻华严经作利根得道。<a id="a-Bq"></a>是故佛说渐顿诸经。<a id="a-Br"></a>龙鬼畜兽悉来会坐。<a id="a-Bs"></a>即是其事。<a id="a-Bt"></a>破事戒故受三恶身。<a id="a-Bu"></a>持理观故见佛得道。<a id="a-Bv"></a>大经云。<a id="a-Bw"></a>于戒缓者不名为缓。<a id="a-Bx"></a>于乘缓者乃名为缓。<a id="a-By"></a>正是此一句也。<a id="a-Bz"></a>三戒急乘缓者。<a id="a-C0"></a>事戒严急纤毫不犯。<a id="a-C1"></a>三种观心了不开解。<a id="a-C2"></a>以戒急故人天受生。<a id="a-C3"></a>或随禅梵世。<a id="a-C4"></a>耽湎定乐。<a id="a-C5"></a>世虽有佛说法度人。<a id="a-C6"></a>而于其等全无利益。<a id="a-C7"></a>设得值遇不能开解。<a id="a-C8"></a>振丹一国不觉不知。<a id="a-C9"></a>舍卫三亿不闻不见。<a id="a-CA"></a>乐着诸天及生难处不来听受。<a id="a-CB"></a>是此意也。<a id="a-CC"></a>譬如系人。<a id="a-CD"></a>或以财物求诸大力。<a id="a-CE"></a>申延日月冀逢恩赦。<a id="a-CF"></a>在人天中亦复如是。<a id="a-CG"></a>冀善知识。<a id="a-CH"></a>化导修乘即能得脱。<a id="a-CI"></a>若于人天不修乘者。<a id="a-CJ"></a>果报若尽还堕三途。<a id="a-CK"></a>百千佛出终不得道。<a id="a-CL"></a>四事理俱缓者。<a id="a-CM"></a>如前十种皆犯永坠泥犁。<a id="a-CN"></a>失人天果报。<a id="a-CO"></a>神明昏塞无得道期。<a id="a-CP"></a>回转沉沦不可度脱。<a id="a-CQ"></a>行者当自观心。<a id="a-CR"></a>事理两戒何戒缓急。<a id="a-CS"></a>于事三品何品最强。<a id="a-CT"></a>于理三品何品小弱。<a id="a-CU"></a>自知深浅亦识将来果报善恶。<a id="a-CV"></a>既自知已亦知他人。<a id="a-CW"></a>将此观心亦识诸经列众之意。<a id="a-CX"></a>亦识如来逗缘大小。<a id="a-CY"></a>故华严中。<a id="a-CZ"></a>鬼神皆言住不思议解脱法门者。<a id="a-Ca"></a>此是权来引实。<a id="a-Cb"></a>令昔修不思议乘急者得道。<a id="a-Cc"></a>涅槃列众亦复如是。<a id="a-Cd"></a>若细寻此意。<a id="a-Ce"></a>广历四教乘戒缓急。<a id="a-Cf"></a>以辩其因。<a id="a-Cg"></a>后历五味以明其果。<a id="a-Ch"></a>皆使分明。<a id="a-Ci"></a>凡如是等因果差降。<a id="a-Cj"></a>升沈非一。<a id="a-Ck"></a>云何难言理戒得道何用事戒耶。<a id="a-Cl"></a>幸于人天受道。<a id="a-Cm"></a>何意苦入三途。<a id="a-Cn"></a>四明忏净者。<a id="a-Co"></a>事理二犯俱障止观定慧不发。<a id="a-Cp"></a>云何忏悔令罪消灭不障止观耶。<a id="a-Cq"></a>若犯事中轻过。<a id="a-Cr"></a>律文皆有忏法。<a id="a-Cs"></a>忏法若成。<a id="a-Ct"></a>悉名清净。<a id="a-Cu"></a>戒净障转止观易明。<a id="a-Cv"></a>若犯重者佛法死人。<a id="a-Cw"></a>小乘无忏法。<a id="a-Cx"></a>若依大乘许其忏悔。<a id="a-Cy"></a>如上四种三昧中说下当更明。<a id="a-Cz"></a>次理观小僻不当谛者。<a id="a-D0"></a>此人执心若薄。<a id="a-D1"></a>不苟封滞。<a id="a-D2"></a>但用正观心破其见着。<a id="a-D3"></a>惭愧有羞低头自责。<a id="a-D4"></a>策心正辙罪障可消。<a id="a-D5"></a>能发止观也。<a id="a-D6"></a>见若重者还于观心中修忏。<a id="a-D7"></a>下当说也。<a id="a-D8"></a>若犯事中重罪。<a id="a-D9"></a>依四种三昧则有忏法。<a id="a-DA"></a>普贤观云。<a id="a-DB"></a>端坐念实相是名第一忏。<a id="a-DC"></a>妙胜定云。<a id="a-DD"></a>四重五逆。<a id="a-DE"></a>若除禅定余无能救。<a id="a-DF"></a>方等云。<a id="a-DG"></a>三归五戒乃至二百五十戒。<a id="a-DH"></a>如是忏悔若不还生无有是处。<a id="a-DI"></a>请观音云。<a id="a-DJ"></a>破梵行人作十恶业。<a id="a-DK"></a>荡除粪秽还得清净。<a id="a-DL"></a>故知大乘许悔斯罪。<a id="a-DM"></a>罪从重缘生还从重心忏悔。<a id="a-DN"></a>可得相治。<a id="a-DO"></a>无殷重心徒忏无益。<a id="a-DP"></a>障若不灭止观不明。<a id="a-DQ"></a>若人现起重罪。<a id="a-DR"></a>苦到忏悔则易除灭。<a id="a-DS"></a>何以故。<a id="a-DT"></a>如迷路近故。<a id="a-DU"></a>过去重障必难回转迷深远故。<a id="a-DV"></a>若欲忏悔二世重障行四种三昧者。<a id="a-DW"></a>当识顺流十心明知过失。<a id="a-DX"></a>当运逆流十心以为对治。<a id="a-DY"></a>此二十心通为诸忏之本。<a id="a-DZ"></a>顺流十心者。<a id="a-Da"></a>一自从无始闇识昏迷。<a id="a-Db"></a>烦恼所醉妄计人我。<a id="a-Dc"></a>计人我故起于身见。<a id="a-Dd"></a>身见故妄想颠倒。<a id="a-De"></a>颠倒故起贪嗔痴。<a id="a-Df"></a>痴故广造诸业。<a id="a-Dg"></a>业则流转生死。<a id="a-Dh"></a>二者内具烦恼外值恶友。<a id="a-Di"></a>扇动邪法劝惑我心。<a id="a-Dj"></a>倍加隆盛。<a id="a-Dk"></a>三者内外恶缘既具。<a id="a-Dl"></a>能内灭善心外灭善事。<a id="a-Dm"></a>又于他善都无随喜。<a id="a-Dn"></a>四者纵恣三业无恶不为。<a id="a-Do"></a>五者事虽不广恶心遍布。<a id="a-Dp"></a>六者恶心相续书夜不断。<a id="a-Dq"></a>七者覆讳过失不欲人知。<a id="a-Dr"></a>八者鲁扈底突不畏恶道。<a id="a-Ds"></a>九者无惭无愧。<a id="a-Dt"></a>十者拨无因果作一阐提。<a id="a-Du"></a>是为十种顺生死流昏倒造恶。<a id="a-Dv"></a>厕虫乐厕不觉不知。<a id="a-Dw"></a>积集重累不可称计。<a id="a-Dx"></a>四重五逆极至阐提。<a id="a-Dy"></a>生死浩然而无际畔。<a id="a-Dz"></a>今欲忏悔。<a id="a-E0"></a>应当逆此罪流。<a id="a-E1"></a>用十种心翻除恶法。<a id="a-E2"></a>先正信因果决定孱然。<a id="a-E3"></a>业种虽久久不败亡。<a id="a-E4"></a>终无自作他人受果。<a id="a-E5"></a>精识善恶不生疑惑。<a id="a-E6"></a>是为深信翻破一阐提心。<a id="a-E7"></a>二者自愧克责。<a id="a-E8"></a>鄙极罪人。<a id="a-E9"></a>无羞无耻。<a id="a-EA"></a>习畜生法。<a id="a-EB"></a>弃舍白净第一庄严。<a id="a-EC"></a>咄哉。<a id="a-ED"></a>无钩造斯重罪。<a id="a-EE"></a>天见我屏罪是故惭天。<a id="a-EF"></a>人知我显罪是故愧人。<a id="a-EG"></a>以此翻破无惭无愧心。<a id="a-EH"></a>三者怖畏恶道。<a id="a-EI"></a>人命无常。<a id="a-EJ"></a>一息不追千载长往。<a id="a-EK"></a>幽途绵邈无有资粮。<a id="a-EL"></a>苦海悠深船筏安寄。<a id="a-EM"></a>贤圣呵弃无所恃怙。<a id="a-EN"></a>年事稍去风刀不奢。<a id="a-EO"></a>岂可晏然坐待酸痛。<a id="a-EP"></a>譬如野干失耳尾牙诈眠望脱。<a id="a-EQ"></a>忽闻断头心大惊怖。<a id="a-ER"></a>遭生老病尚不为急死事弗奢那得不怖。<a id="a-ES"></a>怖心起时如履汤火。<a id="a-ET"></a>五尘六欲不暇贪染。<a id="a-EU"></a>如阿输柯王闻旃陀罗朝朝振铃。<a id="a-EV"></a>一日已尽。<a id="a-EW"></a>六日当死。<a id="a-EX"></a>虽有五欲无一念爱。<a id="a-EY"></a>行者怖畏苦到忏悔。<a id="a-EZ"></a>不惜身命。<a id="a-Ea"></a>如彼野干决绝。<a id="a-Eb"></a>无所思念如彼怖王。<a id="a-Ec"></a>以此翻破不畏恶道心。<a id="a-Ed"></a>四者当发露莫覆瑕疵。<a id="a-Ee"></a>贼毒恶草急须除之。<a id="a-Ef"></a>根露条枯源干流竭。<a id="a-Eg"></a>若覆藏罪是不良人。<a id="a-Eh"></a>迦葉头陀令大众中发露。<a id="a-Ei"></a>方等令向一人发露。<a id="a-Ej"></a>其余行法但以实心向佛像改革。<a id="a-Ek"></a>如阴隐有痈覆讳不治则死。<a id="a-El"></a>以此翻破覆藏罪心也五断相续心者。<a id="a-Em"></a>若决果断奠。<a id="a-En"></a>毕故不造新。<a id="a-Eo"></a>乃是忏悔。<a id="a-Ep"></a>忏已更作者。<a id="a-Eq"></a>如王法初犯得原。<a id="a-Er"></a>更作则重。<a id="a-Es"></a>初入道场罪则易灭。<a id="a-Et"></a>更作难除。<a id="a-Eu"></a>已能吐之云何更啖。<a id="a-Ev"></a>以此翻破常念恶事心。<a id="a-Ew"></a>六发菩提心者。<a id="a-Ex"></a>昔自安危人遍恼一切境。<a id="a-Ey"></a>今广起兼济遍虚空界。<a id="a-Ez"></a>利益于他。<a id="a-F0"></a>用此翻破遍一切处起恶心也。<a id="a-F1"></a>七修功补过者。<a id="a-F2"></a>昔三业作罪不计昼夜。<a id="a-F3"></a>今善身口意策励不休。<a id="a-F4"></a>非移山岳安填江海。<a id="a-F5"></a>以此翻破纵恣三业心。<a id="a-F6"></a>八守护正法者。<a id="a-F7"></a>昔自灭善亦灭他善。<a id="a-F8"></a>不自随喜亦不喜他。<a id="a-F9"></a>今守护诸善方便增广不令断绝。<a id="a-FA"></a>譬如全城之勋。<a id="a-FB"></a>胜鬘云。<a id="a-FC"></a>守护正法摄受正法。<a id="a-FD"></a>最为第一。<a id="a-FE"></a>此翻破无随喜心。<a id="a-FF"></a>九念十方佛者。<a id="a-FG"></a>昔亲狎恶友信受其言。<a id="a-FH"></a>今念十方佛念无碍慈作不请友。<a id="a-FI"></a>念无碍智作大导师。<a id="a-FJ"></a>翻破顺恶友心。<a id="a-FK"></a>十观罪性空者。<a id="a-FL"></a>了达贪欲嗔痴之心皆是寂静门。<a id="a-FM"></a>何以故。<a id="a-FN"></a>贪嗔若起在何处住。<a id="a-FO"></a>知此贪嗔住于妄念。<a id="a-FP"></a>妄念住于颠倒。<a id="a-FQ"></a>颠倒住于身见。<a id="a-FR"></a>身见住于我见。<a id="a-FS"></a>我见则无住处。<a id="a-FT"></a>十方谛求我不可得。<a id="a-FU"></a>我心自空罪福无主。<a id="a-FV"></a>深达罪福相遍照于十方。<a id="a-FW"></a>今此空慧与心相应。<a id="a-FX"></a>譬如日出时朝露一时失。<a id="a-FY"></a>一切诸心皆是寂静门。<a id="a-FZ"></a>示寂静故。<a id="a-Fa"></a>此翻破无明昏闇。<a id="a-Fb"></a>是为十种忏悔。<a id="a-Fc"></a>顺涅槃道逆生死流。<a id="a-Fd"></a>能灭四重五逆之过若不解此十心。<a id="a-Fe"></a>全不识是非。<a id="a-Ff"></a>云何忏悔。<a id="a-Fg"></a>设入道场。<a id="a-Fh"></a>徒为苦行终无大益。<a id="a-Fi"></a>涅槃云若言勤修苦行。<a id="a-Fj"></a>是大涅槃近因缘者。<a id="a-Fk"></a>无有是处。<a id="a-Fl"></a>即此意也。<a id="a-Fm"></a>是名忏悔事中重罪也。<a id="a-Fn"></a>次忏见罪者。<a id="a-Fo"></a>以见惑故顺生死流。<a id="a-Fp"></a>如前所说。<a id="a-Fq"></a>向运十心附事为忏忏钝使罪。<a id="a-Fr"></a>今扶理忏见忏利使罪。<a id="a-Fs"></a>然见心猛盛起重烦恼。<a id="a-Ft"></a>应傍用事助。<a id="a-Fu"></a>如服下药。<a id="a-Fv"></a>须加巴豆令黈泻尽底。<a id="a-Fw"></a>是故还约十法以明忏见。<a id="a-Fx"></a>一翻破不信者。<a id="a-Fy"></a>即点身见心。<a id="a-Fz"></a>令识无明苦集。<a id="a-G0"></a>如郁头蓝弗得非想。<a id="a-G1"></a>定世人崇之如佛。<a id="a-G2"></a>不识苦集。<a id="a-G3"></a>报尽还堕。<a id="a-G4"></a>须跋陀罗得非想定。<a id="a-G5"></a>虽无粗想有细烦恼。<a id="a-G6"></a>长爪利智而受不受。<a id="a-G7"></a>高着外道尚未出见。<a id="a-G8"></a>非是涅槃。<a id="a-G9"></a>况粗浅者尚不逮蓝弗。<a id="a-GA"></a>而言是真道岂非大僻。<a id="a-GB"></a>是人爱着观空智慧。<a id="a-GC"></a>是事不知。<a id="a-GD"></a>名为无明。<a id="a-GE"></a>而起违从依见造行。<a id="a-GF"></a>见行依色即是名色。<a id="a-GG"></a>名色即是苦等。<a id="a-GH"></a>迷苦起于爱有。<a id="a-GI"></a>有生未来生死。<a id="a-GJ"></a>流转相续。<a id="a-GK"></a>岂是寂灭。<a id="a-GL"></a>若谓生死尽者。<a id="a-GM"></a>乃是漫语。<a id="a-GN"></a>呼无明见心为道。<a id="a-GO"></a>非道为道。<a id="a-GP"></a>非因计因。<a id="a-GQ"></a>名为戒取岂非因盗。<a id="a-GR"></a>呼未来三途苦报为涅槃。<a id="a-GS"></a>此是见取。<a id="a-GT"></a>非果计果是为果盗。<a id="a-GU"></a>身边邪见其事可知。<a id="a-GV"></a>如此见心。<a id="a-GW"></a>乃是苦集。<a id="a-GX"></a>非灭道也。<a id="a-GY"></a>尚非三藏道灭岂是摩诃衍道灭。<a id="a-GZ"></a>若能如是即知世间因果。<a id="a-Ga"></a>复识出世因果。<a id="a-Gb"></a>故大品云。<a id="a-Gc"></a>般若能示世间相。<a id="a-Gd"></a>所谓示是道非道。<a id="a-Ge"></a>是为深识见心苦集也。<a id="a-Gf"></a>又深者非但知无明苦集。<a id="a-Gg"></a>亦识三藏因果。<a id="a-Gh"></a>亦识因缘生法即空四谛因果。<a id="a-Gi"></a>又复深者。<a id="a-Gj"></a>亦知因缘即假无量四谛因果。<a id="a-Gk"></a>又复深者。<a id="a-Gl"></a>亦知因缘即中无作四谛因果。<a id="a-Gm"></a>于一见心具识一切因果。<a id="a-Gn"></a>故大经云。<a id="a-Go"></a>于一念心悉能称量无量生死。<a id="a-Gp"></a>是名不可思议。<a id="a-Gq"></a>故名深信破不信也。<a id="a-Gr"></a>二生重惭愧者。<a id="a-Gs"></a>不见我心中三谛之理名惭愧。<a id="a-Gt"></a>且约理观论人天者。<a id="a-Gu"></a>惭干慧性地之人。<a id="a-Gv"></a>愧四果净天。<a id="a-Gw"></a>三十心人。<a id="a-Gx"></a>十地义天。<a id="a-Gy"></a>五品六根清净之人。<a id="a-Gz"></a>四十二位天。<a id="a-H0"></a>例如作意得报名为人。<a id="a-H1"></a>自然果报名为天。<a id="a-H2"></a>二种天人亦复如是。<a id="a-H3"></a>方便道名为人。<a id="a-H4"></a>真理显名为天。<a id="a-H5"></a>见心造罪覆三谛理。<a id="a-H6"></a>不逮三种人天。<a id="a-H7"></a>是故惭愧。<a id="a-H8"></a>翻破无惭愧心也。<a id="a-H9"></a>三怖畏者。<a id="a-HA"></a>知见心造罪此过深重。<a id="a-HB"></a>大论云。<a id="a-HC"></a>诸佛说空义为离诸见故若复见有空诸佛所不化。<a id="a-HD"></a>我今由见而起大罪。<a id="a-HE"></a>此间劫尽他方狱生。<a id="a-HF"></a>此间劫成还来此处。<a id="a-HG"></a>如是展转无量无边。<a id="a-HH"></a>若说果报所受之身。<a id="a-HI"></a>当吐热血死。<a id="a-HJ"></a>故知见罪大重。<a id="a-HK"></a>既非无漏不出生死。<a id="a-HL"></a>烦恼润业堕落何疑。<a id="a-HM"></a>一命不追永无出日。<a id="a-HN"></a>为是义故生大怖畏。<a id="a-HO"></a>翻破不畏恶道心也。<a id="a-HP"></a>四发露者。<a id="a-HQ"></a>从来诸见而生爱着。<a id="a-HR"></a>覆此三谛不能决定生信。<a id="a-HS"></a>今知见过失。<a id="a-HT"></a>发却三疑无所隐讳。<a id="a-HU"></a>显其谛性。<a id="a-HV"></a>是为发露翻破覆藏罪心也。<a id="a-HW"></a>五断相续心者。<a id="a-HX"></a>三谛之观勿令有间。<a id="a-HY"></a>以八正道治三惑心断而不习。<a id="a-HZ"></a>此翻破相续恶心也。<a id="a-Ha"></a>六发菩提心者。<a id="a-Hb"></a>即是缘三谛理皆如虚空。<a id="a-Hc"></a>空则无边愍伤一切普令度脱。<a id="a-Hd"></a>昔迷此起惑有无边故。<a id="a-He"></a>罪亦无边。<a id="a-Hf"></a>今菩提心遍于法界。<a id="a-Hg"></a>起无作善亦遍法界。<a id="a-Hh"></a>翻破昔遍空无作恶也。<a id="a-Hi"></a>奏师子琴余弦断绝。<a id="a-Hj"></a>即此义也。<a id="a-Hk"></a>七修功补过者。<a id="a-Hl"></a>三谛道品。<a id="a-Hm"></a>即是菩萨宝炬陀罗尼是行道法趣涅槃门。<a id="a-Hn"></a>如此道品念念相续即是修功补过。<a id="a-Ho"></a>昔执于见谓为涅槃。<a id="a-Hp"></a>于见不动不修道品。<a id="a-Hq"></a>设令动有入无。<a id="a-Hr"></a>如屈步虫。<a id="a-Hs"></a>虽于见动亦不能修道品。<a id="a-Ht"></a>今知有无是见不执为实。<a id="a-Hu"></a>是名见动而不修道品。<a id="a-Hv"></a>若破析诸见行于道品。<a id="a-Hw"></a>是名见动而修道品。<a id="a-Hx"></a>又体见即空即假即中。<a id="a-Hy"></a>既言即者。<a id="a-Hz"></a>于见不动而修三种道品。<a id="a-I0"></a>是为修功补于纵见之过也。<a id="a-I1"></a>八守护正法者。<a id="a-I2"></a>昔护见不令他破方便申通。<a id="a-I3"></a>今护三谛诸空不令见破。<a id="a-I4"></a>若有留滞善巧申弘。<a id="a-I5"></a>亡身存法犹如父母守护其子。<a id="a-I6"></a>此翻破毁善事也。<a id="a-I7"></a>九念十方佛者。<a id="a-I8"></a>昔服见毒常无厌足。<a id="a-I9"></a>如渴思饮。<a id="a-IA"></a>又遇恶师如加以碱水。<a id="a-IB"></a>以苦舍苦我慢矜高。<a id="a-IC"></a>谄心不实。<a id="a-ID"></a>于千万亿劫不闻佛名字。<a id="a-IE"></a>今念三谛不来不去。<a id="a-IF"></a>即是佛。<a id="a-IG"></a>无生法即是佛。<a id="a-IH"></a>常为谛理所护。<a id="a-II"></a>此翻破狎恶友心。<a id="a-IJ"></a>十观罪性空者。<a id="a-IK"></a>此三种惑本来寂静。<a id="a-IL"></a>而我不了妄谓是非。<a id="a-IM"></a>如热病人见诸龙鬼。<a id="a-IN"></a>今观见如幻如化。<a id="a-IO"></a>来无所从去无足迹。<a id="a-IP"></a>亦复不至东西南北。<a id="a-IQ"></a>一切罪福亦复如是。<a id="a-IR"></a>一空一切空。<a id="a-IS"></a>空即罪性罪性即空。<a id="a-IT"></a>此翻破颠倒心也。<a id="a-IU"></a>运此十忏时深观三谛。<a id="a-IV"></a>又加事法。<a id="a-IW"></a>以殷重心不惜身命。<a id="a-IX"></a>名第二健儿。<a id="a-IY"></a>是名事理两忏障道罪灭。<a id="a-IZ"></a>尸罗清净三昧现前。<a id="a-Ia"></a>止观开发。<a id="a-Ib"></a>事戒净故根本三昧现前。<a id="a-Ic"></a>世智他心智开发。<a id="a-Id"></a>无生戒净故真谛三昧现前。<a id="a-Ie"></a>一切智开发。<a id="a-If"></a>即假戒净故俗谛三昧现前。<a id="a-Ig"></a>道种智开发。<a id="a-Ih"></a>即中戒净故王三昧现前。<a id="a-Ii"></a>一切种智开发。<a id="a-Ij"></a>得此三谛三昧故名王三昧。<a id="a-Ik"></a>一切三昧悉入其中。<a id="a-Il"></a>又能出生一切诸定。<a id="a-Im"></a>无不具足故名为止又能具足一切诸智故名为观。<a id="a-In"></a>故知持戒清净恳恻忏悔。<a id="a-Io"></a>俱为止观初缘。<a id="a-Ip"></a>意在此也。</p>
  <p id="aIq">○第二衣食具足者。<a id="a-Ir"></a>衣以蔽形遮障丑陋。<a id="a-Is"></a>食以支命填彼饥疮。<a id="a-It"></a>身安道隆。<a id="a-Iu"></a>道隆则本立。<a id="a-Iv"></a>形命及道赖此衣食。<a id="a-Iw"></a>故云。<a id="a-Ix"></a>如来食已得阿耨三菩提。<a id="a-Iy"></a>此虽小缘能办大事。<a id="a-Iz"></a>裸馁不安道法焉在。<a id="a-J0"></a>故须衣食具足也。<a id="a-J1"></a>衣者遮丑陋。<a id="a-J2"></a>遮寒热遮蚊虻饰身体。<a id="a-J3"></a>衣有三种。<a id="a-J4"></a>雪山大士绝形深涧不涉人间。<a id="a-J5"></a>结草为席被鹿皮衣。<a id="a-J6"></a>无受持说净等事。<a id="a-J7"></a>堪忍力成不须温厚。<a id="a-J8"></a>不游人间无烦支助。<a id="a-J9"></a>此上人也。<a id="a-JA"></a>十二头陀但畜三衣不多不少。<a id="a-JB"></a>出聚入山。<a id="a-JC"></a>被服齐整故立三衣。<a id="a-JD"></a>此中士也。<a id="a-JE"></a>多寒国土听百一助身要当说净。<a id="a-JF"></a>趣足供事无得。<a id="a-JG"></a>多求。<a id="a-JH"></a>多求辛苦守护又苦。<a id="a-JI"></a>妨乱自行复扰檀越。<a id="a-JJ"></a>少有所得即便知足。<a id="a-JK"></a>下士也。<a id="a-JL"></a>观行为衣者。<a id="a-JM"></a>大经云。<a id="a-JN"></a>汝等比丘虽服袈裟。<a id="a-JO"></a>心犹未染大乘法服。<a id="a-JP"></a>如法华云。<a id="a-JQ"></a>着如来衣。<a id="a-JR"></a>如来衣者柔和忍辱心是。<a id="a-JS"></a>此即寂灭忍。<a id="a-JT"></a>生死涅槃二边粗犷与中道理不二不异。<a id="a-JU"></a>故名柔和安心中道故名为忍。<a id="a-JV"></a>离二喧故名寂。<a id="a-JW"></a>过二死故名灭。<a id="a-JX"></a>寂灭忍心覆二边恶。<a id="a-JY"></a>名遮丑衣。<a id="a-JZ"></a>除五住故名障热。<a id="a-Ja"></a>破无明见名为遮寒无生死动。<a id="a-Jb"></a>亦无空乱意。<a id="a-Jc"></a>舍二觉观名遮蚊虻。<a id="a-Jd"></a>此忍具一切法。<a id="a-Je"></a>如镜有像。<a id="a-Jf"></a>瓦砾不现中具诸相。<a id="a-Jg"></a>但空则无。<a id="a-Jh"></a>故云深达罪福相遍照于十方。<a id="a-Ji"></a>微妙净法身具相三十二。<a id="a-Jj"></a>用庄严法身。<a id="a-Jk"></a>寂忍一观具足众德。<a id="a-Jl"></a>亦名为衣亦名严饰。<a id="a-Jm"></a>非九七五割截所成也。<a id="a-Jn"></a>三衣者。<a id="a-Jo"></a>即三观也。<a id="a-Jp"></a>蔽三谛上丑遮三谛上见爱寒热。<a id="a-Jq"></a>却三觉蚊虻庄严三身。<a id="a-Jr"></a>故以三观为衣。<a id="a-Js"></a>即是伏忍柔顺忍无生寂灭忍也。<a id="a-Jt"></a>又起见名寒起爱名热。<a id="a-Ju"></a>修止观得见谛解如暖。<a id="a-Jv"></a>见则不生。<a id="a-Jw"></a>得思惟解如凉。<a id="a-Jx"></a>爱则不生。<a id="a-Jy"></a>五根无恶即福德庄严。<a id="a-Jz"></a>意地无恶即智慧庄严。<a id="a-K0"></a>余二观上衣例可解。<a id="a-K1"></a>百一长衣者。<a id="a-K2"></a>即是一切行行助道之法。<a id="a-K3"></a>助成三观。<a id="a-K4"></a>共蔽诸惑严于三身。<a id="a-K5"></a>此是历诸法修忍为衣也。<a id="a-K6"></a>食者三处论食。<a id="a-K7"></a>可以资身养道。<a id="a-K8"></a>一深山绝迹去远人民。<a id="a-K9"></a>但资甘果美水一菜一果而已。<a id="a-KA"></a>或饵松柏以续精气。<a id="a-KB"></a>如雪山甘香藕等。<a id="a-KC"></a>食已系心思惟坐禅。<a id="a-KD"></a>更无余事如是食者上士也。<a id="a-KE"></a>二阿兰若处头陀抖搂绝放牧声。<a id="a-KF"></a>是修道处分卫自资。<a id="a-KG"></a>七佛皆明乞食法。<a id="a-KH"></a>方等般舟法华皆云乞食也。<a id="a-KI"></a>路径若远分卫劳妨。<a id="a-KJ"></a>若近人物相喧。<a id="a-KK"></a>不远不近乞食便易。<a id="a-KL"></a>是中士也。<a id="a-KM"></a>三既不能绝谷饵果。<a id="a-KN"></a>又不能头陀乞食。<a id="a-KO"></a>外护檀越送食供养。<a id="a-KP"></a>亦可得受。<a id="a-KQ"></a>又僧中如法结净食亦可得受。<a id="a-KR"></a>下士也。<a id="a-KS"></a>若就观心明食者。<a id="a-KT"></a>大经云。<a id="a-KU"></a>汝等比丘虽行乞食而未曾得大乘法食。<a id="a-KV"></a>法食者如来法喜禅悦也。<a id="a-KW"></a>此之法喜即是平等大慧。<a id="a-KX"></a>观一切法无有障碍。<a id="a-KY"></a>净名云。<a id="a-KZ"></a>于食等者于法亦等。<a id="a-Ka"></a>于法等者于食亦等。<a id="a-Kb"></a>烦恼为薪智慧为火。<a id="a-Kc"></a>以是因缘成涅槃食。<a id="a-Kd"></a>令诸弟子悉皆甘嗜。<a id="a-Ke"></a>此食资法身增智慧命。<a id="a-Kf"></a>如食乳糜更无所须。<a id="a-Kg"></a>即真解脱。<a id="a-Kh"></a>真解脱者即是如来。<a id="a-Ki"></a>用此法喜禅悦。<a id="a-Kj"></a>历一切法无不一味。<a id="a-Kk"></a>一色一香无非中道。<a id="a-Kl"></a>中道之法具一切法。<a id="a-Km"></a>即是饱义。<a id="a-Kn"></a>无所须义。<a id="a-Ko"></a>如彼深山上士。<a id="a-Kp"></a>一草一果资身即足。<a id="a-Kq"></a>头陀乞食者。<a id="a-Kr"></a>行人不能即事而中修实相慧者。<a id="a-Ks"></a>当次第三观调心而入中道。<a id="a-Kt"></a>次第观故名为乞食。<a id="a-Ku"></a>亦见中道又名饱义。<a id="a-Kv"></a>即中士也。<a id="a-Kw"></a>檀越送食者。<a id="a-Kx"></a>若人不能即事通达。<a id="a-Ky"></a>又不能历法作观。<a id="a-Kz"></a>自无食义。<a id="a-L0"></a>应须随善知识能说般若者。<a id="a-L1"></a>善为分别。<a id="a-L2"></a>随闻得解而见中道。<a id="a-L3"></a>是人根钝从闻生解。<a id="a-L4"></a>名为得食。<a id="a-L5"></a>如人不能如上两事。<a id="a-L6"></a>听他送食。<a id="a-L7"></a>又僧中结净食者。<a id="a-L8"></a>即是证得禅定支林功德。<a id="a-L9"></a>藉定得悟。<a id="a-LA"></a>名僧中食也。<a id="a-LB"></a>是故行者常当存念大乘法食。<a id="a-LC"></a>不念余味也。</p>
 </body>
</html>