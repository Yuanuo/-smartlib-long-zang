<!doctype html>
<html id="z3IBWZS1NB" data-ver="1082">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">摩诃止观卷第一上</h1>
  <p id="a2">止观明静。<a id="a-3"></a>前代未闻。<a id="a-4"></a>智者。<a id="a-5"></a>大隋开皇十四年四月二十六日。<a id="a-6"></a>于荆州玉泉寺。<a id="a-7"></a>一夏敷扬二时慈霔。<a id="a-8"></a>虽乐说不穷才至见境。<a id="a-9"></a>法轮停转后分弗宣。<a id="a-A"></a>然挹流寻源闻香讨根。<a id="a-B"></a>论曰。<a id="a-C"></a>我行无师保。<a id="a-D"></a>经云。<a id="a-E"></a>受莂于定光。<a id="a-F"></a>书言。<a id="a-G"></a>生知者上。<a id="a-H"></a>学而次良。<a id="a-I"></a>法门浩妙。<a id="a-J"></a>为天真独朗。<a id="a-K"></a>为从蓝而青。<a id="a-L"></a>行人若闻付法藏。<a id="a-M"></a>则识宗元。<a id="a-N"></a>大觉世尊积劫行满涉六年以伏见举一指而降魔。<a id="a-O"></a>始鹿苑。<a id="a-P"></a>中鹫头。<a id="a-Q"></a>后鹤林。<a id="a-R"></a>法付大迦葉。<a id="a-S"></a>迦葉八分舍利结集三藏。<a id="a-T"></a>法付阿难。<a id="a-U"></a>阿难河中入风三昧四派其身。<a id="a-V"></a>法付商那和修。<a id="a-W"></a>修手两甘露现五百法门。<a id="a-X"></a>法付鞠多。<a id="a-Y"></a>多在俗得三果。<a id="a-Z"></a>受戒得四果。<a id="a-a"></a>法付提迦多。<a id="a-b"></a>多登坛得初果。<a id="a-c"></a>三羯磨得四果。<a id="a-d"></a>法付弥遮迦。<a id="a-e"></a>迦付佛驮难提。<a id="a-f"></a>提付佛驮蜜多。<a id="a-g"></a>多授王三归降伏算者。<a id="a-h"></a>法付胁比丘。<a id="a-i"></a>比丘出胎发白手放光取经。<a id="a-j"></a>法付富那奢。<a id="a-k"></a>奢论胜马鸣。<a id="a-l"></a>剃发为弟子。<a id="a-m"></a>鸣造赖吒和罗妓。<a id="a-n"></a>妓音演无常苦空。<a id="a-o"></a>闻者悟道。<a id="a-p"></a>法付毗罗。<a id="a-q"></a>罗造无我论。<a id="a-r"></a>论所向处邪见消灭。<a id="a-s"></a>法付龙树。<a id="a-t"></a>树生生身龙成法身。<a id="a-u"></a>法付提婆。<a id="a-v"></a>婆凿天眼施万肉眼。<a id="a-w"></a>法付罗睺罗。<a id="a-x"></a>罗识鬼名书降伏外道。<a id="a-y"></a>法付僧佉难提。<a id="a-z"></a>提说偈试罗汉。<a id="a-10"></a>法付僧佉耶奢。<a id="a-11"></a>奢游海见城说偈。<a id="a-12"></a>法付鸠摩罗驮。<a id="a-13"></a>驮见万骑记马色。<a id="a-14"></a>得人名分别衣。<a id="a-15"></a>法付阇夜那。<a id="a-16"></a>那为犯重人作火坑令入忏悔。<a id="a-17"></a>坑成池罪灭。<a id="a-18"></a>法付盘驮。<a id="a-19"></a>驮付摩奴罗。<a id="a-1A"></a>罗分恒河为二分。<a id="a-1B"></a>自化一分。<a id="a-1C"></a>法付鹤勒夜那。<a id="a-1D"></a>那付师子。<a id="a-1E"></a>师子为檀弥罗王所害剑斩流乳。<a id="a-1F"></a>付法藏人。<a id="a-1G"></a>始迦葉终师子二十三人。<a id="a-1H"></a>末田地与商那同时取之。<a id="a-1I"></a>则二十四人。<a id="a-1J"></a>诸师皆金口所记。<a id="a-1K"></a>并是圣人能多利益。<a id="a-1L"></a>昔王不立厩于寺。<a id="a-1M"></a>立厩于屠。<a id="a-1N"></a>况好世值圣。<a id="a-1O"></a>宁无益耶。<a id="a-1P"></a>又婆罗门货髑髅。<a id="a-1Q"></a>孔达者半者不者。<a id="a-1R"></a>达者起塔礼供得生天。<a id="a-1S"></a>闻法之要功德若此。<a id="a-1T"></a>佛为此益付法藏也。<a id="a-1U"></a>此之止观。<a id="a-1V"></a>天台智者说己心中所行法门。<a id="a-1W"></a>智者生光满室目现双瞳。<a id="a-1X"></a>行法华经忏发陀罗尼。<a id="a-1Y"></a>代受法师讲金字般若。<a id="a-1Z"></a>陈隋二国宗为帝师。<a id="a-1a"></a>安禅而化。<a id="a-1b"></a>位居五品。<a id="a-1c"></a>故经云。<a id="a-1d"></a>施四百万亿那由他国人。<a id="a-1e"></a>一一皆与七宝又化令得六通。<a id="a-1f"></a>不如初随喜人百千万倍。<a id="a-1g"></a>况五品耶。<a id="a-1h"></a>文云。<a id="a-1i"></a>即如来使。<a id="a-1j"></a>如来所使行如来事。<a id="a-1k"></a>大经云。<a id="a-1l"></a>是初依菩萨。<a id="a-1m"></a>智者师事南岳。<a id="a-1n"></a>南岳德行不可思议。<a id="a-1o"></a>十年专诵。<a id="a-1p"></a>七载方等。<a id="a-1q"></a>九旬常坐一时圆证。<a id="a-1r"></a>大小法门朗然洞发。<a id="a-1s"></a>南岳事慧文禅师。<a id="a-1t"></a>当齐高之世独步河淮。<a id="a-1u"></a>法门非世所知。<a id="a-1v"></a>履地戴天莫知高厚。<a id="a-1w"></a>文师用心一依释论。<a id="a-1x"></a>论是龙树所说。<a id="a-1y"></a>付法藏中第十三师。<a id="a-1z"></a>智者观心论云。<a id="a-20"></a>归命龙树师。<a id="a-21"></a>验知龙树是高祖师也。<a id="a-22"></a>疑者云。<a id="a-23"></a>中论遣荡止观建立。<a id="a-24"></a>云何得同。<a id="a-25"></a>然天竺注论凡七十家。<a id="a-26"></a>不应是青目。<a id="a-27"></a>而非诸师。<a id="a-28"></a>又论云。<a id="a-29"></a>因缘所生法。<a id="a-2A"></a>我说即是空。<a id="a-2B"></a>亦为是假名。<a id="a-2C"></a>亦是中道义(云云)。<a id="a-2D"></a>天台传南岳三种止观。<a id="a-2E"></a>一渐次。<a id="a-2F"></a>二不定。<a id="a-2G"></a>三圆顿。<a id="a-2H"></a>皆是大乘。<a id="a-2I"></a>俱缘实相同名止观。<a id="a-2J"></a>渐则初浅后深如彼梯蹬。<a id="a-2K"></a>不定前后更互。<a id="a-2L"></a>如金刚宝置之日中。<a id="a-2M"></a>圆顿初后不二如通者腾空。<a id="a-2N"></a>为三根性说三法门引三譬喻。<a id="a-2O"></a>略说竟。<a id="a-2P"></a>更广说。<a id="a-2Q"></a>渐初亦知实相。<a id="a-2R"></a>实相难解渐次易行。<a id="a-2S"></a>先修归戒翻邪向正。<a id="a-2T"></a>止火血刀达三善道。<a id="a-2U"></a>次修禅定止欲散网。<a id="a-2V"></a>达色无色定道。<a id="a-2W"></a>次修无漏止三界狱。<a id="a-2X"></a>达涅槃道。<a id="a-2Y"></a>次修慈悲止于自证。<a id="a-2Z"></a>达菩萨道。<a id="a-2a"></a>后修实相止二边偏。<a id="a-2b"></a>达常住道。<a id="a-2c"></a>是为初浅后深。<a id="a-2d"></a>渐次止观相。<a id="a-2e"></a>不定者。<a id="a-2f"></a>无别阶位约前渐后顿。<a id="a-2g"></a>更前更后。<a id="a-2h"></a>互浅互深。<a id="a-2i"></a>或事或理。<a id="a-2j"></a>或指世界为第一义。<a id="a-2k"></a>或指第一义为为人对治。<a id="a-2l"></a>或息观为止。<a id="a-2m"></a>或照止为观。<a id="a-2n"></a>故名不定止观。<a id="a-2o"></a>疑者云。<a id="a-2p"></a>教境名同相顿尔异。<a id="a-2q"></a>然同而不同不同而同。<a id="a-2r"></a>渐次中六。<a id="a-2s"></a>善恶各三。<a id="a-2t"></a>无漏总中三。<a id="a-2u"></a>凡十二不同。<a id="a-2v"></a>从多为言。<a id="a-2w"></a>故名不定。<a id="a-2x"></a>此章同大乘同实相。<a id="a-2y"></a>同名止观。<a id="a-2z"></a>何故名为辩差。<a id="a-30"></a>然同而不同。<a id="a-31"></a>不同而同。<a id="a-32"></a>渐次中九不同。<a id="a-33"></a>不定中四不同。<a id="a-34"></a>总有十三不同。<a id="a-35"></a>从多为言故名不同耳。<a id="a-36"></a>一切圣人皆以无为法而有差别。<a id="a-37"></a>即其义也。<a id="a-38"></a>圆顿者。<a id="a-39"></a>初缘实相造境即中无不真实。<a id="a-3A"></a>系缘法界一念法界。<a id="a-3B"></a>一色一香无非中道。<a id="a-3C"></a>己界及佛界众生界亦然。<a id="a-3D"></a>阴入皆如无苦可舍。<a id="a-3E"></a>无明尘劳即是菩提无集可断。<a id="a-3F"></a>边邪皆中正无道可修。<a id="a-3G"></a>生死即涅槃无灭可证。<a id="a-3H"></a>无苦无集故无世间。<a id="a-3I"></a>无道无灭故无出世间。<a id="a-3J"></a>纯一实相。<a id="a-3K"></a>实相外更无别法。<a id="a-3L"></a>法性寂然名止。<a id="a-3M"></a>寂而常照名观。<a id="a-3N"></a>虽言初后无二无别。<a id="a-3O"></a>是名圆顿止观。<a id="a-3P"></a>渐与不定置而不论。<a id="a-3Q"></a>今依经更明圆顿。<a id="a-3R"></a>如了达甚深妙德贤首曰。<a id="a-3S"></a>菩萨于生死最初发心时。<a id="a-3T"></a>一向求菩提坚固不可动。<a id="a-3U"></a>彼一念功德深广无崖际。<a id="a-3V"></a>如来分别说穷劫不能尽。<a id="a-3W"></a>此菩萨闻圆法。<a id="a-3X"></a>起圆信。<a id="a-3Y"></a>立圆行。<a id="a-3Z"></a>住圆位。<a id="a-3a"></a>以圆功德而自庄严。<a id="a-3b"></a>以圆力用建立众生。<a id="a-3c"></a>云何闻圆法。<a id="a-3d"></a>闻生死即法身。<a id="a-3e"></a>烦恼即般若。<a id="a-3f"></a>结业即解脱。<a id="a-3g"></a>虽有三名而无三体。<a id="a-3h"></a>虽是一体而立三名。<a id="a-3i"></a>是三即一相。<a id="a-3j"></a>其实无有异。<a id="a-3k"></a>法身究竟般若解脱亦究竟。<a id="a-3l"></a>般若清净余亦清净。<a id="a-3m"></a>解脱自在余亦自在。<a id="a-3n"></a>闻一切法亦如是。<a id="a-3o"></a>皆具佛法无所减少。<a id="a-3p"></a>是名闻圆法。<a id="a-3q"></a>云何圆信。<a id="a-3r"></a>信一切法即空即假即中。<a id="a-3s"></a>无一二三而一二三。<a id="a-3t"></a>无一二三是遮一二三。<a id="a-3u"></a>而一二三是照一二三。<a id="a-3v"></a>无遮无照皆究竟清净自在。<a id="a-3w"></a>闻深不怖闻广不疑。<a id="a-3x"></a>闻非深非广意而有勇。<a id="a-3y"></a>是名圆信。<a id="a-3z"></a>云何圆行。<a id="a-40"></a>一向专求无上菩提。<a id="a-41"></a>即边而中不余趣向。<a id="a-42"></a>三谛圆修不为无边所寂有边所动。<a id="a-43"></a>不动不寂直入中道。<a id="a-44"></a>是名圆行。<a id="a-45"></a>云何入圆位。<a id="a-46"></a>入初住时一住一切住。<a id="a-47"></a>一切究竟一切清净一切自在。<a id="a-48"></a>是名圆位。<a id="a-49"></a>云何圆自在庄严。<a id="a-4A"></a>彼经广说自在相。<a id="a-4B"></a>或于此根入正受。<a id="a-4C"></a>或于彼根起出说。<a id="a-4D"></a>或于一根双入出。<a id="a-4E"></a>或于一根不入出。<a id="a-4F"></a>余一一根亦如是。<a id="a-4G"></a>或于此尘入正受。<a id="a-4H"></a>或于彼尘起出说或于一尘双入出。<a id="a-4I"></a>或于一尘不入出。<a id="a-4J"></a>余一一尘亦如是。<a id="a-4K"></a>或于此方入正受。<a id="a-4L"></a>或于彼方起出说。<a id="a-4M"></a>或于一方双入出。<a id="a-4N"></a>或于一方不入出。<a id="a-4O"></a>或于一物入正受。<a id="a-4P"></a>或于一物起出说。<a id="a-4Q"></a>或于一物双入出。<a id="a-4R"></a>或于一物不入出。<a id="a-4S"></a>若委说者。<a id="a-4T"></a>秖于一根一尘即入即出。<a id="a-4U"></a>即双入出。<a id="a-4V"></a>即不入出。<a id="a-4W"></a>于正报中一一自在。<a id="a-4X"></a>于依报中亦如是。<a id="a-4Y"></a>是名圆自在庄严。<a id="a-4Z"></a>譬如日光周四天下。<a id="a-4a"></a>一方中。<a id="a-4b"></a>一方旦。<a id="a-4c"></a>一方夕。<a id="a-4d"></a>一方夜半。<a id="a-4e"></a>轮回不同。<a id="a-4f"></a>秖是一日而四处见异。<a id="a-4g"></a>菩萨自在亦如是。<a id="a-4h"></a>云何圆建立众生。<a id="a-4i"></a>或放一光。<a id="a-4j"></a>能令众生得即空即假即中益。<a id="a-4k"></a>得入出双入出不入出益。<a id="a-4l"></a>历行住坐卧语默作作亦如是。<a id="a-4m"></a>有缘者见如目睹光。<a id="a-4n"></a>无缘不觉盲瞽常闇。<a id="a-4o"></a>故举龙王为譬。<a id="a-4p"></a>竖遍六天横亘四域。<a id="a-4q"></a>兴种种云震种种雷耀种种电降种种雨。<a id="a-4r"></a>龙于本宫不动不摇。<a id="a-4s"></a>而于一切施设不同。<a id="a-4t"></a>菩萨亦如是。<a id="a-4u"></a>内自通达即空即假即中不动法性。<a id="a-4v"></a>而令获种种益得种种用。<a id="a-4w"></a>是名圆力用建立众生。<a id="a-4x"></a>初心尚尔。<a id="a-4y"></a>况中后心。<a id="a-4z"></a>如来殷勤称叹此法。<a id="a-50"></a>闻者欢喜。<a id="a-51"></a>常啼东请善财南求。<a id="a-52"></a>药王烧手普明刎头。<a id="a-53"></a>一日三舍恒河沙身。<a id="a-54"></a>尚不能报一句之力。<a id="a-55"></a>况两肩荷负百千万劫。<a id="a-56"></a>宁报佛法之恩。<a id="a-57"></a>一经一说如此。<a id="a-58"></a>余经亦然。<a id="a-59"></a>疑者云。<a id="a-5A"></a>余三昧愿闻诚证。<a id="a-5B"></a>然经论浩博。<a id="a-5C"></a>不可委引。<a id="a-5D"></a>略举一两。<a id="a-5E"></a>净名云。<a id="a-5F"></a>始坐佛树力降魔。<a id="a-5G"></a>得甘露灭觉道成。<a id="a-5H"></a>三转法轮于大千。<a id="a-5I"></a>其轮本来常清净。<a id="a-5J"></a>天人得道此为证。<a id="a-5K"></a>三宝于是现世间。<a id="a-5L"></a>此即渐教之始也。<a id="a-5M"></a>又云。<a id="a-5N"></a>佛以一音演说法。<a id="a-5O"></a>众生随类各得解。<a id="a-5P"></a>或有恐怖或欢喜。<a id="a-5Q"></a>或生厌离或断疑。<a id="a-5R"></a>斯则神力不共法。<a id="a-5S"></a>此证不定教也。<a id="a-5T"></a>又云。<a id="a-5U"></a>说法不有亦不无。<a id="a-5V"></a>以因缘故诸法生。<a id="a-5W"></a>无我无造无受者。<a id="a-5X"></a>善恶之业不败亡。<a id="a-5Y"></a>此证顿教也。<a id="a-5Z"></a>大品云。<a id="a-5a"></a>次第行次第学次第道。<a id="a-5b"></a>此证渐也。<a id="a-5c"></a>又云。<a id="a-5d"></a>以众色裹摩尼珠。<a id="a-5e"></a>置之水中随物变色。<a id="a-5f"></a>此证不定也。<a id="a-5g"></a>又云。<a id="a-5h"></a>从初发心即坐道场。<a id="a-5i"></a>转法轮度众生。<a id="a-5j"></a>此证顿也。<a id="a-5k"></a>法华云。<a id="a-5l"></a>如是之人应以此法渐入佛慧。<a id="a-5m"></a>此证渐也。<a id="a-5n"></a>又云。<a id="a-5o"></a>若不信此法。<a id="a-5p"></a>于余深法中示教利喜。<a id="a-5q"></a>此证不定也。<a id="a-5r"></a>又云。<a id="a-5s"></a>正直舍方便但说无上道。<a id="a-5t"></a>此证顿也。<a id="a-5u"></a>大经云。<a id="a-5v"></a>从牛出乳乃至醍醐。<a id="a-5w"></a>此证渐也。<a id="a-5x"></a>又云。<a id="a-5y"></a>置毒乳中乳即杀人。<a id="a-5z"></a>乃至置毒醍醐醍醐杀人。<a id="a-60"></a>此证不定也。<a id="a-61"></a>又云。<a id="a-62"></a>雪山有草名曰忍辱牛若食者即得醍醐。<a id="a-63"></a>此证顿也。<a id="a-64"></a>无量义云。<a id="a-65"></a>佛转法轮微渧先堕淹诸欲尘。<a id="a-66"></a>开涅槃门扇解脱风。<a id="a-67"></a>除世热恼致法清凉。<a id="a-68"></a>次降十二因缘雨洒无明地掩邪见光。<a id="a-69"></a>后澍无上大乘普令一切发菩提心。<a id="a-6A"></a>此证渐也。<a id="a-6B"></a>华严曰。<a id="a-6C"></a>娑伽罗龙车轴雨海余地不堪。<a id="a-6D"></a>为上根性说圆满修多罗。<a id="a-6E"></a>二乘如聋如哑。<a id="a-6F"></a>净名曰。<a id="a-6G"></a>入瞻卜林不嗅余香。<a id="a-6H"></a>入此室者但闻诸佛功德之香。<a id="a-6I"></a>首楞严曰。<a id="a-6J"></a>捣万种香为丸。<a id="a-6K"></a>若烧一尘具足众气。<a id="a-6L"></a>大品曰。<a id="a-6M"></a>以一切种智知一切法。<a id="a-6N"></a>当学般若波罗蜜。<a id="a-6O"></a>法华曰。<a id="a-6P"></a>合掌以敬心欲闻具足道。<a id="a-6Q"></a>大经曰。<a id="a-6R"></a>譬如有人在大海浴。<a id="a-6S"></a>当知是人已用诸河之水。<a id="a-6T"></a>华严曰。<a id="a-6U"></a>譬如日出先照高山。<a id="a-6V"></a>次照幽谷。<a id="a-6W"></a>次照平地。<a id="a-6X"></a>平地不定也。<a id="a-6Y"></a>幽谷渐也。<a id="a-6Z"></a>高山顿也。<a id="a-6a"></a>上来皆是金口诚言。<a id="a-6b"></a>三世如来所尊重法。<a id="a-6c"></a>过去过去。<a id="a-6d"></a>久远久远。<a id="a-6e"></a>邈无萠始。<a id="a-6f"></a>现在现在。<a id="a-6g"></a>无边无际。<a id="a-6h"></a>未来未来。<a id="a-6i"></a>展转不穷。<a id="a-6j"></a>若已今当不可思议。<a id="a-6k"></a>当知止观诸佛之师。<a id="a-6l"></a>以法常故诸佛亦常。<a id="a-6m"></a>乐我净等亦复如是。<a id="a-6n"></a>如是引证宁不信乎。<a id="a-6o"></a>既信其法须知三文。<a id="a-6p"></a>次第禅门合三十卷。<a id="a-6q"></a>今之十轴。<a id="a-6r"></a>是大庄严寺法慎私记。<a id="a-6s"></a>不定文者如六妙门。<a id="a-6t"></a>以不定意历十二禅九想八背。<a id="a-6u"></a>观练熏修。<a id="a-6v"></a>因缘六度无碍旋转纵横自在。<a id="a-6w"></a>此是陈尚书令毛喜请智者出此文也。<a id="a-6x"></a>圆顿文者。<a id="a-6y"></a>如灌顶荆洲玉泉寺所记十卷是也。<a id="a-6z"></a>虽有三文无得执文而自疣害。<a id="a-70"></a>论云。<a id="a-71"></a>若见若不见般若皆缚皆脱。<a id="a-72"></a>文亦例然。<a id="a-73"></a>疑者云。<a id="a-74"></a>诸法寂灭相不可以言宣。<a id="a-75"></a>大经云。<a id="a-76"></a>生生不可说。<a id="a-77"></a>乃至不生不生不可说。<a id="a-78"></a>若通若别言语道断。<a id="a-79"></a>无能说无所说。<a id="a-7A"></a>身子云。<a id="a-7B"></a>吾闻解脱之中无有言说。<a id="a-7C"></a>故吾于此不知所云。<a id="a-7D"></a>净名云。<a id="a-7E"></a>其所说者无说无示。<a id="a-7F"></a>其听法者无闻无得。<a id="a-7G"></a>斯人不能说斯法不可说。<a id="a-7H"></a>而言示人。<a id="a-7I"></a>然但引一边不见其二。<a id="a-7J"></a>大经云。<a id="a-7K"></a>有因缘故亦可得说。<a id="a-7L"></a>法华云。<a id="a-7M"></a>无数方便种种因缘为众生说。<a id="a-7N"></a>又云。<a id="a-7O"></a>以方便力故为五比丘说。<a id="a-7P"></a>若通若别皆可得说。<a id="a-7Q"></a>大经云。<a id="a-7R"></a>有眼者为盲人说乳。<a id="a-7S"></a>此指真谛可说。<a id="a-7T"></a>天王般若云。<a id="a-7U"></a>总持无文字。<a id="a-7V"></a>文字显总持。<a id="a-7W"></a>此指俗谛可说。<a id="a-7X"></a>又如来常依二谛说法。<a id="a-7Y"></a>净名云。<a id="a-7Z"></a>文字性离即是解脱。<a id="a-7a"></a>即说是无说。<a id="a-7b"></a>大经云。<a id="a-7c"></a>若知如来常不说法是即多闻。<a id="a-7d"></a>此指不说而是说也。<a id="a-7e"></a>思益云。<a id="a-7f"></a>佛及弟子常行二事。<a id="a-7g"></a>若说若默。<a id="a-7h"></a>法华云。<a id="a-7i"></a>去来坐立。<a id="a-7j"></a>常宣妙法。<a id="a-7k"></a>如注大雨。<a id="a-7l"></a>又云。<a id="a-7m"></a>若欲求佛道常随多闻人。<a id="a-7n"></a>善知识者是大因缘。<a id="a-7o"></a>所谓化导令得见佛。<a id="a-7p"></a>大经云。<a id="a-7q"></a>空中云雷生象牙上华。<a id="a-7r"></a>何时一向无说。<a id="a-7s"></a>若竞说默不解教意去理逾远。<a id="a-7t"></a>离说无理离理无说。<a id="a-7u"></a>即说无说无说即说。<a id="a-7v"></a>无二无别即事而真。<a id="a-7w"></a>大悲怜愍一切无闻。<a id="a-7x"></a>如月隐重山举扇类之。<a id="a-7y"></a>风息太虚动树训之。<a id="a-7z"></a>今人意钝玄览则难。<a id="a-80"></a>眼依色入假文则易。<a id="a-81"></a>若封文为害。<a id="a-82"></a>须知文非文达一切文非文非不文。<a id="a-83"></a>能于一文得一切解。<a id="a-84"></a>为此义故。<a id="a-85"></a>以三种文作达一门也。<a id="a-86"></a>已略说缘起竟。</p>
  <p id="a87">○今当开章为十。<a id="a-88"></a>一大意。<a id="a-89"></a>二释名。<a id="a-8A"></a>三体相。<a id="a-8B"></a>四摄法。<a id="a-8C"></a>五偏圆。<a id="a-8D"></a>六方便。<a id="a-8E"></a>七正观。<a id="a-8F"></a>八果报。<a id="a-8G"></a>九起教。<a id="a-8H"></a>十旨归。<a id="a-8I"></a>十是数方不多不少。<a id="a-8J"></a>始则标期在茶。<a id="a-8K"></a>终则归宗至极。<a id="a-8L"></a>善始令终总在十章中矣。<a id="a-8M"></a>生起者。<a id="a-8N"></a>专次第十章也。<a id="a-8O"></a>至理寂灭无生无生者。<a id="a-8P"></a>无起无起者。<a id="a-8Q"></a>有因缘故十章通是生起。<a id="a-8R"></a>别论前章为生。<a id="a-8S"></a>次章为起。<a id="a-8T"></a>缘由趣次亦复如是。<a id="a-8U"></a>所谓无量劫来痴惑所覆。<a id="a-8V"></a>不知无明即是明。<a id="a-8W"></a>今开觉之故言大意。<a id="a-8X"></a>既知无明即明不复流动。<a id="a-8Y"></a>故名为止。<a id="a-8Z"></a>朗然大净呼之为观。<a id="a-8a"></a>既闻名得体。<a id="a-8b"></a>体即摄法摄于偏圆。<a id="a-8c"></a>以偏圆解起于方便。<a id="a-8d"></a>方便既立正观即成。<a id="a-8e"></a>成正观已获妙果报。<a id="a-8f"></a>从自得法起教教他。<a id="a-8g"></a>自他俱安同归常寂。<a id="a-8h"></a>秖为不达无生无起是故生起。<a id="a-8i"></a>既了无生无起。<a id="a-8j"></a>心行寂灭。<a id="a-8k"></a>言语道断。<a id="a-8l"></a>寂然清净。<a id="a-8m"></a>分别者。<a id="a-8n"></a>十章功德如囊中有宝。<a id="a-8o"></a>不探示人人无见者。<a id="a-8p"></a>今十章几真几俗几非真非俗。<a id="a-8q"></a>几圣说圣默非说非默。<a id="a-8r"></a>几定几慧几非定慧。<a id="a-8s"></a>几目足几非目足。<a id="a-8t"></a>几因果非因果。<a id="a-8u"></a>几自他非自他。<a id="a-8v"></a>几共不共非共非不共。<a id="a-8w"></a>几通别非通别。<a id="a-8x"></a>几广略非广略。<a id="a-8y"></a>几横竖非横竖。<a id="a-8z"></a>如是等种种应自在作问。<a id="a-90"></a>初八章即俗而真。<a id="a-91"></a>果报一章即真而俗。<a id="a-92"></a>旨归章非真非俗。<a id="a-93"></a>正观圣默。<a id="a-94"></a>余八章圣说。<a id="a-95"></a>旨归非说非默。<a id="a-96"></a>正观一分是定。<a id="a-97"></a>余八章及一分是慧。<a id="a-98"></a>旨归非定非慧。<a id="a-99"></a>大意至正观是因。<a id="a-9A"></a>果报是果。<a id="a-9B"></a>旨归非因非果。<a id="a-9C"></a>前八章自行起教化他。<a id="a-9D"></a>旨归非自非他。<a id="a-9E"></a>大意至起教是目。<a id="a-9F"></a>方便至果报是足。<a id="a-9G"></a>旨归非目非足。<a id="a-9H"></a>大意至正观共。<a id="a-9I"></a>果报起教不共。<a id="a-9J"></a>旨归非共非不共。<a id="a-9K"></a>大意一通八章别。<a id="a-9L"></a>旨归非通非别。<a id="a-9M"></a>大意略八章广。<a id="a-9N"></a>旨归非广非略。<a id="a-9O"></a>体相竖余八横。<a id="a-9P"></a>旨归非横非竖。<a id="a-9Q"></a>料简者。<a id="a-9R"></a>问。<a id="a-9S"></a>略指大意同异云何。<a id="a-9T"></a>答。<a id="a-9U"></a>通则名异意同。<a id="a-9V"></a>别则略指三门。<a id="a-9W"></a>大意在一顿。<a id="a-9X"></a>问。<a id="a-9Y"></a>约显教论显观。<a id="a-9Z"></a>亦应约秘教论密观。<a id="a-9a"></a>答。<a id="a-9b"></a>既分显秘。<a id="a-9c"></a>今但明显不说秘。<a id="a-9d"></a>问。<a id="a-9e"></a>分门可尔任论得不。<a id="a-9f"></a>答。<a id="a-9g"></a>或得或不得。<a id="a-9h"></a>教是上圣被下之言。<a id="a-9i"></a>圣能显秘两说。<a id="a-9j"></a>凡人宣述秖可传显不能传秘。<a id="a-9k"></a>听者因何作观。<a id="a-9l"></a>或得者。<a id="a-9m"></a>六根净位。<a id="a-9n"></a>能以一妙音遍满三千界。<a id="a-9o"></a>随意悉能至则能传秘教。<a id="a-9p"></a>若修观者。<a id="a-9q"></a>发所修显法不发不修者。<a id="a-9r"></a>发宿习人得论密观。<a id="a-9s"></a>问。<a id="a-9t"></a>初浅后深是渐观。<a id="a-9u"></a>初深后浅是何观相。<a id="a-9v"></a>答。<a id="a-9w"></a>是不定观。<a id="a-9x"></a>问。<a id="a-9y"></a>初后俱浅是何观相。<a id="a-9z"></a>答。<a id="a-A0"></a>小乘意非三止观相也。<a id="a-A1"></a>问。<a id="a-A2"></a>小乘亦是佛说。<a id="a-A3"></a>何意言非。<a id="a-A4"></a>若言非者不应言渐。<a id="a-A5"></a>答。<a id="a-A6"></a>既分大小小非所论。<a id="a-A7"></a>今言渐者从微至着之渐耳。<a id="a-A8"></a>小乘初后俱不知实相。<a id="a-A9"></a>故非今渐也。<a id="a-AA"></a>问。<a id="a-AB"></a>示三文者。<a id="a-AC"></a>文是色。<a id="a-AD"></a>色是门为非门。<a id="a-AE"></a>若是门者。<a id="a-AF"></a>色是实相更何所通。<a id="a-AG"></a>若非门者。<a id="a-AH"></a>云何而言一色一香皆是中道。<a id="a-AI"></a>答。<a id="a-AJ"></a>文门并是实相。<a id="a-AK"></a>众生多颠倒少不颠倒。<a id="a-AL"></a>以文示之。<a id="a-AM"></a>即于文达文非文非文非不文。<a id="a-AN"></a>文是其门于门得实相故。<a id="a-AO"></a>文是其门门具一切法。<a id="a-AP"></a>即门即非门即非门非不门。</p>
  <p id="aAQ">○解释者释十章也。<a id="a-AR"></a>初释大意。<a id="a-AS"></a>囊括始终冠戴初后。<a id="a-AT"></a>意缓难见今撮为五。<a id="a-AU"></a>谓发大心。<a id="a-AV"></a>修大行。<a id="a-AW"></a>感大果。<a id="a-AX"></a>裂大网。<a id="a-AY"></a>归大处。<a id="a-AZ"></a>云何发大心。<a id="a-Aa"></a>众生昏倒不自觉知。<a id="a-Ab"></a>劝令醒悟上求下化。<a id="a-Ac"></a>云何行大行。<a id="a-Ad"></a>虽复发心望路不动永无达期。<a id="a-Ae"></a>劝牢强精进行四种三昧。<a id="a-Af"></a>云何感大果。<a id="a-Ag"></a>虽不求梵天梵天自应。<a id="a-Ah"></a>称扬妙报慰悦其心。<a id="a-Ai"></a>云何裂大网。<a id="a-Aj"></a>种种经论开人眼目。<a id="a-Ak"></a>而执此疑彼是一非诸。<a id="a-Al"></a>闻雪谓冷乃至闻鹤谓动。<a id="a-Am"></a>今融通经论解结出笼。<a id="a-An"></a>云何归大处。<a id="a-Ao"></a>法无始终法无通塞。<a id="a-Ap"></a>若知法界法界无始终无通塞。<a id="a-Aq"></a>豁然大朗无碍自在。<a id="a-Ar"></a>生起五略显于十广(云云)</p>
  <p id="aAs">○就发心更为三。<a id="a-At"></a>初方言。<a id="a-Au"></a>次简非。<a id="a-Av"></a>后显是。<a id="a-Aw"></a>菩提者天竺音也此方称道。<a id="a-Ax"></a>质多者天竺音此方言心。<a id="a-Ay"></a>即虑知之心也。<a id="a-Az"></a>天竺又称污栗驮此方称是草木之心也。<a id="a-B0"></a>又称矣栗驮此方是积聚精要者为心也。<a id="a-B1"></a>今简非者简积聚草木等心。<a id="a-B2"></a>专在虑知心也。<a id="a-B3"></a>道亦有通有别。<a id="a-B4"></a>今亦简之略为十。<a id="a-B5"></a>若其心念念专贪嗔痴。<a id="a-B6"></a>摄之不还拔之不出。<a id="a-B7"></a>日增月甚起上品十恶。<a id="a-B8"></a>如五扇提罗者。<a id="a-B9"></a>此发地狱心行火途道。<a id="a-BA"></a>若其心念念欲多眷属。<a id="a-BB"></a>如海吞流如火焚薪。<a id="a-BC"></a>起中品十恶。<a id="a-BD"></a>如调达诱众者。<a id="a-BE"></a>此发畜生心行血途道。<a id="a-BF"></a>若其心念念欲得名闻四远八方称扬钦咏。<a id="a-BG"></a>内无实德虚比贤圣。<a id="a-BH"></a>起下品十恶。<a id="a-BI"></a>如摩犍提者。<a id="a-BJ"></a>此发鬼心行刀途道。<a id="a-BK"></a>若其心念念常欲胜彼不耐下人。<a id="a-BL"></a>轻他珍己如鸱高飞下视。<a id="a-BM"></a>而外扬仁义礼智信。<a id="a-BN"></a>起下品善心行阿修罗道。<a id="a-BO"></a>若其心念念欣世间乐。<a id="a-BP"></a>安其臭身悦其痴心。<a id="a-BQ"></a>此起中品善心行于人道。<a id="a-BR"></a>若其心念念知三恶苦多。<a id="a-BS"></a>人间苦乐相间。<a id="a-BT"></a>天上纯乐。<a id="a-BU"></a>为天上乐关六根不出六尘不入。<a id="a-BV"></a>此上品善心行于天道。<a id="a-BW"></a>若其心念念欲大威势。<a id="a-BX"></a>身口意才有所作一切弭从。<a id="a-BY"></a>此发欲界主心行魔罗道。<a id="a-BZ"></a>若其心念念欲得利智辩聪高才勇哲。<a id="a-Ba"></a>鉴达六合十方颙颙。<a id="a-Bb"></a>此发世智心行尼犍道。<a id="a-Bc"></a>若其心念念五尘六欲外乐盖微。<a id="a-Bd"></a>三禅乐如石泉其乐内重。<a id="a-Be"></a>此发梵心行色无色道。<a id="a-Bf"></a>若其心念念知善恶轮环。<a id="a-Bg"></a>凡夫耽湎贤圣所呵。<a id="a-Bh"></a>破恶由净慧。<a id="a-Bi"></a>净慧由净禅。<a id="a-Bj"></a>净禅由净戒尚此三法如饥如渴。<a id="a-Bk"></a>此发无漏心行二乘道。<a id="a-Bl"></a>若心若道其非甚多。<a id="a-Bm"></a>略言十耳。<a id="a-Bn"></a>或开上合下。<a id="a-Bo"></a>或开下合上。<a id="a-Bp"></a>令十数方足而已。<a id="a-Bq"></a>举一种为语端。<a id="a-Br"></a>强者先牵。<a id="a-Bs"></a>如论云。<a id="a-Bt"></a>破戒心堕地狱。<a id="a-Bu"></a>悭贪心堕饿鬼。<a id="a-Bv"></a>无惭愧心堕畜生。<a id="a-Bw"></a>即其义也。<a id="a-Bx"></a>或先起非心。<a id="a-By"></a>或先起是心。<a id="a-Bz"></a>或是非并起。<a id="a-C0"></a>譬象鱼风并浊池水。<a id="a-C1"></a>象譬外鱼譬内。<a id="a-C2"></a>风譬并起。<a id="a-C3"></a>又象譬诸非自外而起。<a id="a-C4"></a>鱼譬内观羸弱为二边所动。<a id="a-C5"></a>风譬内外合杂秽浊混和。<a id="a-C6"></a>又九种是生死如蚕自缚。<a id="a-C7"></a>后一是涅槃如獐独跳。<a id="a-C8"></a>虽得自脱未具佛法。<a id="a-C9"></a>俱非故双简。<a id="a-CA"></a>前九是世间不动不出。<a id="a-CB"></a>后一虽出无大悲俱非双简也。<a id="a-CC"></a>有为无为有漏无漏。<a id="a-CD"></a>善恶染净缚脱真俗等。<a id="a-CE"></a>种种法门亦如是。<a id="a-CF"></a>又九法约世间苦谛。<a id="a-CG"></a>后一非苦谛。<a id="a-CH"></a>虽非苦谛曲拙灰近故双非简却。<a id="a-CI"></a>次有为有漏约集谛。<a id="a-CJ"></a>后一非集谛。<a id="a-CK"></a>虽非集谛曲近灰拙亦双非简也。<a id="a-CL"></a>次善恶染净约道谛。<a id="a-CM"></a>后一是道谛。<a id="a-CN"></a>虽是道谛亦如前简。<a id="a-CO"></a>次缚脱真俗约灭谛。<a id="a-CP"></a>后一虽是灭谛亦如前简。<a id="a-CQ"></a>若得此意。<a id="a-CR"></a>历一切根尘三业四仪生心动念。<a id="a-CS"></a>皆此观察勿令浊心得起。<a id="a-CT"></a>设起速灭。<a id="a-CU"></a>如有明眼人能避险恶道。<a id="a-CV"></a>世有聪明人。<a id="a-CW"></a>能远离众恶。<a id="a-CX"></a>初心行者若见此意。<a id="a-CY"></a>堪为世间而作依止。<a id="a-CZ"></a>问。<a id="a-Ca"></a>行者自发心他教发心。<a id="a-Cb"></a>答自他共离皆不可。<a id="a-Cc"></a>但是感应道交而论发心耳。<a id="a-Cd"></a>如子堕水火。<a id="a-Ce"></a>父母骚扰救之。<a id="a-Cf"></a>净名云。<a id="a-Cg"></a>其子得病父母亦病。<a id="a-Ch"></a>大经云。<a id="a-Ci"></a>父母于病子心则偏重。<a id="a-Cj"></a>动法性山入生死海。<a id="a-Ck"></a>故有病行婴儿行。<a id="a-Cl"></a>是名感应发心也。<a id="a-Cm"></a>禅经云。<a id="a-Cn"></a>佛以四随说法。<a id="a-Co"></a>随乐随宜随治随义。<a id="a-Cp"></a>将护彼意说悦其心。<a id="a-Cq"></a>附先世习令易受行。<a id="a-Cr"></a>观病轻重设药多少。<a id="a-Cs"></a>道机时熟闻即悟道。<a id="a-Ct"></a>岂非随机感应利益。<a id="a-Cu"></a>智度论四悉檀。<a id="a-Cv"></a>世法间隔名世界。<a id="a-Cw"></a>随其堪能名为人。<a id="a-Cx"></a>两悉檀与四随同。<a id="a-Cy"></a>亦是感应意也。<a id="a-Cz"></a>更引论五复次。<a id="a-D0"></a>一明菩萨种种行故。<a id="a-D1"></a>说般若波罗蜜经。<a id="a-D2"></a>二令菩萨增念佛三昧故。<a id="a-D3"></a>三说跋致相貌故。<a id="a-D4"></a>四拔弟子恶邪故。<a id="a-D5"></a>五说第一义故。<a id="a-D6"></a>说般若波罗蜜经。<a id="a-D7"></a>此五复次与四随四悉皆不异。<a id="a-D8"></a>又与五因缘同。<a id="a-D9"></a>若不随机恼他故。<a id="a-DA"></a>说于彼无益。<a id="a-DB"></a>若大悲雷雨得从微之着。<a id="a-DC"></a>论云。<a id="a-DD"></a>真法及说者听众难得故。<a id="a-DE"></a>如是则生死非有边非无边。<a id="a-DF"></a>实相非难非易非有非无。<a id="a-DG"></a>此名真法。<a id="a-DH"></a>能如此说听名真说听。<a id="a-DI"></a>有三悉檀益名有边。<a id="a-DJ"></a>第一义益名非有边非无边。<a id="a-DK"></a>故知缘起能办大事。<a id="a-DL"></a>则感应意也。<a id="a-DM"></a>然四随四悉五缘名异意义则同。<a id="a-DN"></a>今说之。<a id="a-DO"></a>四随是大悲应益。<a id="a-DP"></a>悉檀是怜愍遍施。<a id="a-DQ"></a>盖左右之异耳。<a id="a-DR"></a>言因缘者。<a id="a-DS"></a>或因于圣缘于凡。<a id="a-DT"></a>或因于凡缘于圣。<a id="a-DU"></a>则感应道交。<a id="a-DV"></a>当知三法言味相符。<a id="a-DW"></a>则意同。<a id="a-DX"></a>随乐欲偏语修因所尚。<a id="a-DY"></a>世界偏语受报间隔。<a id="a-DZ"></a>盖因果之异耳。<a id="a-Da"></a>便宜者选法以拟人。<a id="a-Db"></a>为人者观人以逗法。<a id="a-Dc"></a>此乃欣赴不同耳。<a id="a-Dd"></a>又五因缘者。<a id="a-De"></a>众生信乐为因佛说一法一切法。<a id="a-Df"></a>大菩提心也。<a id="a-Dg"></a>于经是乐欲。<a id="a-Dh"></a>于论是世界。<a id="a-Di"></a>众生有大精进勇猛佛说一行一切行。<a id="a-Dj"></a>则四三昧。<a id="a-Dk"></a>于经是便宜。<a id="a-Dl"></a>于论是为人。<a id="a-Dm"></a>众生有平等大慧为因感佛说一破一切破。<a id="a-Dn"></a>获胜果报及通经论。<a id="a-Do"></a>于经论俱是对治。<a id="a-Dp"></a>众生有佛智眼为因感佛说一究竟一切究竟。<a id="a-Dq"></a>得说旨归寂灭。<a id="a-Dr"></a>于经论俱是第一义也。<a id="a-Ds"></a>又五缘五复次者。<a id="a-Dt"></a>菩提心是诸行本。<a id="a-Du"></a>论举种种行盖枝本之异耳。<a id="a-Dv"></a>四三昧是通修念佛是别修。<a id="a-Dw"></a>盖通别之异耳。<a id="a-Dx"></a>胜报备说依正习果报果。<a id="a-Dy"></a>跋致偏举习果入位之相。<a id="a-Dz"></a>盖双只之异耳。<a id="a-E0"></a>除经论疑滞者。<a id="a-E1"></a>经论是起疑执处。<a id="a-E2"></a>拔弟子恶邪者是起过人。<a id="a-E3"></a>人处异耳。<a id="a-E4"></a>本末究竟等与第一义名同易见。<a id="a-E5"></a>所以不异是为义同。<a id="a-E6"></a>又圣说多端。<a id="a-E7"></a>或次说或不次说。<a id="a-E8"></a>或具说或不具说。<a id="a-E9"></a>或杂说或不杂说。<a id="a-EA"></a>众生禀益不同。<a id="a-EB"></a>或次益不次益。<a id="a-EC"></a>或具益不具益。<a id="a-ED"></a>或杂益不杂益。<a id="a-EE"></a>或四悉檀成五缘。<a id="a-EF"></a>五缘成四悉。<a id="a-EG"></a>或四悉成一因缘。<a id="a-EH"></a>一因缘成一悉。<a id="a-EI"></a>或一一因缘皆具四悉。<a id="a-EJ"></a>四悉具五缘。<a id="a-EK"></a>如是等种种互相成显。<a id="a-EL"></a>还以三止观结之。<a id="a-EM"></a>可以意知。<a id="a-EN"></a>又以一止观结之。<a id="a-EO"></a>发菩提心即是观。<a id="a-EP"></a>邪僻心息即是止。<a id="a-EQ"></a>又五略秖是十广。<a id="a-ER"></a>初五章秖是发菩提心一意耳。<a id="a-ES"></a>方便正观秖是四三昧耳。<a id="a-ET"></a>果报一章秖明违顺。<a id="a-EU"></a>违即二边果报。<a id="a-EV"></a>顺即胜妙果报。<a id="a-EW"></a>起教一章转其自心利益于他。<a id="a-EX"></a>或作佛身施权实。<a id="a-EY"></a>或作九界像对扬渐顿。<a id="a-EZ"></a>转渐顿弘通渐顿。<a id="a-Ea"></a>旨归章秖是同归大处秘密藏中。<a id="a-Eb"></a>故知略广意同也。</p>
  <p id="aEc">○显是更为三。<a id="a-Ed"></a>初四谛。<a id="a-Ee"></a>次四弘。<a id="a-Ef"></a>后六即。<a id="a-Eg"></a>四谛名相出大经圣行品。<a id="a-Eh"></a>谓生灭无生灭无量无作。<a id="a-Ei"></a>生灭者苦集是世因果。<a id="a-Ej"></a>道灭出世因果。<a id="a-Ek"></a>苦则三相迁移。<a id="a-El"></a>集则四心流动。<a id="a-Em"></a>道则对治易夺。<a id="a-En"></a>灭则灭有还无。<a id="a-Eo"></a>虽世出世皆是变异。<a id="a-Ep"></a>故名生灭四谛也。<a id="a-Eq"></a>无生者。<a id="a-Er"></a>苦无逼迫一切皆空。<a id="a-Es"></a>岂有空能遣空。<a id="a-Et"></a>即色是空。<a id="a-Eu"></a>受想行识亦复如是。<a id="a-Ev"></a>故无逼迫相也。<a id="a-Ew"></a>集无和合相者。<a id="a-Ex"></a>因果俱空。<a id="a-Ey"></a>岂有因空与果空合。<a id="a-Ez"></a>历一切贪嗔痴亦复如是。<a id="a-F0"></a>道不二相无能治所治。<a id="a-F1"></a>空尚无一云何有二耶。<a id="a-F2"></a>法本不然今则无灭。<a id="a-F3"></a>不然不灭故名无生四谛也。<a id="a-F4"></a>无量者。<a id="a-F5"></a>分别校计苦有无量相。<a id="a-F6"></a>谓一法界苦尚复若干。<a id="a-F7"></a>况十法界则种种若干。<a id="a-F8"></a>非二乘若智若眼所能知见。<a id="a-F9"></a>乃是菩萨所能明了。<a id="a-FA"></a>谓地狱种种若干差别。<a id="a-FB"></a>铍剥割截烧煮剉切。<a id="a-FC"></a>尚复若干不可称计。<a id="a-FD"></a>况复余界种种色种种受想行识。<a id="a-FE"></a>尘沙海渧宁当可尽。<a id="a-FF"></a>故非二乘知见。<a id="a-FG"></a>菩萨智眼乃能通达。<a id="a-FH"></a>又集有无量相。<a id="a-FI"></a>谓贪欲嗔痴种种心种种身口集业若干。<a id="a-FJ"></a>身曲影斜声喧响浊。<a id="a-FK"></a>菩萨照之不谬耳。<a id="a-FL"></a>又道有无量相。<a id="a-FM"></a>谓析体拙巧方便曲直长短权实菩萨精明而不谬滥。<a id="a-FN"></a>又灭有无量相。<a id="a-FO"></a>如是方便能灭见谛。<a id="a-FP"></a>如是方便能灭思惟。<a id="a-FQ"></a>各有若干正助。<a id="a-FR"></a>菩萨洞览无毫差也。<a id="a-FS"></a>又即空方便正助若干皆无若干。<a id="a-FT"></a>虽无若干而分别若干无谬无乱。<a id="a-FU"></a>又如是方便能析灭四住。<a id="a-FV"></a>又如是方便能体灭四住。<a id="a-FW"></a>如是方便能灭尘沙。<a id="a-FX"></a>如是方便能灭无明。<a id="a-FY"></a>虽种种若干彼彼不杂。<a id="a-FZ"></a>又三悉檀分别故有若干。<a id="a-Fa"></a>第一义悉檀则无若干。<a id="a-Fb"></a>虽无若干从多为论故名若干。<a id="a-Fc"></a>称无量四谛也。<a id="a-Fd"></a>无作四谛者。<a id="a-Fe"></a>皆是实相不可思议。<a id="a-Ff"></a>非但第一义谛无复若干。<a id="a-Fg"></a>若三悉檀及一切法无复若干。<a id="a-Fh"></a>此义可知不复委记。<a id="a-Fi"></a>若以四谛竖对诸土有增有减。<a id="a-Fj"></a>同居有四。<a id="a-Fk"></a>方便则三。<a id="a-Fl"></a>实报则二。<a id="a-Fm"></a>寂光但一。<a id="a-Fn"></a>若横敌对者。<a id="a-Fo"></a>同居生灭。<a id="a-Fp"></a>方便无生灭。<a id="a-Fq"></a>实报无量。<a id="a-Fr"></a>寂光无作(云云)。<a id="a-Fs"></a>又总说名四谛。<a id="a-Ft"></a>别说名十二因缘。<a id="a-Fu"></a>苦是识名色六入触受生老死七支。<a id="a-Fv"></a>集是无明行爱取有等五支。<a id="a-Fw"></a>道是对治因缘方便。<a id="a-Fx"></a>灭是无明灭乃至老死灭。<a id="a-Fy"></a>故大经开四四谛。<a id="a-Fz"></a>亦开四十二因缘。<a id="a-G0"></a>下智观故得声闻菩提。<a id="a-G1"></a>中智观故得缘觉菩提。<a id="a-G2"></a>上智观故得菩萨菩提。<a id="a-G3"></a>上上智观故得佛菩提。<a id="a-G4"></a>又中论偈云。<a id="a-G5"></a>因缘所生法。<a id="a-G6"></a>即是生灭。<a id="a-G7"></a>我说即是空。<a id="a-G8"></a>是无生灭。<a id="a-G9"></a>亦名为假名。<a id="a-GA"></a>是无量。<a id="a-GB"></a>亦名中道义。<a id="a-GC"></a>是无作。<a id="a-GD"></a>又解。<a id="a-GE"></a>因缘即集。<a id="a-GF"></a>所生即苦。<a id="a-GG"></a>灭苦方便是道。<a id="a-GH"></a>苦集尽是灭。<a id="a-GI"></a>又偈言因缘。<a id="a-GJ"></a>因缘即无明。<a id="a-GK"></a>所生法即行名色六入等。<a id="a-GL"></a>故文云。<a id="a-GM"></a>为利根弟子说十二因缘不生不灭相。<a id="a-GN"></a>指前二十五品。<a id="a-GO"></a>为钝根弟子说十二因缘生灭相。<a id="a-GP"></a>指后两品。<a id="a-GQ"></a>当知论偈总说即四种四谛。<a id="a-GR"></a>别说即四种十二因缘也。<a id="a-GS"></a>已分别四四谛竟。<a id="a-GT"></a>诸经明种种发菩提心。<a id="a-GU"></a>或言推种种理发菩提心。<a id="a-GV"></a>或睹佛种种相发菩提心。<a id="a-GW"></a>或睹种种神通。<a id="a-GX"></a>或闻种种法。<a id="a-GY"></a>或游种种土。<a id="a-GZ"></a>或睹种种众。<a id="a-Ga"></a>或见修种种行。<a id="a-Gb"></a>或见种种法灭。<a id="a-Gc"></a>或见种种过。<a id="a-Gd"></a>或见他受种种苦而发菩提心。<a id="a-Ge"></a>略举十种为首广说(云云)。<a id="a-Gf"></a>推理发心者。<a id="a-Gg"></a>法性自天而然。<a id="a-Gh"></a>集不能染苦不能恼。<a id="a-Gi"></a>道不能通灭不能净。<a id="a-Gj"></a>如云笼月不能妨害。<a id="a-Gk"></a>却烦恼已乃见法性。<a id="a-Gl"></a>经言。<a id="a-Gm"></a>灭非真谛因灭会真。<a id="a-Gn"></a>灭尚非真三谛焉是。<a id="a-Go"></a>烦恼中无菩提菩提中无烦恼。<a id="a-Gp"></a>是名推生灭四谛上求佛道下化众生发菩提心。<a id="a-Gq"></a>推无生四谛发心者。<a id="a-Gr"></a>法性不异苦集。<a id="a-Gs"></a>但迷苦集失法性。<a id="a-Gt"></a>如水结为水无别水也。<a id="a-Gu"></a>达苦集无苦集即会法性。<a id="a-Gv"></a>苦集尚是。<a id="a-Gw"></a>何况道灭。<a id="a-Gx"></a>经言。<a id="a-Gy"></a>烦恼即是菩提。<a id="a-Gz"></a>菩提即是烦恼。<a id="a-H0"></a>是名推无生四谛上求下化发菩提心。<a id="a-H1"></a>推无量者。<a id="a-H2"></a>夫法性者名为实相。<a id="a-H3"></a>尚非二乘境界况复凡夫。<a id="a-H4"></a>出二边表别有净法。<a id="a-H5"></a>如佛藏经十喻(云云)。<a id="a-H6"></a>是名推无量四谛上求下化发菩提心。<a id="a-H7"></a>推无作者。<a id="a-H8"></a>夫法性与一切法无二无别。<a id="a-H9"></a>凡法尚是。<a id="a-HA"></a>况二乘乎。<a id="a-HB"></a>离凡法更求实相。<a id="a-HC"></a>如避此空彼处求空。<a id="a-HD"></a>即凡法是实法。<a id="a-HE"></a>不须舍凡向圣。<a id="a-HF"></a>经言。<a id="a-HG"></a>生死即涅槃。<a id="a-HH"></a>一色一香皆是中道。<a id="a-HI"></a>是名推无作四谛上求下化发菩提心。<a id="a-HJ"></a>若推一法即洞法界达边到底。<a id="a-HK"></a>究竟横竖事理具足。<a id="a-HL"></a>上求下化备在其中。<a id="a-HM"></a>方称发菩提心。<a id="a-HN"></a>菩提名道。<a id="a-HO"></a>道能通到横竖彼岸。<a id="a-HP"></a>名发心波罗蜜。<a id="a-HQ"></a>故于推理委作浅深事理周遍。<a id="a-HR"></a>下去法法例尔。</p>
 </body>
</html>