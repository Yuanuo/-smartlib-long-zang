<!doctype html>
<html id="z3IBWZv1NN" data-ver="1451">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">摩诃止观卷第七上</h1>
  <p id="a2">第五识通塞者。<a id="a-3"></a>亦名知得失。<a id="a-4"></a>亦名知字非字。<a id="a-5"></a>如上破法遍。<a id="a-6"></a>应通入无生。<a id="a-7"></a>若不入者。<a id="a-8"></a>当寻得失必滞是非。<a id="a-9"></a>不得一向作解。<a id="a-A"></a>何者。<a id="a-B"></a>若同外道爱着观空智慧。<a id="a-C"></a>宜以四句遍破。<a id="a-D"></a>能破如所破令众塞得通。<a id="a-E"></a>若不执观空智慧。<a id="a-F"></a>则能破不如所破。<a id="a-G"></a>但破塞存通。<a id="a-H"></a>如除膜养珠破贼护将。<a id="a-I"></a>若尔。<a id="a-J"></a>即大导师善知通塞。<a id="a-K"></a>将导众人能过五百由旬。<a id="a-L"></a>旧云。<a id="a-M"></a>六地见思尽为三百。<a id="a-N"></a>七地八地为四百。<a id="a-O"></a>九地十地为五百。<a id="a-P"></a>此义与释论乖。<a id="a-Q"></a>论以二乘为四百。<a id="a-R"></a>二乘之道非七地八地。<a id="a-S"></a>摄大乘人以三界为三百。<a id="a-T"></a>方便因缘两生死足为五百。<a id="a-U"></a>则摄义不尽。<a id="a-V"></a>更有有后生死无后生死属何百耶。<a id="a-W"></a>地人以十信住行向地为五百。<a id="a-X"></a>此与法华乖。<a id="a-Y"></a>法华过三百由旬作化城。<a id="a-Z"></a>此则二百由旬作化城。<a id="a-a"></a>复有人解三界为三百。<a id="a-b"></a>二乘足为五百。<a id="a-c"></a>此义三失。<a id="a-d"></a>一出三界外立化城。<a id="a-e"></a>云何二乘出三界外不入城。<a id="a-f"></a>更行四百五百。<a id="a-g"></a>四百五百之外更无化城。<a id="a-h"></a>何所可入而称二乘。<a id="a-i"></a>二者灭化城方可得进。<a id="a-j"></a>城犹未灭而辄进四百五百。<a id="a-k"></a>三者二乘共入化城。<a id="a-l"></a>云何声闻为四百支佛为五百。<a id="a-m"></a>有人以五住烦恼为五百。<a id="a-n"></a>然二乘已断四住。<a id="a-o"></a>应是四百由旬外立化城。<a id="a-p"></a>有人以断三界思为三百。<a id="a-q"></a>尘沙为四百。<a id="a-r"></a>无明为五百。<a id="a-s"></a>此亦不然。<a id="a-t"></a>由旬本譬烦恼。<a id="a-u"></a>云何见多而不数。<a id="a-v"></a>思少为三百。<a id="a-w"></a>此之名义本出法华。<a id="a-x"></a>法华举五百为譬本。<a id="a-y"></a>以生死险道导师观知合之。<a id="a-z"></a>应作三番明五百。<a id="a-10"></a>乃会经耳。<a id="a-11"></a>一就生死处所。<a id="a-12"></a>二就烦恼。<a id="a-13"></a>三就智慧。<a id="a-14"></a>诸师之释方圆动息不与文会。<a id="a-15"></a>如持一孔之匙开三须之钥。<a id="a-16"></a>初家约通位就四百立化城摄家约生死割二种于荒外。<a id="a-17"></a>地家约别位在界内立化城。<a id="a-18"></a>次家径侹不待开权即自显实。<a id="a-19"></a>人师过如此。<a id="a-1A"></a>释论意云何。<a id="a-1B"></a>论有二文。<a id="a-1C"></a>初以二乘为四百而止不作五百。<a id="a-1D"></a>后文以二乘为一百。<a id="a-1E"></a>今通之。<a id="a-1F"></a>论明通意。<a id="a-1G"></a>道家以真谛为极。<a id="a-1H"></a>过三界已未破化城但入涅槃。<a id="a-1I"></a>即指涅槃。<a id="a-1J"></a>为四百耳。<a id="a-1K"></a>而复以二乘为一百者。<a id="a-1L"></a>更明出假菩萨从空出假。<a id="a-1M"></a>非涅槃为一百。<a id="a-1N"></a>入三界为三百。<a id="a-1O"></a>作如此消文。<a id="a-1P"></a>于经论无妨也。<a id="a-1Q"></a>今明五百由旬者。<a id="a-1R"></a>一约生死处所。<a id="a-1S"></a>谓三界果报为三百。<a id="a-1T"></a>方便有余土实报无碍土是为五百由旬处所。<a id="a-1U"></a>次约烦恼者。<a id="a-1V"></a>所谓见谛惑为一百。<a id="a-1W"></a>五下分为二百。<a id="a-1X"></a>五上分为三百。<a id="a-1Y"></a>尘沙为四百。<a id="a-1Z"></a>无明为五百。<a id="a-1a"></a>次约观智者。<a id="a-1b"></a>空观智知三百。<a id="a-1c"></a>假观智知四百。<a id="a-1d"></a>中观智知五百。<a id="a-1e"></a>此与文会无前诸师过也。<a id="a-1f"></a>又诸师判位辽远。<a id="a-1g"></a>初心行人尚未断见。<a id="a-1h"></a>何由超过五百由旬乎。<a id="a-1i"></a>今论由旬有横通塞。<a id="a-1j"></a>有竖通塞。<a id="a-1k"></a>横者具约三法。<a id="a-1l"></a>苦集为塞道灭为通。<a id="a-1m"></a>无明十二因缘为塞。<a id="a-1n"></a>无明灭为通。<a id="a-1o"></a>六蔽覆心为塞。<a id="a-1p"></a>六度为通。<a id="a-1q"></a>竖通塞者。<a id="a-1r"></a>见思分段生死为塞。<a id="a-1s"></a>从假入空观为通。<a id="a-1t"></a>无知方便生死为塞。<a id="a-1u"></a>从空入假观为通。<a id="a-1v"></a>无明因缘生死等为塞。<a id="a-1w"></a>中道正观为通。<a id="a-1x"></a>今当以横织竖检校通塞。<a id="a-1y"></a>如从假入空破诸见思。<a id="a-1z"></a>单复具足无言等见。<a id="a-20"></a>九九八十一思。<a id="a-21"></a>如斯诸惑本是污秽。<a id="a-22"></a>增长烦恼遮塞行人。<a id="a-23"></a>那忽取着谓是谓非。<a id="a-24"></a>起诸结业漏落生死。<a id="a-25"></a>唯见苦集不见道灭。<a id="a-26"></a>既不识见思中四谛。<a id="a-27"></a>是事不知名为无明。<a id="a-28"></a>乃至老死。<a id="a-29"></a>但构因缘无明不灭。<a id="a-2A"></a>不灭故坚着叵舍。<a id="a-2B"></a>唯在此岸不到彼岸。<a id="a-2C"></a>大经云。<a id="a-2D"></a>童子饥时取粪中果。<a id="a-2E"></a>智人呵之赧然有愧。<a id="a-2F"></a>失于净法。<a id="a-2G"></a>是名为塞。<a id="a-2H"></a>若于诸见介尔起心。<a id="a-2I"></a>知无性实无常无主。<a id="a-2J"></a>倒破则无业。<a id="a-2K"></a>无业则无果。<a id="a-2L"></a>是名为道。<a id="a-2M"></a>道故有灭。<a id="a-2N"></a>若识四谛则无无明亦无老死。<a id="a-2O"></a>因缘坏故则舍诸有到于彼岸。<a id="a-2P"></a>当用此意历一一心。<a id="a-2Q"></a>历一一能。<a id="a-2R"></a>历一一所。<a id="a-2S"></a>若起三塞破之令通。<a id="a-2T"></a>若是三通养令成就。<a id="a-2U"></a>复次体见即空能体亦即空。<a id="a-2V"></a>如罗汉之心尚名无漏五阴。<a id="a-2W"></a>我观未真那得非阴。<a id="a-2X"></a>若计阴实则结业生死。<a id="a-2Y"></a>若不识阴四谛即是无明。<a id="a-2Z"></a>若爱观空智慧则不能舍。<a id="a-2a"></a>用即空意历一一心。<a id="a-2b"></a>历一一能。<a id="a-2c"></a>历一一所。<a id="a-2d"></a>若有三塞破之令通。<a id="a-2e"></a>若是三通养令成就。<a id="a-2f"></a>则巧过见思之塞。<a id="a-2g"></a>善通三百由旬也。<a id="a-2h"></a>次用横织竖检校从空入假观通塞者。<a id="a-2i"></a>此则易解。<a id="a-2j"></a>于病法药法授药法。<a id="a-2k"></a>于一一法一一能一一所。<a id="a-2l"></a>明识谛缘度。<a id="a-2m"></a>若起三塞破之令通。<a id="a-2n"></a>若有三通养令成就。<a id="a-2o"></a>则过无知之塞通四百由旬。<a id="a-2p"></a>次用横织竖检校中道正观者。<a id="a-2q"></a>于无明法性真缘等。<a id="a-2r"></a>一一法一一能一一所。<a id="a-2s"></a>明识谛缘度。<a id="a-2t"></a>若起三塞破之令通。<a id="a-2u"></a>若有三通养令成就。<a id="a-2v"></a>则过无明之塞通五百由旬。<a id="a-2w"></a>若作如此论通塞者。<a id="a-2x"></a>次第竖论六地初地。<a id="a-2y"></a>动经劫数塞乃得通。<a id="a-2z"></a>大经云。<a id="a-30"></a>须陀洹者八万劫到。<a id="a-31"></a>乃至支佛十千劫到。<a id="a-32"></a>到菩萨初发心住。<a id="a-33"></a>此论圣位何益初心行人者乎。<a id="a-34"></a>复次约横别论通塞者。<a id="a-35"></a>如大品经云。<a id="a-36"></a>有菩萨从初发心即与萨婆若相应者。<a id="a-37"></a>与空相应也。<a id="a-38"></a>若初未相应。<a id="a-39"></a>当用谛缘度检一一心。<a id="a-3A"></a>若有三塞破之令通。<a id="a-3B"></a>若有三通养令成就。<a id="a-3C"></a>得过三百由旬。<a id="a-3D"></a>又云。<a id="a-3E"></a>有菩萨从初发心即能游戏神通净佛国土。<a id="a-3F"></a>此是出假之意。<a id="a-3G"></a>若初发心修假。<a id="a-3H"></a>亦用谛缘度检一一心。<a id="a-3I"></a>破塞养通过四百由旬。<a id="a-3J"></a>又云。<a id="a-3K"></a>有菩萨从初发心即能坐道场成正觉。<a id="a-3L"></a>此即中意。<a id="a-3M"></a>若初发心修中。<a id="a-3N"></a>亦用谛缘度检一一心。<a id="a-3O"></a>破塞养通过五百由旬也。<a id="a-3P"></a>如此说者。<a id="a-3Q"></a>虽初心得论通塞而三法各别。<a id="a-3R"></a>大论引三喻。<a id="a-3S"></a>一则步涉。<a id="a-3T"></a>二则乘马。<a id="a-3U"></a>三则神通。<a id="a-3V"></a>步马两行须知通塞。<a id="a-3W"></a>神通无碍。<a id="a-3X"></a>塞不能遮。<a id="a-3Y"></a>山壁皆虚。<a id="a-3Z"></a>何通可择。<a id="a-3a"></a>初观喻步。<a id="a-3b"></a>次观喻马。<a id="a-3c"></a>后观喻飞。<a id="a-3d"></a>三义分张亦非今所用也。<a id="a-3e"></a>若竖论三观。<a id="a-3f"></a>两观当地为通望上为塞。<a id="a-3g"></a>若后一观胜下为通隔小为塞。<a id="a-3h"></a>横论三观当分为通。<a id="a-3i"></a>不相收为塞。<a id="a-3j"></a>法相浅深任有通塞。<a id="a-3k"></a>况复于中起苦集无明蔽等。<a id="a-3l"></a>是故皆塞无复有通。<a id="a-3m"></a>若一心三观法相即破竖中之通塞。<a id="a-3n"></a>三观一心破横中之通塞。<a id="a-3o"></a>空即三观故破步涉山壁三百之通塞。<a id="a-3p"></a>假即三观破乘马四百之通塞。<a id="a-3q"></a>中即三观破神通之通塞。<a id="a-3r"></a>良以一心能即空假中者。<a id="a-3s"></a>一切山河石壁众魔群道皆如虚空。<a id="a-3t"></a>一心三观游之无碍。<a id="a-3u"></a>终不去下陵高避山从谷。<a id="a-3v"></a>触处诸塞皆通无碍。<a id="a-3w"></a>能过五百由旬到于宝所。<a id="a-3x"></a>是名为通。<a id="a-3y"></a>通本对塞。<a id="a-3z"></a>既触处如空则无复有塞。<a id="a-40"></a>无塞则无通。<a id="a-41"></a>若于无塞无通。<a id="a-42"></a>起苦集无明障蔽者。<a id="a-43"></a>非但失于神通。<a id="a-44"></a>亦失马步。<a id="a-45"></a>能破如所破。<a id="a-46"></a>字为非字。<a id="a-47"></a>如彼虫道偶得三观之名。<a id="a-48"></a>是虫不知是字非字。<a id="a-49"></a>若于一一法一一能一一所。<a id="a-4A"></a>皆即空即假即中具谛缘度。<a id="a-4B"></a>是名无通无塞双照通塞。<a id="a-4C"></a>是为智者识字非字。<a id="a-4D"></a>亦名良医知得知失。<a id="a-4E"></a>于无生门明识通塞者。<a id="a-4F"></a>于余法门亦如是。<a id="a-4G"></a>是为初心过五百由旬。<a id="a-4H"></a>应明六即义(云云)。<a id="a-4I"></a>问通塞得失字非字为一为异答。<a id="a-4J"></a>此是一意种种说耳。<a id="a-4K"></a>亦有差别。<a id="a-4L"></a>通塞约解。<a id="a-4M"></a>得失约行。<a id="a-4N"></a>字非字约教。<a id="a-4O"></a>金光明云。<a id="a-4P"></a>正闻正听正分别。<a id="a-4Q"></a>正解于缘正能觉了。<a id="a-4R"></a>知字非字是正闻正听。<a id="a-4S"></a>知得失是正分别正解于缘。<a id="a-4T"></a>知通塞是正能觉了。<a id="a-4U"></a>虽此差别同显一致耳。<a id="a-4V"></a>问。<a id="a-4W"></a>横塞塞竖通不。<a id="a-4X"></a>竖塞塞横通不。<a id="a-4Y"></a>横通通竖塞不。<a id="a-4Z"></a>竖通通横塞不。<a id="a-4a"></a>答。<a id="a-4b"></a>一往然二往不然。<a id="a-4c"></a>然者。<a id="a-4d"></a>无明即见思何意非横障。<a id="a-4e"></a>中智治一切何不通横塞此是一往然义耳。<a id="a-4f"></a>若二往释者。<a id="a-4g"></a>横塞障近不能塞竖通。<a id="a-4h"></a>横通力弱不能通竖塞。<a id="a-4i"></a>竖塞深远不作横障。<a id="a-4j"></a>竖通对当别不通于横塞耳。</p>
  <p id="a4k">○第六明道品调适者。<a id="a-4l"></a>道品有四。<a id="a-4m"></a>一当分。<a id="a-4n"></a>二相摄。<a id="a-4o"></a>三约位。<a id="a-4p"></a>四相生。<a id="a-4q"></a>一明当分者。<a id="a-4r"></a>未必具品方能得道。<a id="a-4s"></a>三四二五。<a id="a-4t"></a>单七只八。<a id="a-4u"></a>当分是道。<a id="a-4v"></a>故云当依念处得道。<a id="a-4w"></a>又云。<a id="a-4x"></a>是道场。<a id="a-4y"></a>又云。<a id="a-4z"></a>是摩诃衍。<a id="a-50"></a>念处既尔余品亦然。<a id="a-51"></a>是为当分道品而非调停也。<a id="a-52"></a>二明相摄者。<a id="a-53"></a>如念处一法皆摄诸品。<a id="a-54"></a>引释论文云。<a id="a-55"></a>念处既摄余品。<a id="a-56"></a>余品亦摄念处。<a id="a-57"></a>是为相摄道品亦非调停也。<a id="a-58"></a>三约位者。<a id="a-59"></a>如念处当其位。<a id="a-5A"></a>正勤是暖位。<a id="a-5B"></a>如意足是顶位。<a id="a-5C"></a>五根是忍位。<a id="a-5D"></a>五力是世第一位。<a id="a-5E"></a>八正是见谛位。<a id="a-5F"></a>七觉是修道位。<a id="a-5G"></a>此是约位亦非调停也。<a id="a-5H"></a>四相生者。<a id="a-5I"></a>如修念处能生正勤。<a id="a-5J"></a>正勤发如意足。<a id="a-5K"></a>如意足生五根。<a id="a-5L"></a>五根生五力。<a id="a-5M"></a>五力生七觉。<a id="a-5N"></a>七觉入八正道。<a id="a-5O"></a>是为善巧调适。<a id="a-5P"></a>戒定慧等皆名为正。<a id="a-5Q"></a>清净心常一则能见般若。<a id="a-5R"></a>是为相生亦是调适。<a id="a-5S"></a>所以须此者。<a id="a-5T"></a>上来虽破法遍识通塞。<a id="a-5U"></a>若不调停道品何能疾与真法相应。<a id="a-5V"></a>真法名无漏。<a id="a-5W"></a>道品是有漏。<a id="a-5X"></a>有漏能作无漏方便。<a id="a-5Y"></a>方便失所真理难会。<a id="a-5Z"></a>如酿酒法酵暖得宜。<a id="a-5a"></a>变水成酒。<a id="a-5b"></a>麴蘖失度味则不成。<a id="a-5c"></a>大论云。<a id="a-5d"></a>三十七品是行道法。<a id="a-5e"></a>涅槃城有三门。<a id="a-5f"></a>三门是近因道品是远因。<a id="a-5g"></a>为是义故应须道品调停也。<a id="a-5h"></a>问。<a id="a-5i"></a>道品是二乘法。<a id="a-5j"></a>云何是菩萨道耶。<a id="a-5k"></a>答。<a id="a-5l"></a>大论呵此问谁作是语。<a id="a-5m"></a>三藏摩诃衍皆不作是说。<a id="a-5n"></a>那得独云是小乘法。<a id="a-5o"></a>净名云。<a id="a-5p"></a>道品善知识。<a id="a-5q"></a>由是成正觉。<a id="a-5r"></a>道品是道场亦是摩诃衍。<a id="a-5s"></a>涅槃云。<a id="a-5t"></a>能修八正道者。<a id="a-5u"></a>即见佛性名得醍醐。<a id="a-5v"></a>大集云。<a id="a-5w"></a>三十七品是菩萨宝炬陀罗尼。<a id="a-5x"></a>如此等经皆明道品何时独是小乘。<a id="a-5y"></a>若大经云。<a id="a-5z"></a>三十七品是涅槃因非大涅槃因。<a id="a-60"></a>无量阿僧祇助菩提法。<a id="a-61"></a>是大涅槃因者。<a id="a-62"></a>道品之外无别有道品。<a id="a-63"></a>如四谛外无第五谛。<a id="a-64"></a>一种苦集如爪上土。<a id="a-65"></a>分别苦集有无量相如十方土。<a id="a-66"></a>直明一三十七品是涅槃因。<a id="a-67"></a>复有无量三十七助道品名大涅槃因。<a id="a-68"></a>云何无量有四种道谛故。<a id="a-69"></a>有十六门故。<a id="a-6A"></a>又有漏道品欲界二十二。<a id="a-6B"></a>未到三十六。<a id="a-6C"></a>初禅三十七。<a id="a-6D"></a>皆有漏道品如乳。<a id="a-6E"></a>三藏道品如酪。<a id="a-6F"></a>通教道品如生酥。<a id="a-6G"></a>别教如熟酥。<a id="a-6H"></a>圆教如醍醐。<a id="a-6I"></a>大经之文义合于此。<a id="a-6J"></a>非道品外别有助法也。<a id="a-6K"></a>或言三十七品是助道。<a id="a-6L"></a>或言是正道。<a id="a-6M"></a>大论云。<a id="a-6N"></a>是菩萨道。<a id="a-6O"></a>此文似正也。<a id="a-6P"></a>净名云。<a id="a-6Q"></a>道品善知识由是成正觉。<a id="a-6R"></a>此文似助也。<a id="a-6S"></a>又若言三十七品是有漏者。<a id="a-6T"></a>云何言七觉是修道。<a id="a-6U"></a>法华云。<a id="a-6V"></a>无漏根力觉道之财。<a id="a-6W"></a>云何八正在七觉前。<a id="a-6X"></a>此应三句分别。<a id="a-6Y"></a>一三十七品皆有漏。<a id="a-6Z"></a>二皆是无漏。<a id="a-6a"></a>三亦有漏亦无漏。<a id="a-6b"></a>如大论云。<a id="a-6c"></a>修八正道得初善有漏五阴。<a id="a-6d"></a>善有漏五阴即是暖法。<a id="a-6e"></a>暖法之前尚得修于八正道。<a id="a-6f"></a>云何修邪。<a id="a-6g"></a>初从师受法。<a id="a-6h"></a>系心忆念名念处。<a id="a-6i"></a>为求此法勤而行之名正勤。<a id="a-6j"></a>一心中修名如意足。<a id="a-6k"></a>五善根生名根。<a id="a-6l"></a>根增长名力。<a id="a-6m"></a>分别道用名七觉。<a id="a-6n"></a>安隐道中行名八正道。<a id="a-6o"></a>能如是修得善有漏五阴。<a id="a-6p"></a>当知道品皆是有漏。<a id="a-6q"></a>皆是无漏者。<a id="a-6r"></a>即是见谛思惟所行道品。<a id="a-6s"></a>一向是无漏。<a id="a-6t"></a>法华之文意在此也。<a id="a-6u"></a>从来虽言有漏中得修八正七觉等未有文证。<a id="a-6v"></a>而毗婆沙云。<a id="a-6w"></a>若八正在七觉后。<a id="a-6x"></a>亦得是有漏亦得是无漏。<a id="a-6y"></a>何以故。<a id="a-6z"></a>依八正入见谛即是亦无漏。<a id="a-70"></a>若八正在七觉前一向是无漏。<a id="a-71"></a>此则可解。<a id="a-72"></a>引婆沙文证成二意。<a id="a-73"></a>又亦漏无漏即是对位意也。<a id="a-74"></a>诸道谛三十七品。<a id="a-75"></a>今不具记。<a id="a-76"></a>但明无作道谛三十七品。<a id="a-77"></a>成于一心三观义也。<a id="a-78"></a>大品云。<a id="a-79"></a>欲以一切种修四念处者。<a id="a-7A"></a>念处是法界摄一切法。<a id="a-7B"></a>一切法趣念处是趣不过。<a id="a-7C"></a>华严云。<a id="a-7D"></a>譬如大地一能生种种芽。<a id="a-7E"></a>地是诸芽种也。<a id="a-7F"></a>法华云。<a id="a-7G"></a>一切种相体性。<a id="a-7H"></a>皆是一种相体性。<a id="a-7I"></a>何谓一种。<a id="a-7J"></a>即佛种相体性也。<a id="a-7K"></a>常途云。<a id="a-7L"></a>法华不明佛性。<a id="a-7M"></a>经明一种是何一种。<a id="a-7N"></a>卉木丛林种种喻七方便。<a id="a-7O"></a>大地一种即是实事。<a id="a-7P"></a>名佛种也。<a id="a-7Q"></a>今一念心起不思议。<a id="a-7R"></a>即一切种。<a id="a-7S"></a>十界阴入不相妨碍。<a id="a-7T"></a>若观法性因缘生故。<a id="a-7U"></a>一种一切种。<a id="a-7V"></a>则一色一切色。<a id="a-7W"></a>若法性空故一切色一色。<a id="a-7X"></a>则一空一切空。<a id="a-7Y"></a>法性假故一色一切色。<a id="a-7Z"></a>一假一切假。<a id="a-7a"></a>法性中故非一非一切。<a id="a-7b"></a>双照一一切。<a id="a-7c"></a>亦名非空非假双照空假。<a id="a-7d"></a>则一切非空非假双照空假。<a id="a-7e"></a>九法界色即空即假即中。<a id="a-7f"></a>亦复如是。<a id="a-7g"></a>是名身念处。<a id="a-7h"></a>若观法性受。<a id="a-7i"></a>法性因缘生故。<a id="a-7j"></a>一种一切种一受一切受。<a id="a-7k"></a>法性受空故。<a id="a-7l"></a>一切受一受一空一切空。<a id="a-7m"></a>法性受假名故。<a id="a-7n"></a>一受一切受一假一切假。<a id="a-7o"></a>法性受中故。<a id="a-7p"></a>非一受非一切受。<a id="a-7q"></a>非空非假双照空假。<a id="a-7r"></a>则一切非空非假双照空假。<a id="a-7s"></a>九法界受即空即假即中亦复如是。<a id="a-7t"></a>是名受念处。<a id="a-7u"></a>若观法性心。<a id="a-7v"></a>因缘生法一种一切种。<a id="a-7w"></a>一心一切心。<a id="a-7x"></a>法性空故。<a id="a-7y"></a>一切心一心一空一切空。<a id="a-7z"></a>法性假故。<a id="a-80"></a>一心一切心一假一切假。<a id="a-81"></a>法性中故非一非一切。<a id="a-82"></a>非空非假双照空假。<a id="a-83"></a>九法界心亦复如是。<a id="a-84"></a>是名心念处。<a id="a-85"></a>若观法性想行两阴。<a id="a-86"></a>因缘生法一种一切种。<a id="a-87"></a>一行无量行。<a id="a-88"></a>法性空故一切行一行一空一切空。<a id="a-89"></a>法性假故一行一切行一假一切假。<a id="a-8A"></a>法性中故非一非一切。<a id="a-8B"></a>非空非假双照空假。<a id="a-8C"></a>一切非空非假双照空假。<a id="a-8D"></a>九法界行皆即空即假即中亦复如是。<a id="a-8E"></a>是名法念处。<a id="a-8F"></a>如是念处力用广博。<a id="a-8G"></a>义兼大小俱破八倒。<a id="a-8H"></a>双显荣枯双非荣枯。<a id="a-8I"></a>即于中间入般涅槃。<a id="a-8J"></a>亦名坐道场。<a id="a-8K"></a>亦名摩诃衍。<a id="a-8L"></a>亦名法界。<a id="a-8M"></a>兼广之义其相云何。<a id="a-8N"></a>法性之色实非是净。<a id="a-8O"></a>而凡夫横计为净。<a id="a-8P"></a>是名颠倒实非不净。<a id="a-8Q"></a>二乘之人横计不净是名颠倒。<a id="a-8R"></a>今观色种即空。<a id="a-8S"></a>一切即空。<a id="a-8T"></a>空中无净云何染着。<a id="a-8U"></a>是名凡夫计净倒破枯念处成。<a id="a-8V"></a>色种即假一切皆假。<a id="a-8W"></a>分别名相不可穷尽。<a id="a-8X"></a>假智常净不为无知尘惑所染。<a id="a-8Y"></a>云何滞空而取灰灭言色不净。<a id="a-8Z"></a>是名二乘不净倒破荣念处成。<a id="a-8a"></a>是名八倒俱破枯荣双立。<a id="a-8b"></a>观色本际非空非假则一切非空非假。<a id="a-8c"></a>非空故非不净倒。<a id="a-8d"></a>非假故非净倒。<a id="a-8e"></a>非净倒故则非荣树。<a id="a-8f"></a>非不净倒故则非枯树。<a id="a-8g"></a>非枯非荣则非二边。<a id="a-8h"></a>无边无中乃名中间。<a id="a-8i"></a>佛会此理故名涅槃。<a id="a-8j"></a>亦是非净非不净。<a id="a-8k"></a>八倒不生名为涅槃。<a id="a-8l"></a>如是涅槃名秘密藏。<a id="a-8m"></a>安置诸子秘密藏中佛自住中故言入也。<a id="a-8n"></a>法性之受本非是乐。<a id="a-8o"></a>而凡夫之人横计为乐。<a id="a-8p"></a>是名颠倒。<a id="a-8q"></a>实非是苦。<a id="a-8r"></a>二乘之人横计为苦。<a id="a-8s"></a>今观受种即空一切皆空。<a id="a-8t"></a>空中无乐云何生染。<a id="a-8u"></a>则凡夫倒破枯念处成。<a id="a-8v"></a>受种即假一切皆假。<a id="a-8w"></a>以无所受而受诸受。<a id="a-8x"></a>名闻分别不生厌畏。<a id="a-8y"></a>云何弃之沈空灰断。<a id="a-8z"></a>二乘倒破荣念处成。<a id="a-90"></a>是名二倒双破枯荣双立。<a id="a-91"></a>观受本际即非空非假。<a id="a-92"></a>非空故非枯非假故非荣。<a id="a-93"></a>边倒不生名为涅槃。<a id="a-94"></a>中间理显名秘密藏。<a id="a-95"></a>皆如上说(云云)。<a id="a-96"></a>法性之心本非是常。<a id="a-97"></a>凡夫横计是名常倒。<a id="a-98"></a>法性实非无常。<a id="a-99"></a>二乘横计无常。<a id="a-9A"></a>今观心种即空一切即空。<a id="a-9B"></a>空中非常云何谓心念念相续。<a id="a-9C"></a>是名凡夫常倒破枯念处成。<a id="a-9D"></a>心即假名一切悉假。<a id="a-9E"></a>心若无常那得分别无量心相。<a id="a-9F"></a>是名二乘无常倒破荣念处成。<a id="a-9G"></a>又心即非空非假。<a id="a-9H"></a>非空故非无常。<a id="a-9I"></a>非假故非于常。<a id="a-9J"></a>非荣非枯边倒不生名入涅槃。<a id="a-9K"></a>中道理显名秘密藏。<a id="a-9L"></a>安置诸子自亦入中(云云)。<a id="a-9M"></a>法性之法本非有我。<a id="a-9N"></a>凡夫之人横计有我。<a id="a-9O"></a>本非无我二乘之人横计无我。<a id="a-9P"></a>今观法性即空一切皆空。<a id="a-9Q"></a>空中无我。<a id="a-9R"></a>是名凡夫倒破枯念处成。<a id="a-9S"></a>法性即假一切皆假施设。<a id="a-9T"></a>自在不滞我义具足。<a id="a-9U"></a>是名二乘倒破荣念处成。<a id="a-9V"></a>观法本际即非空非假。<a id="a-9W"></a>非空故非无我非假故非于我。<a id="a-9X"></a>边倒不生名入涅槃。<a id="a-9Y"></a>中间理显名秘密藏。<a id="a-9Z"></a>治倒法药其数有四。<a id="a-9a"></a>法性观智名之为念。<a id="a-9b"></a>一谛三谛名之为处。<a id="a-9c"></a>一切即空。<a id="a-9d"></a>诸倒荣枯无不空寂。<a id="a-9e"></a>一切即假。<a id="a-9f"></a>二边双树无不成立。<a id="a-9g"></a>一切即中。<a id="a-9h"></a>无非法界。<a id="a-9i"></a>只一念心广远若此。<a id="a-9j"></a>若能深观念处是坐道场。<a id="a-9k"></a>是摩诃衍。<a id="a-9l"></a>是双树间入般涅槃。<a id="a-9m"></a>始终具足不须更修余法。<a id="a-9n"></a>若不入者更研余品。<a id="a-9o"></a>勤观念处名正勤。<a id="a-9p"></a>见思本起名已生恶。<a id="a-9q"></a>观于即空令已生不生故勤精进。<a id="a-9r"></a>尘沙无明名未生恶。<a id="a-9s"></a>观即假即中令未生不生故勤精进。<a id="a-9t"></a>竭力尽诚行四三昧。<a id="a-9u"></a>遮此二恶一切智名已生善。<a id="a-9v"></a>此善易生故言泥洹道易得也。<a id="a-9w"></a>道种智一切种智名未生善。<a id="a-9x"></a>此分别智难生。<a id="a-9y"></a>空智已生勤加增长。<a id="a-9z"></a>中智未生令得开发。<a id="a-A0"></a>三观无间只为生此二智耳。<a id="a-A1"></a>是四正勤亦能悟道。<a id="a-A2"></a>故言一心勤精进故得三菩提。<a id="a-A3"></a>不须余法。<a id="a-A4"></a>若不入者当是不勤。<a id="a-A5"></a>心过散动须入善寂。<a id="a-A6"></a>审观心性名为上定。<a id="a-A7"></a>于上定中修如意足。<a id="a-A8"></a>欲精进心思惟。<a id="a-A9"></a>欲者。<a id="a-AA"></a>专向彼法。<a id="a-AB"></a>亦名庄严彼法。<a id="a-AC"></a>定中观智如密室中灯照物则了。<a id="a-AD"></a>以照了故断行成就修如意足。<a id="a-AE"></a>精进者。<a id="a-AF"></a>成就彼法法性不动而寂然精进。<a id="a-AG"></a>无间无杂。<a id="a-AH"></a>断行成就修如意足。<a id="a-AI"></a>心者正住。<a id="a-AJ"></a>观察彼法一心中缘。<a id="a-AK"></a>制之一处无事不办。<a id="a-AL"></a>断行成就修如意足。<a id="a-AM"></a>思惟者。<a id="a-AN"></a>善能分别彼法方便。<a id="a-AO"></a>如此思惟不令动散。<a id="a-AP"></a>定思惟故断行成就修如意足。<a id="a-AQ"></a>能如此修定心而入不须余法。<a id="a-AR"></a>若不入者当修五根。<a id="a-AS"></a>信三谛理是三世佛母。<a id="a-AT"></a>能生一切十力无畏解脱三昧。<a id="a-AU"></a>但念处修不求余法。<a id="a-AV"></a>是名信根。<a id="a-AW"></a>进者。<a id="a-AX"></a>以信摄于诸法。<a id="a-AY"></a>信诸法故倍策精进。<a id="a-AZ"></a>念者。<a id="a-Aa"></a>但念正助之道不令邪妄得入。<a id="a-Ab"></a>又此法者为精进所修。<a id="a-Ac"></a>是法不忘故名念根定者。<a id="a-Ad"></a>一心寂定而行精进。<a id="a-Ae"></a>又此法为念所摄。<a id="a-Af"></a>是法不忘不动故名定根。<a id="a-Ag"></a>慧者。<a id="a-Ah"></a>念处之慧为定法所摄。<a id="a-Ai"></a>内性自照不从他知。<a id="a-Aj"></a>是名慧根。<a id="a-Ak"></a>但修五根亦能入道成摩诃衍。<a id="a-Al"></a>若不入者。<a id="a-Am"></a>进修五力令根增长。<a id="a-An"></a>遮诸烦恼名之为力。<a id="a-Ao"></a>信破诸疑无能动者。<a id="a-Ap"></a>精进除懈怠如本所愿皆得成就。<a id="a-Aq"></a>念破邪想不为烦恼所坏。<a id="a-Ar"></a>定破散乱远离愦闹。<a id="a-As"></a>虽有所说不碍初禅。<a id="a-At"></a>善住觉观不碍二禅。<a id="a-Au"></a>心生欢喜不碍三禅。<a id="a-Av"></a>教化众生不碍四禅。<a id="a-Aw"></a>妨四禅法不妨诸定。<a id="a-Ax"></a>亦不舍定亦不随定是名定力。<a id="a-Ay"></a>慧破邪执一切执一切慧双照具足。<a id="a-Az"></a>是名慧力。<a id="a-B0"></a>如是五力名摩诃衍。<a id="a-B1"></a>若不入者。<a id="a-B2"></a>用七觉均调。<a id="a-B3"></a>心浮动时以除觉除身口之粗。<a id="a-B4"></a>以舍觉舍于观智以定心入禅。<a id="a-B5"></a>若心沈时精进择喜起之。<a id="a-B6"></a>念通缘两处。<a id="a-B7"></a>修此七觉即得入道。<a id="a-B8"></a>大论云。<a id="a-B9"></a>若离五盖专修七觉。<a id="a-BA"></a>不得入者无有是处。<a id="a-BB"></a>若不入者修八正道。<a id="a-BC"></a>更以出世上上正见观三谛理。<a id="a-BD"></a>以正思惟发动此观。<a id="a-BE"></a>如法相说自他俱益。<a id="a-BF"></a>即是正语。<a id="a-BG"></a>若黑业得黑报。<a id="a-BH"></a>白业得白报。<a id="a-BI"></a>杂业得杂报。<a id="a-BJ"></a>非白非黑业得非白非黑报。<a id="a-BK"></a>约小乘作可解。<a id="a-BL"></a>今言沈空是黑业。<a id="a-BM"></a>出假是白业。<a id="a-BN"></a>两兼是杂业。<a id="a-BO"></a>中道是非白非黑业。<a id="a-BP"></a>皆名邪命。<a id="a-BQ"></a>若业能尽业名为正业。<a id="a-BR"></a>依此而行名为正业。<a id="a-BS"></a>正业不为二边所牵。<a id="a-BT"></a>见他得利心不恼热。<a id="a-BU"></a>而于己利常知止足。<a id="a-BV"></a>是为正命。<a id="a-BW"></a>善入正谛名正精进。<a id="a-BX"></a>心不动失正直不忘名正念。<a id="a-BY"></a>正住决定名正定。<a id="a-BZ"></a>因是八正道即得入理。<a id="a-Ba"></a>大经云。<a id="a-Bb"></a>若有能修八正道者。<a id="a-Bc"></a>即得醍醐。<a id="a-Bd"></a>如是道品非是对位。<a id="a-Be"></a>但于初心观法性理。<a id="a-Bf"></a>即得具足。<a id="a-Bg"></a>大论云。<a id="a-Bh"></a>四念处中四种精进名四正勤。<a id="a-Bi"></a>四种定心名四如意足。<a id="a-Bj"></a>五善根生名为根。<a id="a-Bk"></a>根增长名为力。<a id="a-Bl"></a>分别四念处道用名为觉。<a id="a-Bm"></a>四念处安隐道中行名八正道。<a id="a-Bn"></a>故知初心行道用三十七品。<a id="a-Bo"></a>调养止观四种三昧入菩萨位。<a id="a-Bp"></a>如此道品是大涅槃近因。<a id="a-Bq"></a>余诸道品名为远因(云云)。<a id="a-Br"></a>今以譬显此义。<a id="a-Bs"></a>植种于地芽嘴初开。<a id="a-Bt"></a>生根下向枝叶上布。<a id="a-Bu"></a>其花敷荣结果成实。<a id="a-Bv"></a>法性法界为大地。<a id="a-Bw"></a>念处观为种子。<a id="a-Bx"></a>四正勤如抽芽。<a id="a-By"></a>五根如生根。<a id="a-Bz"></a>五力如茎叶增长。<a id="a-C0"></a>七觉如开花。<a id="a-C1"></a>八正如结果。<a id="a-C2"></a>结果者。<a id="a-C3"></a>即是入铜轮位证无生忍。<a id="a-C4"></a>亦名至宝所。<a id="a-C5"></a>亦名入秘藏。<a id="a-C6"></a>亦名得醍醐。<a id="a-C7"></a>亦名见佛性。<a id="a-C8"></a>亦名法身显八相作佛。<a id="a-C9"></a>道品善知识由是成正觉此之谓也。<a id="a-CA"></a>若通途释道树者。<a id="a-CB"></a>如大品明。<a id="a-CC"></a>离三恶道名叶益。<a id="a-CD"></a>得人天身名花益。<a id="a-CE"></a>得四道果名果益。<a id="a-CF"></a>此偏就空为释耳。<a id="a-CG"></a>免二乘地为叶益。<a id="a-CH"></a>得变通身为花益。<a id="a-CI"></a>具道种智为果益。<a id="a-CJ"></a>此偏就假为释耳。<a id="a-CK"></a>免二边缚为叶益。<a id="a-CL"></a>受法性身为花益。<a id="a-CM"></a>证入佛性为果益。<a id="a-CN"></a>此偏就中为释耳。<a id="a-CO"></a>若总就三观者。<a id="a-CP"></a>即空名叶益。<a id="a-CQ"></a>即假名花益。<a id="a-CR"></a>即中名果益(云云)。<a id="a-CS"></a>复次行三十七道品将到无漏城。<a id="a-CT"></a>域有三门。<a id="a-CU"></a>若入此门即得发真。<a id="a-CV"></a>谓空无相无作门。<a id="a-CW"></a>亦名三解脱门。<a id="a-CX"></a>亦名三三昧。<a id="a-CY"></a>若从正见正思惟入定从定发无漏。<a id="a-CZ"></a>是时正见智名大臣。<a id="a-Ca"></a>正定为大王。<a id="a-Cb"></a>从此得名名三三昧。<a id="a-Cc"></a>非智不禅。<a id="a-Cd"></a>即此意也。<a id="a-Ce"></a>若由正定生正见从正见发无漏。<a id="a-Cf"></a>是时正定为大臣。<a id="a-Cg"></a>智慧为大王。<a id="a-Ch"></a>从此得名名三解脱。<a id="a-Ci"></a>非禅不智。<a id="a-Cj"></a>即此意也。<a id="a-Ck"></a>或可三昧是伏道。<a id="a-Cl"></a>解脱是断道证道。<a id="a-Cm"></a>或可定慧合故。<a id="a-Cn"></a>三昧即解脱。<a id="a-Co"></a>解脱即三昧。<a id="a-Cp"></a>若三藏以苦下空无我是空门。<a id="a-Cq"></a>灭下四行是无相门。<a id="a-Cr"></a>集道下八行苦下两行是无作门。<a id="a-Cs"></a>此十六行王臣等(云云)。<a id="a-Ct"></a>若通教明苦集皆如幻化即空门。<a id="a-Cu"></a>古释论本云。<a id="a-Cv"></a>若观极微色则有十八空。<a id="a-Cw"></a>今本云。<a id="a-Cx"></a>若观一端叠则有十八空。<a id="a-Cy"></a>叠是假名极微是实法。<a id="a-Cz"></a>以此为异。<a id="a-D0"></a>若得意者假实皆空耳。<a id="a-D1"></a>若未入空情想戏论计有空相。<a id="a-D2"></a>知空无空相名无相门。<a id="a-D3"></a>空相虽空犹计观智。<a id="a-D4"></a>既无能所谁作空观。<a id="a-D5"></a>是名无作门。<a id="a-D6"></a>既无作者谁起愿求。<a id="a-D7"></a>亦名无愿。<a id="a-D8"></a>此三三昧王臣(云云)。<a id="a-D9"></a>若别教明从假入空证真谛名空三昧。<a id="a-DA"></a>二乘但证此空犹有空相。<a id="a-DB"></a>菩萨知空非空。<a id="a-DC"></a>出假化物无复空相。<a id="a-DD"></a>是名无相三昧。<a id="a-DE"></a>进修中道无中边相亦不求中边。<a id="a-DF"></a>名无作三昧。<a id="a-DG"></a>此三观智王臣(云云)。<a id="a-DH"></a>复次别约出假意者。<a id="a-DI"></a>分别无量药病。<a id="a-DJ"></a>悉是假名。<a id="a-DK"></a>假名无实无实故空。<a id="a-DL"></a>是名空门。<a id="a-DM"></a>空尚无空相况有假相。<a id="a-DN"></a>故名无相门。<a id="a-DO"></a>空假无相亦不愿求知病识药。<a id="a-DP"></a>故名无愿。<a id="a-DQ"></a>此出假智王臣(云云)。<a id="a-DR"></a>别约圆者。<a id="a-DS"></a>名虽同前意义大异。<a id="a-DT"></a>大论云。<a id="a-DU"></a>声闻缘空修三解脱。<a id="a-DV"></a>菩萨缘诸法实相修三解脱。<a id="a-DW"></a>智者见空及与不空。<a id="a-DX"></a>此空不空亦名中道。<a id="a-DY"></a>若见此空即见佛性。<a id="a-DZ"></a>又二乘观梦中十八事。<a id="a-Da"></a>梦中内事不可得名内法空。<a id="a-Db"></a>梦外事不可得名外法空。<a id="a-Dc"></a>乃至梦中十八有不可得名十八空。<a id="a-Dd"></a>今圆观眠法不可得无内法。<a id="a-De"></a>从眠所生一切内法皆不可得。<a id="a-Df"></a>名内法空。<a id="a-Dg"></a>一切法趣此内空。<a id="a-Dh"></a>眠无外法。<a id="a-Di"></a>从眠所生一切外法不可得。<a id="a-Dj"></a>即外法空。<a id="a-Dk"></a>一切法趣此外空。<a id="a-Dl"></a>乃至眠法十八种有不可得名十八空。<a id="a-Dm"></a>一切法趣十八空历十八缘。<a id="a-Dn"></a>名十八空。<a id="a-Do"></a>但是一空。<a id="a-Dp"></a>方等云。<a id="a-Dq"></a>大空小空皆归一空。<a id="a-Dr"></a>一空即法性实相。<a id="a-Ds"></a>诸佛实法。<a id="a-Dt"></a>大品云独空也。<a id="a-Du"></a>如前观无明四句不可得一空一切空。<a id="a-Dv"></a>不见四门分别之相。<a id="a-Dw"></a>非缘非真无谁所作。<a id="a-Dx"></a>王臣(云云)。<a id="a-Dy"></a>如是空即无相无作及一切法。<a id="a-Dz"></a>一切法亦如是。<a id="a-E0"></a>当知一解脱门即三解脱门。<a id="a-E1"></a>三解脱门即一门。<a id="a-E2"></a>又四门中皆修三解脱互无障碍。<a id="a-E3"></a>如此三门意非次第。<a id="a-E4"></a>别虽次第皆缘实相。<a id="a-E5"></a>又异通教通缘空理。<a id="a-E6"></a>复异三藏。<a id="a-E7"></a>三藏缘四谛智。<a id="a-E8"></a>故知三脱及与道品节节有异。<a id="a-E9"></a>须善识之。<a id="a-EA"></a>又华严日出先照高山偏多四荣。<a id="a-EB"></a>鹿苑三藏偏多四枯。<a id="a-EC"></a>方等般若多调枯以入荣。<a id="a-ED"></a>引小而归大。<a id="a-EE"></a>鹤林施化已足。<a id="a-EF"></a>于荣枯中间而入涅槃。<a id="a-EG"></a>为极钝难化来至双树始复毕功。<a id="a-EH"></a>利根明悟处处得入。<a id="a-EI"></a>如身子等于法华中入秘密藏得见佛性。<a id="a-EJ"></a>所以涅槃遥指八千声闻于法华中得记作佛。<a id="a-EK"></a>如秋收冬藏更无所作。<a id="a-EL"></a>约此一番施化早毕不俟涅槃。<a id="a-EM"></a>又云。<a id="a-EN"></a>谁能庄严娑罗双树。<a id="a-EO"></a>即举舍利弗六人。<a id="a-EP"></a>又别举如来。<a id="a-EQ"></a>若见佛性能庄严双树。<a id="a-ER"></a>于其中间而入涅槃。<a id="a-ES"></a>身子六人既能庄严。<a id="a-ET"></a>岂不见佛性于其中间入于涅槃。<a id="a-EU"></a>声闻尚尔。<a id="a-EV"></a>诸菩萨等处处得入。<a id="a-EW"></a>其义可知。<a id="a-EX"></a>若入涅槃成五解脱。<a id="a-EY"></a>不即六法不离六法。<a id="a-EZ"></a>三佛性意(云云)</p>
  <p id="aEa">○第七助道对治者。<a id="a-Eb"></a>释论云。<a id="a-Ec"></a>三三昧为一切三昧作本也。<a id="a-Ed"></a>若入三三昧能成四种三昧。<a id="a-Ee"></a>根利无遮易入清凉池。<a id="a-Ef"></a>不须对治。<a id="a-Eg"></a>根利有遮但专三脱门。<a id="a-Eh"></a>遮不能障亦不须助道。<a id="a-Ei"></a>根钝无遮但用道品调适。<a id="a-Ej"></a>即能转钝为利亦不须助道。<a id="a-Ek"></a>根钝遮重者。<a id="a-El"></a>以根钝故不能即开三解脱门。<a id="a-Em"></a>以遮重故牵破观心。<a id="a-En"></a>为是义故应须治道对破遮障。<a id="a-Eo"></a>则得安隐入三解脱门。<a id="a-Ep"></a>大论称诸对治是助开门法。<a id="a-Eq"></a>即此意也。<a id="a-Er"></a>夫初果圣人无漏根利见理分明。<a id="a-Es"></a>事中烦恼犹有遮障不名善人。<a id="a-Et"></a>斯陀含侵五下分亦非善人。<a id="a-Eu"></a>虽非善人实非凡夫。<a id="a-Ev"></a>若世智断惑。<a id="a-Ew"></a>虽无事障实非圣人。<a id="a-Ex"></a>如此两条尚须助道。<a id="a-Ey"></a>况根钝遮重而不修对治云何得入。<a id="a-Ez"></a>助道无量。<a id="a-F0"></a>前通塞意中约六蔽明遮宜用六度为治以论助道。<a id="a-F1"></a>若人修四三昧道品调适。<a id="a-F2"></a>解脱不开。<a id="a-F3"></a>而悭贪忽起激动观心。<a id="a-F4"></a>于身命财。<a id="a-F5"></a>守护保着。<a id="a-F6"></a>又贪觉缘想须欲念生。<a id="a-F7"></a>虽作意遮止而悭贪转生。<a id="a-F8"></a>是时当用檀舍为治。<a id="a-F9"></a>修三昧时破戒心忽起。<a id="a-FA"></a>威仪粗犷无复矜持。<a id="a-FB"></a>身口乖违触犯制度。<a id="a-FC"></a>净禁不淳三昧难发。<a id="a-FD"></a>是时当用尸罗为治。<a id="a-FE"></a>修三昧时嗔恚悖怒常生忿恨。<a id="a-FF"></a>恶口两舌诤计是非。<a id="a-FG"></a>此毒障于三昧。<a id="a-FH"></a>是时当修忍为治。<a id="a-FI"></a>修三昧时放逸懈怠恣身口意。<a id="a-FJ"></a>纵荡闲野无惭无愧。<a id="a-FK"></a>不能苦节。<a id="a-FL"></a>如钻火未热数数而止。<a id="a-FM"></a>事儢之人尚不办世务。<a id="a-FN"></a>况三昧门。<a id="a-FO"></a>是时应用精进为治。<a id="a-FP"></a>修三昧时散乱不定。<a id="a-FQ"></a>身如独落口若春蛙心如风灯以散逸故法不现前。<a id="a-FR"></a>是时应用禅定为治。<a id="a-FS"></a>修三昧时愚痴迷惑计着断常。<a id="a-FT"></a>谓有人我众生寿命。<a id="a-FU"></a>触事面墙进止常短不称物望。<a id="a-FV"></a>意虑顽拙非智黠相。<a id="a-FW"></a>是时当用智慧为治。<a id="a-FX"></a>诸蔽覆心亦有厚薄。<a id="a-FY"></a>薄者心动身口不必动。<a id="a-FZ"></a>厚者身口动心必先动。<a id="a-Fa"></a>内病既强其相外现。<a id="a-Fb"></a>若用对治得去是病所宜。<a id="a-Fc"></a>若对治不除当依四随回转助道。<a id="a-Fd"></a>如治一悭。<a id="a-Fe"></a>或乐修檀或不乐修檀。<a id="a-Ff"></a>或善心生或不善生。<a id="a-Fg"></a>或修檀悭破或不破。<a id="a-Fh"></a>或修檀助开或不开。<a id="a-Fi"></a>当善巧斟酌。<a id="a-Fj"></a>或对或转或兼或第一义(云云)。<a id="a-Fk"></a>修余治亦如是。<a id="a-Fl"></a>于助六度但作一事解不能助道。<a id="a-Fm"></a>当观此助不思议摄一切法。<a id="a-Fn"></a>如后说。<a id="a-Fo"></a>有人言。<a id="a-Fp"></a>说六是通教说十是通宗。<a id="a-Fq"></a>此不应尔。<a id="a-Fr"></a>大经明六度是佛性。<a id="a-Fs"></a>大品云是摩诃衍。<a id="a-Ft"></a>一度尚摄诸法。<a id="a-Fu"></a>何况六耶。<a id="a-Fv"></a>若得开合之意则无去取。<a id="a-Fw"></a>如禅有愿智力开出泥滓波罗蜜。<a id="a-Fx"></a>有神通力开出婆罗波罗蜜。<a id="a-Fy"></a>定守禅度也。<a id="a-Fz"></a>般若有道种智开出沤和俱舍罗。<a id="a-G0"></a>又有一切种智开出阇那波罗蜜。<a id="a-G1"></a>一切智守本受般若之称。<a id="a-G2"></a>离则为十束即为六。<a id="a-G3"></a>岂得以广略而判大小耶。<a id="a-G4"></a>今明六度助道摄诸法尽。<a id="a-G5"></a>略明摄诸道品。<a id="a-G6"></a>调伏六根。<a id="a-G7"></a>十力。<a id="a-G8"></a>四无所畏。<a id="a-G9"></a>十八不共法。<a id="a-GA"></a>六通。<a id="a-GB"></a>三明。<a id="a-GC"></a>四摄。<a id="a-GD"></a>四辩。<a id="a-GE"></a>陀罗尼。<a id="a-GF"></a>三十二相。<a id="a-GG"></a>八十随形好等。<a id="a-GH"></a>及一切法。<a id="a-GI"></a>云何摄诸道品。<a id="a-GJ"></a>诸道品中各有舍觉分。<a id="a-GK"></a>正为檀摄。<a id="a-GL"></a>若三藏舍觉分虽不入理。<a id="a-GM"></a>亦是舍身命财。<a id="a-GN"></a>大论云。<a id="a-GO"></a>慈悲喜于众生有益。<a id="a-GP"></a>舍何所益。<a id="a-GQ"></a>舍能具足六度广利众生。<a id="a-GR"></a>是名大益。<a id="a-GS"></a>又舍如膏油能增五度光明。<a id="a-GT"></a>故知檀度摄舍觉分也。<a id="a-GU"></a>若通教舍觉分。<a id="a-GV"></a>舍身命财如幻如化三事皆空。<a id="a-GW"></a>此舍觉分亦为檀度所摄也。<a id="a-GX"></a>若别教舍觉分舍身命财中无知。<a id="a-GY"></a>此舍亦为檀度所摄也。<a id="a-GZ"></a>若圆教舍觉分舍十法界色身。<a id="a-Ga"></a>舍十法界连持之命。<a id="a-Gb"></a>舍十法界依报。<a id="a-Gc"></a>如是身命财皆不入二边。<a id="a-Gd"></a>何以故。<a id="a-Ge"></a>财名六尘。<a id="a-Gf"></a>若计六尘可舍。<a id="a-Gg"></a>有前人可与。<a id="a-Gh"></a>己身能施。<a id="a-Gi"></a>如此施者即入六尘有边。<a id="a-Gj"></a>若三事皆空即堕无边。<a id="a-Gk"></a>今观财即空不入有。<a id="a-Gl"></a>观财即假不入空。<a id="a-Gm"></a>不二之舍与生死后际等。<a id="a-Gn"></a>离老病死得不坏常住。<a id="a-Go"></a>有边是生死属前际。<a id="a-Gp"></a>空边是涅槃属后际。<a id="a-Gq"></a>是二皆空悉不可得。<a id="a-Gr"></a>故称为等。<a id="a-Gs"></a>离老死者。<a id="a-Gt"></a>前际空故离分段老死。<a id="a-Gu"></a>后际空故离变易老死。<a id="a-Gv"></a>二死永免故言离也。<a id="a-Gw"></a>得不坏常住者即是中道法性。<a id="a-Gx"></a>诸佛所师。<a id="a-Gy"></a>以法常故诸佛亦常。<a id="a-Gz"></a>此常住财无能毁损。<a id="a-H0"></a>常住之身无能系缚。<a id="a-H1"></a>常住之命不可断灭。<a id="a-H2"></a>成就究竟檀波罗蜜以自庄严。<a id="a-H3"></a>故金刚般若云。<a id="a-H4"></a>初中后日分悉以恒河沙身布施。<a id="a-H5"></a>不如受持般若一四句偈。<a id="a-H6"></a>当知理观圆舍乃会道品。<a id="a-H7"></a>檀度所摄也。<a id="a-H8"></a>如此道品舍觉分理观深微而不存事行。<a id="a-H9"></a>三藏中事施雄猛。<a id="a-HA"></a>剜灯救贸国城妻子。<a id="a-HB"></a>而理观全无毫末。<a id="a-HC"></a>两皆有过。<a id="a-HD"></a>今明事檀助破悭蔽进成理观。<a id="a-HE"></a>岂可相离。<a id="a-HF"></a>若人虽解实相圆舍之观。<a id="a-HG"></a>抚臆论行涉事悭克。<a id="a-HH"></a>保护财物一毫不舍。<a id="a-HI"></a>辞惮劳苦称筋计力。<a id="a-HJ"></a>不能屈己成他。<a id="a-HK"></a>贪惜寿命岂能诤死让生。<a id="a-HL"></a>触事吝着铿然不动。<a id="a-HM"></a>但解无行。<a id="a-HN"></a>如是重蔽何由可破。<a id="a-HO"></a>三解脱门何由可开。<a id="a-HP"></a>今于道场苦到忏悔。<a id="a-HQ"></a>生决定心起大誓愿。<a id="a-HR"></a>舍身命财决无爱惜。<a id="a-HS"></a>自行此檀又以教他。<a id="a-HT"></a>赞叹檀法随喜檀者。<a id="a-HU"></a>立此誓已称十方佛为证为救。<a id="a-HV"></a>心若真实无欺诳者能感如来放檀光明照除悭蔽。<a id="a-HW"></a>思益等(云云)。<a id="a-HX"></a>以蒙光故与诸道品舍觉相应。<a id="a-HY"></a>须一一释出之。<a id="a-HZ"></a>事理既圆能毕竟檀舍。<a id="a-Ha"></a>财同粪土身比毒器。<a id="a-Hb"></a>命若行云弃三如唾。<a id="a-Hc"></a>悭障既破治道义成。<a id="a-Hd"></a>便得解脱。<a id="a-He"></a>若无因缘寄之行道。<a id="a-Hf"></a>应有利益舍若遗芥。<a id="a-Hg"></a>是为事油助增道明。<a id="a-Hh"></a>开三脱门得见佛性。<a id="a-Hi"></a>若不能尔无助治之益。<a id="a-Hj"></a>若如上修即应得悟。<a id="a-Hk"></a>设不悟者。<a id="a-Hl"></a>应自思惟理观道品。<a id="a-Hm"></a>有正业正语正命。<a id="a-Hn"></a>此属尸罗所摄。<a id="a-Ho"></a>若三藏正业等乃是慎护威仪。<a id="a-Hp"></a>不破不缺不穿不杂。<a id="a-Hq"></a>通教正业等不得身口。<a id="a-Hr"></a>即事而真乃是随道无著等戒。<a id="a-Hs"></a>别教正业等乃是智所赞自在等戒。<a id="a-Ht"></a>圆教正业等皆观法性即是具足等戒。<a id="a-Hu"></a>净名云。<a id="a-Hv"></a>其能如此是名奉律。<a id="a-Hw"></a>即此意也。<a id="a-Hx"></a>理观之戒即心而备。<a id="a-Hy"></a>虽作此解身口多亏。<a id="a-Hz"></a>或今生粗犷或先世遮障未得忏悔。<a id="a-I0"></a>覆我三昧脱门不开。<a id="a-I1"></a>思是事已当自悲愍深生改革。<a id="a-I2"></a>从今日始断相续心。<a id="a-I3"></a>誓持禁戒事无瑕玷。<a id="a-I4"></a>护持爱惜如保浮囊。<a id="a-I5"></a>终不全身而损戒也。<a id="a-I6"></a>毒龙输皮全蚁。<a id="a-I7"></a>须陀摩王失国获偈。<a id="a-I8"></a>自戒化他赞法赞者。<a id="a-I9"></a>大誓不动称佛名字为证为救。<a id="a-IA"></a>心诚感佛放净戒光能令毁禁者净戒光触时二世罪灭。<a id="a-IB"></a>即与理观正业相应。<a id="a-IC"></a>一一须释出之。<a id="a-ID"></a>事理既圆毕竟持戒。<a id="a-IE"></a>入三脱门见于佛性。<a id="a-IF"></a>是名助油以增道明。<a id="a-IG"></a>如上修戒若不入者。<a id="a-IH"></a>当复思惟。<a id="a-II"></a>是诸道品各有念根。<a id="a-IJ"></a>念力。<a id="a-IK"></a>念觉分。<a id="a-IL"></a>正念等。<a id="a-IM"></a>即是忍义。<a id="a-IN"></a>羼提所摄。<a id="a-IO"></a>若三藏正念等是伏忍。<a id="a-IP"></a>通教正念等是柔顺忍。<a id="a-IQ"></a>别教正念等是无生忍。<a id="a-IR"></a>圆教正念等是寂灭忍。<a id="a-IS"></a>若人念力坚强。<a id="a-IT"></a>嗔恚之贼则不得入。<a id="a-IU"></a>而得入者。<a id="a-IV"></a>或因无念。<a id="a-IW"></a>或念不强而嗔蔽得起。<a id="a-IX"></a>或今世起或前世起。<a id="a-IY"></a>或嗔同行外护或嗔现事。<a id="a-IZ"></a>或追缘昔嫌。<a id="a-Ia"></a>或初起屑屑。<a id="a-Ib"></a>或初即隆盛。<a id="a-Ic"></a>若恣嗔毒倾荡无遗。<a id="a-Id"></a>设不自在如蛇自啮。<a id="a-Ie"></a>嗔障百千法门。<a id="a-If"></a>岂得恣之而不呵责。<a id="a-Ig"></a>当知但有理解未有忍力。<a id="a-Ih"></a>既知是已深生改悔发大誓愿。<a id="a-Ii"></a>卑如江海秽浊归之。<a id="a-Ij"></a>屈如桥梁人马践之。<a id="a-Ik"></a>当耐劳苦犹如射垛众箭凑之。<a id="a-Il"></a>无恨无怨如富楼那被骂喜免手乃至被刃喜疾灭。<a id="a-Im"></a>无辜恼者。<a id="a-In"></a>忍力转盛。<a id="a-Io"></a>如揩金磨镜。<a id="a-Ip"></a>羼提仙人强软俱安。<a id="a-Iq"></a>自忍化他赞法赞者。<a id="a-Ir"></a>大誓不动。<a id="a-Is"></a>称十方佛为证为救佛放忍光二世嗔障重罪销灭。<a id="a-It"></a>得与事理诸念相应。<a id="a-Iu"></a>于诸违境忍力成就。<a id="a-Iv"></a>是为事油助增道明。<a id="a-Iw"></a>若如上修而不入者。<a id="a-Ix"></a>当复思惟四种道品各八精进。<a id="a-Iy"></a>为毗梨耶所摄。<a id="a-Iz"></a>大论云。<a id="a-J0"></a>前三易成不须精进。<a id="a-J1"></a>后二难成必须精进。<a id="a-J2"></a>精进故得三菩提。<a id="a-J3"></a>阿难说精进觉佛即起坐。<a id="a-J4"></a>如大施杼海乃可相应。<a id="a-J5"></a>而今放逸倚卧纵缓忘失本心。<a id="a-J6"></a>无复进力。<a id="a-J7"></a>虽在道场杂诸恶觉名之为污。<a id="a-J8"></a>日不如日名之为退。<a id="a-J9"></a>退则非进污则非精。<a id="a-JA"></a>何能契理。<a id="a-JB"></a>或先世懈怠罪障覆心。<a id="a-JC"></a>如穴鼻无钩狂醉越逸。<a id="a-JD"></a>初中后夜不克己竞时。<a id="a-JE"></a>薳复迁延稆度日月。<a id="a-JF"></a>当发誓愿刻骨铭心。<a id="a-JG"></a>身命许道推死在前。<a id="a-JH"></a>无量劫来唐爱护惜。<a id="a-JI"></a>今求三昧决定应舍。<a id="a-JJ"></a>以夜继昼呵责过患。<a id="a-JK"></a>行法匪懈端直其身。<a id="a-JL"></a>无复难心苦心。<a id="a-JM"></a>设有病恼不以为患。<a id="a-JN"></a>一生不克历劫不休。<a id="a-JO"></a>自进化他赞法赞者。<a id="a-JP"></a>称十方佛为证为救。<a id="a-JQ"></a>感佛进光得与理观八进相应。<a id="a-JR"></a>若与三藏相应即成生生精进。<a id="a-JS"></a>通相应即成生不生精进。<a id="a-JT"></a>别相应即成不生生精进圆相应即成不生不生牢强精进。<a id="a-JU"></a>开涅槃门见于佛性。<a id="a-JV"></a>是为事油助增观明。<a id="a-JW"></a>精进有通体列体(云云)。<a id="a-JX"></a>若如上修不得悟者。<a id="a-JY"></a>当自思惟理观道品各有八定。<a id="a-JZ"></a>为禅度所摄。<a id="a-Ja"></a>但是解心实未证得。<a id="a-Jb"></a>虽言根本事定不成。<a id="a-Jc"></a>乃至虽言无作定首楞严不成。<a id="a-Jd"></a>若无定者平地颠堕。<a id="a-Je"></a>或二世散动三昧不开。<a id="a-Jf"></a>为是义故一心决果初中后夜身端心寂。<a id="a-Jg"></a>疲苦邪想若起疾灭。<a id="a-Jh"></a>自禅教他赞法赞者。<a id="a-Ji"></a>大誓不动尽命为期。<a id="a-Jj"></a>乃至后世不证不止。<a id="a-Jk"></a>称十方佛为明为救。<a id="a-Jl"></a>感佛定光散动障破。<a id="a-Jm"></a>事禅开发与四观相应。<a id="a-Jn"></a>大论释禅度先列诸禅法。<a id="a-Jo"></a>次明无所得显波罗蜜相。<a id="a-Jp"></a>后广释九想八念等。<a id="a-Jq"></a>皆于禅中开出。<a id="a-Jr"></a>诸禅法甚多。<a id="a-Js"></a>今但取五门为助道也。<a id="a-Jt"></a>若禅思时心多觉观遍缘三毒。<a id="a-Ju"></a>当用数息为治。<a id="a-Jv"></a>数若不成即知心去。<a id="a-Jw"></a>去即追还从初更数。<a id="a-Jx"></a>防散录心此为良治。<a id="a-Jy"></a>以心住故或发欲界定。<a id="a-Jz"></a>乃至七依定皆能入。<a id="a-K0"></a>若不得般若方便成凡夫法。<a id="a-K1"></a>若得方便成摩诃衍。<a id="a-K2"></a>故请观音云。<a id="a-K3"></a>若数息心定。<a id="a-K4"></a>毛孔见佛住首楞严得不退转。<a id="a-K5"></a>是为数息开解脱门。<a id="a-K6"></a>即与三藏八定相应。<a id="a-K7"></a>乃至与无作八定相应。<a id="a-K8"></a>是为事油助增道明。<a id="a-K9"></a>若缘女色耽湎在怀惑着不离。<a id="a-KA"></a>当用不净观为治。<a id="a-KB"></a>观所爱人初死之相。<a id="a-KC"></a>言语适尔。<a id="a-KD"></a>奄便那去。<a id="a-KE"></a>身冷色变虫脓流出。<a id="a-KF"></a>不净臭处秽恶充满。<a id="a-KG"></a>捐弃冢间如朽败木。<a id="a-KH"></a>昔所爱重今何所见。<a id="a-KI"></a>是为恶物令我忧劳。<a id="a-KJ"></a>既识欲过淫心即息。<a id="a-KK"></a>余八想亦治淫欲。<a id="a-KL"></a>大论云。<a id="a-KM"></a>多淫者令观九想。<a id="a-KN"></a>于缘不自在令观背舍。<a id="a-KO"></a>缘不广普令观胜处。<a id="a-KP"></a>不能转变令观十一切处。<a id="a-KQ"></a>若有怖畏令修八念。<a id="a-KR"></a>皆以不净为初门。<a id="a-KS"></a>悉治淫火。<a id="a-KT"></a>开解脱门与四种八定相应。<a id="a-KU"></a>助油增明(云云)。<a id="a-KV"></a>若攀缘嗔恚。<a id="a-KW"></a>当用慈心为治。<a id="a-KX"></a>上忍度是通治。<a id="a-KY"></a>今别约慈无量心。<a id="a-KZ"></a>余三心或是乐欲等(云云)。<a id="a-Ka"></a>悲无量为对治者。<a id="a-Kb"></a>缘众生苦深起愍伤欲拔其苦。<a id="a-Kc"></a>缘此心入定与悲相应。<a id="a-Kd"></a>慈者想众生得乐。<a id="a-Ke"></a>缘此心入与慈定相应。<a id="a-Kf"></a>喜心者想众生得乐。<a id="a-Kg"></a>生大欢喜。<a id="a-Kh"></a>缘此心入与喜定相应。<a id="a-Ki"></a>舍心者舍爱憎想住平等观。<a id="a-Kj"></a>缘此心入与舍定相应。<a id="a-Kk"></a>得此四定者于诸众生嗔无从生。<a id="a-Kl"></a>下更广说。<a id="a-Km"></a>若攀缘邪倒。<a id="a-Kn"></a>当用因缘观治之。<a id="a-Ko"></a>毗昙以界方便破我。<a id="a-Kp"></a>今因缘破我。<a id="a-Kq"></a>三世破断常二世破我。<a id="a-Kr"></a>一念破性。<a id="a-Ks"></a>此定若成。<a id="a-Kt"></a>即与理观相应助开涅槃门。<a id="a-Ku"></a>若睡障道罪起。<a id="a-Kv"></a>即用念佛观治之。<a id="a-Kw"></a>缘于应佛无相之相。<a id="a-Kx"></a>缘相分明破障道罪。<a id="a-Ky"></a>见十方佛。<a id="a-Kz"></a>与理观相应开涅槃门。<a id="a-L0"></a>若如上修而不入者。<a id="a-L1"></a>或非其宜当自思惟。<a id="a-L2"></a>理观之中具四念处。<a id="a-L3"></a>慧根。<a id="a-L4"></a>慧力。<a id="a-L5"></a>择。<a id="a-L6"></a>喜觉分。<a id="a-L7"></a>正见。<a id="a-L8"></a>正思惟。<a id="a-L9"></a>如是十法智度所摄。<a id="a-LA"></a>此是理观。<a id="a-LB"></a>此解不明由于二世愚痴迷僻昏覆精神。<a id="a-LC"></a>故令三昧不显。<a id="a-LD"></a>应当改革发大誓愿。<a id="a-LE"></a>令事观明了破四颠倒。<a id="a-LF"></a>谛观此身从头至足。<a id="a-LG"></a>但是种子不净。<a id="a-LH"></a>乃至究竟五种不净。<a id="a-LI"></a>所谓是身揽他遗体。<a id="a-LJ"></a>吐泪赤白二渧和合。<a id="a-LK"></a>托识其中以为体质。<a id="a-LL"></a>是名种子不净。<a id="a-LM"></a>居二藏间秽浊浃润。<a id="a-LN"></a>乍悬。<a id="a-LO"></a>乍压或热或冷。<a id="a-LP"></a>七日一变十月怀抱。<a id="a-LQ"></a>若六疱成就形相具足。<a id="a-LR"></a>日月已满。<a id="a-LS"></a>转向产门。<a id="a-LT"></a>大论云。<a id="a-LU"></a>此身非化生亦非莲华生。<a id="a-LV"></a>但从尿道出。<a id="a-LW"></a>此处卑猥底中厮恶。<a id="a-LX"></a>是名住处不净。<a id="a-LY"></a>既生出已眠卧粪秽。<a id="a-LZ"></a>乳哺将养自小之大。<a id="a-La"></a>耳贮结聍眼流眵泪。<a id="a-Lb"></a>鼻孔垂脓口气常臭。<a id="a-Lc"></a>头垢重沓如薄粪泥。<a id="a-Ld"></a>髀腋酸汗如淋尿洒。<a id="a-Le"></a>衣服着体即如油涂。<a id="a-Lf"></a>是名自相不净。<a id="a-Lg"></a>其中唯有屎尿之聚脓聚血聚膏髓等聚。<a id="a-Lh"></a>大肠小肠肪[月*冊]脑膜。<a id="a-Li"></a>筋缠血涂恶露臭处虫户所集。<a id="a-Lj"></a>尽海水洗不能令净。<a id="a-Lk"></a>论云。<a id="a-Ll"></a>此身不如摩罗延山能出旃檀。<a id="a-Lm"></a>自小至大性是不净。<a id="a-Ln"></a>譬如粪秽多少俱臭。<a id="a-Lo"></a>是名自性不净。<a id="a-Lp"></a>一旦命终假借还本。<a id="a-Lq"></a>风去火冷地坏水流。<a id="a-Lr"></a>虫啖鸟啄头手分离盈流于外。<a id="a-Ls"></a>三五里间逆风闻臭。<a id="a-Lt"></a>恶气腥臊冲人鼻息。<a id="a-Lu"></a>恶色黮瘀污人眼目。<a id="a-Lv"></a>剧于死狗。<a id="a-Lw"></a>是名究竟不净。<a id="a-Lx"></a>如是五种皆是实观。<a id="a-Ly"></a>非得解观。<a id="a-Lz"></a>那忽于中计以为净。<a id="a-M0"></a>好衣美食爱护将养。<a id="a-M1"></a>摩头拭颈保此毒身。<a id="a-M2"></a>譬如蜣螂丸鹿粪秽。<a id="a-M3"></a>人亦如是。<a id="a-M4"></a>爱重此身至死不厌。<a id="a-M5"></a>不可搪触。<a id="a-M6"></a>养此身故造种种罪。<a id="a-M7"></a>若知过患始终不净。<a id="a-M8"></a>能破净倒也又复当知四大成身。<a id="a-M9"></a>二上二下互相违返。<a id="a-MA"></a>地遏水水烂地。<a id="a-MB"></a>风散地地遮风。<a id="a-MC"></a>水灭火火煎水。<a id="a-MD"></a>更相侵害如箧盛四蛇。<a id="a-ME"></a>痈疮刺箭常自是苦。<a id="a-MF"></a>有何可乐。<a id="a-MG"></a>加以饥渴寒热鞭打系缚。<a id="a-MH"></a>生老病死。<a id="a-MI"></a>是为苦苦。<a id="a-MJ"></a>四大相侵互相破坏。<a id="a-MK"></a>是为坏苦。<a id="a-ML"></a>念念流炎是为行苦。<a id="a-MM"></a>于下苦中横生乐想。<a id="a-MN"></a>若见苦相分明。<a id="a-MO"></a>如疮中刺。<a id="a-MP"></a>介介常痛。<a id="a-MQ"></a>不于此身生一念乐倒。<a id="a-MR"></a>又复当观过去无明善恶诸业。<a id="a-MS"></a>驱缚心识逼入胎狱。<a id="a-MT"></a>如系鸟在笼欲去不得。<a id="a-MU"></a>心识亦尔。<a id="a-MV"></a>笼以四大系以得绳。<a id="a-MW"></a>心在色笼无处不至。<a id="a-MX"></a>业绳未断去已复还。<a id="a-MY"></a>笼破系断即去不反。<a id="a-MZ"></a>空笼而存。<a id="a-Ma"></a>此坏彼成出笼入笼。<a id="a-Mb"></a>印坏文成无一念住。<a id="a-Mc"></a>又风气依身名出入息。<a id="a-Md"></a>此息迁谢。<a id="a-Me"></a>出不保入。<a id="a-Mf"></a>毗昙云。<a id="a-Mg"></a>命是非色非心法。<a id="a-Mh"></a>大集云。<a id="a-Mi"></a>出入息名寿命。<a id="a-Mj"></a>一息不返即名命终。<a id="a-Mk"></a>比丘白佛。<a id="a-Ml"></a>不保七日乃至不保出入息。<a id="a-Mm"></a>佛言。<a id="a-Mn"></a>善哉。<a id="a-Mo"></a>善修无常。<a id="a-Mp"></a>又观诸业。<a id="a-Mq"></a>犹如怨家如乌竞肉。<a id="a-Mr"></a>经云。<a id="a-Ms"></a>刹那起恶殃坠无间。<a id="a-Mt"></a>促促时节尚成重业。<a id="a-Mu"></a>何况长夜恶念。<a id="a-Mv"></a>业则无边。<a id="a-Mw"></a>业如怨责常伺人便。<a id="a-Mx"></a>若正偿此责余业不牵。<a id="a-My"></a>偿稍欲毕余业争撮。<a id="a-Mz"></a>去住无期。<a id="a-N0"></a>无常杀鬼不择豪贤。<a id="a-N1"></a>危脆不坚难可恃怙。<a id="a-N2"></a>云何安然规望百岁。<a id="a-N3"></a>四方驰求贮积聚敛。<a id="a-N4"></a>聚敛未足溘然长往。<a id="a-N5"></a>所有产货徒为他有。<a id="a-N6"></a>冥冥独逝谁访是非。<a id="a-N7"></a>或出家人知解溢胸。<a id="a-N8"></a>或精进灭火。<a id="a-N9"></a>而不悟无常。<a id="a-NA"></a>谚云。<a id="a-NB"></a>可怜无五媚精进无道心。<a id="a-NC"></a>此之谓也。<a id="a-ND"></a>若觉无常过于暴水猛风掣电。<a id="a-NE"></a>山海空市无逃避处。<a id="a-NF"></a>如此观已心大怖畏。<a id="a-NG"></a>眠不安席食不甘哺。<a id="a-NH"></a>如救头然。<a id="a-NI"></a>白驹乌免日夜奔竞。<a id="a-NJ"></a>以求出要。<a id="a-NK"></a>岂复贪着世财结构诸有。<a id="a-NL"></a>作无益事造生死业耶。<a id="a-NM"></a>顿绝羁锁超然直去。<a id="a-NN"></a>如野干绝透争出火宅早求免济。<a id="a-NO"></a>是为破常倒。</p>
 </body>
</html>