<!doctype html>
<html id="z3IBWa01NR" data-ver="1355">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">摩诃止观卷第九上</h1>
  <p id="a2">第六观禅定境者。<a id="a-3"></a>夫长病远行是禅定障。<a id="a-4"></a>立世阿毗昙云。<a id="a-5"></a>多谏诤多营事亦是禅定障。<a id="a-6"></a>复有多读诵亦是禅定障。<a id="a-7"></a>文殊问菩提经云。<a id="a-8"></a>禅定有三十六垢。<a id="a-9"></a>垢即是障。<a id="a-A"></a>上诸境得入到清凉池。<a id="a-B"></a>入流竟则不须观禅境。<a id="a-C"></a>若魔事虽过而真明未发。<a id="a-D"></a>虽无别修以通修故。<a id="a-E"></a>发过去习诸禅纷现。<a id="a-F"></a>当置魔事观于诸禅。<a id="a-G"></a>所以者何。<a id="a-H"></a>禅乐美妙喜生耽味垢腻日增。<a id="a-I"></a>若谓是道堕增上慢。<a id="a-J"></a>若呵弃者全失方便。<a id="a-K"></a>如此等过不可具记。<a id="a-L"></a>虽免魔害更为定缚。<a id="a-M"></a>如避火堕水无益三昧。<a id="a-N"></a>为是义故须观禅境。<a id="a-O"></a>但禅支诸定助道有力。<a id="a-P"></a>大小乘经皆共称美。<a id="a-Q"></a>若四禅八定毗昙成实明之委细。<a id="a-R"></a>自性九禅地持十地甚为分明。<a id="a-S"></a>今亦略示其发相。<a id="a-T"></a>粗为四意。<a id="a-U"></a>一明开合。<a id="a-V"></a>二发因缘。<a id="a-W"></a>三明发相。<a id="a-X"></a>四修止观。<a id="a-Y"></a>初明开合者。<a id="a-Z"></a>禅门无量且约十门。<a id="a-a"></a>一根本四禅。<a id="a-b"></a>二十六特胜。<a id="a-c"></a>三通明。<a id="a-d"></a>四九想。<a id="a-e"></a>五八背舍。<a id="a-f"></a>六大不净。<a id="a-g"></a>七慈心。<a id="a-h"></a>八因缘。<a id="a-i"></a>九念佛。<a id="a-j"></a>十神通。<a id="a-k"></a>此十门与五门十五门云何同异。<a id="a-l"></a>但有开合之异耳。<a id="a-m"></a>开五为十者。<a id="a-n"></a>开数息出特胜通明。<a id="a-o"></a>开不净出背舍大不净。<a id="a-p"></a>慈心因缘守本。<a id="a-q"></a>念佛门毗昙名界方便。<a id="a-r"></a>禅经称念佛。<a id="a-s"></a>此亦守本。<a id="a-t"></a>神通约九禅上发不专据一法。<a id="a-u"></a>合十五门为十者。<a id="a-v"></a>数息不净各有三则不合。<a id="a-w"></a>慈心有三但合为一。<a id="a-x"></a>即众生慈也。<a id="a-y"></a>没二名者。<a id="a-z"></a>禅是门户诠次事法。<a id="a-10"></a>法缘是二乘入理观。<a id="a-11"></a>无缘是大乘入理观。<a id="a-12"></a>没理去二存事唯一。<a id="a-13"></a>若开者。<a id="a-14"></a>即属二乘菩萨两境中摄。<a id="a-15"></a>因缘亦三门。<a id="a-16"></a>三世轮转粗。<a id="a-17"></a>果报一念明义细。<a id="a-18"></a>细故附理粗故属事。<a id="a-19"></a>今没细存粗但称三世门也。<a id="a-1A"></a>念佛亦三但取念应佛耳。<a id="a-1B"></a>神通但取五通。<a id="a-1C"></a>若但取五门有所不收。<a id="a-1D"></a>若取十五义滥于理。<a id="a-1E"></a>是故简理开事。<a id="a-1F"></a>虽开合不同各有其意。<a id="a-1G"></a>次明漏无漏。<a id="a-1H"></a>若依毗昙判此十禅皆名有漏。<a id="a-1I"></a>缘谛智修名无漏禅。<a id="a-1J"></a>不尔。<a id="a-1K"></a>但缘事修名有漏禅。<a id="a-1L"></a>成论亦尔。<a id="a-1M"></a>根本等是有漏。<a id="a-1N"></a>空无相心修名无漏。<a id="a-1O"></a>今小异彼。<a id="a-1P"></a>当十禅体相是有漏。<a id="a-1Q"></a>通是事禅。<a id="a-1R"></a>若胡瓜能为热病作因缘者。<a id="a-1S"></a>小当分别。<a id="a-1T"></a>四禅世间本有凡夫外道共。<a id="a-1U"></a>专修此者只发有漏。<a id="a-1V"></a>自行十二门化他赞法赞者。<a id="a-1W"></a>大经云。<a id="a-1X"></a>所谓四十八年。<a id="a-1Y"></a>即此意也。<a id="a-1Z"></a>十六特胜通明。<a id="a-1a"></a>佛不出世利根凡夫亦修此禅。<a id="a-1b"></a>而不发无漏。<a id="a-1c"></a>如来若说亦发无漏。<a id="a-1d"></a>比于余禅其力虽弱交胜根本。<a id="a-1e"></a>为是义故称亦有漏亦无漏。<a id="a-1f"></a>九想等是出世客法。<a id="a-1g"></a>虽是事法能防欲过。<a id="a-1h"></a>不俟谛智能发无漏。<a id="a-1i"></a>如迦絺那五百罗汉。<a id="a-1j"></a>人人七遍为说四谛。<a id="a-1k"></a>不能悟道。<a id="a-1l"></a>佛说不净即发无漏。<a id="a-1m"></a>厌患力强故判属无漏。<a id="a-1n"></a>若言非无漏者。<a id="a-1o"></a>不应称为圣戒定慧。<a id="a-1p"></a>圣之言正正岂过无漏。<a id="a-1q"></a>大经云。<a id="a-1r"></a>圣行者诸佛境界。<a id="a-1s"></a>非二乘所知。<a id="a-1t"></a>佛说此法二乘奉行故名圣行。<a id="a-1u"></a>今佛说圣法二乘行之。<a id="a-1v"></a>何得非无漏。<a id="a-1w"></a>又大品云。<a id="a-1x"></a>根本是世间法施。<a id="a-1y"></a>不净等是出世法施。<a id="a-1z"></a>既言出世岂非无漏。<a id="a-20"></a>又云。<a id="a-21"></a>九想开不净。<a id="a-22"></a>不净开身念处。<a id="a-23"></a>身念处开三念处。<a id="a-24"></a>三念处开三十七品。<a id="a-25"></a>三十七品开涅槃。<a id="a-26"></a>涅槃初缘岂非无漏。<a id="a-27"></a>若言事禅应是有漏者。<a id="a-28"></a>譬服二石一热一冷。<a id="a-29"></a>虽同事禅应漏无漏异。<a id="a-2A"></a>若无漏缘称无漏者。<a id="a-2B"></a>六地断见七地断思。<a id="a-2C"></a>此亦是缘亦应无漏。<a id="a-2D"></a>六地七地断见思者。<a id="a-2E"></a>终不单用根本会须谛智寄此位发。<a id="a-2F"></a>单用根本非无漏缘。<a id="a-2G"></a>不净等不尔。<a id="a-2H"></a>直以不净能为作缘(云云)。<a id="a-2I"></a>所以不取十想者。<a id="a-2J"></a>前三见谛。<a id="a-2K"></a>中四思惟。<a id="a-2L"></a>后三无学。<a id="a-2M"></a>皆属理摄故不取。<a id="a-2N"></a>不取八念者。<a id="a-2O"></a>有人修九想无怖。<a id="a-2P"></a>又念佛门已摄故不取。<a id="a-2Q"></a>慈心观两属。<a id="a-2R"></a>若依根本起慈属有漏。<a id="a-2S"></a>若依不净等起慈属无漏。<a id="a-2T"></a>慈无地位约地阶级。<a id="a-2U"></a>依根本成众生缘。<a id="a-2V"></a>依背舍成法缘。<a id="a-2W"></a>因缘亦无他位。<a id="a-2X"></a>念佛五通皆约他阶级。<a id="a-2Y"></a>例如慈心两属(云云)。<a id="a-2Z"></a>次来意不同。<a id="a-2a"></a>问。<a id="a-2b"></a>此中十门与次第禅门及对治。<a id="a-2c"></a>云何同异。<a id="a-2d"></a>答。<a id="a-2e"></a>次第禅门为成禅波罗蜜。<a id="a-2f"></a>禅善根利故。<a id="a-2g"></a>禅门先发后验善恶。<a id="a-2h"></a>此中为成般若。<a id="a-2i"></a>禅善根钝。<a id="a-2j"></a>先阻烦恼遇业遭魔。<a id="a-2k"></a>后始发禅。<a id="a-2l"></a>对治中为破遮障修成助道。<a id="a-2m"></a>今此任运自发。<a id="a-2n"></a>仍为观境。<a id="a-2o"></a>禅门虽同各有其意(云云)。<a id="a-2p"></a>次明深浅不同者。<a id="a-2q"></a>四禅是根本闇证味禅。<a id="a-2r"></a>凡圣通共薄修即得。<a id="a-2s"></a>特胜。<a id="a-2t"></a>少有观慧不味不闇证。<a id="a-2u"></a>横对念处竖对根本。<a id="a-2v"></a>故先味次净也。<a id="a-2w"></a>通明观慧证相深细细。<a id="a-2x"></a>次于总也此三同是根本实观。<a id="a-2y"></a>治惑力弱。<a id="a-2z"></a>九想正是假想初门。<a id="a-30"></a>前锋伏欲故次列也。<a id="a-31"></a>九想但厌患外境未治其心。<a id="a-32"></a>故次八背舍也。<a id="a-33"></a>背舍虽破内外贪欲总而未别。<a id="a-34"></a>缘中不得自在。<a id="a-35"></a>故次明大不净破依正贪也。<a id="a-36"></a>虽总别治贪未修大福德。<a id="a-37"></a>故次慈心。<a id="a-38"></a>虽复内治重贪外修福德。<a id="a-39"></a>不入因缘则非世间正见。<a id="a-3A"></a>故次因缘。<a id="a-3B"></a>三世轮转无主无我成世正见也。<a id="a-3C"></a>虽世正见。<a id="a-3D"></a>缘底下因人福力微弱。<a id="a-3E"></a>次缘上果福力广大。<a id="a-3F"></a>虽前来诸定。<a id="a-3G"></a>未有力用转变自在。<a id="a-3H"></a>故次神通(云云)。<a id="a-3I"></a>次互发不同。<a id="a-3J"></a>其次第互发。<a id="a-3K"></a>凡有八种。<a id="a-3L"></a>例阴界境可知(云云)</p>
  <p id="a3M">○二明发禅因缘者。<a id="a-3N"></a>大经云。<a id="a-3O"></a>一切众生皆有初地味禅。<a id="a-3P"></a>若修不修必定当得。<a id="a-3Q"></a>近情而望劫尽不修。<a id="a-3R"></a>久远推之亦曾离盖。<a id="a-3S"></a>譬以诵经。<a id="a-3T"></a>废近则易习。<a id="a-3U"></a>废久则难习。<a id="a-3V"></a>当知昔有次第习。<a id="a-3W"></a>即次第发。<a id="a-3X"></a>乃至事修事发等(云云)。<a id="a-3Y"></a>如彼大地种类具足。<a id="a-3Z"></a>得雨润气各各开生。<a id="a-3a"></a>生亦前后结果不俱。<a id="a-3b"></a>梅四桃七梨九柿十。<a id="a-3c"></a>雨缘虽同成实有异。<a id="a-3d"></a>宿习如种。<a id="a-3e"></a>止观如雨。<a id="a-3f"></a>禅发如果熟参差。<a id="a-3g"></a>总言八种耳。<a id="a-3h"></a>是名内因缘发也。<a id="a-3i"></a>又虽有应生之善。<a id="a-3j"></a>必假威神方乃开发。<a id="a-3k"></a>地虽有种非日不芽。<a id="a-3l"></a>佛无憎爱随缘普益。<a id="a-3m"></a>若次第缘即次第加。<a id="a-3n"></a>乃至事修缘即事加。<a id="a-3o"></a>鸿钟任击巨细由桴。<a id="a-3p"></a>加常平等浅深听习。<a id="a-3q"></a>大论云。<a id="a-3r"></a>池华不得日翳死无疑。<a id="a-3s"></a>善不被加沉溺未显。<a id="a-3t"></a>净度经云。<a id="a-3u"></a>众生自度耳。<a id="a-3v"></a>佛于其无益。<a id="a-3w"></a>净度菩萨言。<a id="a-3x"></a>众生若不闻佛十二部经。<a id="a-3y"></a>云何得度。<a id="a-3z"></a>二言相乖共成一意。<a id="a-40"></a>是名外缘发也。</p>
  <p id="a41">○三明诸禅发相者。<a id="a-42"></a>若般舟亦发根本而少。<a id="a-43"></a>常坐等则多。<a id="a-44"></a>今且约坐论。<a id="a-45"></a>若身端心摄气息调和。<a id="a-46"></a>觉此心路泯然澄静。<a id="a-47"></a>怗怗安隐蹑蹑而入。<a id="a-48"></a>其心在缘而不驰散者。<a id="a-49"></a>此名粗住。<a id="a-4A"></a>从此心后怗怗胜前。<a id="a-4B"></a>名为细住。<a id="a-4C"></a>两心前后中间必有持身法。<a id="a-4D"></a>此法起时自然身体正直。<a id="a-4E"></a>不疲不痛。<a id="a-4F"></a>如似有物扶助身力。<a id="a-4G"></a>若恶持来时紧急劲痛。<a id="a-4H"></a>去时宽缓疲困。<a id="a-4I"></a>此是粗恶持法。<a id="a-4J"></a>若好持法持粗细住无宽急过。<a id="a-4K"></a>或一两时。<a id="a-4L"></a>或一两日。<a id="a-4M"></a>或一两月。<a id="a-4N"></a>稍觉深细。<a id="a-4O"></a>豁尔心地作一分开明。<a id="a-4P"></a>身如云如影煚然明净。<a id="a-4Q"></a>与定法相应持心不动。<a id="a-4R"></a>怀抱净除爽爽清冷。<a id="a-4S"></a>随复空净而犹见身心之相。<a id="a-4T"></a>未有支林功德。<a id="a-4U"></a>是名欲界定。<a id="a-4V"></a>成论名此十善相应心。<a id="a-4W"></a>闪闪烁烁不应久住。<a id="a-4X"></a>今言。<a id="a-4Y"></a>欲定坯弱不牢称为闪烁。<a id="a-4Z"></a>非定如灯焰也。<a id="a-4a"></a>又称为电光者。<a id="a-4b"></a>彼论云。<a id="a-4c"></a>七依外更有定发无漏不。<a id="a-4d"></a>答云。<a id="a-4e"></a>有欲界定能发无漏。<a id="a-4f"></a>无漏发疾倏如电光。<a id="a-4g"></a>若不发无漏住时则久遗教云。<a id="a-4h"></a>若见电光暂得见道。<a id="a-4i"></a>如阿难策心不发。<a id="a-4j"></a>放心取枕即入电光。<a id="a-4k"></a>电光亦是金刚。<a id="a-4l"></a>金刚不孤因欲界入无漏。<a id="a-4m"></a>无漏发疾譬以电光。<a id="a-4n"></a>非欲界定得此名也。<a id="a-4o"></a>住欲界定或经年月。<a id="a-4p"></a>定法持心无懈无痛。<a id="a-4q"></a>连日不出亦可得也。<a id="a-4r"></a>从是心后泯然一转。<a id="a-4s"></a>虚豁不见欲界定中身首衣服床铺。<a id="a-4t"></a>犹如虚空冏冏安隐。<a id="a-4u"></a>身是事障事障未来。<a id="a-4v"></a>障去身空未来得发。<a id="a-4w"></a>是名未到地相。<a id="a-4x"></a>无所知人得此定谓是无生忍。<a id="a-4y"></a>性障犹在未入初禅。<a id="a-4z"></a>岂得谬称无生定耶。<a id="a-50"></a>如灰覆火愚者轻蹈之若依成论无未来禅。<a id="a-51"></a>故云。<a id="a-52"></a>汝说未来禅。<a id="a-53"></a>将非我欲界定。<a id="a-54"></a>毗昙则有。<a id="a-55"></a>尊者瞿沙。<a id="a-56"></a>释论具出之。<a id="a-57"></a>佛备两说而论主偏申耳。<a id="a-58"></a>今则逐人判之。<a id="a-59"></a>自有得欲界定累月住未到。<a id="a-5A"></a>不久即入初禅。<a id="a-5B"></a>此但称欲界不言未到。<a id="a-5C"></a>有人住欲界不久。<a id="a-5D"></a>在未到经旬。<a id="a-5E"></a>故言未到不云欲界。<a id="a-5F"></a>有人具久在二法。<a id="a-5G"></a>故言两定不可偏判。<a id="a-5H"></a>今依大论备出之。<a id="a-5I"></a>若节节邪正相如修证中委说。<a id="a-5J"></a>但初禅去欲界近。<a id="a-5K"></a>如疆界多难应须略知。<a id="a-5L"></a>初从粗住讫至非想通有四分。<a id="a-5M"></a>退护住进。<a id="a-5N"></a>退分又二。<a id="a-5O"></a>一任运退。<a id="a-5P"></a>二缘触退。<a id="a-5Q"></a>缘有内外。<a id="a-5R"></a>外诸方便二十五种吐纳失所。<a id="a-5S"></a>是为外缘触退。<a id="a-5T"></a>于静心中三障四魔。<a id="a-5U"></a>而生忧爱。<a id="a-5V"></a>是名内缘触退。<a id="a-5W"></a>后或更修得。<a id="a-5X"></a>或修不得此人甚多。<a id="a-5Y"></a>护分者。<a id="a-5Z"></a>善以内外方便。<a id="a-5a"></a>将护定心不令损失。<a id="a-5b"></a>住分者。<a id="a-5c"></a>或因守护安隐不失。<a id="a-5d"></a>或任运自住。<a id="a-5e"></a>即是住分。<a id="a-5f"></a>进分者。<a id="a-5g"></a>或任运进。<a id="a-5h"></a>或勤策进。<a id="a-5i"></a>各有横竖。<a id="a-5j"></a>横竖各有渐顿。<a id="a-5k"></a>若十二门一一而进是名渐进。<a id="a-5l"></a>若一时具足是名顿进。<a id="a-5m"></a>特胜通明品品而发是名横渐。<a id="a-5n"></a>一时俱发是名横顿。<a id="a-5o"></a>又于四分分分皆有四分。<a id="a-5p"></a>具如修证中说(云云)。<a id="a-5q"></a>今且约竖论进分者。<a id="a-5r"></a>从未到定渐觉身心虚寂。<a id="a-5s"></a>内不见身外不见物。<a id="a-5t"></a>或经一日乃至月岁定心不坏。<a id="a-5u"></a>于此定中即觉身心微微然。<a id="a-5v"></a>运运而动。<a id="a-5w"></a>或发动痒轻重冷暖涩滑。<a id="a-5x"></a>有人言。<a id="a-5y"></a>用心微细色界净色触欲界身。<a id="a-5z"></a>例如欲界净色在诸根之上。<a id="a-60"></a>即有见闻之用。<a id="a-61"></a>若依是义触从外来。<a id="a-62"></a>若言一切众生皆有初地味禅。<a id="a-63"></a>如大富盲儿竹中有火。<a id="a-64"></a>心内烦恼而不并起。<a id="a-65"></a>禅亦如是。<a id="a-66"></a>事障粗碍不能得发。<a id="a-67"></a>今修心渐利。<a id="a-68"></a>性障既除细法仍起。<a id="a-69"></a>何必外来。<a id="a-6A"></a>所以者何。<a id="a-6B"></a>数息能转心。<a id="a-6C"></a>心转火。<a id="a-6D"></a>火转风。<a id="a-6E"></a>风转水水转地。<a id="a-6F"></a>四大转细故有八触。<a id="a-6G"></a>如麦变为麴。<a id="a-6H"></a>麴变为糟。<a id="a-6I"></a>糟变为酒。<a id="a-6J"></a>糟喻欲定。<a id="a-6K"></a>酒喻初禅。<a id="a-6L"></a>以麦为本非外来也。<a id="a-6M"></a>若定执自出外来堕自他性过。<a id="a-6N"></a>今依中论破四性讫。<a id="a-6O"></a>而论内出外来耳。<a id="a-6P"></a>又八触是四大。<a id="a-6Q"></a>动轻是风。<a id="a-6R"></a>痒暖是火。<a id="a-6S"></a>冷滑是水。<a id="a-6T"></a>重涩是地。<a id="a-6U"></a>体用相添则有八触耳。<a id="a-6V"></a>若动触起时。<a id="a-6W"></a>或从头背腰肋足等处。<a id="a-6X"></a>渐渐遍身。<a id="a-6Y"></a>身内觉动外无动相。<a id="a-6Z"></a>似如风发微微运运。<a id="a-6a"></a>从头至足多成退分。<a id="a-6b"></a>腰发成住分。<a id="a-6c"></a>足发多是进分。<a id="a-6d"></a>动触有支林功德。<a id="a-6e"></a>功德略言十种。<a id="a-6f"></a>空明定智善心。<a id="a-6g"></a>柔软喜乐解脱境界相应。<a id="a-6h"></a>空者。<a id="a-6i"></a>动触发时空心虚豁。<a id="a-6j"></a>不复同前性障未除时。<a id="a-6k"></a>明者。<a id="a-6l"></a>冏净美妙皎皎无喻。<a id="a-6m"></a>定者。<a id="a-6n"></a>一心安隐。<a id="a-6o"></a>无有散动。<a id="a-6p"></a>智者。<a id="a-6q"></a>不复迷昏疑网心解静利。<a id="a-6r"></a>善心者。<a id="a-6s"></a>惭愧信敬惭我不曾得此法。<a id="a-6t"></a>以为愧耻。<a id="a-6u"></a>我今尚尔。<a id="a-6v"></a>信一切贤圣具深妙法。<a id="a-6w"></a>敬揖无量。<a id="a-6x"></a>柔软者。<a id="a-6y"></a>离欲界[怡-台+龍]悷粗犷。<a id="a-6z"></a>如脑牛皮随意卷舒。<a id="a-70"></a>喜者。<a id="a-71"></a>于所得法而生庆悦。<a id="a-72"></a>乐者。<a id="a-73"></a>触法娱心恬愉美妙。<a id="a-74"></a>解脱者。<a id="a-75"></a>无复五盖。<a id="a-76"></a>相应者。<a id="a-77"></a>心与动触诸功德相应不乱。<a id="a-78"></a>又念持相应而不忘失。<a id="a-79"></a>或一日一月一岁。<a id="a-7A"></a>安隐久住敛念即来。<a id="a-7B"></a>熏修既久动触品秩转深。<a id="a-7C"></a>是名竖发。<a id="a-7D"></a>余七触竖发。<a id="a-7E"></a>例此可知。<a id="a-7F"></a>若动触发已或谢未谢。<a id="a-7G"></a>又发冷触。<a id="a-7H"></a>冷触若谢未谢更。<a id="a-7I"></a>发余触。<a id="a-7J"></a>交横如前八种。<a id="a-7K"></a>是名横发。<a id="a-7L"></a>虽复横竖前后。<a id="a-7M"></a>以八触十功德五支察之终不料乱。<a id="a-7N"></a>亦不得一念俱成。<a id="a-7O"></a>何以故。<a id="a-7P"></a>八触四大水火相乖。<a id="a-7Q"></a>不得同时成。<a id="a-7R"></a>然此八触凡有八十功德庄严。<a id="a-7S"></a>名字虽同而悦乐有异。<a id="a-7T"></a>如沸羹热[榷-木+月]鲭鱼沈李。<a id="a-7U"></a>味别乐殊。<a id="a-7V"></a>余六触亦差别。<a id="a-7W"></a>若欲界定中发八触者。<a id="a-7X"></a>悉是邪触。<a id="a-7Y"></a>病烦恼触。<a id="a-7Z"></a>具如修证中说。<a id="a-7a"></a>今不论。<a id="a-7b"></a>但约初禅八触须简邪正。<a id="a-7c"></a>何以故。<a id="a-7d"></a>一是边地去欲界近。<a id="a-7e"></a>二带欲界心邪得随入。<a id="a-7f"></a>如开门户贼即得进。<a id="a-7g"></a>鬼入禅中禅非鬼也。<a id="a-7h"></a>若不识者。<a id="a-7i"></a>正触坏唯邪恶在。<a id="a-7j"></a>邪触者还约八触十功德。<a id="a-7k"></a>明若过若不及。<a id="a-7l"></a>如动触起时。<a id="a-7m"></a>直尔郁郁不迟不疾身内运动若薳自急疾手脚搔扰。<a id="a-7n"></a>是大过。<a id="a-7o"></a>若都不动如被缚者。<a id="a-7p"></a>是则不及。<a id="a-7q"></a>余冷暖等亦如是。<a id="a-7r"></a>又就动触空明十种。<a id="a-7s"></a>论若过若不及。<a id="a-7t"></a>此中之空只豁尔无碍。<a id="a-7u"></a>是为正空。<a id="a-7v"></a>若永寂绝都无觉知者太过。<a id="a-7w"></a>若铿然块碍是不及。<a id="a-7x"></a>明者。<a id="a-7y"></a>如镜月了亮。<a id="a-7z"></a>若如白日或见种种光色是太过。<a id="a-80"></a>若都无所见是不及。<a id="a-81"></a>定者。<a id="a-82"></a>只一心澄静。<a id="a-83"></a>若缚着不动是太过。<a id="a-84"></a>若驰散万境此不及。<a id="a-85"></a>乃至相应亦如是。<a id="a-86"></a>是为一动触中二十种邪相。<a id="a-87"></a>余七触合前则有一百六十邪法原夫正禅不应有邪。<a id="a-88"></a>所以有者。<a id="a-89"></a>如服菖蒲将得药力而多嗔。<a id="a-8A"></a>服黄精将得力而多欲。<a id="a-8B"></a>非药令尔药推粗法粗法将出而盛。<a id="a-8C"></a>若单欲界中但有邪触。<a id="a-8D"></a>增病增盖无正功德。<a id="a-8E"></a>若入色定则动八触空明十功德。<a id="a-8F"></a>复有百六十邪不可不识。<a id="a-8G"></a>大论云。<a id="a-8H"></a>有风能成雨有风能坏雨。<a id="a-8I"></a>东北云屯西南云散。<a id="a-8J"></a>禅亦如是。<a id="a-8K"></a>八触十功德此觉成禅。<a id="a-8L"></a>百六十邪此觉坏禅。<a id="a-8M"></a>若一法有邪余法亦皆染着。<a id="a-8N"></a>譬如一伴为贼余皆恶党。<a id="a-8O"></a>若初触无邪余法皆善也。<a id="a-8P"></a>正禅五支者。<a id="a-8Q"></a>若初触触身在缘名觉。<a id="a-8R"></a>细心分别八触及十眷属名为观。<a id="a-8S"></a>庆昔未得而今得故名为喜。<a id="a-8T"></a>恬愉名为乐。<a id="a-8U"></a>寂然名一心。<a id="a-8V"></a>毗昙二十三心数一时而发。<a id="a-8W"></a>取其强者判为五支。<a id="a-8X"></a>五支悉是定体。<a id="a-8Y"></a>体前方便如上说。<a id="a-8Z"></a>成论明五支前后相次而起。<a id="a-8a"></a>四支为方便。<a id="a-8b"></a>一心支为定体。<a id="a-8c"></a>大集以第六默然心为定体。<a id="a-8d"></a>有人言。<a id="a-8e"></a>五支在欲界第九心。<a id="a-8f"></a>或言在欲界定前。<a id="a-8g"></a>此则非五支也。<a id="a-8h"></a>今辨觉观俱禅正就初禅判。<a id="a-8i"></a>那得尔耶。<a id="a-8j"></a>五支同起而有强弱相翳取成就者以判五支。<a id="a-8k"></a>如一槌撞钟初粗中细之异。<a id="a-8l"></a>五支亦尔。<a id="a-8m"></a>初缘觉相盛。<a id="a-8n"></a>不妨已有观等四支。<a id="a-8o"></a>觉强观未了觉息观方明。<a id="a-8p"></a>初已有喜观息喜支成。<a id="a-8q"></a>初已有乐乐未畅喜息则乐成。<a id="a-8r"></a>初已有一心四支所动。<a id="a-8s"></a>今乐谢一心成。<a id="a-8t"></a>如初开宝藏觉是宝物。<a id="a-8u"></a>亦知珍贵喜乐定想。<a id="a-8v"></a>但未知是何等宝。<a id="a-8w"></a>次分别金银别已领纳生喜。<a id="a-8x"></a>喜故受乐安快一心。<a id="a-8y"></a>如人饱食无所复须。<a id="a-8z"></a>亦如对五欲极睡。<a id="a-90"></a>故论云。<a id="a-91"></a>如人得宝藏(云云)。<a id="a-92"></a>若四禅同以一心支为体。<a id="a-93"></a>云何四异。<a id="a-94"></a>今分初禅是觉观家一心。<a id="a-95"></a>故有四别。<a id="a-96"></a>若进二禅但呵觉观。<a id="a-97"></a>初禅即坏别义转明。<a id="a-98"></a>若通者同用一心为体。<a id="a-99"></a>释五支名义相等。<a id="a-9A"></a>具在修证(云云)。<a id="a-9B"></a>复次初动八触功德犹粗。<a id="a-9C"></a>若数数发则转深利。<a id="a-9D"></a>品或言三或言九。<a id="a-9E"></a>或无量品更互娱乐。<a id="a-9F"></a>功德丛闹不得一心。<a id="a-9G"></a>如恒奏妓。<a id="a-9H"></a>似多人客[(應-心)/言]对一已。<a id="a-9I"></a>一已复来。<a id="a-9J"></a>出散暂无。<a id="a-9K"></a>薄敛复现。<a id="a-9L"></a>若欲去之但呵觉观。<a id="a-9M"></a>初禅谢已即发中间单定。<a id="a-9N"></a>亦名转寂心。<a id="a-9O"></a>亦名退禅地。<a id="a-9P"></a>亦名篾屑心。<a id="a-9Q"></a>于此单静心中既失下未发上。<a id="a-9R"></a>若生忧悔此心亦失。<a id="a-9S"></a>若不悔者内净即发。<a id="a-9T"></a>无复八触受纳分别。<a id="a-9U"></a>故名一识定。<a id="a-9V"></a>混四大色成一净色。<a id="a-9W"></a>照心转净与喜俱发。<a id="a-9X"></a>无魔邪相。<a id="a-9Y"></a>以非边境故。<a id="a-9Z"></a>喜已生乐乐谢入一心。<a id="a-9a"></a>此禅喜动乐不安当呵喜。<a id="a-9b"></a>喜谢入未到。<a id="a-9c"></a>忽发三禅与乐俱起。<a id="a-9d"></a>还是色法转妙。<a id="a-9e"></a>不倚喜生乐。<a id="a-9f"></a>此正乐遍身受。<a id="a-9g"></a>圣人能舍凡夫舍为难此有五支谓舍念慧乐一心经论出之或前或后皆是修行小异耳此乐对苦。<a id="a-9h"></a>呵乐即谢亦有未到。<a id="a-9i"></a>未到谢已发不动定。<a id="a-9j"></a>还是色法转妙。<a id="a-9k"></a>不为苦乐所动。<a id="a-9l"></a>名不动定。<a id="a-9m"></a>定法安隐出入息断。<a id="a-9n"></a>不苦不乐舍念清净一心支。<a id="a-9o"></a>虽尔犹是色法。<a id="a-9p"></a>呵三种色灭三种色。<a id="a-9q"></a>缘空得定不复见色。<a id="a-9r"></a>心得脱色如鸟出笼。<a id="a-9s"></a>是名空定。<a id="a-9t"></a>此定谢已亦入未到。<a id="a-9u"></a>缘识生定名为识处。<a id="a-9v"></a>此定谢已缘无所有。<a id="a-9w"></a>入无所有法相应名不用处。<a id="a-9x"></a>旧云。<a id="a-9y"></a>缘少许识。<a id="a-9z"></a>若尔。<a id="a-A0"></a>即是所有处亦是用处。<a id="a-A1"></a>何谓不用无所有耶。<a id="a-A2"></a>此定过已忽发非想非非想。<a id="a-A3"></a>此定不缘识处故非想。<a id="a-A4"></a>不缘不用处故非非想。<a id="a-A5"></a>更无上法可攀。<a id="a-A6"></a>三界顶禅世为极妙。<a id="a-A7"></a>外道计为涅槃实是闇证。<a id="a-A8"></a>具足苦集垂尽三有。<a id="a-A9"></a>还堕三途委悉明根本禅往修证中寻之。</p>
  <p id="aAA">○次明特胜发者。<a id="a-AB"></a>若依律教应在不净后。<a id="a-AC"></a>依行在不净前。<a id="a-AD"></a>如律云。<a id="a-AE"></a>佛为比丘说不净观。<a id="a-AF"></a>皆生厌患不能与臭身共住。<a id="a-AG"></a>衣钵雇鹿杖自害佛令放不净修特胜。<a id="a-AH"></a>大黄巴豆泻人太过。<a id="a-AI"></a>身力弱者即便弊之更以余药并下并补补故是爱下故是策。<a id="a-AJ"></a>策胜根本爱胜不净。<a id="a-AK"></a>有观名亦无漏。<a id="a-AL"></a>对治力弱名亦有漏。<a id="a-AM"></a>如廉食人啖猪猪。<a id="a-AN"></a>鄙贮屎物而犹可强食之。<a id="a-AO"></a>若六月臭猪虫蝇所集。<a id="a-AP"></a>不复可食。<a id="a-AQ"></a>特胜是实观犹可从容。<a id="a-AR"></a>不净是假想不须可耐(云云)。<a id="a-AS"></a>特胜发者。<a id="a-AT"></a>忽见气息出入长短。<a id="a-AU"></a>知来无所从去无所至。<a id="a-AV"></a>入不积聚出不分散。<a id="a-AW"></a>若约根本即是粗细住。<a id="a-AX"></a>若见息来去遍身。<a id="a-AY"></a>若约根本是未到地。<a id="a-AZ"></a>而根本闇证。<a id="a-Aa"></a>谓无身床铺等者非实无也。<a id="a-Ab"></a>如灰覆火上愚者轻蹈之。<a id="a-Ac"></a>如夜啖食。<a id="a-Ad"></a>如盲触妇皆不畅其情。<a id="a-Ae"></a>今有观慧见息遍身。<a id="a-Af"></a>而定心明净安隐。<a id="a-Ag"></a>故异闇证也。<a id="a-Ah"></a>又见身中三十六物。<a id="a-Ai"></a>如开仓见谷粟麻豆。<a id="a-Aj"></a>若对根本即初禅位。<a id="a-Ak"></a>前八触触身仓。<a id="a-Al"></a>心眼不开不见内物。<a id="a-Am"></a>特胜既有观慧触开身仓。<a id="a-An"></a>心眼即见三十六物。<a id="a-Ao"></a>肝如菉豆心如赤豆。<a id="a-Ap"></a>肾如乌豆脾如粟。<a id="a-Aq"></a>大小肠道更相应通。<a id="a-Ar"></a>血脉灌注如江河流。<a id="a-As"></a>内有十二物肝心痰癊等。<a id="a-At"></a>中有十二膜肤肪膏等。<a id="a-Au"></a>外有十二发毛等。<a id="a-Av"></a>出入息统致其间。<a id="a-Aw"></a>不净无常苦空无我。<a id="a-Ax"></a>一切身行皆休。<a id="a-Ay"></a>终不为身而造诸恶。<a id="a-Az"></a>是名除诸身行。<a id="a-B0"></a>若对道品是身念处。<a id="a-B1"></a>若对根本即是觉观两支心眼初开是觉支。<a id="a-B2"></a>分别三十六物无谬是观支。<a id="a-B3"></a>心是喜对喜支。<a id="a-B4"></a>前喜名隐没有垢味。<a id="a-B5"></a>今喜不隐没无垢味。<a id="a-B6"></a>即是法喜非是受喜也。<a id="a-B7"></a>心受乐者亦如是。<a id="a-B8"></a>非受乐乐。<a id="a-B9"></a>知乐中三受皆无乐。<a id="a-BA"></a>名乐支。<a id="a-BB"></a>受诸心行是一心支。<a id="a-BC"></a>知众心是一心。<a id="a-BD"></a>不同根本计实一心也。<a id="a-BE"></a>若对道品皆受念处。<a id="a-BF"></a>心作喜心作摄者。<a id="a-BG"></a>前喜从三十六物生。<a id="a-BH"></a>此直就心作喜故知对二禅。<a id="a-BI"></a>大集明二禅但三支无内净。<a id="a-BJ"></a>今心作喜意似于此。<a id="a-BK"></a>作摄者喜动则散。<a id="a-BL"></a>若作摄得入一心。<a id="a-BM"></a>根本但内净受喜。<a id="a-BN"></a>特胜有观慧恒摄喜心。<a id="a-BO"></a>心作解脱者此对三禅。<a id="a-BP"></a>根本之乐猗喜遍身受。<a id="a-BQ"></a>凡夫舍为难。<a id="a-BR"></a>特胜有观慧则无爱味。<a id="a-BS"></a>故言解脱。<a id="a-BT"></a>从心作喜至心作解脱。<a id="a-BU"></a>皆是心念处也。<a id="a-BV"></a>从观无常者对第四禅。<a id="a-BW"></a>余处亦观无常未是别治。<a id="a-BX"></a>得不动定味之为常。<a id="a-BY"></a>今有观慧。<a id="a-BZ"></a>知离苦乐而终是色法。<a id="a-Ba"></a>犹是无常不应生染故称无常。<a id="a-Bb"></a>从观出散对空处。<a id="a-Bc"></a>灭三种色如鸟出笼故言出。<a id="a-Bd"></a>缘空故言散。<a id="a-Be"></a>虽缘空亦有观慧。<a id="a-Bf"></a>观离欲是对识处。<a id="a-Bg"></a>缘空多则散散名为欲。<a id="a-Bh"></a>特胜观慧离是散心。<a id="a-Bi"></a>故名离欲观灭对无所有处。<a id="a-Bj"></a>特胜观慧。<a id="a-Bk"></a>观识若多若少皆无。<a id="a-Bl"></a>故名观灭。<a id="a-Bm"></a>观弃舍对非想非非想处。<a id="a-Bn"></a>弃识处及无所有处。<a id="a-Bo"></a>更有妙定名为非想非非想。<a id="a-Bp"></a>凡夫妄谓涅槃。<a id="a-Bq"></a>佛弟子知其虽无粗烦恼而有细烦恼。<a id="a-Br"></a>而无爱味故称净禅。<a id="a-Bs"></a>从无常至弃舍。<a id="a-Bt"></a>皆名法念处。<a id="a-Bu"></a>此十六法横竖对治法节节皆异。<a id="a-Bv"></a>根本闇证功德则薄如食无盐。<a id="a-Bw"></a>特胜功德则重如食有盐。<a id="a-Bx"></a>委论发相具如修证中(云云)</p>
  <p id="aBy">○次通明禅发相者。<a id="a-Bz"></a>上特胜修时观慧。<a id="a-C0"></a>犹总见三十六物。<a id="a-C1"></a>证相亦总。<a id="a-C2"></a>通明修时细妙证时分明。<a id="a-C3"></a>华严亦有此名。<a id="a-C4"></a>大集辨宝炬陀罗尼。<a id="a-C5"></a>正是此禅也。<a id="a-C6"></a>请观音亦是此意。<a id="a-C7"></a>修时三事通修。<a id="a-C8"></a>能发三明六通。<a id="a-C9"></a>又修宝炬时乃至入灭受想定。<a id="a-CA"></a>当知此门具八解脱三明六通。<a id="a-CB"></a>故名通明也。<a id="a-CC"></a>大集辨此五支名目。<a id="a-CD"></a>谓如心觉大觉思惟大思惟观于心性。<a id="a-CE"></a>是名觉支。<a id="a-CF"></a>观心行大行遍行。<a id="a-CG"></a>是为观支。<a id="a-CH"></a>如实知大知心动至心喜。<a id="a-CI"></a>是为喜支。<a id="a-CJ"></a>身安心安受于乐触。<a id="a-CK"></a>是为安支。<a id="a-CL"></a>心住大住不乱于缘。<a id="a-CM"></a>是名定支。<a id="a-CN"></a>初观三事皆融。<a id="a-CO"></a>证时三事皆一。<a id="a-CP"></a>故名如心觉。<a id="a-CQ"></a>觉于真谛色息心泯一无异。<a id="a-CR"></a>又识俗谛皮肉骨等。<a id="a-CS"></a>皆有九十九重。<a id="a-CT"></a>觉五藏生五气。<a id="a-CU"></a>亦见身中虫户行来言语无细不了。<a id="a-CV"></a>觉托胎初阴过去无明业是蜡。<a id="a-CW"></a>现在父母精血是泥。<a id="a-CX"></a>过去业不住故名印坏。<a id="a-CY"></a>现在托识名色具足。<a id="a-CZ"></a>故名文成。<a id="a-Ca"></a>住在生藏之下。<a id="a-Cb"></a>熟藏之上。<a id="a-Cc"></a>子肠中形甚微细。<a id="a-Cd"></a>唯有一念妄想色心相依。<a id="a-Ce"></a>如有如无如梦。<a id="a-Cf"></a>业行力故自然能起一念思心感召其母。<a id="a-Cg"></a>母便思青色呼声[月*參]气酢味。<a id="a-Ch"></a>因此念力生一毫气气变为水。<a id="a-Ci"></a>水变为血。<a id="a-Cj"></a>血变为肉。<a id="a-Ck"></a>母气出入。<a id="a-Cl"></a>以相资润便得成肝藏。<a id="a-Cm"></a>向上成眼向下成手足大指。<a id="a-Cn"></a>若思白色哭声腥气辛味。<a id="a-Co"></a>便成肺藏。<a id="a-Cp"></a>上向为鼻下向为手足第二指。<a id="a-Cq"></a>若思赤色语声焦气苦味。<a id="a-Cr"></a>便成心藏。<a id="a-Cs"></a>上向为口下向为手足第三指。<a id="a-Ct"></a>若思黄色歌声香气甜味。<a id="a-Cu"></a>便成脾藏。<a id="a-Cv"></a>上向为舌下向为手足第四指。<a id="a-Cw"></a>若思黑色吟声臭气碱味。<a id="a-Cx"></a>便成肾藏。<a id="a-Cy"></a>上向为耳下向成手足第五指。<a id="a-Cz"></a>觉身分细微。<a id="a-D0"></a>例皆如此。<a id="a-D1"></a>思惟大思惟者。<a id="a-D2"></a>即是思惟真俗也。<a id="a-D3"></a>观于心性者。<a id="a-D4"></a>即是空也。<a id="a-D5"></a>若真若俗同入心性。<a id="a-D6"></a>请观音云。<a id="a-D7"></a>一一入于如实之际。<a id="a-D8"></a>如此觉支与上倍异。<a id="a-D9"></a>心行大行者。<a id="a-DA"></a>上觉支是解。<a id="a-DB"></a>今心行去是观行。<a id="a-DC"></a>心行于世谛故名行。<a id="a-DD"></a>行真谛故名大行。<a id="a-DE"></a>三事俱行故名遍行。<a id="a-DF"></a>心住者于俗谛得一心。<a id="a-DG"></a>大住者。<a id="a-DH"></a>于真谛得一心。<a id="a-DI"></a>不乱于缘者。<a id="a-DJ"></a>虽见真俗无量境界而于心不谬也。<a id="a-DK"></a>具明其相备如通明观中广说。<a id="a-DL"></a>发此定时见身息心同如芭蕉相无有坚实。<a id="a-DM"></a>是未到地相。<a id="a-DN"></a>见此三事同如泡沫相。<a id="a-DO"></a>是初禅。<a id="a-DP"></a>见三事同如浮云相。<a id="a-DQ"></a>是二禅。<a id="a-DR"></a>见三事同如影相。<a id="a-DS"></a>是三禅。<a id="a-DT"></a>见三事同如镜像。<a id="a-DU"></a>是四禅。<a id="a-DV"></a>灭此三事皆空。<a id="a-DW"></a>灭空缘识灭识缘无所有。<a id="a-DX"></a>灭无所有缘非想非非想。<a id="a-DY"></a>灭非想非非想三种受想。<a id="a-DZ"></a>而身证灭受之法。<a id="a-Da"></a>以成解脱。<a id="a-Db"></a>有俗观故名亦有漏。<a id="a-Dc"></a>有真观故名亦无漏。<a id="a-Dd"></a>此禅事理既备阶位具足。<a id="a-De"></a>成论人应用此明道定入八解脱。<a id="a-Df"></a>于义为便而不肯用。<a id="a-Dg"></a>阿毗昙约八背舍。<a id="a-Dh"></a>得有事理俱异外道。<a id="a-Di"></a>成俱解脱人。<a id="a-Dj"></a>成论但有理无事便无俱解脱人。<a id="a-Dk"></a>约外道禅为事禅。<a id="a-Dl"></a>亦应约十善为戒世智为慧。<a id="a-Dm"></a>戒慧既异外道定何意同。<a id="a-Dn"></a>是则客医无客定八术不成。<a id="a-Do"></a>委论其相具在修证中说(云云)</p>
  <p id="aDp">○次明不净禅发者。<a id="a-Dq"></a>先就九想又为两。<a id="a-Dr"></a>一坏法人。<a id="a-Ds"></a>二不坏法人。<a id="a-Dt"></a>若坏法人修九想。<a id="a-Du"></a>一胀想。<a id="a-Dv"></a>二坏想。<a id="a-Dw"></a>三血涂想。<a id="a-Dx"></a>四脓烂想。<a id="a-Dy"></a>五青瘀想。<a id="a-Dz"></a>六啖想。<a id="a-E0"></a>七散想。<a id="a-E1"></a>八骨想。<a id="a-E2"></a>九烧想。<a id="a-E3"></a>此人但求断苦烧灭骨人。<a id="a-E4"></a>急取无学不欣事观。<a id="a-E5"></a>既无骨人可观。<a id="a-E6"></a>便无禅定神通变化愿智顶禅。<a id="a-E7"></a>虽言烧灭实有身在。<a id="a-E8"></a>例如灭受想而身证(云云)。<a id="a-E9"></a>此人好退。<a id="a-EA"></a>如毗昙有退相。<a id="a-EB"></a>四果如沙住井底。<a id="a-EC"></a>阿含云。<a id="a-ED"></a>三果退戒还家毁失律仪。<a id="a-EE"></a>不失道共。<a id="a-EF"></a>俗人生谤言无圣法。<a id="a-EG"></a>佛言。<a id="a-EH"></a>欲饱起厌。<a id="a-EI"></a>不久当还更求出家。<a id="a-EJ"></a>诸比丘不度。<a id="a-EK"></a>佛即度之便得罗汉。<a id="a-EL"></a>阿难问言。<a id="a-EM"></a>大德。<a id="a-EN"></a>是学退无学退。<a id="a-EO"></a>答言。<a id="a-EP"></a>学退。<a id="a-EQ"></a>若然即是世智断惑慧解脱人。<a id="a-ER"></a>故得有退。<a id="a-ES"></a>非无漏智断一品惑进一品解而有退也。<a id="a-ET"></a>若发此九想无诸禅功德者。<a id="a-EU"></a>是坏法人也。<a id="a-EV"></a>若不坏法人九想者。<a id="a-EW"></a>从初胀想来住骨想。<a id="a-EX"></a>不进烧想。<a id="a-EY"></a>得有流光背舍胜处观练薰修神通变化。<a id="a-EZ"></a>一切功德具足成俱解脱人也。<a id="a-Ea"></a>若修时爱多观外。<a id="a-Eb"></a>见多观身。<a id="a-Ec"></a>见爱等内外观。<a id="a-Ed"></a>若发时准此可知。<a id="a-Ee"></a>于坐禅中忽见死尸在地。<a id="a-Ef"></a>言说方尔奄便那去。<a id="a-Eg"></a>气尽身冷神逝色变。<a id="a-Eh"></a>无常所迁不简豪贱。<a id="a-Ei"></a>老少端丑无逃避处。<a id="a-Ej"></a>慈父孝子无相代者。<a id="a-Ek"></a>尸腥在地风吹日暴与本永异。<a id="a-El"></a>或见一尸多尸是大不净观相。<a id="a-Em"></a>或满一聚落一国土。<a id="a-En"></a>或一尸色变。<a id="a-Eo"></a>或多尸色变。<a id="a-Ep"></a>死尸虽非九数。<a id="a-Eq"></a>是诸想之本。<a id="a-Er"></a>故先说之。<a id="a-Es"></a>是等死尸颜色黯黑。<a id="a-Et"></a>身体洪直手足葩花。<a id="a-Eu"></a>膖胀[月*曾]邓如韦囊盛风。<a id="a-Ev"></a>九孔流溢甚为秽恶。<a id="a-Ew"></a>行者自念。<a id="a-Ex"></a>我身如是未离未脱观所爱人亦复如是。<a id="a-Ey"></a>是相发时。<a id="a-Ez"></a>得一分定心黮黮安快。<a id="a-F0"></a>须臾之间见此胀尸。<a id="a-F1"></a>风吹日暴。<a id="a-F2"></a>皮肉破坏身体坼裂形色改异了不可识。<a id="a-F3"></a>是名坏相。<a id="a-F4"></a>又见坼裂之处血从中出。<a id="a-F5"></a>散溜涂漫处处斑驳。<a id="a-F6"></a>灌溢于地臭处蓬勃。<a id="a-F7"></a>是为血涂相。<a id="a-F8"></a>又见脓烂流溃[泳-永+柴][泳-永+柴]滂沱如蜡得火。<a id="a-F9"></a>是名脓烂相。<a id="a-FA"></a>又见残皮余肉风日干炙臭败黮黵。<a id="a-FB"></a>半青半瘀[(臘-月)*皮][(臘-月)*皮][沓*皮][沓*皮]。<a id="a-FC"></a>是为青瘀相。<a id="a-FD"></a>又见此尸而为狐狼鸱鹫之所啖食。<a id="a-FE"></a>纷葩斗竞[國*瓜]裂拽挽。<a id="a-FF"></a>是为啖相。<a id="a-FG"></a>又见头手异处五藏分张不可收敛。<a id="a-FH"></a>是为散相。<a id="a-FI"></a>又见二种骨。<a id="a-FJ"></a>一带脓膏。<a id="a-FK"></a>一纯白净或见一具骨。<a id="a-FL"></a>或遍聚落。<a id="a-FM"></a>如是诸相转时定心随转。<a id="a-FN"></a>[黑*敢][黑*敢]沉寂愉愉静妙。<a id="a-FO"></a>安快之相说不可赀。<a id="a-FP"></a>不坏法人所观齐此。<a id="a-FQ"></a>未见此相爱染甚强。<a id="a-FR"></a>若见此已欲心都罢。<a id="a-FS"></a>悬不忍耐如不见粪犹能啖饭忽闻臭气即便呕吐。<a id="a-FT"></a>亦如捉净法婆罗门而啖涂痈髓饼。<a id="a-FU"></a>槌头自责我已了矣。<a id="a-FV"></a>若证此相。<a id="a-FW"></a>虽复高眉翠眼皓齿丹唇。<a id="a-FX"></a>如一聚尿粉覆其上。<a id="a-FY"></a>亦如烂尸假着缯彩。<a id="a-FZ"></a>尚不眼视况当身近。<a id="a-Fa"></a>雇鹿杖自害。<a id="a-Fb"></a>况鸣抱淫乐。<a id="a-Fc"></a>如是想者。<a id="a-Fd"></a>是淫欲病之大黄汤。<a id="a-Fe"></a>如贪食人审知猪猪盛屎之物。<a id="a-Ff"></a>犹强吃啖。<a id="a-Fg"></a>见猪虫臭更能食不。<a id="a-Fh"></a>前特胜力弱未决定除。<a id="a-Fi"></a>今观力强淫火疾灭。<a id="a-Fj"></a>故云。<a id="a-Fk"></a>九想观成时六贼稍已除。<a id="a-Fl"></a>及识爱怨诈兼知假实虚。<a id="a-Fm"></a>如是厌患何但除欲。<a id="a-Fn"></a>亦能发无漏亦成摩诃衍。<a id="a-Fo"></a>释论解死变想竟。<a id="a-Fp"></a>仍说六波罗蜜四无量心。<a id="a-Fq"></a>诸师咸云翻谬。<a id="a-Fr"></a>今明菩萨修初想即具摩诃衍。<a id="a-Fs"></a>故广出诸法。<a id="a-Ft"></a>后即云乃至烧想亦如是。<a id="a-Fu"></a>那云脱落耶。</p>
  <p id="aFv">○次明八背舍发者。<a id="a-Fw"></a>前三番是根本味净。<a id="a-Fx"></a>九想至一切处名为观。<a id="a-Fy"></a>九次第定是练。<a id="a-Fz"></a>师子奋迅是薰。<a id="a-G0"></a>超越是修。<a id="a-G1"></a>此四事定。<a id="a-G2"></a>今先明背舍。<a id="a-G3"></a>背舍又有总别。<a id="a-G4"></a>总共二乘别在菩萨。<a id="a-G5"></a>又背舍不定。<a id="a-G6"></a>或因中说果名背舍为解脱。<a id="a-G7"></a>自有果中说因名解脱为背舍。<a id="a-G8"></a>若定判者。<a id="a-G9"></a>断惑究竟。<a id="a-GA"></a>事理具足。<a id="a-GB"></a>称为解脱。<a id="a-GC"></a>若惑未尽定未备但名背舍。<a id="a-GD"></a>背者厌下地及自地净洁五欲。<a id="a-GE"></a>舍者舍是着心。<a id="a-GF"></a>故名背舍。<a id="a-GG"></a>若破爱多发外相如前说。<a id="a-GH"></a>若破见多发内相。<a id="a-GI"></a>内相者即八背舍也。<a id="a-GJ"></a>一内有色外观色。<a id="a-GK"></a>乃至第八灭受想背舍。<a id="a-GL"></a>所言内有色外观色者。<a id="a-GM"></a>不破不坏内色。<a id="a-GN"></a>内观白骨皮肉而外观死尸等。<a id="a-GO"></a>若修相具如禅门。<a id="a-GP"></a>今略示发相。<a id="a-GQ"></a>行者忽见自身足指皮[(顢-頁+皮)-(入*入)+(ㄠ*ㄠ)]如泡。<a id="a-GR"></a>渐渐至膞至腰通身到顶。<a id="a-GS"></a>斯须洪直举身胀急。<a id="a-GT"></a>五指葩花两脚如柱。<a id="a-GU"></a>腰腹如瓮头如盆。<a id="a-GV"></a>处处胪胀如风满韦囊。<a id="a-GW"></a>此相发时或从脚至顶或从顶至脚。<a id="a-GX"></a>满一绳床。<a id="a-GY"></a>皮急肉裂将欲绽溃。<a id="a-GZ"></a>既溃脓流浸渍湿释。<a id="a-Ga"></a>又从顶至足皮肉自脱。<a id="a-Gb"></a>唯白骨在。<a id="a-Gc"></a>支节相柱[聲-耳+空]然不动皮肉堕落聚在一处。<a id="a-Gd"></a>犹如虫聚污秽鄙丑。<a id="a-Ge"></a>若发此相深患其身。<a id="a-Gf"></a>厌之如粪。<a id="a-Gg"></a>何况妻子财宝而生吝惜。<a id="a-Gh"></a>萨埵亡身鹿杖所害者。<a id="a-Gi"></a>皆得斯观。<a id="a-Gj"></a>内不计我外不爱所低头惭愧厌心相续(云云)。<a id="a-Gk"></a>大经云。<a id="a-Gl"></a>除却皮肉谛观白骨。<a id="a-Gm"></a>一一节间皆今系念。<a id="a-Gn"></a>逆顺观察令骨净洁。<a id="a-Go"></a>是名内有色相。<a id="a-Gp"></a>外观色者。<a id="a-Gq"></a>外见死尸。<a id="a-Gr"></a>膖胀脓坏满一聚落一国土。<a id="a-Gs"></a>如前九想所观不净。<a id="a-Gt"></a>故言外观色。<a id="a-Gu"></a>位在欲界定。<a id="a-Gv"></a>此法增进见骨起四色。<a id="a-Gw"></a>青黄白鸽。<a id="a-Gx"></a>煜煜爚爚将发不发。<a id="a-Gy"></a>青色青光乃至鸽色鸽光。<a id="a-Gz"></a>状如流水。<a id="a-H0"></a>光笼骨人如尘雾镜日。<a id="a-H1"></a>若心缘足光随向下。<a id="a-H2"></a>若心缘头光随向上。<a id="a-H3"></a>以青光力映蔽十方。<a id="a-H4"></a>悉见青色。<a id="a-H5"></a>如须弥山随方色一。<a id="a-H6"></a>乃至鸽色亦如是。<a id="a-H7"></a>若此光色将发不发。<a id="a-H8"></a>位在未到地定。<a id="a-H9"></a>如是薳久光应自发。<a id="a-HA"></a>若不发者。<a id="a-HB"></a>当摄心谛观眉间放之便发。<a id="a-HC"></a>状如竹孔吐烟。<a id="a-HD"></a>初乃小小后乃散大。<a id="a-HE"></a>四色宛转从眉间出遍照十方豁尔大明。<a id="a-HF"></a>一色亦有十功德八触五支正邪等相。<a id="a-HG"></a>初色发时名觉。<a id="a-HH"></a>分别八色名为观。<a id="a-HI"></a>昔虽知肉中有骨。<a id="a-HJ"></a>不知骨中八色。<a id="a-HK"></a>昔所未见庆喜悲惭名为喜支。<a id="a-HL"></a>此色发时深有乐法。<a id="a-HM"></a>心地恬愉名为乐支。<a id="a-HN"></a>定心湛然安住不动黮黮转深。<a id="a-HO"></a>空明智定信敬惭愧。<a id="a-HP"></a>不生谤毁离盖相应。<a id="a-HQ"></a>若冷暖等。<a id="a-HR"></a>丛丛皆无谬乱。<a id="a-HS"></a>故称丛林。<a id="a-HT"></a>但此中动痒空明五支等相。<a id="a-HU"></a>心眼开明。<a id="a-HV"></a>法深乐重不同根本。<a id="a-HW"></a>亦异特胜通明。<a id="a-HX"></a>彼带皮肉触不通畅。<a id="a-HY"></a>今触骨人其法深妙。<a id="a-HZ"></a>若论邪相入八色者。<a id="a-Ha"></a>或见青色不甚分明。<a id="a-Hb"></a>斑驳不好即是邪相。<a id="a-Hc"></a>七色亦如是。<a id="a-Hd"></a>闇证无观慧如夜多贼。<a id="a-He"></a>今禅有观如昼少伪设有易却。<a id="a-Hf"></a>若三藏云。<a id="a-Hg"></a>八色是色界法。<a id="a-Hh"></a>触欲界骨人。<a id="a-Hi"></a>致诸功德起。<a id="a-Hj"></a>此依根本有漏。<a id="a-Hk"></a>作如此说。<a id="a-Hl"></a>大乘明戒定慧法悉不可尽。<a id="a-Hm"></a>何以故。<a id="a-Hn"></a>命朽戒谢无作不灭。<a id="a-Ho"></a>定虽伏惑断在不久。<a id="a-Hp"></a>如蛊入身残藏害命。<a id="a-Hq"></a>即虽未死势不久存。<a id="a-Hr"></a>慧道无失初果七死。<a id="a-Hs"></a>无漏湛然。<a id="a-Ht"></a>当知戒定是无漏法。<a id="a-Hu"></a>若尔。<a id="a-Hv"></a>八色之光便是界外法也。<a id="a-Hw"></a>若发此相。<a id="a-Hx"></a>初背舍成位在初禅。<a id="a-Hy"></a>成论云。<a id="a-Hz"></a>两背舍欲界摄净背舍色界摄。<a id="a-I0"></a>四背舍无色界摄。<a id="a-I1"></a>灭背舍过三界。<a id="a-I2"></a>毗昙云。<a id="a-I3"></a>初二背舍通欲界及二禅。<a id="a-I4"></a>净背舍在四禅。<a id="a-I5"></a>言三禅乐多不立背舍。<a id="a-I6"></a>复有人言。<a id="a-I7"></a>三禅无胜处四禅无背舍。<a id="a-I8"></a>三家互异。<a id="a-I9"></a>今依释论。<a id="a-IA"></a>初背舍二胜处初禅摄。<a id="a-IB"></a>既有五支验是初禅也。<a id="a-IC"></a>二内无色以不净心观外色者。<a id="a-ID"></a>骨人是精血所成。<a id="a-IE"></a>应须呵灭析骨四微。<a id="a-IF"></a>大乘体法知骨从心生。<a id="a-IG"></a>心如幻化。<a id="a-IH"></a>骨人虚假骨人自灭。<a id="a-II"></a>如好马任人意。<a id="a-IJ"></a>如好人共事去来无捩。<a id="a-IK"></a>骨人去已新法未来。<a id="a-IL"></a>喜多退堕。<a id="a-IM"></a>以不净心但观外色。<a id="a-IN"></a>外色者外死尸等。<a id="a-IO"></a>又外者骨人所放八色也。<a id="a-IP"></a>所以观外色者。<a id="a-IQ"></a>此去欲界犹近须观外不净。<a id="a-IR"></a>若修坏骨人别有观法。<a id="a-IS"></a>今但论法发。<a id="a-IT"></a>忽见骨人自然消磨。<a id="a-IU"></a>但有八色及外不净在。<a id="a-IV"></a>骨人灭时位在中间。<a id="a-IW"></a>又见八色与内净法同时俱起。<a id="a-IX"></a>青黄等光更作一番增明。<a id="a-IY"></a>内净喜乐一心四支功德。<a id="a-IZ"></a>转胜于前。<a id="a-Ia"></a>是为二背舍位在二禅。<a id="a-Ib"></a>三净背舍身作证者。<a id="a-Ic"></a>初禅二禅非遍身乐。<a id="a-Id"></a>四禅无乐何所为证。<a id="a-Ie"></a>成论人四禅共净背舍。<a id="a-If"></a>今以两禅共净背舍。<a id="a-Ig"></a>既言三禅有遍身乐。<a id="a-Ih"></a>可以为证即是其初。<a id="a-Ii"></a>成就在四禅。<a id="a-Ij"></a>能具足胜处。<a id="a-Ik"></a>故知净背舍位在三禅也。<a id="a-Il"></a>净者。<a id="a-Im"></a>释论云。<a id="a-In"></a>缘净故净。<a id="a-Io"></a>八色已是净法。<a id="a-Ip"></a>而未被净缘莹练。<a id="a-Iq"></a>净色极在四禅。<a id="a-Ir"></a>此色起时莹于八色更转明净。<a id="a-Is"></a>故言缘净故净。<a id="a-It"></a>遍身受者。<a id="a-Iu"></a>乐之极在三禅故。<a id="a-Iv"></a>总此二禅为净背舍也。<a id="a-Iw"></a>净有四义。<a id="a-Ix"></a>不净不净者。<a id="a-Iy"></a>欲界之身已是不净。<a id="a-Iz"></a>而今膖胀故言不净不净。<a id="a-J0"></a>不净净者。<a id="a-J1"></a>除却皮肉谛观白骨。<a id="a-J2"></a>无腹筋血如珂如贝。<a id="a-J3"></a>故言不净净。<a id="a-J4"></a>净不净者。<a id="a-J5"></a>是眉间所出八色光明。<a id="a-J6"></a>光明是净未被练治。<a id="a-J7"></a>故言净不净也。<a id="a-J8"></a>净净是第三背舍。<a id="a-J9"></a>更被净缘练治也。<a id="a-JA"></a>故言净净。<a id="a-JB"></a>四空背舍者。<a id="a-JC"></a>过一切色灭有对色。<a id="a-JD"></a>不念种种色。<a id="a-JE"></a>一切色是欲界内外色。<a id="a-JF"></a>有对是五根所对。<a id="a-JG"></a>此两色前三背舍已灭。<a id="a-JH"></a>但有八色随心转变。<a id="a-JI"></a>故言种种色。<a id="a-JJ"></a>呵色缘空更无别法。<a id="a-JK"></a>但入空定。<a id="a-JL"></a>若凡夫多染保着空定。<a id="a-JM"></a>圣人深心智慧利。<a id="a-JN"></a>直去不回。<a id="a-JO"></a>故名背舍。<a id="a-JP"></a>苦缘空多则散。<a id="a-JQ"></a>虚诳不实。<a id="a-JR"></a>舍空缘识识法相应。<a id="a-JS"></a>名识处背舍。<a id="a-JT"></a>又识生灭无常虚诳。<a id="a-JU"></a>无复所缘。<a id="a-JV"></a>但有能缘。<a id="a-JW"></a>故言无所有处。<a id="a-JX"></a>识处如痈。<a id="a-JY"></a>无所有处如疮。<a id="a-JZ"></a>舍识无识即是非想非非想。<a id="a-Ja"></a>此无想犹有细烦恼。<a id="a-Jb"></a>今舍能缘非想之受想。<a id="a-Jc"></a>亦无复能灭之想。<a id="a-Jd"></a>定法持身泯然无想。<a id="a-Je"></a>如水鱼蛰虫。<a id="a-Jf"></a>若以所灭为名。<a id="a-Jg"></a>与攀上厌下何异。<a id="a-Jh"></a>今从能灭自地亦灭他地得名。<a id="a-Ji"></a>故言灭受想背舍。<a id="a-Jj"></a>具如修证中说。<a id="a-Jk"></a>毗昙明得灭定是俱解脱。<a id="a-Jl"></a>不得此一定但名慧解脱。<a id="a-Jm"></a>成论得电光名慧解脱。<a id="a-Jn"></a>具得世间禅名俱解脱。<a id="a-Jo"></a>成论后四更无别法。<a id="a-Jp"></a>以无漏心修此可然。<a id="a-Jq"></a>前三何意无别法。<a id="a-Jr"></a>而约外道禅耶(云云)。<a id="a-Js"></a>若过去曾得八定故发宿习。<a id="a-Jt"></a>而灭定一种不得无漏。<a id="a-Ju"></a>修则不成。<a id="a-Jv"></a>故不论宿习也。<a id="a-Jw"></a>九次第定超越等约三藏者。<a id="a-Jx"></a>无有凡人修于此定。<a id="a-Jy"></a>故不论发宿习也。<a id="a-Jz"></a>若约大乘亦应有此义。<a id="a-K0"></a>今所不论。</p>
  <p id="aK1">○次明大不净观发者。<a id="a-K2"></a>亦名大背舍。<a id="a-K3"></a>前所观所发除欲皮肉。<a id="a-K4"></a>谛观骨人死尸不净。<a id="a-K5"></a>或一尸两尸。<a id="a-K6"></a>城邑聚落不净流溢等。<a id="a-K7"></a>但约自他正报。<a id="a-K8"></a>故言小不净也。<a id="a-K9"></a>约此而论厌背。<a id="a-KA"></a>故名背舍。<a id="a-KB"></a>亦是总别相(云云)。<a id="a-KC"></a>若大不净观何但正报流溢不净。<a id="a-KD"></a>依报宅宇钱财谷米衣服饮食。<a id="a-KE"></a>山河园林江淮池沼。<a id="a-KF"></a>絓是色法悉皆不净。<a id="a-KG"></a>虫脓流出臭处腥臊。<a id="a-KH"></a>舍如丘墓钱如死蛇。<a id="a-KI"></a>羹如屎汁饭如白虫。<a id="a-KJ"></a>衣如臭皮山如肉聚。<a id="a-KK"></a>池如脓河园林如枯骨。<a id="a-KL"></a>江海如汪秽。<a id="a-KM"></a>大经云。<a id="a-KN"></a>美羹作秽汁想即此观也。<a id="a-KO"></a>于坐禅中忽如上见。<a id="a-KP"></a>见此大地无一好处。<a id="a-KQ"></a>依正不复可贪。<a id="a-KR"></a>是名大不净发也如初然火。<a id="a-KS"></a>加功攒发烟炎盖微。<a id="a-KT"></a>火既成势不复择薪。<a id="a-KU"></a>乃至江河亦能干竭。<a id="a-KV"></a>初观不净。<a id="a-KW"></a>止一尸一国。<a id="a-KX"></a>淫心乍兴乍废。<a id="a-KY"></a>今定力已成厌恶亦盛。<a id="a-KZ"></a>一切依正无非不净。<a id="a-Ka"></a>欲心永息。<a id="a-Kb"></a>复次诸物有何定相。<a id="a-Kc"></a>随人果报感见不同。<a id="a-Kd"></a>善业感净色恶业感不净色。<a id="a-Ke"></a>如诸天宝地宝宫人中富乐。<a id="a-Kf"></a>执诸瓦石变成金银。<a id="a-Kg"></a>善力所招依正俱净。<a id="a-Kh"></a>如僧护经所说。<a id="a-Ki"></a>地狱狱相不同。<a id="a-Kj"></a>或见身肉为地为他所耕。<a id="a-Kk"></a>或见身如树林众所摧折。<a id="a-Kl"></a>或身如山如屋如衣。<a id="a-Km"></a>凡一百二十种。<a id="a-Kn"></a>皆恶业所感招不净色。<a id="a-Ko"></a>若执净色保爱坚固。<a id="a-Kp"></a>以大观力破大著心。<a id="a-Kq"></a>翻大颠倒成大不净观也。<a id="a-Kr"></a>何以故。<a id="a-Ks"></a>夫幻术法多是欺诳。<a id="a-Kt"></a>神通法得其道理。<a id="a-Ku"></a>凡一切物皆可转变。<a id="a-Kv"></a>如苏蜡金铁遇暖流变。<a id="a-Kw"></a>如水遇冷成地。<a id="a-Kx"></a>此得解观契转变之道。<a id="a-Ky"></a>定力尔故。<a id="a-Kz"></a>若根本但除下地着。<a id="a-L0"></a>不能除自地。<a id="a-L1"></a>若小大背舍未是无漏。<a id="a-L2"></a>但除下地自地着。<a id="a-L3"></a>若无漏缘通则下自上皆除着也。<a id="a-L4"></a>若人发大不净入背舍亦大。<a id="a-L5"></a>初禅摄。<a id="a-L6"></a>若内无骨人外观八色及依正两报。<a id="a-L7"></a>缘境大故。<a id="a-L8"></a>名第二大背舍。<a id="a-L9"></a>二禅摄。<a id="a-LA"></a>若以大不净入净背舍亦大。<a id="a-LB"></a>乃至灭背舍亦如是。<a id="a-LC"></a>若论大胜处者。<a id="a-LD"></a>更熟背舍。<a id="a-LE"></a>令于缘转变自在。<a id="a-LF"></a>大论明。<a id="a-LG"></a>钝人修八背舍竟。<a id="a-LH"></a>方修胜处一切处。<a id="a-LI"></a>中根修三背舍竟。<a id="a-LJ"></a>于四禅中修胜处等。<a id="a-LK"></a>上根只修初背舍即修一切法也。<a id="a-LL"></a>今处中说。<a id="a-LM"></a>若多若少者。<a id="a-LN"></a>还约依正。<a id="a-LO"></a>一尸为少二尸为多。<a id="a-LP"></a>如是传传可解。<a id="a-LQ"></a>一衣一食一山河为少。<a id="a-LR"></a>无量衣食山河为多。<a id="a-LS"></a>初修从少至多。<a id="a-LT"></a>今发亦应尔。<a id="a-LU"></a>若好若丑者。<a id="a-LV"></a>善业端正为好。<a id="a-LW"></a>恶业鄙陋为丑。<a id="a-LX"></a>此二皆于我美者为好。<a id="a-LY"></a>于我恶者为丑。<a id="a-LZ"></a>此二皆有智慧为好。<a id="a-La"></a>皆有愚痴为丑。<a id="a-Lb"></a>此二富贵为好。<a id="a-Lc"></a>贫贱为丑。<a id="a-Ld"></a>如此好丑俱不净。<a id="a-Le"></a>山河国土衣食屋宅。<a id="a-Lf"></a>若好若丑俱不净。<a id="a-Lg"></a>又依正俱丑。<a id="a-Lh"></a>骨人所放八色为好。<a id="a-Li"></a>又八色亦丑被练为好。<a id="a-Lj"></a>好丑皆不净。<a id="a-Lk"></a>此两胜处初禅摄。<a id="a-Ll"></a>若内无色相。<a id="a-Lm"></a>外观色若多若少若好若丑。<a id="a-Ln"></a>胜知胜见者。<a id="a-Lo"></a>内灭骨人外有八色。<a id="a-Lp"></a>又有依正多少好丑。<a id="a-Lq"></a>如前说(云云)。</p>
 </body>
</html>