<!doctype html>
<html id="z3IBWbd1OI" data-ver="967">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">金光明经文句卷第五</h1>
  <h2 id="a2">释四天王品</h2>
  <p id="a3">四天王者。<a id="a-4"></a>上升之元首。<a id="a-5"></a>下界之初天。<a id="a-6"></a>居半须弥。<a id="a-7"></a>东黄金埵王名提头赖吒。<a id="a-8"></a>此翻持国。<a id="a-9"></a>领乾闼婆富单那。<a id="a-A"></a>南琉璃埵王名毗留勒叉。<a id="a-B"></a>此翻增长。<a id="a-C"></a>领鸠槃茶薜荔多。<a id="a-D"></a>西白银埵王名毗留博叉。<a id="a-E"></a>此翻杂语。<a id="a-F"></a>领毗舍阇毒龙。<a id="a-G"></a>北水精埵王名毗沙门。<a id="a-H"></a>此翻多闻。<a id="a-I"></a>领夜叉罗刹。<a id="a-J"></a>此四王闻经欢喜。<a id="a-K"></a>各领五百眷属。<a id="a-L"></a>发誓护经。<a id="a-M"></a>从此标章故称四天王品。<a id="a-N"></a>观心释者。<a id="a-O"></a>东集南苦西道北灭。<a id="a-P"></a>四谛理是四天。<a id="a-Q"></a>观四谛智为四王。<a id="a-R"></a>护四谛境名护国。<a id="a-S"></a>护心数是护众生。<a id="a-T"></a>世者他也。<a id="a-U"></a>为他说心敷名护他众生。<a id="a-V"></a>八部者。<a id="a-W"></a>苦谛下有利钝见思。<a id="a-X"></a>法华指此为鬼神。<a id="a-Y"></a>乃至灭谛下亦有见思。<a id="a-Z"></a>是为八部也。<a id="a-a"></a>若不照四谛理。<a id="a-b"></a>见思二惑侵害心王毁损境界。<a id="a-c"></a>心王亡境国败。<a id="a-d"></a>心数人民迸散。<a id="a-e"></a>境智俱为鬼神所恼。<a id="a-f"></a>能观苦集控作见思。<a id="a-g"></a>则国安民宁。<a id="a-h"></a>能为他说四谛。<a id="a-i"></a>是护他国土。<a id="a-j"></a>遮彼见思使得安乐。<a id="a-k"></a>是为观心护世四天王也。<a id="a-l"></a>此下十三品是流通段。<a id="a-m"></a>佛慈季末。<a id="a-n"></a>使邪恶不翳于正真。<a id="a-o"></a>经王不壅于来代。<a id="a-p"></a>有缘之者得正闻正听。<a id="a-q"></a>故曰流通。<a id="a-r"></a>凡为七意。<a id="a-s"></a>四天王至散脂。<a id="a-t"></a>明天王发誓劝奖人王弘宣此经。<a id="a-u"></a>正论善集明人王弘经天王祐助。<a id="a-v"></a>亦是示住日弘经方轨。<a id="a-w"></a>鬼神品明听经功德天神地祇若河若海菩提萨埵咸守卫之。<a id="a-x"></a>授记品证听经功德之不虚。<a id="a-y"></a>除病流水引昔听经之功德。<a id="a-z"></a>证今护持之非谬。<a id="a-10"></a>舍身品引昔行经不惜躯命。<a id="a-11"></a>诫劝师弟勿吝法财。<a id="a-12"></a>赞佛品明诸菩萨称扬佛法能宣所宣利益深重(云云)。<a id="a-13"></a>天王发誓又为五。<a id="a-14"></a>四王以天力拥护请者。<a id="a-15"></a>大辩品以辩充益说者。<a id="a-16"></a>功德天品誓以资财润请者说者。<a id="a-17"></a>地神品誓以地味膏腴味请处说处。<a id="a-18"></a>散脂品誓以威武摧外敌壤内难安于请说听等也。<a id="a-19"></a>又天王护其国。<a id="a-1A"></a>大辩护其师。<a id="a-1B"></a>功德护其众。<a id="a-1C"></a>地神护其地。<a id="a-1D"></a>散脂禳其灾。<a id="a-1E"></a>令经法大行也(云云)。<a id="a-1F"></a>四天王品者有六番问答。<a id="a-1G"></a>即为六段。<a id="a-1H"></a>第一白佛述有护国之能。<a id="a-1I"></a>第二白佛述其护国之事。<a id="a-1J"></a>第三白佛示其轨模。<a id="a-1K"></a>第四白佛要其法利。<a id="a-1L"></a>第五白佛双述兴衰。<a id="a-1M"></a>第六白佛说偈颂德。<a id="a-1N"></a>初番为二。<a id="a-1O"></a>一白佛二佛述成。<a id="a-1P"></a>白佛又二。<a id="a-1Q"></a>一经家叙。<a id="a-1R"></a>二正白佛。<a id="a-1S"></a>叙敬如文。<a id="a-1T"></a>正白佛文为二。<a id="a-1U"></a>一叹经二述能护。<a id="a-1V"></a>诸天信法有力。<a id="a-1W"></a>是故叹经。<a id="a-1X"></a>欲得经弘述其能护。<a id="a-1Y"></a>叹经为三。<a id="a-1Z"></a>从是金光明下叹经体。<a id="a-1a"></a>从庄严菩萨下叹经宗。<a id="a-1b"></a>从此经能照下叹经用。<a id="a-1c"></a>正说乃多叹三则略摄于广也。<a id="a-1d"></a>法性之理佛所护念。<a id="a-1e"></a>文诠此理故言经王。<a id="a-1f"></a>既言经王。<a id="a-1g"></a>知是叹体。<a id="a-1h"></a>约体修行。<a id="a-1i"></a>能令菩萨具二庄严成于极果。<a id="a-1j"></a>既言庄严。<a id="a-1k"></a>知是叹宗。<a id="a-1l"></a>世天净天义天皆宗仰极地。<a id="a-1m"></a>施三业供养。<a id="a-1n"></a>恭敬是身。<a id="a-1o"></a>欢喜是意。<a id="a-1p"></a>赞叹是口。<a id="a-1q"></a>又下从地狱上至菩萨。<a id="a-1r"></a>无明未尽通有热恼。<a id="a-1s"></a>此经能除如月清凉。<a id="a-1t"></a>知是叹用(云云)。<a id="a-1u"></a>从世尊是金光明下是第二述能护国。<a id="a-1v"></a>文为二。<a id="a-1w"></a>一内以法护国。<a id="a-1x"></a>二外以策护国。<a id="a-1y"></a>法护国又四。<a id="a-1z"></a>一护国之由。<a id="a-20"></a>二以法护国。<a id="a-21"></a>三以天党护国。<a id="a-22"></a>四以天眼护国。<a id="a-23"></a>护国由者。<a id="a-24"></a>由闻此经获于四益。<a id="a-25"></a>身益光明。<a id="a-26"></a>力益勇猛。<a id="a-27"></a>心益增进。<a id="a-28"></a>德益尊严。<a id="a-29"></a>理获二益。<a id="a-2A"></a>谓法身慧命皆得增长。<a id="a-2B"></a>由国弘经致斯法润。<a id="a-2C"></a>宁得不护。<a id="a-2D"></a>述所以者。<a id="a-2E"></a>此义正与观心相应。<a id="a-2F"></a>以四谛智护四谛境。<a id="a-2G"></a>即是修行正法。<a id="a-2H"></a>以四谛智导诸心数。<a id="a-2I"></a>使诸心数不行。<a id="a-2J"></a>故名行般若波罗蜜。<a id="a-2K"></a>即是能说正法。<a id="a-2L"></a>内有如此护国所以。<a id="a-2M"></a>名护世王正治国土尔。<a id="a-2N"></a>帅党护国者。<a id="a-2O"></a>此亦与观心相应。<a id="a-2P"></a>心王帅心数党。<a id="a-2Q"></a>降伏见思利纯诸使。<a id="a-2R"></a>如诸天王共眷属遮诸恶鬼。<a id="a-2S"></a>如转轮王与七宝千子有所至处四方归德。<a id="a-2T"></a>四王共五百所临之地。<a id="a-2U"></a>何恶不除邪。<a id="a-2V"></a>用天眼护国者。<a id="a-2W"></a>以报得天眼彻视。<a id="a-2X"></a>无幽不烛。<a id="a-2Y"></a>防萌杜渐。<a id="a-2Z"></a>何恶不除邪。<a id="a-2a"></a>二从若此国土有诸衰耗下是智策护国。<a id="a-2b"></a>令内外因缘和合。<a id="a-2c"></a>文为三。<a id="a-2d"></a>一若王国多灾。<a id="a-2e"></a>种种艰难谓兵饥疾者。<a id="a-2f"></a>我以智策劝法师往。<a id="a-2g"></a>或威神劝往。<a id="a-2h"></a>或现形劝往。<a id="a-2i"></a>或降梦劝往。<a id="a-2j"></a>法师若往广宣此经。<a id="a-2k"></a>如日出朝阳雰雾自歇。<a id="a-2l"></a>此劝外缘也。<a id="a-2m"></a>次王心无智照灾承闇入。<a id="a-2n"></a>若有明慧变怪不生。<a id="a-2o"></a>师既秉法来仪。<a id="a-2p"></a>王须专心听受。<a id="a-2q"></a>王若勤听天亦勤护。<a id="a-2r"></a>所以加于可加护于可护。<a id="a-2s"></a>一人有庆赖及万方。<a id="a-2t"></a>王身与国安隐无患。<a id="a-2u"></a>此内因也。<a id="a-2v"></a>若外虽有弘法人王内心不殷重。<a id="a-2w"></a>则不和合不能禳灾也。<a id="a-2x"></a>二者王无惠施则寡于福禄。<a id="a-2y"></a>如不勤田仓厨少谷。<a id="a-2z"></a>劝王倾财供给四众。<a id="a-30"></a>四众得安福资于王。<a id="a-31"></a>举国眷属一切无患。<a id="a-32"></a>此内外因缘和合。<a id="a-33"></a>能致丰年流衍(云云)。<a id="a-34"></a>三者王身无先王之德行臣民不从。<a id="a-35"></a>口无先王之法言邻国不咏今劝王三业。<a id="a-36"></a>供养恭敬是身业。<a id="a-37"></a>尊重是意业。<a id="a-38"></a>赞叹是口业。<a id="a-39"></a>夫高以下为基。<a id="a-3A"></a>辩以讷为师。<a id="a-3B"></a>屈尊敬卑功亦大矣。<a id="a-3C"></a>以天威力使邻国遥崇。<a id="a-3D"></a>羽檄称赞歌咏羡慕。<a id="a-3E"></a>三业颙颙。<a id="a-3F"></a>上之化下如风之靡草。<a id="a-3G"></a>邻国既然。<a id="a-3H"></a>国人牛马草叶无不低回内向。<a id="a-3I"></a>此则能赞所赞因缘和合。<a id="a-3J"></a>颂声溢于邻国(云云)。<a id="a-3K"></a>经文分明寻之可见。<a id="a-3L"></a>次佛述成文为二。<a id="a-3M"></a>初合述叹经。<a id="a-3N"></a>二述其能护国。<a id="a-3O"></a>四王初叹经说既合理。<a id="a-3P"></a>佛述而成之。<a id="a-3Q"></a>成其上体宗用三叹。<a id="a-3R"></a>故言佛合述。<a id="a-3S"></a>善哉善哉。<a id="a-3T"></a>其上总叹一教。<a id="a-3U"></a>佛述成其遍赞百千诸佛。<a id="a-3V"></a>诸佛从是法生。<a id="a-3W"></a>故举多赞成于一也。<a id="a-3X"></a>从于诸佛所下述成其能护国。<a id="a-3Y"></a>又为二。<a id="a-3Z"></a>初述以法护国。<a id="a-3a"></a>二述以智眼护国。<a id="a-3b"></a>法护国有四。<a id="a-3c"></a>佛皆述成。<a id="a-3d"></a>上明护国之由由闻经得益。<a id="a-3e"></a>佛述今益良由先种。<a id="a-3f"></a>发心毕竟二不别。<a id="a-3g"></a>如是二心前心难。<a id="a-3h"></a>是故敬礼初发心。<a id="a-3i"></a>此举前以成后述后以显前。<a id="a-3j"></a>从说于正法下述其以法护世。<a id="a-3k"></a>上云能说能行所以名为护世。<a id="a-3l"></a>佛亦述成能说能行。<a id="a-3m"></a>得名护世(云云)。<a id="a-3n"></a>从汝等今日下超述其天眼护国。<a id="a-3o"></a>小不次第于义无失。<a id="a-3p"></a>上云以净天眼过于人眼。<a id="a-3q"></a>佛述长夜利益。<a id="a-3r"></a>夫天眼夜照不假日光。<a id="a-3s"></a>故言长夜也。<a id="a-3t"></a>从汝等四王及诸眷属下追述其天党护国。<a id="a-3u"></a>上直言护国。<a id="a-3v"></a>佛今加赞是护三世诸佛正法也。<a id="a-3w"></a>从汝等四王及余天众下述其智眼和合护国。<a id="a-3x"></a>上云请法师入境禳恶。<a id="a-3y"></a>此功归己能却修罗之阵。<a id="a-3z"></a>汝劝王听经供给四众。<a id="a-40"></a>佛述其内智外福。<a id="a-41"></a>实是消伏诸苦能致安乐。<a id="a-42"></a>如文(云云)。<a id="a-43"></a>第二番白佛述护国之事。<a id="a-44"></a>文为二。<a id="a-45"></a>一白佛。<a id="a-46"></a>二佛述成。<a id="a-47"></a>白佛又二。<a id="a-48"></a>一是经流布之处。<a id="a-49"></a>其王自能顶受。<a id="a-4A"></a>又供给四众者。<a id="a-4B"></a>我及眷属誓当隐形令其显益。<a id="a-4C"></a>二者恶邻兴兵侵斥善国。<a id="a-4D"></a>我当隐形起诸怖懅。<a id="a-4E"></a>种种难起。<a id="a-4F"></a>令其军兵显然退散。<a id="a-4G"></a>尚不扰边。<a id="a-4H"></a>况能怀中(云云)。<a id="a-4I"></a>次佛述成文以为二。<a id="a-4J"></a>从尔时佛赞下至无斗讼之事是述成初意。<a id="a-4K"></a>其上隐形护国欲使经弘。<a id="a-4L"></a>佛述隐形是护三宝。<a id="a-4M"></a>我是佛宝。<a id="a-4N"></a>修习菩提是法宝。<a id="a-4O"></a>诸王无斗讼是僧宝。<a id="a-4P"></a>述其护一而能成三也。<a id="a-4Q"></a>从四王当知此阎浮提下是述成后意。<a id="a-4R"></a>上以天威懅之天力退之。<a id="a-4S"></a>似若憎恶爱善。<a id="a-4T"></a>佛劝慈心平等向之。<a id="a-4U"></a>为恶者自懅。<a id="a-4V"></a>为善者自豫。<a id="a-4W"></a>非薄恶而厚善。<a id="a-4X"></a>成其懅退之意也。<a id="a-4Y"></a>又劝诸国各守本业。<a id="a-4Z"></a>住境自乐勿起贪企。<a id="a-4a"></a>诸王和则民无夭。<a id="a-4b"></a>法兴盛则熏诸天。<a id="a-4c"></a>佛告帝释。<a id="a-4d"></a>斗诤因缘人天损减。<a id="a-4e"></a>善能慈和天下。<a id="a-4f"></a>非止供养于我。<a id="a-4g"></a>则是供养三世如来。<a id="a-4h"></a>非止安于一王。<a id="a-4i"></a>遍安诸王。<a id="a-4j"></a>非止安于一国。<a id="a-4k"></a>遍安一切。<a id="a-4l"></a>故以慈和述成第二意也(云云)。<a id="a-4m"></a>第三白佛示人王轨模。<a id="a-4n"></a>文为二。<a id="a-4o"></a>一出其愿欲。<a id="a-4p"></a>二示其轨模。<a id="a-4q"></a>愿欲有六。<a id="a-4r"></a>一欲安己身。<a id="a-4s"></a>二欲安妻子。<a id="a-4t"></a>三欲安宫殿。<a id="a-4u"></a>四欲王领殊胜。<a id="a-4v"></a>五欲摄诸福德。<a id="a-4w"></a>六欲国无忧苦。<a id="a-4x"></a>六愿如文。<a id="a-4y"></a>从世尊如是人王下是第二示其轨模。<a id="a-4z"></a>虽不次第六数足。<a id="a-50"></a>上欲安身。<a id="a-51"></a>今示莫放逸。<a id="a-52"></a>制心则身安也。<a id="a-53"></a>上欲安宫殿。<a id="a-54"></a>今示严法堂。<a id="a-55"></a>旛盖映于上香华丽于下。<a id="a-56"></a>三宝受用则柏梁无灾。<a id="a-57"></a>上欲王领殊胜。<a id="a-58"></a>今示洗沐香涂敦恭去慢。<a id="a-59"></a>一身敬于此八纮休于彼。<a id="a-5A"></a>上欲摄取福聚。<a id="a-5B"></a>今示正念听经。<a id="a-5C"></a>正念听经能致无量功德。<a id="a-5D"></a>天神竭其力覆。<a id="a-5E"></a>地神竭其力载。<a id="a-5F"></a>鬼神竭其力护。<a id="a-5G"></a>臣民竭其力爱。<a id="a-5H"></a>上欲安妻子。<a id="a-5I"></a>今示和颜与语。<a id="a-5J"></a>劝其兴福。<a id="a-5K"></a>内外修善感益事多。<a id="a-5L"></a>上欲得国无忧苦。<a id="a-5M"></a>今示应自喜庆自励忘疲倍作利益。<a id="a-5N"></a>一人既悦则四海谧然。<a id="a-5O"></a>此之谓也。<a id="a-5P"></a>次佛述成文为二。<a id="a-5Q"></a>先述成六方法。<a id="a-5R"></a>次述成六愿欲。<a id="a-5S"></a>四王约六事。<a id="a-5T"></a>又所说少止在现世。<a id="a-5U"></a>佛约一事而所益多。<a id="a-5V"></a>超无量世。<a id="a-5W"></a>倍述成之。<a id="a-5X"></a>从佛告四王下秖弘经听经。<a id="a-5Y"></a>即是述成安身方法。<a id="a-5Z"></a>上直示心不放逸。<a id="a-5a"></a>今加示羽仪出宫迎候步步值那由他佛。<a id="a-5b"></a>方法既倍体亦弥安。<a id="a-5c"></a>从复得超越尔许劫难者。<a id="a-5d"></a>述成安国方法。<a id="a-5e"></a>上止一世无忧苦。<a id="a-5f"></a>今则超尔许生死之难。<a id="a-5g"></a>从复于来世对受轮王者。<a id="a-5h"></a>述成安妻子方法。<a id="a-5i"></a>轮王有玉女千子悉无怨对。<a id="a-5j"></a>尔许劫中妻子常安也。<a id="a-5k"></a>从亦得如是现世自在之力者。<a id="a-5l"></a>述成上安于王领方法也。<a id="a-5m"></a>从常得最胜七宝宫殿者。<a id="a-5n"></a>述成上安于宫殿方法也。<a id="a-5o"></a>从在在生处讫具足无量福聚。<a id="a-5p"></a>述成其上摄福方法也。<a id="a-5q"></a>从汝等四王下述成其六种愿欲。<a id="a-5r"></a>从四王下至不退转。<a id="a-5s"></a>述成上愿安身。<a id="a-5t"></a>从己为得值至毕三恶道苦。<a id="a-5u"></a>述成上安国。<a id="a-5v"></a>从我今已种轮王释梵之因。<a id="a-5w"></a>述成上愿安妻子。<a id="a-5x"></a>从已种无边善根下述成上欲摄福聚。<a id="a-5y"></a>从后宫宫宅无诸凶衰。<a id="a-5z"></a>述成上愿安宫殿。<a id="a-60"></a>从国土无有他方怨刺。<a id="a-61"></a>述成上王领第一。<a id="a-62"></a>从汝等四王下更总结成六法六愿。<a id="a-63"></a>皆令具足者。<a id="a-64"></a>若能屈己迎侯至心听法。<a id="a-65"></a>即是六愿六法。<a id="a-66"></a>又回利施天。<a id="a-67"></a>亦即能令六愿六法成就满足也。<a id="a-68"></a>第四白佛要其人王施善。<a id="a-69"></a>此由第三段末。<a id="a-6A"></a>文为二。<a id="a-6B"></a>一白佛。<a id="a-6C"></a>二佛述成。<a id="a-6D"></a>白佛又二。<a id="a-6E"></a>一人王运心。<a id="a-6F"></a>二天宫相现。<a id="a-6G"></a>人王心存至典。<a id="a-6H"></a>是故香作金光。<a id="a-6I"></a>回施必得。<a id="a-6J"></a>是故天宫相现。<a id="a-6K"></a>香至天宫龙宫鬼神等宫。<a id="a-6L"></a>总至三法界尔。<a id="a-6M"></a>观心解者。<a id="a-6N"></a>以智慧火然实相香。<a id="a-6O"></a>起戒定慧烟。<a id="a-6P"></a>实相是真法。<a id="a-6Q"></a>故言金光。<a id="a-6R"></a>戒慧与理冥。<a id="a-6S"></a>故彻照无碍也(云云)。<a id="a-6T"></a>次佛述成文为二。<a id="a-6U"></a>先述香光非但至天宫等三法界。<a id="a-6V"></a>遍至百亿诸宫。<a id="a-6W"></a>又至恒沙佛上。<a id="a-6X"></a>总而言之。<a id="a-6Y"></a>遍至十法界也。<a id="a-6Z"></a>从诸佛世尊闻是香气下述成人王运善奉施诸天为诸佛所赞。<a id="a-6a"></a>先赞因成。<a id="a-6b"></a>次赞果满。<a id="a-6c"></a>如文。<a id="a-6d"></a>第五白佛双举兴衰。<a id="a-6e"></a>文为二。<a id="a-6f"></a>一白佛。<a id="a-6g"></a>二佛述成。<a id="a-6h"></a>白佛又为三。<a id="a-6i"></a>初从白佛至诸恶灾患悉令消灭。<a id="a-6j"></a>是第一举兴劝。<a id="a-6k"></a>从若有人王心生舍离至善神远离生如是等无量恶事。<a id="a-6l"></a>是第二举衰劝。<a id="a-6m"></a>从世尊人王欲自护及王国土。<a id="a-6n"></a>是第三正劝。<a id="a-6o"></a>举兴劝为四。<a id="a-6p"></a>一人王弘经则四天隐形听受。<a id="a-6q"></a>二非但四王听受。<a id="a-6r"></a>释梵八部皆集听受。<a id="a-6s"></a>三以是人王为善法知识。<a id="a-6t"></a>四既得法利护国弥勤。<a id="a-6u"></a>皆如文。<a id="a-6v"></a>次举衰劝亦四。<a id="a-6w"></a>一王不弘经天失甘露则威势减少。<a id="a-6x"></a>二释梵旧神并皆远舍。<a id="a-6y"></a>三恶鬼乱行灾毒竞起。<a id="a-6z"></a>四展转结成灾。<a id="a-70"></a>灾何故起。<a id="a-71"></a>恶鬼乱行。<a id="a-72"></a>鬼何故行。<a id="a-73"></a>天神舍离。<a id="a-74"></a>天何故舍。<a id="a-75"></a>不闻法食。<a id="a-76"></a>何故无法食。<a id="a-77"></a>王不弘经。<a id="a-78"></a>如文。<a id="a-79"></a>三正劝为六。<a id="a-7A"></a>一欲得现利故必定听。<a id="a-7B"></a>二天欣法食故必定听。<a id="a-7C"></a>三出过三论故定听。<a id="a-7D"></a>三论者。<a id="a-7E"></a>四韦陀论说梵事。<a id="a-7F"></a>毗伽罗论说十善事。<a id="a-7G"></a>僧佉卫世师勒沙婆论。<a id="a-7H"></a>说学通事(云云)。<a id="a-7I"></a>四始终得益。<a id="a-7J"></a>成就菩提。<a id="a-7K"></a>故必定听。<a id="a-7L"></a>五教主胜于释梵。<a id="a-7M"></a>故必定听。<a id="a-7N"></a>六诸法之本故必定听。<a id="a-7O"></a>皆如文。<a id="a-7P"></a>次佛述成文为二。<a id="a-7Q"></a>初番述成举兴劝。<a id="a-7R"></a>不弘则衰无可述成。<a id="a-7S"></a>又解云。<a id="a-7T"></a>前番则两述成而与安乐。<a id="a-7U"></a>是述成举兴劝灭其衰患。<a id="a-7V"></a>是述成举衰劝。<a id="a-7W"></a>从若有人能于人天中作大佛事者。<a id="a-7X"></a>述成正劝(云云)。<a id="a-7Y"></a>第六白佛文为三。<a id="a-7Z"></a>一说偈叹。<a id="a-7a"></a>二佛以偈答。<a id="a-7b"></a>三欢喜发誓。<a id="a-7c"></a>偈叹有八行半。<a id="a-7d"></a>文为三。<a id="a-7e"></a>初一行叹三身。<a id="a-7f"></a>次五行半叹身相。<a id="a-7g"></a>次二行结叹。<a id="a-7h"></a>夫三身有通别。<a id="a-7i"></a>依文是别。<a id="a-7j"></a>空是法身。<a id="a-7k"></a>日是报身。<a id="a-7l"></a>月是应身。<a id="a-7m"></a>通意者。<a id="a-7n"></a>空是法身。<a id="a-7o"></a>日是报身。<a id="a-7p"></a>水日是应身。<a id="a-7q"></a>空是法身。<a id="a-7r"></a>月是报身。<a id="a-7s"></a>水月是应身。<a id="a-7t"></a>空是法身。<a id="a-7u"></a>日中空是报身。<a id="a-7v"></a>水中空是应身。<a id="a-7w"></a>月亦如是。<a id="a-7x"></a>依结叹文。<a id="a-7y"></a>空是法身。<a id="a-7z"></a>月是报身。<a id="a-80"></a>水月是应身。<a id="a-81"></a>空是法身。<a id="a-82"></a>日是报身。<a id="a-83"></a>焰是应身。<a id="a-84"></a>化法是法身。<a id="a-85"></a>化主是报身。<a id="a-86"></a>化事是应身。<a id="a-87"></a>虽复别说义则通融。<a id="a-88"></a>故文云。<a id="a-89"></a>无有障碍。<a id="a-8A"></a>即通意也。<a id="a-8B"></a>叹身相文为五。<a id="a-8C"></a>初一行叹上两相。<a id="a-8D"></a>谓目与齿。<a id="a-8E"></a>次一行半叹智断两德。<a id="a-8F"></a>谓智三昧。<a id="a-8G"></a>次两行叹下两相。<a id="a-8H"></a>谓平与网。<a id="a-8I"></a>次两句绝言叹。<a id="a-8J"></a>谓不可思议。<a id="a-8K"></a>次两句结叹。<a id="a-8L"></a>夫相好不独在应身。<a id="a-8M"></a>报法亦通。<a id="a-8N"></a>庄严父母生身者应相好也。<a id="a-8O"></a>庄严尊恃身者报相好也。<a id="a-8P"></a>庄严法门者法身相好也。<a id="a-8Q"></a>此中叹智断。<a id="a-8R"></a>即法身相好也。<a id="a-8S"></a>文云无有障碍者。<a id="a-8T"></a>非独叹一身相也。<a id="a-8U"></a>偈初标佛月。<a id="a-8V"></a>今先结佛月为三身。<a id="a-8W"></a>次结三身通融。<a id="a-8X"></a>故言无有障碍。<a id="a-8Y"></a>次结佛日故言如焰。<a id="a-8Z"></a>次结佛化身即是四身义。<a id="a-8a"></a>故言如化。<a id="a-8b"></a>皆具三身四身。<a id="a-8c"></a>则是无障碍也。<a id="a-8d"></a>结竟即礼。<a id="a-8e"></a>礼于佛月。<a id="a-8f"></a>亦是礼佛日佛化也。<a id="a-8g"></a>品初叹经。<a id="a-8h"></a>叹体宗用。<a id="a-8i"></a>品后赞佛。<a id="a-8j"></a>辞异义同。<a id="a-8k"></a>佛真法身即是体。<a id="a-8l"></a>佛月清净即是宗。<a id="a-8m"></a>应现水月即是用。<a id="a-8n"></a>天王天辩其妙若此也。<a id="a-8o"></a>问空譬法身。<a id="a-8p"></a>月譬报身。<a id="a-8q"></a>空为作月不作月。<a id="a-8r"></a>空若作月。<a id="a-8s"></a>月非空作。<a id="a-8t"></a>空不作月。<a id="a-8u"></a>月那依空。<a id="a-8v"></a>答空不作月。<a id="a-8w"></a>亦不作非月。<a id="a-8x"></a>月非月必依于空。<a id="a-8y"></a>法不作报。<a id="a-8z"></a>亦不作非报。<a id="a-90"></a>报非报必依于法。<a id="a-91"></a>又问法不作报非报。<a id="a-92"></a>报非报必依于法者。<a id="a-93"></a>亦应月不作影。<a id="a-94"></a>亦不作非影。<a id="a-95"></a>影非影必依于月者。<a id="a-96"></a>月亦是法身耶。<a id="a-97"></a>答智与法冥。<a id="a-98"></a>法是法界智亦如法界(云云)。<a id="a-99"></a>又并影不作动与不动。<a id="a-9A"></a>动不动必依于水。<a id="a-9B"></a>水亦是法界耶。<a id="a-9C"></a>答动不动譬机。<a id="a-9D"></a>一切诸法中悉有安乐性。<a id="a-9E"></a>譬法界亦是无妨。<a id="a-9F"></a>又净度三昧云。<a id="a-9G"></a>众生亦度佛。<a id="a-9H"></a>若无机感佛不出世。<a id="a-9I"></a>亦不能得成三菩提。<a id="a-9J"></a>出世菩提皆由众生。<a id="a-9K"></a>机为法界。<a id="a-9L"></a>此义成也。<a id="a-9M"></a>佛答二十四行半偈天王所以赞佛者。<a id="a-9N"></a>佛能说法故也。<a id="a-9O"></a>法王所以赞法者。<a id="a-9P"></a>法能成佛故也。<a id="a-9Q"></a>般若云。<a id="a-9R"></a>我初成道观谁可敬可赞无过于法。<a id="a-9S"></a>法能成立一切凡圣。<a id="a-9T"></a>故佛赞法以答天王。<a id="a-9U"></a>文为三。<a id="a-9V"></a>初一行叹经体答其法身。<a id="a-9W"></a>次一行叹经宗答其报身。<a id="a-9X"></a>次二十二行半叹经用答其应身。<a id="a-9Y"></a>悉如文。<a id="a-9Z"></a>三四王欢喜发誓如文。</p>
  <p data-pb></p>
  <h2 id="a9a">释大辩品</h2>
  <p id="a9b">有四种。<a id="a-9c"></a>小辩无量辩双辩大辩。<a id="a-9d"></a>无漏法名小辩。<a id="a-9e"></a>恒沙法名无量辩。<a id="a-9f"></a>备二种名双辩。<a id="a-9g"></a>双非双照名大辩。<a id="a-9h"></a>此天住智慧庄严法门自住大辩。<a id="a-9i"></a>以自在力为悦众生故随说一辩若二若三若四。<a id="a-9j"></a>故名大辩。<a id="a-9k"></a>为宜众生故若授一辩若二若三若四。<a id="a-9l"></a>宜而立之故名大辩。<a id="a-9m"></a>为对众生故或对一辩若二若三若四。<a id="a-9n"></a>对而治之故名大辩。<a id="a-9o"></a>为悟众生故若悟一辩若二若三若四。<a id="a-9p"></a>一悟一切悟而开发之。<a id="a-9q"></a>故名大辩。<a id="a-9r"></a>对佛发愿。<a id="a-9s"></a>以大辩加于说者。<a id="a-9t"></a>故称大辩品。<a id="a-9u"></a>文为三。<a id="a-9v"></a>一从白佛下以大辩力加益法师。<a id="a-9w"></a>二从若有众生于百千下以感应力加于化道。<a id="a-9x"></a>三从复令</p>
  <p data-pb></p>
  <h2 id="a9y">释功德天品</h2>
  <p id="a9z">天住福德庄严法门摄一切法。<a id="a-A0"></a>而以功德为首。<a id="a-A1"></a>故言功德天。<a id="a-A2"></a>又能与说者所须无所乏少。<a id="a-A3"></a>故名功德天。<a id="a-A4"></a>又令说者昼夜思惟是经深义。<a id="a-A5"></a>故名功德天。<a id="a-A6"></a>又令听者速成菩提。<a id="a-A7"></a>具此众义故名功德天品。<a id="a-A8"></a>此是天王护经第三意。<a id="a-A9"></a>福资请说及以听者。<a id="a-AA"></a>文为六。<a id="a-AB"></a>一从白佛下发誓四事资给法师。<a id="a-AC"></a>二从我已于过去下明福德之由。<a id="a-AD"></a>三从若有人能称下劝示行法。<a id="a-AE"></a>文中有略示广示(云云)。<a id="a-AF"></a>四从我于尔时如一念顷下誓临影响。<a id="a-AG"></a>五从若能以已所作回施我下要求同行。<a id="a-AH"></a>六从应当礼下别示归敬。<a id="a-AI"></a>悉如文。</p>
  <h2 id="aAJ">释坚牢地神品</h2>
  <p id="aAK">上诸天或住善权方便道。<a id="a-AL"></a>为众生法父。<a id="a-AM"></a>此天住善实智度道。<a id="a-AN"></a>为众生法母。<a id="a-AO"></a>一义也。<a id="a-AP"></a>譬如阴阳覆载草木。<a id="a-AQ"></a>智度养育出生众善。<a id="a-AR"></a>二义也。<a id="a-AS"></a>余度各有所主未亡未泯。<a id="a-AT"></a>实智照了无相无名。<a id="a-AU"></a>三义也。<a id="a-AV"></a>余度有等有上。<a id="a-AW"></a>智度无等无上是究竟度。<a id="a-AX"></a>四义也。<a id="a-AY"></a>智度法门常无改变。<a id="a-AZ"></a>义曰坚牢常也。<a id="a-Aa"></a>能荷乐也。<a id="a-Ab"></a>能生净也。<a id="a-Ac"></a>名之为地。<a id="a-Ad"></a>德力自在我也。<a id="a-Ae"></a>称之为神。<a id="a-Af"></a>从此等法门故名坚牢地神品。<a id="a-Ag"></a>此品是天王护法第四意。<a id="a-Ah"></a>翻涌地味资益请说听等地也。<a id="a-Ai"></a>文为三。<a id="a-Aj"></a>一从白佛下誓涌地味利益行者。<a id="a-Ak"></a>二从尔时佛告下如来述成。<a id="a-Al"></a>三从尔时地神下发誓弘经。<a id="a-Am"></a>初涌地味文为三。<a id="a-An"></a>从初白佛下明己身利益。<a id="a-Ao"></a>凡约八事展转增长。<a id="a-Ap"></a>由闻法故法味增长。<a id="a-Aq"></a>法味增长故气力增长。<a id="a-Ar"></a>气力增长故翻地味增长。<a id="a-As"></a>地味增长故诸物增长。<a id="a-At"></a>诸物增长故众生五果增长。<a id="a-Au"></a>五果增长故修行增长。<a id="a-Av"></a>修行增长故供养增长。<a id="a-Aw"></a>供养增长故弘通增长。<a id="a-Ax"></a>悉如文。<a id="a-Ay"></a>从何以故世尊下明眷属利益。<a id="a-Az"></a>是经力增长。<a id="a-B0"></a>凡约五事展转增长。<a id="a-B1"></a>以经力故我眷属增长。<a id="a-B2"></a>眷属增长故地味增长。<a id="a-B3"></a>地味增长故诸物增长。<a id="a-B4"></a>诸物增长故众生快乐增长。<a id="a-B5"></a>快乐增长故依报皆具足。<a id="a-B6"></a>具足亦名增长。<a id="a-B7"></a>从世尊是诸众生下名报恩增长。<a id="a-B8"></a>凡约六事展转增长。<a id="a-B9"></a>以知我恩故专听增长。<a id="a-BA"></a>专听增长故功德增长。<a id="a-BB"></a>功德增长故教他增长。<a id="a-BC"></a>教他增长故地味增长。<a id="a-BD"></a>地味增长故受乐增长。<a id="a-BE"></a>受乐增长故信施增长。<a id="a-BF"></a>悉如文。<a id="a-BG"></a>二佛述成文为二。<a id="a-BH"></a>一约闻经展转增长。<a id="a-BI"></a>从人世至天世。<a id="a-BJ"></a>从天世至出世。<a id="a-BK"></a>日夜即受不可思议快乐。<a id="a-BL"></a>即出世乐也。<a id="a-BM"></a>地神所说止是今世增长。<a id="a-BN"></a>如来述成文虽略意极长远。<a id="a-BO"></a>二述成供养增长。<a id="a-BP"></a>从人世至天世。<a id="a-BQ"></a>从天世至出世。<a id="a-BR"></a>长远之义准前可知(云云)。<a id="a-BS"></a>三发誓护经。<a id="a-BT"></a>文为三。<a id="a-BU"></a>一誓护说法者。<a id="a-BV"></a>二誓护化道不绝。<a id="a-BW"></a>三誓护听法者。<a id="a-BX"></a>如文。</p>
  <h2 id="aBY">释散脂鬼神品</h2>
  <p id="aBZ">具存梵音。<a id="a-Ba"></a>应言散脂修摩。<a id="a-Bb"></a>此翻为密。<a id="a-Bc"></a>密有四义。<a id="a-Bd"></a>谓名密行密智密理密(云云)。<a id="a-Be"></a>盖北方天王大将。<a id="a-Bf"></a>余三方各有。<a id="a-Bg"></a>东方名乐欲。<a id="a-Bh"></a>南方名檀帝。<a id="a-Bi"></a>西方名善现。<a id="a-Bj"></a>各有五百眷属。<a id="a-Bk"></a>管领二十八部。<a id="a-Bl"></a>孔雀王经云。<a id="a-Bm"></a>一方有四部。<a id="a-Bn"></a>六方则二十四部。<a id="a-Bo"></a>四维各一部。<a id="a-Bp"></a>合为二十八部。<a id="a-Bq"></a>又说者云。<a id="a-Br"></a>一方有五部。<a id="a-Bs"></a>谓地水火风空。<a id="a-Bt"></a>四方有二十部。<a id="a-Bu"></a>足四王所领八部。<a id="a-Bv"></a>是为二十八部。<a id="a-Bw"></a>巡游世间赏善罚恶。<a id="a-Bx"></a>皆为散脂所管。<a id="a-By"></a>闻经欢喜发誓护于说者听者。<a id="a-Bz"></a>从能护人受名。<a id="a-C0"></a>故言散脂(云云)。<a id="a-C1"></a>文为四。<a id="a-C2"></a>一从白佛下发誓护持。<a id="a-C3"></a>二从何因缘下述有能护之德。<a id="a-C4"></a>三从散脂大将下誓以智力克益说者。<a id="a-C5"></a>四归敬本师。<a id="a-C6"></a>初段有经家叙。<a id="a-C7"></a>正发誓。<a id="a-C8"></a>悉如文。<a id="a-C9"></a>述德又为三。<a id="a-CA"></a>初标次述后结。<a id="a-CB"></a>标如文。<a id="a-CC"></a>述又为三。<a id="a-CD"></a>初五句述智。<a id="a-CE"></a>次五句述境。<a id="a-CF"></a>次五句述正。<a id="a-CG"></a>三番称世尊。<a id="a-CH"></a>知是三种意也。<a id="a-CI"></a>神既名密。<a id="a-CJ"></a>述名显德。<a id="a-CK"></a>应谈密义。<a id="a-CL"></a>智若浅深阶级次第不名为密。<a id="a-CM"></a>即一智一切智。<a id="a-CN"></a>一切智一智。<a id="a-CO"></a>非一非一切。<a id="a-CP"></a>而一而一切者。<a id="a-CQ"></a>斯是智密。<a id="a-CR"></a>若得此意。<a id="a-CS"></a>五句一句。<a id="a-CT"></a>一句五句。<a id="a-CU"></a>非一非五。<a id="a-CV"></a>而一而五。<a id="a-CW"></a>唯数唯密。<a id="a-CX"></a>而若境可以智知可以口说者。<a id="a-CY"></a>境则非密。<a id="a-CZ"></a>不可智知不可识识。<a id="a-Ca"></a>不可以名名不可以言说。<a id="a-Cb"></a>是名不可思议密境也。<a id="a-Cc"></a>而约五数议密者。<a id="a-Cd"></a>例前可知也。<a id="a-Ce"></a>若对邪道明正道待边说中。<a id="a-Cf"></a>此正非正此中非中。<a id="a-Cg"></a>皆非是密。<a id="a-Ch"></a>即邪而正即边而中。<a id="a-Ci"></a>邪正中边无二无别者。<a id="a-Cj"></a>乃名为密。<a id="a-Ck"></a>思益云。<a id="a-Cl"></a>若以心分别一切法者。<a id="a-Cm"></a>一切法邪。<a id="a-Cn"></a>若不以心分别一切法者。<a id="a-Co"></a>一切法正。<a id="a-Cp"></a>即其义也。<a id="a-Cq"></a>我行正道。<a id="a-Cr"></a>若境若智从此得名。<a id="a-Cs"></a>唯然世尊自当证知(云云)。<a id="a-Ct"></a>又此三番一往是身口意密。<a id="a-Cu"></a>前五句言知。<a id="a-Cv"></a>知即意密。<a id="a-Cw"></a>次五句言现见。<a id="a-Cx"></a>现见属眼。<a id="a-Cy"></a>眼属身。<a id="a-Cz"></a>即身密。<a id="a-D0"></a>后五句明正解。<a id="a-D1"></a>由正解故言正分别。<a id="a-D2"></a>分别即口密。<a id="a-D3"></a>所以言不彰露者是密义也。<a id="a-D4"></a>如此述名密义已显。<a id="a-D5"></a>赏味无已更复略说。<a id="a-D6"></a>世尊我知一切法下作三观义解之。<a id="a-D7"></a>知一切法一切缘法两句同是因缘所生法境。<a id="a-D8"></a>何者。<a id="a-D9"></a>能生为因是初句。<a id="a-DA"></a>所生为缘是第二句。<a id="a-DB"></a>能所合故诸法得起。<a id="a-DC"></a>中论云。<a id="a-DD"></a>因缘所生法。<a id="a-DE"></a>即此义也。<a id="a-DF"></a>了一切法者。<a id="a-DG"></a>了达虚无也。<a id="a-DH"></a>中论云。<a id="a-DI"></a>因缘所生法我说即是空。<a id="a-DJ"></a>是为从假入空观也。<a id="a-DK"></a>知法分齐者。<a id="a-DL"></a>知空非空。<a id="a-DM"></a>用道种智分别假名凡圣之法无有差别。<a id="a-DN"></a>中论云。<a id="a-DO"></a>亦名为假名。<a id="a-DP"></a>是为从空入假观也。<a id="a-DQ"></a>如法安住一切法如性者。<a id="a-DR"></a>以二观为方便得入中道第一义谛。<a id="a-DS"></a>中论云。<a id="a-DT"></a>亦名中道义。<a id="a-DU"></a>即是中道第一义谛观也。<a id="a-DV"></a>含受一切法者。<a id="a-DW"></a>即是中道正观。<a id="a-DX"></a>能双照二谛。<a id="a-DY"></a>故言含受。<a id="a-DZ"></a>若三观一异纵横并别者。<a id="a-Da"></a>则不名密观。<a id="a-Db"></a>即一而三。<a id="a-Dc"></a>即三而一。<a id="a-Dd"></a>名为密。<a id="a-De"></a>欲知智在说。<a id="a-Df"></a>说即口密也。<a id="a-Dg"></a>世尊我现见下五句作三谛三解脱义释之。<a id="a-Dh"></a>现见不可思议智光者。<a id="a-Di"></a>光是实智。<a id="a-Dj"></a>如日月光常明不息。<a id="a-Dk"></a>此实智照不可思议真谛境。<a id="a-Dl"></a>成圆净解脱也。<a id="a-Dm"></a>不可思议智炬智行智聚者。<a id="a-Dn"></a>皆是权智。<a id="a-Do"></a>如人热炬屈曲照物。<a id="a-Dp"></a>乍兴乍废随顺机缘。<a id="a-Dq"></a>或此或彼。<a id="a-Dr"></a>行是因义聚是果义。<a id="a-Ds"></a>从因以向果。<a id="a-Dt"></a>果兴而因废。<a id="a-Du"></a>皆是权智照不可思议俗谛。<a id="a-Dv"></a>成方便解脱也。<a id="a-Dw"></a>不可思议智境者。<a id="a-Dx"></a>是法如如智。<a id="a-Dy"></a>此智与法如如冥。<a id="a-Dz"></a>故言不可思议智境。<a id="a-E0"></a>此智照不可思议中道第一义谛。<a id="a-E1"></a>成性净解脱也。<a id="a-E2"></a>若三谛三解脱一异纵横并别者。<a id="a-E3"></a>非不可思议也。<a id="a-E4"></a>以不一异并别故。<a id="a-E5"></a>故名不可思议。<a id="a-E6"></a>不可思议故名密也。<a id="a-E7"></a>世尊我于诸法下五句作三身释之。<a id="a-E8"></a>正解正观正解能显体。<a id="a-E9"></a>显体名正观。<a id="a-EA"></a>正观是报身也。<a id="a-EB"></a>得正分别正解于缘者。<a id="a-EC"></a>分别机缘。<a id="a-ED"></a>不待时不过时。<a id="a-EE"></a>普应一切。<a id="a-EF"></a>即是应身也。<a id="a-EG"></a>正能觉了者。<a id="a-EH"></a>无觉无不觉名为觉。<a id="a-EI"></a>非了非不了名为了。<a id="a-EJ"></a>究竟清净之觉了即法身也。<a id="a-EK"></a>若此三身纵横一异者。<a id="a-EL"></a>不名为正。<a id="a-EM"></a>非一非异不前不后。<a id="a-EN"></a>故名为正。<a id="a-EO"></a>正即密也。<a id="a-EP"></a>约正明法身。<a id="a-EQ"></a>即是金义。<a id="a-ER"></a>约观明般若。<a id="a-ES"></a>即是光义。<a id="a-ET"></a>约不思议解脱即是明义。<a id="a-EU"></a>三德是微密之藏。<a id="a-EV"></a>金光明是微密之教。<a id="a-EW"></a>从密教生密解。<a id="a-EX"></a>安住密理。<a id="a-EY"></a>行于密行。<a id="a-EZ"></a>以密利他故我名密。<a id="a-Ea"></a>唯然世尊自当证知。<a id="a-Eb"></a>复次此十五句互相释成。<a id="a-Ec"></a>若正解正观十五句皆正解正观也。<a id="a-Ed"></a>若不可思议智光十五句皆不可思议智光也。<a id="a-Ee"></a>若我知者十五句皆知也(云云)。<a id="a-Ef"></a>又作五种佛性释者。<a id="a-Eg"></a>正性缘性了性三名不异。<a id="a-Eh"></a>又一家取果性境界性为五。<a id="a-Ei"></a>又一家取果性果果性为五。<a id="a-Ej"></a>若作果果性。<a id="a-Ek"></a>即没境界性。<a id="a-El"></a>为缘因性所摄。<a id="a-Em"></a>若开境界性即没果果性。<a id="a-En"></a>为果性所摄。<a id="a-Eo"></a>为开合不同终是五数。<a id="a-Ep"></a>今以五知对五佛性。<a id="a-Eq"></a>我知一切法者。<a id="a-Er"></a>知一切法中悉有安乐性。<a id="a-Es"></a>安乐性者。<a id="a-Et"></a>即正因佛性也。<a id="a-Eu"></a>一切缘法者。<a id="a-Ev"></a>无量功德低头举手之善。<a id="a-Ew"></a>缘因佛性也。<a id="a-Ex"></a>了一切法者。<a id="a-Ey"></a>即是般若空慧。<a id="a-Ez"></a>了因佛性也。<a id="a-F0"></a>知法分齐者。<a id="a-F1"></a>即世间出世间因果不滥。<a id="a-F2"></a>境界因佛性也。<a id="a-F3"></a>如法安住如性者。<a id="a-F4"></a>即是果性究竟安住如中也。<a id="a-F5"></a>含受一切法者。<a id="a-F6"></a>还是果性能双照含受也。<a id="a-F7"></a>若作果果性者。<a id="a-F8"></a>取知法分齐为果性。<a id="a-F9"></a>克果智照分明为分齐也。<a id="a-FA"></a>安住如性含受为果果性(云云)。<a id="a-FB"></a>若然者下两种五句亦应对五佛性。<a id="a-FC"></a>师虽不释义例应尔。<a id="a-FD"></a>准须释出其意消文令会尔。<a id="a-FE"></a>世尊以是义故下是结文也。<a id="a-FF"></a>从世尊散脂大将下是第三发誓。<a id="a-FG"></a>以智辩充益说者。<a id="a-FH"></a>文为二。<a id="a-FI"></a>先益能化次益所化。<a id="a-FJ"></a>益能化为三。<a id="a-FK"></a>庄严言辞下益其口业。<a id="a-FL"></a>众味精气下益其身业。<a id="a-FM"></a>心进勇锐下益其意业。<a id="a-FN"></a>从以是之故下益其所化。<a id="a-FO"></a>此亦为三。<a id="a-FP"></a>以是之故广说是经。<a id="a-FQ"></a>此是未种者令种也。<a id="a-FR"></a>若有众生下是已种令熟也。<a id="a-FS"></a>无量众生下是已熟者令脱。<a id="a-FT"></a>悉如文。<a id="a-FU"></a>此消文大好。<a id="a-FV"></a>从南无宝华下是第四归敬文也。<a id="a-FW"></a>佛说一切众经初皆归敬。<a id="a-FX"></a>而译人略之。<a id="a-FY"></a>诸论初亦先归敬。<a id="a-FZ"></a>此文是说竟归依三宝。<a id="a-Fa"></a>在文可寻也。</p>
 </body>
</html>