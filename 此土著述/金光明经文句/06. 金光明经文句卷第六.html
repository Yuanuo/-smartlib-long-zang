<!doctype html>
<html id="z3IBWbf1OJ" data-ver="975">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">金光明经文句卷第六</h1>
  <h2 id="a2">释正论品</h2>
  <p id="a3">正论者。<a id="a-4"></a>正名为圣。<a id="a-5"></a>圣有二种。<a id="a-6"></a>一世圣。<a id="a-7"></a>二出世圣。<a id="a-8"></a>论名核实。<a id="a-9"></a>一核事实。<a id="a-A"></a>二核理实。<a id="a-B"></a>此品是先王旧法世世相传。<a id="a-C"></a>先王传力尊相。<a id="a-D"></a>力尊相传于信相。<a id="a-E"></a>信相又传其子。<a id="a-F"></a>其子又传于后世。<a id="a-G"></a>世世正圣世世善实。<a id="a-H"></a>即是先王之法言。<a id="a-I"></a>亦是世界悉檀立名名正论品。<a id="a-J"></a>王行此法法律相应。<a id="a-K"></a>阴阳以之调。<a id="a-L"></a>日月以之顺。<a id="a-M"></a>百谷以之丰。<a id="a-N"></a>万民以之乐。<a id="a-O"></a>社稷以之安。<a id="a-P"></a>治化以之美。<a id="a-Q"></a>即是民用和睦上下无怨。<a id="a-R"></a>亦是为人悉檀立名名正论品。<a id="a-S"></a>王用此法外敌不敢谋。<a id="a-T"></a>内奸不敢惊。<a id="a-U"></a>妖星不敢现。<a id="a-V"></a>恶虹不敢行。<a id="a-W"></a>暴风不敢动。<a id="a-X"></a>疾雨不敢零。<a id="a-Y"></a>是则祸乱不作灾害不生。<a id="a-Z"></a>亦是对治悉檀立名名正论品。<a id="a-a"></a>此之世善本金光明。<a id="a-b"></a>从金光明出此正论。<a id="a-c"></a>善用此正论。<a id="a-d"></a>天宫天身以之光明。<a id="a-e"></a>天力天威以之增长。<a id="a-f"></a>天心为之倍乐。<a id="a-g"></a>天之法味为之倍更深远。<a id="a-h"></a>即是先王之至德要道。<a id="a-i"></a>亦是第一义悉檀立名名正论品也。<a id="a-j"></a>此文是流通中第二意。<a id="a-k"></a>明人王弘经感通冥圣。<a id="a-l"></a>天王佐助善政兴隆。<a id="a-m"></a>文为二。<a id="a-n"></a>一长行说事本。<a id="a-o"></a>二偈颂说正论。<a id="a-p"></a>长行中对告地神说昔尊相。<a id="a-q"></a>如文。<a id="a-r"></a>偈有八十二行。<a id="a-s"></a>文为四。<a id="a-t"></a>初二行半集众。<a id="a-u"></a>次三行半发问。<a id="a-v"></a>次一行结问开答。<a id="a-w"></a>后七十五行梵天答。<a id="a-x"></a>即说正论也。<a id="a-y"></a>集众文为三。<a id="a-z"></a>初一行是佛叙尊相欲为天子。<a id="a-10"></a>说先王本法。<a id="a-11"></a>次一行佛叙尊相诫听。<a id="a-12"></a>次半行明说论处所。<a id="a-13"></a>次四王发四问。<a id="a-14"></a>一问云何呼人为天。<a id="a-15"></a>二问非天所生而名天子。<a id="a-16"></a>三问处王宫殿何故名天。<a id="a-17"></a>四问以人法治世那得名天。<a id="a-18"></a>次一行成前起后。<a id="a-19"></a>可见(云云)。<a id="a-1A"></a>问既有四。<a id="a-1B"></a>答亦为四。<a id="a-1C"></a>一答天护其入胎。<a id="a-1D"></a>虽是人子而称天子。<a id="a-1E"></a>三十三天各分己德。<a id="a-1F"></a>虽是于人而称为天。<a id="a-1G"></a>虽处人宫殿用天律治世。<a id="a-1H"></a>虽是人主而称为天。<a id="a-1I"></a>虽是人法治世。<a id="a-1J"></a>令众生行善多生天上。<a id="a-1K"></a>以因中说果故称为天。<a id="a-1L"></a>从汝今虽以下是梵答。<a id="a-1M"></a>文为二。<a id="a-1N"></a>初十行半略答。<a id="a-1O"></a>后六十四行半广答。<a id="a-1P"></a>略中有四。<a id="a-1Q"></a>初一行半许答。<a id="a-1R"></a>次因集业故一行略举昔因今果答其问王义。<a id="a-1S"></a>次五行举三义答其问天义。<a id="a-1T"></a>次三行举三义重答问王义。<a id="a-1U"></a>答天举三义者。<a id="a-1V"></a>未入胎入胎分德力加是也。<a id="a-1W"></a>以护胎故称为天子。<a id="a-1X"></a>答第二问也。<a id="a-1Y"></a>以分德故有其天德。<a id="a-1Z"></a>故称为天。<a id="a-1a"></a>答第一问也。<a id="a-1b"></a>神力所加修善遮恶。<a id="a-1c"></a>后必生天。<a id="a-1d"></a>因中说果故称为天。<a id="a-1e"></a>答第三第四正法治世名为天问也。<a id="a-1f"></a>答半名为天三义竟。<a id="a-1g"></a>从半名人王已下答有三义故称半为王。<a id="a-1h"></a>一名执乐者。<a id="a-1i"></a>乐由于王。<a id="a-1j"></a>王执此乐使天下和平。<a id="a-1k"></a>五日一风十日一雨。<a id="a-1l"></a>老者击壤小骑竹马。<a id="a-1m"></a>谁不归德。<a id="a-1n"></a>故执乐者名王。<a id="a-1o"></a>二者遮恶为民除害。<a id="a-1p"></a>天不亢旱地不洪流。<a id="a-1q"></a>草不折伤民无疾疠者。<a id="a-1r"></a>谁不归德。<a id="a-1s"></a>故遮恶名王。<a id="a-1t"></a>三父母者。<a id="a-1u"></a>诲示祸福导语善恶。<a id="a-1v"></a>制礼作乐而民知禁。<a id="a-1w"></a>谁不归德。<a id="a-1x"></a>故父母名之为王。<a id="a-1y"></a>能为民下作父母。<a id="a-1z"></a>故诸天护之名为天子。<a id="a-20"></a>以遮恶不起诸天分德名之为天。<a id="a-21"></a>以执乐故因中说果复名为天。<a id="a-22"></a>非但半名人王义成。<a id="a-23"></a>半名为天三义亦显。<a id="a-24"></a>从若有恶事下三十九行三句广明非法不得名天不得名王。<a id="a-25"></a>六义俱失。<a id="a-26"></a>三十三天各生嗔恨。<a id="a-27"></a>是天不护。<a id="a-28"></a>不护故非天子。<a id="a-29"></a>是诸天王各相谓言。<a id="a-2A"></a>是天不分德。<a id="a-2B"></a>不分德故不得名天。<a id="a-2C"></a>舍远善法增长恶法。<a id="a-2D"></a>则无天因。<a id="a-2E"></a>宁得因中说果叹人为天也。<a id="a-2F"></a>生大愁苦者。<a id="a-2G"></a>无执乐义。<a id="a-2H"></a>疾疫流遍无遮恶义。<a id="a-2I"></a>纵恶不顾善无父母义(云云)。<a id="a-2J"></a>从当正治罪下二十四行三句更广说六义。<a id="a-2K"></a>当正治罪即父母义。<a id="a-2L"></a>诸天护持即天子义。<a id="a-2M"></a>以灭恶法即魁脍义。<a id="a-2N"></a>魁脍名典军。<a id="a-2O"></a>遮制恶鬼。<a id="a-2P"></a>鬼畏典军不敢乱行也。<a id="a-2Q"></a>修习善法即执乐义。<a id="a-2R"></a>应各为说即示因果义。<a id="a-2S"></a>诸天即分德义。<a id="a-2T"></a>还以六义消文。<a id="a-2U"></a>皆可寻(云云)。<a id="a-2V"></a>此中应明观义。<a id="a-2W"></a>自思之(云云)。<a id="a-2X"></a>问金光明是正论本。<a id="a-2Y"></a>其意云何。<a id="a-2Z"></a>天者即法性金也。<a id="a-2a"></a>法性作依止故言天护。<a id="a-2b"></a>分德者即光也。<a id="a-2c"></a>报身与法性冥。<a id="a-2d"></a>即是分德也。<a id="a-2e"></a>神力所加者即明也(云云)。<a id="a-2f"></a>又父母者即金也。<a id="a-2g"></a>法性为父母故。<a id="a-2h"></a>遮恶即光也。<a id="a-2i"></a>执乐即明也。<a id="a-2j"></a>以此为本故能正论尔。<a id="a-2k"></a>如半名人王半名为天。<a id="a-2l"></a>为世间正论。<a id="a-2m"></a>半名出世间正论。<a id="a-2n"></a>本末相关。<a id="a-2o"></a>即此意也。</p>
  <p data-pb></p>
  <h2 id="a2p">释善集品</h2>
  <p id="a2q">转轮王集众善法如海导师。<a id="a-2r"></a>善海无涯六度则摄。<a id="a-2s"></a>六度又广。<a id="a-2t"></a>二度略摄。<a id="a-2u"></a>谓檀与智。<a id="a-2v"></a>提如意殊舍四大地。<a id="a-2w"></a>满中珍宝以用布施。<a id="a-2x"></a>即集檀行也。<a id="a-2y"></a>合掌而立请宝冥尊者。<a id="a-2z"></a>宣扬显说是金光明。<a id="a-30"></a>即集智行也。<a id="a-31"></a>檀智既然。<a id="a-32"></a>余法亦尔。<a id="a-33"></a>从行得名故称善集品也。<a id="a-34"></a>此六度不同是世界悉檀集善也。<a id="a-35"></a>修于五度是为人集善也。<a id="a-36"></a>修于智度是对治集善也。<a id="a-37"></a>皆波罗蜜是第一义集善也。<a id="a-38"></a>从此四集得名故言善集品。<a id="a-39"></a>此品是第二人王弘经。<a id="a-3A"></a>上明世间正见感动天地。<a id="a-3B"></a>此明出世正见感动贤圣(云云)。<a id="a-3C"></a>文为二。<a id="a-3D"></a>初对告地神。<a id="a-3E"></a>二以偈说。<a id="a-3F"></a>偈有六十四行半。<a id="a-3G"></a>分为二。<a id="a-3H"></a>初四行通明因地行檀。<a id="a-3I"></a>次六十行半别名善集施财施法。<a id="a-3J"></a>别为六。<a id="a-3K"></a>一六行半明事本。<a id="a-3L"></a>二十一行半明圣王请法。<a id="a-3M"></a>三十九行半明尊者宣扬。<a id="a-3N"></a>四十行半明轮王行施。<a id="a-3O"></a>五二行结会古今。<a id="a-3P"></a>六十行半引因果以证以劝。<a id="a-3Q"></a>悉如文。<a id="a-3R"></a>就此品论金光明者。<a id="a-3S"></a>善集波罗蜜金也。<a id="a-3T"></a>集般若光也。<a id="a-3U"></a>集五度明也。<a id="a-3V"></a>就宝冥论者。<a id="a-3W"></a>在一窟中金也。<a id="a-3X"></a>面如满月光也。<a id="a-3Y"></a>读诵如是经明也。<a id="a-3Z"></a>就二人作者在窟中金也。<a id="a-3a"></a>许为王说光也。<a id="a-3b"></a>王提如意珠雨四天下珍宝明也。</p>
  <p data-pb></p>
  <h2 id="a3c">释鬼神品</h2>
  <p id="a3d">字训归。<a id="a-3e"></a>又云畏也。<a id="a-3f"></a>报多怖畏如阿修罗(云云)。<a id="a-3g"></a>又云威也。<a id="a-3h"></a>能令他畏其威也。<a id="a-3i"></a>神者能也。<a id="a-3j"></a>大力者能移山填海。<a id="a-3k"></a>小力者能隐显变化。<a id="a-3l"></a>此品通列一切天龙江海日月诸神。<a id="a-3m"></a>上已天题品竟无容再出。<a id="a-3n"></a>虽通列诸道。<a id="a-3o"></a>而鬼神文多。<a id="a-3p"></a>从多故以之题品。<a id="a-3q"></a>此品是第三。<a id="a-3r"></a>一切天龙鬼神天灵地祇咸皆发誓溥遍弘宣以劝流通。<a id="a-3s"></a>文为二。<a id="a-3t"></a>一长行二偈颂。<a id="a-3u"></a>长行中先举事别次圆供养。<a id="a-3v"></a>事别者。<a id="a-3w"></a>佛从慈悲中起受供养者盖应佛也。<a id="a-3x"></a>佛从如中起觉智智与如合者报佛也。<a id="a-3y"></a>一切法悉是诸佛行处者法佛也。<a id="a-3z"></a>作如此解者三佛历别。<a id="a-40"></a>若修事之供养。<a id="a-41"></a>供养亦别也。<a id="a-42"></a>圆供养者劝听经。<a id="a-43"></a>听经是法之供养。<a id="a-44"></a>诸供养中最为第一。<a id="a-45"></a>第一供养者供养一切佛。<a id="a-46"></a>能说文字是应佛。<a id="a-47"></a>能诠是报佛。<a id="a-48"></a>所诠是法佛。<a id="a-49"></a>能敬文字即敬三佛。<a id="a-4A"></a>亦是敬三世佛。<a id="a-4B"></a>诸佛从此生。<a id="a-4C"></a>故供养文字即供养一切诸佛(云云)。<a id="a-4D"></a>又别时重闻更记之。<a id="a-4E"></a>长行举四愿欲而作一劝。<a id="a-4F"></a>若欲知佛行处。<a id="a-4G"></a>行处者即如如境法佛也。<a id="a-4H"></a>欲知者。<a id="a-4I"></a>知是如如智报佛也。<a id="a-4J"></a>能听此经。<a id="a-4K"></a>此经即文字。<a id="a-4L"></a>文字即应佛也。<a id="a-4M"></a>能听者随顺佛教即法供养。<a id="a-4N"></a>法供养即妙供养也。<a id="a-4O"></a>听经能生觉智。<a id="a-4P"></a>觉智生故即是佛受供养也。<a id="a-4Q"></a>听经一事具诸愿欲。<a id="a-4R"></a>秪圆一事具别诸事也。<a id="a-4S"></a>偈有一百二行半。<a id="a-4T"></a>分为六。<a id="a-4U"></a>一从若欲供养下十一行颂上长行秪能听经即是举圆妙以劝修。<a id="a-4V"></a>二从随所至处下三行半举听经即能禳灾以劝修。<a id="a-4W"></a>三从于说法处下六行举听经致灵瑞以劝修。<a id="a-4X"></a>四从威德相貌下五行半举秪听经有威力以劝修。<a id="a-4Y"></a>五从大梵天王下四十九行半举听经能致天龙鬼神以劝修。<a id="a-4Z"></a>六从于诸众生下二十七行举秪听经能令国土安乐以劝修(云云)。<a id="a-4a"></a>蛊道者。<a id="a-4b"></a>四天上遣神名弥栗头虔伽陀。<a id="a-4c"></a>汉言善品。<a id="a-4d"></a>主蛊毒也。<a id="a-4e"></a>摩醯首罗余经翻为大自在。<a id="a-4f"></a>灌顶经翻为威灵帝。<a id="a-4g"></a>摩尼跋陀翻为威伏行。<a id="a-4h"></a>富那跋陀翻为集至成。<a id="a-4i"></a>金毗罗翻为威如王。<a id="a-4j"></a>宾头卢伽翻为立不动。<a id="a-4k"></a>车钵罗婆翻为忍得脱。<a id="a-4l"></a>昙摩跋罗翻为学帝王。<a id="a-4m"></a>摩竭婆罗翻为除曲心。<a id="a-4n"></a>绣利蜜多翻为有功勋。<a id="a-4o"></a>勒那翅奢翻为调和平。<a id="a-4p"></a>剑摩舍帝翻为伏众根。<a id="a-4q"></a>奢罗蜜帝翻为独处快。<a id="a-4r"></a>醯摩跋陀翻应舍主。<a id="a-4s"></a>萨多琦梨翻大力天。<a id="a-4t"></a>波利罗睺翻勇猛进。<a id="a-4u"></a>毗摩质多翻为高远。<a id="a-4v"></a>睒摩利子翻英雄德。<a id="a-4w"></a>波诃梨子翻威武盛。<a id="a-4x"></a>佉罗骞驮翻吼如雷。<a id="a-4y"></a>鸠罗擅提翻战无敌。<a id="a-4z"></a>脱因者脱业障也。<a id="a-50"></a>脱果者脱报障也。<a id="a-51"></a>度诸有者脱烦恼障也。</p>
  <p data-pb></p>
  <h2 id="a52">释授记品</h2>
  <p id="a53">四种授记。<a id="a-54"></a>今是二种(云云)。<a id="a-55"></a>授者与也。<a id="a-56"></a>记者记成道事也。<a id="a-57"></a>此中授三大士一万诸天当来成佛事。<a id="a-58"></a>故言授记。<a id="a-59"></a>亦名授莂。<a id="a-5A"></a>亦名授决。<a id="a-5B"></a>授劫国数量名为莂。<a id="a-5C"></a>审实不虚名为决。<a id="a-5D"></a>从佛所与名为授。<a id="a-5E"></a>从其所得名为受。<a id="a-5F"></a>此中从佛所与故言授记。<a id="a-5G"></a>此是流通中第四意。<a id="a-5H"></a>举昔行经之因。<a id="a-5I"></a>方成圆极之果。<a id="a-5J"></a>证弘护不虚以劝流通也。<a id="a-5K"></a>文为二。<a id="a-5L"></a>一与记。<a id="a-5M"></a>二疑记。<a id="a-5N"></a>与记为二。<a id="a-5O"></a>一与三大士记。<a id="a-5P"></a>二与十千天记。<a id="a-5Q"></a>与三大士记又二。<a id="a-5R"></a>一同缘者集。<a id="a-5S"></a>二正与记。<a id="a-5T"></a>世界转名净幢者。<a id="a-5U"></a>应论四句。<a id="a-5V"></a>此中是其一也。<a id="a-5W"></a>十千记又二。<a id="a-5X"></a>一闻经生解。<a id="a-5Y"></a>二正与记(云云)。<a id="a-5Z"></a>从尔时道场下是第二疑记。<a id="a-5a"></a>又二。<a id="a-5b"></a>一疑问二佛答。<a id="a-5c"></a>疑者夫移山填海非一日之功。<a id="a-5d"></a>菩提极果积行方克。<a id="a-5e"></a>忉利暂下无久听之劳。<a id="a-5f"></a>不闻往昔有难思之行。<a id="a-5g"></a>行浅记深。<a id="a-5h"></a>是故疑惑。<a id="a-5i"></a>如余菩萨者。<a id="a-5j"></a>六度菩萨引锥指地无非舍身命处。<a id="a-5k"></a>戒忍禅智满三僧祇。<a id="a-5l"></a>若通教菩萨从假入空非止一世修行。<a id="a-5m"></a>从空入假动逾尘劫。<a id="a-5n"></a>若别教菩萨直行一行。<a id="a-5o"></a>动经无量阿僧祇劫。<a id="a-5p"></a>况复遍行众行。<a id="a-5q"></a>量不可数尚不获记。<a id="a-5r"></a>少时闻经而得斯决。<a id="a-5s"></a>时众咸疑。<a id="a-5t"></a>故树神发问也。<a id="a-5u"></a>佛答为二。<a id="a-5v"></a>一举现行。<a id="a-5w"></a>二举远缘。<a id="a-5x"></a>现行者。<a id="a-5y"></a>舍天宫乐故来听经。<a id="a-5z"></a>闻三大士获菩提记。<a id="a-60"></a>我昔本誓与其法食。<a id="a-61"></a>三事和合故与其记也。<a id="a-62"></a>此意证成鬼神品初以妙供养供养三世诸佛。<a id="a-63"></a>及欲得知诸佛行处。<a id="a-64"></a>决定至心听此妙典。<a id="a-65"></a>虽有此旨未见其人。<a id="a-66"></a>今此十千即其人也。<a id="a-67"></a>闻记当果果必有因。<a id="a-68"></a>因金光明生殷重心起功德身。<a id="a-69"></a>心无垢累起般若身。<a id="a-6A"></a>犹如虚空。<a id="a-6B"></a>起于法身一心中听三德圆成。<a id="a-6C"></a>复有无量功德。<a id="a-6D"></a>说不可尽。<a id="a-6E"></a>此不得记。<a id="a-6F"></a>记与谁乎。<a id="a-6G"></a>证听功德意在于此。<a id="a-6H"></a>以随相修指今现行。<a id="a-6I"></a>行随实相而修也。<a id="a-6J"></a>有妙善根指于远缘也。<a id="a-6K"></a>违缘实相而种善根也。<a id="a-6L"></a>从亦以过去下是举远缘答也。<a id="a-6M"></a>文为二。<a id="a-6N"></a>一略二广。<a id="a-6O"></a>此中少文是略。<a id="a-6P"></a>除病流水两品是广答也。</p>
  <p data-pb></p>
  <h2 id="a6Q">释除病品</h2>
  <p id="a6R">广答远缘。<a id="a-6S"></a>由医王救疾故言除病品。<a id="a-6T"></a>通取后流水品。<a id="a-6U"></a>文为五。<a id="a-6V"></a>一缘本。<a id="a-6W"></a>二远缘。<a id="a-6X"></a>三近缘。<a id="a-6Y"></a>四结缘。<a id="a-6Z"></a>五会缘。<a id="a-6a"></a>从佛告树神下明缘本。<a id="a-6b"></a>如文。<a id="a-6c"></a>从像法中下明远缘。<a id="a-6d"></a>远缘为六。<a id="a-6e"></a>一明父。<a id="a-6f"></a>二生子。<a id="a-6g"></a>三国人遇病。<a id="a-6h"></a>四其子请。<a id="a-6i"></a>五父为说。<a id="a-6j"></a>六知已遍治。<a id="a-6k"></a>子请为三。<a id="a-6l"></a>一见人过病。<a id="a-6m"></a>二思惟。<a id="a-6n"></a>三正问。<a id="a-6o"></a>问为四。<a id="a-6p"></a>初一偈问四大增损。<a id="a-6q"></a>二问饮食犯触。<a id="a-6r"></a>三问治病医方。<a id="a-6s"></a>四问病动时节。<a id="a-6t"></a>身火不灭者。<a id="a-6u"></a>食饱热病惭息。<a id="a-6v"></a>食消热复更生。<a id="a-6w"></a>故言身火不灭也。<a id="a-6x"></a>水过肺病者。<a id="a-6y"></a>水多则损肺。<a id="a-6z"></a>即是痰病也。<a id="a-70"></a>父医还答四问。<a id="a-71"></a>初六行答四大增损。<a id="a-72"></a>二一行半答饮食犯触。<a id="a-73"></a>三二行答病动时节。<a id="a-74"></a>四八行半答治病方。<a id="a-75"></a>就六行中分二。<a id="a-76"></a>初一行是佛叙父医欲答尔。<a id="a-77"></a>次五行正答时节。<a id="a-78"></a>时节有二。<a id="a-79"></a>一俗法四时。<a id="a-7A"></a>谓春夏秋冬。<a id="a-7B"></a>冬为岁末春为岁始。<a id="a-7C"></a>而初言夏者。<a id="a-7D"></a>或可趣作此言。<a id="a-7E"></a>或可答问正是于夏。<a id="a-7F"></a>三三而说者。<a id="a-7G"></a>一时三月。<a id="a-7H"></a>谓孟仲季。<a id="a-7I"></a>四时即十二月也。<a id="a-7J"></a>若依佛说法。<a id="a-7K"></a>一岁三时。<a id="a-7L"></a>谓冬春夏。<a id="a-7M"></a>夏为岁末冬为岁始。<a id="a-7N"></a>何故尔。<a id="a-7O"></a>为破诸弟子着常。<a id="a-7P"></a>为开安居迦提月。<a id="a-7Q"></a>故没秋时尔。<a id="a-7R"></a>佛法三时亦是三三说也。<a id="a-7S"></a>若二二说足满六时者。<a id="a-7T"></a>依俗法四时。<a id="a-7U"></a>时本二月土寄四季各十八日。<a id="a-7V"></a>本之二月只是阴阳二月。<a id="a-7W"></a>一时唯有阴阳二月。<a id="a-7X"></a>合成六时。<a id="a-7Y"></a>正月二月是木王时。<a id="a-7Z"></a>四月五月是火王时。<a id="a-7a"></a>七月八月是金王时。<a id="a-7b"></a>十月十一月是水王时。<a id="a-7c"></a>腊月三月是阳土寄王。<a id="a-7d"></a>六月九月是阴土寄王。<a id="a-7e"></a>欲论本月亦二二说。<a id="a-7f"></a>若论土寄王亦二二说。<a id="a-7g"></a>故言足满六时也。<a id="a-7h"></a>若依佛法解二二说者。<a id="a-7i"></a>佛法有三时。<a id="a-7j"></a>时有四月。<a id="a-7k"></a>各有初分后分。<a id="a-7l"></a>后腊月十六日至二月十五日。<a id="a-7m"></a>此初分春时。<a id="a-7n"></a>从二月十六日至二月十五日。<a id="a-7o"></a>此二月春后分。<a id="a-7p"></a>从四月十六至六月十五日。<a id="a-7q"></a>此二月是夏时初分。<a id="a-7r"></a>从六月十六至八月十五。<a id="a-7s"></a>此是夏后分。<a id="a-7t"></a>从八月十六至十月十五。<a id="a-7u"></a>此二月是冬时初分。<a id="a-7v"></a>从十月十六至腊月十五。<a id="a-7w"></a>此二月是冬后分。<a id="a-7x"></a>故言若二二说足满六时也。<a id="a-7y"></a>又云。<a id="a-7z"></a>正月三月是阳月。<a id="a-80"></a>二月四月是阴月。<a id="a-81"></a>五月七月是阳月。<a id="a-82"></a>六月八月是阴月。<a id="a-83"></a>九月十一月是阳月。<a id="a-84"></a>十月腊月是阴月。<a id="a-85"></a>故言若二二说足满六时。<a id="a-86"></a>三三本摄依俗法者。<a id="a-87"></a>正月是春分本月。<a id="a-88"></a>摄后两月悉属春分。<a id="a-89"></a>四月为夏本月。<a id="a-8A"></a>摄后两月悉属夏分。<a id="a-8B"></a>七月为秋本月。<a id="a-8C"></a>摄后两月悉属秋分。<a id="a-8D"></a>十月为冬本月。<a id="a-8E"></a>摄后两月悉属冬分。<a id="a-8F"></a>三三本摄也。<a id="a-8G"></a>又云。<a id="a-8H"></a>正月二月正是春时木于中王。<a id="a-8I"></a>土寄三月摄属春时。<a id="a-8J"></a>四月五月正是夏时火于中王。<a id="a-8K"></a>土寄六月摄属夏时。<a id="a-8L"></a>七月八月正是秋时金于中王。<a id="a-8M"></a>土寄九月摄属秋时。<a id="a-8N"></a>十月十一月正是冬时水于中王。<a id="a-8O"></a>土寄腊月摄属冬时。<a id="a-8P"></a>土寄四季正时为本。<a id="a-8Q"></a>各三月并摄于土。<a id="a-8R"></a>故言三三本摄主摄于客。<a id="a-8S"></a>客是土也。<a id="a-8T"></a>依佛法言三三本摄者。<a id="a-8U"></a>本时各三月。<a id="a-8V"></a>既废秋时。<a id="a-8W"></a>以秋之三月各配入三时。<a id="a-8X"></a>时则四月。<a id="a-8Y"></a>论本则三。<a id="a-8Z"></a>论摄则一。<a id="a-8a"></a>故言三三本摄也。<a id="a-8b"></a>问四时各有三月。<a id="a-8c"></a>此是四三本摄。<a id="a-8d"></a>何谓三三本摄。<a id="a-8e"></a>答三为一数。<a id="a-8f"></a>以三而数故言三三为本尔。<a id="a-8g"></a>随是时节消息者。<a id="a-8h"></a>时如上说。<a id="a-8i"></a>或四或三或二或摄等种种不同。<a id="a-8j"></a>随时以意消息斟酌去取。<a id="a-8k"></a>若依佛法。<a id="a-8l"></a>无秋时。<a id="a-8m"></a>而言秋时发病。<a id="a-8n"></a>此云何释。<a id="a-8o"></a>从八月半已还随俗名秋。<a id="a-8p"></a>而夏时摄。<a id="a-8q"></a>八月下半以去随俗名秋。<a id="a-8r"></a>冬时摄。<a id="a-8s"></a>随时消息者。<a id="a-8t"></a>二法之间而斟酌也。<a id="a-8u"></a>代谢增损者。<a id="a-8v"></a>春动肝病此可治。<a id="a-8w"></a>春动脾病此难治。<a id="a-8x"></a>夏动心病此可治。<a id="a-8y"></a>夏动肺病此难治。<a id="a-8z"></a>夏末冬初于秋分中动肺病此可治。<a id="a-90"></a>若动肝病此难治。<a id="a-91"></a>冬动肾病此可治。<a id="a-92"></a>若动心病此则难治。<a id="a-93"></a>论四时增损大略如此。<a id="a-94"></a>问四时皆动病。<a id="a-95"></a>何故去秋时。<a id="a-96"></a>解此为二。<a id="a-97"></a>一为破保常。<a id="a-98"></a>秋时万物结实。<a id="a-99"></a>人计为常为乐。<a id="a-9A"></a>为破此着故去秋时。<a id="a-9B"></a>佛为弟子保常心多故也。<a id="a-9C"></a>二者为开后安居立迦提月。<a id="a-9D"></a>安居本名坐夏。<a id="a-9E"></a>八月半内已还若是秋时。<a id="a-9F"></a>便是坐秋。<a id="a-9G"></a>为此义故。<a id="a-9H"></a>故废秋时尔。<a id="a-9I"></a>从有善医师下一行半答犯触。<a id="a-9J"></a>犯触有六。<a id="a-9K"></a>一多坐。<a id="a-9L"></a>二多眠。<a id="a-9M"></a>此二多致痰。<a id="a-9N"></a>宜多行猗散之。<a id="a-9O"></a>三多行。<a id="a-9P"></a>四多猗。<a id="a-9Q"></a>五多语生风病。<a id="a-9R"></a>宜多眠治之。<a id="a-9S"></a>六多淫生一切病。<a id="a-9T"></a>即等分病也。<a id="a-9U"></a>若火少痰多。<a id="a-9V"></a>若火多即热壮。<a id="a-9W"></a>若风多吹火成热病。<a id="a-9X"></a>若风多吹痰成冷病。<a id="a-9Y"></a>三事若等无病。<a id="a-9Z"></a>饮食得病者亦有六。<a id="a-9a"></a>一过量食。<a id="a-9b"></a>二少食不足而止。<a id="a-9c"></a>三过饥食。<a id="a-9d"></a>四逆时食。<a id="a-9e"></a>未饥强与也。<a id="a-9f"></a>五妨食。<a id="a-9g"></a>如食肉饮生乳使人癞。<a id="a-9h"></a>六不曾食而强食。<a id="a-9i"></a>如南人饮浆北人饮蜜。<a id="a-9j"></a>若菜和蜜令不结男。<a id="a-9k"></a>猪膏煎白鹭肉令人癞。<a id="a-9l"></a>若患热而饮酒。<a id="a-9m"></a>食小麦生牛肉。<a id="a-9n"></a>令人失明吐血痢血。<a id="a-9o"></a>若病痰而食甜肥碱酸。<a id="a-9p"></a>令人[口*束]鼻多汁。<a id="a-9q"></a>又[病-丙+帶]痢也。<a id="a-9r"></a>六大者是六腑。<a id="a-9s"></a>大肠小肠胆胃三焦两膀胱也。<a id="a-9t"></a>从多风病者下二行答病起时节。<a id="a-9u"></a>四月五月是风生时。<a id="a-9v"></a>六月七月是风起时。<a id="a-9w"></a>八月九月是风灭时。<a id="a-9x"></a>六月七月是热生时。<a id="a-9y"></a>八月九月是热起时。<a id="a-9z"></a>十月至正月是热灭时。<a id="a-A0"></a>八月九月等分生时。<a id="a-A1"></a>十月十一月是等分起时。<a id="a-A2"></a>十二月正月是等分灭时。<a id="a-A3"></a>十月至正月是痰生时。<a id="a-A4"></a>二月三月是痰起时。<a id="a-A5"></a>四月至七月是痰灭时。<a id="a-A6"></a>痰是水病肺也。<a id="a-A7"></a>夏日动风者。<a id="a-A8"></a>夏日毛孔开通。<a id="a-A9"></a>外风得入内风动也。<a id="a-AA"></a>热病秋动者。<a id="a-AB"></a>毛孔闭塞。<a id="a-AC"></a>热伏于内不得行故成病。<a id="a-AD"></a>等分冬动者。<a id="a-AE"></a>春时动水肺病不差。<a id="a-AF"></a>至夏复动风风病不差。<a id="a-AG"></a>至秋复动热热病不差。<a id="a-AH"></a>至冬俱动一切病故也。<a id="a-AI"></a>二月三月是痰起损肺肺病动也。<a id="a-AJ"></a>从有风病者下八行半答治病方。<a id="a-AK"></a>文为三。<a id="a-AL"></a>初二行半未病前以药防。<a id="a-AM"></a>次二行明正以药治。<a id="a-AN"></a>后四行病退以药补风病夏服肥腻碱酸热食者。<a id="a-AO"></a>夏月毛孔开通。<a id="a-AP"></a>具以肥腻润塞之。<a id="a-AQ"></a>令风不得入。<a id="a-AR"></a>碱酢性热能消水。<a id="a-AS"></a>令体坚实治于风虚。<a id="a-AT"></a>热食流汗引风令出。<a id="a-AU"></a>又治虚冷风不得进。<a id="a-AV"></a>冷甜是酥乳等能治热也。<a id="a-AW"></a>等分冬服甜酢等除风也。<a id="a-AX"></a>肺病服肥腻塞毛孔。<a id="a-AY"></a>令水不得入。<a id="a-AZ"></a>热能焦水宣通故能治肺病也。<a id="a-Aa"></a>饱食发肺病。<a id="a-Ab"></a>食既多则肠胃盈满。<a id="a-Ac"></a>故发肺也。<a id="a-Ad"></a>食消发热者。<a id="a-Ae"></a>如食沃润则热病伏。<a id="a-Af"></a>食消无润热病起也。<a id="a-Ag"></a>消已虚疏风气入体。<a id="a-Ah"></a>故发风也。<a id="a-Ai"></a>风疏补酥腻。<a id="a-Aj"></a>碱除风。<a id="a-Ak"></a>甜除热。<a id="a-Al"></a>肺带风水。<a id="a-Am"></a>宜吐也。<a id="a-An"></a>此中消文出嗔谛三藏疏中。<a id="a-Ao"></a>从善女天下是第六知已遍治。<a id="a-Ap"></a>文为二。<a id="a-Aq"></a>一病轻闻说即差。<a id="a-Ar"></a>二病重服药方除(云云)。<a id="a-As"></a>观心者。<a id="a-At"></a>三毒等分是内病也。<a id="a-Au"></a>数息不净慈心因缘是法药。<a id="a-Av"></a>宜闻法药得悟者。<a id="a-Aw"></a>信行人病差也。<a id="a-Ax"></a>作观研心得悟者。<a id="a-Ay"></a>法行人病差也。<a id="a-Az"></a>眼是春时。<a id="a-B0"></a>舌是夏时。<a id="a-B1"></a>鼻是秋时。<a id="a-B2"></a>耳是冬时。<a id="a-B3"></a>身是四季。<a id="a-B4"></a>摄属诸时。<a id="a-B5"></a>妙好五欲增贪病。<a id="a-B6"></a>粗恶五欲损贪病。<a id="a-B7"></a>妙好五欲损嗔病。<a id="a-B8"></a>粗恶五欲增嗔病。<a id="a-B9"></a>平平五欲增痴病。<a id="a-BA"></a>违顺五欲损痴病。<a id="a-BB"></a>总三种五欲增觉观病。<a id="a-BC"></a>偏动三种五欲损觉观病。<a id="a-BD"></a>是为增损之相也。<a id="a-BE"></a>犯触者。<a id="a-BF"></a>违情犯嗔顺情犯贪。<a id="a-BG"></a>不违不顺犯痴。<a id="a-BH"></a>总三犯觉观。<a id="a-BI"></a>慢时即发嗔。<a id="a-BJ"></a>求须时即发贪。<a id="a-BK"></a>僻解时即发痴。<a id="a-BL"></a>放逸时即发觉观。<a id="a-BM"></a>慈心治嗔。<a id="a-BN"></a>不净治贪。<a id="a-BO"></a>因缘治痴。<a id="a-BP"></a>数息治觉观(云云)</p>
  <h2 id="aBQ">释流水品</h2>
  <p id="aBR">文云。<a id="a-BS"></a>一能流水。<a id="a-BT"></a>二能与水。<a id="a-BU"></a>与水者与安乐水也。<a id="a-BV"></a>一世安乐。<a id="a-BW"></a>二出世安乐。<a id="a-BX"></a>世安乐者。<a id="a-BY"></a>如象负水济彼枯鱼是也。<a id="a-BZ"></a>出世安乐者。<a id="a-Ba"></a>如发誓言。<a id="a-Bb"></a>于未来世当施法食与菩提记是也。<a id="a-Bc"></a>流水者。<a id="a-Bd"></a>流除苦恼水也。<a id="a-Be"></a>一果报苦恼。<a id="a-Bf"></a>二业因苦恼。<a id="a-Bg"></a>流除果报苦恼。<a id="a-Bh"></a>如治诸病人救彼渴鱼是也。<a id="a-Bi"></a>流除业因苦恼者。<a id="a-Bj"></a>授三归说十二因缘。<a id="a-Bk"></a>赞佛十号是也。<a id="a-Bl"></a>请父求方欲成流水之义。<a id="a-Bm"></a>从王借象欲成与水之义。<a id="a-Bn"></a>既有二能。<a id="a-Bo"></a>那单以流水题品。<a id="a-Bp"></a>文中既彰与水之义。<a id="a-Bq"></a>题品须安流水之名。<a id="a-Br"></a>不烦于文二义双显。<a id="a-Bs"></a>出经者之巧为若此也。<a id="a-Bt"></a>长者者。<a id="a-Bu"></a>如法华疏中十种长者义也。<a id="a-Bv"></a>字者持水之子故言子也。<a id="a-Bw"></a>此文是断疑中第三结缘之近由。<a id="a-Bx"></a>近由又二。<a id="a-By"></a>一弄引二正近由。<a id="a-Bz"></a>弄引又二。<a id="a-C0"></a>一行恩布德。<a id="a-C1"></a>二国人称美。<a id="a-C2"></a>并如文。<a id="a-C3"></a>近由又三。<a id="a-C4"></a>一明眷属。<a id="a-C5"></a>二见鱼之缘。<a id="a-C6"></a>三正救鱼。<a id="a-C7"></a>如文。<a id="a-C8"></a>从未来之世当施法食下是第四正结缘。<a id="a-C9"></a>又为四。<a id="a-CA"></a>一发誓愿。<a id="a-CB"></a>二思惟说法。<a id="a-CC"></a>三正说法。<a id="a-CD"></a>四鱼改报生天酬恩供养。<a id="a-CE"></a>就鱼报恩文为四。<a id="a-CF"></a>一鱼改报生天。<a id="a-CG"></a>二天酬恩而下地。<a id="a-CH"></a>三王见光问瑞。<a id="a-CI"></a>四长者征教而定答。<a id="a-CJ"></a>如文。<a id="a-CK"></a>报恩有二义。<a id="a-CL"></a>一事二理。<a id="a-CM"></a>事者真珠四边报水饮食因缘十号等四种泽也。<a id="a-CN"></a>理者准涅槃文云。<a id="a-CO"></a>施食令他得命表常。<a id="a-CP"></a>令他得乐是故得涅槃。<a id="a-CQ"></a>令他得悟是故成自在我。<a id="a-CR"></a>如法求财是故得净。<a id="a-CS"></a>用四十千报常乐我净之恩也。<a id="a-CT"></a>第五结会古今者。<a id="a-CU"></a>昔佛疑鱼数树神定判十千。<a id="a-CV"></a>今神疑行浅记深。<a id="a-CW"></a>佛为说妙因缘。<a id="a-CX"></a>今昔相关是故结会也。</p>
  <h2 id="aCY">释舍身品</h2>
  <p id="aCZ">舍义甚多。<a id="a-Ca"></a>财位寿命。<a id="a-Cb"></a>独以身当名耶。<a id="a-Cc"></a>此从正要得名。<a id="a-Cd"></a>受者须身余则非要。<a id="a-Ce"></a>施者正舍身余旁舍尔。<a id="a-Cf"></a>故言舍身品。<a id="a-Cg"></a>文为四。<a id="a-Ch"></a>一问二答三众得益四结成。<a id="a-Ci"></a>问者上闻大士治病救鱼实为旷济。<a id="a-Cj"></a>小人小虫得二世益。<a id="a-Ck"></a>时众愿闻亡身殒命感深契极之事。<a id="a-Cl"></a>行苦而果乐可得闻耶。<a id="a-Cm"></a>是故请问。<a id="a-Cn"></a>佛答为二。<a id="a-Co"></a>一叙缘起。<a id="a-Cp"></a>二正明舍身。<a id="a-Cq"></a>缘起为十。<a id="a-Cr"></a>一地塔涌。<a id="a-Cs"></a>二大众生疑。<a id="a-Ct"></a>三佛起礼。<a id="a-Cu"></a>四树神问礼。<a id="a-Cv"></a>五佛答礼。<a id="a-Cw"></a>六命阿难取。<a id="a-Cx"></a>七阿难述骨状。<a id="a-Cy"></a>八命示大众。<a id="a-Cz"></a>九奉命取示。<a id="a-D0"></a>十佛劝众礼。<a id="a-D1"></a>皆如文。<a id="a-D2"></a>从过去有王下是正舍身。<a id="a-D3"></a>文为二。<a id="a-D4"></a>一长行二偈颂。<a id="a-D5"></a>长行为四。<a id="a-D6"></a>一明本眷属。<a id="a-D7"></a>二舍身方便。<a id="a-D8"></a>三正舍身。<a id="a-D9"></a>四舍后悲恋。<a id="a-DA"></a>就本眷属为五。<a id="a-DB"></a>一明本眷属。<a id="a-DC"></a>摩诃罗陀此翻大无罪。<a id="a-DD"></a>文殊问经云。<a id="a-DE"></a>罗陀翻为中。<a id="a-DF"></a>摩诃波那罗或云此翻大度(未详)摩诃提婆此言大天。<a id="a-DG"></a>摩诃萨埵此翻大心。<a id="a-DH"></a>二游行。<a id="a-DI"></a>三各述相。<a id="a-DJ"></a>四见产虎。<a id="a-DK"></a>五各陈观见。<a id="a-DL"></a>从作是念言我今舍身时已到矣下是舍身方便。<a id="a-DM"></a>方便为二。<a id="a-DN"></a>初述观解。<a id="a-DO"></a>二起誓愿。<a id="a-DP"></a>愿行相扶。<a id="a-DQ"></a>适产七日者。<a id="a-DR"></a>见虎子头上有七点。<a id="a-DS"></a>知已七日。<a id="a-DT"></a>出山海经也。<a id="a-DU"></a>又云。<a id="a-DV"></a>七日眼开。<a id="a-DW"></a>又七日不食必死。<a id="a-DX"></a>虎儿垂死知是七日。<a id="a-DY"></a>或云。<a id="a-DZ"></a>鬼神示悟。<a id="a-Da"></a>如树神数鱼。<a id="a-Db"></a>正舍身为二。<a id="a-Dc"></a>一舍身。<a id="a-Dd"></a>二感动天地。<a id="a-De"></a>舍身后眷属愁苦。<a id="a-Df"></a>先两兄愁恼各说偈共向舍所。<a id="a-Dg"></a>次父母愁苦。<a id="a-Dh"></a>偈九十三行为三。<a id="a-Di"></a>初二行通明昔行。<a id="a-Dj"></a>次别颂长行。<a id="a-Dk"></a>三结会。<a id="a-Dl"></a>初如文。<a id="a-Dm"></a>我念宿命下别颂长行。<a id="a-Dn"></a>四行颂上本眷属。<a id="a-Do"></a>上有述相陈观。<a id="a-Dp"></a>今不颂。<a id="a-Dq"></a>余皆颂。<a id="a-Dr"></a>从时胜大士下二行颂上舍身方便不颂发誓。<a id="a-Ds"></a>从即上高山下颂上正舍身感动也。<a id="a-Dt"></a>从是时二兄下颂上舍身后眷属愁苦。<a id="a-Du"></a>从是时王子下颂上父母愁苦。<a id="a-Dv"></a>从佛告树神下第三结会。<a id="a-Dw"></a>结会为三。<a id="a-Dx"></a>一结会人。<a id="a-Dy"></a>二结会塔。<a id="a-Dz"></a>三结会誓愿。<a id="a-E0"></a>说是经时下大众所益也。<a id="a-E1"></a>树神是名礼塔下第四是结问意。</p>
  <h2 id="aE2">释赞佛品</h2>
  <p id="aE3">此品从能所得名。<a id="a-E4"></a>能赞是三番菩萨。<a id="a-E5"></a>所赞是一佛世尊。<a id="a-E6"></a>能所合标故言赞佛品。<a id="a-E7"></a>私谓三番菩萨是能赞。<a id="a-E8"></a>一佛是所赞。<a id="a-E9"></a>一佛是能赞。<a id="a-EA"></a>三番是所赞。<a id="a-EB"></a>三番是当佛。<a id="a-EC"></a>一佛是现佛。<a id="a-ED"></a>通而为言。<a id="a-EE"></a>皆是能赞皆是佛。<a id="a-EF"></a>故言赞佛品。<a id="a-EG"></a>次第者。<a id="a-EH"></a>因前十七品故有今品。<a id="a-EI"></a>何者。<a id="a-EJ"></a>序品叙大体。<a id="a-EK"></a>如来游于无量甚深法性穷源极边。<a id="a-EL"></a>寿量品极果冥深合广能起大用。<a id="a-EM"></a>忏品劝菩萨。<a id="a-EN"></a>若欲修学当如忏品灭恶赞品生善空品导成。<a id="a-EO"></a>四王至散脂誓愿流通。<a id="a-EP"></a>说请者之功德。<a id="a-EQ"></a>正论至善集明说者之功德。<a id="a-ER"></a>鬼神至流水说听者之功德。<a id="a-ES"></a>舍身明行者之功德。<a id="a-ET"></a>如是等利益出现世者。<a id="a-EU"></a>皆是如来大体大智大用金光明力。<a id="a-EV"></a>既善始令终。<a id="a-EW"></a>初中后竟。<a id="a-EX"></a>故诸菩萨等以赞赞佛称扬教及教主。<a id="a-EY"></a>故言赞佛品。<a id="a-EZ"></a>此文为二。<a id="a-Ea"></a>一经家叙陈列赞众。<a id="a-Eb"></a>从此至彼金宝盖刹施三业供养。<a id="a-Ec"></a>投地是身。<a id="a-Ed"></a>同声是口。<a id="a-Ee"></a>口身共畅意业也。<a id="a-Ef"></a>二正说偈。<a id="a-Eg"></a>合六十五行半。<a id="a-Eh"></a>文为三。<a id="a-Ei"></a>一二十行诸菩萨说。<a id="a-Ej"></a>二十七行信相说。<a id="a-Ek"></a>三二十八行半树神说(云云)。<a id="a-El"></a>私谓其文有四。<a id="a-Em"></a>前三是能赞。<a id="a-En"></a>后一是所赞。<a id="a-Eo"></a>所赞又是能赞。<a id="a-Ep"></a>能赞又是所赞。<a id="a-Eq"></a>故文云。<a id="a-Er"></a>佛从三昧起。<a id="a-Es"></a>以微如音而赞叹言。<a id="a-Et"></a>善哉善哉树神善女。<a id="a-Eu"></a>汝于今日快说是言。<a id="a-Ev"></a>岂非所赞赞能赞。<a id="a-Ew"></a>其文既明不须惑也。<a id="a-Ex"></a>又是印成三番菩萨赞教。<a id="a-Ey"></a>从序品已来快说如来果地大体大智大用菩萨修因也。<a id="a-Ez"></a>上文有佛礼舍利。<a id="a-F0"></a>即果身礼因身也。<a id="a-F1"></a>今文有佛赞大忏大赞能请能说能听能行。<a id="a-F2"></a>皆是快说也。<a id="a-F3"></a>当知快说是果赞因菩萨也。<a id="a-F4"></a>即果口赞因口其义孱然。<a id="a-F5"></a>果意赞因意。<a id="a-F6"></a>任运例成也(云云)。<a id="a-F7"></a>问佛何处入定。<a id="a-F8"></a>此云从三昧起。<a id="a-F9"></a>答初将说经。<a id="a-FA"></a>佛游甚深法性。<a id="a-FB"></a>今说将竟故从三昧起。<a id="a-FC"></a>此经首尾皆在法性中说。<a id="a-FD"></a>其文甚明。<a id="a-FE"></a>若作入法性者。<a id="a-FF"></a>法性自在。<a id="a-FG"></a>四佛五佛同处各处。<a id="a-FH"></a>共见异见四来四去。<a id="a-FI"></a>一住一在随人所睹。<a id="a-FJ"></a>皆无障碍也。<a id="a-FK"></a>观心者。<a id="a-FL"></a>诸菩萨三业赞佛。<a id="a-FM"></a>三业事可解。<a id="a-FN"></a>三观心者。<a id="a-FO"></a>观身不得身身空但有名字。<a id="a-FP"></a>名字无量。<a id="a-FQ"></a>或舍身名檀。<a id="a-FR"></a>乃至身空名智慧。<a id="a-FS"></a>六度十度八万尘沙法门。<a id="a-FT"></a>名字即空。<a id="a-FU"></a>说空不定空。<a id="a-FV"></a>假非定假。<a id="a-FW"></a>非空非有即显中道。<a id="a-FX"></a>三观宛然事理六法皆悉具足。<a id="a-FY"></a>若无观慧事亦不成。<a id="a-FZ"></a>例如三衣六物。<a id="a-Fa"></a>若解其意三六俱成。<a id="a-Fb"></a>若不解者。<a id="a-Fc"></a>非但无六三亦不成。<a id="a-Fd"></a>观心亦尔。<a id="a-Fe"></a>若得理观六观六成。<a id="a-Ff"></a>若不得意。<a id="a-Fg"></a>既无理观事观亦不成。<a id="a-Fh"></a>无六亦无三此之谓也。<a id="a-Fi"></a>此大好甚广云云。</p>
 </body>
</html>