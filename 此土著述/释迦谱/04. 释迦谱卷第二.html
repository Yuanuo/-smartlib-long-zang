<!doctype html>
<html id="z3IBWNy1Hb" data-ver="1622">
 <head>
  <meta charset="utf-8">
  <meta author="僧佑">
  <meta library="龙藏">
  <meta catalog="此土著述">
  <meta period="萧齐">
 </head>
 <body>
  <h1 id="a1">释迦谱卷第二</h1>
  <h2 id="a2">释迦降生释种成佛缘谱第四之二(出因果经)</h2>
  <p id="a3">尔时白净王既闻仙人决定之说。<a id="a-4"></a>心怀愁恼。<a id="a-5"></a>虑恐出家。<a id="a-6"></a>即择五百青衣贤明多智。<a id="a-7"></a>为作奶母。<a id="a-8"></a>养视太子。<a id="a-9"></a>其中或有乳者。<a id="a-A"></a>或有抱者。<a id="a-B"></a>或有浴者。<a id="a-C"></a>或有浣濯者。<a id="a-D"></a>如是等比供给太子。<a id="a-E"></a>皆悉具足。<a id="a-F"></a>又复别为起三时殿。<a id="a-G"></a>温凉寒暑。<a id="a-H"></a>各自异处。<a id="a-I"></a>其殿皆以七宝庄严。<a id="a-J"></a>衣裳服饰皆悉随时。<a id="a-K"></a>王恐太子弃家学道。<a id="a-L"></a>使其城门开闭之声。<a id="a-M"></a>闻四十里。<a id="a-N"></a>又复择取五百妓女形容端正。<a id="a-O"></a>不肥不瘦。<a id="a-P"></a>不长不短。<a id="a-Q"></a>不白不黑。<a id="a-R"></a>才能巧妙各兼数技。<a id="a-S"></a>皆以名宝璎珞其身。<a id="a-T"></a>百人一番迭代宿卫。<a id="a-U"></a>于其殿前列树甘果。<a id="a-V"></a>枝叶蔚映华实繁茂。<a id="a-W"></a>又有浴池清流澄洁。<a id="a-X"></a>池边香草杂色莲华。<a id="a-Y"></a>猗靡芬数不可称计。<a id="a-Z"></a>异类之鸟数百千种。<a id="a-a"></a>光丽心目趣悦太子。<a id="a-b"></a>太子既生始满七日。<a id="a-c"></a>其母命终。<a id="a-d"></a>以怀太子功德大故。<a id="a-e"></a>上生忉利。<a id="a-f"></a>封受自然。<a id="a-g"></a>太子自知福德威重。<a id="a-h"></a>无有女人堪受礼者。<a id="a-i"></a>故因将终。<a id="a-j"></a>托之而生(普耀经云。<a id="a-k"></a>菩萨生七日后。<a id="a-l"></a>其母命终。<a id="a-m"></a>所以者何。<a id="a-n"></a>本命应然。<a id="a-o"></a>菩萨察之临母命终。<a id="a-p"></a>因来下生。<a id="a-q"></a>怀菩萨时诸天供养。<a id="a-r"></a>已服天食不甘世养。<a id="a-s"></a>本福应然。<a id="a-t"></a>去来今佛皆亦如是。<a id="a-u"></a>母七日终受忉利天上功祚。<a id="a-v"></a>适升彼天。<a id="a-w"></a>五万梵天各执宝瓶。<a id="a-x"></a>二万魔妻手执宝缕。<a id="a-y"></a>侍菩萨母。<a id="a-z"></a>瑞应本起云。<a id="a-10"></a>菩萨本知母人之德不堪受其礼。<a id="a-11"></a>故因其将终而从之生。<a id="a-12"></a>长阿含经云。<a id="a-13"></a>毗婆尸佛降神母胎。<a id="a-14"></a>专念不乱。<a id="a-15"></a>安乐无畏。<a id="a-16"></a>身坏命终。<a id="a-17"></a>生忉利天。<a id="a-18"></a>此是常法。<a id="a-19"></a>大善权经云。<a id="a-1A"></a>生后七日。<a id="a-1B"></a>其母便薨。<a id="a-1C"></a>福应升天。<a id="a-1D"></a>非菩萨咎。<a id="a-1E"></a>前处兜率观后摩耶。<a id="a-1F"></a>大命将终。<a id="a-1G"></a>余有十月七日之期。<a id="a-1H"></a>故神变来下。<a id="a-1I"></a>是菩萨权方便)</p>
  <p id="a1J">尔时太子姨母。<a id="a-1K"></a>摩诃波阇波提。<a id="a-1L"></a>乳养太子如母无异。<a id="a-1M"></a>时白净王。<a id="a-1N"></a>敕作七宝天冠及以璎珞。<a id="a-1O"></a>而与太子。<a id="a-1P"></a>太子年渐长大。<a id="a-1Q"></a>为办象马牛羊之车。<a id="a-1R"></a>凡是童子所玩好具。<a id="a-1S"></a>无不给与。<a id="a-1T"></a>尔时举国人民。<a id="a-1U"></a>皆行仁惠。<a id="a-1V"></a>五谷丰熟风雨以时。<a id="a-1W"></a>又无盗贼快乐安隐。<a id="a-1X"></a>皆是太子福德力故。<a id="a-1Y"></a>时王又以青衣所生。<a id="a-1Z"></a>是车匿等五百苍头给侍。<a id="a-1a"></a>太子至年七岁。<a id="a-1b"></a>父王心念。<a id="a-1c"></a>太子已大宜令学书。<a id="a-1d"></a>访觅国中聪明婆罗门。<a id="a-1e"></a>善诸书艺。<a id="a-1f"></a>请使令来。<a id="a-1g"></a>以教太子。<a id="a-1h"></a>尔时有一婆罗门。<a id="a-1i"></a>名跋陀罗尼(汉言选友)。<a id="a-1j"></a>与五百婆罗门。<a id="a-1k"></a>以为眷属。<a id="a-1l"></a>来受王请。<a id="a-1m"></a>即白婆罗门言。<a id="a-1n"></a>欲屈尊者为太子师。<a id="a-1o"></a>此可尔不。<a id="a-1p"></a>婆罗门言。<a id="a-1q"></a>当随所知以授太子。<a id="a-1r"></a>时白净王。<a id="a-1s"></a>更为太子起大学堂。<a id="a-1t"></a>七宝庄严床榻。<a id="a-1u"></a>学具极令精丽。<a id="a-1v"></a>卜择吉日。<a id="a-1w"></a>即以太子与婆罗门。<a id="a-1x"></a>而令教之。<a id="a-1y"></a>尔时婆罗门。<a id="a-1z"></a>以四十九书字之本。<a id="a-20"></a>教令读之。<a id="a-21"></a>于时太子见此事已。<a id="a-22"></a>问其师言。<a id="a-23"></a>此何等书。<a id="a-24"></a>阎浮提中。<a id="a-25"></a>一切诸书凡有几种。<a id="a-26"></a>师即默然不知所答。<a id="a-27"></a>又复问言。<a id="a-28"></a>此阿一字有何等义。<a id="a-29"></a>师又默然亦不能答。<a id="a-2A"></a>内怀惭愧。<a id="a-2B"></a>即从座起礼太子足。<a id="a-2C"></a>而赞叹言。<a id="a-2D"></a>太子初生行七步时。<a id="a-2E"></a>自言天人之中最尊最胜。<a id="a-2F"></a>此言不虚唯愿为说。<a id="a-2G"></a>阎浮提书凡有几种。<a id="a-2H"></a>太子答言。<a id="a-2I"></a>阎浮提中或有梵书。<a id="a-2J"></a>或佉楼书。<a id="a-2K"></a>或莲华书。<a id="a-2L"></a>有如是等六十四种。</p>
  <p id="a2M">普耀经云。<a id="a-2N"></a>菩萨手执金笔栴檀书隶明珠书床问师选友。<a id="a-2O"></a>今师何书而相教乎。<a id="a-2P"></a>其师答曰以梵佉留而相教耳。<a id="a-2Q"></a>菩萨答曰。<a id="a-2R"></a>其异书者。<a id="a-2S"></a>有六十四。<a id="a-2T"></a>今师何言正有二种。<a id="a-2U"></a>师问皆何所名。<a id="a-2V"></a>答曰。<a id="a-2W"></a>梵书。<a id="a-2X"></a>佉留书。<a id="a-2Y"></a>护众书。<a id="a-2Z"></a>疾坚书。<a id="a-2a"></a>龙鬼书。<a id="a-2b"></a>揵杳和书。<a id="a-2c"></a>阿须伦书。<a id="a-2d"></a>鹿轮书。<a id="a-2e"></a>天腹书。<a id="a-2f"></a>转数书。<a id="a-2g"></a>转眼书。<a id="a-2h"></a>观空书。<a id="a-2i"></a>摄取书(文多不悉载也)此六十四。<a id="a-2j"></a>欲以何书而相教乎。<a id="a-2k"></a>时师欢悦。<a id="a-2l"></a>说偈赞叹菩萨。<a id="a-2m"></a>为诸童子。<a id="a-2n"></a>一一分别诸字本末。<a id="a-2o"></a>劝发无上正真道意。<a id="a-2p"></a>瑞应本起云。<a id="a-2q"></a>时去圣久。<a id="a-2r"></a>书缺二字。<a id="a-2s"></a>以问于师。<a id="a-2t"></a>师不能达。<a id="a-2u"></a>反启其志。<a id="a-2v"></a>此阿字者是梵音声。<a id="a-2w"></a>又此字义是不可坏。<a id="a-2x"></a>亦是无上正真道义。<a id="a-2y"></a>凡如此义无量无边。<a id="a-2z"></a>尔时婆罗门深生惭愧。<a id="a-30"></a>还至王所。<a id="a-31"></a>而白王言大王。<a id="a-32"></a>太子是天人中第一之师。<a id="a-33"></a>云何而欲令我教耶。<a id="a-34"></a>尔时父王闻婆罗门言。<a id="a-35"></a>倍生欢喜。<a id="a-36"></a>叹未曾有。<a id="a-37"></a>即厚供养彼婆罗门。<a id="a-38"></a>随意所之。<a id="a-39"></a>凡诸技艺。<a id="a-3A"></a>典籍议论。<a id="a-3B"></a>天文地理。<a id="a-3C"></a>算数射御。<a id="a-3D"></a>太子皆悉自然知之。</p>
  <p id="a3E">尔时太子年至十岁。<a id="a-3F"></a>诸释种中。<a id="a-3G"></a>五百童子皆亦同年。<a id="a-3H"></a>太子从弟提婆达多。<a id="a-3I"></a>次名难陀。<a id="a-3J"></a>次名孙陀罗难陀等。<a id="a-3K"></a>或有三十相。<a id="a-3L"></a>三十一相者。<a id="a-3M"></a>或复虽有三十二相。<a id="a-3N"></a>相不分明。<a id="a-3O"></a>各斗技艺有大筋力。<a id="a-3P"></a>时提婆达多等五百童子。<a id="a-3Q"></a>既闻太子诸艺皆通名彻十方。<a id="a-3R"></a>共相谓言。<a id="a-3S"></a>太子虽复聪明智慧善解书论。<a id="a-3T"></a>至于筋力拒胜。<a id="a-3U"></a>我等欲与太子校其勇健。<a id="a-3V"></a>尔时父王又访国中善知射者。<a id="a-3W"></a>而召之来令教。<a id="a-3X"></a>太子即往后园欲射铁鼓。<a id="a-3Y"></a>提婆达多等五百童子亦悉随从。<a id="a-3Z"></a>时师即便授一小弓而与太子。<a id="a-3a"></a>太子含笑而问之言。<a id="a-3b"></a>以此与我欲作何事。<a id="a-3c"></a>射师言欲令太子射此铁鼓。<a id="a-3d"></a>太子又言此弓力弱。<a id="a-3e"></a>更求如是七弓将来。<a id="a-3f"></a>师即授与。<a id="a-3g"></a>太子便执七弓以射。<a id="a-3h"></a>一箭过七铁鼓。<a id="a-3i"></a>时彼射师往白王言。<a id="a-3j"></a>大王。<a id="a-3k"></a>太子自知射艺。<a id="a-3l"></a>以箭力射过七鼓。<a id="a-3m"></a>阎浮提中无能等者。<a id="a-3n"></a>云何令我为作师也。<a id="a-3o"></a>尔时白净王闻此语已。<a id="a-3p"></a>心大欢喜而自念言。<a id="a-3q"></a>我子聪明。<a id="a-3r"></a>书论算数四远悉知。<a id="a-3s"></a>而其射艺四方人民未有知者。<a id="a-3t"></a>即敕太子及提婆达多等五百童子。<a id="a-3u"></a>又复击鼓唱令国界。<a id="a-3v"></a>太子萨婆悉达。<a id="a-3w"></a>却后七日。<a id="a-3x"></a>当出后园欲试武艺。<a id="a-3y"></a>诸人民中有勇力者可悉来此。<a id="a-3z"></a>到第七日。<a id="a-40"></a>提婆达多与万眷属最先出城。<a id="a-41"></a>于时有一大象当城门住。<a id="a-42"></a>此诸军众皆不敢前。<a id="a-43"></a>提婆达多问诸人言。<a id="a-44"></a>何故住此而不前也。<a id="a-45"></a>诸人答言有一大象当门而立。<a id="a-46"></a>举众畏之故不敢前提婆达多闻此言已。<a id="a-47"></a>独前象所。<a id="a-48"></a>以手搏头即便躄地。<a id="a-49"></a>于是军众次第得过尔时难陀。<a id="a-4A"></a>又与眷属亦欲出城。<a id="a-4B"></a>其诸军众徐步渐前。<a id="a-4C"></a>难陀即问何故行迟。<a id="a-4D"></a>诸人答言提婆达多以手搏一象。<a id="a-4E"></a>躄在城门妨行者路。<a id="a-4F"></a>以是故迟。<a id="a-4G"></a>难陀即便前至象所。<a id="a-4H"></a>以足指挑象掷着路傍。<a id="a-4I"></a>无数人众聚共视之。<a id="a-4J"></a>尔时太子与十万眷属。<a id="a-4K"></a>前后围绕始出城门。<a id="a-4L"></a>见于路傍人众聚看。<a id="a-4M"></a>即便问曰。<a id="a-4N"></a>此诸人辈为何所看。<a id="a-4O"></a>从人答言。<a id="a-4P"></a>提婆达多手搏一象。<a id="a-4Q"></a>躄在城门妨人行路。<a id="a-4R"></a>难陀次出。<a id="a-4S"></a>以足指挑掷着于此。<a id="a-4T"></a>是故行人悉聚看之。<a id="a-4U"></a>于是太子即自念言。<a id="a-4V"></a>今者正是现力之时。<a id="a-4W"></a>太子即便以手执象。<a id="a-4X"></a>掷着城外还以手接。<a id="a-4Y"></a>不令伤损。<a id="a-4Z"></a>象又还苏无所苦痛。<a id="a-4a"></a>时诸人民叹未曾有。<a id="a-4b"></a>王闻此已深生奇特。<a id="a-4c"></a>如是太子及提婆达多。<a id="a-4d"></a>并与难陀。<a id="a-4e"></a>四远人民皆悉来集在彼园中。<a id="a-4f"></a>尔时彼园种种庄严。<a id="a-4g"></a>施列金鼓银鼓。<a id="a-4h"></a>鋀石之鼓。<a id="a-4i"></a>铜铁等鼓。<a id="a-4j"></a>各有七枝。<a id="a-4k"></a>尔时提婆达多最先射之。<a id="a-4l"></a>彻三金鼓。<a id="a-4m"></a>次及难陀亦彻三鼓。<a id="a-4n"></a>诸来人众悉皆叹讶。<a id="a-4o"></a>尔时群臣白太子言。<a id="a-4p"></a>提婆达多及与难陀皆已射讫。<a id="a-4q"></a>今者次第正在太子。<a id="a-4r"></a>唯愿太子射此诸鼓。<a id="a-4s"></a>如是三请。<a id="a-4t"></a>太子曰善。<a id="a-4u"></a>而语之言。<a id="a-4v"></a>若欲使我射诸鼓者。<a id="a-4w"></a>此弓力弱更觅强者。<a id="a-4x"></a>诸臣答言。<a id="a-4y"></a>太子祖王有一良弓。<a id="a-4z"></a>今在王库。<a id="a-50"></a>太子语言。<a id="a-51"></a>便可取来。<a id="a-52"></a>弓既至已。<a id="a-53"></a>太子即牵以放一箭。<a id="a-54"></a>彻过诸鼓。<a id="a-55"></a>然后入地泉水流出。<a id="a-56"></a>又亦穿过大铁围山。<a id="a-57"></a>尔时提婆达多。<a id="a-58"></a>又与难陀共相扑戏。<a id="a-59"></a>二人力等亦无胜者。<a id="a-5A"></a>太子又前。<a id="a-5B"></a>手执二弟躄之于地。<a id="a-5C"></a>以慈力故不令伤痛。<a id="a-5D"></a>尔时四远诸人民众。<a id="a-5E"></a>既见太子有如此力。<a id="a-5F"></a>高声唱言。<a id="a-5G"></a>白净王太子非但智慧胜一切人。<a id="a-5H"></a>其力勇健亦无等者。<a id="a-5I"></a>莫不叹伏益生恭敬。</p>
  <p id="a5J">尔时白净王即会诸臣而共议言。<a id="a-5K"></a>太子今者年已长大。<a id="a-5L"></a>智慧勇健皆悉具足。<a id="a-5M"></a>今宜应以四大海水。<a id="a-5N"></a>灌太子顶。<a id="a-5O"></a>又复敕下余小国王。<a id="a-5P"></a>却后二月八日灌太子顶。<a id="a-5Q"></a>皆可来集。<a id="a-5R"></a>至二月八日。<a id="a-5S"></a>诸余国王。<a id="a-5T"></a>并及仙人婆罗门等。<a id="a-5U"></a>皆悉云集。<a id="a-5V"></a>悬缯幡盖烧香散华。<a id="a-5W"></a>鸣钟击鼓作诸妓乐。<a id="a-5X"></a>以七宝器盛四海水。<a id="a-5Y"></a>诸仙人众各各顶戴。<a id="a-5Z"></a>授婆罗门。<a id="a-5a"></a>如是乃至遍及诸臣。<a id="a-5b"></a>悉已顶戴转授与王。<a id="a-5c"></a>时王即以灌太子顶。<a id="a-5d"></a>以七宝印而用付之。<a id="a-5e"></a>又击大鼓高声唱言。<a id="a-5f"></a>今立萨婆悉达。<a id="a-5g"></a>以为太子。<a id="a-5h"></a>尔时虚空天龙夜叉人非人等。<a id="a-5i"></a>作天妓乐。<a id="a-5j"></a>异口同音赞言善哉。<a id="a-5k"></a>当于迦毗罗鸡兜国立太子。<a id="a-5l"></a>时余八国王。<a id="a-5m"></a>亦于是日同立太子。</p>
  <p id="a5n">尔时太子启王出游。<a id="a-5o"></a>王即听许。<a id="a-5p"></a>时王即与太子。<a id="a-5q"></a>并诸群臣前后导从。<a id="a-5r"></a>案行国界。<a id="a-5s"></a>复次前行到王田所。<a id="a-5t"></a>即便止息阎浮树下。<a id="a-5u"></a>看诸耕人。<a id="a-5v"></a>尔时净居天化作伤虫。<a id="a-5w"></a>鸟随啄之。<a id="a-5x"></a>太子见之起慈悲心。<a id="a-5y"></a>众生可愍互相吞食。<a id="a-5z"></a>即便思惟离欲界爱。<a id="a-60"></a>如是乃至得四禅地。<a id="a-61"></a>日光昕赫。<a id="a-62"></a>树为曲枝。<a id="a-63"></a>阴荫太子。<a id="a-64"></a>尔时白净王四面推求问觅太子。<a id="a-65"></a>从人答曰。<a id="a-66"></a>太子今在阎浮树下。<a id="a-67"></a>时王即便与诸群臣往彼树所。<a id="a-68"></a>未至之间遥见太子端坐思惟。<a id="a-69"></a>又见彼树曲荫其躯深生奇特。<a id="a-6A"></a>时王即前执太子手。<a id="a-6B"></a>问言。<a id="a-6C"></a>汝今何故在于此坐。<a id="a-6D"></a>太子答言。<a id="a-6E"></a>观诸众生更相吞食。<a id="a-6F"></a>甚可伤愍。<a id="a-6G"></a>王闻此语。<a id="a-6H"></a>心生忧畏虑其出家。<a id="a-6I"></a>宜急婚娉以悦其意。<a id="a-6J"></a>即便呼之俱共还国。<a id="a-6K"></a>太子答言。<a id="a-6L"></a>愿停于此。<a id="a-6M"></a>王闻其语。<a id="a-6N"></a>心即念言。<a id="a-6O"></a>彼阿私陀往日所说。<a id="a-6P"></a>太子今者将如其言。<a id="a-6Q"></a>王即流泪重唤还国。<a id="a-6R"></a>太子既见父王如此。<a id="a-6S"></a>即便随从归于所止。<a id="a-6T"></a>王恐愁忧不乐在家。<a id="a-6U"></a>更增妓女而娱乐之。</p>
  <p id="a6V">尔时太子年至十七。<a id="a-6W"></a>王集诸臣而共议言。<a id="a-6X"></a>太子今者年已长大。<a id="a-6Y"></a>宜应为其访索婚所。<a id="a-6Z"></a>诸臣答言。<a id="a-6a"></a>有一释种婆罗门。<a id="a-6b"></a>名摩诃那摩。<a id="a-6c"></a>其人有女。<a id="a-6d"></a>名耶输陀罗。<a id="a-6e"></a>颜容端正聪明智慧。<a id="a-6f"></a>贤才过人礼仪备举。<a id="a-6g"></a>有如是德堪太子妃。<a id="a-6h"></a>王即答言。<a id="a-6i"></a>若如卿语。<a id="a-6j"></a>便为纳之。<a id="a-6k"></a>王还宫内。<a id="a-6l"></a>即敕宫中。<a id="a-6m"></a>聪明有智。<a id="a-6n"></a>旧宿女人。<a id="a-6o"></a>汝可往至摩诃那摩长者之家。<a id="a-6p"></a>瞻看其女容仪体行。<a id="a-6q"></a>为何如耶。<a id="a-6r"></a>可停于彼至满七日。<a id="a-6s"></a>受王敕已。<a id="a-6t"></a>即便往彼长者之家。<a id="a-6u"></a>于七日中具观此女。<a id="a-6v"></a>还答王言。<a id="a-6w"></a>我观此女容貌端正威仪进止。<a id="a-6x"></a>无与等者。<a id="a-6y"></a>王闻其言。<a id="a-6z"></a>极大叹喜。<a id="a-70"></a>即便遣人。<a id="a-71"></a>语摩诃那摩言。<a id="a-72"></a>太子年长欲为纳妃。<a id="a-73"></a>诸臣并言。<a id="a-74"></a>汝女淑令宜堪此举。<a id="a-75"></a>今欲相屈。<a id="a-76"></a>时摩诃那摩答王使言。<a id="a-77"></a>谨奉敕旨。<a id="a-78"></a>王即令诸臣择采吉日。<a id="a-79"></a>遣车万乘而往迎之。<a id="a-7A"></a>既至宫已。<a id="a-7B"></a>具足太子婚姻之礼。<a id="a-7C"></a>又复更增诸妓女众。<a id="a-7D"></a>昼夜娱乐。<a id="a-7E"></a>尔时太子恒与其妃。<a id="a-7F"></a>行住坐卧未曾不俱。<a id="a-7G"></a>初自无有世俗之意。<a id="a-7H"></a>于静夜中但修禅观。<a id="a-7I"></a>时王日日问诸婇女。<a id="a-7J"></a>太子与妃相接近不。<a id="a-7K"></a>婇女答言。<a id="a-7L"></a>不见太子有夫妇道。<a id="a-7M"></a>王闻此语愁忧不乐。<a id="a-7N"></a>更增妓女而娱乐之。<a id="a-7O"></a>如是经时犹不接近。<a id="a-7P"></a>时王深疑恐不能男。</p>
  <p id="a7Q">普耀经云。<a id="a-7R"></a>时诸力士。<a id="a-7S"></a>释种长者启白净王。<a id="a-7T"></a>若太子作佛。<a id="a-7U"></a>断圣王种。<a id="a-7V"></a>王曰。<a id="a-7W"></a>何所玉女。<a id="a-7X"></a>宜太子妃。<a id="a-7Y"></a>菩萨心念。<a id="a-7Z"></a>吾不贪欲弃兜率来。<a id="a-7a"></a>以权方便今当试之。<a id="a-7b"></a>使上工匠立妙金像。<a id="a-7c"></a>以书文字。<a id="a-7d"></a>女人德义如吾所说。<a id="a-7e"></a>能应娉耳。<a id="a-7f"></a>时白净王告右梵志。<a id="a-7g"></a>入迦夷卫周遍瞻察。<a id="a-7h"></a>梵志周行睹一玉女。<a id="a-7i"></a>净犹莲华类玉女宝。<a id="a-7j"></a>王问谁女。<a id="a-7k"></a>梵志报曰。<a id="a-7l"></a>执杖释种女。<a id="a-7m"></a>王言傥不可意使自择之。<a id="a-7n"></a>召罗卫好女会彼讲堂。<a id="a-7o"></a>时释女俱夷到菩萨所。<a id="a-7p"></a>谛视菩萨目未曾瞬。<a id="a-7q"></a>菩萨欣笑。<a id="a-7r"></a>执持宝英以遗俱夷。<a id="a-7s"></a>俱夷报曰。<a id="a-7t"></a>吾不贪宝当以功德庄严。<a id="a-7u"></a>王遣梵志往媒此女。<a id="a-7v"></a>执杖释言。<a id="a-7w"></a>我等本性有艺术者乃嫁与之。<a id="a-7x"></a>王问菩萨能现术乎。<a id="a-7y"></a>菩萨曰能。<a id="a-7z"></a>王遍敕国中椎钟击鼓。<a id="a-80"></a>却后七日太子现术。<a id="a-81"></a>诸有艺术皆来集会。<a id="a-82"></a>胜者以释女与之。<a id="a-83"></a>于是调达右手牵象。<a id="a-84"></a>左手扑杀。<a id="a-85"></a>难陀出城。<a id="a-86"></a>即牵移路侧。<a id="a-87"></a>菩萨出城门曰。<a id="a-88"></a>是象身大臭熏城内。<a id="a-89"></a>即右掌接掷着城外。<a id="a-8A"></a>时大臣焰光算术第一。<a id="a-8B"></a>言谈算术亦不能及。<a id="a-8C"></a>树木药草众水滴数一一可知。<a id="a-8D"></a>樗蒲六博天文地理。<a id="a-8E"></a>八万异术一切诸会不及菩萨。<a id="a-8F"></a>调达及难陀欲手搏菩萨。<a id="a-8G"></a>菩萨愍之。<a id="a-8H"></a>举调达身。<a id="a-8I"></a>在于空中。<a id="a-8J"></a>三反跳旋使身不痛。<a id="a-8K"></a>王及释种更欲试射。<a id="a-8L"></a>调达竖四十里鼓。<a id="a-8M"></a>唯难陀六十里鼓。<a id="a-8N"></a>菩萨百里。<a id="a-8O"></a>调达射中四十里鼓。<a id="a-8P"></a>不能得过。<a id="a-8Q"></a>难陀六十里亦不得趣。<a id="a-8R"></a>菩萨引弓。<a id="a-8S"></a>弓即折破。<a id="a-8T"></a>问有异弓任吾用不。<a id="a-8U"></a>王曰。<a id="a-8V"></a>吾祖父所执用弓。<a id="a-8W"></a>奇异无双无能用者。<a id="a-8X"></a>着于天寺便可持来。<a id="a-8Y"></a>一切诸释无能张者。<a id="a-8Z"></a>菩萨以手捺张。<a id="a-8a"></a>拼弓之声悉闻城内。<a id="a-8b"></a>注箭放拨中百里鼓。<a id="a-8c"></a>箭没地中涌泉自出。<a id="a-8d"></a>中铁围山。<a id="a-8e"></a>三千刹土六反震动。<a id="a-8f"></a>一切诸释怪未曾有。<a id="a-8g"></a>于时执杖释种。<a id="a-8h"></a>以女俱夷为菩萨妃。<a id="a-8i"></a>随世习俗现相娱乐。<a id="a-8j"></a>修行本起云。<a id="a-8k"></a>太子年至十七。<a id="a-8l"></a>王为采择名女。<a id="a-8m"></a>无可意者。<a id="a-8n"></a>有小国王名须波弗。<a id="a-8o"></a>汉言善觉。<a id="a-8p"></a>女名裘夷。<a id="a-8q"></a>端正少双。<a id="a-8r"></a>八国皆求。<a id="a-8s"></a>悉不与之。<a id="a-8t"></a>白净王召而告之曰。<a id="a-8u"></a>吾为太子娉娶卿女。<a id="a-8v"></a>善觉忧愁。<a id="a-8w"></a>若不许者恐见诛伐。<a id="a-8x"></a>与者诸国结怨。<a id="a-8y"></a>女言表白净王国中。<a id="a-8z"></a>勇武技术最胜者。<a id="a-90"></a>我乃为之。<a id="a-91"></a>王敕群臣悉出戏场。<a id="a-92"></a>太子举象。<a id="a-93"></a>射中铁围山。<a id="a-94"></a>善觉送女指太子宫。<a id="a-95"></a>瑞应本起云。<a id="a-96"></a>太子年十七。<a id="a-97"></a>王为纳妃。<a id="a-98"></a>简选数千。<a id="a-99"></a>最后一女名曰裘夷。<a id="a-9A"></a>端正第一礼义备举。<a id="a-9B"></a>是则宿命卖华女也。<a id="a-9C"></a>太子虽纳久而不接。<a id="a-9D"></a>妇人情欲有附近心。<a id="a-9E"></a>太子曰。<a id="a-9F"></a>常得好华置我中间。<a id="a-9G"></a>共视之宁不好乎。<a id="a-9H"></a>裘夷即具好华又欲近之。<a id="a-9I"></a>太子曰。<a id="a-9J"></a>却此华汁污于床席。<a id="a-9K"></a>久后复曰。<a id="a-9L"></a>得好白氎置我中间。<a id="a-9M"></a>两人观之不亦好乎。<a id="a-9N"></a>妇即具[疊*毛]又有近意。<a id="a-9O"></a>太子曰。<a id="a-9P"></a>却人有汗垢必污此[疊*毛]。<a id="a-9Q"></a>妇不敢近。<a id="a-9R"></a>侍女咸疑太子不能男。<a id="a-9S"></a>太子以手指妃腹曰。<a id="a-9T"></a>却后六年尔当生男。<a id="a-9U"></a>遂以有娠。</p>
  <p id="a9V">大善权经云。<a id="a-9W"></a>何故菩萨而有室娶。<a id="a-9X"></a>菩萨无欲所以示现妻息。<a id="a-9Y"></a>防人怀疑菩萨非男斯黄门耳。<a id="a-9Z"></a>故纳瞿夷释氏之女。<a id="a-9a"></a>罗云于天变没化生。<a id="a-9b"></a>不由父母合会而育。<a id="a-9c"></a>又是菩萨本愿所致。</p>
  <p id="a9d">尔时太子闻诸妓女歌咏园林。<a id="a-9e"></a>华果茂盛流泉清凉。<a id="a-9f"></a>太子忽便欲出游观。<a id="a-9g"></a>即遣妓女往白王言。<a id="a-9h"></a>在宫日久乐欲暂出园林游戏。<a id="a-9i"></a>王闻此语。<a id="a-9j"></a>心生叹喜而自念言。<a id="a-9k"></a>太子当是不乐在宫行夫妇礼。<a id="a-9l"></a>所以求出园林去耳。<a id="a-9m"></a>即便听之。<a id="a-9n"></a>敕诸群臣。<a id="a-9o"></a>整治园观。<a id="a-9p"></a>所经道路皆令清净。<a id="a-9q"></a>太子即便往至王所。<a id="a-9r"></a>头面礼足辞出而去。<a id="a-9s"></a>时王即便敕一旧臣。<a id="a-9t"></a>聪明智慧善言辩者。<a id="a-9u"></a>令从太子。</p>
  <p id="a9v">尔时太子。<a id="a-9w"></a>与诸官属前后导从。<a id="a-9x"></a>出城东门。<a id="a-9y"></a>国中人民闻太子出。<a id="a-9z"></a>男女盈路观者如云。<a id="a-A0"></a>时净居天化作老人。<a id="a-A1"></a>头白背伛拄杖赢步。<a id="a-A2"></a>太子即便问从者言。<a id="a-A3"></a>此为何人。<a id="a-A4"></a>从者答言。<a id="a-A5"></a>此老人也。<a id="a-A6"></a>太子又问。<a id="a-A7"></a>何谓为老。<a id="a-A8"></a>答曰。<a id="a-A9"></a>此人昔日曾经婴儿童子。<a id="a-AA"></a>少年迁谢不住。<a id="a-AB"></a>遂至根熟形变色衰。<a id="a-AC"></a>饮食不消气力虚微。<a id="a-AD"></a>坐起苦极余命无几。<a id="a-AE"></a>故谓为老。<a id="a-AF"></a>太子又问。<a id="a-AG"></a>唯此一人老。<a id="a-AH"></a>一切皆然。<a id="a-AI"></a>从者答言。<a id="a-AJ"></a>一切皆悉应当如此。<a id="a-AK"></a>尔时太子闻是语已。<a id="a-AL"></a>生大苦恼而自念言。<a id="a-AM"></a>日月流迈。<a id="a-AN"></a>时变岁移。<a id="a-AO"></a>老至如电。<a id="a-AP"></a>身安足恃。<a id="a-AQ"></a>我虽富贵岂独免耶。<a id="a-AR"></a>云何世人而不怖畏。<a id="a-AS"></a>太子从本已来不乐处世。<a id="a-AT"></a>又闻此事益生厌离。<a id="a-AU"></a>即回车还愁思不乐。<a id="a-AV"></a>时王闻已心怀煎忧。<a id="a-AW"></a>恐其学道。<a id="a-AX"></a>更增妓女。<a id="a-AY"></a>以时娱乐之。</p>
  <p id="aAZ">尔时太子。<a id="a-Aa"></a>复经少时启王出游。<a id="a-Ab"></a>王闻此言。<a id="a-Ac"></a>心生忧虑而自念言。<a id="a-Ad"></a>太子前出。<a id="a-Ae"></a>逢见老人忧愁不乐。<a id="a-Af"></a>今者云何而复求出。<a id="a-Ag"></a>王爱太子不忍违意。<a id="a-Ah"></a>僶俯从之。<a id="a-Ai"></a>即集诸臣而共议言。<a id="a-Aj"></a>太子前者出城东门。<a id="a-Ak"></a>逢见老人还辄不乐。<a id="a-Al"></a>今者已复求出游观。<a id="a-Am"></a>吾不能免遂复许之。<a id="a-An"></a>诸臣答言。<a id="a-Ao"></a>当更严敕外诸官属。<a id="a-Ap"></a>修治道路。<a id="a-Aq"></a>悬缯幡盖。<a id="a-Ar"></a>散华烧香。<a id="a-As"></a>皆使华丽。<a id="a-At"></a>无令臭秽诸不净洁及以老疾在道侧也。<a id="a-Au"></a>尔时迦毗罗鸡兜城。<a id="a-Av"></a>四门之外各有一园。<a id="a-Aw"></a>树木华果浴池楼观。<a id="a-Ax"></a>种种庄严皆悉无异。<a id="a-Ay"></a>王问诸臣。<a id="a-Az"></a>外诸园观何者为胜。<a id="a-B0"></a>诸臣答言。<a id="a-B1"></a>外诸园观皆等无异。<a id="a-B2"></a>如忉利天叹喜之园。<a id="a-B3"></a>王又敕言。<a id="a-B4"></a>太子前出已从东门。<a id="a-B5"></a>今者可令从南门出。<a id="a-B6"></a>尔时太子。<a id="a-B7"></a>百官导从出城南门。<a id="a-B8"></a>时净居天化作病人。<a id="a-B9"></a>身瘦腹大。<a id="a-BA"></a>喘息呻吟。<a id="a-BB"></a>骨消肉竭。<a id="a-BC"></a>颜貌痿黄。<a id="a-BD"></a>举身战掉。<a id="a-BE"></a>不能自持。<a id="a-BF"></a>两人扶腋在于路侧。<a id="a-BG"></a>太子即问。<a id="a-BH"></a>此为何人。<a id="a-BI"></a>从者答言。<a id="a-BJ"></a>此病人也。<a id="a-BK"></a>太子又问。<a id="a-BL"></a>何谓为病。<a id="a-BM"></a>答曰。<a id="a-BN"></a>夫谓病者。<a id="a-BO"></a>皆由嗜欲饮食无度。<a id="a-BP"></a>四大不调转变成病。<a id="a-BQ"></a>百节苦痛气力虚微。<a id="a-BR"></a>饮食寡少眠卧不安。<a id="a-BS"></a>虽有身手不能自运。<a id="a-BT"></a>要假他力然后坐起。<a id="a-BU"></a>尔时太子以慈悲心。<a id="a-BV"></a>看彼病人自生忧愁。<a id="a-BW"></a>又复问言。<a id="a-BX"></a>此人独尔余皆然耶。<a id="a-BY"></a>答曰。<a id="a-BZ"></a>一切人民无有贵贱同有此病。<a id="a-Ba"></a>太子闻已心自念言。<a id="a-Bb"></a>如此病苦普应萦之。<a id="a-Bc"></a>云何世人耽乐不畏。<a id="a-Bd"></a>作是念已。<a id="a-Be"></a>深生恐怖身心战动。<a id="a-Bf"></a>譬如月影。<a id="a-Bg"></a>现波浪水。<a id="a-Bh"></a>语从者言。<a id="a-Bi"></a>如此身者是大苦聚。<a id="a-Bj"></a>世人于中横生欢乐。<a id="a-Bk"></a>愚痴无识不知觉悟。<a id="a-Bl"></a>今者云何欲往彼园游观嬉戏即便回车还入王宫。<a id="a-Bm"></a>坐自思惟愁忧不乐。<a id="a-Bn"></a>王问从者。<a id="a-Bo"></a>太子今出宁有乐不。<a id="a-Bp"></a>从者答言。<a id="a-Bq"></a>始出南门逢见病人。<a id="a-Br"></a>以此不乐即回车还。<a id="a-Bs"></a>王闻此语。<a id="a-Bt"></a>心大愁忧虑其出家。<a id="a-Bu"></a>时王即便问诸臣言。<a id="a-Bv"></a>太子前者出城东门。<a id="a-Bw"></a>逢见老人愁忧不乐。<a id="a-Bx"></a>以此事故。<a id="a-By"></a>吾敕卿等净治道路。<a id="a-Bz"></a>无令老病在于巷侧。<a id="a-C0"></a>云何今出于城南门。<a id="a-C1"></a>而复致有疾病人耶。<a id="a-C2"></a>又令太子逢值见之。<a id="a-C3"></a>诸臣答言。<a id="a-C4"></a>近受王敕严命外司。<a id="a-C5"></a>勿使有诸臭秽老病。<a id="a-C6"></a>在于前侧互相检覆。<a id="a-C7"></a>无敢懈怠。<a id="a-C8"></a>不知何缘忽有病人。<a id="a-C9"></a>非是我等之罪咎也。<a id="a-CA"></a>尔时王问诸从者言。<a id="a-CB"></a>汝等并见病人在路。<a id="a-CC"></a>从何而至。<a id="a-CD"></a>从者答曰。<a id="a-CE"></a>无有踪迹。<a id="a-CF"></a>不知何来。<a id="a-CG"></a>时王深于太子生犹豫心。<a id="a-CH"></a>恐其学道更增妓女而悦其意。<a id="a-CI"></a>又复欲使于五欲中生恋着心。</p>
  <p id="aCJ">尔时有一婆罗门子。<a id="a-CK"></a>名忧陀夷。<a id="a-CL"></a>聪明智慧极有辩才。<a id="a-CM"></a>时王即便请来。<a id="a-CN"></a>入宫而语之言。<a id="a-CO"></a>太子今者不乐在世受于五欲。<a id="a-CP"></a>恐其不久出家学道。<a id="a-CQ"></a>汝可与之共作朋友。<a id="a-CR"></a>具说世间五欲乐事。<a id="a-CS"></a>令其心动不乐出家。<a id="a-CT"></a>时忧陀夷便即答言。<a id="a-CU"></a>太子聪明无与等者。<a id="a-CV"></a>所知书论皆悉渊博。<a id="a-CW"></a>并是我今所未曾闻。<a id="a-CX"></a>云何见使诱说之也。<a id="a-CY"></a>譬如藕丝欲悬须弥。<a id="a-CZ"></a>我亦如是。<a id="a-Ca"></a>终不能回太子之心。<a id="a-Cb"></a>大王既敕令作朋友。<a id="a-Cc"></a>要当自竭我所知见。<a id="a-Cd"></a>时忧陀夷。<a id="a-Ce"></a>受王敕已随从太子。<a id="a-Cf"></a>行住坐卧不敢远离。<a id="a-Cg"></a>时王又复选诸妓女。<a id="a-Ch"></a>聪明智慧颜容端正。<a id="a-Ci"></a>善于歌舞能惑人者。<a id="a-Cj"></a>种种庄饰光丽悦目。<a id="a-Ck"></a>皆悉遣往给侍太子。</p>
  <p id="aCl">尔时太子。<a id="a-Cm"></a>复经少时启王出游。<a id="a-Cn"></a>王闻此语心自念言。<a id="a-Co"></a>彼忧陀夷。<a id="a-Cp"></a>既与太子共为朋友。<a id="a-Cq"></a>今若出游成胜于前。<a id="a-Cr"></a>无复厌俗乐出家心。<a id="a-Cs"></a>作是念言。<a id="a-Ct"></a>即便听许时王又复集诸大臣。<a id="a-Cu"></a>悉语之言。<a id="a-Cv"></a>太子今者复求出游。<a id="a-Cw"></a>我不忍违已复听之。<a id="a-Cx"></a>太子前出东南二门。<a id="a-Cy"></a>已见老病还辄愁忧。<a id="a-Cz"></a>今者宜令从西门出。<a id="a-D0"></a>我心虑其还又不乐。<a id="a-D1"></a>忧陀夷是其良友。<a id="a-D2"></a>冀今出还不复应尔。<a id="a-D3"></a>卿等好令修治道路。<a id="a-D4"></a>园林台观皆使严整。<a id="a-D5"></a>香华幡盖数倍于前。<a id="a-D6"></a>无令复有老病臭秽在道侧也。<a id="a-D7"></a>臣受敕已即语外司。<a id="a-D8"></a>严治道路并及园林。<a id="a-D9"></a>光丽倍常。<a id="a-DA"></a>王又先送诸妙妓女。<a id="a-DB"></a>置彼园中。<a id="a-DC"></a>又复敕语忧陀夷言。<a id="a-DD"></a>若当路侧有不详事。<a id="a-DE"></a>可以方便诱说其心。<a id="a-DF"></a>并敕诸臣随从太子。<a id="a-DG"></a>皆令伺察。<a id="a-DH"></a>若有不吉远驱逐之。<a id="a-DI"></a>尔时太子与忧陀夷。<a id="a-DJ"></a>百官导从烧香散华。<a id="a-DK"></a>作众妓乐出城西门。<a id="a-DL"></a>时净居天心自念言。<a id="a-DM"></a>先现老病于二城门。<a id="a-DN"></a>举众皆见。<a id="a-DO"></a>令白净王嗔责从者并及外司。<a id="a-DP"></a>太子今出。<a id="a-DQ"></a>王制严峻我今现死。<a id="a-DR"></a>若皆见者增王忿怒。<a id="a-DS"></a>必加罚戮枉及无辜。<a id="a-DT"></a>我于今日所现之事。<a id="a-DU"></a>唯令太子及忧陀夷二人见耳。<a id="a-DV"></a>使余官属不受责也。<a id="a-DW"></a>作此念已即便来下。<a id="a-DX"></a>化为死入四人舆举。<a id="a-DY"></a>以诸香华布散尸上。<a id="a-DZ"></a>室家大小号哭送之。<a id="a-Da"></a>尔时太子与忧陀夷二人独见。<a id="a-Db"></a>太子问言。<a id="a-Dc"></a>此为何人。<a id="a-Dd"></a>而以香华庄严其上。<a id="a-De"></a>复有人众号哭相送。<a id="a-Df"></a>时忧陀夷以王敕故默然不答。<a id="a-Dg"></a>如是三问。<a id="a-Dh"></a>净居天王威神之力。<a id="a-Di"></a>使忧陀夷不觉答言是死人也。<a id="a-Dj"></a>太子又问。<a id="a-Dk"></a>何谓为死。<a id="a-Dl"></a>忧陀夷言。<a id="a-Dm"></a>夫谓死者。<a id="a-Dn"></a>刀风解形神识去矣。<a id="a-Do"></a>四体诸根无复所知。<a id="a-Dp"></a>此人在世贪着五欲。<a id="a-Dq"></a>爱惜钱财辛苦经营。<a id="a-Dr"></a>唯知积聚不识无常。<a id="a-Ds"></a>今者一旦舍之而死。<a id="a-Dt"></a>又为父母亲戚属眷之所爱念。<a id="a-Du"></a>命终之后犹如草木。<a id="a-Dv"></a>恩情好恶不复相关。<a id="a-Dw"></a>如是死者诚可哀也。<a id="a-Dx"></a>太子闻已心大颤怖。<a id="a-Dy"></a>又问忧陀夷言。<a id="a-Dz"></a>唯此人死余亦当然。<a id="a-E0"></a>即复答言。<a id="a-E1"></a>一切世人皆应如是。<a id="a-E2"></a>无有贵贱而得免脱。<a id="a-E3"></a>太子素性恬静难动。<a id="a-E4"></a>既闻此语不能自安。<a id="a-E5"></a>即以微声语忧陀夷。<a id="a-E6"></a>世间乃复有此死苦。<a id="a-E7"></a>云何于中而行放逸。<a id="a-E8"></a>心如木石不知怖畏。<a id="a-E9"></a>即敕御者可回车还。<a id="a-EA"></a>御者答言。<a id="a-EB"></a>前出二门。<a id="a-EC"></a>未到园所中路而返。<a id="a-ED"></a>致令大王深见嗔责。<a id="a-EE"></a>今者岂敢复如此也。<a id="a-EF"></a>时忧陀夷与御者言。<a id="a-EG"></a>如汝所说不应便归。<a id="a-EH"></a>即复前行至彼园中。<a id="a-EI"></a>香华幡盖作众妓乐。<a id="a-EJ"></a>众妓端正犹如诸天婇女无异。<a id="a-EK"></a>于太子前各竞歌舞。<a id="a-EL"></a>冀以姿态悦动其意。<a id="a-EM"></a>太子心安不可移转。<a id="a-EN"></a>即止园中荫息树间。<a id="a-EO"></a>除其侍卫端坐思惟。<a id="a-EP"></a>忆昔曾在阎浮树下。<a id="a-EQ"></a>远离欲界。<a id="a-ER"></a>乃至得于第四禅定。<a id="a-ES"></a>尔时忧陀夷。<a id="a-ET"></a>到太子所而作此言。<a id="a-EU"></a>大王见敕。<a id="a-EV"></a>令与太子共为朋友。<a id="a-EW"></a>脱有得失互相开悟。<a id="a-EX"></a>朋友之法其要有三。<a id="a-EY"></a>一者见有过失转相谏晓。<a id="a-EZ"></a>二者见有好事深生随喜。<a id="a-Ea"></a>三者在于苦厄不相弃舍。<a id="a-Eb"></a>今献诚言愿不见责。<a id="a-Ec"></a>古昔诸王及今现在。<a id="a-Ed"></a>皆悉受于五欲之乐。<a id="a-Ee"></a>然后出家。<a id="a-Ef"></a>太子云何永绝不顾。<a id="a-Eg"></a>又人生世宜顺人行。<a id="a-Eh"></a>无有弃国而学道者。<a id="a-Ei"></a>唯愿太子受于五欲。<a id="a-Ej"></a>令有子息不绝王嗣。<a id="a-Ek"></a>尔时太子而答之言。<a id="a-El"></a>诚如所说。<a id="a-Em"></a>但我不以损国故尔。<a id="a-En"></a>亦复不言五欲无乐。<a id="a-Eo"></a>以畏老病生死之苦。<a id="a-Ep"></a>故于五欲不敢爱着。<a id="a-Eq"></a>汝向所言古昔诸王。<a id="a-Er"></a>先经五欲然后出家。<a id="a-Es"></a>此诸王等今在何许。<a id="a-Et"></a>以爱欲故或在地狱。<a id="a-Eu"></a>或在饿鬼。<a id="a-Ev"></a>或在畜生。<a id="a-Ew"></a>或在人天。<a id="a-Ex"></a>以有如是轮转苦故。<a id="a-Ey"></a>是以我欲离老病苦生死法耳。<a id="a-Ez"></a>汝今云何令我受之。<a id="a-F0"></a>时忧陀夷虽竭辩才劝奖太子。<a id="a-F1"></a>不能令回。<a id="a-F2"></a>即便退坐归于所止。<a id="a-F3"></a>太子仍敕严驾还宫。<a id="a-F4"></a>诸妓女众及忧陀夷。<a id="a-F5"></a>愁忧惨戚颜貌颦蹙。<a id="a-F6"></a>如人新丧所爱亲属。<a id="a-F7"></a>太子到宫恻怆倍常。<a id="a-F8"></a>时白净王呼忧陀夷。<a id="a-F9"></a>而问之言。<a id="a-FA"></a>太子今出宁有乐不。<a id="a-FB"></a>忧陀夷言。<a id="a-FC"></a>出城不远逢见死人。<a id="a-FD"></a>亦不知其从何而来。<a id="a-FE"></a>太子与我同时见之。<a id="a-FF"></a>太子问言。<a id="a-FG"></a>此为何人。<a id="a-FH"></a>我亦不觉答是死人。<a id="a-FI"></a>时王即复问诸从者。<a id="a-FJ"></a>汝等皆见城西门外有死人不。<a id="a-FK"></a>从者答言。<a id="a-FL"></a>我等不见。<a id="a-FM"></a>王闻此语神意豁然。<a id="a-FN"></a>而自念言。<a id="a-FO"></a>太子忧陀夷二人独见。<a id="a-FP"></a>此是天力非诸臣咎。<a id="a-FQ"></a>必定当如阿私陀言。<a id="a-FR"></a>作此念已心大苦恼。<a id="a-FS"></a>复增妓女以娱乐之。<a id="a-FT"></a>日日遣人慰诱太子。<a id="a-FU"></a>而语之言。<a id="a-FV"></a>国是汝有。<a id="a-FW"></a>何故愁忧而不乐也。<a id="a-FX"></a>王又严敕诸妓女众。<a id="a-FY"></a>悦太子意勿舍昼夜。<a id="a-FZ"></a>时白净王虽知天力非复人事。<a id="a-Fa"></a>爱重太子不能不言。<a id="a-Fb"></a>心自思惟。<a id="a-Fc"></a>太子前已出三城门。<a id="a-Fd"></a>今者唯有北门未出。<a id="a-Fe"></a>其必不久更求出游。<a id="a-Ff"></a>当复庄严彼外园林。<a id="a-Fg"></a>倍令光丽。<a id="a-Fh"></a>勿使有诸不可意事。<a id="a-Fi"></a>如所思惟具敕诸臣。<a id="a-Fj"></a>时王又复心自愿言。<a id="a-Fk"></a>太子若出城北门时。<a id="a-Fl"></a>唯愿诸天勿复现于不吉祥事。<a id="a-Fm"></a>复令我子心生忧恼。<a id="a-Fn"></a>既心愿已遂敕御者。<a id="a-Fo"></a>太子若出当令乘马。<a id="a-Fp"></a>使得四望见诸人民光丽庄饰。<a id="a-Fq"></a>是时太子启王出游。<a id="a-Fr"></a>王不忍违。<a id="a-Fs"></a>便与忧陀夷及余官属。<a id="a-Ft"></a>前后导从出城北门。<a id="a-Fu"></a>到彼园所。<a id="a-Fv"></a>太子下马止息树下。<a id="a-Fw"></a>除去侍卫端坐思惟。<a id="a-Fx"></a>念于世间老病死苦。<a id="a-Fy"></a>时净居化天。<a id="a-Fz"></a>作比丘法服持钵。<a id="a-G0"></a>手执锡杖。<a id="a-G1"></a>视地而行。<a id="a-G2"></a>在于太子前。<a id="a-G3"></a>太子见已即便问言。<a id="a-G4"></a>汝是何人。<a id="a-G5"></a>比丘答言。<a id="a-G6"></a>我是比丘。<a id="a-G7"></a>太子又问何谓比丘。<a id="a-G8"></a>答曰。<a id="a-G9"></a>能破结贼不受后身。<a id="a-GA"></a>故曰比丘。<a id="a-GB"></a>世间皆悉无常危脆。<a id="a-GC"></a>我所修学无漏圣道。<a id="a-GD"></a>不着色声香味触法。<a id="a-GE"></a>永得无为到解脱岸。<a id="a-GF"></a>作是言已于太子前。<a id="a-GG"></a>现神通力腾虚而去。<a id="a-GH"></a>当尔之时。<a id="a-GI"></a>诸从官属皆悉睹见。<a id="a-GJ"></a>太子既已见此比丘。<a id="a-GK"></a>又闻广说出家功德。<a id="a-GL"></a>会其宿怀厌欲之情。<a id="a-GM"></a>便自唱言。<a id="a-GN"></a>善哉善哉。<a id="a-GO"></a>天人之中唯此为胜。<a id="a-GP"></a>我当决定修学是道。<a id="a-GQ"></a>作是语已。<a id="a-GR"></a>即便索马还归宫城。<a id="a-GS"></a>于时太子心生欢庆。<a id="a-GT"></a>而自念言。<a id="a-GU"></a>我先见有老病死苦。<a id="a-GV"></a>昼夜常恐为此所逼。<a id="a-GW"></a>今见比丘开悟我情。<a id="a-GX"></a>示解脱路。<a id="a-GY"></a>作此念已即自思惟。<a id="a-GZ"></a>方便求觅出家因缘。<a id="a-Ga"></a>尔时白净王问忧陀夷言。<a id="a-Gb"></a>太子今出宁有乐不。<a id="a-Gc"></a>时忧陀夷即答王言。<a id="a-Gd"></a>太子向出所经道路无诸不祥既到园中。<a id="a-Ge"></a>太子独自在于树下。<a id="a-Gf"></a>遥见一人剃除发须着染色衣。<a id="a-Gg"></a>来太子前而共语言。<a id="a-Gh"></a>语言既毕腾虚而去。<a id="a-Gi"></a>竟亦不知何所论说。<a id="a-Gj"></a>太子因是严驾而归。<a id="a-Gk"></a>当尔之时颜容欢悦。<a id="a-Gl"></a>还至宫中方生忧愁。<a id="a-Gm"></a>时白净王。<a id="a-Gn"></a>既闻此语心生狐疑。<a id="a-Go"></a>亦复不知是何瑞相。<a id="a-Gp"></a>深怀懊恼而自念言。<a id="a-Gq"></a>太子决定舍家学道。<a id="a-Gr"></a>又纳其妃久而无子。<a id="a-Gs"></a>我今当敕耶输陀罗。<a id="a-Gt"></a>当思方便莫绝国嗣。<a id="a-Gu"></a>复应警戒。<a id="a-Gv"></a>勿使太子去而不知。<a id="a-Gw"></a>既作是念如所思惟。<a id="a-Gx"></a>即便敕于耶输陀罗。<a id="a-Gy"></a>耶输陀罗闻王敕已。<a id="a-Gz"></a>心怀惭愧默然而住。<a id="a-H0"></a>行止坐卧不离太子。<a id="a-H1"></a>时王复增诸妙妓女以娱乐之。</p>
  <p id="aH2">尔时太子年至十九。<a id="a-H3"></a>心自思惟。<a id="a-H4"></a>我今正是出家之时。<a id="a-H5"></a>而便往至于父王所。<a id="a-H6"></a>威仪详序。<a id="a-H7"></a>犹如帝释往诣梵天。<a id="a-H8"></a>傍臣见已而白王言。<a id="a-H9"></a>太子今者来大王所。<a id="a-HA"></a>王闻此言忧喜交集。<a id="a-HB"></a>太子既至头面作礼。<a id="a-HC"></a>尔时父王。<a id="a-HD"></a>即便抱之。<a id="a-HE"></a>而敕令坐。<a id="a-HF"></a>太子坐已白父王言。<a id="a-HG"></a>恩爱集会必有别离。<a id="a-HH"></a>唯愿听我出家学道。<a id="a-HI"></a>一切众生。<a id="a-HJ"></a>爱别离苦皆使解脱。<a id="a-HK"></a>愿必垂许不见留难。<a id="a-HL"></a>时白净王闻太子语。<a id="a-HM"></a>心大苦痛。<a id="a-HN"></a>犹如金刚摧破于山。<a id="a-HO"></a>举身颤掉不安本座。<a id="a-HP"></a>执太子手不复能言。<a id="a-HQ"></a>啼泣流泪歔欷哽咽。<a id="a-HR"></a>如是良久微声而言。<a id="a-HS"></a>汝今宜应息出家意。<a id="a-HT"></a>所以者何。<a id="a-HU"></a>年既少壮国未有嗣。<a id="a-HV"></a>而便委我曾不怀顾。<a id="a-HW"></a>普耀经云。<a id="a-HX"></a>太子白王欲得四愿。<a id="a-HY"></a>一者不老。<a id="a-HZ"></a>二者无病。<a id="a-Ha"></a>三者不死。<a id="a-Hb"></a>四者不别。<a id="a-Hc"></a>假使父王与此四愿。<a id="a-Hd"></a>不复出家。<a id="a-He"></a>王闻重悲。<a id="a-Hf"></a>此四愿者古今无获。<a id="a-Hg"></a>尔时太子既见父王流泪不许。<a id="a-Hh"></a>还归所止。<a id="a-Hi"></a>思惟出家愁忧不乐。</p>
  <p id="aHj">尔时迦毗罗施兜国。<a id="a-Hk"></a>诸大相师并知。<a id="a-Hl"></a>太子若不出家。<a id="a-Hm"></a>过七日后得转轮王位。<a id="a-Hn"></a>王四天下七宝自至。<a id="a-Ho"></a>各以所知往白王言。<a id="a-Hp"></a>释迦种姓于此方兴。<a id="a-Hq"></a>王闻是语心生欢喜。<a id="a-Hr"></a>即敕诸臣并释种子。<a id="a-Hs"></a>汝闻相师如此言不。<a id="a-Ht"></a>皆应日夜侍卫太子可于四门。<a id="a-Hu"></a>门各千人周匝。<a id="a-Hv"></a>城外一踰阇那内。<a id="a-Hw"></a>罗置人众而防护之。<a id="a-Hx"></a>普耀经云。<a id="a-Hy"></a>明日即敕五百诸释。<a id="a-Hz"></a>勇多力者宿卫菩萨。<a id="a-I0"></a>令城四门开闭之声闻四十里。<a id="a-I1"></a>复敕耶输陀罗并诸内宫。<a id="a-I2"></a>倍加警戒。<a id="a-I3"></a>过于七日勿使出家。<a id="a-I4"></a>时王又来至太子所。<a id="a-I5"></a>太子遥见即往奉迎。<a id="a-I6"></a>头面礼足问讯起居。<a id="a-I7"></a>王语太子。<a id="a-I8"></a>我昔既闻阿私陀说。<a id="a-I9"></a>及众相师。<a id="a-IA"></a>并诸奇瑞。<a id="a-IB"></a>必定知汝不乐处世。<a id="a-IC"></a>国嗣既重孰当相继。<a id="a-ID"></a>唯愿为我生汝一子。<a id="a-IE"></a>然后绝俗不复相违。<a id="a-IF"></a>尔时太子闻父王言。<a id="a-IG"></a>心自思惟。<a id="a-IH"></a>大王所以苦留我者。<a id="a-II"></a>正自为国无绍嗣耳。<a id="a-IJ"></a>作是念已而答王言。<a id="a-IK"></a>善哉如敕。<a id="a-IL"></a>即以左手指其妃腹。<a id="a-IM"></a>时耶输陀罗便觉体异。<a id="a-IN"></a>自知有娠。<a id="a-IO"></a>王闻太子如敕之言心大欢喜。<a id="a-IP"></a>当谓太子七日之内必未有儿。<a id="a-IQ"></a>若过此期。<a id="a-IR"></a>转轮王位自然而至。<a id="a-IS"></a>不复出家。<a id="a-IT"></a>尔时太子心自念言。<a id="a-IU"></a>我年已至十九。<a id="a-IV"></a>今又是二月复是七日。<a id="a-IW"></a>宜应方便思求出家。<a id="a-IX"></a>所以者何。<a id="a-IY"></a>今正是时。<a id="a-IZ"></a>又于父王所愿已满。<a id="a-Ia"></a>作此念已。<a id="a-Ib"></a>身放光明照四天王宫。<a id="a-Ic"></a>乃至照于净居天宫。<a id="a-Id"></a>不令人间见此光明。<a id="a-Ie"></a>尔时诸天见此光已。<a id="a-If"></a>皆知太子出家时至。<a id="a-Ig"></a>即便来下到太子所。<a id="a-Ih"></a>头面礼足合掌白言。<a id="a-Ii"></a>无量劫来所修行愿。<a id="a-Ij"></a>今者正见成熟之时。<a id="a-Ik"></a>于是太子答诸天言。<a id="a-Il"></a>如汝等语今正是时。<a id="a-Im"></a>然父王敕内外官属。<a id="a-In"></a>严见防卫欲去无从。<a id="a-Io"></a>诸天白言。<a id="a-Ip"></a>我等自当设诸方便。<a id="a-Iq"></a>令太子出使无知者。<a id="a-Ir"></a>诸天即便以其神力。<a id="a-Is"></a>令诸官属悉皆熟卧。<a id="a-It"></a>尔时耶输陀罗眠卧之中。<a id="a-Iu"></a>得三大梦。<a id="a-Iv"></a>一者梦月堕地。<a id="a-Iw"></a>二者梦牙齿落。<a id="a-Ix"></a>三者梦失右臂。<a id="a-Iy"></a>得此梦已。<a id="a-Iz"></a>眠中惊觉。<a id="a-J0"></a>心大怖惧。<a id="a-J1"></a>白太子言。<a id="a-J2"></a>我于眠中得三恶梦。<a id="a-J3"></a>太子问言。<a id="a-J4"></a>汝梦何等。<a id="a-J5"></a>耶输陀罗即便具说所梦之事。<a id="a-J6"></a>太子语言。<a id="a-J7"></a>月犹在天。<a id="a-J8"></a>齿又不落。<a id="a-J9"></a>臂复尚在。<a id="a-JA"></a>当知诸梦虚假不实。<a id="a-JB"></a>汝今不应横生怖畏。<a id="a-JC"></a>耶输陀罗又语太子。<a id="a-JD"></a>如我自忖所梦之事。<a id="a-JE"></a>必是太子出家之瑞。<a id="a-JF"></a>太子又答。<a id="a-JG"></a>汝但安眠勿生此虑。<a id="a-JH"></a>要不令汝有不祥事。<a id="a-JI"></a>耶输陀罗闻此语已。<a id="a-JJ"></a>即便还眠。<a id="a-JK"></a>太子即从座起。<a id="a-JL"></a>遍观妓女及耶输陀罗。<a id="a-JM"></a>皆如木人。<a id="a-JN"></a>譬如芭蕉中无坚实。<a id="a-JO"></a>或有倚伏于乐器上。<a id="a-JP"></a>臂脚垂地更相枕卧。<a id="a-JQ"></a>鼻涕目泪口中流涎。<a id="a-JR"></a>又复遍观妻及妓女。<a id="a-JS"></a>见其形体。<a id="a-JT"></a>发爪髓脑。<a id="a-JU"></a>骨齿髑髅。<a id="a-JV"></a>皮肤肌肉。<a id="a-JW"></a>筋脉肪血。<a id="a-JX"></a>心肺脾肾。<a id="a-JY"></a>肝胆肠胃。<a id="a-JZ"></a>屎尿涕唾。<a id="a-Ja"></a>外为革囊。<a id="a-Jb"></a>中盛臭秽。<a id="a-Jc"></a>无一可奇。<a id="a-Jd"></a>强熏以香。<a id="a-Je"></a>饰以华彩。<a id="a-Jf"></a>譬如假借当还。<a id="a-Jg"></a>亦不得久。<a id="a-Jh"></a>百年之命卧消其半。<a id="a-Ji"></a>又多忧恼其乐无几。<a id="a-Jj"></a>世人云何恒见此事。<a id="a-Jk"></a>而不觉悟。<a id="a-Jl"></a>又于其中贪着淫欲。<a id="a-Jm"></a>普耀经云。<a id="a-Jn"></a>于时菩萨夜观妓女。<a id="a-Jo"></a>百节空中。<a id="a-Jp"></a>譬如芭蕉。<a id="a-Jq"></a>鼻涕目泪。<a id="a-Jr"></a>乐器纵横。<a id="a-Js"></a>顾视其妻。<a id="a-Jt"></a>具见形体。<a id="a-Ju"></a>脑髓髑髅。<a id="a-Jv"></a>心肺肠胃。<a id="a-Jw"></a>外是革囊。<a id="a-Jx"></a>中有臭处。<a id="a-Jy"></a>犹如假借当还。<a id="a-Jz"></a>亦不得久。<a id="a-K0"></a>三界无怗唯道可恃。<a id="a-K1"></a>欲界诸天住于空中。<a id="a-K2"></a>法行天子遥白菩萨。<a id="a-K3"></a>时已到矣。<a id="a-K4"></a>沸星适现。<a id="a-K5"></a>即敕车匿起鞁犍陟。<a id="a-K6"></a>适宣此言。<a id="a-K7"></a>时四天王与无数阅叉龙鬼等。<a id="a-K8"></a>皆被铠甲。<a id="a-K9"></a>从四方来。<a id="a-KA"></a>稽首菩萨。<a id="a-KB"></a>城中男女皆疲极寐。<a id="a-KC"></a>孔雀众鸟亦疲极寐。<a id="a-KD"></a>修行本起云。<a id="a-KE"></a>诸天皆言。<a id="a-KF"></a>太子当去恐作稽留。<a id="a-KG"></a>召乌苏慢(此名厌神)适来宫国内外厌寐。<a id="a-KH"></a>我今当学古昔诸佛所修之行。<a id="a-KI"></a>急应远此大火之聚。</p>
  <p id="aKJ">尔时太子思如是已。<a id="a-KK"></a>至于后夜。<a id="a-KL"></a>净居天王极欲界诸天。<a id="a-KM"></a>充满虚空。<a id="a-KN"></a>即共同声白太子言。<a id="a-KO"></a>内外眷属皆悉昏卧。<a id="a-KP"></a>今者正是出家之时尔时太子。<a id="a-KQ"></a>即便自往至车匿所。<a id="a-KR"></a>以天力故。<a id="a-KS"></a>车匿自觉。<a id="a-KT"></a>而语之言。<a id="a-KU"></a>汝可为我。<a id="a-KV"></a>鞁犍陟来。<a id="a-KW"></a>尔时车匿。<a id="a-KX"></a>闻此语已。<a id="a-KY"></a>举身战怖心怀犹豫。<a id="a-KZ"></a>一者不欲违太子令。<a id="a-Ka"></a>二者畏王敕旨严峻。<a id="a-Kb"></a>思惟良久流泪而言。<a id="a-Kc"></a>大王慈敕如是之严。<a id="a-Kd"></a>且又今日非游观时。<a id="a-Ke"></a>又非降伏怨敌之日。<a id="a-Kf"></a>云何于此后夜之中。<a id="a-Kg"></a>而忽索马。<a id="a-Kh"></a>欲何所之。<a id="a-Ki"></a>太子又复语车匿言。<a id="a-Kj"></a>我今欲为一切众生。<a id="a-Kk"></a>降伏烦恼结使贼故。<a id="a-Kl"></a>汝今不应违我此意。<a id="a-Km"></a>尔时车匿举声号泣。<a id="a-Kn"></a>欲令耶输陀罗及诸眷属皆悉觉知太子当去。<a id="a-Ko"></a>以天神力昏卧如故。<a id="a-Kp"></a>车匿即便牵马而来。<a id="a-Kq"></a>太子徐前而语车匿及以犍陟。<a id="a-Kr"></a>一切恩爱会当别离。<a id="a-Ks"></a>世间之事易可果遂。<a id="a-Kt"></a>出家因缘甚难成就。<a id="a-Ku"></a>车匿闻已默然无言。<a id="a-Kv"></a>于是犍陟不复喷鸣。<a id="a-Kw"></a>尔时太子见明相出。<a id="a-Kx"></a>放身光明彻照十方。<a id="a-Ky"></a>师子吼言。<a id="a-Kz"></a>过去诸佛出家之法。<a id="a-L0"></a>我今亦然。<a id="a-L1"></a>于是诸天捧马四足并接车匿。<a id="a-L2"></a>释提桓因执盖随从。<a id="a-L3"></a>诸天即便令王北门自然而开。<a id="a-L4"></a>不使有声。<a id="a-L5"></a>车匿重悲。<a id="a-L6"></a>门闭下钥。<a id="a-L7"></a>谁当开者。<a id="a-L8"></a>时诸鬼神阿须伦等自然开门。<a id="a-L9"></a>太子于是从门而出。<a id="a-LA"></a>虚空诸天赞叹随从。<a id="a-LB"></a>尔时太子又师子吼。<a id="a-LC"></a>我若不断生老病死忧悲苦恼。<a id="a-LD"></a>终不还宫。<a id="a-LE"></a>我若不得阿耨多罗三藐三菩提。<a id="a-LF"></a>又复不能转于法轮。<a id="a-LG"></a>要不还与父王相见。<a id="a-LH"></a>若当不尽恩爱之情。<a id="a-LI"></a>终不还见摩诃波阇波提。<a id="a-LJ"></a>及耶输陀罗。<a id="a-LK"></a>当于太子说此誓时。<a id="a-LL"></a>虚空诸天赞言。<a id="a-LM"></a>善哉斯言必果。<a id="a-LN"></a>至于天晓所行道路。<a id="a-LO"></a>已三踰阇那。<a id="a-LP"></a>时诸天众。<a id="a-LQ"></a>既从太子至此处已。<a id="a-LR"></a>所为事毕忽然不现。</p>
  <p id="aLS">尔时太子次行至彼跋伽仙人苦行林中。<a id="a-LT"></a>太子见此园林。<a id="a-LU"></a>寂静无诸諠闹。<a id="a-LV"></a>心生欢喜。<a id="a-LW"></a>诸根悦豫。<a id="a-LX"></a>即便下马抚背而言。<a id="a-LY"></a>所难为事汝作已毕。<a id="a-LZ"></a>又语车匿。<a id="a-La"></a>马行骏疾如金翅鸟王。<a id="a-Lb"></a>汝恒随从不离我侧。<a id="a-Lc"></a>世间之人或有善心而形不随。<a id="a-Ld"></a>或运形力而心不称。<a id="a-Le"></a>汝今心形皆悉无违。<a id="a-Lf"></a>又世间人处富贵者。<a id="a-Lg"></a>竞随奉事。<a id="a-Lh"></a>我既舍国来此林中。<a id="a-Li"></a>唯汝一人独能随我。<a id="a-Lj"></a>甚为希有。<a id="a-Lk"></a>我今既已至闲静处。<a id="a-Ll"></a>汝便可与犍陟俱还宫也。<a id="a-Lm"></a>尔时车匿闻此语已。<a id="a-Ln"></a>悲号啼泣。<a id="a-Lo"></a>迷闷躄地不能自胜。<a id="a-Lp"></a>于是犍陟既闻被遣。<a id="a-Lq"></a>屈膝舐足泪落如雨。<a id="a-Lr"></a>车匿答言。<a id="a-Ls"></a>我云何忍听太子如此言耶。<a id="a-Lt"></a>我于宫中违大王敕。<a id="a-Lu"></a>辄鞁犍陟以与太子。<a id="a-Lv"></a>令致今日来至于此。<a id="a-Lw"></a>父王及摩诃波阇波提。<a id="a-Lx"></a>失太子故必当忧恼。<a id="a-Ly"></a>宫中内外亦应骚动。<a id="a-Lz"></a>又复此处多诸险难。<a id="a-M0"></a>猛兽毒虫交横道路。<a id="a-M1"></a>我今云何而舍太子独还宫也。<a id="a-M2"></a>太子即答车匿言。<a id="a-M3"></a>世间之法独生独死。<a id="a-M4"></a>岂复有伴。<a id="a-M5"></a>又有生老病死诸苦。<a id="a-M6"></a>我当云何与此作侣。<a id="a-M7"></a>吾今为欲断诸苦故而来至此。<a id="a-M8"></a>苦若断时然后当与一切众生而作伴侣。<a id="a-M9"></a>我于即时诸苦未离。<a id="a-MA"></a>云何而得为汝作侣。<a id="a-MB"></a>车匿又白。<a id="a-MC"></a>太子生来长于深宫。<a id="a-MD"></a>身体手足皆悉柔软。<a id="a-ME"></a>眠卧床褥无不细滑。<a id="a-MF"></a>如何一旦履藉荆棘瓦砾泥土止宿树下。<a id="a-MG"></a>太子答言。<a id="a-MH"></a>诚如汝语。<a id="a-MI"></a>设我住宫。<a id="a-MJ"></a>乃得免此形荆棘之患。<a id="a-MK"></a>老病死苦会当见侵。<a id="a-ML"></a>车匿既闻太子此语。<a id="a-MM"></a>悲泣垂泪默然而住。<a id="a-MN"></a>于时太子即就车匿取七宝剑而师子吼。<a id="a-MO"></a>过去诸佛为成就阿耨多罗三藐三菩提故。<a id="a-MP"></a>舍弃饰好剃除须发。<a id="a-MQ"></a>我今亦当依诸佛法。<a id="a-MR"></a>作此言已便脱宝冠髻中明珠。<a id="a-MS"></a>以与车匿而语之曰。<a id="a-MT"></a>以此宝冠及以明珠。<a id="a-MU"></a>致王足下。<a id="a-MV"></a>汝可为我上白大王。<a id="a-MW"></a>我今不为生天乐故。<a id="a-MX"></a>亦复非不孝顺父母。<a id="a-MY"></a>亦无忿恨嗔恚之心。<a id="a-MZ"></a>但以畏彼生老病死。<a id="a-Ma"></a>为除断故来至此耳。<a id="a-Mb"></a>汝应助我随喜欣庆。<a id="a-Mc"></a>勿于吉祥更生悲愁。<a id="a-Md"></a>父王若谓我今出家未是时者。<a id="a-Me"></a>汝以我语上启大王。<a id="a-Mf"></a>老病死至岂有定时。<a id="a-Mg"></a>人虽少壮焉得免此。<a id="a-Mh"></a>父王若复而责我言。<a id="a-Mi"></a>本要有子当听出家。<a id="a-Mj"></a>今未有子云何而去。<a id="a-Mk"></a>及出宫时不启闻者。<a id="a-Ml"></a>汝可为我具启父王。<a id="a-Mm"></a>耶输陀罗久已有娠。<a id="a-Mn"></a>王自闻之昔敕如此非为专辄。<a id="a-Mo"></a>往古有诸转轮圣王厌国位者。<a id="a-Mp"></a>入于山林出家求道。<a id="a-Mq"></a>无有中涂还受五欲。<a id="a-Mr"></a>我今出家亦复如是。<a id="a-Ms"></a>未成菩提终不还宫。<a id="a-Mt"></a>内外眷属皆当于我有恩爱情。<a id="a-Mu"></a>可以汝辩为解释之。<a id="a-Mv"></a>勿使于我横生忧恼。<a id="a-Mw"></a>太子又复脱身璎珞。<a id="a-Mx"></a>以授车匿而语之言。<a id="a-My"></a>汝可为我持此璎珞。<a id="a-Mz"></a>奉摩诃波阇波提道。<a id="a-N0"></a>我今为断诸苦本故。<a id="a-N1"></a>出宫城求满大愿。<a id="a-N2"></a>勿复于我反更生苦。<a id="a-N3"></a>又脱身上余庄严具。<a id="a-N4"></a>以与耶输陀罗亦复语言。<a id="a-N5"></a>人生于世爱别离苦。<a id="a-N6"></a>我今为欲断此诸苦。<a id="a-N7"></a>出家学道勿以我故恒生愁忧。<a id="a-N8"></a>并诸亲属皆亦如是。<a id="a-N9"></a>尔时车匿闻此语已。<a id="a-NA"></a>倍增悲绝不忍违于太子敕令。<a id="a-NB"></a>即便长跪。<a id="a-NC"></a>受取宝冠明珠璎珞及严饰具。<a id="a-ND"></a>垂泪而言。<a id="a-NE"></a>我闻太子如此志愿举身颤掉。<a id="a-NF"></a>设令有人心如木石。<a id="a-NG"></a>闻此语者亦当悲感。<a id="a-NH"></a>况我生来奉侍太子。<a id="a-NI"></a>闻此誓言而不感绝。<a id="a-NJ"></a>唯愿太子舍于此志。<a id="a-NK"></a>勿令父王及摩诃波阇波提。<a id="a-NL"></a>耶输陀罗并余亲属。<a id="a-NM"></a>生大悲苦。<a id="a-NN"></a>若使决定不回此意。<a id="a-NO"></a>勿于是处而复弃我。<a id="a-NP"></a>我今归依太子足下。<a id="a-NQ"></a>终不见有违离去理。<a id="a-NR"></a>设当还宫王必责我。<a id="a-NS"></a>云何独委太子而归。<a id="a-NT"></a>欲令何言上答大王。<a id="a-NU"></a>太子答言。<a id="a-NV"></a>汝今不应作如是语。<a id="a-NW"></a>世皆离别岂常集聚。<a id="a-NX"></a>我生七日而母命终。<a id="a-NY"></a>母子尚有死生之别。<a id="a-NZ"></a>而况余人。<a id="a-Na"></a>汝勿于我偏生恋慕。<a id="a-Nb"></a>可与犍陟俱还宫也。<a id="a-Nc"></a>如是再敕犹不肯去。<a id="a-Nd"></a>尔时太子便以利剑自剃须发。<a id="a-Ne"></a>即发愿言。<a id="a-Nf"></a>今落须发愿与一切。<a id="a-Ng"></a>断除烦恼及以习障。<a id="a-Nh"></a>释提桓因接发而去。<a id="a-Ni"></a>虚空诸天烧香散华。<a id="a-Nj"></a>异口同音赞言。<a id="a-Nk"></a>善哉善哉。<a id="a-Nl"></a>大善权经云。<a id="a-Nm"></a>菩萨自剃头鬓。<a id="a-Nn"></a>诸天龙神无能见顶。<a id="a-No"></a>况能除发。<a id="a-Np"></a>菩萨念白净王当起恨意。<a id="a-Nq"></a>谁剃子首故自剃之。<a id="a-Nr"></a>王乃默然是为方便。</p>
  <p id="aNs">尔时太子剃须发已自见其身。<a id="a-Nt"></a>所著之衣犹是七宝即心念言。<a id="a-Nu"></a>过去诸佛出家之法。<a id="a-Nv"></a>所著衣服不当如此。<a id="a-Nw"></a>时净居天于太子前。<a id="a-Nx"></a>化作猎师身服袈裟。<a id="a-Ny"></a>太子既见心大欢喜而语之言。<a id="a-Nz"></a>汝所著衣是寂静服。<a id="a-O0"></a>往昔诸佛之标式也。<a id="a-O1"></a>云何着此而为罪行。<a id="a-O2"></a>猎者答言。<a id="a-O3"></a>我着袈裟以诱群鹿。<a id="a-O4"></a>鹿见袈裟皆来近我。<a id="a-O5"></a>我得杀之。<a id="a-O6"></a>太子又言。<a id="a-O7"></a>若如汝说。<a id="a-O8"></a>着此袈裟。<a id="a-O9"></a>但欲为杀诸鹿故耳。<a id="a-OA"></a>非求解脱而着之也。<a id="a-OB"></a>我今持此七宝之衣与汝贸易。<a id="a-OC"></a>吾服此衣为欲摄救一切众生断其烦恼。<a id="a-OD"></a>猎者答言。<a id="a-OE"></a>善哉如告。<a id="a-OF"></a>即脱宝衣而与猎者。<a id="a-OG"></a>自被袈裟。<a id="a-OH"></a>依过去诸佛所服之法。<a id="a-OI"></a>时净居天还复梵身。<a id="a-OJ"></a>上升虚空归其所止。<a id="a-OK"></a>于时空中有异光明。<a id="a-OL"></a>车匿见此心生奇特。<a id="a-OM"></a>叹未曾有。<a id="a-ON"></a>今此瑞应非为小缘。<a id="a-OO"></a>车匿既见太子剃除须发身着法服。<a id="a-OP"></a>定知太子必不可回。<a id="a-OQ"></a>闷绝于地倍增懊恼。<a id="a-OR"></a>尔时太子而语之言。<a id="a-OS"></a>汝今宜应舍此悲愁。<a id="a-OT"></a>便还宫城具宣我意。<a id="a-OU"></a>太子于是即徐前行。<a id="a-OV"></a>车匿歔欷头面作礼。<a id="a-OW"></a>乃至远望不见太子。<a id="a-OX"></a>然后方起举身颤掉不能自胜。<a id="a-OY"></a>顾看犍陟及庄严具。<a id="a-OZ"></a>呜咽悲哽涕泗交流。<a id="a-Oa"></a>即牵犍陟。<a id="a-Ob"></a>执持宝冠严身之具。<a id="a-Oc"></a>车匿号啕犍陟悲鸣。<a id="a-Od"></a>缘路而还。<a id="a-Oe"></a>尔时太子即便前至跋伽仙人所住之处。<a id="a-Of"></a>时彼林中有诸鸟兽。<a id="a-Og"></a>既见太子皆悉瞩目。<a id="a-Oh"></a>端住不瞬。<a id="a-Oi"></a>跋伽仙人遥见太子。<a id="a-Oj"></a>而自念言。<a id="a-Ok"></a>此是何神为日月天。<a id="a-Ol"></a>为帝释也。<a id="a-Om"></a>便与眷属来迎太子。<a id="a-On"></a>深生敬重而作是言。<a id="a-Oo"></a>善来仁者。<a id="a-Op"></a>太子既见诸仙人众。<a id="a-Oq"></a>心意柔软威仪详序。<a id="a-Or"></a>太子即便前其住处。<a id="a-Os"></a>诸仙人等无复威光。<a id="a-Ot"></a>皆悉同来请太子坐。<a id="a-Ou"></a>太子坐已观察彼诸仙人之行。<a id="a-Ov"></a>或有以草而为衣者。<a id="a-Ow"></a>或以树皮树叶以为服者。<a id="a-Ox"></a>或有唯食草木华果。<a id="a-Oy"></a>或有一日一食。<a id="a-Oz"></a>或二日一食。<a id="a-P0"></a>或三日一食。<a id="a-P1"></a>如是行于自饿之法。<a id="a-P2"></a>或事水火。<a id="a-P3"></a>或奉日月。<a id="a-P4"></a>或翘一脚。<a id="a-P5"></a>或卧尘土。<a id="a-P6"></a>或有卧于荆棘之上。<a id="a-P7"></a>或有卧于水火之侧。<a id="a-P8"></a>太子既见如此苦行。<a id="a-P9"></a>即便问于跋伽仙人。<a id="a-PA"></a>汝等今者行此苦行。<a id="a-PB"></a>甚为奇特。<a id="a-PC"></a>皆欲求于何等果报。<a id="a-PD"></a>仙人答言。<a id="a-PE"></a>修此苦行。<a id="a-PF"></a>为欲生天。<a id="a-PG"></a>太子又问。<a id="a-PH"></a>诸天虽乐福尽则穷。<a id="a-PI"></a>轮回六道终为苦聚。<a id="a-PJ"></a>汝等云何。<a id="a-PK"></a>修诸苦因以求苦报。<a id="a-PL"></a>太子即便心自叹言。<a id="a-PM"></a>商人为宝故入大海。<a id="a-PN"></a>王为国土兴师相伐。<a id="a-PO"></a>今诸仙人。<a id="a-PP"></a>为生天故修此苦行。<a id="a-PQ"></a>作是叹已默然而住。<a id="a-PR"></a>跋伽仙人即问太子。<a id="a-PS"></a>仁者何意。<a id="a-PT"></a>默然不言。<a id="a-PU"></a>我等所行非真正也。<a id="a-PV"></a>太子答言。<a id="a-PW"></a>汝等所行非不至苦。<a id="a-PX"></a>然求果报终不离苦。<a id="a-PY"></a>太子与仙人说此议论。<a id="a-PZ"></a>言语往复乃至日暮太子即便停彼一宿。<a id="a-Pa"></a>既至明旦复更思惟。<a id="a-Pb"></a>此诸仙人虽修苦行。<a id="a-Pc"></a>皆非解脱真正之道。<a id="a-Pd"></a>我今不应止住于此。<a id="a-Pe"></a>即与仙人辞别欲去。<a id="a-Pf"></a>时诸仙人白太子言。<a id="a-Pg"></a>仁者来此我皆欢喜。<a id="a-Ph"></a>令我人众威德增盛。<a id="a-Pi"></a>今者何故而忽欲去。<a id="a-Pj"></a>为是我等失于威仪。<a id="a-Pk"></a>为此众中相犯触也。<a id="a-Pl"></a>以何因缘不住于此。<a id="a-Pm"></a>太子答言。<a id="a-Pn"></a>非是汝等有如是失。<a id="a-Po"></a>宾主之仪亦无所少。<a id="a-Pp"></a>但汝所修增长苦因。<a id="a-Pq"></a>我今学道为断苦本。<a id="a-Pr"></a>以此因缘是故去耳。<a id="a-Ps"></a>诸仙人众自共议言。<a id="a-Pt"></a>其所修道极为广大。<a id="a-Pu"></a>云何我等而得留之。</p>
  <p id="aPv">尔时有一仙人善知相法。<a id="a-Pw"></a>语众人言。<a id="a-Px"></a>今此仁者诸相具足。<a id="a-Py"></a>必当得于一切种智为天人师。<a id="a-Pz"></a>即便俱往诣太子所而作是言。<a id="a-Q0"></a>所修道异不敢相留。<a id="a-Q1"></a>若欲去者可向北行。<a id="a-Q2"></a>彼有大仙名阿罗逻迦兰。<a id="a-Q3"></a>仁者可往就其语论。<a id="a-Q4"></a>我观仁者。<a id="a-Q5"></a>亦当不必住于彼处。<a id="a-Q6"></a>于是太子即便北行。<a id="a-Q7"></a>诸仙人众见太子去。<a id="a-Q8"></a>心怀懊恼合掌随送。<a id="a-Q9"></a>极望绝视然后乃还。</p>
 </body>
</html>