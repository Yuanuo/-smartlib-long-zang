<!doctype html>
<html id="z3IBWO61Hg" data-ver="1661">
 <head>
  <meta charset="utf-8">
  <meta author="僧佑">
  <meta library="龙藏">
  <meta catalog="此土著述">
  <meta period="萧齐">
 </head>
 <body>
  <h1 id="a1">释迦谱卷第七</h1>
  <h2 id="a2">释迦子罗云出家缘记第十三(出未曾有经)</h2>
  <p id="a3">尔时世尊告目犍连。<a id="a-4"></a>汝今往彼迦毗罗城。<a id="a-5"></a>问讯我父阅头檀王。<a id="a-6"></a>并我姨母波阇波提。<a id="a-7"></a>及三叔父斛饭王等。<a id="a-8"></a>因复慰喻罗睺罗母。<a id="a-9"></a>耶输陀罗令割恩爱。<a id="a-A"></a>放罗睺罗令作沙弥。<a id="a-B"></a>修习圣道。<a id="a-C"></a>所以者何。<a id="a-D"></a>母子恩爱。<a id="a-E"></a>欢乐须臾。<a id="a-F"></a>死堕地狱。<a id="a-G"></a>母之与子各不相知。<a id="a-H"></a>窈窈冥冥永相离别。<a id="a-I"></a>受苦万端后悔无及。<a id="a-J"></a>罗睺得道当还度母。<a id="a-K"></a>永绝生老病死根本。<a id="a-L"></a>得至罗汉如我今也。<a id="a-M"></a>目连受命屈伸臂顷。<a id="a-N"></a>到迦毗罗净饭王所。<a id="a-O"></a>而白王言。<a id="a-P"></a>世尊殷勤致问无量起居轻利气力安不。<a id="a-Q"></a>及太夫人波阇波提。<a id="a-R"></a>并三叔父斛饭王等。<a id="a-S"></a>问讯起居亦复如是。<a id="a-T"></a>时耶输陀罗闻佛遣使。<a id="a-U"></a>来至王所未知意趣。<a id="a-V"></a>即遣青衣令参消息。<a id="a-W"></a>青衣还白世尊遣使。<a id="a-X"></a>取罗睺罗度为沙弥。<a id="a-Y"></a>耶输陀罗闻是消息。<a id="a-Z"></a>将罗睺罗登上高楼。<a id="a-a"></a>约敕监官关闭门合。<a id="a-b"></a>悉令坚牢。<a id="a-c"></a>时大目连既到宫门。<a id="a-d"></a>不能得入又无人通。<a id="a-e"></a>即以神力飞上高楼。<a id="a-f"></a>至耶输陀罗座前而立。<a id="a-g"></a>耶输陀罗见目连来。<a id="a-h"></a>忧喜交集迫不得已。<a id="a-i"></a>即起礼拜敕为敷座。<a id="a-j"></a>请目连坐。<a id="a-k"></a>问目连曰。<a id="a-l"></a>世尊无恙教化众生不劳神也。<a id="a-m"></a>遣上人来欲何所为。<a id="a-n"></a>目连白曰。<a id="a-o"></a>太子罗睺年已九岁。<a id="a-p"></a>应令出家修学圣道。<a id="a-q"></a>所以者何。<a id="a-r"></a>母子恩爱少时如意。<a id="a-s"></a>一旦命终堕三恶道。<a id="a-t"></a>恩爱离别窈窈冥冥。<a id="a-u"></a>母不知子子不知母。<a id="a-v"></a>罗睺得道当还度母。<a id="a-w"></a>永度生老病死忧患。<a id="a-x"></a>得至涅槃如佛今也。<a id="a-y"></a>耶输陀罗答目连曰。<a id="a-z"></a>释迦如来为太子时。<a id="a-10"></a>娶我为妻奉事太子。<a id="a-11"></a>如事天神曾无一失。<a id="a-12"></a>共为夫妇未满三年。<a id="a-13"></a>舍五欲乐腾越宫城逃至王田。<a id="a-14"></a>王身往迎违戾不从。<a id="a-15"></a>反遣车匿白马令还自要道成。<a id="a-16"></a>誓愿当归被鹿皮衣。<a id="a-17"></a>譬如狂人隐居山泽。<a id="a-18"></a>勤苦六年得佛还国。<a id="a-19"></a>都不见亲忽忘恩旧。<a id="a-1A"></a>剧于路人。<a id="a-1B"></a>使我母子守孤抱穷。<a id="a-1C"></a>今复遣使欲求我子。<a id="a-1D"></a>为其眷属。<a id="a-1E"></a>何酷如之。<a id="a-1F"></a>太子成道自言慈悲。<a id="a-1G"></a>慈悲之道应安乐众生。<a id="a-1H"></a>今反离别人之母子。<a id="a-1I"></a>苦中之甚。<a id="a-1J"></a>莫若恩爱离别之苦。<a id="a-1K"></a>以是推之。<a id="a-1L"></a>今别人母子。<a id="a-1M"></a>何慈之有。<a id="a-1N"></a>白目连曰。<a id="a-1O"></a>还向世尊宣我所陈。<a id="a-1P"></a>时大目连更以方便。<a id="a-1Q"></a>种种谏喻晓耶输陀罗。<a id="a-1R"></a>而耶输陀罗绝无听意。<a id="a-1S"></a>辞退还到净饭王所。<a id="a-1T"></a>具宣上事王闻是已。<a id="a-1U"></a>即告夫人波阇波提。<a id="a-1V"></a>我子悉达遣目连来。<a id="a-1W"></a>迎取罗云欲令入道修学圣法。<a id="a-1X"></a>耶输陀罗女人愚痴。<a id="a-1Y"></a>未解法要心坚意固。<a id="a-1Z"></a>缠着恩爱情无纵舍。<a id="a-1a"></a>卿可往彼重陈谏之令其心悟。<a id="a-1b"></a>时太夫人即便将从五百青衣。<a id="a-1c"></a>至其宫中随宜谏喻。<a id="a-1d"></a>反覆再三。<a id="a-1e"></a>耶输陀罗犹故不听。<a id="a-1f"></a>白夫人曰。<a id="a-1g"></a>我在家时。<a id="a-1h"></a>八国诸王。<a id="a-1i"></a>竞来见求。<a id="a-1j"></a>父母不许。<a id="a-1k"></a>所以者何。<a id="a-1l"></a>释迦太子才艺过人。<a id="a-1m"></a>是故父母以我配之。<a id="a-1n"></a>太子尔时知不住世出家学道。<a id="a-1o"></a>何故殷勤苦求我耶。<a id="a-1p"></a>夫人取妇正为恩好。<a id="a-1q"></a>聚集欢乐万世相承。<a id="a-1r"></a>子孙相续绍继宗嗣世之正礼。<a id="a-1s"></a>太子既去。<a id="a-1t"></a>复求罗睺欲令出家。<a id="a-1u"></a>永绝国嗣有何义哉。<a id="a-1v"></a>尔时夫人闻是语已。<a id="a-1w"></a>默然无言不知所云。<a id="a-1x"></a>尔时世尊即起化人。<a id="a-1y"></a>空中告言耶输陀罗。<a id="a-1z"></a>汝颇忆念往古世时誓愿事不。<a id="a-20"></a>我当尔时为菩萨道。<a id="a-21"></a>以五百金钱。<a id="a-22"></a>从汝买得五茎莲华。<a id="a-23"></a>上定光佛时。<a id="a-24"></a>汝求我世世所生共为夫妻。<a id="a-25"></a>我不欲受即语汝言。<a id="a-26"></a>我为菩萨累劫行愿。<a id="a-27"></a>一切布施不逆人意。<a id="a-28"></a>汝能尔者听为我妻。<a id="a-29"></a>汝立誓言世世所生。<a id="a-2A"></a>国城妻子及与我身。<a id="a-2B"></a>随君施与誓无悔心。<a id="a-2C"></a>而今何故爱惜罗睺。<a id="a-2D"></a>不令出家学圣道也。<a id="a-2E"></a>耶输陀罗闻是语已。<a id="a-2F"></a>霍然还识宿业因缘。<a id="a-2G"></a>事事明了如昨所见。<a id="a-2H"></a>爱子之情自然消歇。<a id="a-2I"></a>遣唤目连忏悔辞谢。<a id="a-2J"></a>捉罗睺手付嘱目连。<a id="a-2K"></a>与子离别涕泪交流。<a id="a-2L"></a>尔时罗睺见母愁苦。<a id="a-2M"></a>长跪合掌前白母言。<a id="a-2N"></a>愿母莫愁罗睺今往。<a id="a-2O"></a>定省世尊寻尔当还。<a id="a-2P"></a>与母相见。<a id="a-2Q"></a>时净饭王。<a id="a-2R"></a>为欲安慰耶输陀罗令其喜故。<a id="a-2S"></a>即集国中豪族而告之言。<a id="a-2T"></a>金轮王子。<a id="a-2U"></a>今当往彼舍婆提国。<a id="a-2V"></a>从佛出家学道。<a id="a-2W"></a>愿卿人人各遣一子。<a id="a-2X"></a>随从我孙咸皆奉命。<a id="a-2Y"></a>即时合集有五十人。<a id="a-2Z"></a>随从罗睺往到佛所。<a id="a-2a"></a>头面作礼。<a id="a-2b"></a>佛使阿难剃罗睺头。<a id="a-2c"></a>及其五十诸公王子。<a id="a-2d"></a>悉令出家。<a id="a-2e"></a>命舍利弗为其和尚。<a id="a-2f"></a>大目犍连作阿阇梨。<a id="a-2g"></a>授十戒法便为沙弥。<a id="a-2h"></a>尔时佛子罗云等。<a id="a-2i"></a>五十沙弥。<a id="a-2j"></a>闻佛说彼扇提罗等罪报因缘(扇提罗等昔为比丘宿缘罪报文繁不载)甚大忧惧。<a id="a-2k"></a>即各头面礼佛白言。<a id="a-2l"></a>世尊。<a id="a-2m"></a>今闻说此扇提罗等。<a id="a-2n"></a>甚怀怖惧。<a id="a-2o"></a>所以者何。<a id="a-2p"></a>和尚舍利弗。<a id="a-2q"></a>大智福德国中供养最上甘珍。<a id="a-2r"></a>小儿愚痴无有福德。<a id="a-2s"></a>食人如是妙好饮食。<a id="a-2t"></a>后世当受苦果如扇提罗。<a id="a-2u"></a>是故我等实怀忧虑。<a id="a-2v"></a>愿佛垂哀。<a id="a-2w"></a>赐听我属舍道还家。<a id="a-2x"></a>冀免罪咎。<a id="a-2y"></a>尔时世尊告罗睺罗。<a id="a-2z"></a>汝今畏罪还家。<a id="a-30"></a>求离苦者是事不然。<a id="a-31"></a>何以故。<a id="a-32"></a>譬如二人乏食饥饿。<a id="a-33"></a>忽遇主人为设种种肥浓美味。<a id="a-34"></a>其人饥饿贪食过饱。<a id="a-35"></a>然此二人一者有智。<a id="a-36"></a>一者愚痴。<a id="a-37"></a>有智之人。<a id="a-38"></a>自知食过身体沉重。<a id="a-39"></a>频伸欠呿即诣明医。<a id="a-3A"></a>请除苦患。<a id="a-3B"></a>良医即赐摩檀提药。<a id="a-3C"></a>令其服之吐宿食已。<a id="a-3D"></a>令近暖火禁节消息。<a id="a-3E"></a>得免祸患终保年寿。<a id="a-3F"></a>其无智者。<a id="a-3G"></a>不知食过。<a id="a-3H"></a>谓是鬼魅。<a id="a-3I"></a>杀生祠祭欲求济命。<a id="a-3J"></a>腹中宿食遂成生风。<a id="a-3K"></a>绞切心痛因是死亡。<a id="a-3L"></a>生地狱中。<a id="a-3M"></a>佛告罗睺罗。<a id="a-3N"></a>汝畏罪还家。<a id="a-3O"></a>如彼无智愚痴人也。<a id="a-3P"></a>汝先有善根因缘遭值我。<a id="a-3Q"></a>时如彼明医能济苦患。<a id="a-3R"></a>而得不死。<a id="a-3S"></a>汝今何为舍明入闇。<a id="a-3T"></a>罗睺白言。<a id="a-3U"></a>世尊。<a id="a-3V"></a>诸佛智慧犹如大海。<a id="a-3W"></a>罗睺等心犹如毫末。<a id="a-3X"></a>岂能受持如来智慧。<a id="a-3Y"></a>佛告罗睺。<a id="a-3Z"></a>如天雨滴。<a id="a-3a"></a>后不及前。<a id="a-3b"></a>虽不相及能满大器。<a id="a-3c"></a>修学智慧亦复如是。<a id="a-3d"></a>从小微起终成大器。<a id="a-3e"></a>如是展转满无量器是则自利利人。<a id="a-3f"></a>名为大士如我今也。<a id="a-3g"></a>罗睺罗等。<a id="a-3h"></a>闻佛说已心开意解。<a id="a-3i"></a>普耀经云。<a id="a-3j"></a>佛还入宫坐于殿上。<a id="a-3k"></a>俱夷携罗云来。<a id="a-3l"></a>稽首佛足瞻对问讯。<a id="a-3m"></a>时王僚属皆怀沉疑。<a id="a-3n"></a>太子捐国十有二年。<a id="a-3o"></a>何从生子。<a id="a-3p"></a>佛语父王告诸群僚。<a id="a-3q"></a>俱夷守节贞洁清无瑕疵。<a id="a-3r"></a>设王不信今当现证。<a id="a-3s"></a>于时世尊化诸众僧。<a id="a-3t"></a>皆使如佛。<a id="a-3u"></a>罗云年始七岁。<a id="a-3v"></a>俱夷即以指印信环。<a id="a-3w"></a>与罗睺言。<a id="a-3x"></a>是汝父者以此与焉。<a id="a-3y"></a>罗云应时直前诣佛。<a id="a-3z"></a>以印信环而授世尊。<a id="a-40"></a>王及群臣咸皆欣踊。<a id="a-41"></a>称言善哉真佛子也。<a id="a-42"></a>佛语父王及诸臣曰。<a id="a-43"></a>从今已后无复怀疑。<a id="a-44"></a>此吾之子缘吾化生。<a id="a-45"></a>勿咎俱夷。<a id="a-46"></a>王得道证。<a id="a-47"></a>俱夷持戒净修梵行。<a id="a-48"></a>弥沙塞律云。<a id="a-49"></a>佛往到净饭王宫。<a id="a-4A"></a>时罗睺罗母。<a id="a-4B"></a>将罗睺罗在高楼上。<a id="a-4C"></a>遥见佛来语言。<a id="a-4D"></a>汝见彼沙门不。<a id="a-4E"></a>答言见。<a id="a-4F"></a>又语言。<a id="a-4G"></a>彼是汝父。<a id="a-4H"></a>可往索父余财。<a id="a-4I"></a>佛既入宫于中庭露地坐。<a id="a-4J"></a>罗睺罗驰下趣佛。<a id="a-4K"></a>头面礼足。<a id="a-4L"></a>住佛影中白言。<a id="a-4M"></a>是影甚乐。<a id="a-4N"></a>愿佛与我父余财。<a id="a-4O"></a>佛言。<a id="a-4P"></a>汝审欲得不。<a id="a-4Q"></a>答言欲得。<a id="a-4R"></a>佛便将还。<a id="a-4S"></a>告舍利弗汝可度之。<a id="a-4T"></a>舍利弗即度出家为受沙弥戒。<a id="a-4U"></a>时净饭王闻已度罗睺罗。<a id="a-4V"></a>便大懊恼出诣佛所。<a id="a-4W"></a>白言。<a id="a-4X"></a>佛昔出家。<a id="a-4Y"></a>尚有难陀。<a id="a-4Z"></a>不能令我如今懊恼。<a id="a-4a"></a>难陀已复出家。<a id="a-4b"></a>余情所寄唯在此子。<a id="a-4c"></a>今当出家。<a id="a-4d"></a>家国大计永为断绝。<a id="a-4e"></a>子孙之爱彻过骨髓。<a id="a-4f"></a>如何比丘辄度他子。<a id="a-4g"></a>愿佛从今敕诸比丘。<a id="a-4h"></a>父母不听不得为道。<a id="a-4i"></a>佛即为王说诸法竟。<a id="a-4j"></a>集诸比丘立制。<a id="a-4k"></a>父母不听不得出家受戒。<a id="a-4l"></a>祐寻此律所说。<a id="a-4m"></a>罗睺罗出家缘。<a id="a-4n"></a>与未曾有经。<a id="a-4o"></a>事缘大异者。<a id="a-4p"></a>由于尔时对情不同故。<a id="a-4q"></a>复两存焉。<a id="a-4r"></a>祐寻。<a id="a-4s"></a>释族为盛云布赤泽。<a id="a-4t"></a>虽法俗或殊而获道斯同。<a id="a-4u"></a>难陀弃荣欲以从道。<a id="a-4v"></a>罗云舍轮王位而袭法。<a id="a-4w"></a>栴檀围绕龙象成群。<a id="a-4x"></a>靡亲靡疏随应而度。<a id="a-4y"></a>调御之美于兹可见释迦谱卷第三。</p>
  <p data-pb></p>
  <h2 id="a4z">释迦姨母大爱道出家记第十四</h2>
  <p id="a50">佛还迦维罗卫国。<a id="a-51"></a>大爱道瞿昙弥。<a id="a-52"></a>稽首作礼白佛言。<a id="a-53"></a>我闻女人精进。<a id="a-54"></a>可得沙门四道。<a id="a-55"></a>愿得受佛法律。<a id="a-56"></a>我以居家有信。<a id="a-57"></a>欲出家为道。<a id="a-58"></a>佛言且止。<a id="a-59"></a>无乐以女人入我法律。<a id="a-5A"></a>服法衣者。<a id="a-5B"></a>当不尽寿清净究畅梵行。<a id="a-5C"></a>瞿昙弥则复求哀。<a id="a-5D"></a>如是至三。<a id="a-5E"></a>佛不听作礼而退。<a id="a-5F"></a>佛于后时。<a id="a-5G"></a>更游迦维罗卫。<a id="a-5H"></a>瞿昙弥如前求出家。<a id="a-5I"></a>佛亦不许。<a id="a-5J"></a>佛又与诸比丘留止是国。<a id="a-5K"></a>避雨三月竟出国而去。<a id="a-5L"></a>大爱道与诸老母等。<a id="a-5M"></a>俱行追佛顿止河上。<a id="a-5N"></a>大爱道便前作礼。<a id="a-5O"></a>复求出家。<a id="a-5P"></a>佛言止止。<a id="a-5Q"></a>如前不许。<a id="a-5R"></a>便前作礼绕佛而退。<a id="a-5S"></a>住于门外被弊败衣。<a id="a-5T"></a>徒跣而立。<a id="a-5U"></a>颜面垢秽衣服污尘。<a id="a-5V"></a>嘘唏而啼。<a id="a-5W"></a>阿难见之即问。<a id="a-5X"></a>何以如是。<a id="a-5Y"></a>答言。<a id="a-5Z"></a>今我用女人故不得出家。<a id="a-5a"></a>自悲伤耳。<a id="a-5b"></a>阿难言。<a id="a-5c"></a>止止且自宽意。<a id="a-5d"></a>待我白佛。<a id="a-5e"></a>阿难即入稽首白言。<a id="a-5f"></a>我从佛闻女人精进可得四道。<a id="a-5g"></a>今大爱道以至心欲受法律。<a id="a-5h"></a>愿佛听之。<a id="a-5i"></a>佛言止止。<a id="a-5j"></a>无乐使女人入我法律为沙门也。<a id="a-5k"></a>所以者何。<a id="a-5l"></a>譬如人家生子多女少男。<a id="a-5m"></a>当知是家以为衰弱。<a id="a-5n"></a>若听出家。<a id="a-5o"></a>令佛清净梵行不得久住。<a id="a-5p"></a>譬如稻田莠杂禾稼。<a id="a-5q"></a>则令善谷伤败。<a id="a-5r"></a>若使女人入我法律。<a id="a-5s"></a>必令清净大道不久兴盛。<a id="a-5t"></a>阿难复言。<a id="a-5u"></a>大爱道多有善意。<a id="a-5v"></a>佛初生时。<a id="a-5w"></a>乃自育养至于长大。<a id="a-5x"></a>佛言。<a id="a-5y"></a>如是。<a id="a-5z"></a>大爱道信多善意。<a id="a-60"></a>于我有恩。<a id="a-61"></a>今我成佛。<a id="a-62"></a>于大爱道亦多有恩。<a id="a-63"></a>大爱道但由我故。<a id="a-64"></a>得归依三宝。<a id="a-65"></a>不疑四谛立信五根。<a id="a-66"></a>受持五戒。<a id="a-67"></a>如是阿难。<a id="a-68"></a>正使有人。<a id="a-69"></a>终身相给衣被饮食卧具。<a id="a-6A"></a>病困医药。<a id="a-6B"></a>不及我此恩德也。<a id="a-6C"></a>佛告阿难。<a id="a-6D"></a>假使女人欲作沙门者。<a id="a-6E"></a>八敬之法不得踰越。<a id="a-6F"></a>当尽寿学行之。<a id="a-6G"></a>譬如防水。<a id="a-6H"></a>善治堤塘勿令漏失。<a id="a-6I"></a>其能如是可入律法。<a id="a-6J"></a>阿难谛受作礼而出。<a id="a-6K"></a>报大爱道言。<a id="a-6L"></a>瞿昙弥可勿复愁。<a id="a-6M"></a>即为一一说佛之言。<a id="a-6N"></a>若能如是可得出家。<a id="a-6O"></a>大爱道即欢喜而言唯诺。<a id="a-6P"></a>阿难听我一言譬如四姓家女。<a id="a-6Q"></a>沐浴涂香好衣庄严。<a id="a-6R"></a>而人复以好花香珍宝。<a id="a-6S"></a>为步瑶持与其女。<a id="a-6T"></a>岂不爱乐头首受之。<a id="a-6U"></a>今佛所教敕八敬法者。<a id="a-6V"></a>我亦欢心愿以首顶受之。<a id="a-6W"></a>尔时大爱道便出家。<a id="a-6X"></a>受大戒为比丘尼。<a id="a-6Y"></a>奉行法律遂得应真。<a id="a-6Z"></a>后异时。<a id="a-6a"></a>大爱道与诸长老尼。<a id="a-6b"></a>俱诣阿难白言。<a id="a-6c"></a>诸长老尼皆久修梵行。<a id="a-6d"></a>且已见谛。<a id="a-6e"></a>云何当使礼幼少比丘。<a id="a-6f"></a>阿难言且停。<a id="a-6g"></a>我今当问佛。<a id="a-6h"></a>阿难即往白佛。<a id="a-6i"></a>佛言止止。<a id="a-6j"></a>当慎此言勿得说也。<a id="a-6k"></a>且汝所知不如我知。<a id="a-6l"></a>若使女人不出家者。<a id="a-6m"></a>外道异学一切贤者。<a id="a-6n"></a>当以四事种种供养。<a id="a-6o"></a>解发布地请令蹈之。<a id="a-6p"></a>如事日月如事天神。<a id="a-6q"></a>我之正法当千岁兴盛。<a id="a-6r"></a>以度女故。<a id="a-6s"></a>至五百岁而渐衰微。<a id="a-6t"></a>所以者何。<a id="a-6u"></a>女有五处不能得作。<a id="a-6v"></a>何谓五。<a id="a-6w"></a>一不得作如来。<a id="a-6x"></a>二不得作转轮圣王。<a id="a-6y"></a>三不得作第二忉利天王。<a id="a-6z"></a>四不得作第六天魔王。<a id="a-70"></a>五不得作第七梵天王。<a id="a-71"></a>大爱道等。<a id="a-72"></a>闻已欢喜奉行。</p>
  <p id="a73">(弥沙塞律出。<a id="a-74"></a>大爱道出家受行八敬事事同大爱道因阿难问佛。<a id="a-75"></a>爱道受八敬。<a id="a-76"></a>即得具足戒。<a id="a-77"></a>不知诸释女五百人云何。<a id="a-78"></a>佛言。<a id="a-79"></a>将往大僧中十乘。<a id="a-7A"></a>大爱道作和上羯磨。<a id="a-7B"></a>与受具足。<a id="a-7C"></a>三人一受。<a id="a-7D"></a>不得四人。<a id="a-7E"></a>大方便经云。<a id="a-7F"></a>天魔波旬。<a id="a-7G"></a>及诸邪见长夜恶邪执着邪论毁佛法僧。<a id="a-7H"></a>是故如来。<a id="a-7I"></a>不听女人乐入佛法。<a id="a-7J"></a>佛姨母憍昙弥三请不听。<a id="a-7K"></a>忧悲苦恼阿难为请。<a id="a-7L"></a>过去诸佛具四部众。<a id="a-7M"></a>而如来独不具耶。<a id="a-7N"></a>佛言。<a id="a-7O"></a>阿难。<a id="a-7P"></a>若憍昙弥。<a id="a-7Q"></a>发大精进修八敬法。<a id="a-7R"></a>听入佛法。<a id="a-7S"></a>憍昙弥心大欢喜。<a id="a-7T"></a>佛言。<a id="a-7U"></a>未来世中。<a id="a-7V"></a>若有比丘尼及诸女人。<a id="a-7W"></a>常当至心念阿难恩。<a id="a-7X"></a>称名供养。<a id="a-7Y"></a>阿难以大威神。<a id="a-7Z"></a>应声护助)</p>
  <p id="a7a">祐仰惟。<a id="a-7b"></a>三世诸佛四部咸备。<a id="a-7c"></a>而憍昙弥祈法。<a id="a-7d"></a>亟于拒塞者。<a id="a-7e"></a>岂非女人障厚。<a id="a-7f"></a>方为道蠹。<a id="a-7g"></a>故切磋掊击。<a id="a-7h"></a>以励将来耶。</p>
  <p data-pb></p>
  <h2 id="a7i">释迦父净饭王泥洹记第十五(出净饭王泥洹经)</h2>
  <p id="a7j">舍夷国王名曰净饭。<a id="a-7k"></a>治以正法化德仁义。<a id="a-7l"></a>常行慈心时被重病。<a id="a-7m"></a>身中四大同时俱作。<a id="a-7n"></a>残害其体肢节欲解。<a id="a-7o"></a>喘息不定如驶水流。<a id="a-7p"></a>辅相宣令。<a id="a-7q"></a>国中明医。<a id="a-7r"></a>皆悉来会。<a id="a-7s"></a>种种疗治无能愈者。<a id="a-7t"></a>时王烦恼转侧不停。<a id="a-7u"></a>如少水鱼。<a id="a-7v"></a>夫人婇女见王如是。<a id="a-7w"></a>益更愁恼。<a id="a-7x"></a>时白饭王。<a id="a-7y"></a>斛饭王。<a id="a-7z"></a>大称王等。<a id="a-80"></a>及诸群臣。<a id="a-81"></a>同发声言。<a id="a-82"></a>今王丧崩永失覆护。<a id="a-83"></a>国将虚弱王身战动。<a id="a-84"></a>唇口干燥语声断绝。<a id="a-85"></a>眩冒泪下。<a id="a-86"></a>时诸王等长跪叉手。<a id="a-87"></a>同共白言。<a id="a-88"></a>大王素性不好作恶。<a id="a-89"></a>经弹指顷种德无厌。<a id="a-8A"></a>护养人民莫不得安。<a id="a-8B"></a>名闻十方。<a id="a-8C"></a>大王今日何故愁恼。<a id="a-8D"></a>时净饭王语声辄出。<a id="a-8E"></a>告诸王曰。<a id="a-8F"></a>我命虽断不以为苦。<a id="a-8G"></a>但恨不见我子悉达。<a id="a-8H"></a>又恨不见次子难陀。<a id="a-8I"></a>以除贪淫世间诸欲。<a id="a-8J"></a>复恨不见。<a id="a-8K"></a>斛饭王子阿难陀者。<a id="a-8L"></a>持佛法藏一言不失。<a id="a-8M"></a>又恨不见孙子罗云。<a id="a-8N"></a>年虽幼稚神足纯备。<a id="a-8O"></a>戒行无缺。<a id="a-8P"></a>吾设得见是诸子等。<a id="a-8Q"></a>我病虽笃未离生死。<a id="a-8R"></a>不以为苦。<a id="a-8S"></a>诸在王边闻如是语。<a id="a-8T"></a>莫不啼泣泪下如雨。<a id="a-8U"></a>时白饭王言。<a id="a-8V"></a>我闻世尊。<a id="a-8W"></a>在王舍城耆阇崛山中。<a id="a-8X"></a>去此悬远五十由旬。<a id="a-8Y"></a>王今转羸设遣使者。<a id="a-8Z"></a>道路悬邈迟晚无益。<a id="a-8a"></a>唯愿大王莫大愁悒悬念诸子。<a id="a-8b"></a>时净饭王闻是语已。<a id="a-8c"></a>垂泪而言答白饭王。<a id="a-8d"></a>我子等辈虽复辽远。<a id="a-8e"></a>意望不断。<a id="a-8f"></a>所以者何。<a id="a-8g"></a>我子成佛以大慈悲。<a id="a-8h"></a>恒以神通。<a id="a-8i"></a>天眼彻视。<a id="a-8j"></a>天耳彻听。<a id="a-8k"></a>救接众生。<a id="a-8l"></a>应可度者。<a id="a-8m"></a>如有百千万亿众为水所溺。<a id="a-8n"></a>以慈愍心。<a id="a-8o"></a>为作船筏而度脱之。<a id="a-8p"></a>终不劳疲。<a id="a-8q"></a>若我今日望见世尊。<a id="a-8r"></a>亦复如是。<a id="a-8s"></a>所以然者。<a id="a-8t"></a>世尊昼夜常以三昧。<a id="a-8u"></a>恒以天眼观于众生。<a id="a-8v"></a>应受化者以慈愍心。<a id="a-8w"></a>如母念子。<a id="a-8x"></a>尔时世尊在灵鹫山。<a id="a-8y"></a>天耳遥闻迦维罗卫大城之中。<a id="a-8z"></a>父王悒迟及诸王言。<a id="a-90"></a>即以天眼。<a id="a-91"></a>遥见父王病卧着床。<a id="a-92"></a>羸困憔悴命欲向终。<a id="a-93"></a>知父渴仰欲见诸子。<a id="a-94"></a>尔时世尊告难陀曰。<a id="a-95"></a>父王净饭胜世间王。<a id="a-96"></a>是我曹父。<a id="a-97"></a>今得重病。<a id="a-98"></a>我曹应往。<a id="a-99"></a>及命存在得与相见。<a id="a-9A"></a>令王愿满。<a id="a-9B"></a>难陀受教长跪作礼。<a id="a-9C"></a>唯然世尊。<a id="a-9D"></a>净饭王者是我曹父。<a id="a-9E"></a>能生圣子利益世间。<a id="a-9F"></a>今宜往诣报育养恩。<a id="a-9G"></a>阿难合掌前白佛言。<a id="a-9H"></a>净饭王者。<a id="a-9I"></a>是我伯父。<a id="a-9J"></a>听我出家为佛弟子。<a id="a-9K"></a>是故欲往。<a id="a-9L"></a>罗云复前而白佛言。<a id="a-9M"></a>世尊虽是我父弃国求道。<a id="a-9N"></a>我蒙祖王育养成就。<a id="a-9O"></a>而得出家。<a id="a-9P"></a>是故欲往奉觐祖王。<a id="a-9Q"></a>佛言善哉。<a id="a-9R"></a>宜知是时。<a id="a-9S"></a>令王愿满。<a id="a-9T"></a>于时世尊。<a id="a-9U"></a>即以神足犹如雁王。<a id="a-9V"></a>踊身虚空忽然而现。<a id="a-9W"></a>在维罗卫放大光明。<a id="a-9X"></a>国中人民遥见佛来。<a id="a-9Y"></a>皆共举声涕泪而言。<a id="a-9Z"></a>设大王崩。<a id="a-9a"></a>舍夷国名必断灭矣。<a id="a-9b"></a>城中人民向佛啼哭。<a id="a-9c"></a>白世尊言。<a id="a-9d"></a>大王如是命断不久。<a id="a-9e"></a>唯愿如来宜可时往。<a id="a-9f"></a>及共相见国中人民。<a id="a-9g"></a>宛转自扑哽咽啼哭。<a id="a-9h"></a>中有自绝缨络者。<a id="a-9i"></a>中有取尘土而自坌者。<a id="a-9j"></a>佛见是已谏国中人。<a id="a-9k"></a>无常离别古今有是。<a id="a-9l"></a>汝等诸人当思念之。<a id="a-9m"></a>生死为苦唯道是真。<a id="a-9n"></a>于是世尊。<a id="a-9o"></a>即以十力四无所畏十八不共诸佛之法。<a id="a-9p"></a>放大光明。<a id="a-9q"></a>更复重以三十二相八十种好。<a id="a-9r"></a>放大光明。<a id="a-9s"></a>以从无量阿僧祇劫所作功德。<a id="a-9t"></a>放大光明。<a id="a-9u"></a>其光照耀内外通达。<a id="a-9v"></a>周遍国界光照王身。<a id="a-9w"></a>患得安息。<a id="a-9x"></a>王遂怪言。<a id="a-9y"></a>是何光耶。<a id="a-9z"></a>为日月之光明耶。<a id="a-A0"></a>诸天光乎。<a id="a-A1"></a>光触我身如天栴檀。<a id="a-A2"></a>令我身中患苦得息。<a id="a-A3"></a>脱是我子悉达来也。<a id="a-A4"></a>先见光明是其常瑞。<a id="a-A5"></a>时大称王从外入宫。<a id="a-A6"></a>白大王言。<a id="a-A7"></a>世尊已来。<a id="a-A8"></a>将诸弟子阿难罗云等。<a id="a-A9"></a>乘空来至。<a id="a-AA"></a>王宜欢喜。<a id="a-AB"></a>舍愁毒心。<a id="a-AC"></a>王闻佛来敬意踊跃。<a id="a-AD"></a>不觉起坐。<a id="a-AE"></a>须臾之顷。<a id="a-AF"></a>佛便入宫王见佛到。<a id="a-AG"></a>遥举两手接足而言。<a id="a-AH"></a>唯愿如来手触我身。<a id="a-AI"></a>令我得安为病所困。<a id="a-AJ"></a>如押麻油痛不可忍。<a id="a-AK"></a>我命将断宁可还返。<a id="a-AL"></a>我今最后得见世尊。<a id="a-AM"></a>痛恨即除。<a id="a-AN"></a>佛知父王病重羸瘦。<a id="a-AO"></a>色变难识告难陀言。<a id="a-AP"></a>观王本时形体巍巍。<a id="a-AQ"></a>颜色端正名声远闻。<a id="a-AR"></a>今得重病乃不可识。<a id="a-AS"></a>端正形容勇健之名。<a id="a-AT"></a>今何所在。<a id="a-AU"></a>时净饭王一心合掌。<a id="a-AV"></a>赞叹世尊。<a id="a-AW"></a>佛言。<a id="a-AX"></a>唯愿父王莫复愁悒。<a id="a-AY"></a>所以然者。<a id="a-AZ"></a>道德纯备无有缺减。<a id="a-Aa"></a>佛出金色臂。<a id="a-Ab"></a>掌如莲花以手着父王额上。<a id="a-Ac"></a>王是清净戒行之人。<a id="a-Ad"></a>心垢已离今应欢喜。<a id="a-Ae"></a>不宜忧恼。<a id="a-Af"></a>当谛思念诸经法义。<a id="a-Ag"></a>于不牢固。<a id="a-Ah"></a>得坚固志以种善根。<a id="a-Ai"></a>是故大王宜当欢喜。<a id="a-Aj"></a>命虽欲终自可宽意。<a id="a-Ak"></a>时大称王以恭敬心白净饭王言。<a id="a-Al"></a>佛是王子。<a id="a-Am"></a>神力具足无与等者。<a id="a-An"></a>次子难陀亦是王子。<a id="a-Ao"></a>已度生死诸欲之海。<a id="a-Ap"></a>四道无碍。<a id="a-Aq"></a>斛饭王子阿难陀者已服法味。<a id="a-Ar"></a>佛所说法犹若渊海。<a id="a-As"></a>一句不忘悉总持之。<a id="a-At"></a>王孙罗云道德纯备。<a id="a-Au"></a>逮诸禅定成四道果。<a id="a-Av"></a>是四子等已坏魔网。<a id="a-Aw"></a>时净饭王闻是语已。<a id="a-Ax"></a>欢喜踊跃不能自胜。<a id="a-Ay"></a>即以自手捉于佛手。<a id="a-Az"></a>着其心上。<a id="a-B0"></a>王于卧处。<a id="a-B1"></a>合掌心礼世尊足下。<a id="a-B2"></a>时佛手掌故在王心上。<a id="a-B3"></a>无常对至命尽气绝。<a id="a-B4"></a>忽就后世。<a id="a-B5"></a>于是诸释号叫啼哭。<a id="a-B6"></a>举身自扑两手拍地。<a id="a-B7"></a>解髻乱发同发声言。<a id="a-B8"></a>永失覆盖王中尊王。<a id="a-B9"></a>今已崩背国失威神。<a id="a-BA"></a>时诸释子。<a id="a-BB"></a>以众香汁洗浴王身。<a id="a-BC"></a>缠以劫贝帛氎。<a id="a-BD"></a>及诸缯绵。<a id="a-BE"></a>而以棺敛于师子座。<a id="a-BF"></a>七宝庄校。<a id="a-BG"></a>真珠罗网垂绕其傍。<a id="a-BH"></a>举棺置于师子座上。<a id="a-BI"></a>散花烧香。<a id="a-BJ"></a>佛共难陀在丧头前。<a id="a-BK"></a>肃恭而立。<a id="a-BL"></a>阿难罗云。<a id="a-BM"></a>住在丧足。<a id="a-BN"></a>难陀长跪白佛。<a id="a-BO"></a>父王养我。<a id="a-BP"></a>愿听难陀担父王棺。<a id="a-BQ"></a>阿难合掌前白佛言。<a id="a-BR"></a>唯愿听我担伯父棺。<a id="a-BS"></a>罗云复白佛言。<a id="a-BT"></a>唯愿听我担祖王棺。<a id="a-BU"></a>尔时世尊念当来世人凶暴不报父母育养之恩。<a id="a-BV"></a>为是当来不孝众生。<a id="a-BW"></a>设化法故如来躬欲担于父王之棺。<a id="a-BX"></a>即时三千大千世界。<a id="a-BY"></a>六种震动。<a id="a-BZ"></a>一切众生[山/頗]峨踊没。<a id="a-Ba"></a>如水上船。<a id="a-Bb"></a>尔时欲界一切诸天。<a id="a-Bc"></a>与无数百千眷属俱来赴丧。<a id="a-Bd"></a>北方天王毗沙门王。<a id="a-Be"></a>将诸夜叉鬼神之等。<a id="a-Bf"></a>亿百千众俱来赴丧。<a id="a-Bg"></a>东方天王惟提赖咤。<a id="a-Bh"></a>将诸妓乐鬼神之等。<a id="a-Bi"></a>亿百千众俱来赴丧。<a id="a-Bj"></a>南方天王毗楼勒叉。<a id="a-Bk"></a>将鸠槃荼鬼神之等。<a id="a-Bl"></a>亿百千众俱来赴丧。<a id="a-Bm"></a>西方天王毗留婆叉。<a id="a-Bn"></a>将诸龙神亿百千众。<a id="a-Bo"></a>俱来赴丧。<a id="a-Bp"></a>皆共发哀举声啼哭。<a id="a-Bq"></a>时四天王窃共思议。<a id="a-Br"></a>瞻望佛为当来世诸不孝父母者故。<a id="a-Bs"></a>以大慈悲。<a id="a-Bt"></a>亲自身担父王棺。<a id="a-Bu"></a>时四天王俱共长跪。<a id="a-Bv"></a>同时发声俱白佛言。<a id="a-Bw"></a>我等是佛弟子。<a id="a-Bx"></a>从佛闻法成须陀洹。<a id="a-By"></a>以是之故。<a id="a-Bz"></a>我曹宜担父王之棺。<a id="a-C0"></a>佛听四天王担父王棺。<a id="a-C1"></a>四天王各自变身如人形像。<a id="a-C2"></a>以手擎棺担着肩上。<a id="a-C3"></a>举国人民一切大小莫不啼泣。<a id="a-C4"></a>尔时佛威光益显。<a id="a-C5"></a>犹万日并现。<a id="a-C6"></a>如来躬自手执香炉。<a id="a-C7"></a>在前行出诣墓所。<a id="a-C8"></a>灵鹫山上有千阿罗汉。<a id="a-C9"></a>以神足力乘虚来至。<a id="a-CA"></a>稽首佛足复白佛言。<a id="a-CB"></a>唯愿佛敕使作何事。<a id="a-CC"></a>时佛便告诸罗汉。<a id="a-CD"></a>汝等疾往大海渚上。<a id="a-CE"></a>取牛头栴檀种种香木。<a id="a-CF"></a>即受教敕如弹指顷。<a id="a-CG"></a>各到大海共取香薪。<a id="a-CH"></a>屈伸臂顷便已来到。<a id="a-CI"></a>佛与大众共积香薪。<a id="a-CJ"></a>举棺置上以火焚之。<a id="a-CK"></a>一切大众见火盛然。<a id="a-CL"></a>皆向佛前。<a id="a-CM"></a>宛转自扑益更悲哭。<a id="a-CN"></a>有得道者皆自庆幸。<a id="a-CO"></a>未获道者心战惶怖。<a id="a-CP"></a>毛衣为竖。<a id="a-CQ"></a>佛告四众曰。<a id="a-CR"></a>世间无常苦空非身。<a id="a-CS"></a>无有坚固如幻如化。<a id="a-CT"></a>如热时炎如水中月。<a id="a-CU"></a>命不久居。<a id="a-CV"></a>汝等诸人。<a id="a-CW"></a>但见此火便以为热。<a id="a-CX"></a>诸欲之火极复过此。<a id="a-CY"></a>是故汝等当自劝勉。<a id="a-CZ"></a>求离生死乃得大安。<a id="a-Ca"></a>时火焚烧大王身已。<a id="a-Cb"></a>尔时诸王。<a id="a-Cc"></a>各各皆持五百瓶乳。<a id="a-Cd"></a>以用灭火。<a id="a-Ce"></a>火灭之后竞共收骨盛置金函。<a id="a-Cf"></a>即于其上便共起塔。<a id="a-Cg"></a>悬缯幡盖供养塔庙。<a id="a-Ch"></a>时诸大众。<a id="a-Ci"></a>同时发声俱白佛言。<a id="a-Cj"></a>大净饭王今已命终。<a id="a-Ck"></a>神生何所。<a id="a-Cl"></a>唯愿世尊。<a id="a-Cm"></a>分别解说。<a id="a-Cn"></a>于时佛告众会曰。<a id="a-Co"></a>父王净饭。<a id="a-Cp"></a>是清净人生净居天。</p>
  <p id="aCq">祐观无常之变甚矣。<a id="a-Cr"></a>固有形而莫免也。<a id="a-Cs"></a>夫以天尊卫疾而不能延龄。<a id="a-Ct"></a>合掌在心而无救理。<a id="a-Cu"></a>报尽数终无常对至。<a id="a-Cv"></a>是以圣人修长寿之果。<a id="a-Cw"></a>而不养蕉沫之身也。</p>
  <p data-pb></p>
  <h2 id="aCx">释迦母摩诃摩耶夫人记第十六(出佛升忉利天为母说法经)</h2>
  <p id="aCy">佛在忉利天欢喜园中。<a id="a-Cz"></a>波利质多罗树下。<a id="a-D0"></a>三月安居。<a id="a-D1"></a>尔时如来四众围绕。<a id="a-D2"></a>身毛孔中放千光明。<a id="a-D3"></a>普照三千大千世界。<a id="a-D4"></a>一一光中有千叶莲花花中皆有化佛。<a id="a-D5"></a>威光照耀不可譬类。<a id="a-D6"></a>诸天子等。<a id="a-D7"></a>不知何缘而有此事。<a id="a-D8"></a>佛告文殊。<a id="a-D9"></a>汝诣母所道我在此。<a id="a-DA"></a>愿母暂屈礼敬三宝。<a id="a-DB"></a>文殊即往宣白摩耶。<a id="a-DC"></a>闻已乳自流出。<a id="a-DD"></a>而作此言。<a id="a-DE"></a>若审我所生悉达多者。<a id="a-DF"></a>当令乳汁置至其口。<a id="a-DG"></a>作此语已。<a id="a-DH"></a>两乳湩出犹白莲花。<a id="a-DI"></a>而便入于如来口中。<a id="a-DJ"></a>时摩耶见已踊跃怡悦。<a id="a-DK"></a>如花开荣。<a id="a-DL"></a>大千世界普皆震动。<a id="a-DM"></a>诸妙花果非时敷熟。<a id="a-DN"></a>即语文殊。<a id="a-DO"></a>我从与佛为母子来。<a id="a-DP"></a>欢喜安乐未曾如今日也。<a id="a-DQ"></a>即与文殊俱趣佛所。<a id="a-DR"></a>世尊遥见母来。<a id="a-DS"></a>如须弥山鼓动之相。<a id="a-DT"></a>便以梵音而白母言。<a id="a-DU"></a>身所经处与苦乐俱。<a id="a-DV"></a>当修涅槃永离苦乐。<a id="a-DW"></a>摩耶一心五体投地。<a id="a-DX"></a>专精正念结使消伏。<a id="a-DY"></a>佛为说法。<a id="a-DZ"></a>摩耶闻已即识宿命。<a id="a-Da"></a>善根纯熟。<a id="a-Db"></a>破八十亿炽然之结。<a id="a-Dc"></a>得须陀洹果。<a id="a-Dd"></a>即白佛言。<a id="a-De"></a>生死牢狱已证解脱。<a id="a-Df"></a>时会大众闻此语已。<a id="a-Dg"></a>异口同音而作是言。<a id="a-Dh"></a>愿一切众生皆得解脱。<a id="a-Di"></a>尔时世尊于忉利天。<a id="a-Dj"></a>为众广说大有利益。<a id="a-Dk"></a>至三月尽将欲还下。<a id="a-Dl"></a>命鸠摩罗。<a id="a-Dm"></a>汝今可下至阎浮提语言。<a id="a-Dn"></a>如来不久当入涅槃。<a id="a-Do"></a>于时众生闻是语已。<a id="a-Dp"></a>极大愁恼作如是言。<a id="a-Dq"></a>我等顷来不知大师所在。<a id="a-Dr"></a>今者乃在忉利天上。<a id="a-Ds"></a>又复欲入涅槃。<a id="a-Dt"></a>何其苦哉。<a id="a-Du"></a>世眼将灭。<a id="a-Dv"></a>我等罪身天人殊绝。<a id="a-Dw"></a>无由升天恭敬劝请。<a id="a-Dx"></a>唯愿仁者为宣启请。<a id="a-Dy"></a>唯愿愍念阎浮提人。<a id="a-Dz"></a>时速还下。<a id="a-E0"></a>时鸠摩罗还至佛所。<a id="a-E1"></a>具以白佛。<a id="a-E2"></a>尔时世尊闻此语已。<a id="a-E3"></a>放五色光明照耀显赫。<a id="a-E4"></a>时天帝释知佛当下。<a id="a-E5"></a>即使鬼神作三道宝阶。<a id="a-E6"></a>中央阎浮檀金。<a id="a-E7"></a>左用琉璃右用马瑙。<a id="a-E8"></a>栏楯雕镂极为严丽。<a id="a-E9"></a>佛语摩耶。<a id="a-EA"></a>生死之法会必有离。<a id="a-EB"></a>我今应下还阎浮提。<a id="a-EC"></a>不久亦当入于涅槃。<a id="a-ED"></a>摩耶垂泪说偈。<a id="a-EE"></a>尔时世尊。<a id="a-EF"></a>与母辞别。<a id="a-EG"></a>下蹑宝阶梵天执盖。<a id="a-EH"></a>及四天王侍立左右。<a id="a-EI"></a>四部大众歌呗赞叹。<a id="a-EJ"></a>天作妓乐充塞虚空。<a id="a-EK"></a>散花烧香导从来下。<a id="a-EL"></a>阎浮提王波斯匿等。<a id="a-EM"></a>一切大众集在宝阶。<a id="a-EN"></a>稽首奉迎。<a id="a-EO"></a>佛还祇洹处师子座。<a id="a-EP"></a>四众围绕欢喜踊跃。</p>
  <p id="aEQ">祐敬惟。<a id="a-ER"></a>佛生七日母升忉利。<a id="a-ES"></a>三世如来莫不同然。<a id="a-ET"></a>摩耶积因托化诞圣。<a id="a-EU"></a>是以。<a id="a-EV"></a>既为天师而方味其乳。<a id="a-EW"></a>已入泥洹而还起致敬。<a id="a-EX"></a>欲报之德。<a id="a-EY"></a>于斯至矣。</p>
  <p data-pb></p>
  <h2 id="aEZ">释迦姨母大爱道泥洹记第十七(出佛母泥洹经)</h2>
  <p id="aEa">王园精舍。<a id="a-Eb"></a>大爱道比丘尼。<a id="a-Ec"></a>即佛姨母也。<a id="a-Ed"></a>将欲灭度曰。<a id="a-Ee"></a>吾不忍见世无如来无所著正真道最正觉。<a id="a-Ef"></a>及诸应真灭度。<a id="a-Eg"></a>吾当先息灵还于本无矣。<a id="a-Eh"></a>佛一切智具照其心。<a id="a-Ei"></a>即告阿难。<a id="a-Ej"></a>大爱道念曰。<a id="a-Ek"></a>吾不忍见世尊。<a id="a-El"></a>并诸应真泥洹。<a id="a-Em"></a>欲先灭度。<a id="a-En"></a>阿难闻教即稽首言。<a id="a-Eo"></a>今闻尊命四体萎堕。<a id="a-Ep"></a>心塞智索。<a id="a-Eq"></a>不识四方之名。<a id="a-Er"></a>佛告阿难。<a id="a-Es"></a>汝谓大爱道灭度。<a id="a-Et"></a>将戒定慧解脱度知见种。<a id="a-Eu"></a>四意止。<a id="a-Ev"></a>乃至八品道行去耶。<a id="a-Ew"></a>对曰不也。<a id="a-Ex"></a>但惟佛生七日太后薨慈母至有弘恩在佛所耳。<a id="a-Ey"></a>世尊叹曰。<a id="a-Ez"></a>如汝所言。<a id="a-F0"></a>慈母于吾实有乳哺重恩。<a id="a-F1"></a>此惠难报吾已报之。<a id="a-F2"></a>我亦有难算之恩在母所也。<a id="a-F3"></a>由我开示归命三宝。<a id="a-F4"></a>苦习尽道眼明。<a id="a-F5"></a>朗尽诸有结获无所著。<a id="a-F6"></a>若人能悟愚者之惑。<a id="a-F7"></a>令入真正苦习尽道者恩过须弥。<a id="a-F8"></a>是故阿难。<a id="a-F9"></a>吾有重恩于大爱道为无量也。<a id="a-FA"></a>于时大爱道与除馑女五百人(除馑女。<a id="a-FB"></a>即比丘尼也。<a id="a-FC"></a>康会注法镜经云。<a id="a-FD"></a>凡夫贪染六尘。<a id="a-FE"></a>犹饿夫饭不知厌足。<a id="a-FF"></a>圣人断贪。<a id="a-FG"></a>除六情馑饥。<a id="a-FH"></a>故号出家为除馑)俱到佛所。<a id="a-FI"></a>皆头面着佛足礼退。<a id="a-FJ"></a>叉手立白佛言。<a id="a-FK"></a>不忍睹佛及诸应真灭度。<a id="a-FL"></a>欲先泥洹佛默可之。<a id="a-FM"></a>大爱道以手摩佛足曰。<a id="a-FN"></a>此晚睹如来最正觉。<a id="a-FO"></a>自今不复睹矣。<a id="a-FP"></a>五百除馑陈辞如上。<a id="a-FQ"></a>佛可之。<a id="a-FR"></a>为说身患灭度之安。<a id="a-FS"></a>诸除馑女莫不欢喜。<a id="a-FT"></a>绕佛三匝稽首而去。<a id="a-FU"></a>还于精舍布五百座皆各就座。<a id="a-FV"></a>大爱道现神足德。<a id="a-FW"></a>于自座没从东方来。<a id="a-FX"></a>在虚空中作十八变。<a id="a-FY"></a>八方上下亦复如是。<a id="a-FZ"></a>放大光明以照诸冥。<a id="a-Fa"></a>上耀诸天。<a id="a-Fb"></a>五百除馑变化俱然。<a id="a-Fc"></a>同时泥洹。</p>
  <p id="aFd">佛告阿难。<a id="a-Fe"></a>汝明旦入城到耶游理家所(理家。<a id="a-Ff"></a>即优婆塞。<a id="a-Fg"></a>优婆塞受戒在家。<a id="a-Fh"></a>故曰理家)告之曰。<a id="a-Fi"></a>佛母及五百耆年除馑。<a id="a-Fj"></a>皆已灭度。<a id="a-Fk"></a>佛劝理家。<a id="a-Fl"></a>作五百舆床。<a id="a-Fm"></a>麻油香花樟楠梓材。<a id="a-Fn"></a>事各五百。<a id="a-Fo"></a>真妓正音当以供养。<a id="a-Fp"></a>所以者何。<a id="a-Fq"></a>斯诸除馑皆六通四达。<a id="a-Fr"></a>获空不愿无想净定。<a id="a-Fs"></a>今得泥洹为佛所叹。<a id="a-Ft"></a>一时供养其福无量。<a id="a-Fu"></a>阿难稽首敬诺。<a id="a-Fv"></a>平旦入城至理家门。<a id="a-Fw"></a>闻阿难来心怖毛竖。<a id="a-Fx"></a>今来甚早斯事非恒。<a id="a-Fy"></a>将以何故。<a id="a-Fz"></a>阿难如教具为宣说。<a id="a-G0"></a>理家闻之即躄身于地。<a id="a-G1"></a>抗哀而云。<a id="a-G2"></a>自今惟耶梨精舍都为空寂。<a id="a-G3"></a>王道四街不复睹神通除馑。<a id="a-G4"></a>国道为空。<a id="a-G5"></a>其痛何甚乎。<a id="a-G6"></a>阿难答曰。<a id="a-G7"></a>佛说。<a id="a-G8"></a>乾坤虽久始必有终。<a id="a-G9"></a>三界无常如幻如梦。<a id="a-GA"></a>生求不死。<a id="a-GB"></a>会冀不离者。<a id="a-GC"></a>终不可得也。<a id="a-GD"></a>理家　解欢喜。<a id="a-GE"></a>阿难复至诸梵志理家。<a id="a-GF"></a>值集在讲堂有异论议。<a id="a-GG"></a>即告之曰。<a id="a-GH"></a>佛劝诸贤者。<a id="a-GI"></a>昨五百除馑。<a id="a-GJ"></a>皆以灭度。<a id="a-GK"></a>梵志理家闻阿难言。<a id="a-GL"></a>靡不躄地宛转哀号。<a id="a-GM"></a>阿难又说。<a id="a-GN"></a>三界如幻都为非常。<a id="a-GO"></a>身为苦器恼痛所聚。<a id="a-GP"></a>唯泥洹安故圣归之也。<a id="a-GQ"></a>理家心解稽首奉办。<a id="a-GR"></a>阿难还至佛所。<a id="a-GS"></a>如事以闻。<a id="a-GT"></a>梵志理家。<a id="a-GU"></a>即备葬具驰诣精舍。<a id="a-GV"></a>时王园门闭。<a id="a-GW"></a>理家使人缘入开门。<a id="a-GX"></a>欲入讲堂。<a id="a-GY"></a>有女沙弥三人。<a id="a-GZ"></a>一人得不还道。<a id="a-Ga"></a>次者频来。<a id="a-Gb"></a>小者沟港。<a id="a-Gc"></a>告理家曰。<a id="a-Gd"></a>吾师坐禅今得寂定。<a id="a-Ge"></a>慎勿扰动。<a id="a-Gf"></a>答曰。<a id="a-Gg"></a>师已灭度非为定也。<a id="a-Gh"></a>沙弥闻之躄身绝息。<a id="a-Gi"></a>有顷乃苏哀而曰。<a id="a-Gj"></a>谁当教诲吾等。<a id="a-Gk"></a>圣训绝矣。<a id="a-Gl"></a>理家睹之莫不哀泣。<a id="a-Gm"></a>告沙弥曰。<a id="a-Gn"></a>佛本说经。<a id="a-Go"></a>恩爱虽会终必有离。<a id="a-Gp"></a>但当建志力取应真。<a id="a-Gq"></a>理家阇维毕。<a id="a-Gr"></a>捧舍利诣佛所。<a id="a-Gs"></a>佛告阿难。<a id="a-Gt"></a>汝东向叉手。<a id="a-Gu"></a>下右膝曰。<a id="a-Gv"></a>有直信直业。<a id="a-Gw"></a>三神六智道灵已足者。<a id="a-Gx"></a>皆来赴斯。<a id="a-Gy"></a>所以然者。<a id="a-Gz"></a>佛母及诸除馑女五百人。<a id="a-H0"></a>今皆善逝。<a id="a-H1"></a>宜当法会四方俱然。<a id="a-H2"></a>于是四方各二百五十应真。<a id="a-H3"></a>神足飞来稽首佛足。<a id="a-H4"></a>佛起至大爱道舍利所。<a id="a-H5"></a>千比丘从皆就座。<a id="a-H6"></a>佛告阿难。<a id="a-H7"></a>取舍利盛之以钵。<a id="a-H8"></a>着吾手中。<a id="a-H9"></a>阿难如命以钵盛舍利。<a id="a-HA"></a>长跪授佛。<a id="a-HB"></a>佛以两手受之。<a id="a-HC"></a>告诸比丘。<a id="a-HD"></a>斯聚舍利本是秽身。<a id="a-HE"></a>凶愚急暴嫉妒阴谋。<a id="a-HF"></a>败道坏德。<a id="a-HG"></a>今母能拔女人凶愚之秽为丈夫行。<a id="a-HH"></a>获应真道。<a id="a-HI"></a>迁灵本无何其健哉。<a id="a-HJ"></a>告比丘众及诸理家。<a id="a-HK"></a>宜共兴庙应修供养。<a id="a-HL"></a>佥曰唯然。<a id="a-HM"></a>于是四众天人鬼龙。<a id="a-HN"></a>造庙立刹种种供养(摩诃波阇波提。<a id="a-HO"></a>齐言大爱道也。<a id="a-HP"></a>亦名瞿昙弥。<a id="a-HQ"></a>杂阿含经云。<a id="a-HR"></a>是难陀亲母。<a id="a-HS"></a>又增一阿含经云。<a id="a-HT"></a>佛告阿难难陀罗云。<a id="a-HU"></a>汝等举大爱道身。<a id="a-HV"></a>我当躬自供养。<a id="a-HW"></a>尔时释提桓因。<a id="a-HX"></a>毗沙门王前白佛言。<a id="a-HY"></a>唯愿勿自劳神。<a id="a-HZ"></a>我等自当供养。<a id="a-Ha"></a>佛言止止。<a id="a-Hb"></a>所以然者。<a id="a-Hc"></a>父母生子多有所益。<a id="a-Hd"></a>长养恩重乳哺怀抱。<a id="a-He"></a>要当报恩不得不报。<a id="a-Hf"></a>过去未来。<a id="a-Hg"></a>诸佛母先取灭度。<a id="a-Hh"></a>诸佛皆自供养耶维舍利也。<a id="a-Hi"></a>时毗沙门天王使诸由神担栴檀薪至旷野之间。<a id="a-Hj"></a>佛躬自举床一脚。<a id="a-Hk"></a>维云举一脚。<a id="a-Hl"></a>阿难举一脚。<a id="a-Hm"></a>难陀举一脚。<a id="a-Hn"></a>飞在虚空往至冢间。<a id="a-Ho"></a>其中四部众。<a id="a-Hp"></a>举五百比丘尼舍利。<a id="a-Hq"></a>俱至冢间。<a id="a-Hr"></a>尔时佛自取栴檀木。<a id="a-Hs"></a>着大爱道身上。<a id="a-Ht"></a>佛言。<a id="a-Hu"></a>有四人应起塔供养。<a id="a-Hv"></a>一者佛。<a id="a-Hw"></a>二者辟支佛。<a id="a-Hx"></a>三者漏尽罗汉。<a id="a-Hy"></a>四者转轮圣王。<a id="a-Hz"></a>皆以十善化物故。<a id="a-I0"></a>尔时人民即取舍利。<a id="a-I1"></a>各起塔供养)祐寻。<a id="a-I2"></a>姨母为德恩均所生。<a id="a-I3"></a>是以持舆之重爰酬鞠育。<a id="a-I4"></a>所以劝报。<a id="a-I5"></a>复励无恩人也。</p>
  <p data-pb></p>
  <h2 id="aI6">释种灭宿业缘记第十八(出长阿含经)</h2>
  <p id="aI7">尔时波斯匿王。<a id="a-I8"></a>新绍王位便作是念。<a id="a-I9"></a>我今新绍王位。<a id="a-IA"></a>先应取释种家女。<a id="a-IB"></a>即告一臣曰。<a id="a-IC"></a>往迦毗罗卫。<a id="a-ID"></a>至释种家持我名字。<a id="a-IE"></a>告彼释种云。<a id="a-IF"></a>波斯匿王问讯兴居轻利。<a id="a-IG"></a>致问无量。<a id="a-IH"></a>又语彼释种。<a id="a-II"></a>欲取释种女。<a id="a-IJ"></a>设与我者抱德无已。<a id="a-IK"></a>若见违者当以力相逼大臣受教。<a id="a-IL"></a>往告迦毗罗卫国。<a id="a-IM"></a>尔时释种。<a id="a-IN"></a>五百人集在一处。<a id="a-IO"></a>是时大臣。<a id="a-IP"></a>至释种所具宣王言。<a id="a-IQ"></a>释种闻已极怀嗔恚。<a id="a-IR"></a>吾等大姓。<a id="a-IS"></a>何缘当与婢子结亲。<a id="a-IT"></a>其众中或言当与。<a id="a-IU"></a>或言不可与。<a id="a-IV"></a>尔时摩诃男语众人言。<a id="a-IW"></a>诸贤勿共嗔恚。<a id="a-IX"></a>所以然者。<a id="a-IY"></a>波斯匿王为人暴恶。<a id="a-IZ"></a>或坏我国界。<a id="a-Ia"></a>我今躬自当往。<a id="a-Ib"></a>与相见说此事情。<a id="a-Ic"></a>时摩诃男家中婢生一女。<a id="a-Id"></a>面貌端正世之希有。<a id="a-Ie"></a>沐浴此女。<a id="a-If"></a>与着好衣载羽葆车。<a id="a-Ig"></a>送与波斯匿王言。<a id="a-Ih"></a>此是我女可共成亲。<a id="a-Ii"></a>时波斯匿王。<a id="a-Ij"></a>得此女极怀欢喜。<a id="a-Ik"></a>即立此女为第一夫人。<a id="a-Il"></a>时此夫人到此数日而身怀妊。<a id="a-Im"></a>后生一男儿。<a id="a-In"></a>端正无双世之殊特。<a id="a-Io"></a>时波斯匿王集诸相师。<a id="a-Ip"></a>与子立字。<a id="a-Iq"></a>时相师言。</p>
  <p id="aIr">大王当知求夫人时。<a id="a-Is"></a>诸释共诤或言不与。<a id="a-It"></a>使彼此流离。<a id="a-Iu"></a>今当立名名曰流离。<a id="a-Iv"></a>时波斯匿王。<a id="a-Iw"></a>爱此琉璃太子未曾去前。<a id="a-Ix"></a>年向八岁王告之曰。<a id="a-Iy"></a>汝今已大。<a id="a-Iz"></a>可诣迦毗罗卫学诸射术。<a id="a-J0"></a>是时波斯匿王给诸使人。<a id="a-J1"></a>乘大象往诣释家至摩诃男言。<a id="a-J2"></a>波斯匿王使我至此学诸射术。<a id="a-J3"></a>唯愿祖父母事事教授。<a id="a-J4"></a>时摩诃男报言。<a id="a-J5"></a>欲学术者善可习之。<a id="a-J6"></a>是时摩诃男释种。<a id="a-J7"></a>集五百童子使共学术。<a id="a-J8"></a>时琉璃太子共学射术。<a id="a-J9"></a>尔时迦毗罗城中新起一讲堂。<a id="a-JA"></a>自相谓言。<a id="a-JB"></a>今此讲堂成来。<a id="a-JC"></a>未久画彩已竟。<a id="a-JD"></a>犹如天宫。<a id="a-JE"></a>我等先应请如来于中供养及比丘僧。<a id="a-JF"></a>令我等受福无穷。<a id="a-JG"></a>然后我等当入此堂。<a id="a-JH"></a>是时释种即于堂上。<a id="a-JI"></a>敷种种坐具悬缯幡盖。<a id="a-JJ"></a>香汁洒地烧众名香。<a id="a-JK"></a>复储好水然诸明灯。<a id="a-JL"></a>是时琉璃太子往至讲堂。<a id="a-JM"></a>即升师子之座。<a id="a-JN"></a>时诸释种见之极怀嗔恚。<a id="a-JO"></a>即前捉臂逐出门外。<a id="a-JP"></a>各共骂之此婢生物敢入座。<a id="a-JQ"></a>扑之着地。<a id="a-JR"></a>是时琉璃太子即从地起。<a id="a-JS"></a>长叹息而视后。<a id="a-JT"></a>是时有梵志子名曰好苦。<a id="a-JU"></a>琉璃太子语好苦梵志子曰。<a id="a-JV"></a>此诸释种骂我毁辱。<a id="a-JW"></a>乃至于斯。<a id="a-JX"></a>我后绍王位时。<a id="a-JY"></a>汝当告我此事。<a id="a-JZ"></a>是时好苦梵志子报曰。<a id="a-Ja"></a>如教。<a id="a-Jb"></a>是时波斯匿王命终。<a id="a-Jc"></a>便立琉璃太子为王。<a id="a-Jd"></a>时好苦梵志至王所而作是说。<a id="a-Je"></a>王当忆本释所毁辱。<a id="a-Jf"></a>时琉璃王报曰。<a id="a-Jg"></a>我忆本事。<a id="a-Jh"></a>时琉璃王兴起嗔恚。<a id="a-Ji"></a>敕诸群臣。<a id="a-Jj"></a>汝等速严驾集四部兵。<a id="a-Jk"></a>吾欲往征释种。<a id="a-Jl"></a>诸臣即受王教。<a id="a-Jm"></a>令即云集四种之兵。<a id="a-Jn"></a>往至迦毗罗越。<a id="a-Jo"></a>尔时众多比丘。<a id="a-Jp"></a>闻琉璃王往征释种。<a id="a-Jq"></a>具白世尊。<a id="a-Jr"></a>是时世尊闻此语已。<a id="a-Js"></a>即往逆琉璃王。<a id="a-Jt"></a>便在一枯树下无有枝叶。<a id="a-Ju"></a>于中结加趺坐。<a id="a-Jv"></a>时琉璃王遥见世尊。<a id="a-Jw"></a>即下车礼足在一面立。<a id="a-Jx"></a>尔时琉璃王白世尊言。<a id="a-Jy"></a>更有好树树枝繁茂。<a id="a-Jz"></a>何故在此枯树下坐。<a id="a-K0"></a>世尊告曰。<a id="a-K1"></a>亲族之荫故胜外人。<a id="a-K2"></a>是时琉璃王便作是念。<a id="a-K3"></a>今日世尊故为亲族。<a id="a-K4"></a>吾不应往征宜可齐此还归本土。<a id="a-K5"></a>是时好苦梵志。<a id="a-K6"></a>复白王曰。<a id="a-K7"></a>王当忆本释种所辱。<a id="a-K8"></a>王闻此语已。<a id="a-K9"></a>复集兵诣迦毗罗越。<a id="a-KA"></a>大目揵连闻琉璃王往征释种。<a id="a-KB"></a>白世尊言。<a id="a-KC"></a>今日琉璃王往攻释种。<a id="a-KD"></a>我今堪任使琉璃王及四部兵掷着他方世界。<a id="a-KE"></a>世尊告曰。<a id="a-KF"></a>汝岂能取释种宿缘。<a id="a-KG"></a>着他方世界乎。<a id="a-KH"></a>时目连白佛言。<a id="a-KI"></a>实不堪任使宿因缘着他方世界。<a id="a-KJ"></a>尔时世尊语目连。<a id="a-KK"></a>汝还就座。<a id="a-KL"></a>目连复白佛言。<a id="a-KM"></a>我今堪任移此迦毗罗越着虚空中。<a id="a-KN"></a>世尊告曰。<a id="a-KO"></a>汝今堪能移释种宿缘着虚空中乎。<a id="a-KP"></a>目连报言。<a id="a-KQ"></a>不也世尊。<a id="a-KR"></a>佛告目连。<a id="a-KS"></a>汝今还就本位。<a id="a-KT"></a>目连复白佛言。<a id="a-KU"></a>愿听许。<a id="a-KV"></a>以铁笼覆迦毗罗越城上。<a id="a-KW"></a>世尊告曰。<a id="a-KX"></a>云何目连。<a id="a-KY"></a>能以铁笼覆释种宿缘乎。<a id="a-KZ"></a>目连白佛。<a id="a-Ka"></a>不也世尊。<a id="a-Kb"></a>佛告目连。<a id="a-Kc"></a>释种今日宿缘已熟。<a id="a-Kd"></a>今当受报。<a id="a-Ke"></a>是时琉璃王。<a id="a-Kf"></a>往诣迦毗罗越。<a id="a-Kg"></a>时诸释种复集四部之众。<a id="a-Kh"></a>一由旬中。<a id="a-Ki"></a>往逆琉璃王。<a id="a-Kj"></a>是时诸释一由旬内。<a id="a-Kk"></a>遥射琉琉王。<a id="a-Kl"></a>或射耳孔不伤其耳。<a id="a-Km"></a>或射头髻不伤其头。<a id="a-Kn"></a>或射弓弦不害其人。<a id="a-Ko"></a>或射铠器不伤其人。<a id="a-Kp"></a>或射床座不害其人。<a id="a-Kq"></a>或射车坏轮不害其人。<a id="a-Kr"></a>或坏幢麾不害其人。<a id="a-Ks"></a>是时琉璃王见此事已。<a id="a-Kt"></a>便怀恐怖告群臣曰。<a id="a-Ku"></a>汝等观此箭为从何来。<a id="a-Kv"></a>群臣报曰。<a id="a-Kw"></a>此诸释种。<a id="a-Kx"></a>去此一由旬中射箭使来。<a id="a-Ky"></a>琉璃王报言。<a id="a-Kz"></a>彼设发心欲害我者。<a id="a-L0"></a>并当死尽。<a id="a-L1"></a>宜可于中还归舍卫是时好苦梵志。<a id="a-L2"></a>前白王言。<a id="a-L3"></a>大王勿惧。<a id="a-L4"></a>此诸释种皆共持戒。<a id="a-L5"></a>虫尚不害。<a id="a-L6"></a>况害人乎。<a id="a-L7"></a>今宜前进必坏释种。<a id="a-L8"></a>是时琉璃王渐渐前进向彼释种。<a id="a-L9"></a>是时诸释退入城中。<a id="a-LA"></a>时琉璃王在城外而告之曰。<a id="a-LB"></a>汝等速开城门。<a id="a-LC"></a>若不尔者尽当杀之。<a id="a-LD"></a>时迦毗罗越城。<a id="a-LE"></a>有释童子年向十五名曰奢摩。<a id="a-LF"></a>闻琉璃王今在门外。<a id="a-LG"></a>即着铠持仗至城上。<a id="a-LH"></a>独与琉璃王共斗。<a id="a-LI"></a>是时舍摩童子。<a id="a-LJ"></a>多杀害众人。<a id="a-LK"></a>各各驰散并作是说。<a id="a-LL"></a>此是何人。<a id="a-LM"></a>为是天耶。<a id="a-LN"></a>为是鬼神耶。<a id="a-LO"></a>遥见如似小儿。<a id="a-LP"></a>是时琉璃王便怀恐怖即入地孔避之。<a id="a-LQ"></a>时释种闻坏琉璃王众。<a id="a-LR"></a>是时诸释即呼舍摩童子。<a id="a-LS"></a>而告之曰。<a id="a-LT"></a>年幼小儿。<a id="a-LU"></a>何故辱我等门户。<a id="a-LV"></a>岂不知诸释修行善法乎。<a id="a-LW"></a>我等尚不能害虫。<a id="a-LX"></a>况复人命耶。<a id="a-LY"></a>我等亦能坏此军众。<a id="a-LZ"></a>一人敌万人。<a id="a-La"></a>然我等复作是念。<a id="a-Lb"></a>杀害人命死入地狱。<a id="a-Lc"></a>若生人中寿命极短。<a id="a-Ld"></a>汝去。<a id="a-Le"></a>不须住此。<a id="a-Lf"></a>是时舍摩童子即出国去。<a id="a-Lg"></a>是时琉璃王复至门中。<a id="a-Lh"></a>速开城门不须稽留。<a id="a-Li"></a>是时诸释自相谓言。<a id="a-Lj"></a>可与开门为不可乎。<a id="a-Lk"></a>尔时弊魔波旬作一释形。<a id="a-Ll"></a>告诸释言。<a id="a-Lm"></a>汝等速开城门勿共受困。<a id="a-Ln"></a>是时诸释即开城门。<a id="a-Lo"></a>时琉璃王告群臣曰。<a id="a-Lp"></a>今此释众人民极多。<a id="a-Lq"></a>非刀剑所能害尽。<a id="a-Lr"></a>悉取埋脚地中。<a id="a-Ls"></a>然后使暴象踏杀尔时群臣受王教敕。<a id="a-Lt"></a>即以象踏杀之。<a id="a-Lu"></a>时琉璃王敕群臣曰。<a id="a-Lv"></a>汝等速选面手释女取五百人时诸臣受王教令。<a id="a-Lw"></a>即选五百端正女人。<a id="a-Lx"></a>将诣王所。<a id="a-Ly"></a>是时摩诃男释至琉璃王所。<a id="a-Lz"></a>而作是说当从我愿。<a id="a-M0"></a>琉璃王言欲何等愿。<a id="a-M1"></a>摩诃男曰。<a id="a-M2"></a>我今没在水底随我迟疾。<a id="a-M3"></a>使诸释种并得逃走。<a id="a-M4"></a>若我出水随意杀之。<a id="a-M5"></a>琉璃王曰此事大隹。<a id="a-M6"></a>是时摩诃男释即入水底。<a id="a-M7"></a>以头发系树根而取命终。<a id="a-M8"></a>是时城中诸释。<a id="a-M9"></a>从东门出复从西门入。<a id="a-MA"></a>从南门出还从北门入。<a id="a-MB"></a>是时琉璃王告群臣曰。<a id="a-MC"></a>摩诃男父何故隐在水中。<a id="a-MD"></a>如今不出。<a id="a-ME"></a>尔时诸臣闻王教令。<a id="a-MF"></a>即入水中出之。<a id="a-MG"></a>摩诃男已取命终。<a id="a-MH"></a>尔时琉璃王。<a id="a-MI"></a>以见摩诃男命终。<a id="a-MJ"></a>王方悔心。<a id="a-MK"></a>我今祖父已取命终。<a id="a-ML"></a>皆由爱亲族故。<a id="a-MM"></a>设当知者。<a id="a-MN"></a>终不来攻伐此释种。<a id="a-MO"></a>是时琉璃王杀九千九百九十万人。<a id="a-MP"></a>流血成河。<a id="a-MQ"></a>烧迦毗罗越城往诣尼拘留园中。<a id="a-MR"></a>是时琉璃王语五百释女言。<a id="a-MS"></a>汝等慎莫愁忧我是汝夫。<a id="a-MT"></a>汝是我妇。<a id="a-MU"></a>要当相接。<a id="a-MV"></a>时琉璃王捉一释女而欲弄之时女曰。<a id="a-MW"></a>大王欲何所为。<a id="a-MX"></a>时王报言。<a id="a-MY"></a>欲与汝情通。<a id="a-MZ"></a>女曰。<a id="a-Ma"></a>我今何故。<a id="a-Mb"></a>与婢生种情通是时琉璃王甚怀嗔恚。<a id="a-Mc"></a>敕群臣曰速取此女。<a id="a-Md"></a>刖其手足着深坑中。<a id="a-Me"></a>诸臣受教刖其手足掷着坑中。<a id="a-Mf"></a>及五百女人皆骂王言。<a id="a-Mg"></a>谁持此身与婢生种共交通。<a id="a-Mh"></a>时王嗔恚尽取五百释女。<a id="a-Mi"></a>刖其手足着深坑中。<a id="a-Mj"></a>是琉璃王坏迦毗罗越已。<a id="a-Mk"></a>还诣舍卫城。<a id="a-Ml"></a>尔时只陀太子在深宫中。<a id="a-Mm"></a>与诸妓女共相娱乐。<a id="a-Mn"></a>王闻作妓声。<a id="a-Mo"></a>即敕御者。<a id="a-Mp"></a>汝回此象诣太子所。<a id="a-Mq"></a>是时守门人。<a id="a-Mr"></a>遥见王来而白王言。<a id="a-Ms"></a>王徐行。<a id="a-Mt"></a>只陀太子今在宫中自娱。<a id="a-Mu"></a>勿相触娆。<a id="a-Mv"></a>是时琉璃王。<a id="a-Mw"></a>即时拔剑取守门人杀之。<a id="a-Mx"></a>只陀王子。<a id="a-My"></a>闻琉璃王在门外。<a id="a-Mz"></a>便出与王相见。<a id="a-N0"></a>善来大王。<a id="a-N1"></a>报言。<a id="a-N2"></a>岂不知吾与诸释种共斗乎。<a id="a-N3"></a>只陀对曰。<a id="a-N4"></a>闻之。<a id="a-N5"></a>琉璃王报言。<a id="a-N6"></a>汝今何故与妓女游戏。<a id="a-N7"></a>而不佐我耶。<a id="a-N8"></a>只陀报言。<a id="a-N9"></a>我不堪任杀害众生。<a id="a-NA"></a>是时琉璃王极怀嗔恚。<a id="a-NB"></a>即复拔剑斫杀只陀。<a id="a-NC"></a>尔时世尊。<a id="a-ND"></a>以天眼观只陀王子。<a id="a-NE"></a>以取命终生三十三天。<a id="a-NF"></a>是时五百释女。<a id="a-NG"></a>自归称唤如来名号。<a id="a-NH"></a>如来于此间出家学道。<a id="a-NI"></a>而后成佛。<a id="a-NJ"></a>今受此毒痛。<a id="a-NK"></a>世尊何故而不见忆。<a id="a-NL"></a>尔时世尊以天耳清彻。<a id="a-NM"></a>闻诸释女称怨向佛。<a id="a-NN"></a>将诸比丘往至迦毗罗越。<a id="a-NO"></a>时五百释女遥见世尊。<a id="a-NP"></a>将诸比丘来皆怀惭愧。<a id="a-NQ"></a>尔时释提桓因及毗沙门王在世尊后。<a id="a-NR"></a>顾语释提桓因言。<a id="a-NS"></a>此诸释女皆怀惭愧。<a id="a-NT"></a>释提桓因即以天衣覆此女上。<a id="a-NU"></a>尔时世尊告毗沙门王曰。<a id="a-NV"></a>此诸女人饥渴日久。<a id="a-NW"></a>毗沙门王即办自然天食。<a id="a-NX"></a>与诸释女皆悉充足。<a id="a-NY"></a>世尊渐与诸女说微妙法。<a id="a-NZ"></a>苦习尽道尽与说之。<a id="a-Na"></a>尔时诸女。<a id="a-Nb"></a>诸尘垢尽得法眼净。<a id="a-Nc"></a>各于其所而取命终。<a id="a-Nd"></a>皆生天上。<a id="a-Ne"></a>尔时世尊诣城东门。<a id="a-Nf"></a>见城中烟火洞然。<a id="a-Ng"></a>尔时世尊。<a id="a-Nh"></a>往诣尼拘留园中坐。<a id="a-Ni"></a>告诸比丘。<a id="a-Nj"></a>我昔在中与诸比丘说法。<a id="a-Nk"></a>如今空墟无有人民。<a id="a-Nl"></a>自今以后如来更不复至此。<a id="a-Nm"></a>从座起去。<a id="a-Nn"></a>往舍卫祇树给孤独园。<a id="a-No"></a>告诸比丘。<a id="a-Np"></a>今琉璃王及此兵众。<a id="a-Nq"></a>却后七日尽当磨灭。<a id="a-Nr"></a>是时琉璃王闻世尊记。<a id="a-Ns"></a>闻已恐怖告群臣曰。<a id="a-Nt"></a>如来今记却后七日。<a id="a-Nu"></a>我及兵众尽当没灭。<a id="a-Nv"></a>汝等观外境无有盗贼。<a id="a-Nw"></a>水火灾变来侵国者。<a id="a-Nx"></a>何以故。<a id="a-Ny"></a>诸佛如来语无有二。<a id="a-Nz"></a>尔时好苦梵志白王。<a id="a-O0"></a>王勿恐惧。<a id="a-O1"></a>今外境无难亦无灾变。<a id="a-O2"></a>今日大王快自娱乐。<a id="a-O3"></a>琉璃王言。<a id="a-O4"></a>梵志当知佛言无异。<a id="a-O5"></a>时琉璃王。<a id="a-O6"></a>使人数日。<a id="a-O7"></a>至七日头。<a id="a-O8"></a>王大欢喜踊跃不能自胜。<a id="a-O9"></a>将诸兵众及诸婇女。<a id="a-OA"></a>往阿脂罗河侧而自娱乐。<a id="a-OB"></a>即于彼处。<a id="a-OC"></a>卒大雷震非时云起。<a id="a-OD"></a>暴风疾雨。<a id="a-OE"></a>时琉璃王及兵众。<a id="a-OF"></a>尽为水所漂皆悉消灭。<a id="a-OG"></a>身坏命终入阿鼻地狱。<a id="a-OH"></a>复有天火烧城内宫殿。<a id="a-OI"></a>尔时世尊以天眼观见琉璃王及四种兵。<a id="a-OJ"></a>皆悉命终入地狱中。<a id="a-OK"></a>尔时诸比丘白世尊言。<a id="a-OL"></a>琉璃王及四部兵。<a id="a-OM"></a>今已命终为生何处。<a id="a-ON"></a>世尊告曰。<a id="a-OO"></a>琉璃王者今入阿鼻地狱中。<a id="a-OP"></a>诸比丘白言。<a id="a-OQ"></a>今此释种昔作何因缘。<a id="a-OR"></a>今为琉璃王所害。<a id="a-OS"></a>尔时世尊告诸比丘。<a id="a-OT"></a>昔日之时。<a id="a-OU"></a>此罗阅城中有捕鱼村。<a id="a-OV"></a>时世饥俭人食草根。<a id="a-OW"></a>一斗金贸一斗米。<a id="a-OX"></a>彼村中有大池水。<a id="a-OY"></a>又复饶鱼。<a id="a-OZ"></a>时罗阅城中。<a id="a-Oa"></a>人民之类。<a id="a-Ob"></a>往至池中捕鱼食之。<a id="a-Oc"></a>当于尔时。<a id="a-Od"></a>水中有二种鱼。<a id="a-Oe"></a>一名钩锁。<a id="a-Of"></a>二名多舌。<a id="a-Og"></a>是时二鱼各各相谓言。<a id="a-Oh"></a>我等于此众人先无过失。<a id="a-Oi"></a>我是水性之虫不处干地。<a id="a-Oj"></a>此人民之类。<a id="a-Ok"></a>皆来食啖我等。<a id="a-Ol"></a>设前世时。<a id="a-Om"></a>少有福德者其当报怨。<a id="a-On"></a>尔时村中有小儿。<a id="a-Oo"></a>年向八岁亦不捕鱼。<a id="a-Op"></a>复非害命。<a id="a-Oq"></a>然复收鱼在岸上。<a id="a-Or"></a>小儿见已极怀欢喜。<a id="a-Os"></a>比丘当知。<a id="a-Ot"></a>尔时罗阅城中人民之类。<a id="a-Ou"></a>岂异人乎。<a id="a-Ov"></a>今释种是也。<a id="a-Ow"></a>尔时钩锁鱼者。<a id="a-Ox"></a>今琉璃王是。<a id="a-Oy"></a>两舌鱼者。<a id="a-Oz"></a>今好苦梵志是。<a id="a-P0"></a>小儿见鱼笑者。<a id="a-P1"></a>今我身是。<a id="a-P2"></a>尔时释种坐取鱼食。<a id="a-P3"></a>无数劫中受地狱苦。<a id="a-P4"></a>今受此对。<a id="a-P5"></a>我时坐见而笑之。<a id="a-P6"></a>今患头痛如似石压。<a id="a-P7"></a>犹如以头戴须弥山。<a id="a-P8"></a>所以然者。<a id="a-P9"></a>如来更不受形。<a id="a-PA"></a>已舍众行度诸厄难。<a id="a-PB"></a>是诸比丘。<a id="a-PC"></a>由此因缘今受此报(释迦毕罪经。<a id="a-PD"></a>大同小异。<a id="a-PE"></a>云琉璃王灭释种。<a id="a-PF"></a>旋师罢军。<a id="a-PG"></a>遣使者致敬于佛。<a id="a-PH"></a>佛视使者。<a id="a-PI"></a>答王自受矣。<a id="a-PJ"></a>阿难整法服稽首白言。<a id="a-PK"></a>佛不虚视其必有缘。<a id="a-PL"></a>众祐曰。<a id="a-PM"></a>释罪毕矣。<a id="a-PN"></a>却后兴矣却后七日太山鬼神。<a id="a-PO"></a>以火逼王及其臣民。<a id="a-PP"></a>王罪难救如释祸难攘也。<a id="a-PQ"></a>王行湖边军众入水浴。<a id="a-PR"></a>神化为毒虫螫其王众毒行身里。<a id="a-PS"></a>或在水中死或百步一里死者。<a id="a-PT"></a>垂半入国凶鬼云集宫中。<a id="a-PU"></a>夜物鸣聚居宫相待。<a id="a-PV"></a>日月博蚀星宿失度。<a id="a-PW"></a>怪异首尾。<a id="a-PX"></a>王闻佛诫灾变之异。<a id="a-PY"></a>内如汤灼会臣议论。<a id="a-PZ"></a>或云投山。<a id="a-Pa"></a>或言投川。<a id="a-Pb"></a>王遂乘船入海。<a id="a-Pc"></a>强富者得从。<a id="a-Pd"></a>贫羸者留国。<a id="a-Pe"></a>王内宫人解衣脱阳燧珠着船上其日云兴笮绝舟漂。<a id="a-Pf"></a>臣民佥曰。<a id="a-Pg"></a>弊王行凶乃致斯祸。<a id="a-Ph"></a>向中之时。<a id="a-Pi"></a>日出炙阳燧出火。<a id="a-Pj"></a>始烧王舟。<a id="a-Pk"></a>投水即没雷震霹雳。<a id="a-Pl"></a>即入大山地狱。<a id="a-Pm"></a>留在岸者微怖而全。<a id="a-Pn"></a>法句譬经云。<a id="a-Po"></a>佛弟子名目连。<a id="a-Pp"></a>见琉璃王伐舍夷国以报宿怨当杀四辈弟子。<a id="a-Pq"></a>念其可怜。<a id="a-Pr"></a>便到佛所白佛言。<a id="a-Ps"></a>今琉璃王攻舍夷国我欲以三方便。<a id="a-Pt"></a>救舍夷国一者举舍夷国着虚空中。<a id="a-Pu"></a>二者举舍夷国人。<a id="a-Pv"></a>着两铁围山间。<a id="a-Pw"></a>三者举舍夷国人。<a id="a-Px"></a>着他方大国中央。<a id="a-Py"></a>令琉璃王不知其处。<a id="a-Pz"></a>佛告目连。<a id="a-Q0"></a>虽知汝有智德。<a id="a-Q1"></a>能安处舍夷国人。<a id="a-Q2"></a>众生有七不避。<a id="a-Q3"></a>何谓为七。<a id="a-Q4"></a>一者生。<a id="a-Q5"></a>二者老。<a id="a-Q6"></a>三者病。<a id="a-Q7"></a>四者死。<a id="a-Q8"></a>五者罪。<a id="a-Q9"></a>六者福。<a id="a-QA"></a>七者因缘。<a id="a-QB"></a>此七事。<a id="a-QC"></a>意虽欲避不能自在。<a id="a-QD"></a>如汝威神可得作此。<a id="a-QE"></a>宿对罪负不可得离。<a id="a-QF"></a>于是目连礼已便去。<a id="a-QG"></a>犹意不已。<a id="a-QH"></a>即取舍夷国人知识檀越。<a id="a-QI"></a>四五百人盛着钵中。<a id="a-QJ"></a>举着虚空星宿之际。<a id="a-QK"></a>琉璃王伐舍夷国。<a id="a-QL"></a>杀三亿人已引军还国。<a id="a-QM"></a>于是目连往到佛所。<a id="a-QN"></a>为佛作礼自贡告曰。<a id="a-QO"></a>琉璃伐舍夷国。<a id="a-QP"></a>弟子承佛威神。<a id="a-QQ"></a>救舍夷国四五千人。<a id="a-QR"></a>今在虚空皆尽得脱。<a id="a-QS"></a>佛告目连。<a id="a-QT"></a>汝为往看钵中人不。<a id="a-QU"></a>答曰。<a id="a-QV"></a>未往视之。<a id="a-QW"></a>佛言。<a id="a-QX"></a>卿先往视钵中人还。<a id="a-QY"></a>目连以道力下钵。<a id="a-QZ"></a>见钵中人皆死。<a id="a-Qa"></a>于是目连怅然悲泣。<a id="a-Qb"></a>还白佛言钵中人者今皆死尽。<a id="a-Qc"></a>佛告目连业熟受报不可免也。<a id="a-Qd"></a>座上无央数人。<a id="a-Qe"></a>闻佛说无常法。<a id="a-Qf"></a>欣然得道。<a id="a-Qg"></a>逮须陀洹证。</p>
  <p id="aQh">祐窃惟大圣垂经抑扬惩劝。<a id="a-Qi"></a>夫以正觉之尊万累久绝。<a id="a-Qj"></a>累尘劫而甫示余报。<a id="a-Qk"></a>明知释种之灭。<a id="a-Ql"></a>非力能免。<a id="a-Qm"></a>斯实止杀之深戒慎业之明规也。</p>
 </body>
</html>