<!doctype html>
<html id="z3IBXPJ1kG" data-ver="963">
 <head>
  <meta charset="utf-8">
  <meta author="祥迈">
  <meta library="龙藏">
  <meta catalog="此土著述">
  <meta period="元">
 </head>
 <body>
  <h1 id="a1">辩伪录卷第五</h1>
  <h2 id="a2">圣旨焚毁诸路伪道藏经之碑</h2>
  <p id="a3">翰林院臣唐方杨文郁王构李谦阎复李涛王磐等奉敕撰。</p>
  <p id="a4">至元二十一年三月日。<a id="a-5"></a>诏遣资德大夫总制院使兼领都功德使司事相哥谕翰林院。<a id="a-6"></a>戊午年僧道持论。<a id="a-7"></a>及至元十八年十月二十日。<a id="a-8"></a>焚毁道藏伪经始末。<a id="a-9"></a>可书其事于后。<a id="a-A"></a>臣磐等谨按释教总统合台萨哩所录事迹。<a id="a-B"></a>昔在宪宗皇帝朝。<a id="a-C"></a>道家者流出一书曰。<a id="a-D"></a>老君化胡成佛经及八十一化图。<a id="a-E"></a>镂板本传四方。<a id="a-F"></a>其言浅陋诞妄。<a id="a-G"></a>意在轻蔑释教而自重其教。<a id="a-H"></a>罽宾大师兰麻总统少林福裕。<a id="a-I"></a>以其事奏闻。<a id="a-J"></a>时上居潜邸。<a id="a-K"></a>宪宗有旨。<a id="a-L"></a>令僧道二家诣上所辩析。<a id="a-M"></a>二家自约道胜则僧冠首而为道。<a id="a-N"></a>僧胜则道削发而为僧。<a id="a-O"></a>僧问道曰。<a id="a-P"></a>汝书谓化胡成佛经。<a id="a-Q"></a>且佛是何义。<a id="a-R"></a>道对曰。<a id="a-S"></a>佛者觉也。<a id="a-T"></a>觉天觉地觉阴觉阳觉仁觉义之谓也。<a id="a-U"></a>僧曰。<a id="a-V"></a>是殆不然。<a id="a-W"></a>所谓觉者自觉觉他觉行圆满。<a id="a-X"></a>三觉圆明故号佛陀。<a id="a-Y"></a>岂特觉天地阴阳仁义而已哉。<a id="a-Z"></a>上谓侍臣曰。<a id="a-a"></a>吾亦心知仁义。<a id="a-b"></a>乃孔子之语。<a id="a-c"></a>谓佛觉仁觉义。<a id="a-d"></a>其说非也。<a id="a-e"></a>道者又持史记诸书以进欲以多说侥幸取胜。<a id="a-f"></a>帝师辩的达拔合思八曰。<a id="a-g"></a>此谓何书。<a id="a-h"></a>曰前代帝王之书。<a id="a-i"></a>上曰。<a id="a-j"></a>今持论教法何用攀援前代帝王。<a id="a-k"></a>帝师曰。<a id="a-l"></a>我天竺亦有史记。<a id="a-m"></a>汝闻之乎。<a id="a-n"></a>对曰未也。<a id="a-o"></a>帝师曰。<a id="a-p"></a>我为汝说天竺频婆娑罗王赞佛功德。<a id="a-q"></a>有曰。<a id="a-r"></a>天上天下无如佛。<a id="a-s"></a>十方世界亦无比。<a id="a-t"></a>世间所有我尽见。<a id="a-u"></a>一切无有如佛者。<a id="a-v"></a>当其说是语时老子安在。<a id="a-w"></a>道不能对。<a id="a-x"></a>帝师又问。<a id="a-y"></a>汝史记有化胡之说否。<a id="a-z"></a>曰无。<a id="a-10"></a>然则老子所传何经。<a id="a-11"></a>曰道德经。<a id="a-12"></a>此外更有何经。<a id="a-13"></a>曰无。<a id="a-14"></a>帝师曰。<a id="a-15"></a>道德经中有化胡事否。<a id="a-16"></a>曰无。<a id="a-17"></a>帝师曰。<a id="a-18"></a>史记中既无。<a id="a-19"></a>道德经中又不载。<a id="a-1A"></a>其为伪妄明矣。<a id="a-1B"></a>道者辞屈。<a id="a-1C"></a>尚书姚枢曰。<a id="a-1D"></a>道者负矣。<a id="a-1E"></a>上命如约行罚。<a id="a-1F"></a>遣使臣脱欢将者樊志应等十有七人。<a id="a-1G"></a>诣龙光寺削发为僧。<a id="a-1H"></a>焚伪经四十五部。<a id="a-1I"></a>天下佛寺为道流所据者二百三十七区。<a id="a-1J"></a>至是悉命归之。<a id="a-1K"></a>道教提点甘志泉所居吉祥院其一也。<a id="a-1L"></a>据而不与。<a id="a-1M"></a>至元十七年夏四月。<a id="a-1N"></a>僧人复为征理。<a id="a-1O"></a>长春道流谋害。<a id="a-1P"></a>僧录广渊。<a id="a-1Q"></a>聚徒持捉殴击僧众。<a id="a-1R"></a>自焚廪舍。<a id="a-1S"></a>诬广渊遣僧人纵火。<a id="a-1T"></a>且声言。<a id="a-1U"></a>焚米三千九百余石。<a id="a-1V"></a>他物称是。<a id="a-1W"></a>事达中书省辩其诬。<a id="a-1X"></a>甘志泉王志真款伏。<a id="a-1Y"></a>诏遣枢密副使孛罗及诸大臣覆按。<a id="a-1Z"></a>无异辞。<a id="a-1a"></a>志泉志真就诛劓刖流窜者凡十人。<a id="a-1b"></a>仍征所声言。<a id="a-1c"></a>米物如其数归之。<a id="a-1d"></a>僧众会有道家伪经尚存为言者。<a id="a-1e"></a>闻诸皇太子。<a id="a-1f"></a>十八年九月。<a id="a-1g"></a>都功德司脱因小演赤奏言。<a id="a-1h"></a>往年所焚道家伪经板本化图。<a id="a-1i"></a>多隐匿未毁。<a id="a-1j"></a>其道藏诸书类。<a id="a-1k"></a>皆诋毁释教剽窃佛语。<a id="a-1l"></a>宜加甄别。<a id="a-1m"></a>于是命枢密副使与前中书省左。<a id="a-1n"></a>丞文谦秘书监友直释教总统合台萨哩太常卿忽都于思中书省客省使都鲁在京。<a id="a-1o"></a>僧录司教禅诸僧及臣等。<a id="a-1p"></a>诣长春宫无极殿阶。<a id="a-1q"></a>正一天师张宗演全真掌教祁志诚大道掌教李德和杜福春暨诸道流。<a id="a-1r"></a>考证真伪。<a id="a-1s"></a>翻阅兼旬。<a id="a-1t"></a>虽卷帙数千。<a id="a-1u"></a>究其本末惟道德二篇为老子所著。<a id="a-1v"></a>余悉汉张道陵后魏寇谦之唐吴筠杜光庭宋王钦若辈撰造演说。<a id="a-1w"></a>凿空架虚罔有根据。<a id="a-1x"></a>诋毁释教以妄自尊崇。<a id="a-1y"></a>复爱慕其言而窃为己有。<a id="a-1z"></a>假阴阳术数以示其奥。<a id="a-20"></a>裒诸子医药以夸其博。<a id="a-21"></a>往往改易名号。<a id="a-22"></a>传注讹舛失其本真。<a id="a-23"></a>又所载符咒妄谓[佩-一]之。<a id="a-24"></a>令人商贾倍利之嗣蕃息伉俪和如鸳鸯之有偶。<a id="a-25"></a>将以媒淫辞而规财贿。<a id="a-26"></a>至有教人非妄佩符在臂。<a id="a-27"></a>则男为君相女为后妃。<a id="a-28"></a>入水不溺入火不焚。<a id="a-29"></a>刀剑不能伤害之语。<a id="a-2A"></a>其伪妄驳杂如此。<a id="a-2B"></a>留之徒以诳惑愚俗。<a id="a-2C"></a>自道德经外。<a id="a-2D"></a>宜悉焚去。<a id="a-2E"></a>臣等同辞以闻。<a id="a-2F"></a>上曰。<a id="a-2G"></a>道家经文。<a id="a-2H"></a>传讹踵谬非一日矣。<a id="a-2I"></a>若遽焚之其徒未必心服。<a id="a-2J"></a>彼言水火不能焚溺。<a id="a-2K"></a>可姑以是端试之。<a id="a-2L"></a>俟其不验焚之。<a id="a-2M"></a>未晚也。<a id="a-2N"></a>遂命枢密副使孛罗守司徒和礼。<a id="a-2O"></a>霍孙等谕张宗演祁志诚李德和杜福春等。<a id="a-2P"></a>俾各推择一人佩符入火自试其术。<a id="a-2Q"></a>四人者奏言。<a id="a-2R"></a>此皆诞妄之说。<a id="a-2S"></a>臣等入火必为灰烬。<a id="a-2T"></a>实不敢试但乞焚去道藏。<a id="a-2U"></a>庶几澡雪臣等。<a id="a-2V"></a>上可其奏。<a id="a-2W"></a>遂诏谕天下。<a id="a-2X"></a>道家诸经可留道德二篇。<a id="a-2Y"></a>其余文字及板本化图。<a id="a-2Z"></a>一切焚毁。<a id="a-2a"></a>隐匿者罪之。<a id="a-2b"></a>民间刊布诸子医药等书。<a id="a-2c"></a>不在禁限。<a id="a-2d"></a>今后道家者流其一遵老子之法。<a id="a-2e"></a>如嗜佛者削发为僧。<a id="a-2f"></a>不愿为僧道者听其为民。<a id="a-2g"></a>乃以十月壬子集百宫于悯忠寺。<a id="a-2h"></a>尽焚道藏伪经杂书。<a id="a-2i"></a>遣使诸路俾遵行之。<a id="a-2j"></a>臣磐等闻。<a id="a-2k"></a>老氏之为道也。<a id="a-2l"></a>以清净为宗。<a id="a-2m"></a>无为为本。<a id="a-2n"></a>谦冲以处。<a id="a-2o"></a>己损抑以下人。<a id="a-2p"></a>非有贪欲好胜之事。<a id="a-2q"></a>厥后枝分派列。<a id="a-2r"></a>徒属寖盛。<a id="a-2s"></a>袭讹成伪夸诞百出。<a id="a-2t"></a>清净一变而为污秽。<a id="a-2u"></a>无为一变无所不为。<a id="a-2v"></a>如汉之文成五利致身求仙恍惚诞幻。<a id="a-2w"></a>帛书饭牛之诈。<a id="a-2x"></a>黄金可成之妄。<a id="a-2y"></a>一旦败露为武帝所诛。<a id="a-2z"></a>三张之徒以鬼道惑众倡乱天下。<a id="a-30"></a>为皇甫嵩曹魏所灭。<a id="a-31"></a>宋王仔昔居上清宝箓宫。<a id="a-32"></a>与女冠为奸。<a id="a-33"></a>林灵素自称神。<a id="a-34"></a>霄紫府仙卿禳大水不验。<a id="a-35"></a>并为徽宗诛窜而死。<a id="a-36"></a>迨今末年复有麻被先生铁笠李二人。<a id="a-37"></a>以奸谋秘计出入时贵之门。<a id="a-38"></a>肆为淫污之行。<a id="a-39"></a>咸受显戮。<a id="a-3A"></a>历代以来若此之类不可胜数。<a id="a-3B"></a>追惟祸乱之源奸宄之本。<a id="a-3C"></a>率皆假符箓以神其教。<a id="a-3D"></a>托伪经以警其俗。<a id="a-3E"></a>横肆巧诬倡为诡状。<a id="a-3F"></a>诋毁圣教寇攘内典。<a id="a-3G"></a>固已悖老氏不争不盗之禁矣。<a id="a-3H"></a>及陷刑辟皆[薜/女]子自内作愎。<a id="a-3I"></a>将谁咎哉。<a id="a-3J"></a>且夫释氏之教宏阔胜大。<a id="a-3K"></a>非他教所拟伦。<a id="a-3L"></a>历百千世。<a id="a-3M"></a>圣帝明王莫不尊崇。<a id="a-3N"></a>东冒扶桑西极昧谷。<a id="a-3O"></a>冰天桂海山河大地。<a id="a-3P"></a>昆虫草木胎卵湿化。<a id="a-3Q"></a>有情无情百千万类。<a id="a-3R"></a>皆依佛荫生息动止于天地之间。<a id="a-3S"></a>故天上天下惟佛为尊。<a id="a-3T"></a>超出乎有生之表。<a id="a-3U"></a>归极乎无碍之真。<a id="a-3V"></a>智周三界神妙诸方。<a id="a-3W"></a>泽及大千功用不宰。<a id="a-3X"></a>其大有如此者。<a id="a-3Y"></a>慈航所至无溺不援。<a id="a-3Z"></a>法雨所沾有生皆润。<a id="a-3a"></a>悯世人之沉沦幻海颠覆迷津。<a id="a-3b"></a>展转多生流连累劫。<a id="a-3c"></a>将使之脱凡企圣蠲弊崇真。<a id="a-3d"></a>故神光破沉晦之门。<a id="a-3e"></a>大觉指无生之路。<a id="a-3f"></a>其仁有如此。<a id="a-3g"></a>何意狂谋辄形娼忌。<a id="a-3h"></a>虽积毁销骨众煦漂山。<a id="a-3i"></a>法体圆成初无小玷。<a id="a-3j"></a>譬如盲人之毁日月。<a id="a-3k"></a>何伤日月之明。<a id="a-3l"></a>井蛙之小河海。<a id="a-3m"></a>奚损河海之大。<a id="a-3n"></a>多见其不知量也。<a id="a-3o"></a>钦惟圣天子识超四谛道慕三乘。<a id="a-3p"></a>参无象之真空。<a id="a-3q"></a>传法王之心印。<a id="a-3r"></a>所以尊崇之礼归向之诚。<a id="a-3s"></a>矫百伪以从真。<a id="a-3t"></a>黜群邪而归正。<a id="a-3u"></a>有不容不严者焉。<a id="a-3v"></a>况乎笔墨劝淫妖术误世。<a id="a-3w"></a>恣为欺诳鼓荡群愚。<a id="a-3x"></a>若不大为改革。<a id="a-3y"></a>则邪说肆行枉道惑众。<a id="a-3z"></a>其如天下后世何。<a id="a-40"></a>凡天下之理。<a id="a-41"></a>有善有恶。<a id="a-42"></a>有正有邪。<a id="a-43"></a>有真有伪。<a id="a-44"></a>常混然而同处。<a id="a-45"></a>杂然而并行。<a id="a-46"></a>自非禀上圣之资诞生知之性。<a id="a-47"></a>智出庶物明照群情则红紫之乱朱。<a id="a-48"></a>洼淫之变雅。<a id="a-49"></a>是孰得而辩明之哉。<a id="a-4A"></a>由是言之。<a id="a-4B"></a>圣天子匡济真图翼扶大法之功至矣。<a id="a-4C"></a>概诸圣不可有加矣。<a id="a-4D"></a>于以凿舍灵之耳目。<a id="a-4E"></a>开正途之荒秽使般若之光。<a id="a-4F"></a>永乎无际劫。<a id="a-4G"></a>遍满恒河沙界。<a id="a-4H"></a>延洪圣寿于无疆。<a id="a-4I"></a>衍绵储君之福利鼎祚于亿万年之久者。<a id="a-4J"></a>庸有既乎。<a id="a-4K"></a>是可述也。<a id="a-4L"></a>臣磐等敬为之书。<a id="a-4M"></a>以贻后人。<a id="a-4N"></a>俾为老氏之学者。<a id="a-4O"></a>有所警焉。</p>
  <p id="a4P">至元二十一年三月　　日。</p>
  <p id="a4Q">皇帝圣旨里。<a id="a-4R"></a>中书省近据长春宫先生王志真等。<a id="a-4S"></a>告奉福寺渊僧录使。<a id="a-4T"></a>令小和尚马戒。<a id="a-4U"></a>显放火烧讫本宫仓库房舍。<a id="a-4V"></a>及盛放米粮三千九百余石。<a id="a-4W"></a>并油面盐粉。<a id="a-4X"></a>公事归问得当。<a id="a-4Y"></a>始元系是甘提点教道马戒。<a id="a-4Z"></a>显交指着渊僧录使。<a id="a-4a"></a>令放火王志真使令凭道童将马戒。<a id="a-4b"></a>显作放火贼人捉拿。<a id="a-4c"></a>及诈作知宫名字凭道童教唆。<a id="a-4d"></a>语言告状人。<a id="a-4e"></a>又问得元告。<a id="a-4f"></a>粮食不曾烧讫却。<a id="a-4g"></a>指此为名。<a id="a-4h"></a>于诸人处。<a id="a-4i"></a>要讫施利钱物。<a id="a-4j"></a>取其各各招伏。<a id="a-4k"></a>六月二十二日。<a id="a-4l"></a>有孛罗副枢。<a id="a-4m"></a>张平章。<a id="a-4n"></a>张右丞。<a id="a-4o"></a>焦尚书。<a id="a-4p"></a>耿参政。<a id="a-4q"></a>脱因脱里。<a id="a-4r"></a>阿里尚书等官员。<a id="a-4s"></a>钦奉圣旨节该。<a id="a-4t"></a>先生与和尚争夺的观院其间聚着五百个来。<a id="a-4u"></a>先生把着棍棒打和尚。<a id="a-4v"></a>每来他每教法里不行胡做。<a id="a-4w"></a>呵那里有那般体例。<a id="a-4x"></a>前京兆府地面里。<a id="a-4y"></a>王祖师庵头聚着人。<a id="a-4z"></a>众生歹心来。<a id="a-50"></a>如今这先生每又那般胡行有。<a id="a-51"></a>这先生每明白招来了。<a id="a-52"></a>上头为头儿底。<a id="a-53"></a>杀了两个也。<a id="a-54"></a>别个的割了耳朵鼻子的割了。<a id="a-55"></a>也别个的打了。<a id="a-56"></a>也其余的交做了军。<a id="a-57"></a>也这般断了也钦此除。<a id="a-58"></a>今将断讫人数开具下项。<a id="a-59"></a>及将提点甘志泉首级。<a id="a-5A"></a>于本宫门首竿子上常川县。<a id="a-5B"></a>挂合行。<a id="a-5C"></a>立石晓谕者。<a id="a-5D"></a>正典刑二名。<a id="a-5E"></a>教令虚指渊僧录放火犯人提点甘志泉。<a id="a-5F"></a>虚拿马戒显放火贼人知宫王志真。<a id="a-5G"></a>割耳朵鼻子一名。<a id="a-5H"></a>添写状情节人提点蔡志祥。<a id="a-5I"></a>流于边远六名。<a id="a-5J"></a>聚众行凶人殷鹤童。<a id="a-5K"></a>陈道广。<a id="a-5L"></a>上都先告状人王志玉。<a id="a-5M"></a>陈志用。<a id="a-5N"></a>写状检人兰德义。<a id="a-5O"></a>虚报烧讫粮食人李德祯。<a id="a-5P"></a>断放三人。<a id="a-5Q"></a>使令王志真告状人提点蔡志希。<a id="a-5R"></a>同告状人副宫周道旋。<a id="a-5S"></a>贾志柔。</p>
  <p id="a5T">右示诸人通知。</p>
  <p id="a5U">至元十七年六月　　日立石。</p>
  <p id="a5V">圣旨就大都大悯忠寺。<a id="a-5W"></a>焚烧道藏伪经。<a id="a-5X"></a>除道德经外。<a id="a-5Y"></a>尽行烧毁。<a id="a-5Z"></a>遂命拈香举火谢恩毕。<a id="a-5a"></a>拈香云。<a id="a-5b"></a>佛心天子愍众生。<a id="a-5c"></a>恐堕三涂邪见坑。<a id="a-5d"></a>个里了无偏党处。<a id="a-5e"></a>就中朱紫要分明。<a id="a-5f"></a>所以道圣鉴无私天机莫测。<a id="a-5g"></a>既来颂德敢不酬恩。<a id="a-5h"></a>此香端为祝延大元世主当今皇帝圣躬万岁万岁万万岁。<a id="a-5i"></a>伏愿金轮与法轮同转。<a id="a-5j"></a>福越三祇。<a id="a-5k"></a>舜日共佛日齐明。<a id="a-5l"></a>寿延亿劫。<a id="a-5m"></a>次举火云。<a id="a-5n"></a>忆昔当年明帝时。<a id="a-5o"></a>曾凭烈焰辩妍媸。<a id="a-5p"></a>大元天子续洪范。<a id="a-5q"></a>显正摧邪谁不知嗟乎道教阴蠹佛书。<a id="a-5r"></a>自古至今。<a id="a-5s"></a>造讹掜伪盗窃释经言句。<a id="a-5t"></a>图谋贝叶题名。<a id="a-5u"></a>谤毁如来赃诬先圣。<a id="a-5v"></a>丑辞恶语何可言哉。<a id="a-5w"></a>无蔕狂谈实难遍举。<a id="a-5x"></a>始自张陵杜撰。<a id="a-5y"></a>不遵老氏玄言。<a id="a-5z"></a>谬作醮书兼集灵宝。<a id="a-60"></a>诈道从空而得妄言。<a id="a-61"></a>太上亲传用三张鬼法以诳惑愚夫。<a id="a-62"></a>设五运神符而魇奸匹妇。<a id="a-63"></a>以此观之。<a id="a-64"></a>葛孝先徒搜要妙。<a id="a-65"></a>陶弘景谩述浮辞。<a id="a-66"></a>杜光庭白拈巧偷。<a id="a-67"></a>劫贼无异。<a id="a-68"></a>陆修静外好里弱。<a id="a-69"></a>说客何殊。<a id="a-6A"></a>若非吃苦。<a id="a-6B"></a>不甘争肯。<a id="a-6C"></a>说长道短。<a id="a-6D"></a>鲍静被诛犹可。<a id="a-6E"></a>王浮招报非轻。<a id="a-6F"></a>傅奕姜斌不堪齿录。<a id="a-6G"></a>张生集辈何足言论。<a id="a-6H"></a>寇谦之口舌澜翻。<a id="a-6I"></a>损他利己。<a id="a-6J"></a>林灵素机谋谄诈。<a id="a-6K"></a>败国亡家。<a id="a-6L"></a>毁人祖兮。<a id="a-6M"></a>定遭一时之辱。<a id="a-6N"></a>灭贤良兮。<a id="a-6O"></a>必招三世之殃。<a id="a-6P"></a>因果无差报应有准。<a id="a-6Q"></a>呜呼悲法琳不遇而遭贬。<a id="a-6R"></a>嗟道世虽再而难为。<a id="a-6S"></a>致令释子伤心。<a id="a-6T"></a>幸得皇天开眼。<a id="a-6U"></a>恭惟我大元世主圣明皇帝陛下。<a id="a-6V"></a>辟邪归正去伪存真。<a id="a-6W"></a>恐众生永堕迷津。<a id="a-6X"></a>令万姓咸登觉路。<a id="a-6Y"></a>雪冤已竟感谢皇恩。<a id="a-6Z"></a>粉骨碎身莫能酬报。<a id="a-6a"></a>遂以火炬打一圆相云。<a id="a-6b"></a>诸人者只如三洞灵文。<a id="a-6c"></a>还能证此火光三昧也无。<a id="a-6d"></a>若也于斯会得。<a id="a-6e"></a>家有北斗经枉教人口不安宁。<a id="a-6f"></a>其或未然。<a id="a-6g"></a>从此灰飞烟灭后。<a id="a-6h"></a>任伊到处觅天尊。<a id="a-6i"></a>急着眼看。</p>
  <p id="a6j">至元十八年十月二十日。</p>
  <p id="a6k">大都报恩禅寺林泉伦。</p>
  <p id="a6l">吉祥长老奉　敕下火。</p>
  <p data-pb></p>
  <p id="a6m">虚钟受扣集</p>
  <p id="a6n">元如意长老奉　诏撰。</p>
  <p id="a6o">如意答石介怪记。</p>
  <p id="a6p">宋石介字守道。<a id="a-6q"></a>作怪说诬谤佛老眯他耳目。<a id="a-6r"></a>通人不惑但诳愚夫尔。<a id="a-6s"></a>乃曰。<a id="a-6t"></a>中国圣人之所治也。<a id="a-6u"></a>四民之常居也。<a id="a-6v"></a>衣冠之所聚也。<a id="a-6w"></a>而释氏髡发左衽。<a id="a-6x"></a>不士不农。<a id="a-6y"></a>为夷者半。<a id="a-6z"></a>中国可怪也。<a id="a-70"></a>夫中国道德之所治。<a id="a-71"></a>体乐之所施。<a id="a-72"></a>五常之所被。<a id="a-73"></a>而汗漫不经之教行。<a id="a-74"></a>妖诞幻惑之所满。<a id="a-75"></a>真可怪也。<a id="a-76"></a>又云。<a id="a-77"></a>人君见一日蚀一星殒风雨不时草木不植。<a id="a-78"></a>则为天地之怪也。<a id="a-79"></a>彼其灭君臣之道。<a id="a-7A"></a>绝父子之亲。<a id="a-7B"></a>弃道德悖礼乐。<a id="a-7C"></a>裂五常移四民。<a id="a-7D"></a>毁中国之衣冠。<a id="a-7E"></a>去祖宗之祀祭。<a id="a-7F"></a>反不知为怪而更奉焉。<a id="a-7G"></a>时人见一狐媚一枭鸣野鹊噪草雉入。<a id="a-7H"></a>人以为怪。<a id="a-7I"></a>而离父子习夷鬼千有余年。<a id="a-7J"></a>反不为怪乎。<a id="a-7K"></a>余答之曰。<a id="a-7L"></a>夫好同恶异人之常情。<a id="a-7M"></a>不达道之渊源。<a id="a-7N"></a>而辩像服之异。<a id="a-7O"></a>是知石而不知玉尔。<a id="a-7P"></a>夫圣人出世利济尤深。<a id="a-7Q"></a>根器不同设教亦异。<a id="a-7R"></a>或明域中之训。<a id="a-7S"></a>则说五乘。<a id="a-7T"></a>或阐象外之风。<a id="a-7U"></a>独标一极。<a id="a-7V"></a>破自然而谈因果。<a id="a-7W"></a>缘会而生。<a id="a-7X"></a>为滞有而演真空。<a id="a-7Y"></a>诸法无性。<a id="a-7Z"></a>应病设药。<a id="a-7a"></a>故有多方究竟归宗。<a id="a-7b"></a>不存一法。<a id="a-7c"></a>而顽夫愚俗浪鼓口舌不达是非妄兴辩论。<a id="a-7d"></a>而不思所同者道所异者服。<a id="a-7e"></a>且孔子所谈仁义者。<a id="a-7f"></a>佛家所谓慈爱也。<a id="a-7g"></a>老子所称玄妙者。<a id="a-7h"></a>佛家所谓。<a id="a-7i"></a>空寂也。<a id="a-7j"></a>至理不殊于文小变。<a id="a-7k"></a>且夫禹入裸国脱去衣冠。<a id="a-7l"></a>顺其俗也。<a id="a-7m"></a>太伯奔吴文身断发。<a id="a-7n"></a>合其仪也。<a id="a-7o"></a>岂为怪乎。<a id="a-7p"></a>变俗以为会其道。<a id="a-7q"></a>故舍君臣华服。<a id="a-7r"></a>非悖礼也。<a id="a-7s"></a>捐亲以为弃其累。<a id="a-7t"></a>故亡妻子之情。<a id="a-7u"></a>非慢俗也。<a id="a-7v"></a>子陵抗礼于光武。<a id="a-7w"></a>愈见尊严。<a id="a-7x"></a>逸民不事于王侯。<a id="a-7y"></a>高尚其志。<a id="a-7z"></a>不明其本谬斥以夷。<a id="a-80"></a>亦犹楚灵诟天。<a id="a-81"></a>天何怒哉。<a id="a-82"></a>子贡誉天。<a id="a-83"></a>天何喜哉。<a id="a-84"></a>喜怒不涉而诟誉自辱。<a id="a-85"></a>夫圣人在天不求于世。<a id="a-86"></a>但留典教匝布神州。<a id="a-87"></a>不言之化自行。<a id="a-88"></a>无为之风自靡。<a id="a-89"></a>星罗梵刹綦布伽蓝。<a id="a-8A"></a>设像安人献华酌水。<a id="a-8B"></a>王侯礼重士庶钦崇。<a id="a-8C"></a>苟无大功孰肯崇奉。<a id="a-8D"></a>且夫自汉至今。<a id="a-8E"></a>历年如此其多也。<a id="a-8F"></a>君臣士民。<a id="a-8G"></a>如此其众也。<a id="a-8H"></a>天地神明。<a id="a-8I"></a>如此其灵也。<a id="a-8J"></a>其可欺乎。<a id="a-8K"></a>决不诬矣。<a id="a-8L"></a>大凡为人之道力量自知。<a id="a-8M"></a>石介但以书生智同芥子。<a id="a-8N"></a>将己不达妄毁圣人。<a id="a-8O"></a>同斥鷃之笑鲲鹏。<a id="a-8P"></a>似朝菌之轻松柏类乎。<a id="a-8Q"></a>魏文火浣入火愈鲜。<a id="a-8R"></a>昆吾之剑切玉转利。<a id="a-8S"></a>岂可不睹便责为谬乎。<a id="a-8T"></a>石介之智比孙绰而小焉。<a id="a-8U"></a>石介之才比昭明而浅矣。<a id="a-8V"></a>石介之论比王通而难邻。<a id="a-8W"></a>石介之文比柳子而罕及。<a id="a-8X"></a>石介之位望魏征而地天。<a id="a-8Y"></a>石介之学校苏轼而涔海。<a id="a-8Z"></a>石介之议连陆贽而徇麟。<a id="a-8a"></a>石介之诗攀杜甫而金铁。<a id="a-8b"></a>上之君子悉皆信佛。<a id="a-8c"></a>汝之材量孰不胜之。<a id="a-8d"></a>而妄意贬驳讪斥大圣。<a id="a-8e"></a>佛如日月也。<a id="a-8f"></a>畴可愈焉。<a id="a-8g"></a>昔田巴强辩。<a id="a-8h"></a>胜人之口。<a id="a-8i"></a>不伏人之心。<a id="a-8j"></a>口毁三皇坐非五帝。<a id="a-8k"></a>至今闻之。<a id="a-8l"></a>人犹切齿。<a id="a-8m"></a>况佛六通县鉴万古无敌。<a id="a-8n"></a>而妒圣嫉贤。<a id="a-8o"></a>奴唇婢舌恣出其口。<a id="a-8p"></a>多见其不知量也。<a id="a-8q"></a>六帖中载虞世南饭千僧手疏。<a id="a-8r"></a>则曰。<a id="a-8s"></a>弟子虞世南稽首和南十方三宝。<a id="a-8t"></a>弟子早年尝遇重病。<a id="a-8u"></a>即时运心愿托佛力。<a id="a-8v"></a>差愈之日奉设千僧斋。<a id="a-8w"></a>今谨于道场饭供百僧蔬。<a id="a-8x"></a>会以斯愿力。<a id="a-8y"></a>希世世生生常无病恼。<a id="a-8z"></a>并及七世父母六道怨亲。<a id="a-90"></a>并同今愿。<a id="a-91"></a>又阅帝纪。<a id="a-92"></a>得世南史论辩。<a id="a-93"></a>周武帝宇文邕建德三年。<a id="a-94"></a>晋灭佛道二教之事。<a id="a-95"></a>问者曰。<a id="a-96"></a>邕废二教是耶非耶。<a id="a-97"></a>先生曰。<a id="a-98"></a>非也。<a id="a-99"></a>请与论之。<a id="a-9A"></a>释氏之法空有不滞人我兼忘。<a id="a-9B"></a>绝生死之根。<a id="a-9C"></a>去大患之累。<a id="a-9D"></a>荣利无婴归于寂灭。<a id="a-9E"></a>此象外之谈也。<a id="a-9F"></a>老子之义。<a id="a-9G"></a>则谷神不死玄牝长存。<a id="a-9H"></a>徼妙同玄腾龙驾鹤。<a id="a-9I"></a>此域中之教也。<a id="a-9J"></a>至于胜残去杀止竞尚仁。<a id="a-9K"></a>并有益于王化。<a id="a-9L"></a>无乖越于典谟。<a id="a-9M"></a>纵人有亏于法何黜。<a id="a-9N"></a>今以僧徒犯律道士违经。<a id="a-9O"></a>便谓其教可捐其道可绝。<a id="a-9P"></a>何异责梼杌而废尧。<a id="a-9Q"></a>怨有苗而黜禹。<a id="a-9R"></a>见瓠子之泛滥。<a id="a-9S"></a>遽塞河源。<a id="a-9T"></a>睹昆岳之方炎。<a id="a-9U"></a>即投金鐩。<a id="a-9V"></a>曾不思润下之德利济尤深。<a id="a-9W"></a>变腥之用其功甚博。<a id="a-9X"></a>井蛙观海多自不知。<a id="a-9Y"></a>蜩鸠翔榆耻逢鹏翼。<a id="a-9Z"></a>局于小量暗于大方。<a id="a-9a"></a>轮回长夜之迷。<a id="a-9b"></a>自贻沉溺之苦。<a id="a-9c"></a>疑误后人。<a id="a-9d"></a>良可痛哉。<a id="a-9e"></a>余读此文。<a id="a-9f"></a>乃知世南真奇人也。<a id="a-9g"></a>唐太宗尝称世南有四绝。<a id="a-9h"></a>一曰德行。<a id="a-9i"></a>二曰忠信。<a id="a-9j"></a>三曰文章。<a id="a-9k"></a>四曰笔札。<a id="a-9l"></a>夫有异行者必有异能。<a id="a-9m"></a>有异能者必有异才。<a id="a-9n"></a>观世南之为人也。<a id="a-9o"></a>事君忠厚与友直谅。<a id="a-9p"></a>德高物表。<a id="a-9q"></a>学尽夫人。<a id="a-9r"></a>穷释老之幽宗。<a id="a-9s"></a>达圣人之玄趣。<a id="a-9t"></a>字高一代。<a id="a-9u"></a>行贯四科。<a id="a-9v"></a>登翰苑之瀛洲。<a id="a-9w"></a>擅文场之绮席。<a id="a-9x"></a>信佛笃敬尊奉释僧。<a id="a-9y"></a>师襄阳林公为金兰之契。<a id="a-9z"></a>岂与韩愈石介倔强求名。<a id="a-A0"></a>坐井观天瞽言非圣。<a id="a-A1"></a>不入通人之论。<a id="a-A2"></a>滥厕竖儒人流。<a id="a-A3"></a>下愚不移。<a id="a-A4"></a>斯言效矣。</p>
  <p data-pb></p>
  <h2 id="aA5">圣旨特建释迦舍利灵通之塔碑文</h2>
  <p id="aA6">元如意长老奉敕撰。</p>
  <p id="aA7">盖闻三祇炼行。<a id="a-A8"></a>证真净之法身。<a id="a-A9"></a>六度修因。<a id="a-AA"></a>果圆融之妙觉。<a id="a-AB"></a>无生无灭。<a id="a-AC"></a>绝三际之去来。<a id="a-AD"></a>不晦不明。<a id="a-AE"></a>离百非之朕迹。<a id="a-AF"></a>但以真慈易物昔愿今酬。<a id="a-AG"></a>凤翥迦维龙飞道树。<a id="a-AH"></a>无相见相。<a id="a-AI"></a>顿彰百亿之身常名非名。<a id="a-AJ"></a>传应大千之界。<a id="a-AK"></a>破十军于座上。<a id="a-AL"></a>声振于九天。<a id="a-AM"></a>会诸圣于觉场。<a id="a-AN"></a>光流于万国。<a id="a-AO"></a>御三轮而赴感。<a id="a-AP"></a>遐迩咸周。<a id="a-AQ"></a>县四辩以谈诠。<a id="a-AR"></a>圣凡总被。<a id="a-AS"></a>教阐一十二部。<a id="a-AT"></a>门开八万四千。<a id="a-AU"></a>蕴十智之韬钳知来藏往。<a id="a-AV"></a>运六通之神鉴。<a id="a-AW"></a>洞古披今。<a id="a-AX"></a>绾十号以称尊。<a id="a-AY"></a>跨三界而独步智穷真际。<a id="a-AZ"></a>十圣庆获于朝闻。<a id="a-Aa"></a>妙极重玄。<a id="a-Ab"></a>六师甘欣于夕死。<a id="a-Ac"></a>拔火宅之热恼。<a id="a-Ad"></a>引解脱之清凉。<a id="a-Ae"></a>无劳傅说之霖。<a id="a-Af"></a>济四生于六道。<a id="a-Ag"></a>非假曦和之照。<a id="a-Ah"></a>荡七趣于重昏。<a id="a-Ai"></a>慈云荫有顶之天。<a id="a-Aj"></a>法雨润无疆之域。<a id="a-Ak"></a>万灵翊卫。<a id="a-Al"></a>若众星之拱北辰。<a id="a-Am"></a>五印倾心。<a id="a-An"></a>类百川之宗东海。<a id="a-Ao"></a>岂止孕虞育夏甄殷陶周实。<a id="a-Ap"></a>乃弹压九流牢笼万汇。<a id="a-Aq"></a>纵周公之制礼作乐。<a id="a-Ar"></a>仲尼之赞易修书。<a id="a-As"></a>庄老之谈玄。<a id="a-At"></a>轲雄之论道。<a id="a-Au"></a>张华之博物。<a id="a-Av"></a>辅嗣之通微。<a id="a-Aw"></a>郭璞之多闻。<a id="a-Ax"></a>左慈之神化。<a id="a-Ay"></a>舒向金玉渊海。<a id="a-Az"></a>马班黼黻河汉。<a id="a-B0"></a>并驱驰于域内。<a id="a-B1"></a>言未达于大方。<a id="a-B2"></a>宜为治世之高贤。<a id="a-B3"></a>难作出尘之教主。<a id="a-B4"></a>若非理包象外道越寰中。<a id="a-B5"></a>蔽群圣而不惭。<a id="a-B6"></a>冠百家而拔萃。<a id="a-B7"></a>何能总斯众妙集此大成者哉。<a id="a-B8"></a>逮乎化缘将谢顾命殷勤。<a id="a-B9"></a>正法付于阿难心印传于迦葉。<a id="a-BA"></a>然后拂衣双树脱屣金河。<a id="a-BB"></a>超二死之樊笼。<a id="a-BC"></a>湛三点之圆寂。<a id="a-BD"></a>然而大慈不吝。<a id="a-BE"></a>利物情深。<a id="a-BF"></a>粉金刚不坏之身。<a id="a-BG"></a>留舍利通灵之骨。<a id="a-BH"></a>色含明玉坚侔真金。<a id="a-BI"></a>龙王天帝。<a id="a-BJ"></a>各分建于自宫。<a id="a-BK"></a>印度阎浮。<a id="a-BL"></a>竞崇兴于宝塔。<a id="a-BM"></a>百年之后敬奉弥隆。<a id="a-BN"></a>有阿育轮王统摄赡部。<a id="a-BO"></a>广树露塔八万四千。<a id="a-BP"></a>从此神迹遍于五天。<a id="a-BQ"></a>圣化覃于四海。<a id="a-BR"></a>洎乎汉明夜梦声教昭宣。<a id="a-BS"></a>译梵贝于兰台室中。<a id="a-BT"></a>绘金容于显节陵上。<a id="a-BU"></a>始波腾于帝纪。<a id="a-BV"></a>终风靡于闾阎。<a id="a-BW"></a>由是吴王创起于建初。<a id="a-BX"></a>随主盛兴于京洛。<a id="a-BY"></a>皇都帝邑棋布伽蓝。<a id="a-BZ"></a>沃野名山星陈窣堵。<a id="a-Ba"></a>莫不金盘耀日。<a id="a-Bb"></a>与仙掌以相高。<a id="a-Bc"></a>宝铎摇风。<a id="a-Bd"></a>杂天音而共响。<a id="a-Be"></a>层檐偃蹇。<a id="a-Bf"></a>上轶于大清。<a id="a-Bg"></a>叠栱骈罗。<a id="a-Bh"></a>傍回于日月。<a id="a-Bi"></a>丹楹雁列绀瓦鸳分。<a id="a-Bj"></a>金龙蚴蟉于华梁。<a id="a-Bk"></a>玉凤翱翔于绣户。<a id="a-Bl"></a>忽若龙宫之化出。<a id="a-Bm"></a>恍疑天上之移来。<a id="a-Bn"></a>斯皆发自于信心。<a id="a-Bo"></a>非是诱惑而妄作。<a id="a-Bp"></a>我大元之有天下也。<a id="a-Bq"></a>宗尧祖舜踵禹基汤。<a id="a-Br"></a>圣道协于金轮。<a id="a-Bs"></a>明德光于玉历。<a id="a-Bt"></a>应干革命有此武功。<a id="a-Bu"></a>英声震于百蛮。<a id="a-Bv"></a>威棱加于万国。<a id="a-Bw"></a>八荒入贡九服来宾。<a id="a-Bx"></a>纂四圣之丕图膺千载之期运。<a id="a-By"></a>规亿兆之远度。<a id="a-Bz"></a>恢奕世之宏纲。<a id="a-C0"></a>纬武经文制礼作乐。<a id="a-C1"></a>建都定鼎树阙营宫。<a id="a-C2"></a>以为非巨丽无以显尊严。<a id="a-C3"></a>非雄壮无以威天下。<a id="a-C4"></a>遂乃辟阊阖构元殿。<a id="a-C5"></a>兴杰阁架紫宸。<a id="a-C6"></a>饰以丹青缛以绮缋。<a id="a-C7"></a>金题玉磶上下交辉。<a id="a-C8"></a>藻棁雕梁纵横散彩。<a id="a-C9"></a>行商容之洪范。<a id="a-CA"></a>列步武之威仪。<a id="a-CB"></a>陈钟鼓以宴王侯。<a id="a-CC"></a>会百僚而朝万国。<a id="a-CD"></a>将将济济穆穆煌煌。<a id="a-CE"></a>真天子之盛礼也。<a id="a-CF"></a>听政之暇。<a id="a-CG"></a>留意佛门。<a id="a-CH"></a>遵祖宗之旧章。<a id="a-CI"></a>行宽仁之温诏。<a id="a-CJ"></a>凡是佛子悉获肃安。<a id="a-CK"></a>屡召名僧讲论玄奥。<a id="a-CL"></a>诚心佛法。<a id="a-CM"></a>诵百藏之金文。<a id="a-CN"></a>探赜未闻。<a id="a-CO"></a>聆三乘之妙义。<a id="a-CP"></a>恒虑新都既建宜卜永年。<a id="a-CQ"></a>以福为基莫如起塔。<a id="a-CR"></a>冀神龙之扶护。<a id="a-CS"></a>资社稷之久长。<a id="a-CT"></a>即于都城坤隅禁苑之内。<a id="a-CU"></a>[竺-二+共]踵漫衍[塽-(爻*爻)+((人/人)*(人/人))]垲宽平。<a id="a-CV"></a>磨玉礲玟树斯宝塔。<a id="a-CW"></a>初旧都通玄关北有永安寺。<a id="a-CX"></a>殿堂废尽。<a id="a-CY"></a>惟塔存焉。<a id="a-CZ"></a>观其名额释迦舍利之塔。<a id="a-Ca"></a>考其石刻。<a id="a-Cb"></a>大辽寿昌二年三月十五日。<a id="a-Cc"></a>显密圆通法师道[辰*殳]之所造也。<a id="a-Cd"></a>内有舍利戒珠二十粒。<a id="a-Ce"></a>香泥小塔二千。<a id="a-Cf"></a>无垢净光等陀罗尼经五部。<a id="a-Cg"></a>水晶为轴。<a id="a-Ch"></a>因罹兵火荒凉芜没。<a id="a-Ci"></a>每于净夜屡放神光。<a id="a-Cj"></a>近居惊惶疑为失火。<a id="a-Ck"></a>即而仰视烟焰却无。<a id="a-Cl"></a>乃知舍利威灵人始礼敬奉御秃列奏其祥瑞。<a id="a-Cm"></a>上闻而信之。<a id="a-Cn"></a>欲增巨丽俾开旧塔发而详视。<a id="a-Co"></a>果有香泥小塔。<a id="a-Cp"></a>下启石函中有铁塔。<a id="a-Cq"></a>内贮铜瓶香水盈满。<a id="a-Cr"></a>皎然鲜白色如玉浆。<a id="a-Cs"></a>舍利坚圆灿若金粟。<a id="a-Ct"></a>前二龙王跪而守护。<a id="a-Cu"></a>案上五经宛然无损。<a id="a-Cv"></a>金珠七宝异果十种。<a id="a-Cw"></a>列而供养。<a id="a-Cx"></a>瓶底获一铜钱。<a id="a-Cy"></a>上铸至元通宝四字。<a id="a-Cz"></a>乃知圣人制法预定冥中。<a id="a-D0"></a>待时呈显开乎天意。<a id="a-D1"></a>即至元八年三月二十五日。<a id="a-D2"></a>帝后阅之愈加崇重。<a id="a-D3"></a>即迎其舍利立斯宝塔。<a id="a-D4"></a>取军持之像标驮都之仪。<a id="a-D5"></a>妙罄奇功深穷剞劂。<a id="a-D6"></a>琼瑶上扣碔砆下成表法。<a id="a-D7"></a>设模座锼禽兽角垂。<a id="a-D8"></a>玉杵阶布石栏檐挂。<a id="a-D9"></a>华鬘身络。<a id="a-DA"></a>珠网珍铎迎风而韵响。<a id="a-DB"></a>金盘向日而光辉。<a id="a-DC"></a>亭亭高耸遥映于紫宫。<a id="a-DD"></a>岌岌孤危上陵于碧落。<a id="a-DE"></a>制度之巧古今罕有。<a id="a-DF"></a>爰有国师益邻真者。<a id="a-DG"></a>西番人也。<a id="a-DH"></a>聪明神解器局渊深。<a id="a-DI"></a>显教密教无不通融。<a id="a-DJ"></a>大乘小乘悉皆朗悟。<a id="a-DK"></a>胜缘符会德简帝心。<a id="a-DL"></a>每念皇家信佛建此灵勋。<a id="a-DM"></a>益国安民须凭神咒。<a id="a-DN"></a>乃依密教排布庄严安置如来。<a id="a-DO"></a>身语意业上下周匝。<a id="a-DP"></a>条贯有伦。<a id="a-DQ"></a>第一身所依者。<a id="a-DR"></a>先于塔底铺设石函刻五方佛。<a id="a-DS"></a>白玉石像随立陈列。<a id="a-DT"></a>傍安八大鬼王八鬼母轮。<a id="a-DU"></a>并其形像用固。<a id="a-DV"></a>其下次于须弥石座之上。<a id="a-DW"></a>镂护法诸神主财宝天。<a id="a-DX"></a>八大天神八大梵王。<a id="a-DY"></a>四王九曜。<a id="a-DZ"></a>及护十方天龙之像。<a id="a-Da"></a>后于瓶身安置。<a id="a-Db"></a>图印诸圣图像。<a id="a-Dc"></a>即十方诸佛三世调御般若佛母。<a id="a-Dd"></a>大白伞盖佛尊胜无垢净光摩利支天。<a id="a-De"></a>金刚摧碎不空罥索不动尊明王。<a id="a-Df"></a>金刚手菩萨文殊亲音。<a id="a-Dg"></a>甲乙环布。<a id="a-Dh"></a>第二语所依陀罗尼者。<a id="a-Di"></a>即佛顶无垢秘密宝箧菩提场庄严迦啰沙拔尼幢顶严军广博楼阁三记句咒。<a id="a-Dj"></a>般若心经诸法因缘生偈。<a id="a-Dk"></a>如是等百余大经。<a id="a-Dl"></a>一一各造百千余部。<a id="a-Dm"></a>夹盛铁锢严整铺累。<a id="a-Dn"></a>第三意所依事者。<a id="a-Do"></a>瓶身之外琢五方佛。<a id="a-Dp"></a>表法标显。<a id="a-Dq"></a>东方单杵。<a id="a-Dr"></a>南方宝珠。<a id="a-Ds"></a>西方莲华。<a id="a-Dt"></a>北方交杵。<a id="a-Du"></a>四维间厕四大天毋所执器物。<a id="a-Dv"></a>又取西方佛成道处金刚座下黄腻真土。<a id="a-Dw"></a>及此方东西五台岱岳名山圣迹处土。<a id="a-Dx"></a>龙脑沈笺紫白栴檀苏合郁金等香。<a id="a-Dy"></a>金银珠玑珊瑚七宝。<a id="a-Dz"></a>共捣香泥造小香塔。<a id="a-E0"></a>一千八个。<a id="a-E1"></a>又以安息金颜白胶熏陆都梁甘松等香。<a id="a-E2"></a>和杂香泥印造小香塔。<a id="a-E3"></a>一十三万。<a id="a-E4"></a>并置塔中。<a id="a-E5"></a>宛如三宝常住不灭。<a id="a-E6"></a>则神功圣德空界难量。<a id="a-E7"></a>护国佑民于斯有在。<a id="a-E8"></a>窃论古今贤哲。<a id="a-E9"></a>但载空名校其灵踪。<a id="a-EA"></a>杳然无迹。<a id="a-EB"></a>黄帝乔山之冢。<a id="a-EC"></a>谩葬衣冠。<a id="a-ED"></a>虞舜苍梧之陵。<a id="a-EE"></a>空委韶乐。<a id="a-EF"></a>伏羲但存于八卦。<a id="a-EG"></a>文命唯设于九畴。<a id="a-EH"></a>奚闻不朽之真。<a id="a-EI"></a>讵见刚贞之骨。<a id="a-EJ"></a>岂若牟尼舍利神化无方。<a id="a-EK"></a>炼而愈精锤而愈固。<a id="a-EL"></a>金坚玉润历古恒传。<a id="a-EM"></a>圣帝明王累朝钦奉。<a id="a-EN"></a>故唐太宗皇帝有赞云。</p>
  <p id="aEO">功成积劫印纹端　　不是南山得恐难</p>
  <p id="aEP">眼睹数重金色润　　子擎一片玉光寒</p>
  <p id="aEQ">炼时百火精神透　　藏处千年莹彩完</p>
  <p id="aER">定果熏修真秘密　　信心莫作等闲看</p>
  <p id="aES">宋仁宗皇帝赞凤翔法门寺舍利塔偈曰。</p>
  <p id="aET">金骨灵牙体可夸　　毫光一道透云霞</p>
  <p id="aEU">铁锤任打徒劳力　　百火焚烧色转加</p>
  <p id="aEV">历代君王曾供养　　累朝天子献香华</p>
  <p id="aEW">年年只闻开舍利　　何曾顶戴老君牙</p>
  <p id="aEX">宋仁宗皇帝观礼舍利述偈赞云。</p>
  <p id="aEY">三皇揜质皆归土　　五帝潜形已化尘</p>
  <p id="aEZ">夫子域中夸是圣　　老聃世上亦言真</p>
  <p id="aEa">埋躯秖见空遗冢　　何处将身示后人</p>
  <p id="aEb">惟有吾师金骨在　　曾经百炼色常新</p>
  <p id="aEc">察此至言可为龟鉴。<a id="a-Ed"></a>按龙树菩萨智度论云。<a id="a-Ee"></a>如来舍利济物将终。<a id="a-Ef"></a>变作轮王如意宝珠。<a id="a-Eg"></a>犹与群生为大利益。<a id="a-Eh"></a>则真灵不歇福世何穷。<a id="a-Ei"></a>今天子不忘付嘱之言。<a id="a-Ej"></a>恒存外护之意。<a id="a-Ek"></a>笃信佛理食息匪移。<a id="a-El"></a>凡殿宇新成必召僧焚讲。<a id="a-Em"></a>新都适就先创斯塔。<a id="a-En"></a>托佛力之加祐。<a id="a-Eo"></a>冀宝祚之永长。<a id="a-Ep"></a>保大业之隆昌。<a id="a-Eq"></a>享天禄于遐载。<a id="a-Er"></a>惧陵迁而谷变。<a id="a-Es"></a>恐鸿烈而弗传。<a id="a-Et"></a>奚诏末释发挥斯道。<a id="a-Eu"></a>余才非琳远学愧生融。<a id="a-Ev"></a>勉力摛毫。<a id="a-Ew"></a>乏曹娥之八字。<a id="a-Ex"></a>竭情抒思。<a id="a-Ey"></a>劳杨雄之五神。<a id="a-Ez"></a>钦吾皇弘赞之心。<a id="a-F0"></a>嘉舍利重光之美。<a id="a-F1"></a>手舞足蹈谨系铭言。<a id="a-F2"></a>金藏云垂玉蕊华芳。<a id="a-F3"></a>妙哉贤劫千佛表祥圣祖能仁第四出世。<a id="a-F4"></a>云起陀天风翔迦卫。<a id="a-F5"></a>天擎宝盖龙吐金盆。<a id="a-F6"></a>东西独步上下称尊。<a id="a-F7"></a>道成摩竭智满觉场。<a id="a-F8"></a>青莲出水皓月腾光。<a id="a-F9"></a>声遍尘方法周沙界。<a id="a-FA"></a>无为而化不言而会。<a id="a-FB"></a>剖尘中经指衣内宝。<a id="a-FC"></a>迷者知归愚者怀道。<a id="a-FD"></a>教设三乘本为一实。<a id="a-FE"></a>大事一周归神常寂。<a id="a-FF"></a>戒定熏修广流舍利。<a id="a-FG"></a>福庇人天恩沾动植。<a id="a-FH"></a>初兴西竺后播东州。<a id="a-FI"></a>龙宫帝阙礼供无休。<a id="a-FJ"></a>僧会感灵吴邦首建。<a id="a-FK"></a>魏后真诚永宁大阐。<a id="a-FL"></a>钦惟我皇眷怀正道。<a id="a-FM"></a>墙堑佛门匡弼法宝。<a id="a-FN"></a>筑此金城营斯玉塔。<a id="a-FO"></a>楚璧回环燕玟周匝。<a id="a-FP"></a>绵联珠网交络华缨。<a id="a-FQ"></a>光生帝苑壮观王城。<a id="a-FR"></a>檐倾远岫户映乔林。<a id="a-FS"></a>松风飒飒桂魄沉沉。<a id="a-FT"></a>至元统号圣意难量。<a id="a-FU"></a>塔中显出方见其祥。<a id="a-FV"></a>惟兹神造福我帝居。<a id="a-FW"></a>与天同久万古不渝。</p>
 </body>
</html>