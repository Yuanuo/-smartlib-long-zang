<!doctype html>
<html id="z3IBWU31KK" data-ver="1252">
 <head>
  <meta charset="utf-8">
  <meta author="释如惺识">
  <meta library="龙藏">
  <meta catalog="此土著述">
  <meta period="明">
 </head>
 <body>
  <h1 id="a1">明高僧传卷第四</h1>
  <h2 id="a2">习禅篇第三之一(正传二十二人附见十二人)</h2>
  <h2 id="a3">明州天童寺沙门释正觉传一(枯木成丹霞淳)</h2>
  <p id="a4">释正觉。<a id="a-5"></a>隰州李氏子也。<a id="a-6"></a>父讳宗道。<a id="a-7"></a>母赵氏。<a id="a-8"></a>诞师之夕光出于屋。<a id="a-9"></a>人皆异之。<a id="a-A"></a>年七岁日诵书数千言。<a id="a-B"></a>十三通五经七史。<a id="a-C"></a>一日乞从释氏学无生法。<a id="a-D"></a>依郡之净明寺本宗和尚薙发。<a id="a-E"></a>受具戒于晋州慈云寺智琼和尚。<a id="a-F"></a>年十八游方。<a id="a-G"></a>因自诀曰。<a id="a-H"></a>若不发明大事誓不归矣于是渡河首谒枯木成公于汝州。<a id="a-I"></a>久之无所入。<a id="a-J"></a>时丹霞淳禅师道价方盛。<a id="a-K"></a>乃顶笠造焉入门。<a id="a-L"></a>霞便问。<a id="a-M"></a>如何是空劫已前自己。<a id="a-N"></a>师对曰。<a id="a-O"></a>井底虾蟆吞却月。<a id="a-P"></a>三更不借夜明帘。<a id="a-Q"></a>霞曰。<a id="a-R"></a>未在更道。<a id="a-S"></a>师拟议。<a id="a-T"></a>霞打一拂子曰又道不借。<a id="a-U"></a>师忽大悟作礼。<a id="a-V"></a>霞曰。<a id="a-W"></a>何不道取一句。<a id="a-X"></a>师曰。<a id="a-Y"></a>某甲今日失钱遭罪。<a id="a-Z"></a>霞曰。<a id="a-a"></a>未暇打尔。<a id="a-b"></a>在且去。<a id="a-c"></a>值霞退居唐州大乘寺。<a id="a-d"></a>师亦从焉。<a id="a-e"></a>宣和二年霞迁大洪俾掌记室。<a id="a-f"></a>三年迁首座。<a id="a-g"></a>时金粟智雪窦宗辈皆参随之。<a id="a-h"></a>真歇了公住长芦。<a id="a-i"></a>招师首众。<a id="a-j"></a>未几出主泗洲普照。<a id="a-k"></a>高宗建炎间住舒州之太平。<a id="a-l"></a>迁江之圆通能仁。<a id="a-m"></a>次补长芦。<a id="a-n"></a>时寇酋李在抄掠境上乃入寺。<a id="a-o"></a>众惧奔散。<a id="a-p"></a>师独危坐堂中。<a id="a-q"></a>但以善语谕之。<a id="a-r"></a>李在稽首馈金赡众僧。<a id="a-s"></a>于是一方赖安寇静。<a id="a-t"></a>又越二年乃渡浙之钱塘至明州礼补陀大士。<a id="a-u"></a>天童虚席。<a id="a-v"></a>郡守驰檄请师住持。<a id="a-w"></a>无何胡虏犯境虏至登岭。<a id="a-x"></a>遥望岭上若有神卫。<a id="a-y"></a>遂敛兵而退。<a id="a-z"></a>次年被旨主灵隐。<a id="a-10"></a>将行四众号阻百鸟哀鸣。<a id="a-11"></a>师居天童三十年。<a id="a-12"></a>凡寺舍殿廊无不新者。<a id="a-13"></a>绍兴二十七年九月朔别郡帅檀越。<a id="a-14"></a>七日还山饭客如常。<a id="a-15"></a>次辰索浴更衣。<a id="a-16"></a>端坐为书嘱后事讫书偈曰。<a id="a-17"></a>梦幻空花。<a id="a-18"></a>六十七年。<a id="a-19"></a>白鸟烟没。<a id="a-1A"></a>秋水连天。<a id="a-1B"></a>掷笔而逝。<a id="a-1C"></a>诏谥曰宏智禅师。<a id="a-1D"></a>塔曰妙光。</p>
  <p data-pb></p>
  <h2 id="a1E">燕都庆寿寺沙门释教亨传二(普照宝)</h2>
  <p id="a1F">教亨字虚明。<a id="a-1G"></a>济州任城王氏子也。<a id="a-1H"></a>先有汴京慈济寺僧福安。<a id="a-1I"></a>居任城有年。<a id="a-1J"></a>精修白业缁素仰重。<a id="a-1K"></a>一日赴斋于芒山村。<a id="a-1L"></a>乃倚树化去。<a id="a-1M"></a>是夕示梦于女弟冯自彭村。<a id="a-1N"></a>见其乘白马而下曰。<a id="a-1O"></a>我生于西陈村王光道家。<a id="a-1P"></a>冯觉语母。<a id="a-1Q"></a>及其子三人梦皆同。<a id="a-1R"></a>诘旦至光道家询之。<a id="a-1S"></a>其母刘氏先夕亦梦。<a id="a-1T"></a>安公求寄宿焉。<a id="a-1U"></a>是日果诞亨。<a id="a-1V"></a>乃拳右拇指似不能伸。<a id="a-1W"></a>但瞬而未笑。<a id="a-1X"></a>次日有同业僧福广福坚。<a id="a-1Y"></a>闻而来谒见即呼云。<a id="a-1Z"></a>安兄无恙耶。<a id="a-1a"></a>亨熟视举手伸指而笑。<a id="a-1b"></a>其母尝卧师于室中。<a id="a-1c"></a>若有人诵摩诃般若之声。<a id="a-1d"></a>及睟或以佛经酒杯试之。<a id="a-1e"></a>竟取经卷。<a id="a-1f"></a>素不茹荤血。<a id="a-1g"></a>见僧喜从之游。<a id="a-1h"></a>人皆呼为安山主。<a id="a-1i"></a>故芒山村乃以师事碑于石纪其异。<a id="a-1j"></a>年七岁出家依州之崇觉寺圆和尚薙染。<a id="a-1k"></a>十三受大戒。<a id="a-1l"></a>遇苦瓜先生相之曰。<a id="a-1m"></a>此儿他日坐道场。<a id="a-1n"></a>必领僧万指。<a id="a-1o"></a>年十五游方。<a id="a-1p"></a>闻郑州普照宝和尚法席之盛。<a id="a-1q"></a>于是荷锡自汴发足。<a id="a-1r"></a>宝公夜梦。<a id="a-1s"></a>庆云如金芙蕖缤纷乱坠。<a id="a-1t"></a>因语众曰。<a id="a-1u"></a>吾十年无梦矣。<a id="a-1v"></a>今有此。<a id="a-1w"></a>是何祥也。<a id="a-1x"></a>翌日亨至。<a id="a-1y"></a>宝独异之。<a id="a-1z"></a>师朝夕参叩。<a id="a-20"></a>宝亦痛劄之。<a id="a-21"></a>一日往睢阳。<a id="a-22"></a>忽马上忆击竹因缘。<a id="a-23"></a>凝情不散。<a id="a-24"></a>如入禅定。<a id="a-25"></a>将抵河津浑无知觉。<a id="a-26"></a>同行德满呼曰。<a id="a-27"></a>此河津也。<a id="a-28"></a>亨惊遂下马悲喜交集。<a id="a-29"></a>及归涕以语宝公。<a id="a-2A"></a>宝曰。<a id="a-2B"></a>此僵人耳。<a id="a-2C"></a>切须更苏转动始得。<a id="a-2D"></a>曾看日面佛公案。<a id="a-2E"></a>否曰。<a id="a-2F"></a>儿时已念得。<a id="a-2G"></a>宝公笑曰。<a id="a-2H"></a>我只教尔参诸方掉下底禅。<a id="a-2I"></a>但再参去。<a id="a-2J"></a>自有得力处。<a id="a-2K"></a>一日亨于云堂静坐。<a id="a-2L"></a>忽闻打板声霍然证入。<a id="a-2M"></a>遂呈偈曰。<a id="a-2N"></a>日面月面。<a id="a-2O"></a>流星闪电。<a id="a-2P"></a>若更迟疑。<a id="a-2Q"></a>面门着箭。<a id="a-2R"></a>咄宝公曰。<a id="a-2S"></a>我谩汝不得也。<a id="a-2T"></a>师后出世乃五坐道场。<a id="a-2U"></a>若嵩山之戒坛韶山之云门郑州之普照林溪之大觉嵩山之法王。<a id="a-2V"></a>次因金国丞相夹谷清臣请主中都潭柘。<a id="a-2W"></a>迁济州普照。<a id="a-2X"></a>未几忽方丈后丛树中有一株。<a id="a-2Y"></a>亭亭高丈余。<a id="a-2Z"></a>而群鸦以次来巢。<a id="a-2a"></a>状若浮图。<a id="a-2b"></a>上下十二级。<a id="a-2c"></a>众贺曰。<a id="a-2d"></a>和尚佛法愈大振乎。<a id="a-2e"></a>不十日诏住庆寿寺。<a id="a-2f"></a>众常万人。<a id="a-2g"></a>三年继主少林。<a id="a-2h"></a>法席大盛。<a id="a-2i"></a>无何师引去乃徜徉于嵩少之间。<a id="a-2j"></a>或放歌或长啸。<a id="a-2k"></a>如是数年。<a id="a-2l"></a>一日忽觉四大弦缓。<a id="a-2m"></a>杜门坚坐谢绝宾客。<a id="a-2n"></a>至金兴定已卯七月十日诫其众曰。<a id="a-2o"></a>汝辈各自勤修。<a id="a-2p"></a>索浴说偈端坐而逝。<a id="a-2q"></a>享年七十。<a id="a-2r"></a>坐夏五十有八。<a id="a-2s"></a>阇维焰如莲华开合。<a id="a-2t"></a>牙齿目睛不坏。<a id="a-2u"></a>舍利无算。<a id="a-2v"></a>师自儿时额有圆珠涌现于皮间。<a id="a-2w"></a>至是爆然飞去。<a id="a-2x"></a>弟子分设利罗以建塔焉。</p>
  <p data-pb></p>
  <h2 id="a2y">临安府径山沙门释宋杲传三</h2>
  <p id="a2z">释宗杲。<a id="a-30"></a>号大慧。<a id="a-31"></a>因居妙喜庵又称妙喜。<a id="a-32"></a>产宣州奚氏。<a id="a-33"></a>即云峰悦之后身也。<a id="a-34"></a>灵根夙具慧性生知。<a id="a-35"></a>年方十二即投无云齐公。<a id="a-36"></a>十七薙染。<a id="a-37"></a>初游洞宗之门。<a id="a-38"></a>洞宗耆宿因师词锋之锐乃燃臂香授其心印。<a id="a-39"></a>师不自肯弃去。<a id="a-3A"></a>依湛堂准。<a id="a-3B"></a>久之不契。<a id="a-3C"></a>湛堂因卧疾俾见圆悟。<a id="a-3D"></a>悟居蜀昭觉。<a id="a-3E"></a>师踟蹰未进。<a id="a-3F"></a>一日闻诏迁悟住汴天宁。<a id="a-3G"></a>喜曰。<a id="a-3H"></a>天赐此老与我也。<a id="a-3I"></a>遂先日至天宁。<a id="a-3J"></a>迎悟且自计曰。<a id="a-3K"></a>当终九夏。<a id="a-3L"></a>若同诸方妄以我为是者。<a id="a-3M"></a>我着无禅论去也。<a id="a-3N"></a>值悟开堂举。<a id="a-3O"></a>僧问云门。<a id="a-3P"></a>如何是诸佛出身处。<a id="a-3Q"></a>门曰。<a id="a-3R"></a>东山水上行。<a id="a-3S"></a>悟曰。<a id="a-3T"></a>天宁即不然。<a id="a-3U"></a>只向他道。<a id="a-3V"></a>薰风自南来殿阁生微凉。<a id="a-3W"></a>师闻忽前后际断。<a id="a-3X"></a>悟曰也不易。<a id="a-3Y"></a>尔到这田地。<a id="a-3Z"></a>但可惜死了不能活。<a id="a-3a"></a>不疑言句是为大病。<a id="a-3b"></a>岂不见道。<a id="a-3c"></a>悬崖撒手。<a id="a-3d"></a>自肯承当。<a id="a-3e"></a>绝后再苏欺君不得。<a id="a-3f"></a>须要信有这些道理。<a id="a-3g"></a>于是令居择木堂。<a id="a-3h"></a>为不厘务侍者。<a id="a-3i"></a>日同仕夫不时入室。<a id="a-3j"></a>一日悟与客饭次。<a id="a-3k"></a>师不觉举筯饭皆不入口。<a id="a-3l"></a>悟笑曰。<a id="a-3m"></a>这汉参黄杨木禅到缩了也。<a id="a-3n"></a>师曰。<a id="a-3o"></a>如狗舐热油铛。<a id="a-3p"></a>后闻悟室中问僧有句无句如藤倚树话。<a id="a-3q"></a>师遂问曰。<a id="a-3r"></a>闻和尚当时在五祖。<a id="a-3s"></a>曾问此话不知五祖道甚么。<a id="a-3t"></a>悟笑而不答。<a id="a-3u"></a>师曰。<a id="a-3v"></a>和尚当时既对众问。<a id="a-3w"></a>今说何妨。<a id="a-3x"></a>悟不得已曰。<a id="a-3y"></a>我问五祖。<a id="a-3z"></a>有句无句如藤倚树。<a id="a-40"></a>意旨如何。<a id="a-41"></a>祖曰描也。<a id="a-42"></a>描不成画也画不就。<a id="a-43"></a>又问。<a id="a-44"></a>树倒藤枯时如何。<a id="a-45"></a>祖曰相随来也。<a id="a-46"></a>师当下释然大悟曰。<a id="a-47"></a>我会也。<a id="a-48"></a>悟历举数段因缘诘之。<a id="a-49"></a>皆酬对无滞。<a id="a-4A"></a>悟喜谓之曰。<a id="a-4B"></a>始知吾不汝欺也。<a id="a-4C"></a>乃着临济正宗记付之俾掌记室。<a id="a-4D"></a>未几圆悟返蜀。<a id="a-4E"></a>师因韬晦结庵以居。<a id="a-4F"></a>后度夏虎丘。<a id="a-4G"></a>阅华严至第七地菩萨得无生法忍处。<a id="a-4H"></a>忽洞明湛堂所示殃崛摩罗持钵救产妇因缘。<a id="a-4I"></a>宋绍兴七年诏住双径。<a id="a-4J"></a>一日圆悟讣音至。<a id="a-4K"></a>师自撰文致祭。<a id="a-4L"></a>即晚小参举。<a id="a-4M"></a>僧问长沙。<a id="a-4N"></a>南泉迁化向甚处去。<a id="a-4O"></a>沙曰。<a id="a-4P"></a>东村作驴西村作马。<a id="a-4Q"></a>僧曰。<a id="a-4R"></a>意旨如何。<a id="a-4S"></a>沙曰。<a id="a-4T"></a>要骑便骑。<a id="a-4U"></a>要下便下。<a id="a-4V"></a>若是径山即不然。<a id="a-4W"></a>若有僧问圆悟先师迁化向甚处去。<a id="a-4X"></a>向他道堕大阿鼻地狱。<a id="a-4Y"></a>意旨如何。<a id="a-4Z"></a>曰饥餐洋铜渴饮铁汁。<a id="a-4a"></a>还有人救得也无。<a id="a-4b"></a>曰无人救得。<a id="a-4c"></a>曰如何救不得。<a id="a-4d"></a>曰是此老寻常茶饭。<a id="a-4e"></a>十一年五月秦桧以师为张九成党毁其衣牒窜衡州。<a id="a-4f"></a>三十六年十月诏移梅阳。<a id="a-4g"></a>不久复其形服放还。<a id="a-4h"></a>十一月诏住阿育王二十八年。<a id="a-4i"></a>降旨令师再住径山。<a id="a-4j"></a>大弘圆悟宗旨。<a id="a-4k"></a>辛巳春退居明月堂。<a id="a-4l"></a>一夕众见一星殒于寺西流光赫然。<a id="a-4m"></a>寻示微疾。<a id="a-4n"></a>八月九日谓众曰。<a id="a-4o"></a>吾翌日始行。<a id="a-4p"></a>是夕五鼓手书遗表并嘱后事。<a id="a-4q"></a>有僧了贤请偈。<a id="a-4r"></a>师乃大书曰。<a id="a-4s"></a>生也秖么死也秖么。<a id="a-4t"></a>有偈无偈是甚么热。<a id="a-4u"></a>委然而逝。<a id="a-4v"></a>世寿七十有五。<a id="a-4w"></a>坐五十八夏。<a id="a-4x"></a>谥曰普觉。<a id="a-4y"></a>塔名宝光。</p>
  <h2 id="a4z">平江府虎丘沙门释绍隆传四</h2>
  <p id="a50">释绍隆和州含山人也。<a id="a-51"></a>年九岁辞亲投佛慧院。<a id="a-52"></a>六年得度受具足戒。<a id="a-53"></a>精研律部。<a id="a-54"></a>五夏而后游方。<a id="a-55"></a>首访长芦信和尚得其大略而已。<a id="a-56"></a>一日见有僧传圆悟勤禅师语至。<a id="a-57"></a>隆读之叹曰。<a id="a-58"></a>想口生液。<a id="a-59"></a>虽未得浇肠沃胃。<a id="a-5A"></a>要且使人庆快。<a id="a-5B"></a>第恨未聆謦咳耳。<a id="a-5C"></a>遂至宝峰依湛堂。<a id="a-5D"></a>次见黄龙死心。<a id="a-5E"></a>然后参圆悟。<a id="a-5F"></a>一日入室。<a id="a-5G"></a>圆悟问曰。<a id="a-5H"></a>见见之时见犹离见见不能及。<a id="a-5I"></a>悟忽举拳曰。<a id="a-5J"></a>还见么。<a id="a-5K"></a>隆曰见。<a id="a-5L"></a>悟曰。<a id="a-5M"></a>头上安头。<a id="a-5N"></a>隆闻脱然契证。<a id="a-5O"></a>悟曰。<a id="a-5P"></a>见个甚么。<a id="a-5Q"></a>隆对曰。<a id="a-5R"></a>竹密不妨流水过。<a id="a-5S"></a>悟首肯之俾掌藏钥。<a id="a-5T"></a>有僧问于圆悟曰。<a id="a-5U"></a>隆藏主其柔易若此。<a id="a-5V"></a>乌能为哉。<a id="a-5W"></a>悟笑曰。<a id="a-5X"></a>瞌睡虎耳。<a id="a-5Y"></a>后因圆悟退老回蜀。<a id="a-5Z"></a>隆乃住邑之城西开圣。<a id="a-5a"></a>宋建炎结庐于桐峰之下。<a id="a-5b"></a>郡守李光延居彰教。<a id="a-5c"></a>次迁虎丘。<a id="a-5d"></a>道大显著。<a id="a-5e"></a>因追绎白云端立祖堂故事乃曰。<a id="a-5f"></a>为人之后不能躬行遗训。<a id="a-5g"></a>于义安乎。<a id="a-5h"></a>遂图像奉安题赞其上。<a id="a-5i"></a>达磨赞曰。<a id="a-5j"></a>阖国人难挽。<a id="a-5k"></a>西携只履归。<a id="a-5l"></a>只应熊耳月。<a id="a-5m"></a>千古冷光辉。<a id="a-5n"></a>百丈赞曰。<a id="a-5o"></a>迅雷吼破澄潭月。<a id="a-5p"></a>当下曾经三日聋。<a id="a-5q"></a>去却膏盲必死疾。<a id="a-5r"></a>丛林从此有家风。<a id="a-5s"></a>开山明教大师赞曰。<a id="a-5t"></a>春至百花触处开。<a id="a-5u"></a>幽香[旖-大+(立-一)]旎袭人来。<a id="a-5v"></a>临风无限深深意。<a id="a-5w"></a>声色堆中绝点埃。<a id="a-5x"></a>盖白云以。<a id="a-5y"></a>百丈海禅师创建禅规之功宜配享达磨。<a id="a-5z"></a>可谓知本矣。<a id="a-60"></a>隆能遵行而为赞。<a id="a-61"></a>又且发明其道。<a id="a-62"></a>亦为知礼者欤。<a id="a-63"></a>绍兴丙辰示微恙加趺而逝。<a id="a-64"></a>塔全身于寺之西南隅。</p>
  <p id="a65">系曰。<a id="a-66"></a>北宋三佛并唱演公之道。<a id="a-67"></a>惟佛果得其髓也。<a id="a-68"></a>而入佛果之室坐无畏床师子吼者又不下十余人。<a id="a-69"></a>独后法嗣之绳绳直至我明嘉隆犹有臭气。<a id="a-6A"></a>触人巴鼻者妙喜与瞌睡虎之裔耳。<a id="a-6B"></a>他则三四传便乃寂然无声。<a id="a-6C"></a>然此二老可谓源远流长者也。<a id="a-6D"></a>当时称二甘露门。<a id="a-6E"></a>不亦宜乎。</p>
  <p data-pb></p>
  <h2 id="a6F">庆元育王山沙门释端裕传五</h2>
  <p id="a6G">端裕。<a id="a-6H"></a>号佛智。<a id="a-6I"></a>吴越钱王之裔也。<a id="a-6J"></a>六世祖守会稽因家焉。<a id="a-6K"></a>师生而岐嶷眉目渊秀。<a id="a-6L"></a>十四驱乌于大善寺。<a id="a-6M"></a>十八得度受具。<a id="a-6N"></a>往依净慈一禅师。<a id="a-6O"></a>未几偶闻僧系露柱曰尔何不说禅。<a id="a-6P"></a>裕忽有微省。<a id="a-6Q"></a>去谒龙门远甘露卓泐潭祥。<a id="a-6R"></a>皆以颖迈见推。<a id="a-6S"></a>晚见圆悟于钟阜。<a id="a-6T"></a>一日悟问。<a id="a-6U"></a>正法眼藏向这瞎驴边灭却。<a id="a-6V"></a>即今是灭不灭。<a id="a-6W"></a>曰请和尚合取口好。<a id="a-6X"></a>悟曰。<a id="a-6Y"></a>此犹未出常情。<a id="a-6Z"></a>裕拟对。<a id="a-6a"></a>悟击之裕顿去所滞。<a id="a-6b"></a>侍悟居天宁命掌记室。<a id="a-6c"></a>寻分座道声蔼着京西。<a id="a-6d"></a>宪请开法丹霞。<a id="a-6e"></a>次迁虎丘径山。<a id="a-6f"></a>谢事徇平江道俗之请庵于西华。<a id="a-6g"></a>阅数稔敕居建康保宁。<a id="a-6h"></a>后移苏城万寿及闽中玄妙寿山西禅。<a id="a-6i"></a>复被旨补灵隐慈宁。<a id="a-6j"></a>皇太后幸韦王第。<a id="a-6k"></a>召裕演法赐金襕袈裟。<a id="a-6l"></a>乞归西华旧隐。<a id="a-6m"></a>绍兴戊辰秋赴育王之命。<a id="a-6n"></a>上堂曰。<a id="a-6o"></a>德山入门便棒。<a id="a-6p"></a>多向布袋里埋踪。<a id="a-6q"></a>临济入门便喝。<a id="a-6r"></a>总在声尘中出没。<a id="a-6s"></a>若是英灵衲子。<a id="a-6t"></a>直须足下风</p>
  <p data-pb></p>
  <h2 id="a6u">潭州大沩山沙门释法泰传六</h2>
  <p id="a6v">释法泰号佛性。<a id="a-6w"></a>汉州李氏子。<a id="a-6x"></a>僧问。<a id="a-6y"></a>理随事变该万有而一片虚凝。<a id="a-6z"></a>事逐理融等千差而咸归实际。<a id="a-70"></a>如何是理法界。<a id="a-71"></a>师曰。<a id="a-72"></a>山河大地。<a id="a-73"></a>曰如何是事法界。<a id="a-74"></a>师曰。<a id="a-75"></a>万象森罗。<a id="a-76"></a>曰如何是理事无碍法界。<a id="a-77"></a>师曰。<a id="a-78"></a>东西南北。<a id="a-79"></a>曰如何是事事无碍法界。<a id="a-7A"></a>师曰。<a id="a-7B"></a>上下四维。<a id="a-7C"></a>上堂渺渺邈邈十方该括。<a id="a-7D"></a>坦坦荡荡绝形绝相。<a id="a-7E"></a>目欲视而睛枯。<a id="a-7F"></a>口欲谈而词丧。<a id="a-7G"></a>文殊普贤全无伎俩。<a id="a-7H"></a>临济德山不妨提唱。<a id="a-7I"></a>龟吞陕府铁牛。<a id="a-7J"></a>蛇咬嘉州大像。<a id="a-7K"></a>吓得东海鲤鱼直至如今肚胀。<a id="a-7L"></a>上堂忆昔游方日获得二种物。<a id="a-7M"></a>一是金刚锤。<a id="a-7N"></a>一是千圣骨。<a id="a-7O"></a>持行宇宙中气岸高突兀。<a id="a-7P"></a>如是三十年用之为准则。<a id="a-7Q"></a>而今年老矣。<a id="a-7R"></a>一物知何物掷下金刚锤击碎千圣骨。<a id="a-7S"></a>抛向四衢道不能更惜得。<a id="a-7T"></a>任意过浮生。<a id="a-7U"></a>指南将作北。<a id="a-7V"></a>呼龟以为鳖。<a id="a-7W"></a>唤豆以为粟。<a id="a-7X"></a>从他明眼人笑我无绳墨。</p>
  <h2 id="a7Y">天台护国寺沙门释景元传七</h2>
  <p id="a7Z">释景元号此庵。<a id="a-7a"></a>温州永嘉张氏子也。<a id="a-7b"></a>年十八依灵山希拱和尚圆具戒。<a id="a-7c"></a>习台教三[禾*冀]。<a id="a-7d"></a>弃去谒圆悟勤禅师于钟阜。<a id="a-7e"></a>闻僧读死心和尚小参语。<a id="a-7f"></a>云。<a id="a-7g"></a>既迷须得个悟。<a id="a-7h"></a>既悟须识悟中迷迷中悟。<a id="a-7i"></a>迷悟双忘却从无迷悟处建立一切法。<a id="a-7j"></a>元闻而疑。<a id="a-7k"></a>即趋佛殿以手托开门扉。<a id="a-7l"></a>豁然大彻机辩逸发。<a id="a-7m"></a>圆悟目为聱头元侍者。<a id="a-7n"></a>悟自赞像付之曰。<a id="a-7o"></a>生平只说聱头禅。<a id="a-7p"></a>撞着聱头如铁壁。<a id="a-7q"></a>脱却罗笼截脚跟。<a id="a-7r"></a>大地撮来墨漆黑。<a id="a-7s"></a>晚年转复没刀刀。<a id="a-7t"></a>奋金刚椎碎窠窟。<a id="a-7u"></a>他时要识圆悟面。<a id="a-7v"></a>一为渠侬并坫出。<a id="a-7w"></a>自尔铲彩埋光不求闻达。<a id="a-7x"></a>后为括苍太守耿延禧慕元欲致开法南明。<a id="a-7y"></a>物色得元于台之报恩。<a id="a-7z"></a>迫其受命。<a id="a-80"></a>僧问。<a id="a-81"></a>三圣道。<a id="a-82"></a>我逢人即出。<a id="a-83"></a>出则不为人。<a id="a-84"></a>意旨如何。<a id="a-85"></a>曰八十翁翁嚼生铁。<a id="a-86"></a>僧又问。<a id="a-87"></a>兴化道。<a id="a-88"></a>我逢人即不出。<a id="a-89"></a>出则便为人。<a id="a-8A"></a>又作么生。<a id="a-8B"></a>曰须弥顶上浪翻空。<a id="a-8C"></a>元后示疾。<a id="a-8D"></a>请西堂应庵华付嘱院事。<a id="a-8E"></a>训徒如常时。<a id="a-8F"></a>俄握拳而逝。<a id="a-8G"></a>荼毗得五色舍利。<a id="a-8H"></a>齿舌右拳不坏。<a id="a-8I"></a>塔于寺东北刘阮洞前。<a id="a-8J"></a>世寿五十三。</p>
  <p id="a8K">系曰。<a id="a-8L"></a>大慧既云峰悦之再来。<a id="a-8M"></a>可谓具大根器者。<a id="a-8N"></a>尚受湛堂痛拶不入。<a id="a-8O"></a>至三十余方触圆悟钳锤。<a id="a-8P"></a>始得大悟。<a id="a-8Q"></a>今元公年方二十一。<a id="a-8R"></a>听傍僧读死心语便乃彻证。<a id="a-8S"></a>其根器之利过于大慧概可知也。<a id="a-8T"></a>出世初住南明终居护国。<a id="a-8U"></a>丛林称为元布袋。<a id="a-8V"></a>以其有圣者之风。<a id="a-8W"></a>耳简堂机出于其门。<a id="a-8X"></a>说法拈椎词雄气伟机锋圆捷。<a id="a-8Y"></a>益见元公之垣墙者矣。</p>
  <p data-pb></p>
  <h2 id="a8Z">临安灵隐寺沙门释慧远传八(灵岩徽)</h2>
  <p id="a8a">慧远眉山彭氏子。<a id="a-8b"></a>年十三从药师院宗辩和尚薙染。<a id="a-8c"></a>首诣大慈讲肆。<a id="a-8d"></a>次参灵岩徽禅师。<a id="a-8e"></a>微有所入。<a id="a-8f"></a>会圆悟复领旨住昭觉远投之。<a id="a-8g"></a>值悟普说举庞居士问马祖不与万法为侣因缘。<a id="a-8h"></a>远忽顿悟仆于众。<a id="a-8i"></a>众掖之。<a id="a-8j"></a>起远乃曰。<a id="a-8k"></a>吾梦觉矣。<a id="a-8l"></a>至夜小参远出问曰。<a id="a-8m"></a>净裸裸空无一物。<a id="a-8n"></a>赤骨力贫无一钱。<a id="a-8o"></a>户破家亡。<a id="a-8p"></a>乞师赈济。<a id="a-8q"></a>悟曰。<a id="a-8r"></a>七珍八宝一时拏。<a id="a-8s"></a>远曰。<a id="a-8t"></a>祸不入谨家之门。<a id="a-8u"></a>悟曰。<a id="a-8v"></a>机不离位堕在毒海。<a id="a-8w"></a>远便喝。<a id="a-8x"></a>悟以拄杖击禅床云。<a id="a-8y"></a>吃得捧也未。<a id="a-8z"></a>远又喝。<a id="a-90"></a>悟连喝两喝。<a id="a-91"></a>远便礼拜。<a id="a-92"></a>自此机锋峻发无所抵悟。<a id="a-93"></a>出世初住皋亭山显孝。<a id="a-94"></a>宋乾道六年十月十五日诏迁灵隐。<a id="a-95"></a>上堂僧问。<a id="a-96"></a>即心即佛时如何。<a id="a-97"></a>曰顶分了角。<a id="a-98"></a>僧曰。<a id="a-99"></a>非心非佛时如何。<a id="a-9A"></a>曰耳坠金环。<a id="a-9B"></a>僧曰不是心不是佛不是物又作么生。<a id="a-9C"></a>曰颓顶修罗舞柘枝七年二月十五日召入选德殿赐坐。<a id="a-9D"></a>孝宗问。<a id="a-9E"></a>如何免得生死远对曰。<a id="a-9F"></a>不悟大道终不能免。<a id="a-9G"></a>帝曰。<a id="a-9H"></a>如何得悟。<a id="a-9I"></a>远曰。<a id="a-9J"></a>本有之性究之无不悟者。<a id="a-9K"></a>帝曰。<a id="a-9L"></a>悟后如何。<a id="a-9M"></a>远曰。<a id="a-9N"></a>悟后始知脱体现前了无毫发可见之相。<a id="a-9O"></a>帝首肯之。<a id="a-9P"></a>帝又曰。<a id="a-9Q"></a>即心即佛如何。<a id="a-9R"></a>远曰。<a id="a-9S"></a>目前无法。<a id="a-9T"></a>陛下唤甚么作心。<a id="a-9U"></a>帝曰。<a id="a-9V"></a>如何是心。<a id="a-9W"></a>远正身叉手立曰。<a id="a-9X"></a>只这是。<a id="a-9Y"></a>帝大悦。<a id="a-9Z"></a>八年秋八月七日召远入东阁赐坐。<a id="a-9a"></a>帝曰。<a id="a-9b"></a>前日梦中忽闻钟声。<a id="a-9c"></a>遂觉不知梦与觉。<a id="a-9d"></a>是如何。<a id="a-9e"></a>远曰。<a id="a-9f"></a>陛下问梦耶问觉耶。<a id="a-9g"></a>若问觉而今正是寐语。<a id="a-9h"></a>若问梦而梦觉无殊。<a id="a-9i"></a>教谁分别。<a id="a-9j"></a>梦即是幻。<a id="a-9k"></a>知幻即离。<a id="a-9l"></a>觉心不动。<a id="a-9m"></a>故曰若能转物即同如来。<a id="a-9n"></a>帝曰。<a id="a-9o"></a>梦幻既非。<a id="a-9p"></a>钟声从甚处起。<a id="a-9q"></a>远曰。<a id="a-9r"></a>从问处起。<a id="a-9s"></a>帝又问曰。<a id="a-9t"></a>前日在此阁坐。<a id="a-9u"></a>忽思得不与万法为侣有个见处。<a id="a-9v"></a>远曰。<a id="a-9w"></a>愿闻。<a id="a-9x"></a>帝曰。<a id="a-9y"></a>四海不为多。<a id="a-9z"></a>远曰。<a id="a-A0"></a>一口吸尽。<a id="a-A1"></a>西江水又如何。<a id="a-A2"></a>帝曰。<a id="a-A3"></a>亦未曾欠阙。<a id="a-A4"></a>远曰。<a id="a-A5"></a>才涉思惟便成剩法。<a id="a-A6"></a>正使如断轮如闪电了无干涉。<a id="a-A7"></a>何以故。<a id="a-A8"></a>法无二故。<a id="a-A9"></a>见无二见。<a id="a-AA"></a>心无别心。<a id="a-AB"></a>如天无二日。<a id="a-AC"></a>帝悦赐佛海大师之号。<a id="a-AD"></a>淳熙二年乙未秋示众说偈曰。<a id="a-AE"></a>淳熙二年闰季秋九月旦。<a id="a-AF"></a>闹处莫出头。<a id="a-AG"></a>冷地着眼看。<a id="a-AH"></a>明暗不相干。<a id="a-AI"></a>彼此分一半。<a id="a-AJ"></a>一种作贵人。<a id="a-AK"></a>教谁卖柴炭。<a id="a-AL"></a>向尔道不可毁不可赞。<a id="a-AM"></a>体若虚空。<a id="a-AN"></a>没涯岸相唤。<a id="a-AO"></a>相呼归去来。<a id="a-AP"></a>上元定是正月半。<a id="a-AQ"></a>明年正月忽感微疾。<a id="a-AR"></a>果于上元说偈曰。<a id="a-AS"></a>拗折秤锤。<a id="a-AT"></a>掀翻露布。<a id="a-AU"></a>突出机先。<a id="a-AV"></a>鸦飞不度。<a id="a-AW"></a>安坐而逝。<a id="a-AX"></a>留七日颜色不异。<a id="a-AY"></a>全身塔焉。</p>
  <p data-pb></p>
  <h2 id="aAZ">常德府文殊寺沙门释心道传九</h2>
  <p id="aAa">心道眉州徐氏子也。<a id="a-Ab"></a>年三十得度。<a id="a-Ac"></a>诣成都习唯识。<a id="a-Ad"></a>自以为至。<a id="a-Ae"></a>同舍僧诘之曰。<a id="a-Af"></a>三界惟心万法唯识。<a id="a-Ag"></a>今目前万象纵然。<a id="a-Ah"></a>心识安在。<a id="a-Ai"></a>道茫然。<a id="a-Aj"></a>遂出关周流江淮。<a id="a-Ak"></a>既抵舒州太平闻佛鉴夜参举赵州柏树子话。<a id="a-Al"></a>至觉铁嘴云先师无此语莫谤先师好。<a id="a-Am"></a>因大疑提撕既久。<a id="a-An"></a>一夕豁然。<a id="a-Ao"></a>即趋丈室拟叙所悟。<a id="a-Ap"></a>鉴见便闭却门。<a id="a-Aq"></a>道曰。<a id="a-Ar"></a>和尚莫瞒某甲。<a id="a-As"></a>鉴曰。<a id="a-At"></a>十方无壁落。<a id="a-Au"></a>何不入门来。<a id="a-Av"></a>道即拳破窗纸。<a id="a-Aw"></a>佛鉴即开门。<a id="a-Ax"></a>搊住云。<a id="a-Ay"></a>道道。<a id="a-Az"></a>道即以两手捧鉴头作口[吭-几+(坐-工+十)]而出呈偈曰。<a id="a-B0"></a>赵州有个柏树话。<a id="a-B1"></a>禅客相传遍天下。<a id="a-B2"></a>多是摘叶与寻枝。<a id="a-B3"></a>不能直下根源会。<a id="a-B4"></a>觉公说道无此语。<a id="a-B5"></a>正是恶言当面骂。<a id="a-B6"></a>禅人若具通方眼。<a id="a-B7"></a>好向此中辨真假。<a id="a-B8"></a>鉴然之。<a id="a-B9"></a>襄守请开法天宁擢大别文殊。<a id="a-BA"></a>宋宣和改元诏改僧为德士。<a id="a-BB"></a>因上堂曰。<a id="a-BC"></a>祖意西来事今朝特地新。<a id="a-BD"></a>昔为比丘相今作老君形。<a id="a-BE"></a>鹤氅披银褐头包蕉叶巾。<a id="a-BF"></a>林泉无事客两度受君恩。<a id="a-BG"></a>所以道欲识佛性义。<a id="a-BH"></a>当观时节</p>
  <p data-pb></p>
  <h2 id="aBI">潭州龙牙寺沙门释智才传十</h2>
  <p id="aBJ">智才舒州施氏子。<a id="a-BK"></a>早岁服勤于佛鉴。<a id="a-BL"></a>及游方谒黄龙死心。<a id="a-BM"></a>翌日入室。<a id="a-BN"></a>死心问曰。<a id="a-BO"></a>会得最初句便会末后句。<a id="a-BP"></a>会得末后句便会最初句。<a id="a-BQ"></a>最初末后拈放一边。<a id="a-BR"></a>百丈野狐话作么生会。<a id="a-BS"></a>才曰。<a id="a-BT"></a>入户已知来见解。<a id="a-BU"></a>何须更举轹中泥。<a id="a-BV"></a>心曰。<a id="a-BW"></a>新长老死在上座手里也。<a id="a-BX"></a>才曰。<a id="a-BY"></a>语言虽有异至理且无差。<a id="a-BZ"></a>心曰。<a id="a-Ba"></a>如何是无差底事。<a id="a-Bb"></a>才曰。<a id="a-Bc"></a>不扣黄龙角焉知颔下珠。<a id="a-Bd"></a>心便打。<a id="a-Be"></a>才初住岳麓。<a id="a-Bf"></a>次迁龙牙。<a id="a-Bg"></a>三十载以清苦莅众。<a id="a-Bh"></a>故衲子畏敬之。<a id="a-Bi"></a>又迁云溪。<a id="a-Bj"></a>绍兴戊午八月望俄集众付寺事。<a id="a-Bk"></a>书偈曰。<a id="a-Bl"></a>戊午中秋之日。<a id="a-Bm"></a>出家住持事毕。<a id="a-Bn"></a>临行自己尚无有。<a id="a-Bo"></a>甚虚空可觅。<a id="a-Bp"></a>每日垂训如常。<a id="a-Bq"></a>至二十</p>
  <p data-pb></p>
  <h2 id="aBr">温州龙翔寺沙门释士圭传十一(宗范)</h2>
  <p id="aBs">士圭号竹庵。<a id="a-Bt"></a>成都史氏子也。<a id="a-Bu"></a>初依大慈宗雅和尚出家。<a id="a-Bv"></a>心醉楞严。<a id="a-Bw"></a>后南游谒诸尊宿。<a id="a-Bx"></a>始参龙门远禅师。<a id="a-By"></a>以平时所得白远。<a id="a-Bz"></a>远曰。<a id="a-C0"></a>汝解心已极。<a id="a-C1"></a>但欠着力开眼耳。<a id="a-C2"></a>一日侍立。<a id="a-C3"></a>次问曰。<a id="a-C4"></a>绝对待时如何。<a id="a-C5"></a>远曰。<a id="a-C6"></a>如汝僧堂中白椎相似。<a id="a-C7"></a>圭罔措。<a id="a-C8"></a>至晚远抵堂司。<a id="a-C9"></a>圭复理前问。<a id="a-CA"></a>远曰。<a id="a-CB"></a>闲言语。<a id="a-CC"></a>圭于言下大悟。<a id="a-CD"></a>正和末住和州天宁。<a id="a-CE"></a>绍兴奉诏开山雁宕能仁。<a id="a-CF"></a>时真歇了公居江心。<a id="a-CG"></a>恐圭缘未熟迎至方丈。<a id="a-CH"></a>大展九拜以诱温人。<a id="a-CI"></a>由是人皆翕然归敬。<a id="a-CJ"></a>上堂明明无悟。<a id="a-CK"></a>有法即迷。<a id="a-CL"></a>诸人向这里立不得住不得。<a id="a-CM"></a>若立则危若住则瞎。<a id="a-CN"></a>直须意不停玄句不停意用不停机。<a id="a-CO"></a>此三者既明。<a id="a-CP"></a>一切处不须管带</p>
  <p data-pb></p>
  <h2 id="aCQ">建康华藏寺沙门释安民传十二</h2>
  <p id="aCR">释安民字密印。<a id="a-CS"></a>嘉定府朱氏子也。<a id="a-CT"></a>初讲楞严于成都有声。<a id="a-CU"></a>时圆悟居昭觉因造焉。<a id="a-CV"></a>值悟小参举国师三唤侍者因缘。<a id="a-CW"></a>赵州拈云。<a id="a-CX"></a>如人暗中书字。<a id="a-CY"></a>字虽不成文彩已彰。<a id="a-CZ"></a>那里是文彩已彰处。<a id="a-Ca"></a>民闻心疑之。<a id="a-Cb"></a>告香入室。<a id="a-Cc"></a>悟问。<a id="a-Cd"></a>座主讲何经。<a id="a-Ce"></a>对曰。<a id="a-Cf"></a>楞严。<a id="a-Cg"></a>悟曰。<a id="a-Ch"></a>楞严有七处征心八还辩见。<a id="a-Ci"></a>毕竟心在何处。<a id="a-Cj"></a>民多呈义解。<a id="a-Ck"></a>悟皆不肯。<a id="a-Cl"></a>民复请益。<a id="a-Cm"></a>悟令一切处作文彩已彰会。<a id="a-Cn"></a>偶僧请益十玄谈。<a id="a-Co"></a>方举问君。<a id="a-Cp"></a>心印作何颜。<a id="a-Cq"></a>悟厉声曰。<a id="a-Cr"></a>文彩已彰。<a id="a-Cs"></a>民闻悦然自谓至矣。<a id="a-Ct"></a>悟示钳锤罔指。<a id="a-Cu"></a>一日白悟。<a id="a-Cv"></a>请弗举话待某说看。<a id="a-Cw"></a>悟曰诺。<a id="a-Cx"></a>民曰寻常拈锤竖拂岂不是经中道一切世界诸所有相皆即菩提妙明真心。<a id="a-Cy"></a>悟笑曰。<a id="a-Cz"></a>尔元来在这里作活计。<a id="a-D0"></a>民又曰。<a id="a-D1"></a>下喝敲床时岂不是返闻闻自性性成无上道。<a id="a-D2"></a>悟曰。<a id="a-D3"></a>尔岂不见经中道。<a id="a-D4"></a>妙性圆明离诸名相。<a id="a-D5"></a>民于言下释然。<a id="a-D6"></a>于是罢讲侍圆悟。<a id="a-D7"></a>因悟出蜀居夹山。<a id="a-D8"></a>民从行。<a id="a-D9"></a>悟为众小参举古帆未挂因缘。<a id="a-DA"></a>民闻未领遂求决悟曰。<a id="a-DB"></a>尔问我。<a id="a-DC"></a>民举前话。<a id="a-DD"></a>悟曰。<a id="a-DE"></a>庭前柏子。<a id="a-DF"></a>民即洞明谓悟曰。<a id="a-DG"></a>古人道如一滴投于巨壑。<a id="a-DH"></a>殊不知大海投于一滴。<a id="a-DI"></a>悟笑曰。<a id="a-DJ"></a>奈这汉何。<a id="a-DK"></a>悟说偈曰。<a id="a-DL"></a>休夸四分罢楞严。<a id="a-DM"></a>按下云头彻底参。<a id="a-DN"></a>莫学亮公亲马祖。<a id="a-DO"></a>还如德峤访龙潭。<a id="a-DP"></a>七年往返游昭觉。<a id="a-DQ"></a>三载翱翔上碧岩。<a id="a-DR"></a>今日烦充第一座。<a id="a-DS"></a>百花丛里现优昙。<a id="a-DT"></a>未几开法保宁。<a id="a-DU"></a>迁华藏大弘圆悟之道。<a id="a-DV"></a>后示寂于本山。<a id="a-DW"></a>阇维舍利颇剩人或穴地尺许皆得之。<a id="a-DX"></a>尤光明莹洁。<a id="a-DY"></a>心舌不坏。<a id="a-DZ"></a>并建塔焉。</p>
  <h2 id="aDa">成都昭觉寺沙门释道元传十三(大别道)</h2>
  <p id="aDb">释道元号彻庵。<a id="a-Dc"></a>绵州邓氏子也。<a id="a-Dd"></a>幼于降寂寺出家受具。<a id="a-De"></a>谒大别道公。<a id="a-Df"></a>令看廓然无圣之语。<a id="a-Dg"></a>忽尔失笑曰。<a id="a-Dh"></a>达磨元来在这里。<a id="a-Di"></a>道公命参佛鉴佛眼皆蒙赏识。<a id="a-Dj"></a>又投金山见圆悟呈所见处。<a id="a-Dk"></a>悟弗许。<a id="a-Dl"></a>值悟被诏居云居。<a id="a-Dm"></a>元从之。<a id="a-Dn"></a>虽有所入。<a id="a-Do"></a>终以鲠胸之物未散。<a id="a-Dp"></a>因悟问僧。<a id="a-Dq"></a>生死到来时如何。<a id="a-Dr"></a>僧曰。<a id="a-Ds"></a>香台子笑和尚。<a id="a-Dt"></a>次问及元。<a id="a-Du"></a>汝作么生。<a id="a-Dv"></a>元曰。<a id="a-Dw"></a>草贼大败。<a id="a-Dx"></a>悟曰。<a id="a-Dy"></a>有人问汝时如何。<a id="a-Dz"></a>元拟答。<a id="a-E0"></a>悟凭陵曰。<a id="a-E1"></a>草贼大败。<a id="a-E2"></a>元大彻。<a id="a-E3"></a>悟以拳击之。<a id="a-E4"></a>元拊掌大笑。<a id="a-E5"></a>悟曰。<a id="a-E6"></a>汝见甚么便如此。<a id="a-E7"></a>曰毒拳未报永劫不忘。</p>
  <h2 id="aE8">平江府南峰沙门释云辩传十四(穹窿圆)</h2>
  <p id="aE9">释云辩姑苏人。<a id="a-EA"></a>初依瑞峰章公得度。<a id="a-EB"></a>旋谒穹窿圆和尚忽有所得遂通所见。<a id="a-EC"></a>圆曰。<a id="a-ED"></a>子虽得入未至当也。<a id="a-EE"></a>切宜着鞭。<a id="a-EF"></a>乃辞扣圆悟。<a id="a-EG"></a>值入室才踵门。<a id="a-EH"></a>悟遽曰。<a id="a-EI"></a>看脚下。<a id="a-EJ"></a>辩打露柱一下。<a id="a-EK"></a>悟曰。<a id="a-EL"></a>何不着实道取一句。<a id="a-EM"></a>辩曰。<a id="a-EN"></a>师若摇头某便摆尾。<a id="a-EO"></a>悟曰。<a id="a-EP"></a>尔试摆尾看。<a id="a-EQ"></a>辩翻筋斗而出。<a id="a-ER"></a>悟大笑。<a id="a-ES"></a>由是知名。<a id="a-ET"></a>住后僧问。<a id="a-EU"></a>如何是夺人不夺境。<a id="a-EV"></a>曰霸王到乌江。<a id="a-EW"></a>僧曰。<a id="a-EX"></a>如何是夺境不夺人。<a id="a-EY"></a>曰筑坛拜将。<a id="a-EZ"></a>僧曰。<a id="a-Ea"></a>如何是人境两俱夺。<a id="a-Eb"></a>曰万里山河获太平。<a id="a-Ec"></a>僧曰。<a id="a-Ed"></a>如何是人境俱不夺。<a id="a-Ee"></a>曰龙吟雾起虎啸风生。<a id="a-Ef"></a>僧曰。<a id="a-Eg"></a>向上还有事也无。<a id="a-Eh"></a>曰当面蹉过。<a id="a-Ei"></a>僧曰。<a id="a-Ej"></a>真个作家。<a id="a-Ek"></a>曰白日鬼迷人。</p>
  <h2 id="aEl">南康云居寺沙门释善悟传十五</h2>
  <p id="aEm">释善悟号高庵。<a id="a-En"></a>洋州李氏子。<a id="a-Eo"></a>年十一得度。<a id="a-Ep"></a>生有夙慧灵根自发。<a id="a-Eq"></a>闻冲禅师举梁武帝问达磨因缘。<a id="a-Er"></a>如获旧物遽曰。<a id="a-Es"></a>我既廓然。<a id="a-Et"></a>何圣之有冲异其语勉之南询。<a id="a-Eu"></a>遂谒龙门佛眼。<a id="a-Ev"></a>一日有僧被蛇咬。<a id="a-Ew"></a>佛眼问众曰。<a id="a-Ex"></a>既是龙门为甚却被蛇咬。<a id="a-Ey"></a>悟应声曰。<a id="a-Ez"></a>果然现大人相。<a id="a-F0"></a>眼器之。<a id="a-F1"></a>后传此语至佛果。<a id="a-F2"></a>果曰。<a id="a-F3"></a>龙门有此僧。<a id="a-F4"></a>东山法道未寂寥。<a id="a-F5"></a>尔上堂心生种种法生。<a id="a-F6"></a>森罗万象纵横信手拈来。<a id="a-F7"></a>便用日轮午后三更。<a id="a-F8"></a>心灭种种法灭。<a id="a-F9"></a>四句百非路绝。<a id="a-FA"></a>直饶达磨出头也是眼中金屑。<a id="a-FB"></a>心生心灭是谁木人。<a id="a-FC"></a>携手同归。<a id="a-FD"></a>归到故乡田地犹遭顶上一锤。</p>
  <h2 id="aFE">隆兴黄龙寺沙门释法忠传十六</h2>
  <p id="aFF">释法忠号牧庵。<a id="a-FG"></a>四明姚氏子也。<a id="a-FH"></a>十九试经得度习天台教。<a id="a-FI"></a>悟一心三观之旨未能泯迹。<a id="a-FJ"></a>故遍参名德。<a id="a-FK"></a>后至龙门。<a id="a-FL"></a>观水磨旋转发明述偈呈佛眼曰。<a id="a-FM"></a>转大法轮。<a id="a-FN"></a>目前包裹。<a id="a-FO"></a>更问如何。<a id="a-FP"></a>水推石磨。<a id="a-FQ"></a>佛眼曰。<a id="a-FR"></a>其中事作么生。<a id="a-FS"></a>忠曰涧下水长流。<a id="a-FT"></a>眼曰。<a id="a-FU"></a>我有末后一句。<a id="a-FV"></a>待分付汝。<a id="a-FW"></a>忠即掩耳而去。<a id="a-FX"></a>后至庐山。<a id="a-FY"></a>于同安枯树中绝食清坐。<a id="a-FZ"></a>宣和间湘潭大旱。<a id="a-Fa"></a>祷弗应。<a id="a-Fb"></a>忠跃入龙渊呼曰。<a id="a-Fc"></a>业畜当雨一尺。<a id="a-Fd"></a>雨随至。<a id="a-Fe"></a>尝居南岳。<a id="a-Ff"></a>每跨虎出游。<a id="a-Fg"></a>儒释皆望尘而拜。<a id="a-Fh"></a>上堂我有一句子。<a id="a-Fi"></a>不借诸圣口不动自己舌。<a id="a-Fj"></a>非声气呼吸非情识分别。<a id="a-Fk"></a>假使净名杜口毗耶释迦掩室摩竭。<a id="a-Fl"></a>大似掩耳偷铃。<a id="a-Fm"></a>未免天机漏泄。<a id="a-Fn"></a>直饶德山棒临济喝。<a id="a-Fo"></a>若向牧庵门下秖得一橛。<a id="a-Fp"></a>千种言万般说秖要教君自家歇。<a id="a-Fq"></a>一任大地虚空七凹八凸。</p>
  <p id="aFr">系曰。<a id="a-Fs"></a>牧庵既悟一心三观。<a id="a-Ft"></a>即当挥尘为台教吐气。<a id="a-Fu"></a>尤以未能泯迹。<a id="a-Fv"></a>乃遍扣达磨之徒。<a id="a-Fw"></a>正如香象渡河。<a id="a-Fx"></a>直欲一踏到底。<a id="a-Fy"></a>所以宜乎才跨龙门便能倾湫倒嶽也。<a id="a-Fz"></a>伟哉。<a id="a-G0"></a>世有习三观者。<a id="a-G1"></a>且指悟之一字不知其为何物。<a id="a-G2"></a>误认糟粕作醍醐。<a id="a-G3"></a>诋壁观为护教。<a id="a-G4"></a>岂非师子之虫耶。<a id="a-G5"></a>故渰山集深斥台教传佛心印书。<a id="a-G6"></a>后卷当删去。<a id="a-G7"></a>盖令学者障悟门。<a id="a-G8"></a>造地狱业不浅矣。</p>
  <p data-pb></p>
  <h2 id="aG9">华亭昭庆寺沙门释法宁传十七</h2>
  <p id="aGA">法宁因住沂州马[山*耆]山故号马[山*耆]山。<a id="a-GB"></a>东密州莒县李氏子也。<a id="a-GC"></a>初依沂州天宁妙空明和尚得度。<a id="a-GD"></a>参侍既久尽得云门宗旨。<a id="a-GE"></a>出世住沂之净居寺。<a id="a-GF"></a>大弘雪窦之道。<a id="a-GG"></a>绍兴间抵华亭青龙。<a id="a-GH"></a>镇察判章滚母高氏梦。<a id="a-GI"></a>天人告曰。<a id="a-GJ"></a>古佛来也。<a id="a-GK"></a>翌日师至。<a id="a-GL"></a>迎之止钱氏园乃建精舍。<a id="a-GM"></a>掘地得铁磬断碑佛像之应。<a id="a-GN"></a>于是华亭令柳约奏所建刹赐额曰净居。<a id="a-GO"></a>因省明公于明州雪窦。<a id="a-GP"></a>时郡守莫将请主吉祥。<a id="a-GQ"></a>哲宗元符余山有精舍曰灵峰。<a id="a-GR"></a>部符改曰昭庆禅院。<a id="a-GS"></a>右丞朱谔请师为开山第一代。<a id="a-GT"></a>无何迁明州广慧复返昭庆。<a id="a-GU"></a>绍兴二十六年丙子正月八日沐浴端坐说法辞众而寂。<a id="a-GV"></a>世寿七十六。<a id="a-GW"></a>僧腊五十九。<a id="a-GX"></a>塔全身于寺之东隅。</p>
  <p data-pb></p>
  <h2 id="aGY">衢州乌巨山沙门释道行传十八</h2>
  <p id="aGZ">道行号雪堂。<a id="a-Ga"></a>处州叶氏子也。<a id="a-Gb"></a>初依普照英得度。<a id="a-Gc"></a>出游参佛眼。<a id="a-Gd"></a>一日闻眼举玄沙筑着脚指话遂大悟。<a id="a-Ge"></a>住郡南明。<a id="a-Gf"></a>上堂会得便会玉本无瑕。<a id="a-Gg"></a>若言不会碓嘴生花。<a id="a-Gh"></a>试问九年面壁何如大会拈花。<a id="a-Gi"></a>南明恁么商确也。<a id="a-Gj"></a>是顺风撒沙。<a id="a-Gk"></a>次迁乌巨示众举。<a id="a-Gl"></a>玑和尚问僧。<a id="a-Gm"></a>禅以何为义。<a id="a-Gn"></a>众虽下语未契厥心。<a id="a-Go"></a>众僧请益玑代云。<a id="a-Gp"></a>以谤为义。<a id="a-Gq"></a>师曰。<a id="a-Gr"></a>三世诸佛是谤。<a id="a-Gs"></a>西天二十八祖是谤。<a id="a-Gt"></a>唐土六祖是谤。<a id="a-Gu"></a>天下老和尚是谤。<a id="a-Gv"></a>诸人是谤。<a id="a-Gw"></a>山僧是谤。<a id="a-Gx"></a>于中还有不谤者无。<a id="a-Gy"></a>谈玄说妙河沙数。<a id="a-Gz"></a>争似双峰谤得亲。<a id="a-H0"></a>忽示微疾。<a id="a-H1"></a>门弟子教授汪乔年至省。<a id="a-H2"></a>遂以后事委之。<a id="a-H3"></a>说偈曰。<a id="a-H4"></a>识则识自本心。<a id="a-H5"></a>见则见自本性。<a id="a-H6"></a>识得本心本性。<a id="a-H7"></a>正是宗门大病。<a id="a-H8"></a>又注曰。<a id="a-H9"></a>烂泥中有刺。<a id="a-HA"></a>莫道不疑好。<a id="a-HB"></a>黎明沐浴更衣加趺而逝。<a id="a-HC"></a>阇维获五色</p>
  <p data-pb></p>
  <h2 id="aHD">安吉州何山沙门释守珣传十九(广鉴英)</h2>
  <p id="aHE">守珣号佛灯。<a id="a-HF"></a>即郡之施氏子也。<a id="a-HG"></a>初参广鉴瑛和尚不契。<a id="a-HH"></a>遂谒佛鉴。<a id="a-HI"></a>随众咨请。<a id="a-HJ"></a>邈无所入。<a id="a-HK"></a>乃封其衾曰。<a id="a-HL"></a>今生若不彻去。<a id="a-HM"></a>誓不展此。<a id="a-HN"></a>于是昼夜霄立如丧考妣。<a id="a-HO"></a>逾七七日忽佛鉴上堂曰。<a id="a-HP"></a>森罗及万象一法之所印。<a id="a-HQ"></a>珣闻顿悟。<a id="a-HR"></a>鉴曰。<a id="a-HS"></a>可惜一颗明珠被这风颠汉拾得也。<a id="a-HT"></a>乃诘曰。<a id="a-HU"></a>灵云道自从一见桃花后直至如今更不疑。<a id="a-HV"></a>如何是他不疑处。<a id="a-HW"></a>珣曰。<a id="a-HX"></a>莫道灵云不疑。<a id="a-HY"></a>只今觅个疑处了不可得。<a id="a-HZ"></a>鉴曰。<a id="a-Ha"></a>玄沙道谛当甚谛当。<a id="a-Hb"></a>敢保老兄未彻在。<a id="a-Hc"></a>那里是他未彻处。<a id="a-Hd"></a>珣曰。<a id="a-He"></a>深知和尚老婆心切。<a id="a-Hf"></a>鉴然之。<a id="a-Hg"></a>珣拜起呈偈曰。<a id="a-Hh"></a>终日看天不举头。<a id="a-Hi"></a>桃花烂熳始抬眸。<a id="a-Hj"></a>饶君更有遮天网。<a id="a-Hk"></a>透得牢关即便休。<a id="a-Hl"></a>鉴嘱令护持。<a id="a-Hm"></a>是夕展衾厉声曰。<a id="a-Hn"></a>这回珣上座稳睡去也。<a id="a-Ho"></a>圆悟闻窃疑其未然乃曰。<a id="a-Hp"></a>我须勘过始得。<a id="a-Hq"></a>令人召至。<a id="a-Hr"></a>因与游山。<a id="a-Hs"></a>偶到一水潭。<a id="a-Ht"></a>圆悟推珣入水。<a id="a-Hu"></a>遽问曰。<a id="a-Hv"></a>牛头未见四祖时如何。<a id="a-Hw"></a>珣曰。<a id="a-Hx"></a>潭深鱼聚。<a id="a-Hy"></a>曰见后如何。<a id="a-Hz"></a>珣曰。<a id="a-I0"></a>树高招风。<a id="a-I1"></a>曰见与未见时如何。<a id="a-I2"></a>珣曰。<a id="a-I3"></a>伸脚在缩脚里。<a id="a-I4"></a>圆悟大称之。<a id="a-I5"></a>后出世初主禾山。<a id="a-I6"></a>次天圣徙何山及天宁。<a id="a-I7"></a>绍兴甲寅谓居士郑绩曰。<a id="a-I8"></a>十月八日是佛鉴先师忌日。<a id="a-I9"></a>吾时至矣。<a id="a-IA"></a>乞还障南。<a id="a-IB"></a>至十月四日续遣弟僧道如讯之。<a id="a-IC"></a>珣曰。<a id="a-ID"></a>汝来正其时也。<a id="a-IE"></a>吾虽与佛鉴同条生。<a id="a-IF"></a>终不同条死。<a id="a-IG"></a>明早可与我寻一只小船来。<a id="a-IH"></a>道如曰。<a id="a-II"></a>要长者高者。<a id="a-IJ"></a>珣曰。<a id="a-IK"></a>高五尺许。<a id="a-IL"></a>越三日鸡鸣端坐如平时。<a id="a-IM"></a>侍者请偈。<a id="a-IN"></a>珣曰。<a id="a-IO"></a>不曾作得。<a id="a-IP"></a>言讫而逝。<a id="a-IQ"></a>阇维舌根不坏。</p>
  <h2 id="aIR">眉州象耳山沙门释袁觉传二十(佛性)</h2>
  <p id="aIS">释袁觉郡之袁氏子。<a id="a-IT"></a>出家传灯寺。<a id="a-IU"></a>本名圆觉。<a id="a-IV"></a>郡守填祠牒误写袁字。<a id="a-IW"></a>守疑其嫌因戏谓之曰。<a id="a-IX"></a>一字名之可乎。<a id="a-IY"></a>对曰。<a id="a-IZ"></a>一字已多也。<a id="a-Ia"></a>郡守异之。<a id="a-Ib"></a>已而往大沩。<a id="a-Ic"></a>依佛性和尚入室陈其所见。<a id="a-Id"></a>性曰。<a id="a-Ie"></a>汝忒杀远在。<a id="a-If"></a>俾充侍司迁掌宾客。<a id="a-Ig"></a>佛性每举法华开示悟入四字令下语。<a id="a-Ih"></a>又曰。<a id="a-Ii"></a>待我黠头。<a id="a-Ij"></a>汝理方是。<a id="a-Ik"></a>偶不职被斥。<a id="a-Il"></a>制中无依。<a id="a-Im"></a>乃寓俗士家。<a id="a-In"></a>一日诵法华。<a id="a-Io"></a>至亦复不知何者是火何者为舍。<a id="a-Ip"></a>乃豁然有省。<a id="a-Iq"></a>制罢归寺白性。<a id="a-Ir"></a>首为肯之。<a id="a-Is"></a>后至云居见圆悟述所得。<a id="a-It"></a>悟呵之曰。<a id="a-Iu"></a>本是净地屙屎作么。<a id="a-Iv"></a>于是所疑顿释。<a id="a-Iw"></a>绍兴丁巳郡守请居象耳。<a id="a-Ix"></a>法道大振。<a id="a-Iy"></a>四方英俊宿德鸿儒闻风礼谒。<a id="a-Iz"></a>室无所容。<a id="a-J0"></a>开堂词辨河倾峡泻丛林称之。<a id="a-J1"></a>未详其终。</p>
  <h2 id="aJ2">明州天童沙门释昙华传二十一</h2>
  <p id="aJ3">释昙华字应庵。<a id="a-J4"></a>蕲州汪氏子也。<a id="a-J5"></a>生而奇杰不类凡儿。<a id="a-J6"></a>年十七依于东禅薙发。<a id="a-J7"></a>首谒遂和尚略得染指法味。<a id="a-J8"></a>于是遍参知识。<a id="a-J9"></a>靡所契证。<a id="a-JA"></a>闻圆悟住云居煅炼学者。<a id="a-JB"></a>华往礼依侍。<a id="a-JC"></a>悟乃痛与锥劄。<a id="a-JD"></a>值悟返蜀指见虎丘隆禅师。<a id="a-JE"></a>侍一载顿明大事。<a id="a-JF"></a>已而访此庵元命分座。<a id="a-JG"></a>于是开堂妙严。<a id="a-JH"></a>迁归宗。<a id="a-JI"></a>时大慧在梅阳。<a id="a-JJ"></a>有僧传华示众语。<a id="a-JK"></a>大慧见之极口称叹。<a id="a-JL"></a>复寄偈曰。<a id="a-JM"></a>坐断金轮第一峰。<a id="a-JN"></a>千妖百怪尽潜踪。<a id="a-JO"></a>年来又得真消息。<a id="a-JP"></a>报道杨岐正脉通。<a id="a-JQ"></a>虎丘忌日拈香曰。<a id="a-JR"></a>生平没兴撞着这无意智老汉。<a id="a-JS"></a>做尽伎俩凑泊不得。<a id="a-JT"></a>从此卸却干戈。<a id="a-JU"></a>随分着衣吃饮。<a id="a-JV"></a>二十年来坐曲彔床。<a id="a-JW"></a>悬羊头卖狗肉。<a id="a-JX"></a>知他有甚凭据。<a id="a-JY"></a>虽然一年一度烧香日。<a id="a-JZ"></a>千古令人恨转深。<a id="a-Ja"></a>世称华与杲二甘露门。<a id="a-Jb"></a>尝戒徒众曰。<a id="a-Jc"></a>衲僧着草鞋。<a id="a-Jd"></a>住院何事口如鼋蛇恶窟乎。<a id="a-Je"></a>宋隆兴元年六月十三日奄然而化塔全身于东山。</p>
  <h2 id="aJf">临安府灵隐寺沙门释德光传二十二(光化吉月庵杲百丈震)</h2>
  <p id="aJg">释德光赐号佛照。<a id="a-Jh"></a>临江军彭氏子也。<a id="a-Ji"></a>志学之年即依本郡光化寺吉和尚薙发受具。<a id="a-Jj"></a>一日入室吉问曰。<a id="a-Jk"></a>不是心不是佛不是物是个甚么光。<a id="a-Jl"></a>罔措通夕不寐。<a id="a-Jm"></a>次日复登方丈请曰。<a id="a-Jn"></a>昨蒙和尚垂问。<a id="a-Jo"></a>既不是心不是佛又不是物毕竟是甚么。<a id="a-Jp"></a>望乞慈悲指示。<a id="a-Jq"></a>吉乃震威喝曰。<a id="a-Jr"></a>这沙弥更要我与儞下注脚在。<a id="a-Js"></a>拈棒劈脊打出。<a id="a-Jt"></a>于是有省。<a id="a-Ju"></a>次谒月庵杲应庵华百丈震。<a id="a-Jv"></a>皆无所入。<a id="a-Jw"></a>适大慧奉旨住明州阿育王。<a id="a-Jx"></a>四海英才鳞集。<a id="a-Jy"></a>光亦造焉入室。<a id="a-Jz"></a>大慧举竹篦问曰。<a id="a-K0"></a>唤作竹篦则触。<a id="a-K1"></a>不唤作竹篦则背。<a id="a-K2"></a>不得下语不得无语。<a id="a-K3"></a>光拟对。<a id="a-K4"></a>大慧便棒。<a id="a-K5"></a>光豁然大悟。<a id="a-K6"></a>从前所得到此瓦解冰消。<a id="a-K7"></a>侍久之宋孝宗慕光道价降诏命住灵隐。<a id="a-K8"></a>一日召问对答称旨。<a id="a-K9"></a>留宿内观堂。<a id="a-KA"></a>后示寂。<a id="a-KB"></a>塔全身于东庵。</p>
 </body>
</html>