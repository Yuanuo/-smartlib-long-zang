<!doctype html>
<html id="z3IBWdX1P7" data-ver="1250">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第十五上</h1>
  <h2 id="a2">师子吼品之五</h2>
  <p id="a3">起卷是第二明定慧相资。<a id="a-4"></a>亦是相即亦应言舍。<a id="a-5"></a>但是略耳。<a id="a-6"></a>又舍无别法。<a id="a-7"></a>定慧均平即名为舍。<a id="a-8"></a>文中先问后答。<a id="a-9"></a>问意云。<a id="a-A"></a>慧能断惑何须用定。<a id="a-B"></a>举偏别之难。<a id="a-C"></a>以祈圆融之说。<a id="a-D"></a>初师子吼引佛经为难。<a id="a-E"></a>果知不破外人。<a id="a-F"></a>亦非破问者。<a id="a-G"></a>只是破佛为缘之经。<a id="a-H"></a>佛经不出四教。<a id="a-I"></a>观此义意。<a id="a-J"></a>正用圆破别。<a id="a-K"></a>别既被破余例可知。<a id="a-L"></a>次佛答中初文为两。<a id="a-M"></a>初总破。<a id="a-N"></a>次别破。<a id="a-O"></a>初总中总唱。<a id="a-P"></a>是义不然。<a id="a-Q"></a>何所不该。<a id="a-R"></a>若邪执若小教。<a id="a-S"></a>若共教若渐次。<a id="a-T"></a>皆堕不然之中。<a id="a-U"></a>但是治内之流滞。<a id="a-V"></a>非破外之闲邪。<a id="a-W"></a>次别破为二。<a id="a-X"></a>先以法料简。<a id="a-Y"></a>后示圆融无方定慧。<a id="a-Z"></a>于初文中为七。<a id="a-a"></a>一约无异。<a id="a-b"></a>二约无有。<a id="a-c"></a>三约无所。<a id="a-d"></a>四约无缺。<a id="a-e"></a>五约无动。<a id="a-f"></a>六约无能。<a id="a-g"></a>七约无作。<a id="a-h"></a>初约无异破者文为二。<a id="a-i"></a>一论体同。<a id="a-j"></a>次举譬。<a id="a-k"></a>譬体同也。<a id="a-l"></a>何者惑者咸谓烦恼与智慧其犹水火怨贼。<a id="a-m"></a>须修智慧故破烦恼。<a id="a-n"></a>自别教已还莫不如此。<a id="a-o"></a>故师子吼挟此设难。<a id="a-p"></a>祈于异闻。<a id="a-q"></a>佛以圆破别。<a id="a-r"></a>何者智慧何者烦恼。<a id="a-s"></a>盖是法界之解惑。<a id="a-t"></a>解惑同体无二无别。<a id="a-u"></a>若惑时举体是惑。<a id="a-v"></a>惑外无智。<a id="a-w"></a>若解时举体是解。<a id="a-x"></a>解外无惑。<a id="a-y"></a>经言烦恼即菩提。<a id="a-z"></a>菩提即烦恼。<a id="a-10"></a>又经言。<a id="a-11"></a>出法性外更无有法。<a id="a-12"></a>出外有法即非法界。<a id="a-13"></a>若然有烦恼时则无智慧。<a id="a-14"></a>何所论破。<a id="a-15"></a>若有智慧无复烦恼。<a id="a-16"></a>复何所破。<a id="a-17"></a>而言智慧能破烦恼。<a id="a-18"></a>故举明时无闇闇时无明。<a id="a-19"></a>喻此圆法。<a id="a-1A"></a>斯理斯文彪炳灼然。<a id="a-1B"></a>不应余解。<a id="a-1C"></a>从谁有智慧下。<a id="a-1D"></a>第二约无有以破文为二。<a id="a-1E"></a>先责人法。<a id="a-1F"></a>次结无破。<a id="a-1G"></a>初文者。<a id="a-1H"></a>自三藏已上别教已还。<a id="a-1I"></a>不能法界圆融虚己忘物。<a id="a-1J"></a>二乘犹存我衣我钵。<a id="a-1K"></a>菩萨则严土化人。<a id="a-1L"></a>彼我双存智断俱证。<a id="a-1M"></a>此则有谁不得无谁。<a id="a-1N"></a>佛以圆法责之。<a id="a-1O"></a>只此智慧是烦恼。<a id="a-1P"></a>谁以烦恼断于烦恼。<a id="a-1Q"></a>只此烦恼是智慧。<a id="a-1R"></a>谁以智慧断于智慧。<a id="a-1S"></a>尚无烦恼断于烦恼。<a id="a-1T"></a>何得智慧断于智慧。<a id="a-1U"></a>是故结云。<a id="a-1V"></a>如其无者则无所破。<a id="a-1W"></a>从善男子若言智慧下。<a id="a-1X"></a>第三约无所以破文为二。<a id="a-1Y"></a>先双明不到到。<a id="a-1Z"></a>次双结无破。<a id="a-1a"></a>何者智慧是法界。<a id="a-1b"></a>纵令出法界外有烦恼。<a id="a-1c"></a>用法界内智慧破外烦恼。<a id="a-1d"></a>为不到彼所能破。<a id="a-1e"></a>为到彼所能破。<a id="a-1f"></a>若不到彼所能破。<a id="a-1g"></a>凡人不到亦应能破。<a id="a-1h"></a>若到彼所即能破者。<a id="a-1i"></a>为初念能破后念能破。<a id="a-1j"></a>若初念不能后亦不能。<a id="a-1k"></a>是故结云。<a id="a-1l"></a>到与不到若能破者是义不然。<a id="a-1m"></a>法界之外更无复法。<a id="a-1n"></a>是故无所。<a id="a-1o"></a>从复次毗婆下。<a id="a-1p"></a>第四约无缺以破文为二。<a id="a-1q"></a>先约法正破。<a id="a-1r"></a>次举譬。<a id="a-1s"></a>初法意者。<a id="a-1t"></a>智慧是法界。<a id="a-1u"></a>圆满具足无有缺减。<a id="a-1v"></a>智慧即是戒定等而无有异。<a id="a-1w"></a>那忽法界外而犹有伴。<a id="a-1x"></a>共破法界外之烦恼。<a id="a-1y"></a>既无伴破独亦不能。<a id="a-1z"></a>故举盲譬。<a id="a-20"></a>若独若伴俱不见色。<a id="a-21"></a>若独若伴是缺减义。<a id="a-22"></a>从善男子。<a id="a-23"></a>如地坚性下。<a id="a-24"></a>第五约无动以破。<a id="a-25"></a>文为二。<a id="a-26"></a>先举类破次结破。<a id="a-27"></a>如四大性不可动转。<a id="a-28"></a>更无一物改动四大令失本性。<a id="a-29"></a>烦恼亦尔。<a id="a-2A"></a>与智同性。<a id="a-2B"></a>智性自断。<a id="a-2C"></a>烦恼之性亦自是断。<a id="a-2D"></a>云何以断能断于断。<a id="a-2E"></a>次结文云。<a id="a-2F"></a>毗婆舍那决定不能破诸烦恼。<a id="a-2G"></a>从善男子如盐性碱下。<a id="a-2H"></a>第六约无能以破文为四。<a id="a-2I"></a>前夺次纵。<a id="a-2J"></a>三更夺。<a id="a-2K"></a>四复纵。<a id="a-2L"></a>初举盐蜜转他同己即夺。<a id="a-2M"></a>智慧不能如盐蜜。<a id="a-2N"></a>不灭之法。<a id="a-2O"></a>智慧不能强令其灭此夺。<a id="a-2P"></a>智慧无断惑之功。<a id="a-2Q"></a>次若言下引盐能碱者。<a id="a-2R"></a>纵于智慧能灭他者。<a id="a-2S"></a>智慧自念念灭。<a id="a-2T"></a>岂令他灭。<a id="a-2U"></a>如溺人自沈何得浮他。<a id="a-2V"></a>三善男子有二种下更夺。<a id="a-2W"></a>正以性灭夺之。<a id="a-2X"></a>智是性灭不能令烦恼灭。<a id="a-2Y"></a>四若言智慧能灭下。<a id="a-2Z"></a>复重纵之。<a id="a-2a"></a>举火烬斧伐求其灭处不可得也。<a id="a-2b"></a>前一纵夺。<a id="a-2c"></a>明无常苦空及缘修等智慧。<a id="a-2d"></a>自是无常何能断惑。<a id="a-2e"></a>历然可见。<a id="a-2f"></a>后一纵夺。<a id="a-2g"></a>责不见能断所断方所。<a id="a-2h"></a>此破法界外别有于惑。<a id="a-2i"></a>为智所断何以不见处所。<a id="a-2j"></a>如火烬如斧[病-丙+(一/艮)]。<a id="a-2k"></a>既无烬痕则无惑可破。<a id="a-2l"></a>既其无惑智慧破谁。<a id="a-2m"></a>用圆破别文义明矣。<a id="a-2n"></a>从善男子一切下。<a id="a-2o"></a>第七约无作以破。<a id="a-2p"></a>亦呼此为总结于前。<a id="a-2q"></a>此中明一切诸法性自空者。<a id="a-2r"></a>谁令生灭。<a id="a-2s"></a>无造作者那得智慧破于烦恼。<a id="a-2t"></a>若修习定下。<a id="a-2u"></a>第二示圆融无方定慧。<a id="a-2v"></a>皆是法界。<a id="a-2w"></a>非但慧能断惑定亦断惑。<a id="a-2x"></a>文为四。<a id="a-2y"></a>一明定慧相具亦具一切法。<a id="a-2z"></a>二明定慧相即即寂能断即断能寂。<a id="a-30"></a>三明定慧名相。<a id="a-31"></a>四明自在适时。<a id="a-32"></a>开此四科即四悉意。<a id="a-33"></a>定慧具足三菩提即第一义。<a id="a-34"></a>即寂能断即对治。<a id="a-35"></a>定慧名相即是世界。<a id="a-36"></a>适时利益即是为人。<a id="a-37"></a>就初定慧相具文为三。<a id="a-38"></a>一即定具慧谓正智见也。<a id="a-39"></a>二定具世间生灭无常等法。<a id="a-3A"></a>引证是也。<a id="a-3B"></a>三具三菩提是也。<a id="a-3C"></a>定为法界包含既尔。<a id="a-3D"></a>慧舍亦然。<a id="a-3E"></a>次菩萨具足二法下。<a id="a-3F"></a>明定慧相即若言相资此义则疏。<a id="a-3G"></a>又为二。<a id="a-3H"></a>初即定而慧。<a id="a-3I"></a>次即慧而定。<a id="a-3J"></a>初文中凡举八譬。<a id="a-3K"></a>即定而慧妙能断惑。<a id="a-3L"></a>次复调摄五根去。<a id="a-3M"></a>明即慧而定在危而安处损能益(云云)。<a id="a-3N"></a>初譬如刈菅草者。<a id="a-3O"></a>字音奸。<a id="a-3P"></a>诗云白华菅兮。<a id="a-3Q"></a>又云无弃菅蒯。<a id="a-3R"></a>尔雅云白华野菅。<a id="a-3S"></a>郭璞云茅类也。<a id="a-3T"></a>甘锅者。<a id="a-3U"></a>融金之器土釜也。<a id="a-3V"></a>字当作[鬲*戈]。<a id="a-3W"></a>并音戈。<a id="a-3X"></a>而言甘者谓口敛也。<a id="a-3Y"></a>次文又二。<a id="a-3Z"></a>先正明。<a id="a-3a"></a>次善男子下明功能。<a id="a-3b"></a>并如文。<a id="a-3c"></a>定相下第三明名相者。<a id="a-3d"></a>无名而名。<a id="a-3e"></a>缘一实相而言三相。<a id="a-3f"></a>约三相立三名。<a id="a-3g"></a>名相皆是法界具一切法。<a id="a-3h"></a>定无定相故名空。<a id="a-3i"></a>慧达清净法故无愿求。<a id="a-3j"></a>舍无能所故有无相。<a id="a-3k"></a>若有菩萨下。<a id="a-3l"></a>第四自在适时巧用。<a id="a-3m"></a>文为二。<a id="a-3n"></a>先唱时非时。<a id="a-3o"></a>后更问答。<a id="a-3p"></a>答中明三法时非时。<a id="a-3q"></a>即是自行四悉。<a id="a-3r"></a>受乐等生慢宜修定者。<a id="a-3s"></a>此巧用为人。<a id="a-3t"></a>精进等起悔心宜修慧者。<a id="a-3u"></a>此巧修对治。<a id="a-3v"></a>二法平等宜修舍者。<a id="a-3w"></a>此巧修第一义。<a id="a-3x"></a>起烦恼宜读诵六念者。<a id="a-3y"></a>此巧修世界。<a id="a-3z"></a>经云。<a id="a-40"></a>修习三相以是因缘成无相涅槃。<a id="a-41"></a>既言因缘即是巧修悉檀。<a id="a-42"></a>以为因缘成大涅槃。<a id="a-43"></a>又宜修于定即是有门。<a id="a-44"></a>宜修于慧即是空门。<a id="a-45"></a>宜修于舍即非空非有门。<a id="a-46"></a>宜修十二部六念等即亦空亦有门。<a id="a-47"></a>从四门因缘成大涅槃。<a id="a-48"></a>复应巧作化他四悉。<a id="a-49"></a>不能烦文修者须具(云云)。<a id="a-4A"></a>善男子若有菩萨修习下。<a id="a-4B"></a>第三修道力用文为二。<a id="a-4C"></a>初明感乐得涅槃。<a id="a-4D"></a>后明离苦转障。<a id="a-4E"></a>初文又二。<a id="a-4F"></a>初明得涅槃。<a id="a-4G"></a>次论义。<a id="a-4H"></a>论义有两番问答。<a id="a-4I"></a>初问蹑修三法能得涅槃故问其相。<a id="a-4J"></a>文为二。<a id="a-4K"></a>初牒无十相名大涅槃。<a id="a-4L"></a>但因答竟。<a id="a-4M"></a>此旨已领未解其余。<a id="a-4N"></a>更以十法为问。<a id="a-4O"></a>开善取此诸结火灭名为灭度。<a id="a-4P"></a>以翻涅槃。<a id="a-4Q"></a>庄严取离诸觉观名为涅槃。<a id="a-4R"></a>以弹开善云。<a id="a-4S"></a>子缚尽名灭度。<a id="a-4T"></a>果缚尽名涅槃。<a id="a-4U"></a>云何取子缚之文。<a id="a-4V"></a>翻涅槃之果。<a id="a-4W"></a>开善救云。<a id="a-4X"></a>具存外国子果缚尽俱名解脱。<a id="a-4Y"></a>有余无余二灭俱名灭度。<a id="a-4Z"></a>而出经者巧互其词。<a id="a-4a"></a>以子缚尽存此音为灭度。<a id="a-4b"></a>果缚尽存彼音为解脱。<a id="a-4c"></a>然此中十答。<a id="a-4d"></a>皆答涅槃之圆德。<a id="a-4e"></a>两师各执一句而起于争。<a id="a-4f"></a>此是因于解义而起烦恼。<a id="a-4g"></a>又同触象(云云)。<a id="a-4h"></a>师子吼下。<a id="a-4i"></a>师子吼重问。<a id="a-4j"></a>已闻十义未知修者。<a id="a-4k"></a>为修几法得涅槃耶。<a id="a-4l"></a>次佛言下佛答。<a id="a-4m"></a>答意者。<a id="a-4n"></a>向之十法但是涅槃果。<a id="a-4o"></a>果之异耳。<a id="a-4p"></a>若欲修行复具十法。<a id="a-4q"></a>于中三。<a id="a-4r"></a>标释结。<a id="a-4s"></a>师子吼言如佛先告下。<a id="a-4t"></a>第二明离苦转障又二。<a id="a-4u"></a>先明所转之业障。<a id="a-4v"></a>次明能转之治道。<a id="a-4w"></a>初有二番问答。<a id="a-4x"></a>初番明业不定故障可转。<a id="a-4y"></a>次明业不定故道可修。<a id="a-4z"></a>初问答为二。<a id="a-50"></a>先问善业。<a id="a-51"></a>次问恶业。<a id="a-52"></a>初问善业为五。<a id="a-53"></a>一明无穷。<a id="a-54"></a>二明必定。<a id="a-55"></a>三重无穷。<a id="a-56"></a>四重必定。<a id="a-57"></a>五举况结问。<a id="a-58"></a>初又三。<a id="a-59"></a>一语端。<a id="a-5A"></a>二领旨。<a id="a-5B"></a>三结问。<a id="a-5C"></a>初告纯陀者此欲设问之由。<a id="a-5D"></a>渐如佛下领旨。<a id="a-5E"></a>施畜生百倍阐提千倍者。<a id="a-5F"></a>畜生前因恶今报卑。<a id="a-5G"></a>阐提取前因善。<a id="a-5H"></a>今报胜故有百千之殊。<a id="a-5I"></a>上文杀畜生得下罪。<a id="a-5J"></a>杀阐提无罪。<a id="a-5K"></a>此复云何。<a id="a-5L"></a>答畜无断善谤法之愆。<a id="a-5M"></a>阐提有此之失。<a id="a-5N"></a>纯陀大士下结问。<a id="a-5O"></a>次世尊经中复说下。<a id="a-5P"></a>问必定又二。<a id="a-5Q"></a>先领次正问纯陀心重而因胜。<a id="a-5R"></a>此业决定何得成佛。<a id="a-5S"></a>三世尊经中说下重明无穷。<a id="a-5T"></a>四世尊经中说下重明必定。<a id="a-5U"></a>五又阿尼楼驮下举况结问。<a id="a-5V"></a>次世尊若善果下。<a id="a-5W"></a>第二举四人恶业无穷云何能得菩提。<a id="a-5X"></a>佛言下答又为二。<a id="a-5Y"></a>一赞问。<a id="a-5Z"></a>二答。<a id="a-5a"></a>答又二。<a id="a-5b"></a>初缘起。<a id="a-5c"></a>次正答。<a id="a-5d"></a>初叹业力深是答问缘起。<a id="a-5e"></a>然佛十力亦无优降特是。<a id="a-5f"></a>宜尔。<a id="a-5g"></a>又业轻重定不定等难知。<a id="a-5h"></a>余人不解故称为大。<a id="a-5i"></a>有诸众生下。<a id="a-5j"></a>正答又四。<a id="a-5k"></a>一开权。<a id="a-5l"></a>二显实。<a id="a-5m"></a>三释权。<a id="a-5n"></a>四释实。<a id="a-5o"></a>初开权者。<a id="a-5p"></a>为不信人唱言决定。<a id="a-5q"></a>一切作业下。<a id="a-5r"></a>第二显实。<a id="a-5s"></a>业法不同有轻有重有定有不定。<a id="a-5t"></a>安得一向决定。<a id="a-5u"></a>或有人下释权。<a id="a-5v"></a>只缘邪者不信为其定说。<a id="a-5w"></a>或重业下释实又二。<a id="a-5x"></a>先出愚智二人。<a id="a-5y"></a>从一切众生下。<a id="a-5z"></a>二双。<a id="a-60"></a>出二转。<a id="a-61"></a>智转重为轻定为不定。<a id="a-62"></a>愚转轻为重不定为定。<a id="a-63"></a>若如是下。<a id="a-64"></a>第二番问答。<a id="a-65"></a>明业不定可得修道。<a id="a-66"></a>问意有两。<a id="a-67"></a>一以恶业不定。<a id="a-68"></a>何用梵行求于涅槃。<a id="a-69"></a>二以善业不定故。<a id="a-6A"></a>亦何用梵行求于涅槃。<a id="a-6B"></a>佛答此问。<a id="a-6C"></a>其文甚广。<a id="a-6D"></a>所破疑惑处多故不可不委。<a id="a-6E"></a>若不晓此一切行不成。<a id="a-6F"></a>是故此文。<a id="a-6G"></a>文相稍长。<a id="a-6H"></a>文为四。<a id="a-6I"></a>一正明业不定故修道。<a id="a-6J"></a>二明业定有多过。<a id="a-6K"></a>三双明业定不定。<a id="a-6L"></a>四结不定故修道。<a id="a-6M"></a>初又二。<a id="a-6N"></a>先明不定。<a id="a-6O"></a>次善恶相夺。<a id="a-6P"></a>初又二。<a id="a-6Q"></a>先若定者不劳修道。<a id="a-6R"></a>二以不定可得修道。<a id="a-6S"></a>若能远离下。<a id="a-6T"></a>明善恶相夺。<a id="a-6U"></a>以恶不定故可得为善。<a id="a-6V"></a>善不定故可得为恶。<a id="a-6W"></a>若一切业定得果下。<a id="a-6X"></a>二明定则多过又二。<a id="a-6Y"></a>初明定则无修道。<a id="a-6Z"></a>次明定故则有多过。<a id="a-6a"></a>就初又二。<a id="a-6b"></a>前略次广。<a id="a-6c"></a>略中二。<a id="a-6d"></a>初明若定则不须修道。<a id="a-6e"></a>次明若不修道则无解脱。<a id="a-6f"></a>若一切业下。<a id="a-6g"></a>二明广说亦二。<a id="a-6h"></a>先广明定则不须修。<a id="a-6i"></a>次若人远离下。<a id="a-6j"></a>广明若不修则无解脱期。<a id="a-6k"></a>善男子一切业定下。<a id="a-6l"></a>是第二明业定多有过又二。<a id="a-6m"></a>初明业定过。<a id="a-6n"></a>次明人时定过。<a id="a-6o"></a>前文又二。<a id="a-6p"></a>初正明有过则应一作善恶业。<a id="a-6q"></a>永受善恶永无息期。<a id="a-6r"></a>次业果若尔下。<a id="a-6s"></a>结无修道。<a id="a-6t"></a>人作人受下。<a id="a-6u"></a>第二明人时定过又二。<a id="a-6v"></a>初正明过。<a id="a-6w"></a>次结不须修道。<a id="a-6x"></a>前又二。<a id="a-6y"></a>初明人定之过。<a id="a-6z"></a>业若定者。<a id="a-70"></a>人天六道贵贱好丑。<a id="a-71"></a>永应常尔。<a id="a-72"></a>不可改动。<a id="a-73"></a>小时作业下。<a id="a-74"></a>二明时定之过。<a id="a-75"></a>小时作业还小时受。<a id="a-76"></a>壮老亦尔。<a id="a-77"></a>次业若无失下。<a id="a-78"></a>结无修道。<a id="a-79"></a>善男子业有二种下。<a id="a-7A"></a>第三广明业有定不定又二。<a id="a-7B"></a>初唱定不定两章。<a id="a-7C"></a>次解释。<a id="a-7D"></a>然业有四句。<a id="a-7E"></a>一报定时不定。<a id="a-7F"></a>二时定报不定。<a id="a-7G"></a>三俱定。<a id="a-7H"></a>四俱不定。<a id="a-7I"></a>今合为两章。<a id="a-7J"></a>报定时不定时报俱定。<a id="a-7K"></a>同入定章门。<a id="a-7L"></a>时定报不定时报俱不定。<a id="a-7M"></a>同入不定章门。<a id="a-7N"></a>所以然者。<a id="a-7O"></a>正意皆据报定为正。<a id="a-7P"></a>定业有二下。<a id="a-7Q"></a>第二释章门又二。<a id="a-7R"></a>初释定章门甚多。<a id="a-7S"></a>次释不定章门极少。<a id="a-7T"></a>止十二字。<a id="a-7U"></a>初释定门更为两章。<a id="a-7V"></a>一报定时定。<a id="a-7W"></a>二报定时不定。<a id="a-7X"></a>缘合则受下即释。<a id="a-7Y"></a>先释报定时不定。<a id="a-7Z"></a>时不定者。<a id="a-7a"></a>于现生后三时应受。<a id="a-7b"></a>而不受者此永不受。<a id="a-7c"></a>必时不定。<a id="a-7d"></a>报定者。<a id="a-7e"></a>善恶报具唯待缘合。<a id="a-7f"></a>缘合即受无有毫差。<a id="a-7g"></a>若定心作下。<a id="a-7h"></a>第二释俱定又三。<a id="a-7i"></a>一释报定。<a id="a-7j"></a>二释时定。<a id="a-7k"></a>三双结。<a id="a-7l"></a>初文又三。<a id="a-7m"></a>一明定业。<a id="a-7n"></a>二还复不定三释疑证转。<a id="a-7o"></a>此初正明定。<a id="a-7p"></a>复有四事庄严。<a id="a-7q"></a>一信心。<a id="a-7r"></a>二欢喜。<a id="a-7s"></a>三发愿。<a id="a-7t"></a>四供养。<a id="a-7u"></a>此据善业四事饰之。<a id="a-7v"></a>恶亦例尔。<a id="a-7w"></a>一信恶。<a id="a-7x"></a>二欢喜。<a id="a-7y"></a>三发愿。<a id="a-7z"></a>四供养恶党。<a id="a-80"></a>以此严于恶智者。<a id="a-81"></a>善根下。<a id="a-82"></a>第二明此业复遇缘回转。<a id="a-83"></a>还复不定又三。<a id="a-84"></a>一智人转重为轻。<a id="a-85"></a>二愚人转轻为重。<a id="a-86"></a>三结是不定。<a id="a-87"></a>菩萨无地狱业下。<a id="a-88"></a>第三释疑证转。<a id="a-89"></a>恐物情疑见诸圣人而生地狱。<a id="a-8A"></a>岂非业定。<a id="a-8B"></a>故今释之。<a id="a-8C"></a>实无彼业但是愿力而生其中。<a id="a-8D"></a>为度众生故。<a id="a-8E"></a>结云。<a id="a-8F"></a>非现生后受是果报。<a id="a-8G"></a>所言证转者。<a id="a-8H"></a>前文虽言愚智转业未见其证。<a id="a-8I"></a>今明圣人入恶化物。<a id="a-8J"></a>若业不转则在彼无益。<a id="a-8K"></a>既其有益当知可转。<a id="a-8L"></a>其中又二。<a id="a-8M"></a>初略次广。<a id="a-8N"></a>我念往昔与提婆下。<a id="a-8O"></a>第二释时定又二。<a id="a-8P"></a>先释现报。<a id="a-8Q"></a>次双结生后。<a id="a-8R"></a>现报又二。<a id="a-8S"></a>前明为调达所弊是现事。<a id="a-8T"></a>次为迦罗富所弊。<a id="a-8U"></a>小般若云歌利。<a id="a-8V"></a>贤愚经云迦利。<a id="a-8W"></a>释论云迦梨。<a id="a-8X"></a>同是一人。<a id="a-8Y"></a>梵音不同。<a id="a-8Z"></a>忍辱名戒者。<a id="a-8a"></a>次第六度相摄。<a id="a-8b"></a>皆不言忍是戒。<a id="a-8c"></a>今云忍名为戒者。<a id="a-8d"></a>何也。<a id="a-8e"></a>此是戒忍更互相成。<a id="a-8f"></a>忍若内明戒亦外净。<a id="a-8g"></a>于忍只是忍于杀盗淫妄。<a id="a-8h"></a>戒只防此。<a id="a-8i"></a>是故忍有成戒之力。<a id="a-8j"></a>故言忍名为戒。<a id="a-8k"></a>今明忍为法界具一切法。<a id="a-8l"></a>不能具说。<a id="a-8m"></a>且举一端。<a id="a-8n"></a>故言忍名为戒。<a id="a-8o"></a>说文云。<a id="a-8p"></a>劓者割鼻刖者断足。<a id="a-8q"></a>善业生报后报下。<a id="a-8r"></a>第二双结两报。<a id="a-8s"></a>菩萨得菩提下。<a id="a-8t"></a>第三双结报时两定又二。<a id="a-8u"></a>初双结。<a id="a-8v"></a>次偏结时。<a id="a-8w"></a>初文者。<a id="a-8x"></a>阐提犯五逆。<a id="a-8y"></a>恶业虽不可现报。<a id="a-8z"></a>复不得受后报。<a id="a-90"></a>应生报此时报定。<a id="a-91"></a>文云。<a id="a-92"></a>得菩提时一切诸业悉得现报者。<a id="a-93"></a>此时菩萨断一切惑无生后报。<a id="a-94"></a>唯一生在即得佛果故云得现报。<a id="a-95"></a>又解。<a id="a-96"></a>若以一生之言。<a id="a-97"></a>同于分段则不名现报。<a id="a-98"></a>以增一品智断名为一生。<a id="a-99"></a>故虽一生仍名现报。<a id="a-9A"></a>一云。<a id="a-9B"></a>只法身佛有此现报。<a id="a-9C"></a>二云。<a id="a-9D"></a>是迹身佛有此现报。<a id="a-9E"></a>即指应身。<a id="a-9F"></a>若业定得现世报下。<a id="a-9G"></a>第二偏结时。<a id="a-9H"></a>定正为时定。<a id="a-9I"></a>故只得现报不得生后。<a id="a-9J"></a>又修三十二相业不得现报者。<a id="a-9K"></a>以此业难成必为佛因故都无现报。<a id="a-9L"></a>若业不得三种下十二字。<a id="a-9M"></a>即释不定章门。<a id="a-9N"></a>对前可知故不广说。<a id="a-9O"></a>若言诸业定得下。<a id="a-9P"></a>第四结成不定故有修道又二。<a id="a-9Q"></a>初结定则为失。<a id="a-9R"></a>次一切众生下。<a id="a-9S"></a>结不定为得。<a id="a-9T"></a>有二种人下。<a id="a-9U"></a>第二明能转障治道又三。<a id="a-9V"></a>初转障人。<a id="a-9W"></a>次转障行。<a id="a-9X"></a>三明转相。<a id="a-9Y"></a>初人又二。<a id="a-9Z"></a>先法说。<a id="a-9a"></a>次举十二譬。<a id="a-9b"></a>初后二譬有合。<a id="a-9c"></a>中十无合。<a id="a-9d"></a>中十譬中第九譬云。<a id="a-9e"></a>无副轴者二说。<a id="a-9f"></a>一云。<a id="a-9g"></a>乘车远行须储轴为副拟备折伤。<a id="a-9h"></a>如天子御车有副牛代倦。<a id="a-9i"></a>二解云。<a id="a-9j"></a>此字误应是辐轴。<a id="a-9k"></a>若欲乘车须此辐轴。<a id="a-9l"></a>师子吼言下。<a id="a-9m"></a>第二明转障之行。<a id="a-9n"></a>有问有答。<a id="a-9o"></a>初问中二。<a id="a-9p"></a>先领旨。<a id="a-9q"></a>次正问。<a id="a-9r"></a>问意。<a id="a-9s"></a>何等轻业重受。<a id="a-9t"></a>何等重业轻受。<a id="a-9u"></a>佛答又三。<a id="a-9v"></a>先出愚智二人轻重不定。<a id="a-9w"></a>次举六复次。<a id="a-9x"></a>次以十四善男子譬说及多杂喻。<a id="a-9y"></a>初文又二。<a id="a-9z"></a>初出人。<a id="a-A0"></a>次法说广明其相。<a id="a-A1"></a>云身戒心慧者。<a id="a-A2"></a>合束为言只是戒慧二事。<a id="a-A3"></a>若然修此戒慧能令重业为轻。<a id="a-A4"></a>无此二事令轻为重。<a id="a-A5"></a>离而为语。<a id="a-A6"></a>故云修身修戒修心修慧。<a id="a-A7"></a>身是七支。<a id="a-A8"></a>戒防意地。<a id="a-A9"></a>修心静摄。<a id="a-AA"></a>修慧者是般若。<a id="a-AB"></a>七种净戒者。<a id="a-AC"></a>即七支戒。<a id="a-AD"></a>不修心谓不修三种相。<a id="a-AE"></a>即是入住出三相。<a id="a-AF"></a>又不能观生住灭三相无生无住无灭。<a id="a-AG"></a>不修慧者谓不修梵行。<a id="a-AH"></a>梵行中具三法以慧为正。<a id="a-AI"></a>次六复次者。<a id="a-AJ"></a>第一可见。<a id="a-AK"></a>第二文中身数者。<a id="a-AL"></a>五阴五根四大等数。<a id="a-AM"></a>下戒者即鸡狗牛雉等戒。<a id="a-AN"></a>又言为天五欲而持戒者。<a id="a-AO"></a>即是下戒。<a id="a-AP"></a>边戒者。<a id="a-AQ"></a>河西云。<a id="a-AR"></a>外道五戒非佛法内。<a id="a-AS"></a>内方名中故名曰边。<a id="a-AT"></a>或言穷恶欲边。<a id="a-AU"></a>持乐戒者即是穷于乐边。<a id="a-AV"></a>持苦戒者即穷于苦边。<a id="a-AW"></a>余四如文。<a id="a-AX"></a>十四善男子中。<a id="a-AY"></a>第二云。<a id="a-AZ"></a>火天者。<a id="a-Aa"></a>火是天口。<a id="a-Ab"></a>若供养之无烧鱼肉烟气至天。<a id="a-Ac"></a>天得此气故是天口。<a id="a-Ad"></a>又外道事火以火为师。<a id="a-Ae"></a>又用此火供养于师。<a id="a-Af"></a>以尊师故呼火为天口。<a id="a-Ag"></a>最后杂喻中。<a id="a-Ah"></a>云兜罗茸者杨华。<a id="a-Ai"></a>身者八尺。<a id="a-Aj"></a>相者五包也。<a id="a-Ak"></a>因者饭食等也。<a id="a-Al"></a>果者过去五戒感身为果。<a id="a-Am"></a>聚者色阴聚也。<a id="a-An"></a>身一者总彼假实合成一身。<a id="a-Ao"></a>身二者四大和合所得。<a id="a-Ap"></a>此身自身。<a id="a-Aq"></a>他者彼身。<a id="a-Ar"></a>又此身者业力所得。<a id="a-As"></a>他身者即遗体。<a id="a-At"></a>身灭者念念不住。<a id="a-Au"></a>身等者有人观身与虚空等。<a id="a-Av"></a>又言六道各有身故言等。<a id="a-Aw"></a>身修即所修之法。<a id="a-Ax"></a>修者能修之人还是人法。<a id="a-Ay"></a>后戒慧例应可解。<a id="a-Az"></a>师子吼言是人下。<a id="a-B0"></a>第三明业转之相二番问答。<a id="a-B1"></a>初问云何转轻为重。<a id="a-B2"></a>后问云何转重为轻。<a id="a-B3"></a>答如文。</p>
  <p data-pb></p>
  <h2 id="aB4">师子吼品之六</h2>
  <p id="aB5">起卷第四劝修文为二。<a id="a-B6"></a>一举法劝。<a id="a-B7"></a>二举人劝。<a id="a-B8"></a>初举法中先问次答。<a id="a-B9"></a>问为三。<a id="a-BA"></a>一问佛性力故应同得涅槃。<a id="a-BB"></a>那有六道差别。<a id="a-BC"></a>二问既有佛性应自得菩提何用修道。<a id="a-BD"></a>三问既有佛性即能吸得菩提。<a id="a-BE"></a>初问先领旨。<a id="a-BF"></a>次作问如文。<a id="a-BG"></a>世尊下第二问又四。<a id="a-BH"></a>一领经。<a id="a-BI"></a>二作譬。<a id="a-BJ"></a>三合。<a id="a-BK"></a>四结难如文。<a id="a-BL"></a>若一阐提下。<a id="a-BM"></a>第三问又为三。<a id="a-BN"></a>法譬合如文。<a id="a-BO"></a>次佛答为二。<a id="a-BP"></a>初正答。<a id="a-BQ"></a>次总结。<a id="a-BR"></a>初为四。<a id="a-BS"></a>一答同得涅槃难。<a id="a-BT"></a>二答吸取菩提难。<a id="a-BU"></a>三答不须修道难。<a id="a-BV"></a>四重答吸取难。<a id="a-BW"></a>答初有譬合结。<a id="a-BX"></a>譬中先总大意。<a id="a-BY"></a>河边七人咸备手足。<a id="a-BZ"></a>手足虽同而有度与不度。<a id="a-Ba"></a>次别列七人。<a id="a-Bb"></a>初七人者。<a id="a-Bc"></a>前二是外凡。<a id="a-Bd"></a>次一是内凡。<a id="a-Be"></a>后四是圣人。<a id="a-Bf"></a>外凡穷恶阐提。<a id="a-Bg"></a>次将立而退故为二人。<a id="a-Bh"></a>内凡有五方便。<a id="a-Bi"></a>同为一者虽复优劣俱未发真。<a id="a-Bj"></a>圣人为四者。<a id="a-Bk"></a>声闻不侵习。<a id="a-Bl"></a>支佛侵习。<a id="a-Bm"></a>菩萨侵习复化众生。<a id="a-Bn"></a>佛习气尽。<a id="a-Bo"></a>若不作此解无以取异。<a id="a-Bp"></a>上说众生皆有佛性。<a id="a-Bq"></a>众生何故不同得涅槃。<a id="a-Br"></a>欲令分明更作一河七人不同。<a id="a-Bs"></a>此经前后凡说六河。<a id="a-Bt"></a>谓生死涅槃河。<a id="a-Bu"></a>烦恼佛性河。<a id="a-Bv"></a>善法恶法河。<a id="a-Bw"></a>两两相对。<a id="a-Bx"></a>生死论得出不得出。<a id="a-By"></a>涅槃论得入不得入。<a id="a-Bz"></a>烦恼论能断不能断。<a id="a-C0"></a>佛性论能见不能见。<a id="a-C1"></a>恶法论能离不能离。<a id="a-C2"></a>善法论至极不至极。<a id="a-C3"></a>此中正明恒河譬生死。<a id="a-C4"></a>迦葉品以大涅槃为河。<a id="a-C5"></a>河中七人离合不同。<a id="a-C6"></a>此文明七人。<a id="a-C7"></a>后品明七众生。<a id="a-C8"></a>此中合四果为一。<a id="a-C9"></a>第四离三乘为三人。<a id="a-CA"></a>后品离四果为四人。<a id="a-CB"></a>合支佛菩萨佛为第七人。<a id="a-CC"></a>至下当更分别。<a id="a-CD"></a>言洗浴者。<a id="a-CE"></a>譬出家受戒自身清净。<a id="a-CF"></a>怖畏寇贼者譬烦恼。<a id="a-CG"></a>采华者二解。<a id="a-CH"></a>一云。<a id="a-CI"></a>七净华即是求因。<a id="a-CJ"></a>二云。<a id="a-CK"></a>游诸觉华即是求果。<a id="a-CL"></a>出家应是出河。<a id="a-CM"></a>而言入河者。<a id="a-CN"></a>欲明生死涅槃非迢然别。<a id="a-CO"></a>须于生死中而求涅槃。<a id="a-CP"></a>第一人者下。<a id="a-CQ"></a>别列七人。<a id="a-CR"></a>没即阐提。<a id="a-CS"></a>过去乏善宿因既劣。<a id="a-CT"></a>现在无信故不习浮。<a id="a-CU"></a>第二人是将立而退身力大者。<a id="a-CV"></a>过去善深今生不修。<a id="a-CW"></a>名不习浮能断善根。<a id="a-CX"></a>第三人即是得住以譬内凡。<a id="a-CY"></a>没已出者昔日经没。<a id="a-CZ"></a>第四人即是四果以譬四方。<a id="a-Ca"></a>四方者下文以四方譬四谛。<a id="a-Cb"></a>非今用譬。<a id="a-Cc"></a>文云。<a id="a-Cd"></a>不知出处故观方。<a id="a-Ce"></a>以昔不知出处故不观。<a id="a-Cf"></a>今知出处故言观方。<a id="a-Cg"></a>又不知大乘出处故取小果。<a id="a-Ch"></a>第五人即支佛。<a id="a-Ci"></a>亦云。<a id="a-Cj"></a>观方过于四果。<a id="a-Ck"></a>以利根故不取四果。<a id="a-Cl"></a>但为自证故言而去。<a id="a-Cm"></a>同畏生死故言怖。<a id="a-Cn"></a>第六人即菩萨。<a id="a-Co"></a>去不住者不住生死。<a id="a-Cp"></a>浅处住者心安生死。<a id="a-Cq"></a>从其心边故言浅处。<a id="a-Cr"></a>第七人即是佛。<a id="a-Cs"></a>善男子生死大河下。<a id="a-Ct"></a>第二合譬。<a id="a-Cu"></a>先合总譬。<a id="a-Cv"></a>畏烦恼贼合前怖畏。<a id="a-Cw"></a>发意欲度合前入河。<a id="a-Cx"></a>出家剃发合前洗浴。<a id="a-Cy"></a>身披法服合前采华。<a id="a-Cz"></a>既出家已下。<a id="a-D0"></a>第二合别譬七人。<a id="a-D1"></a>初合常没。<a id="a-D2"></a>即一阐提。<a id="a-D3"></a>此中略合。<a id="a-D4"></a>有六因缘下广合五部僧者。<a id="a-D5"></a>二解。<a id="a-D6"></a>一云。<a id="a-D7"></a>五众向五众边更互说过。<a id="a-D8"></a>二云。<a id="a-D9"></a>是五部律。<a id="a-DA"></a>佛灭度后一百余年育王设会。<a id="a-DB"></a>上座他鞞罗立义。<a id="a-DC"></a>摩诃僧祇大众不同。<a id="a-DD"></a>分为二部。<a id="a-DE"></a>后上座部更生二部。<a id="a-DF"></a>谓雪山。<a id="a-DG"></a>萨婆多。<a id="a-DH"></a>雪山绝后。<a id="a-DI"></a>萨婆多更习僧祇生于三部。<a id="a-DJ"></a>谓弥沙塞。<a id="a-DK"></a>昙无德。<a id="a-DL"></a>迦葉遗。<a id="a-DM"></a>就婆多僧祇为五部。<a id="a-DN"></a>如来预见互相是非。<a id="a-DO"></a>大集经亦预指五部。<a id="a-DP"></a>如宗轮论广明分部以为二十。<a id="a-DQ"></a>非今文要故不引。<a id="a-DR"></a>第二人下合将立而退。<a id="a-DS"></a>即外凡人亦能断善而不同恒没。<a id="a-DT"></a>第三人者下。<a id="a-DU"></a>此合内凡得住之人。<a id="a-DV"></a>小大两位俱在中者。<a id="a-DW"></a>岂非通教三人共位。<a id="a-DX"></a>若作别义大乘教异不应同位。<a id="a-DY"></a>文云。<a id="a-DZ"></a>信如来是一切智常恒无变。<a id="a-Da"></a>一切众生悉有佛性。<a id="a-Db"></a>一云。<a id="a-Dc"></a>此是三乘。<a id="a-Dd"></a>初业不愚于法如胜鬘说。<a id="a-De"></a>此文多有所关。<a id="a-Df"></a>若信如来常不变易众生有佛性。<a id="a-Dg"></a>则似别义。<a id="a-Dh"></a>以大涅槃心修方便行入方便位。<a id="a-Di"></a>下文须跋得果即是其义。<a id="a-Dj"></a>第四人者合四为一。<a id="a-Dk"></a>但断正不侵习。<a id="a-Dl"></a>第五人是支佛。<a id="a-Dm"></a>但侵少许习。<a id="a-Dn"></a>第六人是菩萨。<a id="a-Do"></a>能侵多习复化众生。<a id="a-Dp"></a>第七人是佛习究竟尽。<a id="a-Dq"></a>为此义故。<a id="a-Dr"></a>分四人之异。<a id="a-Ds"></a>此是通义。<a id="a-Dt"></a>既具两文未可专是。<a id="a-Du"></a>今作一种推之只是通义。<a id="a-Dv"></a>俱指分段生死为河。<a id="a-Dw"></a>以大涅槃心发意求度。<a id="a-Dx"></a>而有七种差别不同。<a id="a-Dy"></a>同有佛性义。<a id="a-Dz"></a>同成涅槃义。<a id="a-E0"></a>亦成答问宜作此说。<a id="a-E1"></a>是恒河边下第三结譬。<a id="a-E2"></a>酬其应同涅槃之问。<a id="a-E3"></a>手足俱备答其佛性是同。<a id="a-E4"></a>习浮不习浮得度不得度。<a id="a-E5"></a>答其不同得涅槃之问。<a id="a-E6"></a>文为二。<a id="a-E7"></a>初明不修不得非如来咎。<a id="a-E8"></a>法譬如文。<a id="a-E9"></a>次明修者必得。<a id="a-EA"></a>举三譬譬之又二。<a id="a-EB"></a>先譬。<a id="a-EC"></a>次合如文。<a id="a-ED"></a>汝言众生下。<a id="a-EE"></a>第二超答第三问又二。<a id="a-EF"></a>初牒问褒贬。<a id="a-EG"></a>若能修者必得不疑是故褒叹。<a id="a-EH"></a>若不肯修自恃有性。<a id="a-EI"></a>欲令吸取者故贬之为非。<a id="a-EJ"></a>次譬如有人下。<a id="a-EK"></a>正答中二。<a id="a-EL"></a>初答修者必得故举汲井喻之。<a id="a-EM"></a>井譬五阴身。<a id="a-EN"></a>渴乏譬厌苦求乐。<a id="a-EO"></a>心井深譬身性理远虽不见而必有。<a id="a-EP"></a>汲取譬因修见性。<a id="a-EQ"></a>佛性亦尔下合如文。<a id="a-ER"></a>次胡麻下譬不修则不得。<a id="a-ES"></a>合如文。<a id="a-ET"></a>如汝所说世有病人下。<a id="a-EU"></a>第三追答第二问又二。<a id="a-EV"></a>初诃其引经谬。<a id="a-EW"></a>解六住不同。<a id="a-EX"></a>一云。<a id="a-EY"></a>是十住中之第六住。<a id="a-EZ"></a>二云。<a id="a-Ea"></a>是十地中第六地。<a id="a-Eb"></a>此地般若现前有自差之义。<a id="a-Ec"></a>佛诃云。<a id="a-Ed"></a>我言遇病自差者。<a id="a-Ee"></a>为六住菩萨说不为凡人。<a id="a-Ef"></a>示其僻引。<a id="a-Eg"></a>次譬如虚空下。<a id="a-Eh"></a>正答。<a id="a-Ei"></a>凡举三譬。<a id="a-Ej"></a>有人云。<a id="a-Ek"></a>此举世间眼所见空以之为喻。<a id="a-El"></a>有取真谛空为喻。<a id="a-Em"></a>有云。<a id="a-En"></a>即是理内非内非外之空。<a id="a-Eo"></a>中论云。<a id="a-Ep"></a>虚空非有非无非内非外。<a id="a-Eq"></a>此譬佛性。<a id="a-Er"></a>次文中云财物者。<a id="a-Es"></a>财在他方虽不现用往取即得。<a id="a-Et"></a>譬佛性虽未能见修之即会。<a id="a-Eu"></a>后文中云造业者。<a id="a-Ev"></a>造譬初心。<a id="a-Ew"></a>业譬修习。<a id="a-Ex"></a>果譬见性。<a id="a-Ey"></a>其中有六句。<a id="a-Ez"></a>一非内。<a id="a-F0"></a>二非外。<a id="a-F1"></a>三非有。<a id="a-F2"></a>四非无。<a id="a-F3"></a>五非本无今有。<a id="a-F4"></a>六非无因出。<a id="a-F5"></a>非此作此受下。<a id="a-F6"></a>二明修者必得。<a id="a-F7"></a>有五句次第释之。<a id="a-F8"></a>一云。<a id="a-F9"></a>非此阴作业此阴受果。<a id="a-FA"></a>若此作此受则是一阴一即是常。<a id="a-FB"></a>又不由此阴而有后阴此则为断。<a id="a-FC"></a>第二句非字冠下。<a id="a-FD"></a>即非此作彼受者。<a id="a-FE"></a>非此阴作业彼阴受果。<a id="a-FF"></a>河西云。<a id="a-FG"></a>人作天受者。<a id="a-FH"></a>则有因而无。<a id="a-FI"></a>果有果而无因。<a id="a-FJ"></a>有果无因是常见。<a id="a-FK"></a>有因无果是断见。<a id="a-FL"></a>亦应有彼作此受。<a id="a-FM"></a>无者可解。<a id="a-FN"></a>彼作彼受同第一句。<a id="a-FO"></a>第四无作无受都无因果是则不可。<a id="a-FP"></a>时节和合是第五句。<a id="a-FQ"></a>众生佛性下合譬。<a id="a-FR"></a>初合造业六句。<a id="a-FS"></a>但合五不合非无因出。<a id="a-FT"></a>初合第五句。<a id="a-FU"></a>非内非外合第一双。<a id="a-FV"></a>非有非无合第二双。<a id="a-FW"></a>非此非彼下。<a id="a-FX"></a>合第二修者必得感果之相。<a id="a-FY"></a>前有五句今备合。<a id="a-FZ"></a>初非彼非此即合两句。<a id="a-Fa"></a>非彼是合非彼作彼受。<a id="a-Fb"></a>非此即合非此作此受。<a id="a-Fc"></a>非余处来即合非此作彼受。<a id="a-Fd"></a>非无因缘合上无作无受。<a id="a-Fe"></a>亦非一切众生下。<a id="a-Ff"></a>合前时节和合而有。<a id="a-Fg"></a>善男子下。<a id="a-Fh"></a>第四重答第三问。<a id="a-Fi"></a>前问答有法说譬说。<a id="a-Fj"></a>今直答譬。<a id="a-Fk"></a>初非其问次答初非者夫磁石不能吸铁。<a id="a-Fl"></a>次何以故下。<a id="a-Fm"></a>释不吸意又二。<a id="a-Fn"></a>先释次譬。<a id="a-Fo"></a>初文者。<a id="a-Fp"></a>石无心识宁能吸取。<a id="a-Fq"></a>如葵藿无心而随日东西。<a id="a-Fr"></a>芭蕉无耳闻雷出华。<a id="a-Fs"></a>皆异法出生能随能听。<a id="a-Ft"></a>琥珀吸芥亦复如是。<a id="a-Fu"></a>安得以此例佛性耶。<a id="a-Fv"></a>今释异法出生异法灭坏者。<a id="a-Fw"></a>异法有故异法出生。<a id="a-Fx"></a>诸法皆为因缘所起。<a id="a-Fy"></a>因缘于诸法名之为异。<a id="a-Fz"></a>有异因缘便有诸法。<a id="a-G0"></a>故言异法有故异法出生。<a id="a-G1"></a>亦如水土为芽缘。<a id="a-G2"></a>芽与水土何时有心领解生法。<a id="a-G3"></a>云我与汝生汝可受生。<a id="a-G4"></a>但有此异缘芽则得生。<a id="a-G5"></a>亦如水因缘故火便尽灭。<a id="a-G6"></a>水火亦无更相领解我起汝灭。<a id="a-G7"></a>次举葵藿东西向日。<a id="a-G8"></a>岂应有心而作此事。<a id="a-G9"></a>故更为譬。<a id="a-GA"></a>作譬凡举五譬。<a id="a-GB"></a>次磁石吸下又二。<a id="a-GC"></a>初还以譬合譬。<a id="a-GD"></a>次众生佛性下。<a id="a-GE"></a>更以法合所譬之法。<a id="a-GF"></a>即是佛性文为三。<a id="a-GG"></a>一明因不吸果。<a id="a-GH"></a>二明佛性无有住处。<a id="a-GI"></a>三广辨佛性。<a id="a-GJ"></a>初文又三初正合磁石之譬。<a id="a-GK"></a>次举十二因缘显无吸之义。<a id="a-GL"></a>无明为因诸行为果。<a id="a-GM"></a>乃至生因死果。<a id="a-GN"></a>无明岂能吸诸行耶。<a id="a-GO"></a>亦如佛性不能吸菩提。<a id="a-GP"></a>三有佛下正显不吸。<a id="a-GQ"></a>次善男子若言佛性下。<a id="a-GR"></a>第二明佛性无住处。<a id="a-GS"></a>有法譬合。<a id="a-GT"></a>法可见。<a id="a-GU"></a>如十二因缘下譬又二。<a id="a-GV"></a>先正举譬。<a id="a-GW"></a>次举如来帖譬。<a id="a-GX"></a>如来是举显佛性是举隐。<a id="a-GY"></a>次佛性下合譬如文。<a id="a-GZ"></a>譬如四大下。<a id="a-Ga"></a>第三广明佛性为四。<a id="a-Gb"></a>一明非当非现而说当有。<a id="a-Gc"></a>第二明非即非离。<a id="a-Gd"></a>第三简邪正。<a id="a-Ge"></a>第四广出体性初非当非现约众生当得故名当有。<a id="a-Gf"></a>有譬有合。<a id="a-Gg"></a>然四大无的一业能感地大。<a id="a-Gh"></a>复有一业能感火大。<a id="a-Gi"></a>余二亦尔。<a id="a-Gj"></a>但听业缘总能感得。<a id="a-Gk"></a>佛性亦尔。<a id="a-Gl"></a>时至即现故以四大为譬。<a id="a-Gm"></a>譬云有轻有重者。<a id="a-Gn"></a>风火轻地水重。<a id="a-Go"></a>又言赤白黄黑者此配其色。<a id="a-Gp"></a>火赤风白地黄水黑。<a id="a-Gq"></a>若配五行火赤金白地黄水黑木青。<a id="a-Gr"></a>又小乘中明风无色。<a id="a-Gs"></a>大乘明风有色。<a id="a-Gt"></a>五行中金在西方主白又主秋。<a id="a-Gu"></a>秋气白秋风萧飋故言风白未详。<a id="a-Gv"></a>合如文。<a id="a-Gw"></a>譬如有王下。<a id="a-Gx"></a>二明佛性非即非离。<a id="a-Gy"></a>有譬有合。<a id="a-Gz"></a>初文中言莱茯根者。<a id="a-H0"></a>尔雅作芦菔。<a id="a-H1"></a>郭注为萝茯。<a id="a-H2"></a>萝茯为正。<a id="a-H3"></a>牵象示众盲者。<a id="a-H4"></a>他作一存一亡释之。<a id="a-H5"></a>头足等皆非象亡也。<a id="a-H6"></a>不离头足等是象存也。<a id="a-H7"></a>佛性非六法亡也。<a id="a-H8"></a>六法之外无别佛性还用六法存也。<a id="a-H9"></a>如此释者不得出于即离两句。<a id="a-HA"></a>况得绝于四句离百非耶。<a id="a-HB"></a>此文双弹即离。<a id="a-HC"></a>非头足为象此弹即也。<a id="a-HD"></a>离是无象此弹离也。<a id="a-HE"></a>头足之中既无有象不可即也。<a id="a-HF"></a>头足之外既无别象不可离也。<a id="a-HG"></a>非即非离非内非外而得言象。<a id="a-HH"></a>众生佛性亦复如是。<a id="a-HI"></a>非即六法非离六法。<a id="a-HJ"></a>非内非外故名中道。<a id="a-HK"></a>名为佛性。<a id="a-HL"></a>若取六法为佛性者。<a id="a-HM"></a>乃是众盲之佛性。<a id="a-HN"></a>若离六法为佛性者。<a id="a-HO"></a>如指虚空为佛性。<a id="a-HP"></a>如诸婆罗门所谤为仙豫所害。<a id="a-HQ"></a>取不即不离中道为佛性者。<a id="a-HR"></a>如大王臣智所见佛性。<a id="a-HS"></a>若得不即不离意。<a id="a-HT"></a>广历诸法悉是佛性。<a id="a-HU"></a>四无量六度等悉如文。<a id="a-HV"></a>于合文中又二。<a id="a-HW"></a>先总合。<a id="a-HX"></a>次是诸众生下别合。<a id="a-HY"></a>于中又三。<a id="a-HZ"></a>先正合。<a id="a-Ha"></a>次更举本盲帖合。<a id="a-Hb"></a>三结。<a id="a-Hc"></a>初正合中六。<a id="a-Hd"></a>一一皆三。<a id="a-He"></a>先合六法。<a id="a-Hf"></a>次举譬帖。<a id="a-Hg"></a>三结。<a id="a-Hh"></a>悉如文。<a id="a-Hi"></a>有诸外道下。<a id="a-Hj"></a>第三简邪正为二。<a id="a-Hk"></a>初简邪我非外道所计。<a id="a-Hl"></a>或言常遍或言如芥子。<a id="a-Hm"></a>并是邪执。<a id="a-Hn"></a>次明正我又二。<a id="a-Ho"></a>初明假我。<a id="a-Hp"></a>次明真我。<a id="a-Hq"></a>初明假我文为二。<a id="a-Hr"></a>初法次譬。<a id="a-Hs"></a>譬中有六。<a id="a-Ht"></a>初后有合中四无合。<a id="a-Hu"></a>开善假名有用有名无体。<a id="a-Hv"></a>庄严名用体俱有。<a id="a-Hw"></a>此两皆不可。<a id="a-Hx"></a>若名用体皆有者何谓为假。<a id="a-Hy"></a>开善虽无体既有名用亦复非假。<a id="a-Hz"></a>观师引中论无我无无我。<a id="a-I0"></a>无我破常无无我破断。<a id="a-I1"></a>亦破即离。<a id="a-I2"></a>为破此等故言我与无我。<a id="a-I3"></a>虽说此二皆是假名。<a id="a-I4"></a>故文中举六譬。<a id="a-I5"></a>譬于假我。<a id="a-I6"></a>如来常住下。<a id="a-I7"></a>第二明真我。<a id="a-I8"></a>此之真我对破妄我毕竟清净。<a id="a-I9"></a>即无我无无我。<a id="a-IA"></a>众生亦应得此真我。<a id="a-IB"></a>大慈大悲下。<a id="a-IC"></a>第四广出佛性又三。<a id="a-ID"></a>初明佛性有八复次。<a id="a-IE"></a>次如我上说下还结是当。<a id="a-IF"></a>三我若说色下结非五阴。<a id="a-IG"></a>前四如文。<a id="a-IH"></a>第五云第四力者。<a id="a-II"></a>一云。<a id="a-IJ"></a>是十力中第四根力。<a id="a-IK"></a>知物根缘化道之要。<a id="a-IL"></a>二云。<a id="a-IM"></a>别有名教。<a id="a-IN"></a>一信力。<a id="a-IO"></a>二忍力。<a id="a-IP"></a>三定力。<a id="a-IQ"></a>四善权力。<a id="a-IR"></a>善权力者。<a id="a-IS"></a>化道便故。<a id="a-IT"></a>故言第四力。<a id="a-IU"></a>第六云。<a id="a-IV"></a>十二因缘即佛性者。<a id="a-IW"></a>于他两解并皆不便。<a id="a-IX"></a>一云。<a id="a-IY"></a>十二因缘是观智。<a id="a-IZ"></a>何得有境界性。<a id="a-Ia"></a>二云。<a id="a-Ib"></a>是果性此亦不可。<a id="a-Ic"></a>今明十二因缘是佛性别有所出(云云)。<a id="a-Id"></a>余二如文。<a id="a-Ie"></a>善男子若诸众生下。<a id="a-If"></a>第二总结酬前问又三。<a id="a-Ig"></a>初结问不须修道。<a id="a-Ih"></a>次若诸众生下结劝。<a id="a-Ii"></a>三佛性不可思议下结叹为二。<a id="a-Ij"></a>初佛叹。<a id="a-Ik"></a>次师子吼叹。<a id="a-Il"></a>师子吼言云何不退下。<a id="a-Im"></a>第二以见佛性人劝修。<a id="a-In"></a>有问有答。<a id="a-Io"></a>问如文。<a id="a-Ip"></a>佛答有三。<a id="a-Iq"></a>一自试其心。<a id="a-Ir"></a>二为物受苦。<a id="a-Is"></a>三用六度化他。<a id="a-It"></a>初一是自行。<a id="a-Iu"></a>后二是化他。<a id="a-Iv"></a>初自试者犹是浅行。<a id="a-Iw"></a>深者不俟言。<a id="a-Ix"></a>粟[序-予+禾]者人读为和音非也。<a id="a-Iy"></a>复云黎音。<a id="a-Iz"></a>复云[序-予+禾]音。<a id="a-J0"></a>寻检无此字。<a id="a-J1"></a>善男子菩萨为破下。<a id="a-J2"></a>二明为物受苦。<a id="a-J3"></a>复次菩萨下。<a id="a-J4"></a>三明六度化他如文。<a id="a-J5"></a>复次菩萨下。<a id="a-J6"></a>品中大段第二叹教为三。<a id="a-J7"></a>一叹弘经人即菩萨也。<a id="a-J8"></a>二叹所弘法。<a id="a-J9"></a>即涅槃教也。<a id="a-JA"></a>三叹说教主即是如来。<a id="a-JB"></a>教不自弘。<a id="a-JC"></a>弘之在人。<a id="a-JD"></a>教不自宣。<a id="a-JE"></a>宣之由佛。<a id="a-JF"></a>故相因而叹。<a id="a-JG"></a>亦是称叹三宝初。<a id="a-JH"></a>文二。<a id="a-JI"></a>前总略叹。<a id="a-JJ"></a>次广释。<a id="a-JK"></a>初略叹中二。<a id="a-JL"></a>初通叹菩萨。<a id="a-JM"></a>次别叹补处。<a id="a-JN"></a>诸大士谦劳勤苦。<a id="a-JO"></a>利益众生是故叹之。<a id="a-JP"></a>补处方绍尊位是故别叹。<a id="a-JQ"></a>初有九复次。<a id="a-JR"></a>通叹如文。<a id="a-JS"></a>次受后边身下。<a id="a-JT"></a>别叹有七复次。<a id="a-JU"></a>第二文中云三事胜者。<a id="a-JV"></a>欲天之中此天命定。<a id="a-JW"></a>人中郁单越命定。<a id="a-JX"></a>将梵足之为七。<a id="a-JY"></a>此天处中。<a id="a-JZ"></a>文中云。<a id="a-Ja"></a>或怖或悎。<a id="a-Jb"></a>旧云。<a id="a-Jc"></a>盍音是教音。<a id="a-Jd"></a>中寺安法师问王俭。<a id="a-Je"></a>俭是僧达之子博学有名。<a id="a-Jf"></a>古人作教字穴下竖心。<a id="a-Jg"></a>边安告今人省穴单作耳。<a id="a-Jh"></a>善男子下二叹经为二。<a id="a-Ji"></a>先叹。<a id="a-Jj"></a>次料简。<a id="a-Jk"></a>初文法譬合。<a id="a-Jl"></a>法可见。<a id="a-Jm"></a>次譬中云深难得底者。<a id="a-Jn"></a>人解云。<a id="a-Jo"></a>竖论唯常乐我净。<a id="a-Jp"></a>不得有无常苦等。<a id="a-Jq"></a>横论具常无常等。<a id="a-Jr"></a>故言深难得底。<a id="a-Js"></a>此亦不然。<a id="a-Jt"></a>经但云深那作单解。<a id="a-Ju"></a>今谓常无常非常非无常。<a id="a-Jv"></a>不一不二不可思议。<a id="a-Jw"></a>是故云深耳(云云)。<a id="a-Jx"></a>合如文。<a id="a-Jy"></a>师子吼言下二料简。<a id="a-Jz"></a>有问有答。<a id="a-K0"></a>问从前深难得底不生不灭。<a id="a-K1"></a>不三种生独一种耶。<a id="a-K2"></a>佛答初总明不受卵湿二生。<a id="a-K3"></a>次别明不受化生(云云)。<a id="a-K4"></a>尔时师子吼下。<a id="a-K5"></a>三偈叹说经主。<a id="a-K6"></a>四十行偈。<a id="a-K7"></a>初两行请求说。<a id="a-K8"></a>中三十七行叹。<a id="a-K9"></a>三一行结(云云)</p>
 </body>
</html>