<!doctype html>
<html id="z3IBWdS1P3" data-ver="1303">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第十三上</h1>
  <h2 id="a2">德王品之六</h2>
  <p id="a3">起卷第九功德。<a id="a-4"></a>开善云。<a id="a-5"></a>第一至第六。<a id="a-6"></a>始不闻闻至金心。<a id="a-7"></a>第七第八。<a id="a-8"></a>始于善友至慧解脱。<a id="a-9"></a>第九第十。<a id="a-A"></a>始于信心至三十七品。<a id="a-B"></a>此卷即是第三周。<a id="a-C"></a>又有师言不尔。<a id="a-D"></a>而此十德两两。<a id="a-E"></a>庄严前之五行乍浅乍深。<a id="a-F"></a>今皆不然。<a id="a-G"></a>前五行是修。<a id="a-H"></a>今十德是证。<a id="a-I"></a>证中功德浅深非一。<a id="a-J"></a>若尔何以前深后浅。<a id="a-K"></a>答亦有此义。<a id="a-L"></a>如初功德。<a id="a-M"></a>已言不与声闻辟支佛共。<a id="a-N"></a>最后而言三十七品。<a id="a-O"></a>闻道品名。<a id="a-P"></a>谓其初浅。<a id="a-Q"></a>论其义理超绝二乘(云云)。<a id="a-R"></a>于中先标。<a id="a-S"></a>次释。<a id="a-T"></a>三结。<a id="a-U"></a>初标如文。<a id="a-V"></a>次释中为二。<a id="a-W"></a>初明五事。<a id="a-X"></a>次论义。<a id="a-Y"></a>初又三。<a id="a-Z"></a>一列。<a id="a-a"></a>二释。<a id="a-b"></a>三叹。<a id="a-c"></a>初文二。<a id="a-d"></a>先征。<a id="a-e"></a>次列名者。<a id="a-f"></a>信由内发得见圣性。<a id="a-g"></a>直起中怀不为缘由。<a id="a-h"></a>戒是信成。<a id="a-i"></a>友全具菩提。<a id="a-j"></a>闻于不说。<a id="a-k"></a>如此五事多就理明。<a id="a-l"></a>岂可言浅。<a id="a-m"></a>在文可见。<a id="a-n"></a>云何为信下。<a id="a-o"></a>第二解释。<a id="a-p"></a>即为五章。<a id="a-q"></a>初信又三。<a id="a-r"></a>前出信体。<a id="a-s"></a>次释信德。<a id="a-t"></a>三结。<a id="a-u"></a>初信体者信何等法。<a id="a-v"></a>凡举五种。<a id="a-w"></a>一信三宝。<a id="a-x"></a>二信因果。<a id="a-y"></a>三信二谛。<a id="a-z"></a>四信一乘。<a id="a-10"></a>五信三谛。<a id="a-11"></a>一师云。<a id="a-12"></a>信第一义是信真。<a id="a-13"></a>信善方便是信俗。<a id="a-14"></a>一师云。<a id="a-15"></a>前已二谛竟。<a id="a-16"></a>何容重说。<a id="a-17"></a>依华严经云。<a id="a-18"></a>若叹菩萨作二智名。<a id="a-19"></a>若叹佛者作二身名。<a id="a-1A"></a>只是一体隐显为异。<a id="a-1B"></a>有言。<a id="a-1C"></a>第一义谛善方便者。<a id="a-1D"></a>即是二身亦是二智。<a id="a-1E"></a>今明此文自称第一义谛。<a id="a-1F"></a>何容改谛为智。<a id="a-1G"></a>复改为身。<a id="a-1H"></a>今作三谛自异二谛。<a id="a-1I"></a>不成重说。<a id="a-1J"></a>而文约一乘显其信意。<a id="a-1K"></a>为众生故分别说三。<a id="a-1L"></a>知无异趣是故说一。<a id="a-1M"></a>准此一条例通四法。<a id="a-1N"></a>三宝亦尔。<a id="a-1O"></a>为众生故分别二体。<a id="a-1P"></a>知归至极故说一体。<a id="a-1Q"></a>因果亦尔。<a id="a-1R"></a>为众生故说因致果。<a id="a-1S"></a>到于彼岸无施无受。<a id="a-1T"></a>二谛三谛亦复如是。<a id="a-1U"></a>次如是信者下。<a id="a-1V"></a>释信德。<a id="a-1W"></a>释有四意。<a id="a-1X"></a>相次而来。<a id="a-1Y"></a>此信。<a id="a-1Z"></a>坚固无能坏者。<a id="a-1a"></a>何故不坏。<a id="a-1b"></a>得圣人性以为根本。<a id="a-1c"></a>即是见性之信深固难拔。<a id="a-1d"></a>以根深故即能增长。<a id="a-1e"></a>近大涅槃成就戒等。<a id="a-1f"></a>初一切诸法从于圣性。<a id="a-1g"></a>近大涅槃即是竖高。<a id="a-1h"></a>戒闻智慧等即是横广。<a id="a-1i"></a>虽有横竖深广之异。<a id="a-1j"></a>而亦不见横竖之相。<a id="a-1k"></a>弥着弥亡。<a id="a-1l"></a>如此明信那忽云浅。<a id="a-1m"></a>三结如文。<a id="a-1n"></a>云何直心。<a id="a-1o"></a>释第二事又三。<a id="a-1p"></a>标释结。<a id="a-1q"></a>初标如文。<a id="a-1r"></a>次释中文为两。<a id="a-1s"></a>初以不谄为直。<a id="a-1t"></a>后以忏悔为直。<a id="a-1u"></a>初明不谄中二。<a id="a-1v"></a>先释。<a id="a-1w"></a>次论义。<a id="a-1x"></a>初中二。<a id="a-1y"></a>初正释。<a id="a-1z"></a>次释疑。<a id="a-20"></a>初文者。<a id="a-21"></a>以解因缘故不谄。<a id="a-22"></a>次虽见恶下释疑。<a id="a-23"></a>左右解之。<a id="a-24"></a>初见恶不说。<a id="a-25"></a>后见善则叹。<a id="a-26"></a>疑者云。<a id="a-27"></a>见恶应说而不说者。<a id="a-28"></a>乃是不直何名直心。<a id="a-29"></a>即释云。<a id="a-2A"></a>恐生烦恼。<a id="a-2B"></a>即复疑云。<a id="a-2C"></a>既见恶不说。<a id="a-2D"></a>见善亦应不说。<a id="a-2E"></a>乃是直心。<a id="a-2F"></a>次明不尔。<a id="a-2G"></a>即释云。<a id="a-2H"></a>赞佛性故令得菩提。<a id="a-2I"></a>次论义中有问答。<a id="a-2J"></a>初问有六。<a id="a-2K"></a>而为三双。<a id="a-2L"></a>初两从现病生。<a id="a-2M"></a>彼明三种五种病人。<a id="a-2N"></a>次两从初功德生。<a id="a-2O"></a>后两从此文生就初两中。<a id="a-2P"></a>初一又为三。<a id="a-2Q"></a>先非佛旨。<a id="a-2R"></a>次领初开经时说。<a id="a-2S"></a>若言遇不遇下。<a id="a-2T"></a>第三正难。<a id="a-2U"></a>既能自发菩提之心。<a id="a-2V"></a>何须叹于佛性令得菩提。<a id="a-2W"></a>是取第三病人为难。<a id="a-2X"></a>初中第二又两。<a id="a-2Y"></a>先领旨仰非。<a id="a-2Z"></a>次正难。<a id="a-2a"></a>明阐提人亦应发心。<a id="a-2b"></a>何故尔。<a id="a-2c"></a>其既有性应自发心。<a id="a-2d"></a>何俟须叹。<a id="a-2e"></a>此是取第二病人为难。<a id="a-2f"></a>如佛所说下。<a id="a-2g"></a>是第二两难。<a id="a-2h"></a>从初功德生。<a id="a-2i"></a>第二十卷中明五难。<a id="a-2j"></a>初两难据四种罪人。<a id="a-2k"></a>中两难据阐提后一难据不定。<a id="a-2l"></a>佛答中。<a id="a-2m"></a>明佛性非内非外非常非无常所以不断。<a id="a-2n"></a>今还因此生问。<a id="a-2o"></a>先领旨仰非。<a id="a-2p"></a>次正难。<a id="a-2q"></a>正言不断佛性。<a id="a-2r"></a>云何言断善根。<a id="a-2s"></a>只此佛性即是善根。<a id="a-2t"></a>既其断善即断佛性。<a id="a-2u"></a>云何复言佛性非内非外。<a id="a-2v"></a>如佛往昔下。<a id="a-2w"></a>后难。<a id="a-2x"></a>若佛性不断。<a id="a-2y"></a>何故不遮令不堕地狱。<a id="a-2z"></a>既不断佛性但断善根。<a id="a-30"></a>由有佛性应能遮恶。<a id="a-31"></a>答未了故更论义。<a id="a-32"></a>若因佛性下。<a id="a-33"></a>第三复有两难。<a id="a-34"></a>近从此生若叹佛性令发心者。<a id="a-35"></a>何须复说十二部经。<a id="a-36"></a>直叹佛性其义自足。<a id="a-37"></a>有法有譬合。<a id="a-38"></a>诸佛如来下。<a id="a-39"></a>即是后难。<a id="a-3A"></a>从第八功德。<a id="a-3B"></a>佛答。<a id="a-3C"></a>贪心非有非无非因非果。<a id="a-3D"></a>或即因中有果。<a id="a-3E"></a>或因中无果。<a id="a-3F"></a>今还取此为难。<a id="a-3G"></a>若尔乳应无酪树无五丈。<a id="a-3H"></a>若乳有酪树有五丈者。<a id="a-3I"></a>当知因中有果。<a id="a-3J"></a>不得泛言或无。<a id="a-3K"></a>尔时世尊下。<a id="a-3L"></a>佛答为二。<a id="a-3M"></a>初赞。<a id="a-3N"></a>次答。<a id="a-3O"></a>初又二。<a id="a-3P"></a>初赞问。<a id="a-3Q"></a>次举五句叹其功用。<a id="a-3R"></a>初六种二人。<a id="a-3S"></a>叹其能开发大众能令得解。<a id="a-3T"></a>非但能除见世者疑。<a id="a-3U"></a>亦使未来无有滞阂。<a id="a-3V"></a>实为希有。<a id="a-3W"></a>是故叹之。<a id="a-3X"></a>初两人。<a id="a-3Y"></a>一者本不造恶。<a id="a-3Z"></a>二者作已能悔。<a id="a-3a"></a>即是前二健儿。<a id="a-3b"></a>第二知恩报恩。<a id="a-3c"></a>他与我恩我复须报。<a id="a-3d"></a>第三听受新法。<a id="a-3e"></a>二者直温故不忘。<a id="a-3f"></a>书云。<a id="a-3g"></a>温故而知新可以为师矣。<a id="a-3h"></a>第四造创新好。<a id="a-3i"></a>二者治葺故坏。<a id="a-3j"></a>第五乐说乐听。<a id="a-3k"></a>若无说者听何所听。<a id="a-3l"></a>若无听者说为谁说。<a id="a-3m"></a>第六能难能答。<a id="a-3n"></a>正意在此二人。<a id="a-3o"></a>前之五双乃为弄引。<a id="a-3p"></a>善问是汝身。<a id="a-3q"></a>善答即我是。<a id="a-3r"></a>若无汝精问。<a id="a-3s"></a>何得我善解。<a id="a-3t"></a>无我巧答。<a id="a-3u"></a>何得汝能问。<a id="a-3v"></a>自有人身左能右能。<a id="a-3w"></a>口辩通敏能主能客。<a id="a-3x"></a>自有人专一无二。<a id="a-3y"></a>昔庄严门下。<a id="a-3z"></a>有净藏法师。<a id="a-40"></a>唯能并难答无所以。<a id="a-41"></a>有善解释不便论义者。<a id="a-42"></a>即彭城正公(云云)。<a id="a-43"></a>今推前六双成后五句。<a id="a-44"></a>能问能答能听能说。<a id="a-45"></a>成后转于法轮句。<a id="a-46"></a>造新修故。<a id="a-47"></a>成枯十二因缘大树。<a id="a-48"></a>取有是新。<a id="a-49"></a>无明是故。<a id="a-4A"></a>不生生是新。<a id="a-4B"></a>世谛死时是故。<a id="a-4C"></a>以新破新名造新。<a id="a-4D"></a>以故破故名修故。<a id="a-4E"></a>作恩念恩成度海句。<a id="a-4F"></a>世恩为他舟航念恩。<a id="a-4G"></a>自运舟航故成度海句。<a id="a-4H"></a>不作恶悔恶成摧魔幢句。<a id="a-4I"></a>魔以恶为幢今能倒之。<a id="a-4J"></a>复自能建故前后相成。<a id="a-4K"></a>叹生善。<a id="a-4L"></a>即初一句叹灭恶。<a id="a-4M"></a>即后四句既言因此善问即能转于无上法轮。<a id="a-4N"></a>宁非生善。<a id="a-4O"></a>后四句复为二。<a id="a-4P"></a>初两句叹能灭恶。<a id="a-4Q"></a>次两句叹摧恶。<a id="a-4R"></a>于初二句又二。<a id="a-4S"></a>上句即叹枯十二因缘大树者。<a id="a-4T"></a>十二因缘枝条森耸。<a id="a-4U"></a>喻之大树。<a id="a-4V"></a>今枯此树使华叶不生。<a id="a-4W"></a>能度无边生死大海者。<a id="a-4X"></a>即此生死海中勇浪可畏。<a id="a-4Y"></a>今得度此永免惊惧。<a id="a-4Z"></a>无复可畏。<a id="a-4a"></a>能与魔王共战者。<a id="a-4b"></a>此明其始。<a id="a-4c"></a>摧波旬所立胜幢者。<a id="a-4d"></a>此明其终。<a id="a-4e"></a>举终摄始。<a id="a-4f"></a>外国亦战得胜树幢麾不胜者。<a id="a-4g"></a>即倒此麾。<a id="a-4h"></a>今魔战败即摧其幢。<a id="a-4i"></a>次就答中。<a id="a-4j"></a>次第答三双六问。<a id="a-4k"></a>初答前举三病二问次答。<a id="a-4l"></a>举初功德两问。<a id="a-4m"></a>后答此中两问。<a id="a-4n"></a>但答前两问不次第答。<a id="a-4o"></a>直解三种病人竟。<a id="a-4p"></a>即是答第一两问了。<a id="a-4q"></a>依理只应解于初后二种病人。<a id="a-4r"></a>而今复解中间者。<a id="a-4s"></a>不用此为答。<a id="a-4t"></a>只为中间举来。<a id="a-4u"></a>今还次第为释。<a id="a-4v"></a>彼不举来今亦不解。<a id="a-4w"></a>一阐名信下。<a id="a-4x"></a>二答第三难。<a id="a-4y"></a>前言若不断佛性亦应不断善根。<a id="a-4z"></a>只善根即是佛性。<a id="a-50"></a>佛性即是善根。<a id="a-51"></a>今答佛性中道不同善根。<a id="a-52"></a>何者。<a id="a-53"></a>一阐名信。<a id="a-54"></a>提名不具。<a id="a-55"></a>佛性非信。<a id="a-56"></a>亦复非具。<a id="a-57"></a>云何可断佛性非善非恶。<a id="a-58"></a>阐提但能断善。<a id="a-59"></a>云何断性。<a id="a-5A"></a>其中诸句例尔。<a id="a-5B"></a>古来云。<a id="a-5C"></a>阐提具含众恶。<a id="a-5D"></a>不知的翻。<a id="a-5E"></a>唯河西翻为极欲。<a id="a-5F"></a>言极恶欲之边。<a id="a-5G"></a>此乃于总恶之内。<a id="a-5H"></a>取一事为翻。<a id="a-5I"></a>例如涅槃名含众德。<a id="a-5J"></a>亦无的翻。<a id="a-5K"></a>而翻为灭度者。<a id="a-5L"></a>亦是总中。<a id="a-5M"></a>取此一事为翻。<a id="a-5N"></a>又善法者。<a id="a-5O"></a>名生已得。<a id="a-5P"></a>依数人义善有二种。<a id="a-5Q"></a>一生得善。<a id="a-5R"></a>二方便善。<a id="a-5S"></a>世间慈孝名生得善。<a id="a-5T"></a>阐提亦无故言已断。<a id="a-5U"></a>如汝所言下答第四难。<a id="a-5V"></a>前难云何不遮堕。<a id="a-5W"></a>今牒问作答。<a id="a-5X"></a>明阐提佛性非有非无。<a id="a-5Y"></a>即事求而颇得故非有。<a id="a-5Z"></a>而有是理故非无。<a id="a-5a"></a>又善巧方便则非无。<a id="a-5b"></a>无巧方便则非有。<a id="a-5c"></a>故举箜篌喻此有无。<a id="a-5d"></a>先譬次合。<a id="a-5e"></a>初譬中。<a id="a-5f"></a>所言王者譬众生。<a id="a-5g"></a>箜篌譬众生身。<a id="a-5h"></a>音声譬佛性。<a id="a-5i"></a>大臣譬佛菩萨能善说之。<a id="a-5j"></a>断弦譬就此身尽命终。<a id="a-5k"></a>皮木坼裂譬五根四大求之颇得。<a id="a-5l"></a>即无方便故非有也。<a id="a-5m"></a>合譬者。<a id="a-5n"></a>佛性无有住处即非有。<a id="a-5o"></a>以善方便故可得见。<a id="a-5p"></a>即是非无。<a id="a-5q"></a>如汝所说若乳无酪下。<a id="a-5r"></a>第三答第五第六两难。<a id="a-5s"></a>明应有定性。<a id="a-5t"></a>答意非定有性因缘故有。<a id="a-5u"></a>若乳定有酪即应自生。<a id="a-5v"></a>不假颇求树汁。<a id="a-5w"></a>既其假缘。<a id="a-5x"></a>当知因中无果。<a id="a-5y"></a>然前作六难。<a id="a-5z"></a>今但举一诃者何也。<a id="a-60"></a>答与夺适时皆为利益。<a id="a-61"></a>正言此难。<a id="a-62"></a>是计性义与外道同。<a id="a-63"></a>寄正诃邪云是痴人实不诃德王。<a id="a-64"></a>此答即兼答第五叹善自足。<a id="a-65"></a>何须说十二部经。<a id="a-66"></a>今明既无定性因缘而有。<a id="a-67"></a>是故须说十二为缘。<a id="a-68"></a>次以忏悔明直心者。<a id="a-69"></a>若有失不悔则非直心。<a id="a-6A"></a>犯愆发露乃名直心。<a id="a-6B"></a>文为三。<a id="a-6C"></a>初设有过下正忏悔。<a id="a-6D"></a>次于师同学下即是发露。<a id="a-6E"></a>三惭愧自责下。<a id="a-6F"></a>即断相续心。<a id="a-6G"></a>结如文。<a id="a-6H"></a>云何修戒下。<a id="a-6I"></a>第三释戒文为二。<a id="a-6J"></a>一离恶戒即牛狗等。<a id="a-6K"></a>并取其相而为护持。<a id="a-6L"></a>外道得通者。<a id="a-6M"></a>见牛狗等死后生天。<a id="a-6N"></a>便学彼行望得生天。<a id="a-6O"></a>余皆例尔。<a id="a-6P"></a>次得善戒如文。<a id="a-6Q"></a>云何菩萨亲近下。<a id="a-6R"></a>第四释善友为四。<a id="a-6S"></a>一辨明是。<a id="a-6T"></a>二辨非。<a id="a-6U"></a>三证非。<a id="a-6V"></a>四证是。<a id="a-6W"></a>初明是为二。<a id="a-6X"></a>一菩萨是。<a id="a-6Y"></a>二如来是。<a id="a-6Z"></a>刹多见佛得生天者。<a id="a-6a"></a>二解。<a id="a-6b"></a>数义必须上定乃得生天。<a id="a-6c"></a>今见佛力发昔修定故得生天。<a id="a-6d"></a>二云。<a id="a-6e"></a>但令伏下界恶。<a id="a-6f"></a>随有散善皆得生天。<a id="a-6g"></a>虽有舍利下。<a id="a-6h"></a>第二明非。<a id="a-6i"></a>既未识机不能称缘。<a id="a-6j"></a>是故云非。<a id="a-6k"></a>如来称缘知病识药。<a id="a-6l"></a>是故名是。<a id="a-6m"></a>我昔住于下。<a id="a-6n"></a>第三证非。<a id="a-6o"></a>观白骨者即背舍禅。<a id="a-6p"></a>数息即根本禅。<a id="a-6q"></a>旧云。<a id="a-6r"></a>金师子善取火色。<a id="a-6s"></a>故应教数息。<a id="a-6t"></a>今明不尔。<a id="a-6u"></a>金师之子善解调椎。<a id="a-6v"></a>宜扶其习故教数息。<a id="a-6w"></a>私云。<a id="a-6x"></a>准庄严论云。<a id="a-6y"></a>善解韛囊善知息相。<a id="a-6z"></a>浣衣之人善取净相。<a id="a-70"></a>故教骨观。<a id="a-71"></a>今明不尔。<a id="a-72"></a>浣人厌秽作背舍易。<a id="a-73"></a>若使众生下。<a id="a-74"></a>第四证是如文。<a id="a-75"></a>云何具足多闻下。<a id="a-76"></a>释第五章文为五。<a id="a-77"></a>前一就文言。<a id="a-78"></a>后四就义理。<a id="a-79"></a>十二文多而义奢。<a id="a-7A"></a>佛略文少而义要。<a id="a-7B"></a>义要故是多闻。<a id="a-7C"></a>又除十二。<a id="a-7D"></a>唯此涅槃者。<a id="a-7E"></a>不言涅槃之理出十二外。<a id="a-7F"></a>正言十二文言浩博。<a id="a-7G"></a>除广就略其理存焉。<a id="a-7H"></a>即是多闻何必在言。<a id="a-7I"></a>故复除全体但取四偈。<a id="a-7J"></a>又除四偈但取常住。<a id="a-7K"></a>复除常住取寂默。<a id="a-7L"></a>故知损之。<a id="a-7M"></a>又损遂至无为。<a id="a-7N"></a>但贵其理以为多闻。<a id="a-7O"></a>不取博言而为多闻。<a id="a-7P"></a>次善男子若有下。<a id="a-7Q"></a>第三称叹又二。<a id="a-7R"></a>一法说叹。<a id="a-7S"></a>二譬说。<a id="a-7T"></a>叹法说为二。<a id="a-7U"></a>一唱三章门。<a id="a-7V"></a>二解释。<a id="a-7W"></a>解释为两。<a id="a-7X"></a>一释三事。<a id="a-7Y"></a>二不存着如文。<a id="a-7Z"></a>譬为三。<a id="a-7a"></a>初为难施作譬。<a id="a-7b"></a>亦有合。<a id="a-7c"></a>次为难忍难作作譬。<a id="a-7d"></a>亦有合。<a id="a-7e"></a>三为无著作譬。<a id="a-7f"></a>有法譬合。<a id="a-7g"></a>尔时光明下。<a id="a-7h"></a>第二论义两番问答。<a id="a-7i"></a>初问又二。<a id="a-7j"></a>先两定。<a id="a-7k"></a>次两难。<a id="a-7l"></a>先两定者。<a id="a-7m"></a>一定自空。<a id="a-7n"></a>二定空空。<a id="a-7o"></a>若性自是空此结。<a id="a-7p"></a>初定为一难。<a id="a-7q"></a>若性自不空此结。<a id="a-7r"></a>后定为一难。<a id="a-7s"></a>善男子下答为二。<a id="a-7t"></a>先答初定者性本自空。<a id="a-7u"></a>何以故下。<a id="a-7v"></a>明一切法不可得故。<a id="a-7w"></a>既不可得岂不是空。<a id="a-7x"></a>次答后定。<a id="a-7y"></a>亦须修空然后见空。<a id="a-7z"></a>而其本性理本是空。<a id="a-80"></a>但不能见要修于空方乃见空。<a id="a-81"></a>既答两定二难自遣。<a id="a-82"></a>答初定中为三。<a id="a-83"></a>一略标。<a id="a-84"></a>次何以故下广释。<a id="a-85"></a>三相似相续下。<a id="a-86"></a>举得失致结。<a id="a-87"></a>于中又三。<a id="a-88"></a>初举凡夫失。<a id="a-89"></a>次菩萨得。<a id="a-8A"></a>三更诃凡夫失。<a id="a-8B"></a>善男子一切诸法下。<a id="a-8C"></a>答第二定。<a id="a-8D"></a>意明虽复本空复须修习然后乃见。<a id="a-8E"></a>有无常性故灭能灭之。<a id="a-8F"></a>有空性故修空得空。<a id="a-8G"></a>当知本空。<a id="a-8H"></a>具有法譬合。<a id="a-8I"></a>譬有二。<a id="a-8J"></a>初如一切法下举内法为譬。<a id="a-8K"></a>如盐下举外法为譬。<a id="a-8L"></a>菩萨修空下合也。<a id="a-8M"></a>光明下第二番论义。<a id="a-8N"></a>还从盐譬生。<a id="a-8O"></a>问为二。<a id="a-8P"></a>一问观空是倒。<a id="a-8Q"></a>何者本来不空而修空见空。<a id="a-8R"></a>是于不空见空。<a id="a-8S"></a>宁非颠倒例如实常而见无常。<a id="a-8T"></a>无常见常。<a id="a-8U"></a>皆是颠倒。<a id="a-8V"></a>亦有譬合。<a id="a-8W"></a>还转盐譬来此为譬。<a id="a-8X"></a>二问空既是无为何所见。<a id="a-8Y"></a>若有可见即非是空。<a id="a-8Z"></a>若无可见不应言见。<a id="a-8a"></a>佛答两问为二章。<a id="a-8b"></a>答初为三。<a id="a-8c"></a>一总标。<a id="a-8d"></a>二广释。<a id="a-8e"></a>三重结。<a id="a-8f"></a>初总标中有法譬合。<a id="a-8g"></a>佛答意云。<a id="a-8h"></a>见不空法能令其空。<a id="a-8i"></a>而非颠倒。<a id="a-8j"></a>但就理论无非空者。<a id="a-8k"></a>而于众生乃是不空。<a id="a-8l"></a>只灭其谓情故云能令不空作空。<a id="a-8m"></a>是故非倒。<a id="a-8n"></a>善男子贪是有性下。<a id="a-8o"></a>第二广释又二。<a id="a-8p"></a>先广释非空作空。<a id="a-8q"></a>后广释非是颠倒。<a id="a-8r"></a>初文云非空者于缘是有。<a id="a-8s"></a>又二。<a id="a-8t"></a>一明贪欲于其是有。<a id="a-8u"></a>次明色性于其是有。<a id="a-8v"></a>若不是有云何贪着。<a id="a-8w"></a>今言非空使空者。<a id="a-8x"></a>此法皆空。<a id="a-8y"></a>以是义故下。<a id="a-8z"></a>第二广释非倒又二。<a id="a-90"></a>初标非倒。<a id="a-91"></a>一切凡夫下。<a id="a-92"></a>正是广释又二。<a id="a-93"></a>一不生贪相故非倒。<a id="a-94"></a>次见佛性故非倒。<a id="a-95"></a>问入初地时已能见空。<a id="a-96"></a>此文云住九地者见法有性。<a id="a-97"></a>其义云何。<a id="a-98"></a>解云。<a id="a-99"></a>约二忍明义。<a id="a-9A"></a>初地至十地是无生忍。<a id="a-9B"></a>唯佛地是寂灭忍。<a id="a-9C"></a>今约二忍。<a id="a-9D"></a>九地望佛寂灭则见法有性虽比于佛非究竟空。<a id="a-9E"></a>亦分有空。<a id="a-9F"></a>故华严云。<a id="a-9G"></a>七地菩萨能入寂灭。<a id="a-9H"></a>寂灭即空。<a id="a-9I"></a>赴缘异说不应迷执。<a id="a-9J"></a>诸佛菩萨下第三重结。<a id="a-9K"></a>佛亦有时说有说无。<a id="a-9L"></a>当知为缘故。<a id="a-9M"></a>今皆说以为空也。<a id="a-9N"></a>善男子汝言见空下。<a id="a-9O"></a>第二答后难又二。<a id="a-9P"></a>先牒问。<a id="a-9Q"></a>善男子下第二正答正答又二。<a id="a-9R"></a>初正答。<a id="a-9S"></a>次引昔证。<a id="a-9T"></a>初文者以无见为见。<a id="a-9U"></a>例如般若无知无所不知。<a id="a-9V"></a>是故我下。<a id="a-9W"></a>广引昔证如文。<a id="a-9X"></a>次明第十功德。<a id="a-9Y"></a>亦先标。<a id="a-9Z"></a>次释。<a id="a-9a"></a>释中旧用三十七品为体。<a id="a-9b"></a>兴皇云。<a id="a-9c"></a>涅槃佛性为体。<a id="a-9d"></a>旧以菩萨行因。<a id="a-9e"></a>道品是因故以前文为体。<a id="a-9f"></a>兴皇云。<a id="a-9g"></a>前诸功德未以涅槃为体。<a id="a-9h"></a>最后义深故取后文为体。<a id="a-9i"></a>问此中何不用六度而用道品。<a id="a-9j"></a>一解云。<a id="a-9k"></a>但是略耳。<a id="a-9l"></a>一解云。<a id="a-9m"></a>释论云。<a id="a-9n"></a>六度是远因道品是近因。<a id="a-9o"></a>今明不尔。<a id="a-9p"></a>道品摄度舍觉摄檀。<a id="a-9q"></a>余皆可见。<a id="a-9r"></a>婆沙文中。<a id="a-9s"></a>以十一法摄于道品。<a id="a-9t"></a>十一与六名体相当。<a id="a-9u"></a>但余二念通于诸度。<a id="a-9v"></a>就文为二。<a id="a-9w"></a>初明功德。<a id="a-9x"></a>次论义。<a id="a-9y"></a>初又二。<a id="a-9z"></a>先明道品入涅槃。<a id="a-A0"></a>次简得失。<a id="a-A1"></a>信者为得。<a id="a-A2"></a>不信者为失。<a id="a-A3"></a>初功德云。<a id="a-A4"></a>不闻闻者。<a id="a-A5"></a>常住秘藏即是中道。<a id="a-A6"></a>不闻闻者。<a id="a-A7"></a>外道经书毗伽罗论即俗谛。<a id="a-A8"></a>不闻闻。<a id="a-A9"></a>十一部经即真谛。<a id="a-AA"></a>三谛一心中不闻而闻。<a id="a-AB"></a>今第十功德亦如是。<a id="a-AC"></a>三十七品即真谛。<a id="a-AD"></a>入大涅槃即中道。<a id="a-AE"></a>为诸众生分别演说即俗谛。<a id="a-AF"></a>此亦一心三谛始终不异。<a id="a-AG"></a>若能信者入大涅槃。<a id="a-AH"></a>意谓此解方近于理(云云)。<a id="a-AI"></a>兴皇以最后功德涅槃为体。<a id="a-AJ"></a>第九已上皆不如此。<a id="a-AK"></a>此解大失。<a id="a-AL"></a>已如前难。<a id="a-AM"></a>论义为二。<a id="a-AN"></a>一问。<a id="a-AO"></a>二答。<a id="a-AP"></a>答为二。<a id="a-AQ"></a>先举恶人为诫。<a id="a-AR"></a>次举善人为劝。<a id="a-AS"></a>恶人为三。<a id="a-AT"></a>先法说。<a id="a-AU"></a>次举五譬。<a id="a-AV"></a>三还合五譬。<a id="a-AW"></a>先别合。<a id="a-AX"></a>后总合。<a id="a-AY"></a>初譬栴檀贸凡木者。<a id="a-AZ"></a>二车并载。<a id="a-Aa"></a>一炭一檀。<a id="a-Ab"></a>值冬炭。<a id="a-Ac"></a>售檀者遂乃烧香为炭。<a id="a-Ad"></a>虽得易售而无所直。<a id="a-Ae"></a>持戒者贫寒饥渴。<a id="a-Af"></a>见破戒者富[目*耎]饮啖。<a id="a-Ag"></a>即毁于戒甘嗜饮食。<a id="a-Ah"></a>所利无几所失者大。<a id="a-Ai"></a>次譬中云金易鋀石者。<a id="a-Aj"></a>昔人乘马腰着金带。<a id="a-Ak"></a>见乘驴者着驴绦带。<a id="a-Al"></a>即便问之。<a id="a-Am"></a>市中何物贵。<a id="a-An"></a>彼即答云。<a id="a-Ao"></a>驴绦甚贵。<a id="a-Ap"></a>其即易之。<a id="a-Aq"></a>人为色声而弃正法。<a id="a-Ar"></a>其犹如是。<a id="a-As"></a>余三譬如文。<a id="a-At"></a>别合如文。<a id="a-Au"></a>善男子当尔之时下。<a id="a-Av"></a>二举善人。<a id="a-Aw"></a>次光明下领解者。<a id="a-Ax"></a>是品中第二领解段如文。<a id="a-Ay"></a>三是名下总结。</p>
  <p data-pb></p>
  <h2 id="aAz">师子吼品之一上</h2>
  <p id="aB0">诸师咸言。<a id="a-B1"></a>此品譬能问者得名。<a id="a-B2"></a>非为不尔不一向然。<a id="a-B3"></a>此俱譬能问能答。<a id="a-B4"></a>双题品目。<a id="a-B5"></a>何者。<a id="a-B6"></a>菩萨与佛皆二庄严。<a id="a-B7"></a>下文中有师子王及师子子。<a id="a-B8"></a>若师子子足满三年则能哮吼。<a id="a-B9"></a>又若能师子吼赞于大悲。<a id="a-BA"></a>能吼无量师子吼。<a id="a-BB"></a>征文据义二种双明。<a id="a-BC"></a>讲者因何只作一解。<a id="a-BD"></a>惑者云。<a id="a-BE"></a>题中只称师子吼菩萨品。<a id="a-BF"></a>云何强作两种释之。<a id="a-BG"></a>答依题则失文。<a id="a-BH"></a>依文不失题。<a id="a-BI"></a>广能兼略。<a id="a-BJ"></a>师子拟王。<a id="a-BK"></a>菩萨拟子。<a id="a-BL"></a>吼通两处。<a id="a-BM"></a>二义炳然更何所惑。<a id="a-BN"></a>又师字自边安匝言师。<a id="a-BO"></a>居左位事理皆匝。<a id="a-BP"></a>则自行圆满。<a id="a-BQ"></a>又师字训帅。<a id="a-BR"></a>帅帅也。<a id="a-BS"></a>师有他化之能。<a id="a-BT"></a>故知师者拟佛明矣。<a id="a-BU"></a>子者训资。<a id="a-BV"></a>弟子之礼受禀于师。<a id="a-BW"></a>若从师者日新月益。<a id="a-BX"></a>故知子字者拟菩萨明矣。<a id="a-BY"></a>吼通两处者。<a id="a-BZ"></a>吼是口密通有六位(云云)。<a id="a-Ba"></a>今明究竟与分吼通两处。<a id="a-Bb"></a>身口意密皆有六位。<a id="a-Bc"></a>口密通六。<a id="a-Bd"></a>此是世界。<a id="a-Be"></a>[八/(卑-(白-日))]约子者此从为人。<a id="a-Bf"></a>[八/(卑-(白-日))]约吼者此从对治。<a id="a-Bg"></a>[八/(卑-(白-日))]约师者从第一义。<a id="a-Bh"></a>故题具多意。<a id="a-Bi"></a>地人呼此品是入证分。<a id="a-Bj"></a>开善云。<a id="a-Bk"></a>答安乐性问。<a id="a-Bl"></a>河西。<a id="a-Bm"></a>兴皇。<a id="a-Bn"></a>同为佛性门。<a id="a-Bo"></a>今悉不用。<a id="a-Bp"></a>若是入证。<a id="a-Bq"></a>入证则无说。<a id="a-Br"></a>若说入证非菩萨说。<a id="a-Bs"></a>若答安乐性问。<a id="a-Bt"></a>安乐性问为是谁问。<a id="a-Bu"></a>而今以此品答之。<a id="a-Bv"></a>若明佛性佛性谁说。<a id="a-Bw"></a>而以此品用目说人。<a id="a-Bx"></a>诸说乖舛故皆不用。<a id="a-By"></a>今明此品是第四问答涅槃义。<a id="a-Bz"></a>是师子子问。<a id="a-C0"></a>是师子王答。<a id="a-C1"></a>若从其文应言问答佛性义。<a id="a-C2"></a>前章皆称涅槃。<a id="a-C3"></a>相从称为涅槃义。<a id="a-C4"></a>涅槃只是佛性。<a id="a-C5"></a>佛性只是涅槃。<a id="a-C6"></a>涅槃名总佛性名别。<a id="a-C7"></a>总摄于别。<a id="a-C8"></a>就品又为二。<a id="a-C9"></a>初明佛性后叹经。<a id="a-CA"></a>初文又四。<a id="a-CB"></a>一明佛性。<a id="a-CC"></a>二明中道。<a id="a-CD"></a>三明缚解。<a id="a-CE"></a>四明修道。<a id="a-CF"></a>佛性是基本。<a id="a-CG"></a>由佛性故中当通达。<a id="a-CH"></a>不识故缚识之则解。<a id="a-CI"></a>欲得解缚应须修习。<a id="a-CJ"></a>初文有问有答。<a id="a-CK"></a>问为四。<a id="a-CL"></a>一劝问。<a id="a-CM"></a>二求问。<a id="a-CN"></a>三许问。<a id="a-CO"></a>四正问。<a id="a-CP"></a>劝问中。<a id="a-CQ"></a>先举诸法门。<a id="a-CR"></a>后正劝。<a id="a-CS"></a>初举诸法中有六门。<a id="a-CT"></a>一举三宝。<a id="a-CU"></a>次举四谛。<a id="a-CV"></a>三举实谛。<a id="a-CW"></a>四举四德。<a id="a-CX"></a>五举五佛性。<a id="a-CY"></a>六举因果等。<a id="a-CZ"></a>有乘无乘是举了因性。<a id="a-Ca"></a>何者。<a id="a-Cb"></a>万善一乘皆属了因。<a id="a-Cc"></a>有性无性是举果性果果性。<a id="a-Cd"></a>有众生无众生是举正因性。<a id="a-Ce"></a>有有无有有真无真举境界性。<a id="a-Cf"></a>何者。<a id="a-Cg"></a>夫二谛是智所缘境。<a id="a-Ch"></a>境又生智故是境界性。<a id="a-Ci"></a>有因无因者[八/(卑-(白-日))]举因果。<a id="a-Cj"></a>一解云。<a id="a-Ck"></a>先两句明习因因果。<a id="a-Cl"></a>又三句明报因因果。<a id="a-Cm"></a>有作无作是烦恼因。<a id="a-Cn"></a>业非烦恼。<a id="a-Co"></a>是善恶业报。<a id="a-Cp"></a>是烦恼业果。<a id="a-Cq"></a>二解云。<a id="a-Cr"></a>上两句明出世因果。<a id="a-Cs"></a>下三句明世间因果。<a id="a-Ct"></a>复次举法门劝者。<a id="a-Cu"></a>总论是举二谛法门。<a id="a-Cv"></a>有佛即世谛。<a id="a-Cw"></a>无佛即真谛。<a id="a-Cx"></a>乃至有报是世谛。<a id="a-Cy"></a>无报是真谛。<a id="a-Cz"></a>文但二谛。<a id="a-D0"></a>若准恣汝所问宁只二谛。<a id="a-D1"></a>二门四门等一切诸法。<a id="a-D2"></a>岂止二谛。<a id="a-D3"></a>且通三谛乃至四门。<a id="a-D4"></a>通三谛者。<a id="a-D5"></a>有佛俗无佛真。<a id="a-D6"></a>非有佛非无佛中道。<a id="a-D7"></a>乃至报亦如是。<a id="a-D8"></a>通二门者。<a id="a-D9"></a>有佛是有门。<a id="a-DA"></a>无佛是空门。<a id="a-DB"></a>乃至有报无报亦如是。<a id="a-DC"></a>若准恣汝所问应有四门。<a id="a-DD"></a>两门如上。<a id="a-DE"></a>亦有佛亦无佛是两亦门。<a id="a-DF"></a>非有佛非无佛是双。<a id="a-DG"></a>非门乃至亦有报亦无报。<a id="a-DH"></a>非有报非无报亦如是。<a id="a-DI"></a>问佛劝问诸法门。<a id="a-DJ"></a>何不依佛所劝而别问佛性。<a id="a-DK"></a>答诸法门虽别通入佛性。<a id="a-DL"></a>若问佛性总能摄别。<a id="a-DM"></a>何者。<a id="a-DN"></a>依有乘无乘五句之劝。<a id="a-DO"></a>即是问五种佛性。<a id="a-DP"></a>又依三宝是问云何为佛性果。<a id="a-DQ"></a>依苦集二谛即问境界佛性。<a id="a-DR"></a>依道灭即问缘了。<a id="a-DS"></a>依实无实即问正性。<a id="a-DT"></a>依因果即问因性。<a id="a-DU"></a>因因性。<a id="a-DV"></a>果性。<a id="a-DW"></a>果果性。<a id="a-DX"></a>依作无作即是问因性。<a id="a-DY"></a>依业无业即问缘性。<a id="a-DZ"></a>复次依乘无乘。<a id="a-Da"></a>是问云何为佛性体。<a id="a-Db"></a>依报依三宝四谛等。<a id="a-Dc"></a>即是问何义故名佛性。<a id="a-Dd"></a>依四德即是问何故名佛性。<a id="a-De"></a>依有因无因即问菩萨何眼不了了见。<a id="a-Df"></a>依有果无果即问佛以何眼能了了见。<a id="a-Dg"></a>依有作无作等二句。<a id="a-Dh"></a>即问众生何故不见。<a id="a-Di"></a>依报无报即问正性。<a id="a-Dj"></a>佛有十八条劝。<a id="a-Dk"></a>菩萨依此劝门起六种问。<a id="a-Dl"></a>同异若此。<a id="a-Dm"></a>而人不见。<a id="a-Dn"></a>私谓。<a id="a-Do"></a>劝别问别实称佛言。<a id="a-Dp"></a>但未为得意。<a id="a-Dq"></a>总劝别问收法不遍。<a id="a-Dr"></a>未为得意。<a id="a-Ds"></a>总劝总问亦称佛意。<a id="a-Dt"></a>但恐时众不晓总中之别。<a id="a-Du"></a>故佛别劝而设总问。<a id="a-Dv"></a>深得佛旨时会易晓。<a id="a-Dw"></a>故佛别劝而师子吼总问。<a id="a-Dx"></a>良由此也。<a id="a-Dy"></a>此从今恣汝问下。<a id="a-Dz"></a>即是正劝。<a id="a-E0"></a>正劝中有正劝敦劝。<a id="a-E1"></a>佛殷勤令众得益。<a id="a-E2"></a>尔时会中下。<a id="a-E3"></a>即是第二求问。<a id="a-E4"></a>先经家叙。<a id="a-E5"></a>次正发言。<a id="a-E6"></a>敛字亦为捡字。<a id="a-E7"></a>皆是恭敬之貌。<a id="a-E8"></a>次正发言。<a id="a-E9"></a>尔时佛告下。<a id="a-EA"></a>即是第三许问。<a id="a-EB"></a>先劝供养。<a id="a-EC"></a>次正许。<a id="a-ED"></a>初劝中三。<a id="a-EE"></a>先正劝。<a id="a-EF"></a>次释。<a id="a-EG"></a>三结。<a id="a-EH"></a>初劝供中备劝三业。<a id="a-EI"></a>尊重是意。<a id="a-EJ"></a>赞叹是口。<a id="a-EK"></a>迎送是身。<a id="a-EL"></a>所以者何下。<a id="a-EM"></a>二释劝文。<a id="a-EN"></a>有法譬合。<a id="a-EO"></a>法中。<a id="a-EP"></a>先明过去德。<a id="a-EQ"></a>次明现在德。<a id="a-ER"></a>善男子如师子下。<a id="a-ES"></a>譬说又二。<a id="a-ET"></a>先为佛作譬。<a id="a-EU"></a>次为菩萨作譬。<a id="a-EV"></a>佛譬中。<a id="a-EW"></a>先譬法身。<a id="a-EX"></a>次譬应迹。<a id="a-EY"></a>法身又为三。<a id="a-EZ"></a>先总。<a id="a-Ea"></a>次别。<a id="a-Eb"></a>后结。<a id="a-Ec"></a>初一句总譬。<a id="a-Ed"></a>自知身力下五句别譬。<a id="a-Ee"></a>诸德身即六度。<a id="a-Ef"></a>力即十力。<a id="a-Eg"></a>牙齿即智慧断截烦恼。<a id="a-Eh"></a>四足即四如意。<a id="a-Ei"></a>地即尸罗。<a id="a-Ej"></a>岩穴即禅定。<a id="a-Ek"></a>境尾即大悲大悲。<a id="a-El"></a>俯救如尾下垂声即八音说法。<a id="a-Em"></a>三若有能具下总结。<a id="a-En"></a>晨朝出穴下。<a id="a-Eo"></a>二明应身方便又三。<a id="a-Ep"></a>一正应。<a id="a-Eq"></a>晨朝是暗终明始。<a id="a-Er"></a>譬恶灭善生之机而能应之。<a id="a-Es"></a>次出穴。<a id="a-Et"></a>即是从法身起。<a id="a-Eu"></a>频伸为灭恶。<a id="a-Ev"></a>欠呿为生善。<a id="a-Ew"></a>四望即四无阂。<a id="a-Ex"></a>发声即说法。<a id="a-Ey"></a>有十一事。<a id="a-Ez"></a>三一切禽兽下。<a id="a-F0"></a>即是众生得道。<a id="a-F1"></a>水性譬凡夫爱染。<a id="a-F2"></a>陆行譬二乘高原。<a id="a-F3"></a>飞譬降众魔。<a id="a-F4"></a>香象譬制外道。<a id="a-F5"></a>如彼野干下。<a id="a-F6"></a>第二为菩萨作譬。<a id="a-F7"></a>野干者。<a id="a-F8"></a>先举非。<a id="a-F9"></a>次明是。<a id="a-FA"></a>三年譬三行。<a id="a-FB"></a>然下合文。<a id="a-FC"></a>于五行中略说此三。<a id="a-FD"></a>又梵行是化他。<a id="a-FE"></a>化他中。<a id="a-FF"></a>同其断惑是病行。<a id="a-FG"></a>同其生善是婴儿行。<a id="a-FH"></a>梵行兼之故不具说。<a id="a-FI"></a>如来正觉下合譬。<a id="a-FJ"></a>初合佛譬。<a id="a-FK"></a>次合菩萨譬。<a id="a-FL"></a>初文二。<a id="a-FM"></a>先合妙本为众生。<a id="a-FN"></a>次合应迹。<a id="a-FO"></a>合初小不次第。<a id="a-FP"></a>备合十一事。<a id="a-FQ"></a>合前欲坏实非师子诈作师子。<a id="a-FR"></a>合云。<a id="a-FS"></a>为诸众生而师子吼。<a id="a-FT"></a>前文云。<a id="a-FU"></a>欲试身力。<a id="a-FV"></a>合云。<a id="a-FW"></a>示众十力(云云)。<a id="a-FX"></a>从圣行下第二合应。<a id="a-FY"></a>但不合晨朝。<a id="a-FZ"></a>师子吼者下。<a id="a-Fa"></a>第三合前众生得益。<a id="a-Fb"></a>前有四句。<a id="a-Fc"></a>今合直言决定说。<a id="a-Fd"></a>所以降魔制外。<a id="a-Fe"></a>兼释师子吼义。<a id="a-Ff"></a>次声闻缘觉下。<a id="a-Fg"></a>合菩萨譬。<a id="a-Fh"></a>亦前合举非。<a id="a-Fi"></a>次合明是如文。<a id="a-Fj"></a>开譬合譬。<a id="a-Fk"></a>明佛菩萨二义宛然。<a id="a-Fl"></a>岂可单释品耶。<a id="a-Fm"></a>诸善男子下。<a id="a-Fn"></a>第三结劝供养。<a id="a-Fo"></a>尔时世尊下。<a id="a-Fp"></a>二正是许问。<a id="a-Fq"></a>师子吼白佛下。<a id="a-Fr"></a>第四正问。<a id="a-Fs"></a>凡发六问。<a id="a-Ft"></a>但为两意。<a id="a-Fu"></a>前三问问法。<a id="a-Fv"></a>后三问问人。<a id="a-Fw"></a>初三问者。<a id="a-Fx"></a>旧解。<a id="a-Fy"></a>初一问果性。<a id="a-Fz"></a>次问因性。<a id="a-G0"></a>后双问因果性。<a id="a-G1"></a>观师云。<a id="a-G2"></a>此与文不相应。<a id="a-G3"></a>直依文者。<a id="a-G4"></a>初问佛性体。<a id="a-G5"></a>次问佛性义。<a id="a-G6"></a>后问佛性名。<a id="a-G7"></a>河西意亦尔。<a id="a-G8"></a>今将后人来问前法。<a id="a-G9"></a>初问理佛性体。<a id="a-GA"></a>次问分佛性义。<a id="a-GB"></a>后问究竟佛性名。<a id="a-GC"></a>若一切众生下。<a id="a-GD"></a>问见不见人。<a id="a-GE"></a>初问。<a id="a-GF"></a>问不见性人。<a id="a-GG"></a>后两问。<a id="a-GH"></a>问见性人。<a id="a-GI"></a>于中又二。<a id="a-GJ"></a>初问何法有了不了。<a id="a-GK"></a>次问何眼有了不了。<a id="a-GL"></a>法据性体眼约性用。<a id="a-GM"></a>佛答为两。<a id="a-GN"></a>初叹问。<a id="a-GO"></a>次正答。<a id="a-GP"></a>叹问又两。<a id="a-GQ"></a>初叹。<a id="a-GR"></a>次论义。<a id="a-GS"></a>初叹又二。<a id="a-GT"></a>初叹二庄严。<a id="a-GU"></a>次叹解六义。<a id="a-GV"></a>汝自解六为他故。<a id="a-GW"></a>问叹六义中。<a id="a-GX"></a>叹初后各二中两则略。<a id="a-GY"></a>师子吼下。<a id="a-GZ"></a>第二论义两番问答。<a id="a-Ga"></a>初问如文。<a id="a-Gb"></a>答中为四。<a id="a-Gc"></a>前三就胜劣义解。<a id="a-Gd"></a>智庄严胜于福德。<a id="a-Ge"></a>后一就平等解。<a id="a-Gf"></a>有云。<a id="a-Gg"></a>初番以空解为智慧。<a id="a-Gh"></a>有解为福德。<a id="a-Gi"></a>十地为智。<a id="a-Gj"></a>五度为福。<a id="a-Gk"></a>直言般若即是有中智慧。<a id="a-Gl"></a>故属福德。<a id="a-Gm"></a>若识波罗蜜即是空。<a id="a-Gn"></a>解属智慧。<a id="a-Go"></a>次番又取九住已还为福德。<a id="a-Gp"></a>十住及佛属智慧。<a id="a-Gq"></a>后以果地为智慧。<a id="a-Gr"></a>因中为福德。<a id="a-Gs"></a>此就法体相望如此胜劣。<a id="a-Gt"></a>若此土则福胜慧。<a id="a-Gu"></a>若净土慧胜福。<a id="a-Gv"></a>令树出衣食。<a id="a-Gw"></a>但企尚智慧故言慧胜耳。<a id="a-Gx"></a>笃论具足者善也。<a id="a-Gy"></a>今明三番应约三教而分别之。<a id="a-Gz"></a>十地发真破无明故是智慧者。<a id="a-H0"></a>此别教意。<a id="a-H1"></a>十住菩萨与佛同为智慧者通教意。<a id="a-H2"></a>因中为福果上为智者。<a id="a-H3"></a>六度因中都不断惑故是福德。<a id="a-H4"></a>佛断惑故是智慧。<a id="a-H5"></a>而文云常住者。<a id="a-H6"></a>此非全是六度菩萨。<a id="a-H7"></a>若消此文。<a id="a-H8"></a>应云利根人于三藏中宜闻常住。<a id="a-H9"></a>闻即得解。<a id="a-HA"></a>如初转法轮时八万天子得无生忍。<a id="a-HB"></a>最下既然。<a id="a-HC"></a>例余亦尔。<a id="a-HD"></a>乃是密教意。<a id="a-HE"></a>但差别不定不可执一。<a id="a-HF"></a>汝今具足下。<a id="a-HG"></a>就平等答。<a id="a-HH"></a>故云。<a id="a-HI"></a>汝之与我各具二庄严故能问能答。<a id="a-HJ"></a>宁非平等无差别义。<a id="a-HK"></a>今谓此释似约圆教。<a id="a-HL"></a>师子吼言下。<a id="a-HM"></a>第二番问答。<a id="a-HN"></a>问为三。<a id="a-HO"></a>正难释难结过。<a id="a-HP"></a>初正难者。<a id="a-HQ"></a>我若二严则不应问佛。<a id="a-HR"></a>若二严则不应答。<a id="a-HS"></a>以问答非二严故。<a id="a-HT"></a>所以者何下释难。<a id="a-HU"></a>明诸法无有一种二种。<a id="a-HV"></a>一种二种下结过。<a id="a-HW"></a>是凡夫相佛答还詶其三。<a id="a-HX"></a>一詶初难。<a id="a-HY"></a>只由具二庄严一能问二能答。<a id="a-HZ"></a>二若言下詶其释难。<a id="a-Ha"></a>只由解一二无一二故。<a id="a-Hb"></a>能问一二能答一二。<a id="a-Hc"></a>众生不解一二无一二。<a id="a-Hd"></a>今示其一二。<a id="a-He"></a>令知无一二。<a id="a-Hf"></a>非是一二于一二。<a id="a-Hg"></a>乃是无一二之一二。<a id="a-Hh"></a>亦是言于无言。<a id="a-Hi"></a>非是言于言。<a id="a-Hj"></a>善男子若言下。<a id="a-Hk"></a>詶其结过。<a id="a-Hl"></a>翻其前难(云云)。<a id="a-Hm"></a>前云。<a id="a-Hn"></a>是凡夫相。<a id="a-Ho"></a>今云。<a id="a-Hp"></a>是十住相。<a id="a-Hq"></a>先唱生死涅槃两章门。<a id="a-Hr"></a>次释一名涅槃。<a id="a-Hs"></a>是常常即无二。<a id="a-Ht"></a>次释二名生死。<a id="a-Hu"></a>爱无明过现故为二。<a id="a-Hv"></a>二则非一。<a id="a-Hw"></a>此之一二非凡夫相。<a id="a-Hx"></a>解为两。<a id="a-Hy"></a>一云。<a id="a-Hz"></a>正须此语。<a id="a-I0"></a>其云一二是凡夫相。<a id="a-I1"></a>佛言一二非凡夫相。<a id="a-I2"></a>二解云。<a id="a-I3"></a>凡夫不知一亦不知二。<a id="a-I4"></a>虽在生死不识生死。<a id="a-I5"></a>若知一二者非凡夫相。<a id="a-I6"></a>今解不尔。<a id="a-I7"></a>一者是常。<a id="a-I8"></a>此大涅槃常故非凡夫相。<a id="a-I9"></a>二者生死。<a id="a-IA"></a>无明与爱此即二乘涅槃。<a id="a-IB"></a>未除无明沈空之爱。<a id="a-IC"></a>即是生死之二。<a id="a-ID"></a>此二非凡夫。<a id="a-IE"></a>菩萨能知此二。<a id="a-IF"></a>此不二无一二过则非凡夫。<a id="a-IG"></a>福慧平等是圆教义。<a id="a-IH"></a>今师子吼难此圆义。<a id="a-II"></a>圆教双亡无一无二。<a id="a-IJ"></a>那忽能问一二能答一二。<a id="a-IK"></a>佛还以圆教双照答之。<a id="a-IL"></a>良以双亡一二则能双照一二。<a id="a-IM"></a>双照一二即能双答一二。<a id="a-IN"></a>还以双照答其释难。<a id="a-IO"></a>良以一二故能无一二。<a id="a-IP"></a>若无一二何能无一二。<a id="a-IQ"></a>又以双照答其结过。<a id="a-IR"></a>汝言一二是凡夫相。<a id="a-IS"></a>我言一二非凡夫相。<a id="a-IT"></a>双照一二岂非凡夫相。<a id="a-IU"></a>不作圆教问答此义难解。<a id="a-IV"></a>善男子下。<a id="a-IW"></a>第二正答五问兼答一问。<a id="a-IX"></a>答初问又二。<a id="a-IY"></a>先牒问诫听如文。<a id="a-IZ"></a>次佛性者下。<a id="a-Ia"></a>正答。<a id="a-Ib"></a>初问又二。<a id="a-Ic"></a>一明佛性体。<a id="a-Id"></a>二简不见者。<a id="a-Ie"></a>初明体又三。<a id="a-If"></a>一标名。<a id="a-Ig"></a>二释相。<a id="a-Ih"></a>三结体。<a id="a-Ii"></a>标者佛性名。<a id="a-Ij"></a>第一义空。<a id="a-Ik"></a>第一义空名为智慧。<a id="a-Il"></a>智慧是有。<a id="a-Im"></a>即空而有。<a id="a-In"></a>即有而空。<a id="a-Io"></a>空则三谛皆空。<a id="a-Ip"></a>一空一切空。<a id="a-Iq"></a>乃是第一义空。<a id="a-Ir"></a>名智慧者三谛皆照。<a id="a-Is"></a>一照一切照乃是智慧。<a id="a-It"></a>当知空有非空非有。<a id="a-Iu"></a>即三而一即一而三。<a id="a-Iv"></a>即非三非一即空故尽一切相。<a id="a-Iw"></a>即智故照一切境。<a id="a-Ix"></a>即非空非智故云一切中。<a id="a-Iy"></a>是故名为第一义空。<a id="a-Iz"></a>第一义空名为智慧。<a id="a-J0"></a>名为佛性。<a id="a-J1"></a>如此标名。<a id="a-J2"></a>贵在得意。<a id="a-J3"></a>不可言尽。<a id="a-J4"></a>次所言空者下。<a id="a-J5"></a>释相者为二。<a id="a-J6"></a>先释空。<a id="a-J7"></a>次释智。<a id="a-J8"></a>初释空则三谛皆空。<a id="a-J9"></a>文云。<a id="a-JA"></a>空者不见空与不空。<a id="a-JB"></a>不见空者。<a id="a-JC"></a>不见空边不见不空。<a id="a-JD"></a>是不见中无边无中。<a id="a-JE"></a>是第一义空。<a id="a-JF"></a>次释智。<a id="a-JG"></a>智则三谛皆照。<a id="a-JH"></a>文云。<a id="a-JI"></a>智者见空及与不空。<a id="a-JJ"></a>见空是见边。<a id="a-JK"></a>见不空是见中。<a id="a-JL"></a>见边见中。<a id="a-JM"></a>是第一义智慧。<a id="a-JN"></a>若此空智。<a id="a-JO"></a>非前非后不浅不深。<a id="a-JP"></a>即空即智即智即空。<a id="a-JQ"></a>亦即非空非智而空而智。<a id="a-JR"></a>是为佛性之相。<a id="a-JS"></a>文又释不空者即是四德。<a id="a-JT"></a>空者即是二边。<a id="a-JU"></a>无有四德。<a id="a-JV"></a>对非显是解释分明。<a id="a-JW"></a>三结体者。<a id="a-JX"></a>佛性名中道。<a id="a-JY"></a>中道之法常恒无变。<a id="a-JZ"></a>如文。<a id="a-Ja"></a>从无明覆故下。<a id="a-Jb"></a>第二简不见者又二。<a id="a-Jc"></a>先简二边异故不见。<a id="a-Jd"></a>次简起中道见故不见。<a id="a-Je"></a>初文者。<a id="a-Jf"></a>无明所覆。<a id="a-Jg"></a>此简生死有边异故不见第一义空。<a id="a-Jh"></a>次简二乘偏证空边异故不见第一义空。<a id="a-Ji"></a>如文。<a id="a-Jj"></a>次从善男子去。<a id="a-Jk"></a>是简起中道见故不见。<a id="a-Jl"></a>有人解云。<a id="a-Jm"></a>两种不见一种见。<a id="a-Jn"></a>而皆言不见者。<a id="a-Jo"></a>以随情故。<a id="a-Jp"></a>是义不然。<a id="a-Jq"></a>前唱中道见凡有三种。<a id="a-Jr"></a>全未见而言见中道者。<a id="a-Js"></a>此乃名同而于名起见。<a id="a-Jt"></a>后结以是义故不见佛性。<a id="a-Ju"></a>当知三种并不见性。<a id="a-Jv"></a>将后验前。<a id="a-Jw"></a>前是唱中道见。<a id="a-Jx"></a>凡夫惑心虽作中道想。<a id="a-Jy"></a>而因苦果苦是定苦行。<a id="a-Jz"></a>是故不见第一义空。<a id="a-K0"></a>二乘自行胜于凡夫。<a id="a-K1"></a>化他边劣于菩萨。<a id="a-K2"></a>虽作中道之想名定苦乐行。<a id="a-K3"></a>二乘偏空故不见第一义空。<a id="a-K4"></a>菩萨慈悲甘苦如乐。<a id="a-K5"></a>是定乐行即是偏假故。<a id="a-K6"></a>不见第一义空。<a id="a-K7"></a>如此三种。<a id="a-K8"></a>虽同名中道与上名相违。<a id="a-K9"></a>相违故无圆遍之义。<a id="a-KA"></a>是故不见。<a id="a-KB"></a>如汝所言下。<a id="a-KC"></a>正答第二问。<a id="a-KD"></a>旧云。<a id="a-KE"></a>此答因性。<a id="a-KF"></a>观师云。<a id="a-KG"></a>此具明五性岂独因耶。<a id="a-KH"></a>就文为两。<a id="a-KI"></a>初答第二问。<a id="a-KJ"></a>后论义。<a id="a-KK"></a>初答问为二。<a id="a-KL"></a>先牒问。<a id="a-KM"></a>次正答。<a id="a-KN"></a>初具提其问。<a id="a-KO"></a>其问何义。<a id="a-KP"></a>义者名之所以。<a id="a-KQ"></a>有何所以称为佛性。<a id="a-KR"></a>佛答为三。<a id="a-KS"></a>初总举圆义。<a id="a-KT"></a>二别举遍义。<a id="a-KU"></a>三结叹。<a id="a-KV"></a>初总答意者。<a id="a-KW"></a>善得圆旨是其所以。<a id="a-KX"></a>佛是圆人性是圆法。<a id="a-KY"></a>人法合称故言佛性。<a id="a-KZ"></a>又一切诸佛是圆人。<a id="a-Ka"></a>菩提是圆果。<a id="a-Kb"></a>兼得涅槃之果果也。<a id="a-Kc"></a>既言果与果果。<a id="a-Kd"></a>即知此果从因。<a id="a-Ke"></a>因生此果。<a id="a-Kf"></a>果从因生。<a id="a-Kg"></a>中道者非因非因因。<a id="a-Kh"></a>非果非果果。<a id="a-Ki"></a>皆显现者悉由佛性为种子。<a id="a-Kj"></a>故知此中道即是佛性。<a id="a-Kk"></a>佛性既为种子。<a id="a-Kl"></a>种子能生两因两果。<a id="a-Km"></a>此两因果。<a id="a-Kn"></a>又是种子能显中道。<a id="a-Ko"></a>即是更互以为种子。<a id="a-Kp"></a>不作此释无奈此文何。<a id="a-Kq"></a>通涂虽尔。<a id="a-Kr"></a>别说即是佛性以为种子。<a id="a-Ks"></a>问佛性既为四性种子。<a id="a-Kt"></a>何独是于菩提种子。<a id="a-Ku"></a>答特是略出。<a id="a-Kv"></a>又是旁正。<a id="a-Kw"></a>如十二因缘非无旁义。<a id="a-Kx"></a>正发观智生于菩提。<a id="a-Ky"></a>种子义彰。<a id="a-Kz"></a>余之三性其义则旁。<a id="a-L0"></a>譬如胡瓜正能发热是热病缘。</p>
 </body>
</html>