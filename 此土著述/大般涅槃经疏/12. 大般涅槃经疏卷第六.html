<!doctype html>
<html id="z3IBWd71Or" data-ver="2044">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第六</h1>
  <h2 id="a2">邪正品</h2>
  <p id="a3">邪者魔也。<a id="a-4"></a>正者圣也。<a id="a-5"></a>邪魔多种。<a id="a-6"></a>谓邪恶邪俗邪偏邪渐。<a id="a-7"></a>邪恶者阐提谤法四重五逆十恶四趣等果是也。<a id="a-8"></a>文云。<a id="a-9"></a>听畜八种不净即谤佛。<a id="a-A"></a>执九部经谓无方等即谤法。<a id="a-B"></a>若欲行淫应脱法服。<a id="a-C"></a>即犯四重。<a id="a-D"></a>此等名为邪恶。<a id="a-E"></a>邪俗者通谓二十五有。<a id="a-F"></a>因缘烦恼业阴天魔等是。<a id="a-G"></a>文云。<a id="a-H"></a>依因父母爱欲和合生育是身。<a id="a-I"></a>爱即烦恼是身即阴。<a id="a-J"></a>以有漏形作无漏身即是天魔。<a id="a-K"></a>往昔苦行即是业等即其义也。<a id="a-L"></a>邪偏者谓声闻缘觉。<a id="a-M"></a>无常苦空邪曲涅槃等是。<a id="a-N"></a>文云。<a id="a-O"></a>如来无常变异宣说无我即其义也。<a id="a-P"></a>邪渐者谓分别历别弃舍二边别求中道。<a id="a-Q"></a>亦三昧魔菩提心魔等是。<a id="a-R"></a>文云。<a id="a-S"></a>如来于诸外道邪论无所知。<a id="a-T"></a>于世间汤药无所知。<a id="a-U"></a>无所知故故名如来。<a id="a-V"></a>于刀割香涂不生憎爱。<a id="a-W"></a>唯能处中故名如来。<a id="a-X"></a>即是其义。<a id="a-Y"></a>正者名圣。<a id="a-Z"></a>圣正多种。<a id="a-a"></a>谓执正善正真正方正。<a id="a-b"></a>对于四邪以论四正。<a id="a-c"></a>四邪既出于文翻邪即正不俟更论。<a id="a-d"></a>此四邪四正即四悉意。<a id="a-e"></a>邪恶尤重众邪之根即世界也。<a id="a-f"></a>邪俗之邪为清升者。<a id="a-g"></a>立此名字即为人也。<a id="a-h"></a>邪偏偏破生死入涅槃即对治也。<a id="a-i"></a>邪渐所到之处即是常住。<a id="a-j"></a>从历别门立此邪名即第一义。<a id="a-k"></a>正亦如是执正是魔是欲界主执正。<a id="a-l"></a>欲界即世界也。<a id="a-m"></a>善正是世间之善。<a id="a-n"></a>为成众善即为人也。<a id="a-o"></a>真正是出世之法。<a id="a-p"></a>对破世间方乃名正。<a id="a-q"></a>是次第大乘能到实相。<a id="a-r"></a>实相即第一义。<a id="a-s"></a>通涂邪正其相如是。<a id="a-t"></a>今经所指两法两人。<a id="a-u"></a>谓魔经魔律。<a id="a-v"></a>持魔经律是为四魔。<a id="a-w"></a>此意则宽该前诸邪正亦四种佛经佛律。<a id="a-x"></a>持佛经律是为四正。<a id="a-y"></a>则冠前四正。<a id="a-z"></a>从此立名故言邪正品。<a id="a-10"></a>此品答前迦葉问。<a id="a-11"></a>云何知天魔为众作留难。<a id="a-12"></a>如来波旬说云何分别知。<a id="a-13"></a>然四依有广大之德。<a id="a-14"></a>邪正有分别之能。<a id="a-15"></a>虽二义相成。<a id="a-16"></a>而四依答广大邪正答分别。<a id="a-17"></a>两品备有形声两伪。<a id="a-18"></a>而前品多明形乱。<a id="a-19"></a>后品多明声乱(云云)。<a id="a-1A"></a>文为五。<a id="a-1B"></a>一略明邪正。<a id="a-1C"></a>二广明邪正。<a id="a-1D"></a>三论义。<a id="a-1E"></a>四领解。<a id="a-1F"></a>五述成。<a id="a-1G"></a>初略中有问有答。<a id="a-1H"></a>问则牒上四依。<a id="a-1I"></a>答则出邪三宝。<a id="a-1J"></a>魔即邪佛。<a id="a-1K"></a>所说即邪法。<a id="a-1L"></a>受持者即邪僧。<a id="a-1M"></a>如百论迦毗罗自谓为佛所说。<a id="a-1N"></a>弟子等为此惑乱须上四依。<a id="a-1O"></a>迦葉白佛去。<a id="a-1P"></a>二广说邪正。<a id="a-1Q"></a>有问有答。<a id="a-1R"></a>问中双问邪正三宝云何分别如文。<a id="a-1S"></a>上问云何知天魔为众作留难。<a id="a-1T"></a>是问形乱。<a id="a-1U"></a>如来波旬说云何分别知。<a id="a-1V"></a>此问声乱。<a id="a-1W"></a>今问魔及所说即上两问。<a id="a-1X"></a>而言随魔行者即是徒党还随魔作形声两乱。<a id="a-1Y"></a>广答文为二。<a id="a-1Z"></a>先答形乱。<a id="a-1a"></a>次答声乱。<a id="a-1b"></a>初云七百年者正法。<a id="a-1c"></a>千年。<a id="a-1d"></a>由度女人减五百年。<a id="a-1e"></a>六百七百入像法时。<a id="a-1f"></a>摩耶经云六百年马鸣出。<a id="a-1g"></a>七百年龙树出。<a id="a-1h"></a>是时魔盛。<a id="a-1i"></a>即有四依。<a id="a-1j"></a>魔有有漏通。<a id="a-1k"></a>能变为四部四果及佛色像。<a id="a-1l"></a>犹如猎师外被袈裟内怀杀害。<a id="a-1m"></a>魔亦如是。<a id="a-1n"></a>外为圣像内挟邪谋。<a id="a-1o"></a>夫无漏在心不在于色。<a id="a-1p"></a>云何言作无漏之形。<a id="a-1q"></a>圣人有无漏威仪亦是无漏五阴故魔学之。<a id="a-1r"></a>从是波旬当作是说下。<a id="a-1s"></a>二是明声乱文为五。<a id="a-1t"></a>一乱佛身。<a id="a-1u"></a>二乱结戒。<a id="a-1v"></a>三乱佛德。<a id="a-1w"></a>四乱经律。<a id="a-1x"></a>五乱罪福。<a id="a-1y"></a>初乱佛身者。<a id="a-1z"></a>又四。<a id="a-20"></a>一乱生。<a id="a-21"></a>二乱行。<a id="a-22"></a>三乱入庙。<a id="a-23"></a>四乱纳妃。<a id="a-24"></a>初文者若言实生是魔说。<a id="a-25"></a>言不生生是佛说。<a id="a-26"></a>次就行中亦应例尔。<a id="a-27"></a>今不尔者。<a id="a-28"></a>明不行是魔说。<a id="a-29"></a>行是佛说。<a id="a-2A"></a>何者。<a id="a-2B"></a>魔邪常欲隐佛之德显佛之过。<a id="a-2C"></a>名乱佛行。<a id="a-2D"></a>入庙纳妃皆如文。<a id="a-2E"></a>从佛在舍卫去。<a id="a-2F"></a>是乱结戒如文。<a id="a-2G"></a>六十四能者。<a id="a-2H"></a>佛有三十二相。<a id="a-2I"></a>外道夸毗谓倍胜佛。<a id="a-2J"></a>故云有六十四能。<a id="a-2K"></a>又佛有三十二相并业。<a id="a-2L"></a>外道攀对求等故立六十四能。<a id="a-2M"></a>三从若有说言去。<a id="a-2N"></a>是乱佛德。<a id="a-2O"></a>此中明佛不知好恶不别冤亲。<a id="a-2P"></a>刀割香涂悉不欣恶。<a id="a-2Q"></a>如即人云刺眼不眴。<a id="a-2R"></a>此以痴意乱德。<a id="a-2S"></a>四从若有说言如来为我者。<a id="a-2T"></a>是乱经律。<a id="a-2U"></a>初通就经律作乱。<a id="a-2V"></a>后就常无常作乱如文。<a id="a-2W"></a>五从复有人言去。<a id="a-2X"></a>是乱罪福。<a id="a-2Y"></a>文为三番。<a id="a-2Z"></a>初明正。<a id="a-2a"></a>次明邪。<a id="a-2b"></a>三更明正。<a id="a-2c"></a>初比丘自知非圣。<a id="a-2d"></a>答云非圣是则无犯。<a id="a-2e"></a>次从复有说言无波罗夷去是邪。<a id="a-2f"></a>三从若复说言于诸戒中去。<a id="a-2g"></a>更明正。<a id="a-2h"></a>若过一法者。<a id="a-2i"></a>说戒时最初问清净不。<a id="a-2j"></a>三唱不答。<a id="a-2k"></a>即犯妄语(云云)。<a id="a-2l"></a>一切众生虽有佛性要因持戒者。<a id="a-2m"></a>佛性是正因。<a id="a-2n"></a>持戒是因缘(云云)。<a id="a-2o"></a>迦葉白佛去。<a id="a-2p"></a>是第三论义。<a id="a-2q"></a>文有三番。<a id="a-2r"></a>一论佛性。<a id="a-2s"></a>二论过人。<a id="a-2t"></a>三论梦觉。<a id="a-2u"></a>初番先问(云云)。<a id="a-2v"></a>次答中。<a id="a-2w"></a>如来或说我。<a id="a-2x"></a>或说无我。<a id="a-2y"></a>是名中道者。<a id="a-2z"></a>中论云诸法实相中。<a id="a-30"></a>无我非无我。<a id="a-31"></a>我无我皆是假名。<a id="a-32"></a>言我是假。<a id="a-33"></a>言无我是实。<a id="a-34"></a>非我非无我即是中道。<a id="a-35"></a>次第二番问答先问次答。<a id="a-36"></a>答中先明犯。<a id="a-37"></a>次明不犯。<a id="a-38"></a>后重明犯如文(云云)。<a id="a-39"></a>第三番问答中二。<a id="a-3A"></a>先问次答。<a id="a-3B"></a>梦淫无罪寤已应悔。<a id="a-3C"></a>若寤已赞叹得罪大品中意亦尔(云云)。<a id="a-3D"></a>摩诃楞伽此云赤色。<a id="a-3E"></a>与下文被服赤色相违云何通。<a id="a-3F"></a>解云。<a id="a-3G"></a>下文说未制戒时。<a id="a-3H"></a>此中说制戒后。<a id="a-3I"></a>又一解。<a id="a-3J"></a>赤亦多种。<a id="a-3K"></a>大赤则遮如乾陀。<a id="a-3L"></a>轻赤此则不遮(云云)。<a id="a-3M"></a>迦葉白佛去。<a id="a-3N"></a>第四是领解。<a id="a-3O"></a>第五述成。</p>
  <p data-pb></p>
  <h2 id="a3P">四谛品</h2>
  <p id="a3Q">品。<a id="a-3R"></a>答上云何诸调御心喜说真谛。<a id="a-3S"></a>旧云佛昔随情但说有量四谛。<a id="a-3T"></a>止在界内圣心不畅。<a id="a-3U"></a>今缘常住说无量四谛。<a id="a-3V"></a>出三界外故佛心喜。<a id="a-3W"></a>亦名有为无为四谛。<a id="a-3X"></a>亦名有作无作四谛。<a id="a-3Y"></a>今问。<a id="a-3Z"></a>有量出分段不出变易。<a id="a-3a"></a>无量亦不出变易。<a id="a-3b"></a>不出既同俱是有量。<a id="a-3c"></a>量与无量是对小大两缘何足为喜。<a id="a-3d"></a>又有量是有为者。<a id="a-3e"></a>那言三是有为一是无为。<a id="a-3f"></a>若尔有为义不成。<a id="a-3g"></a>若无量是无为者。<a id="a-3h"></a>那得犹有变易生死。<a id="a-3i"></a>解言。<a id="a-3j"></a>不为分段身命所为故言无为。<a id="a-3k"></a>不无三相。<a id="a-3l"></a>若尔实非无为。<a id="a-3m"></a>无为不成。<a id="a-3n"></a>无作亦坏。<a id="a-3o"></a>胜鬘虽有此之名教别为一缘。<a id="a-3p"></a>不得用彼无量四谛释此经文义不相会。<a id="a-3q"></a>旧又明五时四谛初时约事如苦是逼迫相(云云)。<a id="a-3r"></a>第二时至第四时约理。<a id="a-3s"></a>如五受阴洞达空无所有。<a id="a-3t"></a>是苦义义即是理。<a id="a-3u"></a>解言。<a id="a-3v"></a>入观之时亡名绝相无此四事。<a id="a-3w"></a>藉四方便故言四谛。<a id="a-3x"></a>如见谛入真无八忍八智但缘一灭。<a id="a-3y"></a>言忍智者。<a id="a-3z"></a>从方便为名。<a id="a-40"></a>为此义故四时不明佛性。<a id="a-41"></a>佛心不喜。<a id="a-42"></a>第五时以智为谛。<a id="a-43"></a>文云无苦而有真实故说佛性。<a id="a-44"></a>佛心则喜。<a id="a-45"></a>今问若还是前有量无量已如前难。<a id="a-46"></a>若非有量无量复是何谛则无别名。<a id="a-47"></a>既无别名则无别理。<a id="a-48"></a>复何用此以释今经。<a id="a-49"></a>今明此品与圣行品有同有异。<a id="a-4A"></a>圣行具明四种四谛。<a id="a-4B"></a>今文但明一实四谛。<a id="a-4C"></a>其相云何。<a id="a-4D"></a>佛性实相遍一切处。<a id="a-4E"></a>能于四事明了实相乃可称谛。<a id="a-4F"></a>若不了者倒而非谛。<a id="a-4G"></a>经有明文何须致惑。<a id="a-4H"></a>谓知如来甚深境界常住不变。<a id="a-4I"></a>微密法身。<a id="a-4J"></a>名之为谛。<a id="a-4K"></a>此乃且举佛果为端。<a id="a-4L"></a>实通一切畜生地狱阴界诸入。<a id="a-4M"></a>悉了常住法身不。<a id="a-4N"></a>变名苦圣谛。<a id="a-4O"></a>于不净中而生真智。<a id="a-4P"></a>不坏正法名集圣谛。<a id="a-4Q"></a>于断灭中识如来藏名灭圣谛。<a id="a-4R"></a>明识三宝及正解脱名道圣谛。<a id="a-4S"></a>谛非四数约四了谛故名四谛。<a id="a-4T"></a>如来出世元为说此。<a id="a-4U"></a>覆相今开涂乳获洗故言心喜说真谛。<a id="a-4V"></a>从此立名故言四谛品。<a id="a-4W"></a>文为二。<a id="a-4X"></a>初明四谛。<a id="a-4Y"></a>二领解。<a id="a-4Z"></a>初四谛即为四章。<a id="a-4a"></a>章章各六。<a id="a-4b"></a>但有次第不次第之</p>
  <p data-pb></p>
  <h2 id="a4c">四倒品</h2>
  <p id="a4d">倒者惑也。<a id="a-4e"></a>上云醉人眩乱日月回转。<a id="a-4f"></a>况显惑义但倒数不定。<a id="a-4g"></a>或一二三四八乃至众多。<a id="a-4h"></a>一者只是无明虚妄罗笼自绕。<a id="a-4i"></a>二者是见想取着而致毁伤。<a id="a-4j"></a>三者痴心心倒狂狷想倒分别见倒。<a id="a-4k"></a>四者常乐我净伪艺无实。<a id="a-4l"></a>八者无常乐我净瓦砾非真。<a id="a-4m"></a>众多者但涅槃佛性毕竟清净非倒非谛。<a id="a-4n"></a>从解惑因缘而说倒谛。<a id="a-4o"></a>先佛出世破倒之教遗法在世。<a id="a-4p"></a>时去圣远执字亡旨。<a id="a-4q"></a>不知方便药变成毒。<a id="a-4r"></a>即起常乐我净四倒。<a id="a-4s"></a>佛初出世投无常药而倒泻之。<a id="a-4t"></a>病去药存执之为是。<a id="a-4u"></a>迷佛方便起无常等。<a id="a-4v"></a>佛观是病应用常等以治其病。<a id="a-4w"></a>若后末世常等为病。<a id="a-4x"></a>传付后佛乃能治之。<a id="a-4y"></a>通亘前后皆名四倒。<a id="a-4z"></a>若治常等则如昔教。<a id="a-50"></a>治无常等如哀叹品。<a id="a-51"></a>此品但明迷惑之病。<a id="a-52"></a>若其解病即能解药。<a id="a-53"></a>离倒无谛。<a id="a-54"></a>缘宜别说。<a id="a-55"></a>故明四倒。<a id="a-56"></a>文明八倒以四题品。<a id="a-57"></a>经家从略就合为四。<a id="a-58"></a>今从合题者欲对四谛使相成故。<a id="a-59"></a>近论三品相成。<a id="a-5A"></a>魔说佛说总论邪正。<a id="a-5B"></a>四谛别明正解。<a id="a-5C"></a>四倒别明邪惑。<a id="a-5D"></a>若但解谛倒者如偏识人。<a id="a-5E"></a>入单知杌人非具足知。<a id="a-5F"></a>不名正善具成就。<a id="a-5G"></a>不能作善业。<a id="a-5H"></a>双解邪正倒谛俱通。<a id="a-5I"></a>即是正善具成就。<a id="a-5J"></a>能作善业业者即如来性。<a id="a-5K"></a>次第相成合为四倒。<a id="a-5L"></a>其义则便故言四倒品。<a id="a-5M"></a>文为二。<a id="a-5N"></a>先明四倒。<a id="a-5O"></a>后领解。<a id="a-5P"></a>初就四倒。<a id="a-5Q"></a>即为四章。<a id="a-5R"></a>初章为三。<a id="a-5S"></a>一出苦境。<a id="a-5T"></a>二出苦体。<a id="a-5U"></a>三结。<a id="a-5V"></a>于佛果非苦为苦此即是惑应招苦报。<a id="a-5W"></a>遂言是解即是苦中生于乐想。<a id="a-5X"></a>无常变异者谓佛行苦。<a id="a-5Y"></a>舍身入灭谓佛坏苦。<a id="a-5Z"></a>彼言如来是常谓为倒。<a id="a-5a"></a>无常谓为谛。<a id="a-5b"></a>我若说言下。<a id="a-5c"></a>正是倒心乐生苦想(云云)。<a id="a-5d"></a>无常常想即第二倒。<a id="a-5e"></a>境中双举二想。<a id="a-5f"></a>体中偏释一想。<a id="a-5g"></a>上已双举不欲烦文亦出倒境。<a id="a-5h"></a>后明倒体并结可见。<a id="a-5i"></a>所言不修者。<a id="a-5j"></a>即是不修般若空慧。<a id="a-5k"></a>后二倒可寻。<a id="a-5l"></a>第二领解又二。<a id="a-5m"></a>先领解。<a id="a-5n"></a>后述迷。<a id="a-5o"></a>别论取拨无因果名邪见。<a id="a-5p"></a>迦葉久无通取一切倒心为邪。<a id="a-5q"></a>迦葉犹有(云云)</p>
  <h2 id="a5r">如来性品</h2>
  <p id="a5s">此题。<a id="a-5t"></a>不标佛而言如来者。<a id="a-5u"></a>允同三世。<a id="a-5v"></a>三世诸佛皆初号如来。<a id="a-5w"></a>又举初以标后。<a id="a-5x"></a>又如名不异破诸异计。<a id="a-5y"></a>又如来即佛佛即如来。<a id="a-5z"></a>故言如来性品。<a id="a-60"></a>四悉檀(云云)。<a id="a-61"></a>又如来是极果之胜号。<a id="a-62"></a>性是至理之本名。<a id="a-63"></a>非但极果名曰如来。<a id="a-64"></a>众生本性亦名如来。<a id="a-65"></a>又如来拟果。<a id="a-66"></a>性拟于因。<a id="a-67"></a>虽因果双列。<a id="a-68"></a>意在于因。<a id="a-69"></a>故言如来性品。<a id="a-6A"></a>又果之本性性隐难辨。<a id="a-6B"></a>举显以目隐故言如来性品。<a id="a-6C"></a>又性理含藏备种种性善恶三乘。<a id="a-6D"></a>举胜弃劣故言如来性品。<a id="a-6E"></a>又如来名通。<a id="a-6F"></a>夫有心者悉未来如来。<a id="a-6G"></a>四依开士犹如如来。<a id="a-6H"></a>十方诸佛同称如来。<a id="a-6I"></a>就一佛之上有化应报法皆称如来。<a id="a-6J"></a>今文中。<a id="a-6K"></a>正辨如来藏之如来。<a id="a-6L"></a>二十五有悉皆有我。<a id="a-6M"></a>以我同故故名如。<a id="a-6N"></a>以如示人故言来。<a id="a-6O"></a>常不可坏名之为性。<a id="a-6P"></a>从此立名名如来性品。<a id="a-6Q"></a>当知此如来藏即佛性也。<a id="a-6R"></a>诸师解藏义不同。<a id="a-6S"></a>论师言佛果在当。<a id="a-6T"></a>即时未有故名为藏。<a id="a-6U"></a>又言佛性众生心神。<a id="a-6V"></a>心神自能避苦求乐。<a id="a-6W"></a>即是心神。<a id="a-6X"></a>开善云。<a id="a-6Y"></a>六法是佛性。<a id="a-6Z"></a>义皆不然。<a id="a-6a"></a>此品以如来自性。<a id="a-6b"></a>不以心神。<a id="a-6c"></a>不以六法。<a id="a-6d"></a>又如来藏隐。<a id="a-6e"></a>心神六法皆显。<a id="a-6f"></a>又如来藏常。<a id="a-6g"></a>心神六法迁变无常。<a id="a-6h"></a>与如来性全不相关。<a id="a-6i"></a>今皆不用。<a id="a-6j"></a>地人云。<a id="a-6k"></a>惑覆于理名之为藏。<a id="a-6l"></a>是义不然。<a id="a-6m"></a>私谓非无一边但不与此品题合。<a id="a-6n"></a>彼以惑与理异故惑能覆理。<a id="a-6o"></a>今依经一切诸法中悉有安乐性。<a id="a-6p"></a>那得无性之惑覆于无惑之性。<a id="a-6q"></a>不会经旨故不用也。<a id="a-6r"></a>私谓非但惑性相即。<a id="a-6s"></a>一切何所不收。<a id="a-6t"></a>涅槃何法不在。<a id="a-6u"></a>一切众生即涅槃相。<a id="a-6v"></a>一切国土即涅槃相(云云)。<a id="a-6w"></a>又论人云。<a id="a-6x"></a>当果为性此即在外。<a id="a-6y"></a>六法为性此即在内。<a id="a-6z"></a>地人云。<a id="a-70"></a>惑覆黎耶此亦是内。<a id="a-71"></a>兴皇云。<a id="a-72"></a>非内非外偏据正性。<a id="a-73"></a>地人偏据本有。<a id="a-74"></a>论人偏据缘了。<a id="a-75"></a>复据当果果性果果性。<a id="a-76"></a>悉为经诃。<a id="a-77"></a>如盲触象不会玄旨。<a id="a-78"></a>今明四句平等清净无争故名为如。<a id="a-79"></a>以四悉檀巧示众生故名为来。<a id="a-7A"></a>常不变易故名为性。<a id="a-7B"></a>岂独一法为藏性耶。<a id="a-7C"></a>又人执云。<a id="a-7D"></a>如来藏者不得不有。<a id="a-7E"></a>是义不然。<a id="a-7F"></a>佛性非有非无。<a id="a-7G"></a>非亦有亦无。<a id="a-7H"></a>非非有非无。<a id="a-7I"></a>那得独言是有。<a id="a-7J"></a>虽非此四有因缘时于一门中作四悉说。<a id="a-7K"></a>故言如来藏者不得不有。<a id="a-7L"></a>以有接断。<a id="a-7M"></a>以有破常。<a id="a-7N"></a>以有令悟。<a id="a-7O"></a>悟佛性时佛性非有。<a id="a-7P"></a>三门亦尔。<a id="a-7Q"></a>云何执有而害三门。<a id="a-7R"></a>如人问桥多争何益。<a id="a-7S"></a>今明佛性其意若此。<a id="a-7T"></a>若得此意。<a id="a-7U"></a>亦在本性中间极果。<a id="a-7V"></a>亦隐亦显亦外亦内。<a id="a-7W"></a>如经舍内金藏大小不知。<a id="a-7X"></a>善能掘出宗仰是人。<a id="a-7Y"></a>即其义也。<a id="a-7Z"></a>问藏性理三云何同异。<a id="a-7a"></a>答只是一义。<a id="a-7b"></a>若欲分别理惑合论名之为藏。<a id="a-7c"></a>全不论惑称之为理。<a id="a-7d"></a>不可改变称之为性(云云)。<a id="a-7e"></a>有师。<a id="a-7f"></a>生起五譬。<a id="a-7g"></a>初问二十五有有我不耶。<a id="a-7h"></a>佛举贫女藏答。<a id="a-7i"></a>明其有我但隐而不显。<a id="a-7j"></a>若尔何不早说。<a id="a-7k"></a>佛举毒涂譬之。<a id="a-7l"></a>由常病未歇不得洗乳。<a id="a-7m"></a>前后两病就众生论。<a id="a-7n"></a>隐显涂洗就佛教论。<a id="a-7o"></a>若尔众生等有何故六道区分升沈硕异。<a id="a-7p"></a>佛举因斗失珠。<a id="a-7q"></a>致有悲喜不等。<a id="a-7r"></a>若尔何故斗耶。<a id="a-7s"></a>佛举甜药真正停留在山。<a id="a-7t"></a>寡德所招流乎碱酢。<a id="a-7u"></a>若尔真味不变谁能毁伤。<a id="a-7v"></a>若叵毁伤则无杀罪。<a id="a-7w"></a>佛举利钁能穿石砂不损金刚。<a id="a-7x"></a>如佛不可害兴心逆罪。<a id="a-7y"></a>性不可毁毁阴得罪。<a id="a-7z"></a>然一答可解何故联翩。<a id="a-80"></a>只为佛性难明。<a id="a-81"></a>须万斧劈树。<a id="a-82"></a>生起五譬是彼之巧思故今存之(云云)。<a id="a-83"></a>然此一品答上两问。<a id="a-84"></a>初答云何作善业。<a id="a-85"></a>次答能见难见性。<a id="a-86"></a>此两相成只由善业能见于性。<a id="a-87"></a>性由善业。<a id="a-88"></a>业始性终从终题品。<a id="a-89"></a>论人解。<a id="a-8A"></a>善业义者假名行人能御善恶。<a id="a-8B"></a>御善则陶练心神得成正觉。<a id="a-8C"></a>中论人问。<a id="a-8D"></a>生死中有假人此人是佛性不。<a id="a-8E"></a>彼答不得是佛性。<a id="a-8F"></a>即并亦不得是我。<a id="a-8G"></a>既其无我谁御善业。<a id="a-8H"></a>又汝明假者是不自在。<a id="a-8I"></a>我是自在二事相害。<a id="a-8J"></a>地人明。<a id="a-8K"></a>法界之体有善恶用。<a id="a-8L"></a>体用具足在妄惑内。<a id="a-8M"></a>如土覆金无能沮坏。<a id="a-8N"></a>妄惑若尔此用无用何能作业。<a id="a-8O"></a>今明此义如经金藏不可见者。<a id="a-8P"></a>是时不能作于善业。<a id="a-8Q"></a>掘出藏已何须善业。<a id="a-8R"></a>耘除草秽。<a id="a-8S"></a>小乘运作非是善业。<a id="a-8T"></a>异人方便示子金藏。<a id="a-8U"></a>于舍掘之。<a id="a-8V"></a>正是能作善业之义。<a id="a-8W"></a>若约六位。<a id="a-8X"></a>初位不能。<a id="a-8Y"></a>后位不须。<a id="a-8Z"></a>中间四句是作业位。<a id="a-8a"></a>若约四句。<a id="a-8b"></a>隐不能显不须。<a id="a-8c"></a>亦隐亦显正能作业。<a id="a-8d"></a>就答善业又二。<a id="a-8e"></a>一明佛性为善业作缘。<a id="a-8f"></a>二明佛性正起善业。<a id="a-8g"></a>初为善业作缘又二。<a id="a-8h"></a>一明业缘。<a id="a-8i"></a>二论义。<a id="a-8j"></a>初业缘中复有问答。<a id="a-8k"></a>问近从四倒品生。<a id="a-8l"></a>一切世间虽说有我不名佛性。<a id="a-8m"></a>出世真我名为佛性。<a id="a-8n"></a>是故兴问。<a id="a-8o"></a>二十五有若定有我。<a id="a-8p"></a>有则非有。<a id="a-8q"></a>若定无我谁作善业。<a id="a-8r"></a>故言二十五有有我不耶。<a id="a-8s"></a>佛以两譬答之。<a id="a-8t"></a>初譬则明本有不可见。<a id="a-8u"></a>次譬不即得说以释疑。<a id="a-8v"></a>初譬中有法譬合。<a id="a-8w"></a>法说为两。<a id="a-8x"></a>一本有。<a id="a-8y"></a>二不可见。<a id="a-8z"></a>然佛性非本非当为缘说之。<a id="a-90"></a>次譬文为四。<a id="a-91"></a>一譬本有。<a id="a-92"></a>二譬不可见。<a id="a-93"></a>三譬缘感。<a id="a-94"></a>四譬显说。<a id="a-95"></a>初文意者窘乏缘了故言贫。<a id="a-96"></a>有能生力故言女。<a id="a-97"></a>栖托五阴故言舍。<a id="a-98"></a>有正佛性故言金。<a id="a-99"></a>此性包含故言藏。<a id="a-9A"></a>此性广博故言多。<a id="a-9B"></a>次家人大小不知者。<a id="a-9C"></a>旧解四果圣人为大。<a id="a-9D"></a>三界凡夫为小。<a id="a-9E"></a>此皆不知。<a id="a-9F"></a>中论人云。<a id="a-9G"></a>但菩萨为大。<a id="a-9H"></a>但声闻为小。<a id="a-9I"></a>亦皆不知。<a id="a-9J"></a>今明人天为小。<a id="a-9K"></a>析空二乘为大。<a id="a-9L"></a>析空二乘为小。<a id="a-9M"></a>体空二乘为大。<a id="a-9N"></a>但空声闻为小。<a id="a-9O"></a>但空菩萨为大。<a id="a-9P"></a>但空菩萨为小。<a id="a-9Q"></a>出假菩萨为大。<a id="a-9R"></a>皆亦不知。<a id="a-9S"></a>三时有异人去譬缘感。<a id="a-9T"></a>于中问答。<a id="a-9U"></a>先以小道逗之故言耘除草秽。<a id="a-9V"></a>缘不肯受故言不能。<a id="a-9W"></a>若示子金缘为化力。<a id="a-9X"></a>欲先于人。<a id="a-9Y"></a>我亦欲见。<a id="a-9Z"></a>即是后己。<a id="a-9a"></a>四是人即去。<a id="a-9b"></a>显说三合。<a id="a-9c"></a>譬有二。<a id="a-9d"></a>先合次帖。<a id="a-9e"></a>合可见。<a id="a-9f"></a>第二譬为二。<a id="a-9g"></a>先譬次合。<a id="a-9h"></a>初譬为四。<a id="a-9i"></a>一明起有我病。<a id="a-9j"></a>二说无我药。<a id="a-9k"></a>三邪我病息。<a id="a-9l"></a>四真我教兴。<a id="a-9m"></a>意同哀叹。<a id="a-9n"></a>彼譬显此譬隐。<a id="a-9o"></a>旧解女人良医凡四师说。<a id="a-9p"></a>一云女譬法身。<a id="a-9q"></a>医譬应身。<a id="a-9r"></a>二云女譬实智。<a id="a-9s"></a>医譬权智。<a id="a-9t"></a>三云女譬前佛。<a id="a-9u"></a>医譬后佛。<a id="a-9v"></a>四云女譬佛智。<a id="a-9w"></a>医譬机缘。<a id="a-9x"></a>上文贫女譬众生身。<a id="a-9y"></a>此女既不言贫用譬佛智胜应。<a id="a-9z"></a>生育一子譬于众生禀教生解。<a id="a-A0"></a>以解微故故言婴孩。<a id="a-A1"></a>着邪常故故言得病。<a id="a-A2"></a>次是女愁恼下。<a id="a-A3"></a>譬说无我之药又三。<a id="a-A4"></a>一佛智观机。<a id="a-A5"></a>二得机设化。<a id="a-A6"></a>三断邪我。<a id="a-A7"></a>初文者权智起悲故言愁恼。<a id="a-A8"></a>觅无我机故言求医。<a id="a-A9"></a>次良医既至即得机施化。<a id="a-AA"></a>设三种药譬无常三修。<a id="a-AB"></a>三因告女人下。<a id="a-AC"></a>断邪我教。<a id="a-AD"></a>此中乳譬真我。<a id="a-AE"></a>真我非时故言莫兴。<a id="a-AF"></a>苦味涂乳者譬以无我覆于真我。<a id="a-AG"></a>如苦与甜其性相违。<a id="a-AH"></a>前合三药中何故复有乳。<a id="a-AI"></a>此亦是无我苦味与常相违。<a id="a-AJ"></a>三其儿渴乏下。<a id="a-AK"></a>譬邪我病息。<a id="a-AL"></a>先明病息。<a id="a-AM"></a>次明药消。<a id="a-AN"></a>真我缘起故言渴乏。<a id="a-AO"></a>我无我相违故言毒气。<a id="a-AP"></a>无我治邪。<a id="a-AQ"></a>邪消药息故言药消。<a id="a-AR"></a>四母乃洗乳。<a id="a-AS"></a>譬真我教兴。<a id="a-AT"></a>又四。<a id="a-AU"></a>一为说。<a id="a-AV"></a>二违情。<a id="a-AW"></a>三重说。<a id="a-AX"></a>四受行可见。<a id="a-AY"></a>次如来亦尔者合譬也。<a id="a-AZ"></a>但合二药。<a id="a-Aa"></a>不合二病。<a id="a-Ab"></a>本意疑于我无我异。<a id="a-Ac"></a>是故合药。<a id="a-Ad"></a>治病是旁是故不合。<a id="a-Ae"></a>哀叹亦尔。<a id="a-Af"></a>问隐名如来藏我是佛性者。<a id="a-Ag"></a>一切众生有我性耶。<a id="a-Ah"></a>答一切众生皆悉有性。<a id="a-Ai"></a>未即是佛。<a id="a-Aj"></a>是故有我未是我德。<a id="a-Ak"></a>何者人别法通。<a id="a-Al"></a>法通故有性有我。<a id="a-Am"></a>人别故非佛非德。<a id="a-An"></a>问法是人法昔既无别人。<a id="a-Ao"></a>法是谁法。<a id="a-Ap"></a>解云。<a id="a-Aq"></a>法属法性(云云)。<a id="a-Ar"></a>迦葉白佛下。<a id="a-As"></a>第二论义问答。<a id="a-At"></a>初问者前明二十五有有我。<a id="a-Au"></a>今难此义初总唱无。<a id="a-Av"></a>次何以故下。<a id="a-Aw"></a>别作十二难。<a id="a-Ax"></a>合为四意。<a id="a-Ay"></a>初四难约果。<a id="a-Az"></a>次两难约因。<a id="a-B0"></a>三四难又约果。<a id="a-B1"></a>四两难难处。<a id="a-B2"></a>初为两双。<a id="a-B3"></a>谓始生终没差别胜负可见。<a id="a-B4"></a>次因难又两十恶等是约恶因。<a id="a-B5"></a>酒后是约恶缘可见。<a id="a-B6"></a>三重约果四难者。<a id="a-B7"></a>一据苦果。<a id="a-B8"></a>二据苦缘。<a id="a-B9"></a>三据忘失。<a id="a-BA"></a>四据忆念。<a id="a-BB"></a>四责处两难。<a id="a-BC"></a>初难别在何处。<a id="a-BD"></a>次难遍在身耶。<a id="a-BE"></a>或可但作六双为十二难。<a id="a-BF"></a>或可十难难现用。<a id="a-BG"></a>二难难处所(云云)。<a id="a-BH"></a>二佛告下答也。<a id="a-BI"></a>还酬十二难。<a id="a-BJ"></a>初举两譬答觅现用。<a id="a-BK"></a>后利钁譬答觅处。<a id="a-BL"></a>所言现用者。<a id="a-BM"></a>其难真我若常应无生灭。<a id="a-BN"></a>次差别胜负难。<a id="a-BO"></a>佛答意实有真我为嗔痴所覆。<a id="a-BP"></a>不能得见故有终没升沈。<a id="a-BQ"></a>前譬得而失。<a id="a-BR"></a>后譬失而得。<a id="a-BS"></a>但此妙解凡夫未得那忽言失。<a id="a-BT"></a>此是理数之言。<a id="a-BU"></a>应得不得故言得而复失。<a id="a-BV"></a>得无别得还得于失。<a id="a-BW"></a>失无别失还失于得。<a id="a-BX"></a>得无所得失亦无失(云云)。<a id="a-BY"></a>于初二譬中。<a id="a-BZ"></a>初譬三意谓譬合结。<a id="a-Ba"></a>譬为四。<a id="a-Bb"></a>一本有性理。<a id="a-Bc"></a>二遇缘起惑。<a id="a-Bd"></a>三根缘扣召。<a id="a-Be"></a>四圣应破惑。<a id="a-Bf"></a>初文中。<a id="a-Bg"></a>言王家者佛所统处。<a id="a-Bh"></a>力士者。<a id="a-Bi"></a>譬众生有能降魔制外之用。<a id="a-Bj"></a>故言力士。<a id="a-Bk"></a>眉间者中道也。<a id="a-Bl"></a>金刚珠者。<a id="a-Bm"></a>或言理或言解。<a id="a-Bn"></a>或言理。<a id="a-Bo"></a>解圆净不可破坏如金刚珠。<a id="a-Bp"></a>次与余力士者。<a id="a-Bq"></a>即遇缘起惑失本有理。<a id="a-Br"></a>又二。<a id="a-Bs"></a>一起惑二失理。<a id="a-Bt"></a>初文余力士者。<a id="a-Bu"></a>天魔外道诸恶知识(云云)。<a id="a-Bv"></a>角力相扑者。<a id="a-Bw"></a>断常乖于正观。<a id="a-Bx"></a>正观破于断常。<a id="a-By"></a>故言相扑。<a id="a-Bz"></a>以头触之者。<a id="a-C0"></a>乃以身见触中道解。<a id="a-C1"></a>次其额上珠下。<a id="a-C2"></a>明失正理。<a id="a-C3"></a>没在断常邪见身中。<a id="a-C4"></a>三其处有创即是机缘感苦。<a id="a-C5"></a>二见伤正解为创。<a id="a-C6"></a>旧云感生死苦果为创。<a id="a-C7"></a>即命良医机召于佛。<a id="a-C8"></a>时有明医即圣智达知失理招苦。<a id="a-C9"></a>即便停住者明失非失。<a id="a-CA"></a>四是时良医下说法破惑又二。<a id="a-CB"></a>初譬偏说。<a id="a-CC"></a>次譬圆说。<a id="a-CD"></a>初偏说者无我捡邪如就觅珠。<a id="a-CE"></a>力士惊答譬禀教作于无我之观。<a id="a-CF"></a>从迷得解故言惊答。<a id="a-CG"></a>将非幻化即无我观。<a id="a-CH"></a>为何所在即无常观。<a id="a-CI"></a>忧愁啼哭即是苦观。<a id="a-CJ"></a>此为说偏教。<a id="a-CK"></a>次是时良医下。<a id="a-CL"></a>譬说圆教又为四。<a id="a-CM"></a>一为说。<a id="a-CN"></a>二不受。<a id="a-CO"></a>三重说。<a id="a-CP"></a>四即受。<a id="a-CQ"></a>譬说佛性一往不受也。<a id="a-CR"></a>初文中。<a id="a-CS"></a>言皮里者隐断常中。<a id="a-CT"></a>影现外者。<a id="a-CU"></a>旧云。<a id="a-CV"></a>当果在当。<a id="a-CW"></a>兴皇云。<a id="a-CX"></a>佛智默照。<a id="a-CY"></a>今明。<a id="a-CZ"></a>性理虚通遍一切处。<a id="a-Ca"></a>是影现于外。<a id="a-Cb"></a>次是时力士下。<a id="a-Cc"></a>是众生不受。<a id="a-Cd"></a>旧云。<a id="a-Ce"></a>皮里譬现在。<a id="a-Cf"></a>筋里譬未来。<a id="a-Cg"></a>若在现在何不破惑而出。<a id="a-Ch"></a>若在未来不应可见。<a id="a-Ci"></a>兴皇云。<a id="a-Cj"></a>惑轻曰皮。<a id="a-Ck"></a>惑重曰筋。<a id="a-Cl"></a>三时医执镜去。<a id="a-Cm"></a>是如来重说。<a id="a-Cn"></a>镜譬圆经。<a id="a-Co"></a>照信心面。<a id="a-Cp"></a>文明理显信谛明了。<a id="a-Cq"></a>四力士见已。<a id="a-Cr"></a>即是信受。<a id="a-Cs"></a>次善男子下。<a id="a-Ct"></a>合譬但合三。<a id="a-Cu"></a>不合第一。<a id="a-Cv"></a>初合第二遇缘起惑。<a id="a-Cw"></a>譬中有二。<a id="a-Cx"></a>今唯合一起惑。<a id="a-Cy"></a>合相扑。<a id="a-Cz"></a>次故堕地狱下。<a id="a-D0"></a>合第三招苦感失。<a id="a-D1"></a>此中并得通答前十难。<a id="a-D2"></a>三如彼力士。<a id="a-D3"></a>合第四圣应说法。<a id="a-D4"></a>初合偏说。<a id="a-D5"></a>前有佛说众生作无我观。<a id="a-D6"></a>今但合后意又二。<a id="a-D7"></a>先合作观。<a id="a-D8"></a>后明不知。<a id="a-D9"></a>中有牒譬正合也。<a id="a-DA"></a>譬如非圣下。<a id="a-DB"></a>是虽观无我亦不能解。<a id="a-DC"></a>何者若解真我方识无我。<a id="a-DD"></a>既不解我所以无我不成。<a id="a-DE"></a>先牒譬后合也。<a id="a-DF"></a>次如来如是下。<a id="a-DG"></a>合为说圆。<a id="a-DH"></a>前譬有四但合后二。<a id="a-DI"></a>此初合第三如来重说。<a id="a-DJ"></a>是诸众生下。<a id="a-DK"></a>合第四信受。<a id="a-DL"></a>先合后举譬帖。<a id="a-DM"></a>正合中先明有惑时不信。<a id="a-DN"></a>后明除惑时信受。<a id="a-DO"></a>第三结叹不思议。<a id="a-DP"></a>次复次善男子下。<a id="a-DQ"></a>雪山甘药譬。<a id="a-DR"></a>旧云。<a id="a-DS"></a>助答上问。<a id="a-DT"></a>观师云。<a id="a-DU"></a>譬失而复得。<a id="a-DV"></a>开譬合譬。<a id="a-DW"></a>开为四。<a id="a-DX"></a>一失。<a id="a-DY"></a>二得。<a id="a-DZ"></a>三重失。<a id="a-Da"></a>四重得。<a id="a-Db"></a>初明失中二。<a id="a-Dc"></a>初理性。<a id="a-Dd"></a>次辨失。<a id="a-De"></a>初文者雪山譬众生身。<a id="a-Df"></a>一味药譬中道不二。<a id="a-Dg"></a>故云一味。<a id="a-Dh"></a>此理能除倒惑故名药。<a id="a-Di"></a>名曰乐味。<a id="a-Dj"></a>其味极甜者。<a id="a-Dk"></a>教理相称即是教乐理甜也。<a id="a-Dl"></a>次在深丛下者。<a id="a-Dm"></a>明烦恼覆所以失理。<a id="a-Dn"></a>烦恼深邃倒惑交加致使不见。<a id="a-Do"></a>次有人闻香下。<a id="a-Dp"></a>是第二明德又二。<a id="a-Dq"></a>先少分得。<a id="a-Dr"></a>后具足得。<a id="a-Ds"></a>初分得中云闻香者。<a id="a-Dt"></a>一云依经信知故言闻香。<a id="a-Du"></a>二云十住菩萨见未明了故言闻香。<a id="a-Dv"></a>过去世中下。<a id="a-Dw"></a>第二明具足得。<a id="a-Dx"></a>即是前佛已证此理。<a id="a-Dy"></a>造作木筒者。<a id="a-Dz"></a>即是说教。<a id="a-E0"></a>譬十地了因以因承果故言接药。<a id="a-E1"></a>在在处处者。<a id="a-E2"></a>过去生生修十地因。<a id="a-E3"></a>从地流出集木筒中者。<a id="a-E4"></a>因果相应了因克正故言流出。<a id="a-E5"></a>三王既没已下。<a id="a-E6"></a>重明失。<a id="a-E7"></a>即是前佛去世众生纵逸。<a id="a-E8"></a>构诸烦恼致使失之。<a id="a-E9"></a>六味譬六道。<a id="a-EA"></a>本味真正从起惑后流入六道。<a id="a-EB"></a>或酢或碱是药真味停留在山。<a id="a-EC"></a>譬众生身正性不异。<a id="a-ED"></a>随六道流是故有异。<a id="a-EE"></a>凡夫薄福加功不得者。<a id="a-EF"></a>譬有着心苦行禅慧求觅真理而不可得。<a id="a-EG"></a>亦譬种种掘凿欲觅性理了不相关。<a id="a-EH"></a>四复有圣王下。<a id="a-EI"></a>重得。<a id="a-EJ"></a>即是今佛复证此理。<a id="a-EK"></a>善男子下。<a id="a-EL"></a>第二合譬。<a id="a-EM"></a>但合两失不合两得。<a id="a-EN"></a>此初合有理而失。<a id="a-EO"></a>前云在深丛下。<a id="a-EP"></a>今合为烦恼丛林所覆。<a id="a-EQ"></a>前次譬云人无见者。<a id="a-ER"></a>今合云无明众生不见。<a id="a-ES"></a>以烦恼下。<a id="a-ET"></a>合第三重明失。<a id="a-EU"></a>即是或酢或碱。<a id="a-EV"></a>正酬前胜负差别之问。<a id="a-EW"></a>佛性雄猛下。<a id="a-EX"></a>第二答前十二中后二责觅处所之问也。<a id="a-EY"></a>前有别总之责。<a id="a-EZ"></a>今正答总问。<a id="a-Ea"></a>虽约五阴论有此性。<a id="a-Eb"></a>而身可毁性不可毁。<a id="a-Ec"></a>身是性之住处。<a id="a-Ed"></a>身家之性即是佛性。<a id="a-Ee"></a>性家之身无非佛性。<a id="a-Ef"></a>又二初正说。<a id="a-Eg"></a>次论义。<a id="a-Eh"></a>初正说为三。<a id="a-Ei"></a>初牒不可坏。<a id="a-Ej"></a>次广辨。<a id="a-Ek"></a>三总结。<a id="a-El"></a>迦葉白佛下。<a id="a-Em"></a>二论义有问有答。<a id="a-En"></a>问者。<a id="a-Eo"></a>前云佛性雄猛不坏应无杀生之罪。<a id="a-Ep"></a>次佛答为二。<a id="a-Eq"></a>先法次譬。<a id="a-Er"></a>初法为四。<a id="a-Es"></a>一云。<a id="a-Et"></a>五阴可杀故成恶业。<a id="a-Eu"></a>所言住五阴中者。<a id="a-Ev"></a>他用六法以为佛性。<a id="a-Ew"></a>非解此文。<a id="a-Ex"></a>六法只是五阴。<a id="a-Ey"></a>何容五阴住五阴中。<a id="a-Ez"></a>众生还住众生之中。<a id="a-F0"></a>若用心神为佛性者。<a id="a-F1"></a>心是四阴是则心神还住心神。<a id="a-F2"></a>他解。<a id="a-F3"></a>当果为佛性者。<a id="a-F4"></a>当果继属众生。<a id="a-F5"></a>故言住五阴中。<a id="a-F6"></a>当果若有复非当果。<a id="a-F7"></a>当果若无何所继属。<a id="a-F8"></a>地人以梨耶为佛性为惑所覆。<a id="a-F9"></a>释此乃便复当前难。<a id="a-FA"></a>若有佛性即生之日便应有知。<a id="a-FB"></a>今用下文释之。<a id="a-FC"></a>佛性不即六法不离六法。<a id="a-FD"></a>不即故不如诸师所解。<a id="a-FE"></a>不离故言住五阴中。<a id="a-FF"></a>实理言之佛性岂应有住不住特是为缘。<a id="a-FG"></a>作此异说。<a id="a-FH"></a>若定执此妨前后文。<a id="a-FI"></a>毕竟清净宁有内外当之与现住不住耶。<a id="a-FJ"></a>私谓此说终穷。<a id="a-FK"></a>又五阴中者。<a id="a-FL"></a>约五阴论得有此性不约草木。<a id="a-FM"></a>私云。<a id="a-FN"></a>作此说者仍挟方便。<a id="a-FO"></a>次以业因缘下释疑。<a id="a-FP"></a>疑云。<a id="a-FQ"></a>或谓唯应杀堕地狱。<a id="a-FR"></a>那复得有二十五有。<a id="a-FS"></a>故今释云。<a id="a-FT"></a>业缘不同致诸趣异。<a id="a-FU"></a>三非圣之人下。<a id="a-FV"></a>简诸外道。<a id="a-FW"></a>自谓得圣计我不同。<a id="a-FX"></a>四出世我相下。<a id="a-FY"></a>明正我相。<a id="a-FZ"></a>二复次善男子下譬也。<a id="a-Fa"></a>又二。<a id="a-Fb"></a>先譬。<a id="a-Fc"></a>次合。<a id="a-Fd"></a>初譬为二。<a id="a-Fe"></a>先为五阴可毁作譬。<a id="a-Ff"></a>后为佛性不可毁作譬初譬中云。<a id="a-Fg"></a>善知伏藏者譬能杀人。<a id="a-Fh"></a>利钁譬杀具。<a id="a-Fi"></a>多杀于磐石砂。<a id="a-Fj"></a>卤等。<a id="a-Fk"></a>次唯至金刚下。<a id="a-Fl"></a>为佛性不可毁作譬可见。<a id="a-Fm"></a>次合中唯合不坏。<a id="a-Fn"></a>从善男子方等经者下。<a id="a-Fo"></a>是第二章。<a id="a-Fp"></a>正明佛性能起善业文为二。<a id="a-Fq"></a>初明作善业。<a id="a-Fr"></a>次论义。<a id="a-Fs"></a>初文者有人云。<a id="a-Ft"></a>佛性能起。<a id="a-Fu"></a>起于正道所作善业。<a id="a-Fv"></a>今观前譬。<a id="a-Fw"></a>佛性但为善业之缘。<a id="a-Fx"></a>今文明以佛性教作善恶业故喻喻之。<a id="a-Fy"></a>从迦葉复白佛去。<a id="a-Fz"></a>二论义。<a id="a-G0"></a>初双问甘毒如文。<a id="a-G1"></a>次佛答为三。<a id="a-G2"></a>一明愚智二人。<a id="a-G3"></a>次明一体三宝。<a id="a-G4"></a>三明中道圆观。<a id="a-G5"></a>妙解次第相生由智不惑。<a id="a-G6"></a>教识一体三宝妙观得成能作善业。<a id="a-G7"></a>愚者反此善业不成。<a id="a-G8"></a>初约愚智中三。<a id="a-G9"></a>先佛更征问。<a id="a-GA"></a>次迦葉答。<a id="a-GB"></a>三佛为释。<a id="a-GC"></a>释中初有七行半偈又二。<a id="a-GD"></a>前四行半双辨愚智。<a id="a-GE"></a>次三行偏明智者。<a id="a-GF"></a>初文两譬两合。<a id="a-GG"></a>前一行同服甘露有夭有寿。<a id="a-GH"></a>次半偈同服毒药有死有生。<a id="a-GI"></a>古来三解。<a id="a-GJ"></a>一云。<a id="a-GK"></a>同禀大乘有得有失。<a id="a-GL"></a>后譬同禀小乘有得有失。<a id="a-GM"></a>二云。<a id="a-GN"></a>约师弟。<a id="a-GO"></a>师说大乘无得之教。<a id="a-GP"></a>弟子解者为寿迷者为夭。<a id="a-GQ"></a>小乘师说有得之教。<a id="a-GR"></a>弟子作大解为生。<a id="a-GS"></a>守小教为死。<a id="a-GT"></a>三者只是一大乘经。<a id="a-GU"></a>于其得者作甘露名。<a id="a-GV"></a>于彼失者作毒药名。<a id="a-GW"></a>又只作一甘露名。<a id="a-GX"></a>说其禀行者有得有失。<a id="a-GY"></a>只作一毒药名。<a id="a-GZ"></a>说诸有禀者有生有死。<a id="a-Ga"></a>反覆相成。<a id="a-Gb"></a>今明于其失者俱名甘露及以毒药。<a id="a-Gc"></a>保爱染著名为甘露。<a id="a-Gd"></a>伤毁破坏故名毒药。<a id="a-Ge"></a>于其得者俱名甘露亦名毒药。<a id="a-Gf"></a>入理生善故名甘露。<a id="a-Gg"></a>显体破恶故名毒药。<a id="a-Gh"></a>具此二义名善业教。<a id="a-Gi"></a>诸文之下各有合譬。<a id="a-Gj"></a>寻之可见。<a id="a-Gk"></a>譬如癞人服鸩病差。<a id="a-Gl"></a>解药还醒。<a id="a-Gm"></a>譬学无常苦空断惑。<a id="a-Gn"></a>知是大方便即入摩诃衍。<a id="a-Go"></a>从声闻及缘觉下。<a id="a-Gp"></a>偏明智者皆约人辨。<a id="a-Gq"></a>初约二乘。<a id="a-Gr"></a>次约菩萨。<a id="a-Gs"></a>后约众生。<a id="a-Gt"></a>似约三谛而作善业。<a id="a-Gu"></a>菩萨即中增进善业。<a id="a-Gv"></a>二乘即空而中以作善业。<a id="a-Gw"></a>众生即假而中便作善业。<a id="a-Gx"></a>故举三人意或在此。<a id="a-Gy"></a>从迦葉汝今当去。<a id="a-Gz"></a>第二辨一体三宝。<a id="a-H0"></a>然昔初教举非显是破邪归正。<a id="a-H1"></a>明别体三宝此义易知。<a id="a-H2"></a>前长寿中明护法。<a id="a-H3"></a>举法归依诸佛已成一体三宝不许归别。<a id="a-H4"></a>归别体者归戒不具。<a id="a-H5"></a>今文劝归己身当成一体三宝。<a id="a-H6"></a>显于自体成善业。<a id="a-H7"></a>故又免魔缚各有所据。<a id="a-H8"></a>就文为三。<a id="a-H9"></a>一劝。<a id="a-HA"></a>二论义。<a id="a-HB"></a>三领解。<a id="a-HC"></a>初文中云善分别者。<a id="a-HD"></a>劝令分别己身之中一体三宝。<a id="a-HE"></a>先劝。<a id="a-HF"></a>次释。<a id="a-HG"></a>初如文。<a id="a-HH"></a>次若能谛观者释劝也。<a id="a-HI"></a>得入秘藏者。<a id="a-HJ"></a>即生理善甘露之义。<a id="a-HK"></a>是人已出世者。<a id="a-HL"></a>即是破恶毒药之义。<a id="a-HM"></a>二俱有得即此明文。<a id="a-HN"></a>又知我者是佛宝。<a id="a-HO"></a>我所者是法僧。<a id="a-HP"></a>二宝虽无异体义说为三。<a id="a-HQ"></a>又佛觉法不觉僧和合。<a id="a-HR"></a>于一佛性说此三义。<a id="a-HS"></a>二尔时迦葉下。<a id="a-HT"></a>论义有二番问答。<a id="a-HU"></a>初并不受。<a id="a-HV"></a>后并归依。<a id="a-HW"></a>佛皆不许。<a id="a-HX"></a>初问有十偈为四。<a id="a-HY"></a>前一行半唱不知。<a id="a-HZ"></a>次两行问昔别体。<a id="a-Ha"></a>三四行半问今一体。<a id="a-Hb"></a>四两行结问请答。<a id="a-Hc"></a>就初总云不知。<a id="a-Hd"></a>次无上者别不知归佛。<a id="a-He"></a>无畏者不知归僧。<a id="a-Hf"></a>云何作无我者不知归法。<a id="a-Hg"></a>次云何归佛者。<a id="a-Hh"></a>两偈问昔别体为三。<a id="a-Hi"></a>此半偈问佛宝。<a id="a-Hj"></a>得安慰者如前四相中说。<a id="a-Hk"></a>次一行问法。<a id="a-Hl"></a>三半行问僧。<a id="a-Hm"></a>转得无上利者。<a id="a-Hn"></a>如前波阇波提供僧得佛法功德。<a id="a-Ho"></a>僧是传法之人故言转得无上利。<a id="a-Hp"></a>三云何真实说下四行半问今一体中又四。<a id="a-Hq"></a>初一行半法说。<a id="a-Hr"></a>未来若不成去。<a id="a-Hs"></a>己身中隐三宝未来当成可得归依。<a id="a-Ht"></a>若其不成为可依不。<a id="a-Hu"></a>不如次第依于别体。<a id="a-Hv"></a>无预知者无预约自照。<a id="a-Hw"></a>次第约从他。<a id="a-Hx"></a>次云何未怀妊一行三句是譬说。<a id="a-Hy"></a>怀子譬解。<a id="a-Hz"></a>怀子必十月。<a id="a-I0"></a>十月譬十地。<a id="a-I1"></a>若有解者十地若满可得成佛。<a id="a-I2"></a>若无解者徒自万月亦不成佛。<a id="a-I3"></a>三众生业亦然一句合譬。<a id="a-I4"></a>四如佛之所说下。<a id="a-I5"></a>一行难佛不定说。<a id="a-I6"></a>或令归现或令归当。<a id="a-I7"></a>致令愚者轮回堕苦。<a id="a-I8"></a>四假名下。<a id="a-I9"></a>二行结问请答。<a id="a-IA"></a>初一行明我不知结请。<a id="a-IB"></a>次一行明佛知故请答。<a id="a-IC"></a>二迦葉汝当知下。<a id="a-ID"></a>佛答还酬四问。<a id="a-IE"></a>从后为次。<a id="a-IF"></a>初一行许断疑酬其请答如文。<a id="a-IG"></a>次一偈酬问一体。<a id="a-IH"></a>前举怀妊据了因作问。<a id="a-II"></a>佛以中道正因为答。<a id="a-IJ"></a>明诸菩萨与佛不异。<a id="a-IK"></a>那得云无十地包胎不可归依。<a id="a-IL"></a>于诸菩萨者。<a id="a-IM"></a>旧有三释。<a id="a-IN"></a>一是及字即是汝及诸菩萨等。<a id="a-IO"></a>于第七佛偈文迮不安及字。<a id="a-IP"></a>二改于为及。<a id="a-IQ"></a>三不须改明诸菩萨皆同是佛。<a id="a-IR"></a>贤劫则第四。<a id="a-IS"></a>若七佛数即第七佛。<a id="a-IT"></a>佛是觉义能觉佛性与佛义同(云云)。<a id="a-IU"></a>三两行酬其别体之问。<a id="a-IV"></a>翻邪入正故须归依。<a id="a-IW"></a>邪者天神为佛宝。<a id="a-IX"></a>杀法咒羊云。<a id="a-IY"></a>是婆薮杀汝而得生天即是法宝。<a id="a-IZ"></a>能杀之人即是僧宝。<a id="a-Ia"></a>翻此三邪。<a id="a-Ib"></a>归于三正。<a id="a-Ic"></a>问昔以正三翻于邪三。<a id="a-Id"></a>何不以正我翻于邪我。<a id="a-Ie"></a>若以无我翻邪我者。<a id="a-If"></a>何不以无三宝翻邪三宝。<a id="a-Ig"></a>答对治之法略有二种。<a id="a-Ih"></a>一用有门为对治者立正破邪。<a id="a-Ii"></a>二用空门为对治者。<a id="a-Ij"></a>故用无我破于邪我。<a id="a-Ik"></a>各有便宜。<a id="a-Il"></a>三宝是境归冯有在宜用有门。<a id="a-Im"></a>邪我是内患宜以无虚之(云云)。<a id="a-In"></a>四如是下半偈酬前唱不知。<a id="a-Io"></a>今言能知得无所畏不应不知。<a id="a-Ip"></a>迦葉白佛下。<a id="a-Iq"></a>第二问答。<a id="a-Ir"></a>初问中意者。<a id="a-Is"></a>并欲归依。<a id="a-It"></a>三种三宝皆是佛说何所取舍。<a id="a-Iu"></a>初一行欲依昔别体别既翻邪即是正路。<a id="a-Iv"></a>次两行欲依自隐时一体。<a id="a-Iw"></a>后一行欲依他显时一体。<a id="a-Ix"></a>既出生死已成正觉。<a id="a-Iy"></a>故言诸有所无有。<a id="a-Iz"></a>又解诸有有现成佛。<a id="a-J0"></a>无有无二十五有。<a id="a-J1"></a>二尔时佛告下。<a id="a-J2"></a>佛答佛欲更为分别不得妄依。<a id="a-J3"></a>文为三。<a id="a-J4"></a>初昔之别体有依不依。<a id="a-J5"></a>二显时一体有依不依。<a id="a-J6"></a>三隐时一体正是所劝一向须依。<a id="a-J7"></a>初依不依者为二。<a id="a-J8"></a>先明今不须依。<a id="a-J9"></a>次明昔则须依。<a id="a-JA"></a>初又二。<a id="a-JB"></a>初别体既是昔时为缘。<a id="a-JC"></a>今不须依昔依时翻邪昔日须依。<a id="a-JD"></a>次所以者何去。<a id="a-JE"></a>更释不依之意。<a id="a-JF"></a>于佛性中有法僧二宝者。<a id="a-JG"></a>非但已成之佛。<a id="a-JH"></a>佛性之中具有法僧。<a id="a-JI"></a>只当成佛亦具二性即佛法。<a id="a-JJ"></a>法佛不二即是僧宝。<a id="a-JK"></a>身既具三何须依于别体三宝。<a id="a-JL"></a>次须依又二。<a id="a-JM"></a>初为欲化度下。<a id="a-JN"></a>明昔则须依。<a id="a-JO"></a>次若欲随顺下。<a id="a-JP"></a>更释须依之意。<a id="a-JQ"></a>兴皇明四假。<a id="a-JR"></a>理缘就缘对缘因缘。<a id="a-JS"></a>昔即是对邪明正是故须依。<a id="a-JT"></a>若依龙树四悉即对治意(云云)。<a id="a-JU"></a>次从菩萨应作下。<a id="a-JV"></a>明显时一体又二。<a id="a-JW"></a>有依不依。<a id="a-JX"></a>不依文为二。<a id="a-JY"></a>初明不依。<a id="a-JZ"></a>文云。<a id="a-Ja"></a>我今此身归依佛者。<a id="a-Jb"></a>即是自归己身佛宝岂敬他佛。<a id="a-Jc"></a>次何以故下。<a id="a-Jd"></a>更释不依之意。<a id="a-Je"></a>然我与他佛既无异。<a id="a-Jf"></a>何须归他。<a id="a-Jg"></a>次若欲尊重去。<a id="a-Jh"></a>明有依义。<a id="a-Ji"></a>为相尊重。<a id="a-Jj"></a>是故须依。<a id="a-Jk"></a>又二。<a id="a-Jl"></a>先正明后解释。<a id="a-Jm"></a>初正明者法身是本地。<a id="a-Jn"></a>舍利是应身。<a id="a-Jo"></a>欲令众生敬我意者为欲亦化众生生善。<a id="a-Jp"></a>三从亦令众生去明今之所劝。<a id="a-Jq"></a>隐时一体。<a id="a-Jr"></a>一向须依。<a id="a-Js"></a>文有三。<a id="a-Jt"></a>法譬合。<a id="a-Ju"></a>初法中为五。<a id="a-Jv"></a>一分别一体有三。<a id="a-Jw"></a>此初文则自身有佛宝也。<a id="a-Jx"></a>一切众生皆依下。<a id="a-Jy"></a>即是自身有于法宝。<a id="a-Jz"></a>又有归依非真下。<a id="a-K0"></a>即自身僧宝。<a id="a-K1"></a>问身有法僧可尔何为有佛。<a id="a-K2"></a>答身中佛性。<a id="a-K3"></a>佛性即是法身佛宝。<a id="a-K4"></a>能说此法即是法宝。<a id="a-K5"></a>能受持者即是僧宝。<a id="a-K6"></a>他尚归依我身三宝。<a id="a-K7"></a>我今岂可不自归耶。<a id="a-K8"></a>问会三乘归一乘。<a id="a-K9"></a>名一乘者。<a id="a-KA"></a>亦应会三宝归一宝名为一宝。<a id="a-KB"></a>若会三乘归一乘无三乘异。<a id="a-KC"></a>会三宝归一宝亦无三宝之异。<a id="a-KD"></a>论师数师不敢为例。<a id="a-KE"></a>观师例之。<a id="a-KF"></a>会三宝归一宝。<a id="a-KG"></a>上义说佛法僧异。<a id="a-KH"></a>亦如会三乘为一乘义说三乘异。<a id="a-KI"></a>故法华云。<a id="a-KJ"></a>真是声闻真阿罗汉(云云)。<a id="a-KK"></a>从若有分别下。<a id="a-KL"></a>次为他作一体三宝。<a id="a-KM"></a>举体是佛。<a id="a-KN"></a>佛是觉义。<a id="a-KO"></a>举体是法。<a id="a-KP"></a>法是不觉。<a id="a-KQ"></a>举体是僧。<a id="a-KR"></a>觉与不觉而不相违。<a id="a-KS"></a>从于生盲下。<a id="a-KT"></a>三结别体。<a id="a-KU"></a>为生盲凡夫作此分别。<a id="a-KV"></a>复当为诸下四结一体。<a id="a-KW"></a>为二乘得圣之人说我身有一体三宝。<a id="a-KX"></a>如是菩萨下五双结两义。<a id="a-KY"></a>为恶众生而作佛事。<a id="a-KZ"></a>则结自身说于别体。<a id="a-Ka"></a>为诸智者而作佛事。<a id="a-Kb"></a>亦结自身说于一体。<a id="a-Kc"></a>次譬说为三。<a id="a-Kd"></a>一大将。<a id="a-Ke"></a>二太子。<a id="a-Kf"></a>三大臣。<a id="a-Kg"></a>所以举三譬者。<a id="a-Kh"></a>大将譬了因。<a id="a-Ki"></a>太子譬正因。<a id="a-Kj"></a>大臣譬缘因。<a id="a-Kk"></a>亦譬三宝。<a id="a-Kl"></a>太子譬法宝。<a id="a-Km"></a>大将譬佛宝。<a id="a-Kn"></a>大臣譬僧宝。<a id="a-Ko"></a>大将建意三。<a id="a-Kp"></a>一临阵制敌。<a id="a-Kq"></a>二我最第一。<a id="a-Kr"></a>三诸兵依我。<a id="a-Ks"></a>诸兵依我譬缘。<a id="a-Kt"></a>制胜譬了。<a id="a-Ku"></a>第一譬正。<a id="a-Kv"></a>太子亦尔。<a id="a-Kw"></a>绍继霸业譬正。<a id="a-Kx"></a>调伏王子譬了。<a id="a-Ky"></a>余王子依譬缘。<a id="a-Kz"></a>如王如先王成前譬。<a id="a-L0"></a>王子大臣者王子即属大臣譬也。<a id="a-L1"></a>三菩萨亦尔。<a id="a-L2"></a>合譬中二。<a id="a-L3"></a>先正合。<a id="a-L4"></a>后结劝。<a id="a-L5"></a>初合者所言三事与一体者别说于三。<a id="a-L6"></a>即是一体。<a id="a-L7"></a>一体之上义说于三。<a id="a-L8"></a>如涅槃中具有三点实非别异。<a id="a-L9"></a>次如来下。<a id="a-LA"></a>结劝又二。<a id="a-LB"></a>先劝舍昔别体之三。<a id="a-LC"></a>次劝取今一体之三。<a id="a-LD"></a>初舍中又二。<a id="a-LE"></a>先出昔三宝。<a id="a-LF"></a>后乃劝舍。<a id="a-LG"></a>昔别体中。<a id="a-LH"></a>举头譬佛宝。<a id="a-LI"></a>头最为上。<a id="a-LJ"></a>支节手足譬法僧。<a id="a-LK"></a>为化众生示此梯蹬。<a id="a-LL"></a>次是故汝今下劝舍。<a id="a-LM"></a>次汝于大乘下结劝。<a id="a-LN"></a>取自身中一体。<a id="a-LO"></a>如大将大臣于自身中建决定意。<a id="a-LP"></a>不取别体及他已成。<a id="a-LQ"></a>迦葉白佛下。<a id="a-LR"></a>第三领解文为四。<a id="a-LS"></a>一领解。<a id="a-LT"></a>二佛劝持。<a id="a-LU"></a>三称叹。<a id="a-LV"></a>四佛述成。<a id="a-LW"></a>初文又三。<a id="a-LX"></a>一发迹。<a id="a-LY"></a>二自领解。<a id="a-LZ"></a>三誓化他可寻。<a id="a-La"></a>善男子下。<a id="a-Lb"></a>第二佛劝持还只劝前自解化他。<a id="a-Lc"></a>自解即是高升秘藏。<a id="a-Ld"></a>化他即是下度愚迷(云云)。<a id="a-Le"></a>迦葉复言下。<a id="a-Lf"></a>第三称叹。<a id="a-Lg"></a>称叹佛性即是隐时一体。<a id="a-Lh"></a>相好等即是显时一体。<a id="a-Li"></a>尔时佛赞下。<a id="a-Lj"></a>第四述成从。<a id="a-Lk"></a>我今当更为汝下。<a id="a-Ll"></a>是第三明中道圆观。<a id="a-Lm"></a>文为三。<a id="a-Ln"></a>初许说。<a id="a-Lo"></a>次正说。<a id="a-Lp"></a>三叹教。<a id="a-Lq"></a>初中云。<a id="a-Lr"></a>入如来藏者。<a id="a-Ls"></a>入藏由观。<a id="a-Lt"></a>非观不入。<a id="a-Lu"></a>次若我住下是正说。<a id="a-Lv"></a>文为二。<a id="a-Lw"></a>初略后广。<a id="a-Lx"></a>略又为三。<a id="a-Ly"></a>一标中道。<a id="a-Lz"></a>二明乖中之惑。<a id="a-M0"></a>三辨破惑之观。<a id="a-M1"></a>初标中道即明非有非无。<a id="a-M2"></a>若我住者明非有。<a id="a-M3"></a>我住在身中即是常法。<a id="a-M4"></a>不离于苦常即是我。<a id="a-M5"></a>身即是苦此即是有。<a id="a-M6"></a>此有非道。<a id="a-M7"></a>若无我者明非无。<a id="a-M8"></a>若定是无则无修因趣果。<a id="a-M9"></a>亦无父母世间善法。<a id="a-MA"></a>此无非道。<a id="a-MB"></a>既作有无两责。<a id="a-MC"></a>不得有无。<a id="a-MD"></a>即非有无。<a id="a-ME"></a>名中道说。<a id="a-MF"></a>次若言诸法下。<a id="a-MG"></a>是明乖中之惑又二。<a id="a-MH"></a>初明惑。<a id="a-MI"></a>次结惑。<a id="a-MJ"></a>初明惑。<a id="a-MK"></a>中有六句。<a id="a-ML"></a>三双相对。<a id="a-MM"></a>三句计常。<a id="a-MN"></a>三句计断。<a id="a-MO"></a>于生死中自作此计。<a id="a-MP"></a>障理不明故名为惑。<a id="a-MQ"></a>若开善云。<a id="a-MR"></a>生死一向是苦无乐。<a id="a-MS"></a>光宅云。<a id="a-MT"></a>生死之中有定实乐。<a id="a-MU"></a>庄严云。<a id="a-MV"></a>生死之中有虚妄乐。<a id="a-MW"></a>妄乐乃为行苦所逼。<a id="a-MX"></a>故非实乐。<a id="a-MY"></a>然三师所说皆为此诃。<a id="a-MZ"></a>开善云。<a id="a-Ma"></a>生死是苦即是此中断见。<a id="a-Mb"></a>光宅云。<a id="a-Mc"></a>一向是乐。<a id="a-Md"></a>即是此中常见。<a id="a-Me"></a>庄严云。<a id="a-Mf"></a>妄乐又为行苦所逼。<a id="a-Mg"></a>即是此中亦常亦断。<a id="a-Mh"></a>亦应有第四句计不知是谁。<a id="a-Mi"></a>次从修一切法常下。<a id="a-Mj"></a>结惑又三。<a id="a-Mk"></a>谓法譬合。<a id="a-Ml"></a>初法中言修一切法常下结。<a id="a-Mm"></a>堕断见者解有二意。<a id="a-Mn"></a>一云。<a id="a-Mo"></a>本自执常他将断难。<a id="a-Mp"></a>常义不立。<a id="a-Mq"></a>便执于断。<a id="a-Mr"></a>本自执断。<a id="a-Ms"></a>他将常难。<a id="a-Mt"></a>断义不立。<a id="a-Mu"></a>更执于常。<a id="a-Mv"></a>二云。<a id="a-Mw"></a>两见相因。<a id="a-Mx"></a>见修断过即自修常。<a id="a-My"></a>见修常过即自修断。<a id="a-Mz"></a>如步屈虫下譬。<a id="a-N0"></a>六卷云折腰虫。<a id="a-N1"></a>周易云。<a id="a-N2"></a>尺蠖之屈以求伸也。<a id="a-N3"></a>时俗云。<a id="a-N4"></a>桑枝变作。<a id="a-N5"></a>未必全尔。<a id="a-N6"></a>桑根为蝉。<a id="a-N7"></a>腐草为萤。<a id="a-N8"></a>其例亦然。<a id="a-N9"></a>此虫腰折。<a id="a-NA"></a>修常断者合譬。<a id="a-NB"></a>明断因常生。<a id="a-NC"></a>常因断生。<a id="a-ND"></a>故有此譬。<a id="a-NE"></a>以是义故下。<a id="a-NF"></a>第三明破惑之观又二。<a id="a-NG"></a>初正明。<a id="a-NH"></a>次结解。<a id="a-NI"></a>初亦有三双六句。<a id="a-NJ"></a>对前无我只应言我。<a id="a-NK"></a>而经中言常者有二解。<a id="a-NL"></a>一云误。<a id="a-NM"></a>二云。<a id="a-NN"></a>常是通名。<a id="a-NO"></a>我等是别。<a id="a-NP"></a>佛果万德通得名常。<a id="a-NQ"></a>言余法者中道之外皆名余法。<a id="a-NR"></a>常乐我净即指如来秘藏佛法僧正解脱等。<a id="a-NS"></a>当知中道只是真法二边为余。<a id="a-NT"></a>当知如是下是结解又二。<a id="a-NU"></a>先法。<a id="a-NV"></a>后譬。<a id="a-NW"></a>初法中云愚人无疑者有二解。<a id="a-NX"></a>疑为解津愚既无解。<a id="a-NY"></a>所以不疑。<a id="a-NZ"></a>二云。<a id="a-Na"></a>中道分明显然易解。<a id="a-Nb"></a>愚尚不疑。<a id="a-Nc"></a>何况智者。<a id="a-Nd"></a>依文似如后解为胜。<a id="a-Ne"></a>如羸病人下。<a id="a-Nf"></a>譬说还余前二解。<a id="a-Ng"></a>若依惑意即愚人分别而生诸见如服酥轻便。<a id="a-Nh"></a>若依后解酥是好药。<a id="a-Ni"></a>健人服者本来自好。<a id="a-Nj"></a>羸人服者亦得轻便。<a id="a-Nk"></a>譬中道法。<a id="a-Nl"></a>愚人亦解。<a id="a-Nm"></a>六卷云。<a id="a-Nn"></a>服已迷闷。<a id="a-No"></a>即是不解迷惑意也。<a id="a-Np"></a>有无之法下。<a id="a-Nq"></a>第二广明中道又二。<a id="a-Nr"></a>初约诸法有无显中道。<a id="a-Ns"></a>二约诸法不二显中道。<a id="a-Nt"></a>初文者夫有无者不可定取。<a id="a-Nu"></a>说有为无。<a id="a-Nv"></a>说无为有。<a id="a-Nw"></a>有是无有无是有无。<a id="a-Nx"></a>于无上说有。<a id="a-Ny"></a>有不定有。<a id="a-Nz"></a>于有上说无。<a id="a-O0"></a>无不定无。<a id="a-O1"></a>不有不无即是中道。<a id="a-O2"></a>次不二者。<a id="a-O3"></a>无二异不二。<a id="a-O4"></a>无不二异二。<a id="a-O5"></a>二不二不可得。<a id="a-O6"></a>乃是非二非不二。<a id="a-O7"></a>是名中道。<a id="a-O8"></a>初文有无中。<a id="a-O9"></a>有法有譬。<a id="a-OA"></a>初法说极略。<a id="a-OB"></a>唯此一句。<a id="a-OC"></a>直标有无其性不定。<a id="a-OD"></a>若他明。<a id="a-OE"></a>三无为定无。<a id="a-OF"></a>不可为有。<a id="a-OG"></a>三聚定有。<a id="a-OH"></a>不可为无。<a id="a-OI"></a>此非不定不名中道。<a id="a-OJ"></a>譬如四大下。<a id="a-OK"></a>次举譬。<a id="a-OL"></a>先譬。<a id="a-OM"></a>次合。<a id="a-ON"></a>初譬中。<a id="a-OO"></a>欲明有无不定。<a id="a-OP"></a>如佛赴缘。<a id="a-OQ"></a>若执有者破有说无。<a id="a-OR"></a>若执无者破无说有。<a id="a-OS"></a>四大亦尔。<a id="a-OT"></a>如善医师别知诸病。<a id="a-OU"></a>若水病者以火药治。<a id="a-OV"></a>若火病者以水药治。<a id="a-OW"></a>地风亦尔。<a id="a-OX"></a>不善医师不别病相妄授于药。<a id="a-OY"></a>次善男子下合譬。<a id="a-OZ"></a>初总合。<a id="a-Oa"></a>次别合。<a id="a-Ob"></a>初可见。<a id="a-Oc"></a>次若言不别合又二。<a id="a-Od"></a>先举有无为合。<a id="a-Oe"></a>后举常无常例合。<a id="a-Of"></a>初又二。<a id="a-Og"></a>先别破有无。<a id="a-Oh"></a>后总结为诫。<a id="a-Oi"></a>初文三句。<a id="a-Oj"></a>初句云智。<a id="a-Ok"></a>不应染者有二解。<a id="a-Ol"></a>一云。<a id="a-Om"></a>智闻佛说佛性是有不应染着。<a id="a-On"></a>愚便责其现用处所。<a id="a-Oo"></a>或六根中或遍身中。<a id="a-Op"></a>二若闻佛性是有应知佛意不定专在于有有即表无。<a id="a-Oq"></a>无即妄语者。<a id="a-Or"></a>是第二句。<a id="a-Os"></a>破无。<a id="a-Ot"></a>亦二意。<a id="a-Ou"></a>一云。<a id="a-Ov"></a>道理不无定无乖理故是妄语。<a id="a-Ow"></a>二云。<a id="a-Ox"></a>佛性虽有未有现用故言是无。<a id="a-Oy"></a>汝有智人不应云妄。<a id="a-Oz"></a>若言有者是第三句。<a id="a-P0"></a>为执有情多。<a id="a-P1"></a>故更重破不应默然者。<a id="a-P2"></a>若有佛性应能现瑞。<a id="a-P3"></a>何以默然。<a id="a-P4"></a>二云。<a id="a-P5"></a>若定有有者。<a id="a-P6"></a>就汝推捡。<a id="a-P7"></a>何以默然。<a id="a-P8"></a>次亦复不应下结。<a id="a-P9"></a>不许争论。<a id="a-PA"></a>言有言无。<a id="a-PB"></a>乃至四句并是戏论。<a id="a-PC"></a>若说于苦下。<a id="a-PD"></a>第二举苦无常等例合复有五。<a id="a-PE"></a>一约苦。<a id="a-PF"></a>二约无常。<a id="a-PG"></a>三约我无我。<a id="a-PH"></a>四约空寂。<a id="a-PI"></a>五约幻化。<a id="a-PJ"></a>皆解惑对辨可见。<a id="a-PK"></a>文云。<a id="a-PL"></a>虽有去来而常住无变者。<a id="a-PM"></a>此是即去来不去来。<a id="a-PN"></a>即动而寂。<a id="a-PO"></a>从若言无明下。<a id="a-PP"></a>是第二约不二不异。<a id="a-PQ"></a>明中道亦有法譬。<a id="a-PR"></a>法说为三。<a id="a-PS"></a>一约因缘明不二。<a id="a-PT"></a>二约观行明不二。<a id="a-PU"></a>三总结明不二。<a id="a-PV"></a>因缘是境。<a id="a-PW"></a>观是智照。<a id="a-PX"></a>总结是境智。<a id="a-PY"></a>初十二因缘明不二又三。<a id="a-PZ"></a>先举无明。<a id="a-Pa"></a>次举行识。<a id="a-Pb"></a>三举善恶。<a id="a-Pc"></a>旧解。<a id="a-Pd"></a>无明是惑明即是解。<a id="a-Pe"></a>又云。<a id="a-Pf"></a>无明行是过去。<a id="a-Pg"></a>识等是现在。<a id="a-Ph"></a>三世分别。<a id="a-Pi"></a>此不会经。<a id="a-Pj"></a>经诃云。<a id="a-Pk"></a>明与无明行识等异是愚人法。<a id="a-Pl"></a>智者了达其性无二。<a id="a-Pm"></a>若言应修下。<a id="a-Pn"></a>第二约观行明不二又三。<a id="a-Po"></a>一苦。<a id="a-Pp"></a>二无常。<a id="a-Pq"></a>三无我。<a id="a-Pr"></a>我与无我下。<a id="a-Ps"></a>第三总结不二又三。<a id="a-Pt"></a>一结叹。<a id="a-Pu"></a>二结劝。<a id="a-Pv"></a>三结会。<a id="a-Pw"></a>结叹又二。<a id="a-Px"></a>先结佛所叹后结说已。<a id="a-Py"></a>结劝又二。<a id="a-Pz"></a>初劝持不二法。<a id="a-Q0"></a>二劝持不二。<a id="a-Q1"></a>经如我下三结会。<a id="a-Q2"></a>悬指般若。<a id="a-Q3"></a>旧云。<a id="a-Q4"></a>引深奥品中灯炷喻。<a id="a-Q5"></a>或云。<a id="a-Q6"></a>大品度不尽。<a id="a-Q7"></a>外国本经应有此文。<a id="a-Q8"></a>或言。<a id="a-Q9"></a>大品虽不的当。<a id="a-QA"></a>而不二之义无差。<a id="a-QB"></a>又云。<a id="a-QC"></a>诸有二者名有所得。<a id="a-QD"></a>无有二者名无所得。<a id="a-QE"></a>又二是眼识。<a id="a-QF"></a>识内了别。<a id="a-QG"></a>眼外见色。<a id="a-QH"></a>此则是二。<a id="a-QI"></a>眼识无二。<a id="a-QJ"></a>乃是智者了达诸法亦尔。<a id="a-QK"></a>从如因乳生酪下。<a id="a-QL"></a>第二譬成因缘不二之义。<a id="a-QM"></a>如五味相生无自他性。<a id="a-QN"></a>即是因缘。<a id="a-QO"></a>因缘即是中道。<a id="a-QP"></a>其意显然。<a id="a-QQ"></a>文为三。<a id="a-QR"></a>初列五味。<a id="a-QS"></a>二广破自他。<a id="a-QT"></a>三结因缘义。<a id="a-QU"></a>初列五味者。<a id="a-QV"></a>五味相生成前不二。<a id="a-QW"></a>次如是酪性下。<a id="a-QX"></a>广破自他。<a id="a-QY"></a>先立章门后解释。<a id="a-QZ"></a>初章门中酪从乳生为章门。<a id="a-Qa"></a>次例四味。<a id="a-Qb"></a>就初又两。<a id="a-Qc"></a>初从乳生酪即是章门。<a id="a-Qd"></a>从自生他生。<a id="a-Qe"></a>并是非门。<a id="a-Qf"></a>次若从他生下。<a id="a-Qg"></a>第二释二章门先释非门。<a id="a-Qh"></a>次释是章门。<a id="a-Qi"></a>初非门中。<a id="a-Qj"></a>先释不从他生。<a id="a-Qk"></a>次释不从自生。<a id="a-Ql"></a>初破他生可见。<a id="a-Qm"></a>破自生中云。<a id="a-Qn"></a>不应相似相续自生是一往。<a id="a-Qo"></a>将谁相似相续。<a id="a-Qp"></a>而今见续乳后有酪等味。<a id="a-Qq"></a>故知不从自生。<a id="a-Qr"></a>自生即应五味一时。<a id="a-Qs"></a>既前后相续岂得一时。<a id="a-Qt"></a>虽不一时下。<a id="a-Qu"></a>释是章门。<a id="a-Qv"></a>破自他之后。<a id="a-Qw"></a>因缘假记云酪从乳生。<a id="a-Qx"></a>而不自不他。<a id="a-Qy"></a>而言先有者亦是因缘。<a id="a-Qz"></a>甘味多故不能自变者。<a id="a-R0"></a>乳味即甜酪味即酢。<a id="a-R1"></a>下论义难此。<a id="a-R2"></a>是牛食啖下。<a id="a-R3"></a>第三结是因缘。<a id="a-R4"></a>先譬。<a id="a-R5"></a>次合。<a id="a-R6"></a>初譬中食水草譬禀经教。<a id="a-R7"></a>血变成乳譬变恶为善。<a id="a-R8"></a>若食甘草譬禀大教。<a id="a-R9"></a>若食苦草譬禀小教。<a id="a-RA"></a>雪山譬此经。<a id="a-RB"></a>肥腻譬佛性牛若食者譬众生。<a id="a-RC"></a>醍醐譬佛果。<a id="a-RD"></a>能依此经。<a id="a-RE"></a>修行得无上佛果。<a id="a-RF"></a>无有青黄赤白等色。<a id="a-RG"></a>譬依教而修无声闻天人之果纯得醍醐涅槃果也。<a id="a-RH"></a>此中六位文义宛然(云云)。<a id="a-RI"></a>是诸众生下。<a id="a-RJ"></a>第二合譬中先合。<a id="a-RK"></a>次论义。<a id="a-RL"></a>初合中。<a id="a-RM"></a>先合二。<a id="a-RN"></a>后合不二。<a id="a-RO"></a>不二中。<a id="a-RP"></a>云无明转变为明者。<a id="a-RQ"></a>他经复云。<a id="a-RR"></a>明起断无明。<a id="a-RS"></a>旧三解。<a id="a-RT"></a>一云。<a id="a-RU"></a>只断是变。<a id="a-RV"></a>变是断。<a id="a-RW"></a>文两义一。<a id="a-RX"></a>二云。<a id="a-RY"></a>变语就体。<a id="a-RZ"></a>断语就用。<a id="a-Ra"></a>一心体上有善恶两义。<a id="a-Rb"></a>只己心上变善为恶。<a id="a-Rc"></a>变恶为善心即不变。<a id="a-Rd"></a>次就用者。<a id="a-Re"></a>须断无明。<a id="a-Rf"></a>只得于明。<a id="a-Rg"></a>不断不得即庄严师解。<a id="a-Rh"></a>开善嫌庄严浅近。<a id="a-Ri"></a>就修习缘了两缘释之。<a id="a-Rj"></a>从迦葉下第二论义。<a id="a-Rk"></a>从前乳中先有酪性生。<a id="a-Rl"></a>文为二。<a id="a-Rm"></a>先难。<a id="a-Rn"></a>次答。<a id="a-Ro"></a>难中又二。<a id="a-Rp"></a>先定。<a id="a-Rq"></a>次难。<a id="a-Rr"></a>难中二。<a id="a-Rs"></a>先难定有。<a id="a-Rt"></a>次难定无。<a id="a-Ru"></a>初难定有为三。<a id="a-Rv"></a>一正难乳中有酪者。<a id="a-Rw"></a>即是已有云何言生。<a id="a-Rx"></a>夫生义者。<a id="a-Ry"></a>先无而有。<a id="a-Rz"></a>乃名为生。<a id="a-S0"></a>次法若本无下释难。<a id="a-S1"></a>若言乳中下三并难。<a id="a-S2"></a>若乳是酪因。<a id="a-S3"></a>草亦乳因(云云)。<a id="a-S4"></a>又倒并若草为乳因。<a id="a-S5"></a>亦应乳为草果。<a id="a-S6"></a>草为乳因草中得有乳者乳为草果。<a id="a-S7"></a>乳中亦应有草。<a id="a-S8"></a>乳酪因果亦例此。<a id="a-S9"></a>并文中但举一耳。<a id="a-SA"></a>若言乳中下。<a id="a-SB"></a>二难定无者只应难有。<a id="a-SC"></a>不应难无。<a id="a-SD"></a>恐佛转计度入无中。<a id="a-SE"></a>是故逆遮而难无也。<a id="a-SF"></a>善男子下。<a id="a-SG"></a>二佛答文为三。<a id="a-SH"></a>初研譬。<a id="a-SI"></a>二重为合譬。<a id="a-SJ"></a>三结譬意。<a id="a-SK"></a>初又三。<a id="a-SL"></a>一非定执。<a id="a-SM"></a>二以理解。<a id="a-SN"></a>三结非定执。<a id="a-SO"></a>初非执中。<a id="a-SP"></a>先作三章门。<a id="a-SQ"></a>后次第释破。<a id="a-SR"></a>一定有门。<a id="a-SS"></a>二定无门。<a id="a-ST"></a>三他生。<a id="a-SU"></a>释三门者。<a id="a-SV"></a>初释不得定有。<a id="a-SW"></a>云乳中有酪。<a id="a-SX"></a>何者。<a id="a-SY"></a>乳白酪黄。<a id="a-SZ"></a>乳甘酪酢。<a id="a-Sa"></a>色味既异何得定有。<a id="a-Sb"></a>次释乳中不得定无酪者。<a id="a-Sc"></a>文云。<a id="a-Sd"></a>置毒乳中酪即杀人。<a id="a-Se"></a>先得置毒于乳后时乳变成酪。<a id="a-Sf"></a>饮此酪者毒犹杀人。<a id="a-Sg"></a>何得言乳定无酪。<a id="a-Sh"></a>是牛食啖下。<a id="a-Si"></a>第二以理解释又二。<a id="a-Sj"></a>先明乳从草生还是因缘假说。<a id="a-Sk"></a>后明酪从乳生亦是因缘假说。<a id="a-Sl"></a>两文各二。<a id="a-Sm"></a>初二者先云。<a id="a-Sn"></a>从缘而有。<a id="a-So"></a>后结是因缘。<a id="a-Sp"></a>众生福力者有三义。<a id="a-Sq"></a>一牸牛之福欲饮子时血变为乳。<a id="a-Sr"></a>二犊子之福令母有乳。<a id="a-Ss"></a>三[(殼-一)/牛]人之福。<a id="a-St"></a>人若无福子尚不足。<a id="a-Su"></a>况得充人。<a id="a-Sv"></a>是乳灭已下。<a id="a-Sw"></a>二明酪从乳生又二。<a id="a-Sx"></a>初明缘生。<a id="a-Sy"></a>后结因缘。<a id="a-Sz"></a>醪是以物搅之。<a id="a-T0"></a>燸是火气。<a id="a-T1"></a>经本或作酢字。<a id="a-T2"></a>而今酉边着翏者非。<a id="a-T3"></a>以物搅字亦非酒名。<a id="a-T4"></a>酒名应酉边。<a id="a-T5"></a>作孝盖书者谬。<a id="a-T6"></a>是故不得定言下第三结非定执。<a id="a-T7"></a>善男子明与无明下。<a id="a-T8"></a>第二重为合。<a id="a-T9"></a>譬此中开转断义如前释(云云)。<a id="a-TA"></a>以是因缘下。<a id="a-TB"></a>第三结譬意。<a id="a-TC"></a>善男子众生薄福下。<a id="a-TD"></a>第三叹教劝持又二。<a id="a-TE"></a>先叹佛性理。<a id="a-TF"></a>次叹教。<a id="a-TG"></a>叹理为二。<a id="a-TH"></a>先举忍草。<a id="a-TI"></a>后牒两譬。<a id="a-TJ"></a>于中先牒两譬。<a id="a-TK"></a>次诸众生下总合两譬。<a id="a-TL"></a>次从譬如虚空下。<a id="a-TM"></a>是叹教又二。<a id="a-TN"></a>先叹经后劝信。<a id="a-TO"></a>初文有譬有合。<a id="a-TP"></a>虚空譬法身。<a id="a-TQ"></a>雷震譬说法。<a id="a-TR"></a>起云譬慈悲。<a id="a-TS"></a>象牙譬众生。<a id="a-TT"></a>华譬佛性。<a id="a-TU"></a>有三解。<a id="a-TV"></a>一云别有象牙草闻雷生华。<a id="a-TW"></a>二云。<a id="a-TX"></a>是象牙生华。<a id="a-TY"></a>经云。<a id="a-TZ"></a>四象优钵罗等。<a id="a-Ta"></a>闻天雷时牙上有华。<a id="a-Tb"></a>三云。<a id="a-Tc"></a>此象牙非别生华。<a id="a-Td"></a>直是牙上有文彩如华。<a id="a-Te"></a>众生佛性下合譬。<a id="a-Tf"></a>有三番合之可寻。<a id="a-Tg"></a>若有善男子下。<a id="a-Th"></a>是第二结令劝信。<a id="a-Ti"></a>从迦葉白佛下。<a id="a-Tj"></a>品中第二答能见难见性。<a id="a-Tk"></a>文有四问答。<a id="a-Tl"></a>初两番辨深行证见。<a id="a-Tm"></a>后两番明浅行闻见。<a id="a-Tn"></a>闻见酬其能见。<a id="a-To"></a>证见酬其难见。<a id="a-Tp"></a>于证见中总有二番。<a id="a-Tq"></a>初番可见。<a id="a-Tr"></a>次番中有问有答。<a id="a-Ts"></a>答中总举十譬。<a id="a-Tt"></a>初以百盲通譬一切众生。<a id="a-Tu"></a>百是一数之圆。<a id="a-Tv"></a>例如世姓甚多而言百姓。<a id="a-Tw"></a>求解见性譬如治目。<a id="a-Tx"></a>造诣良医者。<a id="a-Ty"></a>根缘感佛。<a id="a-Tz"></a>是时良医。<a id="a-U0"></a>譬佛垂应。<a id="a-U1"></a>金[金*畀]四解。<a id="a-U2"></a>一云譬此经一指。<a id="a-U3"></a>三指譬昔三乘教。<a id="a-U4"></a>亦云。<a id="a-U5"></a>金[金*畀]譬佛方便慧一指。<a id="a-U6"></a>三指譬根缘悟道。<a id="a-U7"></a>除膜譬断无明烦恼。<a id="a-U8"></a>二云。<a id="a-U9"></a>三指譬三慧。<a id="a-UA"></a>三云。<a id="a-UB"></a>初教一指。<a id="a-UC"></a>般若至法华二指。<a id="a-UD"></a>涅槃三指。<a id="a-UE"></a>四云。<a id="a-UF"></a>譬三忍信顺无生。<a id="a-UG"></a>解三忍为二。<a id="a-UH"></a>一云。<a id="a-UI"></a>十信信忍。<a id="a-UJ"></a>三十心顺忍。<a id="a-UK"></a>十地无生忍。<a id="a-UL"></a>又初地至三地是信忍。<a id="a-UM"></a>四地至六地是顺忍。<a id="a-UN"></a>七地至十地是无生忍。<a id="a-UO"></a>今明不然。<a id="a-UP"></a>经合佛性岂可余释。<a id="a-UQ"></a>一指示之答云不见者。<a id="a-UR"></a>譬入真谛则不见性。<a id="a-US"></a>二指不见者。<a id="a-UT"></a>譬空假二谛亦不见性。<a id="a-UU"></a>三指示之答言少见。<a id="a-UV"></a>此譬一谛三谛即空假中名为佛性。<a id="a-UW"></a>初住初地则能分见故言少耳。<a id="a-UX"></a>善男子下合譬又二。<a id="a-UY"></a>前正合。<a id="a-UZ"></a>此况声闻。<a id="a-Ua"></a>初文者。<a id="a-Ub"></a>若寻合文金[鏍-糸+廾]譬涅槃教。<a id="a-Uc"></a>三指譬佛性。<a id="a-Ud"></a>即是三德三谛等也。<a id="a-Ue"></a>文云。<a id="a-Uf"></a>无我惑乱者即是不了。<a id="a-Ug"></a>昔教惑于无我故不见性。<a id="a-Uh"></a>今教真我乃见佛性。<a id="a-Ui"></a>次九譬可寻也。<a id="a-Uj"></a>迦葉白佛下。<a id="a-Uk"></a>是第二有两番。<a id="a-Ul"></a>明浅行闻见。<a id="a-Um"></a>初番问可寻。<a id="a-Un"></a>佛答有四。<a id="a-Uo"></a>一譬。<a id="a-Up"></a>二合。<a id="a-Uq"></a>三劝。<a id="a-Ur"></a>四褒贬。<a id="a-Us"></a>初譬中云非想非非想天者。<a id="a-Ut"></a>三有四空之顶。<a id="a-Uu"></a>无身而有识。<a id="a-Uv"></a>无想而有想。<a id="a-Uw"></a>此事难知。<a id="a-Ux"></a>佛性亦尔。<a id="a-Uy"></a>非二乘所了。<a id="a-Uz"></a>二合等三文可见。<a id="a-V0"></a>迦葉白佛非圣凡夫下。<a id="a-V1"></a>第二番问答。<a id="a-V2"></a>初问中云。<a id="a-V3"></a>非圣凡夫者即外道也。<a id="a-V4"></a>其自称圣如来夺之故言非圣。<a id="a-V5"></a>若理内凡夫即圣凡夫。<a id="a-V6"></a>内道外道俱云有我。<a id="a-V7"></a>有我之性两事云何。<a id="a-V8"></a>佛举贫富二人譬。<a id="a-V9"></a>有三。<a id="a-VA"></a>初譬。<a id="a-VB"></a>次合。<a id="a-VC"></a>三结成。<a id="a-VD"></a>譬为三。<a id="a-VE"></a>初菩萨施化。<a id="a-VF"></a>二声闻施化。<a id="a-VG"></a>三如来施化。<a id="a-VH"></a>初菩萨化又为四。<a id="a-VI"></a>一说教。<a id="a-VJ"></a>二禀受。<a id="a-VK"></a>三舍应。<a id="a-VL"></a>四起惑。<a id="a-VM"></a>共为亲友者。<a id="a-VN"></a>能化所化化道交通义言亲友。<a id="a-VO"></a>王子富于法财。<a id="a-VP"></a>真我显现故言富众生。<a id="a-VQ"></a>取我在身具足诸见故言贫人。<a id="a-VR"></a>互相往反者。<a id="a-VS"></a>感应相关。<a id="a-VT"></a>是时贫人下。<a id="a-VU"></a>是第二众生禀。<a id="a-VV"></a>受见王子刀者非是证见。<a id="a-VW"></a>闻菩萨说真我佛性。<a id="a-VX"></a>好刀譬中道佛性真我。<a id="a-VY"></a>心中贪著者。<a id="a-VZ"></a>爱乐此法。<a id="a-Va"></a>王子后时下。<a id="a-Vb"></a>第三菩萨舍应。<a id="a-Vc"></a>持真我去故言持刀。<a id="a-Vd"></a>机感事密是故言逃。<a id="a-Ve"></a>更化余处故言他国。<a id="a-Vf"></a>贫人于后是第四凡夫起惑。<a id="a-Vg"></a>菩萨舍应众生流转。<a id="a-Vh"></a>受五阴身故言寄宿。<a id="a-Vi"></a>眠是闇时譬无明昏。<a id="a-Vj"></a>自号有我故喻呓言。<a id="a-Vk"></a>古本曰讇言。<a id="a-Vl"></a>寱者典诰呓字。<a id="a-Vm"></a>旁人闻下。<a id="a-Vn"></a>第二声闻施化。<a id="a-Vo"></a>应具论四果。<a id="a-Vp"></a>文略阙第三王。<a id="a-Vq"></a>初王是初果。<a id="a-Vr"></a>私谓余子之言。<a id="a-Vs"></a>可兼二三。<a id="a-Vt"></a>旧即旁人譬机。<a id="a-Vu"></a>机将是人是感初果。<a id="a-Vv"></a>故言收之。<a id="a-Vw"></a>兴皇云。<a id="a-Vx"></a>旁人是五方便似解。<a id="a-Vy"></a>王是初果真解。<a id="a-Vz"></a>似伏真断破彼我见。<a id="a-W0"></a>言至王所。<a id="a-W1"></a>众生对初果。<a id="a-W2"></a>义言君臣。<a id="a-W3"></a>屠割者。<a id="a-W4"></a>譬分析五众求我叵得。<a id="a-W5"></a>曾禀此法。<a id="a-W6"></a>故言素为亲厚。<a id="a-W7"></a>能化所化既非异辙。<a id="a-W8"></a>故言一处。<a id="a-W9"></a>眼见譬闻慧。<a id="a-WA"></a>手触譬思慧。<a id="a-WB"></a>取譬修慧。<a id="a-WC"></a>并不得思修。<a id="a-WD"></a>故言不敢手触。<a id="a-WE"></a>况当故取。<a id="a-WF"></a>羊角者邪曲计我。<a id="a-WG"></a>欣笑譬悲惨。<a id="a-WH"></a>未欲破此邪计。<a id="a-WI"></a>故言随意。<a id="a-WJ"></a>去寻立余子即二果施化。<a id="a-WK"></a>次第四王即四果。<a id="a-WL"></a>却后下。<a id="a-WM"></a>是第三如来施化。<a id="a-WN"></a>但是前逃菩萨今还成佛。<a id="a-WO"></a>数时者数耳。<a id="a-WP"></a>唯明无我。<a id="a-WQ"></a>不言真我者。<a id="a-WR"></a>望下文合中。<a id="a-WS"></a>应有说我教也。<a id="a-WT"></a>优钵罗华者。<a id="a-WU"></a>婆罗门计神白色。<a id="a-WV"></a>羊角者。<a id="a-WW"></a>刹利神色黄。<a id="a-WX"></a>火聚者。<a id="a-WY"></a>毗舍神赤。<a id="a-WZ"></a>黑蛇者。<a id="a-Wa"></a>首陀神黑。<a id="a-Wb"></a>善男子合譬。<a id="a-Wc"></a>还合三譬。<a id="a-Wd"></a>譬云。<a id="a-We"></a>有一好刀。<a id="a-Wf"></a>合云。<a id="a-Wg"></a>说我真相。<a id="a-Wh"></a>譬云。<a id="a-Wi"></a>持是净刀逃至他国。<a id="a-Wj"></a>合云。<a id="a-Wk"></a>说已舍去。<a id="a-Wl"></a>声闻缘觉下。<a id="a-Wm"></a>合前第二四果施化。<a id="a-Wn"></a>为断如是下。<a id="a-Wo"></a>合第三。<a id="a-Wp"></a>如来施化又二。<a id="a-Wq"></a>先明无我之教。<a id="a-Wr"></a>正是合前。<a id="a-Ws"></a>善男子下。<a id="a-Wt"></a>第二更明真我之教。<a id="a-Wu"></a>前譬中无但有其义。<a id="a-Wv"></a>善男子若有凡夫下。<a id="a-Ww"></a>第三结成答意。<a id="a-Wx"></a>在文可见(云云)</p>
 </body>
</html>