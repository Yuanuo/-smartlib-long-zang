<!doctype html>
<html id="z3IBWdT1P4" data-ver="1177">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第十三下</h1>
  <h2 id="a2">师子吼品之一下</h2>
  <p id="a3">复次善男子下。<a id="a-4"></a>二别举遍义应遍一切。<a id="a-5"></a>别举四种遍有中道。<a id="a-6"></a>一颠倒上下。<a id="a-7"></a>二生死。<a id="a-8"></a>三断常。<a id="a-9"></a>四因果。<a id="a-A"></a>他解。<a id="a-B"></a>此四是中论八不。<a id="a-C"></a>不上不下是不来不出。<a id="a-D"></a>不因不果是不一不异。<a id="a-E"></a>余两可知。<a id="a-F"></a>一师云。<a id="a-G"></a>法门无量何必如此。<a id="a-H"></a>今明。<a id="a-I"></a>初以上下属当凡夫颠倒。<a id="a-J"></a>横计上下不见中道。<a id="a-K"></a>诸佛体之不上不下。<a id="a-L"></a>得见中道。<a id="a-M"></a>次生死约六度遍行。<a id="a-N"></a>既不断于无明爱惑。<a id="a-O"></a>惑心求佛。<a id="a-P"></a>是二中间则有生老病死。<a id="a-Q"></a>不见中道。<a id="a-R"></a>诸佛体之不生不死得见中道。<a id="a-S"></a>三断常约二乘厌生死。<a id="a-T"></a>是背常入涅槃。<a id="a-U"></a>是向断不见中道。<a id="a-V"></a>诸佛体之非常非断。<a id="a-W"></a>于二乘法得见中道。<a id="a-X"></a>四者。<a id="a-Y"></a>十二因缘观智是因。<a id="a-Z"></a>得菩提是果。<a id="a-a"></a>修因克果次第浅深。<a id="a-b"></a>此约别教地前不见中道。<a id="a-c"></a>诸佛体之知非因果。<a id="a-d"></a>于菩萨法能见中道。<a id="a-e"></a>上文云。<a id="a-f"></a>一切诸法中悉有安乐性。<a id="a-g"></a>普贤观云。<a id="a-h"></a>毗卢遮那遍一切处。<a id="a-i"></a>譬如耆婆执草成药。<a id="a-j"></a>佛亦如是。<a id="a-k"></a>遍一切法无非中道。<a id="a-l"></a>中道即是佛性。<a id="a-m"></a>汝问何义。<a id="a-n"></a>其义如是。<a id="a-o"></a>略属当竟。<a id="a-p"></a>今更帖文。<a id="a-q"></a>初云道有三种者。<a id="a-r"></a>先唱三章门。<a id="a-s"></a>次下者下解释。<a id="a-t"></a>下者外道邪见。<a id="a-u"></a>谬谓梵天以为涅槃。<a id="a-v"></a>实非涅槃。<a id="a-w"></a>还是生死故名为下。<a id="a-x"></a>所言上者即是凡夫。<a id="a-y"></a>未免八倒无常计常。<a id="a-z"></a>常是上法当得上果。<a id="a-10"></a>故名为上。<a id="a-11"></a>所言中者第一义空。<a id="a-12"></a>智慧无常见无常。<a id="a-13"></a>如理而见不同外道。<a id="a-14"></a>故不名下。<a id="a-15"></a>不同凡夫故不名上。<a id="a-16"></a>而是两边之上故言是上。<a id="a-17"></a>又言与佛不异故言是上。<a id="a-18"></a>复次生死本际下。<a id="a-19"></a>第二明不生不。<a id="a-1A"></a>死中道之义。<a id="a-1B"></a>文为二初明中道。<a id="a-1C"></a>次举解惑初为三一唱中道。<a id="a-1D"></a>二明能破生死三结是。<a id="a-1E"></a>佛性无明有爱下。<a id="a-1F"></a>但中间只是行识名色六入等。<a id="a-1G"></a>何以云有生老死耶。<a id="a-1H"></a>解云。<a id="a-1I"></a>后文云现在世识名未来生。<a id="a-1J"></a>现在六入等名未来老死。<a id="a-1K"></a>中间即是生死义。<a id="a-1L"></a>言中道者。<a id="a-1M"></a>两因夹一果。<a id="a-1N"></a>一果居中。<a id="a-1O"></a>如此论中方是妙中。<a id="a-1P"></a>破生死义。<a id="a-1Q"></a>云何只以因缘因果不生不灭。<a id="a-1R"></a>名为中道。<a id="a-1S"></a>今作易解。<a id="a-1T"></a>无明与爱即现过见。<a id="a-1U"></a>烦恼道也。<a id="a-1V"></a>点烦恼道即是般若。<a id="a-1W"></a>中间是苦道即是法身。<a id="a-1X"></a>法身即中道。<a id="a-1Y"></a>若是中道则无生死。<a id="a-1Z"></a>无生死故名破生死。<a id="a-1a"></a>以是义故下。<a id="a-1b"></a>第三结为佛性。<a id="a-1c"></a>既是中道宁非佛性。<a id="a-1d"></a>以诸众生下。<a id="a-1e"></a>第二举解惑。<a id="a-1f"></a>有法譬合。<a id="a-1g"></a>法中初明惑者。<a id="a-1h"></a>不见则是无常。<a id="a-1i"></a>后明解者。<a id="a-1j"></a>能见则非无常。<a id="a-1k"></a>正用此语兼答第三难。<a id="a-1l"></a>难云。<a id="a-1m"></a>以何义故名常乐我净。<a id="a-1n"></a>以见佛性故常乐我净。<a id="a-1o"></a>譬如下为惑解者作譬。<a id="a-1p"></a>与上贫女譬同。<a id="a-1q"></a>合如文。<a id="a-1r"></a>复次众生起见下。<a id="a-1s"></a>是第三不断不常明中道又三。<a id="a-1t"></a>一唱章门。<a id="a-1u"></a>二释。<a id="a-1v"></a>三结。<a id="a-1w"></a>初章门中。<a id="a-1x"></a>明凡夫菩萨二乘。<a id="a-1y"></a>前后举非中间明是。<a id="a-1z"></a>次佛性虽常下即释也。<a id="a-20"></a>又三。<a id="a-21"></a>先释凡夫。<a id="a-22"></a>为无明所覆故起断常。<a id="a-23"></a>次又未能度下释二乘。<a id="a-24"></a>只为兔马不尽河底。<a id="a-25"></a>二乘智偏沈空取证。<a id="a-26"></a>不见佛性无常无断。<a id="a-27"></a>是观十二因缘下。<a id="a-28"></a>第三释菩萨章。<a id="a-29"></a>十二因缘即是观境。<a id="a-2A"></a>菩萨观境生智。<a id="a-2B"></a>合取境智皆名中道。<a id="a-2C"></a>善男子佛性者下。<a id="a-2D"></a>第四约因果明中道为三。<a id="a-2E"></a>一明有因有果。<a id="a-2F"></a>二明非因非果。<a id="a-2G"></a>三明亦是因果亦非因果。<a id="a-2H"></a>只应明非因非果何得云因果。<a id="a-2I"></a>若不明因果何所辨非。<a id="a-2J"></a>初文有法譬。<a id="a-2K"></a>法说中论两因两果。<a id="a-2L"></a>两因者谓因因因。<a id="a-2M"></a>两果者谓果果果。<a id="a-2N"></a>寻此文意。<a id="a-2O"></a>不得以因家之因为因因。<a id="a-2P"></a>而得以果家之果为果果。<a id="a-2Q"></a>得以因家之果为因因。<a id="a-2R"></a>得以果家之果为果果。<a id="a-2S"></a>何故尔。<a id="a-2T"></a>[八/(卑-(白-日))]因是境重因是观。<a id="a-2U"></a>[八/(卑-(白-日))]果是菩提重果是涅槃。<a id="a-2V"></a>境但是因。<a id="a-2W"></a>不从因至于因。<a id="a-2X"></a>但因非因因。<a id="a-2Y"></a>观智从因至于因故。<a id="a-2Z"></a>得是因因。<a id="a-2a"></a>菩提但是果。<a id="a-2b"></a>不从果至于果。<a id="a-2c"></a>但果非果果。<a id="a-2d"></a>涅槃从果至于果故。<a id="a-2e"></a>得是果果。<a id="a-2f"></a>譬说中意是则不然。<a id="a-2g"></a>譬中以无明为因因。<a id="a-2h"></a>无明当体是因。<a id="a-2i"></a>而复为行作因故是因因。<a id="a-2j"></a>识当体是果。<a id="a-2k"></a>复为行作果故是果果。<a id="a-2l"></a>以譬例法。<a id="a-2m"></a>境是因因。<a id="a-2n"></a>菩提应是果果。<a id="a-2o"></a>而不例者。<a id="a-2p"></a>境体非因。<a id="a-2q"></a>不从因至于因。<a id="a-2r"></a>但是因非因因。<a id="a-2s"></a>观智体非果。<a id="a-2t"></a>不从果至于果。<a id="a-2u"></a>若然譬与法乖答取少分譬。<a id="a-2v"></a>私谓。<a id="a-2w"></a>亦非全取无明行识。<a id="a-2x"></a>以为境智菩提涅槃之譬。<a id="a-2y"></a>但是先举无明行等。<a id="a-2z"></a>亦有因果因因果果之名。<a id="a-30"></a>故下文中具举四句。<a id="a-31"></a>佛性涅槃为初二句。<a id="a-32"></a>十二因缘为第三句。<a id="a-33"></a>言少分者。<a id="a-34"></a>名同义异故云少分。<a id="a-35"></a>若欲将境智为二因菩提涅槃为二果。<a id="a-36"></a>是则境体是因。<a id="a-37"></a>复为智作因故名因因。<a id="a-38"></a>智体是因。<a id="a-39"></a>复为二果作因。<a id="a-3A"></a>例二果亦尔。<a id="a-3B"></a>准因作之亦应可见。<a id="a-3C"></a>以是义故下。<a id="a-3D"></a>第二明非因非果。<a id="a-3E"></a>即中道正性。<a id="a-3F"></a>此中十不剩中论中有不因不果。<a id="a-3G"></a>从是因非果下。<a id="a-3H"></a>第三明亦是因果亦非因果。<a id="a-3I"></a>开善作五性。<a id="a-3J"></a>是因非果即境界性。<a id="a-3K"></a>是果非因即果果性。<a id="a-3L"></a>是因即了因。<a id="a-3M"></a>是果即菩提果。<a id="a-3N"></a>非因非果即正性。<a id="a-3O"></a>而彼家用众生为正性。<a id="a-3P"></a>与非因非果义不相应。<a id="a-3Q"></a>庄严作四性。<a id="a-3R"></a>是因即了因。<a id="a-3S"></a>是果即涅槃。<a id="a-3T"></a>是因即正因。<a id="a-3U"></a>是果即菩提。<a id="a-3V"></a>非因非果非复是性。<a id="a-3W"></a>但非前义。<a id="a-3X"></a>观师亦作五性。<a id="a-3Y"></a>是因非果即境界性。<a id="a-3Z"></a>是果非因即果果性。<a id="a-3a"></a>是因是果即了因性。<a id="a-3b"></a>及菩提性。<a id="a-3c"></a>言了因者。<a id="a-3d"></a>以望境界为果。<a id="a-3e"></a>望菩提是因。<a id="a-3f"></a>若尔菩提性亦应两望。<a id="a-3g"></a>望了因是果。<a id="a-3h"></a>望果果是因。<a id="a-3i"></a>非因非果即正性。<a id="a-3j"></a>兴皇但名正法正性。<a id="a-3k"></a>不许称为正因。<a id="a-3l"></a>今经中有正因之名。<a id="a-3m"></a>何以不许。<a id="a-3n"></a>然此五性乃是开合之异。<a id="a-3o"></a>正性不二缘性则二。<a id="a-3p"></a>二是因果。<a id="a-3q"></a>开因出因因。<a id="a-3r"></a>开果出果果。<a id="a-3s"></a>合四为二。<a id="a-3t"></a>所谓因果合二为一。<a id="a-3u"></a>合缘为正。<a id="a-3v"></a>正无复数。<a id="a-3w"></a>以是义故下。<a id="a-3x"></a>第三结叹甚深又为三。<a id="a-3y"></a>一略叹。<a id="a-3z"></a>二广叹。<a id="a-40"></a>三总结。<a id="a-41"></a>初略叹者。<a id="a-42"></a>简凡小不见。<a id="a-43"></a>唯佛能见。<a id="a-44"></a>以何义故下。<a id="a-45"></a>二广释甚深有六。<a id="a-46"></a>一明因缘甚深。<a id="a-47"></a>二明凡夫不见故甚深。<a id="a-48"></a>三唯佛能见。<a id="a-49"></a>四重明甚深难见。<a id="a-4A"></a>五重明能见。<a id="a-4B"></a>六双明见与不见。<a id="a-4C"></a>初中云不常不断者。<a id="a-4D"></a>诸句例作中道以明甚深。<a id="a-4E"></a>虽念念灭即是不常。<a id="a-4F"></a>而无所失即是不断。<a id="a-4G"></a>不断不常即中道甚深。<a id="a-4H"></a>虽无作者即不有。<a id="a-4I"></a>而有作业即不无。<a id="a-4J"></a>即不可思议中道甚深。<a id="a-4K"></a>一切众生下。<a id="a-4L"></a>二明凡夫不见。<a id="a-4M"></a>十住下。<a id="a-4N"></a>三唯佛能见。<a id="a-4O"></a>菩萨少见。<a id="a-4P"></a>如来具见。<a id="a-4Q"></a>然十住既少见于终。<a id="a-4R"></a>亦应少见其始。<a id="a-4S"></a>今互显没者。<a id="a-4T"></a>正言十地一转即便作佛去终处近。<a id="a-4U"></a>故言能见其终。<a id="a-4V"></a>始则杳然故言不见。<a id="a-4W"></a>旧云。<a id="a-4X"></a>十住破元品无明。<a id="a-4Y"></a>当果不起故云知终。<a id="a-4Z"></a>生死久远其始难知。<a id="a-4a"></a>兴皇云。<a id="a-4b"></a>自性无所有为易。<a id="a-4c"></a>因缘所起不有而有则难。<a id="a-4d"></a>今言。<a id="a-4e"></a>十住有治道。<a id="a-4f"></a>能分断则分见其终。<a id="a-4g"></a>而不能分见其始。<a id="a-4h"></a>譬如健人破贼而不知贼起根元。<a id="a-4i"></a>私谓。<a id="a-4j"></a>亦可云初住所断断其始故。<a id="a-4k"></a>故云见始。<a id="a-4l"></a>并始断故亦云见始。<a id="a-4m"></a>故知贤位非但不见中道。<a id="a-4n"></a>亦不见于无明。<a id="a-4o"></a>故从初断始边名为见始。<a id="a-4p"></a>等觉菩萨余一品在。<a id="a-4q"></a>在者名终。<a id="a-4r"></a>由未断终故不见终。<a id="a-4s"></a>断之终故亦名见终。<a id="a-4t"></a>故知等觉非但不见最后真如。<a id="a-4u"></a>亦不见于终品无明。<a id="a-4v"></a>故唯佛断唯佛方见。<a id="a-4w"></a>诸佛见始见终者究竟知无始终。<a id="a-4x"></a>究竟鉴其始终。<a id="a-4y"></a>文中从惑起边。<a id="a-4z"></a>是故反此。<a id="a-50"></a>始谓元品。<a id="a-51"></a>终谓终末。<a id="a-52"></a>最粗着故。<a id="a-53"></a>见谓知见。<a id="a-54"></a>有智能治故名为见。<a id="a-55"></a>初住智浅。<a id="a-56"></a>但见终末故云见终末。<a id="a-57"></a>有治于元品之智故云不见。<a id="a-58"></a>一切众生下。<a id="a-59"></a>四重明不见。<a id="a-5A"></a>是故我下五。<a id="a-5B"></a>重明能见观。<a id="a-5C"></a>十二缘智下。<a id="a-5D"></a>六双明见不见又二。<a id="a-5E"></a>先唱四章门。<a id="a-5F"></a>次释四章。<a id="a-5G"></a>三种不见唯上上能见。<a id="a-5H"></a>可将此义类前定乐行等三皆不见。<a id="a-5I"></a>于义明矣。<a id="a-5J"></a>问十住少见者。<a id="a-5K"></a>为唯第十住少见。<a id="a-5L"></a>九住至初住亦少见耶。<a id="a-5M"></a>旧解为二。<a id="a-5N"></a>一云。<a id="a-5O"></a>唯第十住分见。<a id="a-5P"></a>九住至初住皆不分见。<a id="a-5Q"></a>二云。<a id="a-5R"></a>初住至十住皆少分见。<a id="a-5S"></a>而须两望。<a id="a-5T"></a>初至九住望二乘为少见。<a id="a-5U"></a>望十住为不见。<a id="a-5V"></a>有人难前解云。<a id="a-5W"></a>二乘不见各得菩提。<a id="a-5X"></a>九住既不见。<a id="a-5Y"></a>得何等菩提。<a id="a-5Z"></a>进不同佛退非二乘。<a id="a-5a"></a>应当别得一个菩提(云云)。<a id="a-5b"></a>今明。<a id="a-5c"></a>若指住是地。<a id="a-5d"></a>而言十住皆分见者。<a id="a-5e"></a>此是别义。<a id="a-5f"></a>若住非地。<a id="a-5g"></a>十地则见十住不见。<a id="a-5h"></a>此亦别义。<a id="a-5i"></a>若言十住即十地地住皆少见者。<a id="a-5j"></a>此即圆义。<a id="a-5k"></a>若言十住非十地十住亦少见者。<a id="a-5l"></a>此亦圆义。<a id="a-5m"></a>若言十住非十地。<a id="a-5n"></a>而言九住不见十住少见者。<a id="a-5o"></a>此是别接通义。<a id="a-5p"></a>人不识此。<a id="a-5q"></a>于文于义往往不通(云云)。<a id="a-5r"></a>以是义故下。<a id="a-5s"></a>第三总结甚深。<a id="a-5t"></a>即五佛性。<a id="a-5u"></a>十二因缘名为佛性者结因性。<a id="a-5v"></a>第一义空结因因性。<a id="a-5w"></a>中道者结正因性。<a id="a-5x"></a>即名为佛结果性。<a id="a-5y"></a>涅槃结果果性。<a id="a-5z"></a>文义具足此结甚妙。<a id="a-60"></a>尔时师子下。<a id="a-61"></a>第二论义。<a id="a-62"></a>此义起上结众生行业甚深甚深。<a id="a-63"></a>若众生与佛平等不二。<a id="a-64"></a>何用修道。<a id="a-65"></a>初似是一问佛为两答。<a id="a-66"></a>则成二问。<a id="a-67"></a>下佛答中。<a id="a-68"></a>一答佛与佛性平等。<a id="a-69"></a>二答修道。<a id="a-6A"></a>故知两问。<a id="a-6B"></a>地人云众生是佛具足在妄。<a id="a-6C"></a>便不用修道。<a id="a-6D"></a>正当此难。<a id="a-6E"></a>若成论人云。<a id="a-6F"></a>佛果在当。<a id="a-6G"></a>则不当此难。<a id="a-6H"></a>而不得言即是佛。<a id="a-6I"></a>此应作无差别差别答。<a id="a-6J"></a>无差别故即是佛。<a id="a-6K"></a>差别故未具足。<a id="a-6L"></a>如父生子姓无差别。<a id="a-6M"></a>用未具足故须庄严。<a id="a-6N"></a>庄严故后则具足。<a id="a-6O"></a>然但明佛性。<a id="a-6P"></a>何关具足不具足。<a id="a-6Q"></a>具足既藉缘而具佛性亦应藉缘而具。<a id="a-6R"></a>若言佛性在当。<a id="a-6S"></a>此据果性果果性。<a id="a-6T"></a>若言佛性在现。<a id="a-6U"></a>此取因性因因性若言佛性非当非现。<a id="a-6V"></a>此取正因性。<a id="a-6W"></a>若各以为是如盲触象。<a id="a-6X"></a>若见此意无当现之争。<a id="a-6Y"></a>佛答为三。<a id="a-6Z"></a>一非问。<a id="a-6a"></a>二正答。<a id="a-6b"></a>三引证。<a id="a-6c"></a>非问如文。<a id="a-6d"></a>正答为两。<a id="a-6e"></a>一答无差别亦有差别。<a id="a-6f"></a>二答何用修道。<a id="a-6g"></a>初答为三。<a id="a-6h"></a>一正答。<a id="a-6i"></a>二引偈。<a id="a-6j"></a>三举乳酪而譬。<a id="a-6k"></a>此意者。<a id="a-6l"></a>据体不殊约缘成异。<a id="a-6m"></a>初文有法有譬。<a id="a-6n"></a>法说中云未具足者。<a id="a-6o"></a>但有其理。<a id="a-6p"></a>事用未足故言不具。<a id="a-6q"></a>非谓悉无名为不具。<a id="a-6r"></a>譬如下二譬为二。<a id="a-6s"></a>先譬次合。<a id="a-6t"></a>初譬。<a id="a-6u"></a>又二。<a id="a-6v"></a>先举恶譬。<a id="a-6w"></a>次引善恶例。<a id="a-6x"></a>初文者。<a id="a-6y"></a>必定当堕。<a id="a-6z"></a>如害母者悔。<a id="a-70"></a>身虽未堕必去不疑。<a id="a-71"></a>众生亦尔。<a id="a-72"></a>有佛性理未来必得。<a id="a-73"></a>次佛复引云行十善者。<a id="a-74"></a>名见天人。<a id="a-75"></a>行十恶者名见地狱。<a id="a-76"></a>亦是当报。<a id="a-77"></a>一切众生下二合譬。<a id="a-78"></a>一切众生未有相好。<a id="a-79"></a>以当得故。<a id="a-7A"></a>一解云。<a id="a-7B"></a>当得相好之果。<a id="a-7C"></a>一解云。<a id="a-7D"></a>当得果佛性。<a id="a-7E"></a>佛性云何是当。<a id="a-7F"></a>若是当者为三世摄。<a id="a-7G"></a>即是无常。<a id="a-7H"></a>则不应言当果佛性。<a id="a-7I"></a>二引偈答者。<a id="a-7J"></a>略释偈意。<a id="a-7K"></a>已如前文。<a id="a-7L"></a>此偈四出。<a id="a-7M"></a>初答常无常。<a id="a-7N"></a>二答得无得。<a id="a-7O"></a>下二十六答破定性。<a id="a-7P"></a>今答有无不定以明中道。<a id="a-7Q"></a>若但以有无别解俱不会偈旨。<a id="a-7R"></a>常无常等亦应如是。<a id="a-7S"></a>此中准经应作差无差。<a id="a-7T"></a>亦差亦无差。<a id="a-7U"></a>非差非无差。<a id="a-7V"></a>不一不异。<a id="a-7W"></a>不思议释。<a id="a-7X"></a>乃会偈旨。<a id="a-7Y"></a>余常无常等亦复如是。<a id="a-7Z"></a>今长行释本。<a id="a-7a"></a>有云。<a id="a-7b"></a>三世皆本有如文。<a id="a-7c"></a>准此而言。<a id="a-7d"></a>生死与涅槃。<a id="a-7e"></a>各应本有。<a id="a-7f"></a>各应今无。<a id="a-7g"></a>若生死本有者。<a id="a-7h"></a>具足无量烦恼。<a id="a-7i"></a>生死本无者本无涅槃。<a id="a-7j"></a>涅槃本有者。<a id="a-7k"></a>涅槃本有非适今。<a id="a-7l"></a>涅槃本无者。<a id="a-7m"></a>久已成佛无诸烦恼。<a id="a-7n"></a>生死虽复本有今无本无今有。<a id="a-7o"></a>悉束为有。<a id="a-7p"></a>以涅槃望生死。<a id="a-7q"></a>生死有所得故。<a id="a-7r"></a>涅槃虽复本有今无本无今有。<a id="a-7s"></a>悉束为无。<a id="a-7t"></a>以生死望涅槃无所得故。<a id="a-7u"></a>又即本有是今无。<a id="a-7v"></a>不离有而论无。<a id="a-7w"></a>即本无是今有。<a id="a-7x"></a>不离无而论有。<a id="a-7y"></a>此前三句。<a id="a-7z"></a>即是差别三世所摄。<a id="a-80"></a>本有之有非有。<a id="a-81"></a>今无之无不无。<a id="a-82"></a>不有不无。<a id="a-83"></a>三世有法无有是处。<a id="a-84"></a>此一句是无差别。<a id="a-85"></a>不为三世所摄。<a id="a-86"></a>更约本末重明四句。<a id="a-87"></a>自有两本两末。<a id="a-88"></a>一本一末。<a id="a-89"></a>末而不本。<a id="a-8A"></a>本而不末。<a id="a-8B"></a>非本非末。<a id="a-8C"></a>上文云。<a id="a-8D"></a>寄生一子舍主驱逐。<a id="a-8E"></a>舍主是境。<a id="a-8F"></a>岂非生死为本。<a id="a-8G"></a>一子正观。<a id="a-8H"></a>岂非涅槃为末。<a id="a-8I"></a>文云。<a id="a-8J"></a>大般涅槃本自有之。<a id="a-8K"></a>又如来藏依持建立。<a id="a-8L"></a>岂非涅槃为本。<a id="a-8M"></a>迷理起惑。<a id="a-8N"></a>岂非生死为末。<a id="a-8O"></a>若各有其本则各有其末。<a id="a-8P"></a>为是义故两本两末。<a id="a-8Q"></a>又生死无终。<a id="a-8R"></a>将涅槃之始为生死之终。<a id="a-8S"></a>涅槃无始。<a id="a-8T"></a>将生死之终为涅槃之始。<a id="a-8U"></a>二河相望互作终始。<a id="a-8V"></a>是为一本一末。<a id="a-8W"></a>又生死若本若末皆束名为末。<a id="a-8X"></a>以其虚妄无根本故。<a id="a-8Y"></a>故末而不本。<a id="a-8Z"></a>涅槃若本若末皆名为本。<a id="a-8a"></a>以其真实无伪故。<a id="a-8b"></a>本而不末。<a id="a-8c"></a>末本非本。<a id="a-8d"></a>本末非末。<a id="a-8e"></a>非本非末。<a id="a-8f"></a>三世不摄。<a id="a-8g"></a>分别本末四句既成。<a id="a-8h"></a>例具不具得无得常无常。<a id="a-8i"></a>皆悉不定不可思议。<a id="a-8j"></a>亦复如是。<a id="a-8k"></a>四句不定不可思议。<a id="a-8l"></a>即是三谛不并不别。<a id="a-8m"></a>如前说。<a id="a-8n"></a>譬如有人下。<a id="a-8o"></a>第三举乳酪譬以证当有。<a id="a-8p"></a>此谓约有心论有佛性。<a id="a-8q"></a>不即心为佛性。<a id="a-8r"></a>何异众生有佛性之理。<a id="a-8s"></a>后得佛时。<a id="a-8t"></a>不取众生为佛心。<a id="a-8u"></a>佛心亦尔。<a id="a-8v"></a>只云有心为佛性。<a id="a-8w"></a>心不即为佛性。<a id="a-8x"></a>毕竟有二种下。<a id="a-8y"></a>第二应须修道。<a id="a-8z"></a>正答前何用修道之问。<a id="a-90"></a>众生等有一乘正性。<a id="a-91"></a>应须修于六度庄严。<a id="a-92"></a>若不修不得正性。<a id="a-93"></a>他云。<a id="a-94"></a>一乘是万善。<a id="a-95"></a>今此文中。<a id="a-96"></a>则以一乘为中道正性。<a id="a-97"></a>此一道清净能运众生作佛。<a id="a-98"></a>故名一乘。<a id="a-99"></a>岂同万善。<a id="a-9A"></a>文中为二。<a id="a-9B"></a>先唱章门。<a id="a-9C"></a>次解释。<a id="a-9D"></a>初章门有两双四只。<a id="a-9E"></a>次释中。<a id="a-9F"></a>先释以六度为庄严。<a id="a-9G"></a>一乘为究竟。<a id="a-9H"></a>次释世间出世间。<a id="a-9I"></a>初六度与一乘更无别体。<a id="a-9J"></a>但随义异释。<a id="a-9K"></a>其间有譬有合。<a id="a-9L"></a>初譬云。<a id="a-9M"></a>忉利郁越果报。<a id="a-9N"></a>虽胜人不得见佛性。<a id="a-9O"></a>既为无明所覆不能得见。<a id="a-9P"></a>故须修道。<a id="a-9Q"></a>复次佛性下。<a id="a-9R"></a>释后两只又二。<a id="a-9S"></a>先偏释出世毕竟。<a id="a-9T"></a>后双释世出世两毕竟。<a id="a-9U"></a>初又三。<a id="a-9V"></a>一出体。<a id="a-9W"></a>二释名。<a id="a-9X"></a>三举类。<a id="a-9Y"></a>初如文。<a id="a-9Z"></a>次释名中云。<a id="a-9a"></a>首楞严翻为坚固。<a id="a-9b"></a>和阇黎翻修治心。<a id="a-9c"></a>而此三昧有通有别。<a id="a-9d"></a>别在终心通通诸地。<a id="a-9e"></a>如一三昧下。<a id="a-9f"></a>三举类。<a id="a-9g"></a>觉名定觉。<a id="a-9h"></a>即七觉中定觉分。<a id="a-9i"></a>正名正定。<a id="a-9j"></a>即八正中正定。<a id="a-9k"></a>又云。<a id="a-9l"></a>觉名定觉。<a id="a-9m"></a>即八大人中定觉。<a id="a-9n"></a>楞严亦尔。<a id="a-9o"></a>有五种名(云云)。<a id="a-9p"></a>善男子一切众生下。<a id="a-9q"></a>第二双释世出世两毕竟。<a id="a-9r"></a>下中即世间毕竟。<a id="a-9s"></a>上定即出世毕竟。<a id="a-9t"></a>于中二。<a id="a-9u"></a>先具释三定。<a id="a-9v"></a>后重释上定。<a id="a-9w"></a>初释三定中。<a id="a-9x"></a>先释上定即是佛性。<a id="a-9y"></a>或云了因。<a id="a-9z"></a>或云正因。<a id="a-A0"></a>中定即色界定。<a id="a-A1"></a>下定即心数定。<a id="a-A2"></a>数人云。<a id="a-A3"></a>十数并起呼为大地通五品。<a id="a-A4"></a>谓善恶无记不共秽污等。<a id="a-A5"></a>成论云。<a id="a-A6"></a>法起十数义说为十。<a id="a-A7"></a>或云。<a id="a-A8"></a>欲界十居止是十数。<a id="a-A9"></a>三涂人六天。<a id="a-AA"></a>一切众生悉有下。<a id="a-AB"></a>重释出世。<a id="a-AC"></a>即首楞严释论。<a id="a-AD"></a>名为健相三昧善男子我于一时下。<a id="a-AE"></a>第三引证答。<a id="a-AF"></a>此明如来观机可不。<a id="a-AG"></a>或说佛与佛性无差。<a id="a-AH"></a>或时说异或说修道或说不修。<a id="a-AI"></a>例如知外道机应须说我应说无我(云云)。<a id="a-AJ"></a>文为二。<a id="a-AK"></a>先正引昔证今。<a id="a-AL"></a>次更会通。<a id="a-AM"></a>初引昔证今又二。<a id="a-AN"></a>先引昔次证今。<a id="a-AO"></a>引昔又三。<a id="a-AP"></a>一明洗浴。<a id="a-AQ"></a>二外道论义。<a id="a-AR"></a>三时众得益。<a id="a-AS"></a>是佛性下二证今。<a id="a-AT"></a>正言佛性非我而说为我。<a id="a-AU"></a>不应定执詶修道之问。<a id="a-AV"></a>如来有因缘下。<a id="a-AW"></a>二是会通。<a id="a-AX"></a>如来自在。<a id="a-AY"></a>或以我为无我无我为我。<a id="a-AZ"></a>又一解。<a id="a-Aa"></a>在因佛性故言无我。<a id="a-Ab"></a>在果佛性故言有我(云云)。<a id="a-Ac"></a>尔时师子下。<a id="a-Ad"></a>第三答上第四问为二。<a id="a-Ae"></a>先申问次正答。<a id="a-Af"></a>初申问长有金刚力士语。<a id="a-Ag"></a>正答为两。<a id="a-Ah"></a>初正答。<a id="a-Ai"></a>后结叹。<a id="a-Aj"></a>初正答中凡举七譬。<a id="a-Ak"></a>大为三意。<a id="a-Al"></a>初三譬譬有而不见。<a id="a-Am"></a>中间一譬譬平等皆有。<a id="a-An"></a>第三三譬譬待缘故见。<a id="a-Ao"></a>三意次第而来。<a id="a-Ap"></a>虽复云有而复不见。<a id="a-Aq"></a>未知定有故不见定无故不见。<a id="a-Ar"></a>次一譬譬其定有。<a id="a-As"></a>既其定有何故不见。<a id="a-At"></a>次答须待因缘然后乃见。<a id="a-Au"></a>初三譬一一皆先譬次合。<a id="a-Av"></a>初是盲人譬。<a id="a-Aw"></a>譬底下凡夫如盲故不见。<a id="a-Ax"></a>色譬佛性。<a id="a-Ay"></a>数人解色。<a id="a-Az"></a>有二十种。<a id="a-B0"></a>青黄赤白高下邪正方圆长短光影明闇烟云尘雾。<a id="a-B1"></a>或加虚空为空一显色。<a id="a-B2"></a>如眼肤翳。<a id="a-B3"></a>第二眼病譬。<a id="a-B4"></a>譬诸菩萨眼有少翳不得见色。<a id="a-B5"></a>譬诸菩萨有烦恼故不见佛性。<a id="a-B6"></a>不同前盲。<a id="a-B7"></a>合譬中先举十地菩萨。<a id="a-B8"></a>后更举四人。<a id="a-B9"></a>凡夫二乘十住如来。<a id="a-BA"></a>如来全见。<a id="a-BB"></a>菩萨少见。<a id="a-BC"></a>两全不见。<a id="a-BD"></a>譬如初月下。<a id="a-BE"></a>第三譬。<a id="a-BF"></a>亦譬众生未断惑者不见断惑者见。<a id="a-BG"></a>如初日月则不可见渐渐可见。<a id="a-BH"></a>佛性亦尔。<a id="a-BI"></a>本有此理。<a id="a-BJ"></a>众生烦恼不能得见。<a id="a-BK"></a>惑稍稍尽稍稍得见。<a id="a-BL"></a>文云。<a id="a-BM"></a>大悲十力等一切众生悉有性者。<a id="a-BN"></a>旧云。<a id="a-BO"></a>当有即事未有。<a id="a-BP"></a>引下文云。<a id="a-BQ"></a>破一阐提然后乃得。<a id="a-BR"></a>地人解云。<a id="a-BS"></a>真神佛性如敝帛里金。<a id="a-BT"></a>大慈大悲十力相好。<a id="a-BU"></a>此事具有为惑所覆。<a id="a-BV"></a>若除烦恼即得见之。<a id="a-BW"></a>除敝帛已即得黄金。<a id="a-BX"></a>观师云。<a id="a-BY"></a>此二解相害。<a id="a-BZ"></a>若当有此经文云。<a id="a-Ba"></a>大悲十力四无所畏众生有之。<a id="a-Bb"></a>既言悉有宁得言当。<a id="a-Bc"></a>若言现有如金为所覆者。<a id="a-Bd"></a>夫佛性雄猛何不排惑。<a id="a-Be"></a>若执当现便是争论。<a id="a-Bf"></a>只具此理不可推当。<a id="a-Bg"></a>修道乃得不可言现。<a id="a-Bh"></a>彼三解偏据未会圆旨。<a id="a-Bi"></a>何者。<a id="a-Bj"></a>佛性非一二三。<a id="a-Bk"></a>而为众生作四门分别。<a id="a-Bl"></a>或言第一义空迦毗罗城空。<a id="a-Bm"></a>或言不空者。<a id="a-Bn"></a>即是智慧贫藏额珠。<a id="a-Bo"></a>或言亦空亦有如水酒瓶。<a id="a-Bp"></a>或言非有非无名为中道。<a id="a-Bq"></a>欲使因四悟于不四。<a id="a-Br"></a>舍执四以求通。<a id="a-Bs"></a>论人指当此执则无。<a id="a-Bt"></a>地人或覆此执即有。<a id="a-Bu"></a>观师所说。<a id="a-Bv"></a>此执亦有亦无门。<a id="a-Bw"></a>今明。<a id="a-Bx"></a>佛性如王见象。<a id="a-By"></a>众师所睹全同盲触(云云)。<a id="a-Bz"></a>合最后譬中。<a id="a-C0"></a>言三种破烦恼者。<a id="a-C1"></a>旧有二解。<a id="a-C2"></a>一云。<a id="a-C3"></a>二国烦恼见思二。<a id="a-C4"></a>或是界内秽土烦恼。<a id="a-C5"></a>习气是两国中间净土烦恼。<a id="a-C6"></a>无明是界外烦恼。<a id="a-C7"></a>七地菩萨断二国中间烦恼。<a id="a-C8"></a>庄严所用。<a id="a-C9"></a>二解云。<a id="a-CA"></a>见谛为一烦恼。<a id="a-CB"></a>思惟为二烦恼。<a id="a-CC"></a>习气是三烦恼。<a id="a-CD"></a>无明元品品数与习气是同。<a id="a-CE"></a>故不别说。<a id="a-CF"></a>初地至三地断见谛。<a id="a-CG"></a>四地至六地断思惟。<a id="a-CH"></a>七八地者并断习气无明。<a id="a-CI"></a>此是开善解。<a id="a-CJ"></a>又一师难此二解。<a id="a-CK"></a>文云三种破烦恼竟不出破烦恼。<a id="a-CL"></a>意但出三种名与。<a id="a-CM"></a>经乖较若论。<a id="a-CN"></a>破意应如。<a id="a-CO"></a>释论三观。<a id="a-CP"></a>治三种病亦如璎珞本业。<a id="a-CQ"></a>从假入空名二谛观。<a id="a-CR"></a>从空入假名平等观。<a id="a-CS"></a>二观为方便。<a id="a-CT"></a>得入中道第一义谛观。<a id="a-CU"></a>用是三观能破烦恼。<a id="a-CV"></a>又世谛破性病。<a id="a-CW"></a>真谛破假病。<a id="a-CX"></a>此二谛但说伏为断。<a id="a-CY"></a>若非真非有即是中道观。<a id="a-CZ"></a>双除性假二病名断烦恼。<a id="a-Ca"></a>今明。<a id="a-Cb"></a>是义不然。<a id="a-Cc"></a>前二解乖经。<a id="a-Cd"></a>观师破其违经。<a id="a-Ce"></a>今难其义僻。<a id="a-Cf"></a>若三种破烦恼已见佛性。<a id="a-Cg"></a>破见思秽土烦恼。<a id="a-Ch"></a>及破中间净土烦恼。<a id="a-Ci"></a>为见性不见性。<a id="a-Cj"></a>若见性者。<a id="a-Ck"></a>二乘之人亦破见思。<a id="a-Cl"></a>何故不见。<a id="a-Cm"></a>若不见性与经相违。<a id="a-Cn"></a>开善云。<a id="a-Co"></a>破见为一。<a id="a-Cp"></a>破思为二。<a id="a-Cq"></a>须陀洹人乃至四果。<a id="a-Cr"></a>悉破见思。<a id="a-Cs"></a>为见性不。<a id="a-Ct"></a>若见性者无有此义。<a id="a-Cu"></a>若不见者与经相违。<a id="a-Cv"></a>又二谛观平等观。<a id="a-Cw"></a>皆是方便。<a id="a-Cx"></a>不入中道亦不见性。<a id="a-Cy"></a>复与经违。<a id="a-Cz"></a>世谛破性。<a id="a-D0"></a>真谛破假。<a id="a-D1"></a>是伏非断。<a id="a-D2"></a>又不见性此亦违经。<a id="a-D3"></a>唯非真俗断烦恼者。<a id="a-D4"></a>乃得见性。<a id="a-D5"></a>虽唱三种破烦恼名。<a id="a-D6"></a>二种破者则不见性。<a id="a-D7"></a>唯一种破得见。<a id="a-D8"></a>经称三种破于烦恼皆见佛性。<a id="a-D9"></a>若一种破见二破不见者。<a id="a-DA"></a>宁得相应。<a id="a-DB"></a>今明。<a id="a-DC"></a>七地修方便。<a id="a-DD"></a>八地道观双流。<a id="a-DE"></a>破无明见佛性者。<a id="a-DF"></a>此以别接通。<a id="a-DG"></a>是一种破烦恼得见佛性。<a id="a-DH"></a>若入理般若名为住。<a id="a-DI"></a>破四住惑出生功德名十行。<a id="a-DJ"></a>破尘沙惑未见佛性。<a id="a-DK"></a>十回向伏无明。<a id="a-DL"></a>登地破无明见佛性。<a id="a-DM"></a>此是别教次第破惑。<a id="a-DN"></a>又是一种。<a id="a-DO"></a>破烦恼见佛性。<a id="a-DP"></a>若圆观法界烦恼即菩提。<a id="a-DQ"></a>初法心时便成正觉。<a id="a-DR"></a>入铜轮位。<a id="a-DS"></a>登初住时破无明见佛性。<a id="a-DT"></a>三种破惑其义炳然。<a id="a-DU"></a>而皆见性。<a id="a-DV"></a>与经文会。<a id="a-DW"></a>诸德宁知。<a id="a-DX"></a>又一空一切空三谛皆空。<a id="a-DY"></a>此观破五住惑能见佛性。<a id="a-DZ"></a>又一假一切假三谛皆假。<a id="a-Da"></a>此观亦破五住惑能见佛性。<a id="a-Db"></a>又一中一切中三谛皆中。<a id="a-Dc"></a>此观亦破五住惑能见佛性。<a id="a-Dd"></a>如此三种。<a id="a-De"></a>数之与义正与经合。<a id="a-Df"></a>诸德亦未能知。<a id="a-Dg"></a>前三种破惑是就别意。<a id="a-Dh"></a>后三种观是约圆意。<a id="a-Di"></a>善男子十二因缘下。<a id="a-Dj"></a>二有一譬。<a id="a-Dk"></a>譬平等皆有。<a id="a-Dl"></a>先譬后合。<a id="a-Dm"></a>前譬就外。<a id="a-Dn"></a>今譬就内。<a id="a-Do"></a>即为四。<a id="a-Dp"></a>一唱等有。<a id="a-Dq"></a>二出因缘体。<a id="a-Dr"></a>三明有具不具。<a id="a-Ds"></a>四结等有。<a id="a-Dt"></a>初明平等皆有。<a id="a-Du"></a>而言亦内亦外者。<a id="a-Dv"></a>此唯在人非谓外物。<a id="a-Dw"></a>心则为内色则为外。<a id="a-Dx"></a>具有色心故云内外。<a id="a-Dy"></a>又云。<a id="a-Dz"></a>在胎为内出胎为外。<a id="a-E0"></a>私谓。<a id="a-E1"></a>文中自云内外贪求及为内外事。<a id="a-E2"></a>然此文中。<a id="a-E3"></a>非谓以十二缘而为观境。<a id="a-E4"></a>但取十二以为佛性。<a id="a-E5"></a>例如十二缘支支别辨。<a id="a-E6"></a>为令众生识于三世轮回之相。<a id="a-E7"></a>岂可无明之时唯有无明。<a id="a-E8"></a>故知乃至老死常具十二。<a id="a-E9"></a>故下合云佛性亦尔。<a id="a-EA"></a>岂可在众生时唯是众生。<a id="a-EB"></a>况一切众生。<a id="a-EC"></a>一一无不念念具足。<a id="a-ED"></a>十界百界依正因缘。<a id="a-EE"></a>故界界中无非佛性。<a id="a-EF"></a>故内外之言意兼多义。<a id="a-EG"></a>何等十二下。<a id="a-EH"></a>二出因缘体具解十二支。<a id="a-EI"></a>过去具有因果。<a id="a-EJ"></a>何以取二因而不取果。<a id="a-EK"></a>然过去之果自酬前因。<a id="a-EL"></a>是故不取。<a id="a-EM"></a>是则二因生今五果。<a id="a-EN"></a>取今三因生后二果。<a id="a-EO"></a>识支二解。<a id="a-EP"></a>一云。<a id="a-EQ"></a>初受胎七日为识。<a id="a-ER"></a>尔时有色色未显现。<a id="a-ES"></a>识义已显故受识名。<a id="a-ET"></a>二云。<a id="a-EU"></a>但取托胎初念。<a id="a-EV"></a>虽即有色色乃未足。<a id="a-EW"></a>而名识者。<a id="a-EX"></a>识是报主是故言识。<a id="a-EY"></a>亦至第二念即是色支。<a id="a-EZ"></a>此解稍胜。<a id="a-Ea"></a>入胎五分释第四名色支。<a id="a-Eb"></a>亦云五胞。<a id="a-Ec"></a>二手二脚及头。<a id="a-Ed"></a>四根未具者。<a id="a-Ee"></a>但有身意。<a id="a-Ef"></a>未有眼耳鼻舌。<a id="a-Eg"></a>言名色者二解。<a id="a-Eh"></a>一云。<a id="a-Ei"></a>色阴是色四阴名名。<a id="a-Ej"></a>二云。<a id="a-Ek"></a>只此色与众生之名。<a id="a-El"></a>故言名色。<a id="a-Em"></a>次具足四根。<a id="a-En"></a>即第五支既具四根。<a id="a-Eo"></a>六根都具故言六入。<a id="a-Ep"></a>从此已去有粗细相生。<a id="a-Eq"></a>若细相生。<a id="a-Er"></a>即是胎内识心。<a id="a-Es"></a>未有想受。<a id="a-Et"></a>若粗相生。<a id="a-Eu"></a>即是初出胎时。<a id="a-Ev"></a>未能捉火触毒。<a id="a-Ew"></a>如一两月小儿未别苦乐。<a id="a-Ex"></a>下第六触支。<a id="a-Ey"></a>若细生相是胎内想心未知苦乐。<a id="a-Ez"></a>若粗相生。<a id="a-F0"></a>即一两岁已能捉火触毒而未有所知。<a id="a-F1"></a>手内有物未辨贵贱。<a id="a-F2"></a>染习一爱第七受支。<a id="a-F3"></a>五果之后若细相生。<a id="a-F4"></a>即胎内受心。<a id="a-F5"></a>言一爱者。<a id="a-F6"></a>于一乐缘而生想着。<a id="a-F7"></a>若粗相生。<a id="a-F8"></a>即三四岁但知食爱未知五欲。<a id="a-F9"></a>习近五欲。<a id="a-FA"></a>第八爱支。<a id="a-FB"></a>即三因之初。<a id="a-FC"></a>若细相生。<a id="a-FD"></a>即胎内行心之初。<a id="a-FE"></a>就行心为三。<a id="a-FF"></a>初名爱中名取后名有。<a id="a-FG"></a>若粗相生。<a id="a-FH"></a>即八九岁稍知欲爱。<a id="a-FI"></a>内外贪求第九支。<a id="a-FJ"></a>即十余岁稍复长大。<a id="a-FK"></a>转能贪求行中稍增。<a id="a-FL"></a>为内外事下。<a id="a-FM"></a>第十支起即十余岁身成长大尽属百年。<a id="a-FN"></a>现在世识下。<a id="a-FO"></a>第十一支。<a id="a-FP"></a>即未来二果之初。<a id="a-FQ"></a>还同现在识支时节。<a id="a-FR"></a>即初托胎一念。<a id="a-FS"></a>现在名色下。<a id="a-FT"></a>第十二支。<a id="a-FU"></a>还同现在名色等时。<a id="a-FV"></a>即未来老死支。<a id="a-FW"></a>识名色六入等。<a id="a-FX"></a>并是未来二果。<a id="a-FY"></a>未来二果还是现在识名。<a id="a-FZ"></a>色六入等。<a id="a-Fa"></a>但转名名之。<a id="a-Fb"></a>三具不具中。<a id="a-Fc"></a>约色界言无三受者。<a id="a-Fd"></a>二解。<a id="a-Fe"></a>一云。<a id="a-Ff"></a>于三受中不具苦受故言无三。<a id="a-Fg"></a>亦无苦受家想故言无三种触。<a id="a-Fh"></a>亦无苦受家行故言无三种爱。<a id="a-Fi"></a>若色无色不具十二。<a id="a-Fj"></a>云何文云亦得名为具足十二。<a id="a-Fk"></a>然歌罗逻死及色无色界生。<a id="a-Fl"></a>虽复不具十二而苦轮未息。<a id="a-Fm"></a>往还三界终具十二。<a id="a-Fn"></a>二解。<a id="a-Fo"></a>据第四禅至无色界。<a id="a-Fp"></a>无复苦乐。<a id="a-Fq"></a>亦无中容之舍。<a id="a-Fr"></a>故言无三受。<a id="a-Fs"></a>无色既无色不具十二。<a id="a-Ft"></a>以定得故下。<a id="a-Fu"></a>第四总结。<a id="a-Fv"></a>皆具十二。<a id="a-Fw"></a>既未息苦轮始终长望。<a id="a-Fx"></a>故云皆具。<a id="a-Fy"></a>佛性亦尔。<a id="a-Fz"></a>第二合譬。<a id="a-G0"></a>六道四生皆有十二。<a id="a-G1"></a>譬诸众生等有佛性。<a id="a-G2"></a>雪山有草下。<a id="a-G3"></a>第三三譬明待缘方见。<a id="a-G4"></a>即为三。<a id="a-G5"></a>初文譬合。<a id="a-G6"></a>合中二。<a id="a-G7"></a>先正合。<a id="a-G8"></a>次明理。<a id="a-G9"></a>明理又三。<a id="a-GA"></a>初唱九章门。<a id="a-GB"></a>门门有三句。<a id="a-GC"></a>合二十七句。<a id="a-GD"></a>第二解释。<a id="a-GE"></a>释中长出三事非章。<a id="a-GF"></a>所列合三十六句。<a id="a-GG"></a>后两善男子是第三总结(云云)。<a id="a-GH"></a>第二举黑铁譬。<a id="a-GI"></a>第三举种子譬。<a id="a-GJ"></a>前二譬皆先譬后合。<a id="a-GK"></a>后譬无合文。<a id="a-GL"></a>是大涅槃下。<a id="a-GM"></a>第二结叹如文。<a id="a-GN"></a>尔时师子下。<a id="a-GO"></a>答第五问。<a id="a-GP"></a>先腾上两问。<a id="a-GQ"></a>后作两答以答前问。<a id="a-GR"></a>答文为二。<a id="a-GS"></a>初唱十章。<a id="a-GT"></a>后解释其八。<a id="a-GU"></a>是八大人觉属自行。<a id="a-GV"></a>后两章是化他。<a id="a-GW"></a>八觉是小乘名教。<a id="a-GX"></a>云何是菩萨行。<a id="a-GY"></a>一解云。<a id="a-GZ"></a>法门无定在大即大。<a id="a-Ga"></a>二解云。<a id="a-Gb"></a>只八大人自行为小。<a id="a-Gc"></a>复有化他故得是大。<a id="a-Gd"></a>今明。<a id="a-Ge"></a>以大涅槃心修即异小乘。<a id="a-Gf"></a>师子吼下。<a id="a-Gg"></a>第二解释十法有五番。<a id="a-Gh"></a>初番有问答。<a id="a-Gi"></a>答但以少欲知足共为一解。<a id="a-Gj"></a>以义相带故。<a id="a-Gk"></a>余者各解。<a id="a-Gl"></a>就初释少欲知足复数番。<a id="a-Gm"></a>初约善恶共解。<a id="a-Gn"></a>后有少欲下。<a id="a-Go"></a>约小大共解。<a id="a-Gp"></a>文为四句。<a id="a-Gq"></a>初句少欲是须陀洹。<a id="a-Gr"></a>前云少欲知足为善。<a id="a-Gs"></a>今释不少欲不知足为善。<a id="a-Gt"></a>法华云。<a id="a-Gu"></a>得少便为足。<a id="a-Gv"></a>自保守小谓是为足。<a id="a-Gw"></a>今释少欲是须陀洹。<a id="a-Gx"></a>知足是中乘。<a id="a-Gy"></a>皆是保非为极少欲知足。<a id="a-Gz"></a>即知四果最极。<a id="a-H0"></a>对菩萨不少欲不知足。<a id="a-H1"></a>菩萨上求佛果无穷故不知足。<a id="a-H2"></a>下化无穷复不知足。<a id="a-H3"></a>余如文。<a id="a-H4"></a>第八释解脱。<a id="a-H5"></a>即是无上涅槃者。<a id="a-H6"></a>二解。<a id="a-H7"></a>灵味。<a id="a-H8"></a>令正翻涅槃为解脱。<a id="a-H9"></a>此明涅槃与解脱异。<a id="a-HA"></a>开善云。<a id="a-HB"></a>涅槃翻灭度。<a id="a-HC"></a>解脱翻无累。<a id="a-HD"></a>观师云。<a id="a-HE"></a>涅槃与解脱同是断德。<a id="a-HF"></a>因灭烦恼故得解脱。<a id="a-HG"></a>得解脱故得大涅槃。<a id="a-HH"></a>即是不异。<a id="a-HI"></a>又云。<a id="a-HJ"></a>四暴河者。<a id="a-HK"></a>即前三漏长有见暴河。<a id="a-HL"></a>即通览三界见为见暴河。<a id="a-HM"></a>复次出家之人下。<a id="a-HN"></a>第二番约出家人释十法。<a id="a-HO"></a>但有八文。<a id="a-HP"></a>前合少欲知足。<a id="a-HQ"></a>后但释解脱。<a id="a-HR"></a>不明涅槃是故略耳。<a id="a-HS"></a>四乐者。<a id="a-HT"></a>大乐即出家人乐。<a id="a-HU"></a>应是戒乐。<a id="a-HV"></a>寂静即禅定乐。<a id="a-HW"></a>永灭即智慧断惑乐。<a id="a-HX"></a>毕竟即菩萨乐。<a id="a-HY"></a>四精进即四正勤。<a id="a-HZ"></a>复次菩萨下。<a id="a-Ha"></a>第三番据菩萨释十法。<a id="a-Hb"></a>但有九者。<a id="a-Hc"></a>菩萨以涅槃心修故不说之。<a id="a-Hd"></a>随顺天行为正定者。<a id="a-He"></a>此明天行以定为体。<a id="a-Hf"></a>今寄一并。<a id="a-Hg"></a>若正定随顺天行。<a id="a-Hh"></a>天行遂以定为体。<a id="a-Hi"></a>应身随顺众生。<a id="a-Hj"></a>众生应以应身为体。<a id="a-Hk"></a>今明。<a id="a-Hl"></a>天行是理。<a id="a-Hm"></a>以理为本故言正定。<a id="a-Hn"></a>复次夫少欲者下。<a id="a-Ho"></a>第四番解十法。<a id="a-Hp"></a>文亦可解。<a id="a-Hq"></a>八解脱为正定者。<a id="a-Hr"></a>数人云。<a id="a-Hs"></a>八解脱以定为体。<a id="a-Ht"></a>论人。<a id="a-Hu"></a>八解脱以慧为体。<a id="a-Hv"></a>私云。<a id="a-Hw"></a>皆不尔(云云)。<a id="a-Hx"></a>复次善男子下。<a id="a-Hy"></a>第五番。<a id="a-Hz"></a>但解九。<a id="a-I0"></a>五种乐者。<a id="a-I1"></a>河西云。<a id="a-I2"></a>一因乐。<a id="a-I3"></a>受乐。<a id="a-I4"></a>断乐。<a id="a-I5"></a>远离乐。<a id="a-I6"></a>菩萨乐。<a id="a-I7"></a>因乐者。<a id="a-I8"></a>因内外缘得乐。<a id="a-I9"></a>受乐者。<a id="a-IA"></a>从内外缘身得增长。<a id="a-IB"></a>心得安隐名为受乐。<a id="a-IC"></a>修习圣道断除诸受。<a id="a-ID"></a>令道增长名断受乐。<a id="a-IE"></a>永离烦恼身心无患。<a id="a-IF"></a>名远离乐。<a id="a-IG"></a>以常乐故名菩萨乐。<a id="a-IH"></a>五乐皆从浅至深。<a id="a-II"></a>出菩萨地经。<a id="a-IJ"></a>善男子如汝所言下。<a id="a-IK"></a>答第六问。<a id="a-IL"></a>先牒问后正答。<a id="a-IM"></a>答为二。<a id="a-IN"></a>先答后劝。<a id="a-IO"></a>初答又为两。<a id="a-IP"></a>先明了与不了。<a id="a-IQ"></a>次明眼见闻见。<a id="a-IR"></a>初了不了中有五番。<a id="a-IS"></a>最后释一切觉者。<a id="a-IT"></a>一心三智照一谛三谛。<a id="a-IU"></a>名一切觉十住亦得此觉。<a id="a-IV"></a>比佛犹昧故不了了。<a id="a-IW"></a>地前十住全不见性。<a id="a-IX"></a>是故不论了与不了。<a id="a-IY"></a>次眼见闻见中有两番。<a id="a-IZ"></a>初以十住为闻见。<a id="a-Ia"></a>佛地为眼见。<a id="a-Ib"></a>次番以九地已还为闻见。<a id="a-Ic"></a>第十住为眼见。<a id="a-Id"></a>此中应作四句。<a id="a-Ie"></a>第十住亦闻见亦眼见。<a id="a-If"></a>九地已下但有闻见。<a id="a-Ig"></a>佛地但有眼见文中自出此之三句。<a id="a-Ih"></a>若众生闻不信者。<a id="a-Ii"></a>非闻见非眼见(云云)。<a id="a-Ij"></a>若十住与十地异者。<a id="a-Ik"></a>非唯初住不见。<a id="a-Il"></a>十住亦不见。<a id="a-Im"></a>即是别位。<a id="a-In"></a>若十住与十地同者。<a id="a-Io"></a>岂第十住见初住亦见。<a id="a-Ip"></a>今文云住。<a id="a-Iq"></a>又复云地。<a id="a-Ir"></a>故知此中住地不异。<a id="a-Is"></a>即是圆位。<a id="a-It"></a>而简九地是闻者。<a id="a-Iu"></a>以其见不了了。<a id="a-Iv"></a>抑之为闻。<a id="a-Iw"></a>第十住胜加之以眼。<a id="a-Ix"></a>盖是圆位得作此释。<a id="a-Iy"></a>余位不得(云云)</p>
 </body>
</html>