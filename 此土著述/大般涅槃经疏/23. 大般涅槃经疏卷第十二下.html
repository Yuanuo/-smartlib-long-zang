<!doctype html>
<html id="z3IBWdQ1P2" data-ver="1455">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第十二下</h1>
  <h2 id="a2">德王品之四下</h2>
  <p id="a3">复次下。<a id="a-4"></a>二明知宿命又二。<a id="a-5"></a>初正明宿命。<a id="a-6"></a>次念过去。<a id="a-7"></a>简异准前可知。<a id="a-8"></a>略不具说也。<a id="a-9"></a>复次云何下。<a id="a-A"></a>三重释他心又二。<a id="a-B"></a>先横知六道。<a id="a-C"></a>次竖知十六心。<a id="a-D"></a>此文明十六。<a id="a-E"></a>扶顺数义论云。<a id="a-F"></a>见道无量心。<a id="a-G"></a>此心疾利名无间心。<a id="a-H"></a>成论云。<a id="a-I"></a>声闻欲知第三心。<a id="a-J"></a>乃见十六心。<a id="a-K"></a>缘觉欲知第三心。<a id="a-L"></a>乃见第七心。<a id="a-M"></a>唯菩萨能备知。<a id="a-N"></a>小乘根钝欲知第三心来去。<a id="a-O"></a>并欲知后诸心。<a id="a-P"></a>比欲知已至第十六心。<a id="a-Q"></a>中乘人小利。<a id="a-R"></a>欲知第三心去得知第七心。<a id="a-S"></a>菩萨不尔。<a id="a-T"></a>并知逐之。<a id="a-U"></a>无有一心而不知者。<a id="a-V"></a>此乃是三乘共义。<a id="a-W"></a>而有三人不同而同。<a id="a-X"></a>此十六心非今经意。<a id="a-Y"></a>前知六道是知有边。<a id="a-Z"></a>次十六心是知无边。<a id="a-a"></a>以非有非无中道之体。<a id="a-b"></a>能知有无。<a id="a-c"></a>复次下明第三功德。<a id="a-d"></a>旧言。<a id="a-e"></a>此中明慈成上梵行品(云云)。<a id="a-f"></a>于中先标次释。<a id="a-g"></a>释中二。<a id="a-h"></a>先释次结。<a id="a-i"></a>初释中意者。<a id="a-j"></a>然此中功德。<a id="a-k"></a>应具明四心。<a id="a-l"></a>而偏明慈者。<a id="a-m"></a>一云。<a id="a-n"></a>特是文略义应具有。<a id="a-o"></a>二云。<a id="a-p"></a>慈尚是一切善法根本。<a id="a-q"></a>何意不得。<a id="a-r"></a>即是三心。<a id="a-s"></a>舍偏得圆举一知三。<a id="a-t"></a>略不说之。<a id="a-u"></a>释文为二。<a id="a-v"></a>先唱舍得。<a id="a-w"></a>二章门次释。<a id="a-x"></a>释中先征起。<a id="a-y"></a>次释。<a id="a-z"></a>释中凡有五番。<a id="a-10"></a>初约二谛。<a id="a-11"></a>次约凡圣。<a id="a-12"></a>三约阐提对如来即是善恶。<a id="a-13"></a>四约卑鄙对菩萨即是胜劣。<a id="a-14"></a>五无著。<a id="a-15"></a>次结如文。<a id="a-16"></a>次明第四功德文为二。<a id="a-17"></a>初明功德。<a id="a-18"></a>次论义。<a id="a-19"></a>初为四。<a id="a-1A"></a>初标。<a id="a-1B"></a>次列章门。<a id="a-1C"></a>三解释。<a id="a-1D"></a>四结。<a id="a-1E"></a>治城云。<a id="a-1F"></a>前两是地前。<a id="a-1G"></a>后八配八地。<a id="a-1H"></a>前言根深即性地。<a id="a-1I"></a>亦是生空。<a id="a-1J"></a>决定心入初依。<a id="a-1K"></a>亦是法空。<a id="a-1L"></a>后八初不观福田即初地檀满。<a id="a-1M"></a>第十断除二边即八地。<a id="a-1N"></a>是义不然。<a id="a-1O"></a>今并是真证功德。<a id="a-1P"></a>云何根深下。<a id="a-1Q"></a>第三解释。<a id="a-1R"></a>文中第五第六合为一释。<a id="a-1S"></a>释初章文为三。<a id="a-1T"></a>标释结。<a id="a-1U"></a>初事中具足五义。<a id="a-1V"></a>一根本。<a id="a-1W"></a>二根深。<a id="a-1X"></a>三根广。<a id="a-1Y"></a>四根长。<a id="a-1Z"></a>五根胜。<a id="a-1a"></a>不放逸即是根本。<a id="a-1b"></a>若通涂行善皆不放逸。<a id="a-1c"></a>若别论者。<a id="a-1d"></a>以初检心为不放逸。<a id="a-1e"></a>具此两意以为根本。<a id="a-1f"></a>次阿耨三菩提根者。<a id="a-1g"></a>即是根深。<a id="a-1h"></a>深穷实相到际即真。<a id="a-1i"></a>是菩提根故言深也。<a id="a-1j"></a>一切诸佛诸善根本皆不放逸即是根广。<a id="a-1k"></a>以能增长即是根长。<a id="a-1l"></a>诸善中胜即是根胜。<a id="a-1m"></a>凡举十三譬。<a id="a-1n"></a>譬其胜相。<a id="a-1o"></a>云何不放逸下。<a id="a-1p"></a>凡举十根重释根长。<a id="a-1q"></a>具此十义深固难拔。<a id="a-1r"></a>私谓。<a id="a-1s"></a>长胜既以多义解释。<a id="a-1t"></a>验三亦然。<a id="a-1u"></a>余四皆十皆十三。<a id="a-1v"></a>云何于身下。<a id="a-1w"></a>释第二章门。<a id="a-1x"></a>文为三。<a id="a-1y"></a>标释结。<a id="a-1z"></a>标如文。<a id="a-20"></a>释为二。<a id="a-21"></a>一定身。<a id="a-22"></a>二定心。<a id="a-23"></a>初定身中。<a id="a-24"></a>观身是有是生死器。<a id="a-25"></a>观身是无是涅槃器。<a id="a-26"></a>今观身非有非无。<a id="a-27"></a>正显中道。<a id="a-28"></a>即三菩提器名身决定。<a id="a-29"></a>次心亦如是。<a id="a-2A"></a>若陜小者。<a id="a-2B"></a>即自为心。<a id="a-2C"></a>变易二义。<a id="a-2D"></a>若论修因生灭无常名为变易。<a id="a-2E"></a>若论受果变易生死名为变易。<a id="a-2F"></a>声闻辟支从人标心。<a id="a-2G"></a>此属无为边。<a id="a-2H"></a>魔心即魔天。<a id="a-2I"></a>自乐心通诸天。<a id="a-2J"></a>乐生死心通三界。<a id="a-2K"></a>此三心是有边非决定。<a id="a-2L"></a>求慈慈于无。<a id="a-2M"></a>求悲悲于有。<a id="a-2N"></a>是为决定。<a id="a-2O"></a>云何不观福田下。<a id="a-2P"></a>释第三章。<a id="a-2Q"></a>文为三。<a id="a-2R"></a>标释结。<a id="a-2S"></a>上四依品匡持佛法。<a id="a-2T"></a>须简持犯。<a id="a-2U"></a>此中自修宜用平等。<a id="a-2V"></a>又前诫出家令遵戒行。<a id="a-2W"></a>今诫在家修亡相檀。<a id="a-2X"></a>异念处者。<a id="a-2Y"></a>异于二边正观中道。<a id="a-2Z"></a>持戒外道者。<a id="a-2a"></a>非但持戒又得上定。<a id="a-2b"></a>下文云。<a id="a-2c"></a>施断结外道胜持戒比丘。<a id="a-2d"></a>持戒比丘止伏欲界恶。<a id="a-2e"></a>比之言胜施。<a id="a-2f"></a>虽四种俱得净报者。<a id="a-2g"></a>以无施无报乃为净报。<a id="a-2h"></a>云何净佛土下。<a id="a-2i"></a>释第四章。<a id="a-2j"></a>文亦三。<a id="a-2k"></a>标释结。<a id="a-2l"></a>标如文。<a id="a-2m"></a>释中但净土业菩提为本。<a id="a-2n"></a>此中十善者。<a id="a-2o"></a>非直十善。<a id="a-2p"></a>与菩提心和合而行。<a id="a-2q"></a>例如上答无畏之问。<a id="a-2r"></a>然十善者。<a id="a-2s"></a>明相似因得相似果。<a id="a-2t"></a>离妄语得华果者。<a id="a-2u"></a>明妄无实如华无果。<a id="a-2v"></a>今不妄语有实果报。<a id="a-2w"></a>受报之时感好华果。<a id="a-2x"></a>云何灭除下。<a id="a-2y"></a>合释第五第六两章。<a id="a-2z"></a>义势相关合为一释。<a id="a-30"></a>解者不同。<a id="a-31"></a>一云。<a id="a-32"></a>此中开章明三种有余。<a id="a-33"></a>初两事释第五灭除有余。<a id="a-34"></a>后一事释第六断除业缘。<a id="a-35"></a>二云。<a id="a-36"></a>烦恼余报释灭除有余。<a id="a-37"></a>余业释上断除业缘。<a id="a-38"></a>余有一事但是剩出。<a id="a-39"></a>就文为三。<a id="a-3A"></a>先倡三章门。<a id="a-3B"></a>二次第释。<a id="a-3C"></a>三结。<a id="a-3D"></a>二释三章中。<a id="a-3E"></a>初释烦恼。<a id="a-3F"></a>若以习报分门。<a id="a-3G"></a>则习因为烦恼。<a id="a-3H"></a>报因为业。<a id="a-3I"></a>今分习报之异故。<a id="a-3J"></a>言烦恼余报。<a id="a-3K"></a>然感报由业。<a id="a-3L"></a>烦恼但能滋润此业。<a id="a-3M"></a>若大论中。<a id="a-3N"></a>只任烦恼亦能得报。<a id="a-3O"></a>云何余业下。<a id="a-3P"></a>第二释上除业缘。<a id="a-3Q"></a>总明凡夫与二乘业。<a id="a-3R"></a>言须陀洹人受七有业者。<a id="a-3S"></a>然须陀洹人虽断见尽。<a id="a-3T"></a>犹有思惟。<a id="a-3U"></a>润生人天。<a id="a-3V"></a>七人七天往还。<a id="a-3W"></a>合数只是七有。<a id="a-3X"></a>往还离数即十四有。<a id="a-3Y"></a>斯陀含人受二有业者。<a id="a-3Z"></a>斯陀含人。<a id="a-3a"></a>但人天中各有一生。<a id="a-3b"></a>此则两生离数。<a id="a-3c"></a>若合数者只是一有。<a id="a-3d"></a>问何故。<a id="a-3e"></a>初果合数二果离耶。<a id="a-3f"></a>解云。<a id="a-3g"></a>只是互现。<a id="a-3h"></a>阿那含人受色有业者。<a id="a-3i"></a>阿那含人。<a id="a-3j"></a>断欲思尽余色惑在。<a id="a-3k"></a>故云受色有业。<a id="a-3l"></a>然那含有五种。<a id="a-3m"></a>但出一上流者。<a id="a-3n"></a>上流有二。<a id="a-3o"></a>一者至阿迦尼吒。<a id="a-3p"></a>二至无色。<a id="a-3q"></a>所以经云。<a id="a-3r"></a>乐论义者生五净居。<a id="a-3s"></a>乐禅定者生无色界。<a id="a-3t"></a>然生尼吒即遍历四禅。<a id="a-3u"></a>若于初禅不得灭者复生二禅。<a id="a-3v"></a>二禅不灭生第三禅。<a id="a-3w"></a>三禅不灭复生第四禅方灭。<a id="a-3x"></a>于中复三。<a id="a-3y"></a>超半超遍没。<a id="a-3z"></a>若生无色名无色般(云云)。<a id="a-40"></a>若生无色即不更生。<a id="a-41"></a>亦生即灭。<a id="a-42"></a>不同色界四禅受生。<a id="a-43"></a>故略不云。<a id="a-44"></a>受无色业。<a id="a-45"></a>只云受色业。<a id="a-46"></a>中不生故。<a id="a-47"></a>亦云有行无行。<a id="a-48"></a>生同于色故亦不云。<a id="a-49"></a>云何余有下。<a id="a-4A"></a>第三释上除余有。<a id="a-4B"></a>无业无结而转二果者。<a id="a-4C"></a>庄严云。<a id="a-4D"></a>罗汉转为六地菩萨。<a id="a-4E"></a>支佛转为七地菩萨。<a id="a-4F"></a>故言而转二果。<a id="a-4G"></a>今明此乃通教之义。<a id="a-4H"></a>非释今经。<a id="a-4I"></a>开善云。<a id="a-4J"></a>无此事。<a id="a-4K"></a>转者。<a id="a-4L"></a>本是钝根罗汉转为利根。<a id="a-4M"></a>支佛亦尔。<a id="a-4N"></a>数习故转为二果。<a id="a-4O"></a>今明还是二乘全非今经。<a id="a-4P"></a>河西云。<a id="a-4Q"></a>上句二果得道得向。<a id="a-4R"></a>转罗汉向得罗汉果。<a id="a-4S"></a>支佛亦然。<a id="a-4T"></a>文中自云得及果者。<a id="a-4U"></a>岂可不作此释。<a id="a-4V"></a>今明还是二乘之义。<a id="a-4W"></a>非今经意。<a id="a-4X"></a>又一解云。<a id="a-4Y"></a>烦恼因尽果报亦亡。<a id="a-4Z"></a>而今不灭者。<a id="a-4a"></a>只是轮转余势。<a id="a-4b"></a>然业既除。<a id="a-4c"></a>唯此二果于菩萨为累。<a id="a-4d"></a>是故言转。<a id="a-4e"></a>转即是舍还是他义。<a id="a-4f"></a>不关今经。<a id="a-4g"></a>兴皇云。<a id="a-4h"></a>转二果者。<a id="a-4i"></a>二乘果身有寒热饥渴。<a id="a-4j"></a>此果得除故言转二果。<a id="a-4k"></a>亦小乘义。<a id="a-4l"></a>今明此果不生任尽则止。<a id="a-4m"></a>何用因经转之。<a id="a-4n"></a>答三界果虽尽界外果方生。<a id="a-4o"></a>言转果者转界外果。<a id="a-4p"></a>今明此是别教义。<a id="a-4q"></a>亦非圆意。<a id="a-4r"></a>云何修清净身下。<a id="a-4s"></a>释第七章。<a id="a-4t"></a>亦三。<a id="a-4u"></a>标释结。<a id="a-4v"></a>初标。<a id="a-4w"></a>次释。<a id="a-4x"></a>中师子吼品。<a id="a-4y"></a>明或一业一相。<a id="a-4z"></a>或一业二相三相。<a id="a-50"></a>此中明百福成一相。<a id="a-51"></a>文为二。<a id="a-52"></a>先明相业。<a id="a-53"></a>次明好业。<a id="a-54"></a>外道所事各指一相。<a id="a-55"></a>佛集众相备在一身。<a id="a-56"></a>十二日者。<a id="a-57"></a>即子丑等十二日。<a id="a-58"></a>河西云。<a id="a-59"></a>一年有十二吉日。<a id="a-5A"></a>堪祠祀求福。<a id="a-5B"></a>然修相好亦四悉意。<a id="a-5C"></a>一者法王之体。<a id="a-5D"></a>应以相好而自严身。<a id="a-5E"></a>诸佛皆尔。<a id="a-5F"></a>是为世界。<a id="a-5G"></a>令人见者生信起善。<a id="a-5H"></a>是为人一身具众好对破外道。<a id="a-5I"></a>是为对治。<a id="a-5J"></a>色净故般若净。<a id="a-5K"></a>般若净故色净。<a id="a-5L"></a>是第一义。<a id="a-5M"></a>文举四譬。<a id="a-5N"></a>或当主此(云云)。<a id="a-5O"></a>云何了知诸缘下。<a id="a-5P"></a>第八章。<a id="a-5Q"></a>此中亦三。<a id="a-5R"></a>标释结。<a id="a-5S"></a>初如文。<a id="a-5T"></a>释中。<a id="a-5U"></a>他云。<a id="a-5V"></a>知因缘和合即是世谛。<a id="a-5W"></a>是义不然。<a id="a-5X"></a>不见色相是行支灭。<a id="a-5Y"></a>不见色缘是无明灭。<a id="a-5Z"></a>不见色体是识名色六入触受灭。<a id="a-5a"></a>不见色生是爱取有生等灭。<a id="a-5b"></a>不见色灭是老死灭。<a id="a-5c"></a>不见一相是不见十二因缘空。<a id="a-5d"></a>不见见者是不见因缘假。<a id="a-5e"></a>真俗双云。<a id="a-5f"></a>二谛俱泯。<a id="a-5g"></a>亦不见中。<a id="a-5h"></a>如是通达了知因缘。<a id="a-5i"></a>为若此云何只是世谛耶。<a id="a-5j"></a>一切法亦如是。<a id="a-5k"></a>云何菩萨下。<a id="a-5l"></a>释第九章。<a id="a-5m"></a>文为三。<a id="a-5n"></a>标释结。<a id="a-5o"></a>标如文。<a id="a-5p"></a>次释文为二。<a id="a-5q"></a>初明离怨。<a id="a-5r"></a>次简出怨。<a id="a-5s"></a>初离怨又二。<a id="a-5t"></a>初自离怨。<a id="a-5u"></a>次为他离怨。<a id="a-5v"></a>初文者。<a id="a-5w"></a>远离烦恼是自离怨。<a id="a-5x"></a>次五住者。<a id="a-5y"></a>是为他离怨。<a id="a-5z"></a>次何等为怨下。<a id="a-60"></a>是简出怨敌。<a id="a-61"></a>河西。<a id="a-62"></a>释八魔者。<a id="a-63"></a>谤方等。<a id="a-64"></a>等四恶是四魔。<a id="a-65"></a>即生死魔。<a id="a-66"></a>无常无我等四即涅槃魔(云云)。<a id="a-67"></a>云何远离是第十章。<a id="a-68"></a>亦有标释结。<a id="a-69"></a>标如文。<a id="a-6A"></a>释文中。<a id="a-6B"></a>以二十五有爱烦恼为二边。<a id="a-6C"></a>即是因果二法。<a id="a-6D"></a>私谓。<a id="a-6E"></a>破二十五有中三种惑故。<a id="a-6F"></a>故离二边。<a id="a-6G"></a>河西。<a id="a-6H"></a>以业与烦恼为二边。<a id="a-6I"></a>私谓。<a id="a-6J"></a>若云三惑有三种业。<a id="a-6K"></a>方会今意。<a id="a-6L"></a>直以界内惑业。<a id="a-6M"></a>以为二边。<a id="a-6N"></a>全非今意。<a id="a-6O"></a>既得此意。<a id="a-6P"></a>例一切法。<a id="a-6Q"></a>有无常断垢净缚脱等。<a id="a-6R"></a>皆是二边。<a id="a-6S"></a>尔时光明下。<a id="a-6T"></a>第二论义。<a id="a-6U"></a>有问答。<a id="a-6V"></a>问意者。<a id="a-6W"></a>若菩萨具修十事。<a id="a-6X"></a>如来何故不修净土。<a id="a-6Y"></a>佛答为四。<a id="a-6Z"></a>一我因具十事。<a id="a-6a"></a>众圣亦然。<a id="a-6b"></a>二若使世界下。<a id="a-6c"></a>诃其所问。<a id="a-6d"></a>三西方下。<a id="a-6e"></a>示其无胜净土。<a id="a-6f"></a>四为化众生下。<a id="a-6g"></a>为化众生出秽土。<a id="a-6h"></a>悉如文。<a id="a-6i"></a>复次下。<a id="a-6j"></a>第五功德文为三。<a id="a-6k"></a>标释结。<a id="a-6l"></a>标如文。<a id="a-6m"></a>释中二。<a id="a-6n"></a>先释次论义。<a id="a-6o"></a>初释者。<a id="a-6p"></a>旧解五事有三说。<a id="a-6q"></a>冶城云。<a id="a-6r"></a>通外凡及三十心。<a id="a-6s"></a>既言不生边地诸根完具。<a id="a-6t"></a>即是其证。<a id="a-6u"></a>二云。<a id="a-6v"></a>此德不浅。<a id="a-6w"></a>何者。<a id="a-6x"></a>登地已上皆因事表里。<a id="a-6y"></a>言诸根完具者非耳眼等。<a id="a-6z"></a>乃是出世信首根。<a id="a-70"></a>诸边地者。<a id="a-71"></a>非世间边陲。<a id="a-72"></a>无佛法处。<a id="a-73"></a>乃是离断离常。<a id="a-74"></a>诸天护念者。<a id="a-75"></a>以佛为天。<a id="a-76"></a>四众恭敬者。<a id="a-77"></a>为物福田。<a id="a-78"></a>三开善云。<a id="a-79"></a>此乃登地菩萨。<a id="a-7A"></a>犹生欲界故言完具等。<a id="a-7B"></a>若论无漏得变易报。<a id="a-7C"></a>而此菩萨。<a id="a-7D"></a>犹有有漏故今受生。<a id="a-7E"></a>虽有此五心不存着。<a id="a-7F"></a>正以不着为体。<a id="a-7G"></a>今评之。<a id="a-7H"></a>开善。<a id="a-7I"></a>全是三藏菩萨义。<a id="a-7J"></a>初家通地前是别教初心。<a id="a-7K"></a>不关经意。<a id="a-7L"></a>中间登地是证道意。<a id="a-7M"></a>就文为二。<a id="a-7N"></a>先明功德。<a id="a-7O"></a>后论义。<a id="a-7P"></a>初功德者。<a id="a-7Q"></a>有标释结。<a id="a-7R"></a>标如文。<a id="a-7S"></a>释者。<a id="a-7T"></a>此五前四是报果。<a id="a-7U"></a>后一是习果。<a id="a-7V"></a>次论义中。<a id="a-7W"></a>先问。<a id="a-7X"></a>次佛答又二。<a id="a-7Y"></a>先赞问。<a id="a-7Z"></a>次正答。<a id="a-7a"></a>答中有二。<a id="a-7b"></a>初是胜劣章。<a id="a-7c"></a>次善男子下。<a id="a-7d"></a>是显胜劣相。<a id="a-7e"></a>初举五章定是乐胜是我。<a id="a-7f"></a>常净可见。<a id="a-7g"></a>异是中道不共。<a id="a-7h"></a>无漏是证中道。<a id="a-7i"></a>利益安乐等是化他。<a id="a-7j"></a>次文云。<a id="a-7k"></a>离渴爱。<a id="a-7l"></a>是释定释乐。<a id="a-7m"></a>生死断不相续是释常。<a id="a-7n"></a>得作菩萨是释净。<a id="a-7o"></a>断一切贫善法。<a id="a-7p"></a>是释胜释我。<a id="a-7q"></a>无分无果。<a id="a-7r"></a>是释异释不共。<a id="a-7s"></a>兼得释无漏利益众生。<a id="a-7t"></a>佛说五事因大涅槃得。<a id="a-7u"></a>人师解通内外三十心。<a id="a-7v"></a>当知地前不名为得。<a id="a-7w"></a>佛自说是无漏。<a id="a-7x"></a>开善云。<a id="a-7y"></a>是有漏。<a id="a-7z"></a>既公抗佛语。<a id="a-80"></a>岂不疑误后生。<a id="a-81"></a>故知人解全不可信。<a id="a-82"></a>将来学者但自依经。<a id="a-83"></a>善男子下第六功德。<a id="a-84"></a>旧解金刚三昧。<a id="a-85"></a>若论十地是最后终心。<a id="a-86"></a>若论三忍即是上忍。<a id="a-87"></a>退非菩萨名等觉。<a id="a-88"></a>进非妙觉是金心菩萨。<a id="a-89"></a>一释云。<a id="a-8A"></a>具空有二解。<a id="a-8B"></a>二云。<a id="a-8C"></a>但取照有之解。<a id="a-8D"></a>不取空解。<a id="a-8E"></a>空解未足。<a id="a-8F"></a>庄严云。<a id="a-8G"></a>金心断惑尽。<a id="a-8H"></a>引此文由乾陀山七日并照一切烧尽。<a id="a-8I"></a>故知等觉断惑尽。<a id="a-8J"></a>开善解。<a id="a-8K"></a>金心但伏无明。<a id="a-8L"></a>至妙觉佛时。<a id="a-8M"></a>断此一念轻惑。<a id="a-8N"></a>即得成佛。<a id="a-8O"></a>胜鬘云。<a id="a-8P"></a>佛菩提智能断。<a id="a-8Q"></a>此文说伏为尽。<a id="a-8R"></a>金心有解。<a id="a-8S"></a>乃满空解未足。<a id="a-8T"></a>引二十二遇经及夫人经证。<a id="a-8U"></a>广论其义。<a id="a-8V"></a>观师云。<a id="a-8W"></a>不可定判其位。<a id="a-8X"></a>应例如般若通贯诸地。<a id="a-8Y"></a>又十地太高。<a id="a-8Z"></a>第五功德复是何地。<a id="a-8a"></a>不应悬殊。<a id="a-8b"></a>但使与三昧相应。<a id="a-8c"></a>亦不简高下。<a id="a-8d"></a>旧又解。<a id="a-8e"></a>十地得百三昧已方得首楞严。<a id="a-8f"></a>方入金刚三昧者。<a id="a-8g"></a>进非佛果退非下地。<a id="a-8h"></a>唯在穷学。<a id="a-8i"></a>此亦不然。<a id="a-8j"></a>此一三昧亦有通别。<a id="a-8k"></a>别据穷学通亘诸地。<a id="a-8l"></a>亦通似道。<a id="a-8m"></a>何异金刚般若通初后地。<a id="a-8n"></a>般若既通。<a id="a-8o"></a>三昧宁别。<a id="a-8p"></a>何者。<a id="a-8q"></a>举体坚如金刚。<a id="a-8r"></a>举体定如三昧。<a id="a-8s"></a>举体利如般若。<a id="a-8t"></a>故经云。<a id="a-8u"></a>金刚三昧有三种名。<a id="a-8v"></a>下文亦云。<a id="a-8w"></a>佛性五名。<a id="a-8x"></a>若言终心有断无断。<a id="a-8y"></a>乃是二家相扼。<a id="a-8z"></a>为缘利益故作断不断说。<a id="a-90"></a>而其实理非断不断(云云)。<a id="a-91"></a>今谓。<a id="a-92"></a>庄严家引由乾陀山譬偏。<a id="a-93"></a>何者。<a id="a-94"></a>夫七日现时。<a id="a-95"></a>非但能烧由乾陀山。<a id="a-96"></a>一切洞然。<a id="a-97"></a>而今不以洞然为谕。<a id="a-98"></a>但烧草存山者。<a id="a-99"></a>非譬十地终心断惑。<a id="a-9A"></a>取七日初出先照由乾陀故其草然。<a id="a-9B"></a>明此三昧是初地功德最初断惑。<a id="a-9C"></a>故以烧草为譬。<a id="a-9D"></a>标释结。<a id="a-9E"></a>初如文。<a id="a-9F"></a>次释中为三。<a id="a-9G"></a>一略明三昧。<a id="a-9H"></a>二广明三昧。<a id="a-9I"></a>三释其名略。<a id="a-9J"></a>中又二。<a id="a-9K"></a>前明自德。<a id="a-9L"></a>次辨化他。<a id="a-9M"></a>自德又二。<a id="a-9N"></a>初明能断。<a id="a-9O"></a>次举非。<a id="a-9P"></a>悉能破散是能断。<a id="a-9Q"></a>见一切法是举非。<a id="a-9R"></a>住是三昧虽施众生下。<a id="a-9S"></a>第二明化他也。<a id="a-9T"></a>譬如金刚下。<a id="a-9U"></a>第二广明又二。<a id="a-9V"></a>初广自行。<a id="a-9W"></a>后广化他。<a id="a-9X"></a>广自行又三。<a id="a-9Y"></a>初能断。<a id="a-9Z"></a>次能见。<a id="a-9a"></a>三重明能断。<a id="a-9b"></a>初能断中凡举八譬。<a id="a-9c"></a>初一譬能断。<a id="a-9d"></a>后七譬称叹。<a id="a-9e"></a>善男子若有菩萨安住下。<a id="a-9f"></a>第二广明能见。<a id="a-9g"></a>初一譬能见。<a id="a-9h"></a>次三譬称叹。<a id="a-9i"></a>善男子如由乾陀山下。<a id="a-9j"></a>第三重明能断。<a id="a-9k"></a>亦有三譬。<a id="a-9l"></a>初一譬能断。<a id="a-9m"></a>次二譬亡功。<a id="a-9n"></a>若有菩萨安住下。<a id="a-9o"></a>第二广明化他为四。<a id="a-9p"></a>一变身如佛。<a id="a-9q"></a>二还本处。<a id="a-9r"></a>三断他惑。<a id="a-9s"></a>四三密示现。<a id="a-9t"></a>示现又四。<a id="a-9u"></a>一口密。<a id="a-9v"></a>二身密。<a id="a-9w"></a>三重明口密。<a id="a-9x"></a>前则一音异适。<a id="a-9y"></a>今明一法异适。<a id="a-9z"></a>四菩萨下意密。<a id="a-A0"></a>何故名为下。<a id="a-A1"></a>第三释名。<a id="a-A2"></a>譬有三。<a id="a-A3"></a>初不定譬无相。<a id="a-A4"></a>次不平价譬无苦。<a id="a-A5"></a>后离苦毒譬无畏。<a id="a-A6"></a>结如文。</p>
  <p data-pb></p>
  <h2 id="aA7">德王品之五</h2>
  <p id="aA8">起卷明第七功德。<a id="a-A9"></a>开善。<a id="a-AA"></a>用此下两功德。<a id="a-AB"></a>为第二周。<a id="a-AC"></a>由近善友初闻正法。<a id="a-AD"></a>于位则浅。<a id="a-AE"></a>下第八功德九事为体。<a id="a-AF"></a>辨心慧解脱。<a id="a-AG"></a>明义深极。<a id="a-AH"></a>今谓不尔。<a id="a-AI"></a>悉是初证不闻闻时。<a id="a-AJ"></a>所获功德。<a id="a-AK"></a>佛作第七第八番说。<a id="a-AL"></a>明其洞识涅槃近因之法。<a id="a-AM"></a>堪为众生作善知识。<a id="a-AN"></a>那忽弃其内德化他之功。<a id="a-AO"></a>而作外求师范。<a id="a-AP"></a>自行之解。<a id="a-AQ"></a>纵令自求善知识者。<a id="a-AR"></a>亦是寄事而表于理。<a id="a-AS"></a>例如净名念佛之时。<a id="a-AT"></a>师子向等皆来说法。<a id="a-AU"></a>说已而去。<a id="a-AV"></a>如此知识闻法思修。<a id="a-AW"></a>何得是浅。<a id="a-AX"></a>就文为三。<a id="a-AY"></a>初标章。<a id="a-AZ"></a>次释。<a id="a-Aa"></a>三结。<a id="a-Ab"></a>标如文。<a id="a-Ac"></a>次释又二。<a id="a-Ad"></a>初明四事。<a id="a-Ae"></a>次论义。<a id="a-Af"></a>初又二。<a id="a-Ag"></a>一标章。<a id="a-Ah"></a>二解释。<a id="a-Ai"></a>标章又三。<a id="a-Aj"></a>一明是。<a id="a-Ak"></a>二举非。<a id="a-Al"></a>三正列名。<a id="a-Am"></a>明是如文。<a id="a-An"></a>次举苦行非中两解。<a id="a-Ao"></a>一云。<a id="a-Ap"></a>外道无益苦行。<a id="a-Aq"></a>二云。<a id="a-Ar"></a>只佛法中直修苦行不能得道。<a id="a-As"></a>要须慧品为正。<a id="a-At"></a>余行相资。<a id="a-Au"></a>三列名如文。<a id="a-Av"></a>譬如有人下。<a id="a-Aw"></a>第二解释又二。<a id="a-Ax"></a>先总释。<a id="a-Ay"></a>后别释。<a id="a-Az"></a>初总中举三譬。<a id="a-B0"></a>初两譬菩萨。<a id="a-B1"></a>后一譬凡夫。<a id="a-B2"></a>初菩萨譬中。<a id="a-B3"></a>初譬自行亦具四事。<a id="a-B4"></a>菩萨居因圣法未满。<a id="a-B5"></a>亦须善友听法修行(云云)。<a id="a-B6"></a>次一譬。<a id="a-B7"></a>譬菩萨化他。<a id="a-B8"></a>化他亦须四事。<a id="a-B9"></a>诸佛起发如教行行(云云)。<a id="a-BA"></a>后譬譬凡夫。<a id="a-BB"></a>凡夫罪重故言如癞(云云)。<a id="a-BC"></a>如是三譬一一有合。<a id="a-BD"></a>初譬中。<a id="a-BE"></a>热譬爱。<a id="a-BF"></a>冷譬痴。<a id="a-BG"></a>劳譬慢。<a id="a-BH"></a>下譬嗔。<a id="a-BI"></a>[瘧-虍+雨]譬疑。<a id="a-BJ"></a>众邪通譬五利(云云)。<a id="a-BK"></a>问菩萨利钝俱尽宁有此病。<a id="a-BL"></a>答寄通指别耳。<a id="a-BM"></a>菩萨别惑至佛方尽。<a id="a-BN"></a>宁得无病。<a id="a-BO"></a>私云。<a id="a-BP"></a>通别之惑名同体一二三异。<a id="a-BQ"></a>譬如畜弟子下。<a id="a-BR"></a>第二别释四事又二。<a id="a-BS"></a>先略后广。<a id="a-BT"></a>初略释知识又四。<a id="a-BU"></a>一善知识。<a id="a-BV"></a>二听法。<a id="a-BW"></a>三思惟。<a id="a-BX"></a>四修行。<a id="a-BY"></a>初又四。<a id="a-BZ"></a>先称叹。<a id="a-Ba"></a>有譬有合如文。<a id="a-Bb"></a>善知识者下。<a id="a-Bc"></a>第二出其人。<a id="a-Bd"></a>人有五别。<a id="a-Be"></a>一菩萨。<a id="a-Bf"></a>二佛。<a id="a-Bg"></a>三缘觉。<a id="a-Bh"></a>四声闻五人。<a id="a-Bi"></a>中信者何故名为下。<a id="a-Bj"></a>第三辨其位。<a id="a-Bk"></a>初明五位。<a id="a-Bl"></a>一教离恶行善。<a id="a-Bm"></a>二如说如行。<a id="a-Bn"></a>三修菩提。<a id="a-Bo"></a>四行戒施。<a id="a-Bp"></a>五不自为为他。<a id="a-Bq"></a>或以配前五人。<a id="a-Br"></a>未必须尔。<a id="a-Bs"></a>如空中下。<a id="a-Bt"></a>第四得善知识益。<a id="a-Bu"></a>夫初月虽不可见。<a id="a-Bv"></a>不得言无。<a id="a-Bw"></a>初近知识。<a id="a-Bx"></a>谓未有益而实已润。<a id="a-By"></a>若能听下。<a id="a-Bz"></a>是第二释听法人又二。<a id="a-C0"></a>先听三经。<a id="a-C1"></a>后得三解。<a id="a-C2"></a>三经者。<a id="a-C3"></a>谓十二部方等大乘此经。<a id="a-C4"></a>寻此文意。<a id="a-C5"></a>似如一化初中后教(云云)。<a id="a-C6"></a>次专心听法下。<a id="a-C7"></a>明三解。<a id="a-C8"></a>谓八圣道。<a id="a-C9"></a>十一空。<a id="a-CA"></a>大涅槃。<a id="a-CB"></a>有人以三解对前三教。<a id="a-CC"></a>今明未必全尔。<a id="a-CD"></a>于一一教中具生三解。<a id="a-CE"></a>文以修习故得大涅槃。<a id="a-CF"></a>若有能修八圣道者。<a id="a-CG"></a>即是佛性得大涅槃。<a id="a-CH"></a>徒闻涅槃不修习者。<a id="a-CI"></a>岂有能得三菩提耶。<a id="a-CJ"></a>譬如病人下。<a id="a-CK"></a>释第三思惟。<a id="a-CL"></a>下文以五尘四相无常为十相。<a id="a-CM"></a>今以五尘三相男女为十。<a id="a-CN"></a>只是教门不同。<a id="a-CO"></a>云何名如法下。<a id="a-CP"></a>释第四如文。<a id="a-CQ"></a>善男子第一真实下。<a id="a-CR"></a>第二广释四法。<a id="a-CS"></a>亦为四。<a id="a-CT"></a>此是初明善知识人略而文广。<a id="a-CU"></a>先法说。<a id="a-CV"></a>次举七譬。<a id="a-CW"></a>初法说中有三种语。<a id="a-CX"></a>悉是如来善达根机。<a id="a-CY"></a>应以耎语为说善法。<a id="a-CZ"></a>应须诃责为说苦切。<a id="a-Ca"></a>应须两说即便双用。<a id="a-Cb"></a>七譬之中。<a id="a-Cc"></a>或前喻或后喻(云云)。<a id="a-Cd"></a>云何听法下。<a id="a-Ce"></a>第二广释听法又二。<a id="a-Cf"></a>先释后引证。<a id="a-Cg"></a>释中有法有譬。<a id="a-Ch"></a>譬中有四譬。<a id="a-Ci"></a>是故我于下。<a id="a-Cj"></a>第二引证又二。<a id="a-Ck"></a>先引诸经。<a id="a-Cl"></a>后引两事。<a id="a-Cm"></a>初泛引诸经。<a id="a-Cn"></a>二从以听法故须陀洹下。<a id="a-Co"></a>引二事证。<a id="a-Cp"></a>先明初果事。<a id="a-Cq"></a>即是须达得病。<a id="a-Cr"></a>闻身子四说十慰喻。<a id="a-Cs"></a>便得病愈四种即是此中四法。<a id="a-Ct"></a>十慰喻者。<a id="a-Cu"></a>旧云。<a id="a-Cv"></a>八正道尽无生智。<a id="a-Cw"></a>然初果无两智。<a id="a-Cx"></a>彼救云。<a id="a-Cy"></a>见谛尽为尽智。<a id="a-Cz"></a>见谛不生即无生智。<a id="a-D0"></a>此言无据。<a id="a-D1"></a>河西云。<a id="a-D2"></a>八正正智正解脱。<a id="a-D3"></a>此出阿含不得作余解。<a id="a-D4"></a>无目谓凡夫。<a id="a-D5"></a>一目谓法眼。<a id="a-D6"></a>二目谓法慧。<a id="a-D7"></a>又无目谓散心凡夫。<a id="a-D8"></a>又一目谓天眼。<a id="a-D9"></a>二目谓天慧(云云)。<a id="a-DA"></a>如我昔下。<a id="a-DB"></a>二引身子事。<a id="a-DC"></a>佛遣阿难为其说法。<a id="a-DD"></a>阿难是初果。<a id="a-DE"></a>上果不伏听下果法。<a id="a-DF"></a>令人举床。<a id="a-DG"></a>往佛所听法便愈。<a id="a-DH"></a>云何思惟下。<a id="a-DI"></a>第三广释思惟为五。<a id="a-DJ"></a>一离五欲。<a id="a-DK"></a>二离四倒。<a id="a-DL"></a>三离四苦。<a id="a-DM"></a>四知住因。<a id="a-DN"></a>五解常。<a id="a-DO"></a>初文者心思于法。<a id="a-DP"></a>宁复有心缘于五欲。<a id="a-DQ"></a>若未闻法横计我常。<a id="a-DR"></a>既已思惟我常倒遣。<a id="a-DS"></a>此中明灭灭只是死。<a id="a-DT"></a>云何如法下。<a id="a-DU"></a>第四广释修行又三。<a id="a-DV"></a>一明止行二善。<a id="a-DW"></a>二明空无常解。<a id="a-DX"></a>三明七种知见。<a id="a-DY"></a>知见又三。<a id="a-DZ"></a>先标章门。<a id="a-Da"></a>次释三料简。<a id="a-Db"></a>初标章门。<a id="a-Dc"></a>次略列中。<a id="a-Dd"></a>举实不实两章。<a id="a-De"></a>实即有七知见。<a id="a-Df"></a>不实中无。<a id="a-Dg"></a>云何名为知下。<a id="a-Dh"></a>第二释也。<a id="a-Di"></a>第一知涅槃又二。<a id="a-Dj"></a>先略出三涅槃。<a id="a-Dk"></a>后解释。<a id="a-Dl"></a>一佛涅槃。<a id="a-Dm"></a>二凡夫。<a id="a-Dn"></a>三声闻。<a id="a-Do"></a>后二皆少分灭耳。<a id="a-Dp"></a>初明佛涅槃者。<a id="a-Dq"></a>然佛具万德。<a id="a-Dr"></a>略言八耳。<a id="a-Ds"></a>尽谓一切烦恼尽。<a id="a-Dt"></a>善性谓如来所作一切皆善。<a id="a-Du"></a>实是不虚。<a id="a-Dv"></a>真是不伪。<a id="a-Dw"></a>余四如文。<a id="a-Dx"></a>外道涅槃八事者。<a id="a-Dy"></a>若散心外道不涉此文。<a id="a-Dz"></a>今取得非想定能脱下地惑。<a id="a-E0"></a>故名解脱。<a id="a-E1"></a>即有善性。<a id="a-E2"></a>但非究竟真实常乐我净。<a id="a-E3"></a>是故言无声闻。<a id="a-E4"></a>六事者互有与夺。<a id="a-E5"></a>不及佛故夺其常我。<a id="a-E6"></a>只有六事。<a id="a-E7"></a>胜外道故与其乐净。<a id="a-E8"></a>此据有余涅槃。<a id="a-E9"></a>故云无漏八圣道。<a id="a-EA"></a>有身智在故云安乐。<a id="a-EB"></a>断于子缚故言清净。<a id="a-EC"></a>若有众生下。<a id="a-ED"></a>二释上章门。<a id="a-EE"></a>不释前一唯释后二。<a id="a-EF"></a>以佛涅槃此经盛谈。<a id="a-EG"></a>无俟更广。<a id="a-EH"></a>后二须解。<a id="a-EI"></a>此初释凡夫涅槃。<a id="a-EJ"></a>云何六相下。<a id="a-EK"></a>释二乘文中。<a id="a-EL"></a>明不真不实。<a id="a-EM"></a>以得无漏八圣道故。<a id="a-EN"></a>故言净乐。<a id="a-EO"></a>未来当得大涅槃故。<a id="a-EP"></a>所以无常后仍结异。<a id="a-EQ"></a>次释第二知佛性章门下迦葉品中。<a id="a-ER"></a>明五种性异。<a id="a-ES"></a>一者佛佛性有七事。<a id="a-ET"></a>一常。<a id="a-EU"></a>二我。<a id="a-EV"></a>三乐。<a id="a-EW"></a>四净。<a id="a-EX"></a>五真。<a id="a-EY"></a>六实。<a id="a-EZ"></a>七善。<a id="a-Ea"></a>二者后身佛性有六。<a id="a-Eb"></a>一常二净。<a id="a-Ec"></a>三真。<a id="a-Ed"></a>四实。<a id="a-Ee"></a>五善。<a id="a-Ef"></a>六少见。<a id="a-Eg"></a>三者九住佛性亦六。<a id="a-Eh"></a>五不异前。<a id="a-Ei"></a>第六可见。<a id="a-Ej"></a>今此所明皆非佛佛性。<a id="a-Ek"></a>以义异故。<a id="a-El"></a>开善云。<a id="a-Em"></a>此二皆是九地佛性。<a id="a-En"></a>若迦葉品则是约位分别。<a id="a-Eo"></a>初地至五地有五性。<a id="a-Ep"></a>六地至七地有五性。<a id="a-Eq"></a>八九二地有六性。<a id="a-Er"></a>十地亦六性。<a id="a-Es"></a>后身佛性有七。<a id="a-Et"></a>即分判之。<a id="a-Eu"></a>今此文不约位明六七。<a id="a-Ev"></a>通据十地。<a id="a-Ew"></a>因位不可分别以配诸地。<a id="a-Ex"></a>然须直知通辨十地。<a id="a-Ey"></a>当见与可证并未具得。<a id="a-Ez"></a>降佛已还通作此说。<a id="a-F0"></a>四者八住下至六住有五事。<a id="a-F1"></a>与常名不异。<a id="a-F2"></a>五者五住至初住有五事。<a id="a-F3"></a>善与不善异耳。<a id="a-F4"></a>次释第三知如来相。<a id="a-F5"></a>具有一体别体。<a id="a-F6"></a>先明常乐之体。<a id="a-F7"></a>次言示道可见即别体。<a id="a-F8"></a>次释第四知法章亦具二义。<a id="a-F9"></a>一云。<a id="a-FA"></a>常乐我净一体法。<a id="a-FB"></a>后无常等即别体。<a id="a-FC"></a>次释第五知僧章。<a id="a-FD"></a>常乐即一体僧。<a id="a-FE"></a>是弟子相即别体僧。<a id="a-FF"></a>次释第六知实相。<a id="a-FG"></a>实相之体。<a id="a-FH"></a>则非因非果非有非无。<a id="a-FI"></a>若据用者遍通诸果。<a id="a-FJ"></a>皆有异义。<a id="a-FK"></a>次释第七知虚空。<a id="a-FL"></a>此前未说。<a id="a-FM"></a>而有行结之言。<a id="a-FN"></a>又三。<a id="a-FO"></a>一明真空。<a id="a-FP"></a>二辨事空。<a id="a-FQ"></a>三明涅槃空。<a id="a-FR"></a>空乃无异。<a id="a-FS"></a>约法为三。<a id="a-FT"></a>又唯二空。<a id="a-FU"></a>涅槃自属第一故也。<a id="a-FV"></a>初明真空故言慧眼见此见无见。<a id="a-FW"></a>善男子空名无法下。<a id="a-FX"></a>第二明事断之空。<a id="a-FY"></a>举此为譬。<a id="a-FZ"></a>善男子众生之性下。<a id="a-Fa"></a>三明涅槃空。<a id="a-Fb"></a>文云。<a id="a-Fc"></a>光明故名虚空者。<a id="a-Fd"></a>二解。<a id="a-Fe"></a>一云。<a id="a-Ff"></a>虚空不可见。<a id="a-Fg"></a>但有通光明之用。<a id="a-Fh"></a>若但空者无光明色。<a id="a-Fi"></a>色若因空故得见色。<a id="a-Fj"></a>若有障者即不见色因。<a id="a-Fk"></a>空无障即见光色二。<a id="a-Fl"></a>云虚。<a id="a-Fm"></a>空非识心所见。<a id="a-Fn"></a>识心见光导生行心。<a id="a-Fo"></a>方得见空。<a id="a-Fp"></a>涅槃虽乐下。<a id="a-Fq"></a>第三料简。<a id="a-Fr"></a>简前四种。<a id="a-Fs"></a>即为四文。<a id="a-Ft"></a>初简涅槃。<a id="a-Fu"></a>是别德故唯寂灭乐。<a id="a-Fv"></a>次简佛是人人总于法。<a id="a-Fw"></a>故有二乐。<a id="a-Fx"></a>证于涅槃有寂灭乐。<a id="a-Fy"></a>有智照境有觉知乐。<a id="a-Fz"></a>三简实相既通故有三乐。<a id="a-G0"></a>四简佛性中道当来可见。<a id="a-G1"></a>故有菩提之乐。<a id="a-G2"></a>此据正因为言。<a id="a-G3"></a>尔时光明下。<a id="a-G4"></a>第二论义。<a id="a-G5"></a>问为二。<a id="a-G6"></a>一正问。<a id="a-G7"></a>二结难。<a id="a-G8"></a>初正问为三。<a id="a-G9"></a>一问断烦恼处是涅槃。<a id="a-GA"></a>二问断烦恼处非涅槃。<a id="a-GB"></a>三重问断烦恼处是涅槃。<a id="a-GC"></a>初文又二。<a id="a-GD"></a>初领旨仰非。<a id="a-GE"></a>次正难。<a id="a-GF"></a>难又二。<a id="a-GG"></a>初据答魔。<a id="a-GH"></a>二据菩萨亦断此惑。<a id="a-GI"></a>此难从前云。<a id="a-GJ"></a>直是诸佛断烦恼处故名涅槃。<a id="a-GK"></a>准理只应难断烦恼而言处非涅槃者。<a id="a-GL"></a>恐佛转宗逆遮佛意。<a id="a-GM"></a>以处作难。<a id="a-GN"></a>初据答魔者。<a id="a-GO"></a>若断烦恼为涅槃者。<a id="a-GP"></a>初成道时已断烦恼。<a id="a-GQ"></a>便是涅槃。<a id="a-GR"></a>何故待有多闻弟子。<a id="a-GS"></a>方乃涅槃。<a id="a-GT"></a>及云却后三月是涅槃者。<a id="a-GU"></a>当知。<a id="a-GV"></a>初断烦恼未是涅槃。<a id="a-GW"></a>答魔之词出长阿含。<a id="a-GX"></a>二引菩萨为难者。<a id="a-GY"></a>若必断烦恼是涅槃者。<a id="a-GZ"></a>菩萨亦断应是涅槃。<a id="a-Ga"></a>若断烦恼非涅槃下。<a id="a-Gb"></a>第二难此遮佛意。<a id="a-Gc"></a>非是正难。<a id="a-Gd"></a>故文不多。<a id="a-Ge"></a>若断惑非涅槃者。<a id="a-Gf"></a>何故昔告婆罗门云。<a id="a-Gg"></a>我今此身即是涅槃。<a id="a-Gh"></a>身若是者断非涅槃。<a id="a-Gi"></a>断若是者身处即非。<a id="a-Gj"></a>如来又时下。<a id="a-Gk"></a>第三重难断处是涅槃。<a id="a-Gl"></a>又三。<a id="a-Gm"></a>一还据答魔。<a id="a-Gn"></a>云三月者。<a id="a-Go"></a>月令不同。<a id="a-Gp"></a>亦得言却后二月三月四月。<a id="a-Gq"></a>四月是周时。<a id="a-Gr"></a>三月是殷时。<a id="a-Gs"></a>二月是夏时。<a id="a-Gt"></a>此云三月用殷时。<a id="a-Gu"></a>二云不尔。<a id="a-Gv"></a>如今年十一月中。<a id="a-Gw"></a>魔催佛去。<a id="a-Gx"></a>佛答却后三月我应涅槃。<a id="a-Gy"></a>二据在道场时。<a id="a-Gz"></a>三据语力士等为难。<a id="a-H0"></a>尔时者二解。<a id="a-H1"></a>一云尔于道场时。<a id="a-H2"></a>尔时既是涅槃。<a id="a-H3"></a>何须今日后夜涅槃。<a id="a-H4"></a>二云。<a id="a-H5"></a>尔者尔于二月十五日朝。<a id="a-H6"></a>已是涅槃。<a id="a-H7"></a>何故方云后夜涅槃。<a id="a-H8"></a>佛答为二。<a id="a-H9"></a>先直答结其过。<a id="a-HA"></a>直是诚谛之言。<a id="a-HB"></a>已是不虚。<a id="a-HC"></a>况乃出广长舌。<a id="a-HD"></a>宁当妄语。<a id="a-HE"></a>又复如来。<a id="a-HF"></a>善识机缘适时逗益。<a id="a-HG"></a>或说断为涅槃。<a id="a-HH"></a>或说断非涅槃。<a id="a-HI"></a>皆是佛教无非实者。<a id="a-HJ"></a>后正答三难。<a id="a-HK"></a>但不次第。<a id="a-HL"></a>前答初难。<a id="a-HM"></a>第二答后难。<a id="a-HN"></a>第三答中间难。<a id="a-HO"></a>答初为二。<a id="a-HP"></a>先答魔。<a id="a-HQ"></a>答魔不识涅槃谓默为灭。<a id="a-HR"></a>佛随其情岂是涅槃之体。<a id="a-HS"></a>善男子下。<a id="a-HT"></a>二答菩萨之难明佛菩萨同而有异者。<a id="a-HU"></a>佛有涅槃。<a id="a-HV"></a>菩萨即无。<a id="a-HW"></a>是僧宝故。<a id="a-HX"></a>故云三宝各有别相。<a id="a-HY"></a>但言常住清净二事无异。<a id="a-HZ"></a>后两释亦尔。<a id="a-Ha"></a>善男子尔时我下。<a id="a-Hb"></a>第二答第三重难断处问。<a id="a-Hc"></a>先明灭恶故唱涅槃。<a id="a-Hd"></a>后明生善故唱涅槃。<a id="a-He"></a>初灭恶中。<a id="a-Hf"></a>先法说。<a id="a-Hg"></a>次广举五譬。<a id="a-Hh"></a>次善男子如来悬见下。<a id="a-Hi"></a>是生善之时故唱言涅槃。<a id="a-Hj"></a>善男子有名涅槃下。<a id="a-Hk"></a>第三答中间难断处非涅槃。<a id="a-Hl"></a>明有是有非。<a id="a-Hm"></a>若不见佛性。<a id="a-Hn"></a>唯断烦恼得名涅槃。<a id="a-Ho"></a>非大涅槃。<a id="a-Hp"></a>若见佛性断烦恼者。<a id="a-Hq"></a>是大涅槃。<a id="a-Hr"></a>是非既尔。<a id="a-Hs"></a>何得一向。<a id="a-Ht"></a>又为二。<a id="a-Hu"></a>初分别是非。<a id="a-Hv"></a>二广解大涅槃。<a id="a-Hw"></a>凡十一。<a id="a-Hx"></a>复次由来人引此中初文云。<a id="a-Hy"></a>般涅言不。<a id="a-Hz"></a>槃那言织。<a id="a-I0"></a>将此为翻。<a id="a-I1"></a>文中了无槃那之语。<a id="a-I2"></a>又是织识二字。<a id="a-I3"></a>经本不同。<a id="a-I4"></a>余之十文。<a id="a-I5"></a>文相可见。<a id="a-I6"></a>三结如文(云云)。<a id="a-I7"></a>释第八功德有三。<a id="a-I8"></a>标释结。<a id="a-I9"></a>初如文。<a id="a-IA"></a>次释中有九事。<a id="a-IB"></a>文为二。<a id="a-IC"></a>先明功德。<a id="a-ID"></a>后论义。<a id="a-IE"></a>初为二。<a id="a-IF"></a>先列九事章门。<a id="a-IG"></a>后次第释列章门如文。<a id="a-IH"></a>释初除断五事。<a id="a-II"></a>即是五阴。<a id="a-IJ"></a>而菩萨实未全除五阴。<a id="a-IK"></a>而复不为阴之所盖。<a id="a-IL"></a>初释阴中二。<a id="a-IM"></a>先总释。<a id="a-IN"></a>次别释。<a id="a-IO"></a>初总言阴盖及重担等。<a id="a-IP"></a>虽见阴下。<a id="a-IQ"></a>第二别释色阴。<a id="a-IR"></a>五根五尘以为十色。<a id="a-IS"></a>皆是因缘故言无性。<a id="a-IT"></a>受有百八有二释。<a id="a-IU"></a>一云。<a id="a-IV"></a>受阴之中无百八语。<a id="a-IW"></a>但行阴中。<a id="a-IX"></a>有诸烦恼九十八使。<a id="a-IY"></a>及以十缠足为百八。<a id="a-IZ"></a>二依释论。<a id="a-Ia"></a>只受阴中自有百八。<a id="a-Ib"></a>通约六根。<a id="a-Ic"></a>一根有三。<a id="a-Id"></a>即成十八。<a id="a-Ie"></a>就一根中复有善不善。<a id="a-If"></a>即成三十六。<a id="a-Ig"></a>复约三世合成百八。<a id="a-Ih"></a>云何远离下。<a id="a-Ii"></a>释第二章门。<a id="a-Ij"></a>谓离五见。<a id="a-Ik"></a>又云。<a id="a-Il"></a>因是五见生六十二两解。<a id="a-Im"></a>一云。<a id="a-In"></a>合我边二种为六十二。<a id="a-Io"></a>我见有五十六。<a id="a-Ip"></a>边见有六。<a id="a-Iq"></a>我见五十六者。<a id="a-Ir"></a>欲界五阴。<a id="a-Is"></a>各有即离四见。<a id="a-It"></a>为二十。<a id="a-Iu"></a>色界亦尔。<a id="a-Iv"></a>为四十。<a id="a-Iw"></a>无色但有四心。<a id="a-Ix"></a>各四见为十六。<a id="a-Iy"></a>足前为五十六。<a id="a-Iz"></a>边见有六者。<a id="a-J0"></a>三界各有断常为六。<a id="a-J1"></a>二云。<a id="a-J2"></a>但结边见为六十二。<a id="a-J3"></a>不论身见。<a id="a-J4"></a>约三世辩。<a id="a-J5"></a>现在有我无我四见。<a id="a-J6"></a>约五阴为二十。<a id="a-J7"></a>未来边无边为二十。<a id="a-J8"></a>过去如去不如去为二十。<a id="a-J9"></a>即有六十。<a id="a-JA"></a>俱不离断常。<a id="a-JB"></a>以断常足为六十二。<a id="a-JC"></a>中论观涅槃品。<a id="a-JD"></a>明佛灭度后依佛起于断常二见。<a id="a-JE"></a>约过去未来。<a id="a-JF"></a>不明现在计。<a id="a-JG"></a>如来如去不如去。<a id="a-JH"></a>约五阴为二十。<a id="a-JI"></a>常无常为二十。<a id="a-JJ"></a>未来边无边为二十。<a id="a-JK"></a>断常足之为六十二。<a id="a-JL"></a>云何成就下。<a id="a-JM"></a>释第三章成就六念。<a id="a-JN"></a>与梵行品同。<a id="a-JO"></a>但小不次第。<a id="a-JP"></a>云何修习下。<a id="a-JQ"></a>释第四章即修习五定。<a id="a-JR"></a>前是四禅后是般若。<a id="a-JS"></a>知定即初禅。<a id="a-JT"></a>以有觉观故。<a id="a-JU"></a>寂定即二禅。<a id="a-JV"></a>无觉观故。<a id="a-JW"></a>亦名圣默然故名为寂。<a id="a-JX"></a>受快乐即三禅。<a id="a-JY"></a>乐受极故。<a id="a-JZ"></a>无乐定即四禅。<a id="a-Ja"></a>已断苦乐是舍受故。<a id="a-Jb"></a>首楞严者。<a id="a-Jc"></a>自有通别。<a id="a-Jd"></a>通则亘于十地乃至地前。<a id="a-Je"></a>别则于十地中。<a id="a-Jf"></a>更修百八三昧方得此定。<a id="a-Jg"></a>云何守护下。<a id="a-Jh"></a>释第五章门。<a id="a-Ji"></a>谓护菩提之心。<a id="a-Jj"></a>随所修善皆菩提行。<a id="a-Jk"></a>有法譬合。<a id="a-Jl"></a>云何亲近下。<a id="a-Jm"></a>释第六章即四无量心。<a id="a-Jn"></a>云何信顺下。<a id="a-Jo"></a>释第七章门。<a id="a-Jp"></a>即是一乘一乘为实。<a id="a-Jq"></a>法华云。<a id="a-Jr"></a>唯此一事实余。<a id="a-Js"></a>二则非真。<a id="a-Jt"></a>云何心善下。<a id="a-Ju"></a>释第八章门。<a id="a-Jv"></a>心慧异者二解。<a id="a-Jw"></a>一冶城云。<a id="a-Jx"></a>缘俗谛心无复贪恚。<a id="a-Jy"></a>是心解脱。<a id="a-Jz"></a>缘真谛心无复无知。<a id="a-K0"></a>是慧解脱。<a id="a-K1"></a>二云。<a id="a-K2"></a>断贪恚等故心解脱。<a id="a-K3"></a>断除无明故慧解脱。<a id="a-K4"></a>引论云。<a id="a-K5"></a>烦恼趣心无明趣慧。<a id="a-K6"></a>云何慧善解脱下。<a id="a-K7"></a>释第九章门。<a id="a-K8"></a>如上释。<a id="a-K9"></a>所言因慧解脱昔所不闻等三句者二解。<a id="a-KA"></a>一云。<a id="a-KB"></a>闻即天耳。<a id="a-KC"></a>见即天眼。<a id="a-KD"></a>至即身通。<a id="a-KE"></a>二云。<a id="a-KF"></a>九地为闻。<a id="a-KG"></a>见佛性十地为眼。<a id="a-KH"></a>见佛性具足明了。<a id="a-KI"></a>今因慧解脱至第九地。<a id="a-KJ"></a>是不闻而闻。<a id="a-KK"></a>因九地至十地。<a id="a-KL"></a>即不见而见。<a id="a-KM"></a>因十地至佛地。<a id="a-KN"></a>为不至而至。<a id="a-KO"></a>尔时光明下。<a id="a-KP"></a>第二论义。<a id="a-KQ"></a>论前第八章心解脱。<a id="a-KR"></a>先问。<a id="a-KS"></a>次答。<a id="a-KT"></a>初问有三。<a id="a-KU"></a>先就本无夺难。<a id="a-KV"></a>次就本有纵难。<a id="a-KW"></a>三就不定难。<a id="a-KX"></a>皆令缚解。<a id="a-KY"></a>初文者又二。<a id="a-KZ"></a>先领旨仰非。<a id="a-Ka"></a>次正问。<a id="a-Kb"></a>问中意者。<a id="a-Kc"></a>若心本有烦恼此亦不可。<a id="a-Kd"></a>本无烦恼此亦不可。<a id="a-Ke"></a>定有烦恼此亦不可。<a id="a-Kf"></a>定无亦不可。<a id="a-Kg"></a>就初立本无难中。<a id="a-Kh"></a>有九世尊。<a id="a-Ki"></a>为三意。<a id="a-Kj"></a>初一双明心无缚无脱。<a id="a-Kk"></a>次有五偏明无缚。<a id="a-Kl"></a>后三偏明无脱。<a id="a-Km"></a>此即初文正难无缚无脱。<a id="a-Kn"></a>若心本性下。<a id="a-Ko"></a>第二五中偏明无缚又二。<a id="a-Kp"></a>前四明无所缚。<a id="a-Kq"></a>后一明无能缚。<a id="a-Kr"></a>举安橛譬木卓空中无因倚住(云云)。<a id="a-Ks"></a>若心无贪下。<a id="a-Kt"></a>第三三者偏明无解为三。<a id="a-Ku"></a>初明无解。<a id="a-Kv"></a>二明无得解者。<a id="a-Kw"></a>三明无得解道。<a id="a-Kx"></a>世尊贪亦是有下。<a id="a-Ky"></a>第二据本有作纵问。<a id="a-Kz"></a>又二意。<a id="a-L0"></a>一明若本有者应善心中有贪。<a id="a-L1"></a>二譬如钻火下。<a id="a-L2"></a>明应前境中有贪。<a id="a-L3"></a>初中又二。<a id="a-L4"></a>先法说。<a id="a-L5"></a>次举二譬。<a id="a-L6"></a>初法说中意者。<a id="a-L7"></a>若言心本有贪是亦不可。<a id="a-L8"></a>本有则不从因缘。<a id="a-L9"></a>既借他色而生贪者。<a id="a-LA"></a>当知非有。<a id="a-LB"></a>又心本有贪不可令无。<a id="a-LC"></a>应不得脱。<a id="a-LD"></a>心应常贪。<a id="a-LE"></a>次以境对心亦如是难。<a id="a-LF"></a>世尊心亦不定下。<a id="a-LG"></a>第三据不定为难又三。<a id="a-LH"></a>初明心不定。<a id="a-LI"></a>次明贪不定。<a id="a-LJ"></a>三明贪及境亦俱不定。<a id="a-LK"></a>尔时世尊下。<a id="a-LL"></a>第二佛答。<a id="a-LM"></a>有云。<a id="a-LN"></a>即次第答前三问。<a id="a-LO"></a>即为三别。<a id="a-LP"></a>初答本无之问。<a id="a-LQ"></a>有诸外道下。<a id="a-LR"></a>答第二本有之问。<a id="a-LS"></a>善男子诸佛终不定下。<a id="a-LT"></a>答前第三不定之问。<a id="a-LU"></a>又谓不然。<a id="a-LV"></a>次第安处似相主对。<a id="a-LW"></a>亦观文意全不相关。<a id="a-LX"></a>但随义为三。<a id="a-LY"></a>先据正义。<a id="a-LZ"></a>第二破执。<a id="a-La"></a>第三广辨因缘。<a id="a-Lb"></a>中道此即第一明心体非有非无。<a id="a-Lc"></a>非心非不心。<a id="a-Ld"></a>非贪非不贪。<a id="a-Le"></a>事事双非两舍。<a id="a-Lf"></a>宁非中道正义。<a id="a-Lg"></a>次有诸外道下。<a id="a-Lh"></a>第二破于定执又二先破计有。<a id="a-Li"></a>次破执无。<a id="a-Lj"></a>汝若谓心定有贪定无。<a id="a-Lk"></a>贪则同尼干。<a id="a-Ll"></a>初文又二。<a id="a-Lm"></a>先广出所计。<a id="a-Ln"></a>一切凡夫无明所盲下。<a id="a-Lo"></a>二结过诃之。<a id="a-Lp"></a>有诸凡夫下。<a id="a-Lq"></a>第二破其执无亦二。<a id="a-Lr"></a>先出所执。<a id="a-Ls"></a>如是等辈下。<a id="a-Lt"></a>正是诃责结过。<a id="a-Lu"></a>有法说譬说。<a id="a-Lv"></a>善男子诸佛菩萨下。<a id="a-Lw"></a>第三广说中道因缘之义无所定执。<a id="a-Lx"></a>又二。<a id="a-Ly"></a>一明因果诸法非有非无因缘故有。<a id="a-Lz"></a>第二明心之有贪亦非有非无因缘故有。<a id="a-M0"></a>初文为三。<a id="a-M1"></a>一明离于四句。<a id="a-M2"></a>若言因中先定有果下。<a id="a-M3"></a>第二定执为非。<a id="a-M4"></a>诸佛菩萨下。<a id="a-M5"></a>第三正显中道之法。<a id="a-M6"></a>善男子诸佛菩萨终不定说下。<a id="a-M7"></a>第二章。<a id="a-M8"></a>正明心之有贪非有非无因缘故有。<a id="a-M9"></a>又二。<a id="a-MA"></a>第一明心性本净不定非有非无。<a id="a-MB"></a>第二明心性本净无有和合。<a id="a-MC"></a>初文有三。<a id="a-MD"></a>一标。<a id="a-ME"></a>二释。<a id="a-MF"></a>三结。<a id="a-MG"></a>释中又三。<a id="a-MH"></a>先唱章门。<a id="a-MI"></a>从缘生贪从缘解脱二章门。<a id="a-MJ"></a>因缘有二下。<a id="a-MK"></a>第二释两章门。<a id="a-ML"></a>有因缘故下。<a id="a-MM"></a>第三四句料简也。<a id="a-MN"></a>三以是义故下。<a id="a-MO"></a>因缘结。<a id="a-MP"></a>善男子是心不与下。<a id="a-MQ"></a>第二明心性本净故无和合又二。<a id="a-MR"></a>先明无和合。<a id="a-MS"></a>次明因缘和合故有缚脱。<a id="a-MT"></a>此即初文。<a id="a-MU"></a>明毕竟清净故无和合。<a id="a-MV"></a>诸佛菩萨下。<a id="a-MW"></a>第二明因缘和合得有缚脱又二。<a id="a-MX"></a>先明缚脱之境。<a id="a-MY"></a>次明缚脱之人。<a id="a-MZ"></a>就境中又二。<a id="a-Ma"></a>先标。<a id="a-Mb"></a>次释。<a id="a-Mc"></a>标出境章。<a id="a-Md"></a>除贪欲是解境。<a id="a-Me"></a>有贪欲是缚境。<a id="a-Mf"></a>次譬如雪山下。<a id="a-Mg"></a>释二章门又二。<a id="a-Mh"></a>初释缚境。<a id="a-Mi"></a>先譬。<a id="a-Mj"></a>次合。<a id="a-Mk"></a>初譬中。<a id="a-Ml"></a>山譬八正道悬险难行苦行。<a id="a-Mm"></a>人譬魔。<a id="a-Mn"></a>猕猴譬外道。<a id="a-Mo"></a>俱不能行悉不修圣道。<a id="a-Mp"></a>猕猴能行。<a id="a-Mq"></a>即是得上界定外外道。<a id="a-Mr"></a>人不能行。<a id="a-Ms"></a>即魔住欲界。<a id="a-Mt"></a>二俱能行。<a id="a-Mu"></a>即五尘六欲俱能行之。<a id="a-Mv"></a>猎师者还譬魔邪。<a id="a-Mw"></a>黐胶譬爱欲之境。<a id="a-Mx"></a>置案上譬五欲置果报上以诳众生。<a id="a-My"></a>手触譬眼耳等触色声等。<a id="a-Mz"></a>黏手者。<a id="a-N0"></a>于行心中以起系着。<a id="a-N1"></a>五处皆著者。<a id="a-N2"></a>五根起染。<a id="a-N3"></a>杖贯之者。<a id="a-N4"></a>魔邪化行。<a id="a-N5"></a>负还归者。<a id="a-N6"></a>将入三涂。<a id="a-N7"></a>合譬如文。<a id="a-N8"></a>譬国王下。<a id="a-N9"></a>第二释得解境。<a id="a-NA"></a>即四念处。<a id="a-NB"></a>云何系属下。<a id="a-NC"></a>第二明缚脱之人为二。<a id="a-ND"></a>先明缚人。<a id="a-NE"></a>次明脱人。<a id="a-NF"></a>缚人为四。<a id="a-NG"></a>一起到故缚。<a id="a-NH"></a>二取相故缚。<a id="a-NI"></a>三我见故缚。<a id="a-NJ"></a>四非法故缚。<a id="a-NK"></a>如文。<a id="a-NL"></a>最后文中云悭惜他家者。<a id="a-NM"></a>此家与我最为亲厚。<a id="a-NN"></a>不许他往。<a id="a-NO"></a>称誉者。<a id="a-NP"></a>唯应称我不许称他。<a id="a-NQ"></a>若有不受下。<a id="a-NR"></a>第二明得解之人。<a id="a-NS"></a>文略但一后结如文。</p>
 </body>
</html>