<!doctype html>
<html id="z3IBWdK1Oy" data-ver="1315">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第十下</h1>
  <h2 id="a2">梵行品二之余</h2>
  <p id="a3">问第一义空何得有业有报。<a id="a-4"></a>答此寄有以明无。<a id="a-5"></a>寄无以明有。<a id="a-6"></a>不有不无即第一义。<a id="a-7"></a>空空者为三。<a id="a-8"></a>谓叹释结。<a id="a-9"></a>叹者。<a id="a-A"></a>此是凡小所迷没处。<a id="a-B"></a>是有是无。<a id="a-C"></a>正释也。<a id="a-D"></a>一云。<a id="a-E"></a>是有是无是二章门。<a id="a-F"></a>后言是是。<a id="a-G"></a>还牒上两是。<a id="a-H"></a>又言非是者两是皆空。<a id="a-I"></a>二云。<a id="a-J"></a>上明有无两境皆空。<a id="a-K"></a>下明权实二智皆空。<a id="a-L"></a>是是即权智。<a id="a-M"></a>非是即实智。<a id="a-N"></a>今更作三句责。<a id="a-O"></a>为空境名空空。<a id="a-P"></a>为空来空智名空空。<a id="a-Q"></a>为空来空能空之法名空空耶。<a id="a-R"></a>若直空境空智此犹是偏。<a id="a-S"></a>未得名圆。<a id="a-T"></a>若将空来空空乃是圆。<a id="a-U"></a>正中道之空。<a id="a-V"></a>大品云。<a id="a-W"></a>一切诸法悉皆是空。<a id="a-X"></a>是空亦空。<a id="a-Y"></a>有两师不同。<a id="a-Z"></a>一云。<a id="a-a"></a>一切法空者空犹未妙。<a id="a-b"></a>今更将空来空此空。<a id="a-c"></a>二云。<a id="a-d"></a>不尔。<a id="a-e"></a>前一切法已是妙空。<a id="a-f"></a>今空亦空只能空之法亦空。<a id="a-g"></a>河西同后解。<a id="a-h"></a>故云。<a id="a-i"></a>或谓万法虽空而智体不空。<a id="a-j"></a>遣破惑情故曰空空。<a id="a-k"></a>是有亦空。<a id="a-l"></a>是无亦空。<a id="a-m"></a>下句即云。<a id="a-n"></a>前计既空智不独有。<a id="a-o"></a>真悟之心理无并照。<a id="a-p"></a>虽无并照遣义可知。<a id="a-q"></a>有漏空无漏空人多重。<a id="a-r"></a>无漏空将有漏空轻。<a id="a-s"></a>有漏空无漏空。<a id="a-t"></a>二空体一岂应轻重。<a id="a-u"></a>万法既寂智体又空。<a id="a-v"></a>盖谓妙空非二乘所及。<a id="a-w"></a>有人言。<a id="a-x"></a>大空即般若空者。<a id="a-y"></a>色大故般若大。<a id="a-z"></a>释论解大空有事理。<a id="a-10"></a>事者。<a id="a-11"></a>东方空乃至十方空。<a id="a-12"></a>理者。<a id="a-13"></a>即涅槃第一义空。<a id="a-14"></a>大品指涅槃。<a id="a-15"></a>涅槃般若更互相显。<a id="a-16"></a>今约三谛释十一空。<a id="a-17"></a>内空者真谛空。<a id="a-18"></a>外空者俗谛空。<a id="a-19"></a>内外空者即二俱空。<a id="a-1A"></a>有为空者生死俗空。<a id="a-1B"></a>无为空者涅槃真空。<a id="a-1C"></a>无始空者三谛相即不见元祖名无始空。<a id="a-1D"></a>性空者三谛体性。<a id="a-1E"></a>本来自空故名性空。<a id="a-1F"></a>第一义空者。<a id="a-1G"></a>真即是中中即是真。<a id="a-1H"></a>名第一义空。<a id="a-1I"></a>空空者。<a id="a-1J"></a>一空一切空。<a id="a-1K"></a>大空者。<a id="a-1L"></a>三谛俱空。<a id="a-1M"></a>后叹文。<a id="a-1N"></a>亦约三谛为叹。<a id="a-1O"></a>三谛相即诸凡小圣所迷没处。<a id="a-1P"></a>是有是无者。<a id="a-1Q"></a>双照二谛故言两是。<a id="a-1R"></a>一一谛悉备真中故言空空。<a id="a-1S"></a>是是非是者。<a id="a-1T"></a>单照一谛即具空假。<a id="a-1U"></a>空故是是。<a id="a-1V"></a>假故非是。<a id="a-1W"></a>即备中道故言空空。<a id="a-1X"></a>若双若只若三若一。<a id="a-1Y"></a>皆不可思议具足无缺。<a id="a-1Z"></a>故非凡小所议。<a id="a-1a"></a>善男子菩萨下。<a id="a-1b"></a>第三结叹。<a id="a-1c"></a>我今于下。<a id="a-1d"></a>第三明利益。<a id="a-1e"></a>又二。<a id="a-1f"></a>一明悟空。<a id="a-1g"></a>二住是地已下。<a id="a-1h"></a>说功能即是前离后得之意。<a id="a-1i"></a>善男子菩萨住是地中去。<a id="a-1j"></a>第二广辨知见。<a id="a-1k"></a>知见广远良由空寂。<a id="a-1l"></a>亦是即寂而照。<a id="a-1m"></a>文为四。<a id="a-1n"></a>一明知见。<a id="a-1o"></a>二无所得。<a id="a-1p"></a>三会通。<a id="a-1q"></a>四结叹。<a id="a-1r"></a>即寂而照故明知见。<a id="a-1s"></a>即照而寂故无所得。<a id="a-1t"></a>得无所得其性不二。<a id="a-1u"></a>是故会通。<a id="a-1v"></a>此法奇特是故称叹。<a id="a-1w"></a>初文为二。<a id="a-1x"></a>一知十三法。<a id="a-1y"></a>二得八种知见。<a id="a-1z"></a>三得四无阂智。<a id="a-20"></a>初文云。<a id="a-21"></a>行即是心。<a id="a-22"></a>缘即是境。<a id="a-23"></a>性即是内相即是外。<a id="a-24"></a>亲者为因。<a id="a-25"></a>疏者为缘。<a id="a-26"></a>复次知而不见下。<a id="a-27"></a>第二明八知见。<a id="a-28"></a>一知非处。<a id="a-29"></a>二知是处。<a id="a-2A"></a>三知共行。<a id="a-2B"></a>四知因果。<a id="a-2C"></a>五知转障。<a id="a-2D"></a>六知佛性。<a id="a-2E"></a>七知二谛。<a id="a-2F"></a>八知二智。<a id="a-2G"></a>知外道邪法。<a id="a-2H"></a>是知非处。<a id="a-2I"></a>知善恶报是知处。<a id="a-2J"></a>知常无常四德等是知共行。<a id="a-2K"></a>求大乘是知因。<a id="a-2L"></a>到彼岸是知果。<a id="a-2M"></a>身戒心慧是知转障。<a id="a-2N"></a>佛性为三。<a id="a-2O"></a>一据凡夫。<a id="a-2P"></a>二据十住。<a id="a-2Q"></a>三就诸佛。<a id="a-2R"></a>不知不见是知真。<a id="a-2S"></a>亦知亦见是知俗。<a id="a-2T"></a>惠施等是知权。<a id="a-2U"></a>不见所施等是知实。<a id="a-2V"></a>迦葉白佛下。<a id="a-2W"></a>第三明四无阂智。<a id="a-2X"></a>又二。<a id="a-2Y"></a>前问。<a id="a-2Z"></a>次答。<a id="a-2a"></a>答为三。<a id="a-2b"></a>一章门。<a id="a-2c"></a>二释。<a id="a-2d"></a>三料简。<a id="a-2e"></a>初如文。<a id="a-2f"></a>次释为五。<a id="a-2g"></a>一就世谛释。<a id="a-2h"></a>二就出世释。<a id="a-2i"></a>三就无著释。<a id="a-2j"></a>四就譬释。<a id="a-2k"></a>五就往因释。<a id="a-2l"></a>初世谛释者。<a id="a-2m"></a>法者。<a id="a-2n"></a>知法及法名字。<a id="a-2o"></a>义者。<a id="a-2p"></a>知法下义及名下义。<a id="a-2q"></a>词者。<a id="a-2r"></a>音声清雅分别了亮。<a id="a-2s"></a>乐说者。<a id="a-2t"></a>能宛转变换无穷无尽。<a id="a-2u"></a>随字论者。<a id="a-2v"></a>定其文字善识字体。<a id="a-2w"></a>正音论者。<a id="a-2x"></a>正其音词分明切齿。<a id="a-2y"></a>阐陀者。<a id="a-2z"></a>法句论亦言合声。<a id="a-30"></a>如合声呗。<a id="a-31"></a>河西云。<a id="a-32"></a>即是此间咏歌声也。<a id="a-33"></a>又言。<a id="a-34"></a>唯是外法未必全尔。<a id="a-35"></a>乃是偈声通于内外。<a id="a-36"></a>复次下。<a id="a-37"></a>次就出世释者。<a id="a-38"></a>知三乘义悉皆归一。<a id="a-39"></a>三就无著释为二。<a id="a-3A"></a>初释。<a id="a-3B"></a>次论义他云。<a id="a-3C"></a>是遣执释。<a id="a-3D"></a>今依难意为无著释。<a id="a-3E"></a>迦葉下论义。<a id="a-3F"></a>先问。<a id="a-3G"></a>次答。<a id="a-3H"></a>初迦葉难意云知即是着。<a id="a-3I"></a>佛答。<a id="a-3J"></a>以无著故知。<a id="a-3K"></a>四就譬释中。<a id="a-3L"></a>初举六譬释法无阂解。<a id="a-3M"></a>还指六譬释义无阂解。<a id="a-3N"></a>言地持者。<a id="a-3O"></a>持众生非众生。<a id="a-3P"></a>胜鬘云。<a id="a-3Q"></a>大地持四重担。<a id="a-3R"></a>谓山海草木众生。<a id="a-3S"></a>彼广此略。<a id="a-3T"></a>山取压地地取安山互相持故。<a id="a-3U"></a>眼能持光。<a id="a-3V"></a>有二解。<a id="a-3W"></a>优楼迦计。<a id="a-3X"></a>眼光与意合时能见借此为譬。<a id="a-3Y"></a>二云。<a id="a-3Z"></a>非借外义。<a id="a-3a"></a>眼有清净四大之色。<a id="a-3b"></a>因外光能见。<a id="a-3c"></a>善男子菩萨下。<a id="a-3d"></a>五就往因释。<a id="a-3e"></a>善男子声闻缘觉下。<a id="a-3f"></a>第三料简。<a id="a-3g"></a>又二。<a id="a-3h"></a>初料简。<a id="a-3i"></a>后论义。<a id="a-3j"></a>初为三。<a id="a-3k"></a>一明二乘无无阂。<a id="a-3l"></a>二别释。<a id="a-3m"></a>三总结。<a id="a-3n"></a>初如文。<a id="a-3o"></a>次别释中。<a id="a-3p"></a>先释缘觉。<a id="a-3q"></a>次声闻。<a id="a-3r"></a>迦葉下二论义。<a id="a-3s"></a>先问。<a id="a-3t"></a>次答。<a id="a-3u"></a>答为三。<a id="a-3v"></a>一正答。<a id="a-3w"></a>二开昔权。<a id="a-3x"></a>三显今实如文。<a id="a-3y"></a>迦葉白下。<a id="a-3z"></a>第二明无所得知见。<a id="a-40"></a>又三。<a id="a-41"></a>一明无所得。<a id="a-42"></a>二引偈证。<a id="a-43"></a>三无得而得。<a id="a-44"></a>初又三。<a id="a-45"></a>一问。<a id="a-46"></a>二答。<a id="a-47"></a>三领解。<a id="a-48"></a>问又三。<a id="a-49"></a>初领指前文。<a id="a-4A"></a>前文。<a id="a-4B"></a>已远故言梵行。<a id="a-4C"></a>次菩萨知见下正难。<a id="a-4D"></a>三云何如来下结难。<a id="a-4E"></a>佛答又二。<a id="a-4F"></a>初叹其问。<a id="a-4G"></a>次正答。<a id="a-4H"></a>又二。<a id="a-4I"></a>先正答。<a id="a-4J"></a>次结正简邪。<a id="a-4K"></a>初正答中凡十复次。<a id="a-4L"></a>得无得相对。<a id="a-4M"></a>得者非谓得中之得。<a id="a-4N"></a>乃是无得之得。<a id="a-4O"></a>此无非是析灭之无。<a id="a-4P"></a>是体达无。<a id="a-4Q"></a>十对者。<a id="a-4R"></a>所谓得无得。<a id="a-4S"></a>倒无倒。<a id="a-4T"></a>智慧无明。<a id="a-4U"></a>涅槃诸有。<a id="a-4V"></a>大乘小乘。<a id="a-4W"></a>方等三藏。<a id="a-4X"></a>真空生死。<a id="a-4Y"></a>常无常。<a id="a-4Z"></a>真空五见。<a id="a-4a"></a>菩提二乘。<a id="a-4b"></a>次善男子汝之所问下结如文。<a id="a-4c"></a>大品明诸有二者。<a id="a-4d"></a>是有所得。<a id="a-4e"></a>诸无二者。<a id="a-4f"></a>名无所得(云云)。<a id="a-4g"></a>迦葉白佛下。<a id="a-4h"></a>三领解又二。<a id="a-4i"></a>有领解有得益。<a id="a-4j"></a>次引偈证者。<a id="a-4k"></a>如来上云。<a id="a-4l"></a>于此正在双树。<a id="a-4m"></a>云何更指双树。<a id="a-4n"></a>解言。<a id="a-4o"></a>直是语法未必别处指此双树。<a id="a-4p"></a>二云。<a id="a-4q"></a>见闻不同宁有定所。<a id="a-4r"></a>假使异处指此何妨。<a id="a-4s"></a>此偈是第二出释得无得。<a id="a-4t"></a>文为二。<a id="a-4u"></a>一举偈请问。<a id="a-4v"></a>二释偈为答。<a id="a-4w"></a>答为三。<a id="a-4x"></a>一别释。<a id="a-4y"></a>二总释。<a id="a-4z"></a>三结释。<a id="a-50"></a>别又三。<a id="a-51"></a>一略标。<a id="a-52"></a>二重问。<a id="a-53"></a>三正释。<a id="a-54"></a>释中二。<a id="a-55"></a>先诫许。<a id="a-56"></a>次正答。<a id="a-57"></a>答中凡有八番。<a id="a-58"></a>前六番正释。<a id="a-59"></a>后二明不果得说。<a id="a-5A"></a>一一并前释上半。<a id="a-5B"></a>后释下半。<a id="a-5C"></a>又须望下总释之意。<a id="a-5D"></a>旧释此偈。<a id="a-5E"></a>本有烦恼即是昔本。<a id="a-5F"></a>今无涅槃即是昔今。<a id="a-5G"></a>不得云是今日之今。<a id="a-5H"></a>何者今有涅槃故。<a id="a-5I"></a>若天魔梵说言如来有烦恼者。<a id="a-5J"></a>无有是处。<a id="a-5K"></a>此乃今日佛果不为三世所摄。<a id="a-5L"></a>如此释文一往得去不遣他难。<a id="a-5M"></a>只为昔日有无。<a id="a-5N"></a>无常后乃是常。<a id="a-5O"></a>还是本无今有。<a id="a-5P"></a>焉能遣疑。<a id="a-5Q"></a>兴皇云。<a id="a-5R"></a>本无今有皆是随缘。<a id="a-5S"></a>本有烦恼非有说有。<a id="a-5T"></a>今无涅槃非无说无。<a id="a-5U"></a>若天魔梵能解此者。<a id="a-5V"></a>说言如来有烦恼者。<a id="a-5W"></a>无有是处。<a id="a-5X"></a>遣难释文二涂俱了。<a id="a-5Y"></a>今谓乃是总答中意。<a id="a-5Z"></a>若别释文犹自未去。<a id="a-5a"></a>此之偈意为化众生。<a id="a-5b"></a>众生唯作善恶之见。<a id="a-5c"></a>谓昔有恶今则有善。<a id="a-5d"></a>二乘作真俗不一之见。<a id="a-5e"></a>菩萨作三谛各别之见。<a id="a-5f"></a>文殊作三谛相即之解。<a id="a-5g"></a>亦是四门四悉等解。<a id="a-5h"></a>岂可只作如上诸人一种解耶。<a id="a-5i"></a>私谓如来自作八重解释。<a id="a-5j"></a>佛意乃将此八为式。<a id="a-5k"></a>当知其义遍一切法。<a id="a-5l"></a>若如诸师各一种见。<a id="a-5m"></a>佛何不唯一种释耶。<a id="a-5n"></a>欲许诸师一一皆是。<a id="a-5o"></a>若欲非之假使诸释宁得佛意。<a id="a-5p"></a>略如章安四悉故悉是。<a id="a-5q"></a>离悉故俱非。<a id="a-5r"></a>故知四出则四是。<a id="a-5s"></a>各计亦四非。<a id="a-5t"></a>四非故一切俱非。<a id="a-5u"></a>四是故八番皆是。<a id="a-5v"></a>故更总释以总冠别方称佛旨。<a id="a-5w"></a>四悉四门具如前释。<a id="a-5x"></a>如来普为下第二总释。<a id="a-5y"></a>总成前意故知言有不有。<a id="a-5z"></a>言无不无。<a id="a-60"></a>皆为利益。<a id="a-61"></a>悉皆无定。<a id="a-62"></a>随国土人其相不同。<a id="a-63"></a>是故轻重犯不犯异。<a id="a-64"></a>善男子一切世谛下。<a id="a-65"></a>第三总结释。<a id="a-66"></a>皆以生死为世。<a id="a-67"></a>涅槃为第一义。<a id="a-68"></a>有时说世谓第一义。<a id="a-69"></a>或说诸法空寂即是生死。<a id="a-6A"></a>谓说第一义。<a id="a-6B"></a>或说妙有常住即是第一义。<a id="a-6C"></a>人谓是生死。<a id="a-6D"></a>如来说空欲明不空。<a id="a-6E"></a>说有欲明不有。<a id="a-6F"></a>众缘皆作有无之见。<a id="a-6G"></a>善男子是故汝上不应难言下。<a id="a-6H"></a>第三明无得而得。<a id="a-6I"></a>又三。<a id="a-6J"></a>先标。<a id="a-6K"></a>次问。<a id="a-6L"></a>三答。<a id="a-6M"></a>初标如文。<a id="a-6N"></a>次问中二。<a id="a-6O"></a>先问。<a id="a-6P"></a>次难。<a id="a-6Q"></a>初问者。<a id="a-6R"></a>若有得应是无常。<a id="a-6S"></a>自有法譬合。<a id="a-6T"></a>夫道者非色下。<a id="a-6U"></a>次难。<a id="a-6V"></a>若常则应无得。<a id="a-6W"></a>三佛答为二。<a id="a-6X"></a>先答初问。<a id="a-6Y"></a>次答后难。<a id="a-6Z"></a>初文先泛明道有二种。<a id="a-6a"></a>常道虽得而非无常。<a id="a-6b"></a>道与菩提悉皆名常下。<a id="a-6c"></a>第二正答。<a id="a-6d"></a>今云。<a id="a-6e"></a>道定圆常本来有之。<a id="a-6f"></a>为惑所覆断惑复本。<a id="a-6g"></a>义言其得得而是常。<a id="a-6h"></a>次善男子道者虽无色像下。<a id="a-6i"></a>答后难为三。<a id="a-6j"></a>法譬合。<a id="a-6k"></a>初法说。<a id="a-6l"></a>次如众生心下譬说。<a id="a-6m"></a>然实是常。<a id="a-6n"></a>能修者得不修不得。<a id="a-6o"></a>善男子见有二种下。<a id="a-6p"></a>第三会通又为二。<a id="a-6q"></a>一会通二论义。<a id="a-6r"></a>初会通者。<a id="a-6s"></a>会前所说知见等法。<a id="a-6t"></a>皆有似真。<a id="a-6u"></a>似是相貌了了即真。<a id="a-6v"></a>真又为二。<a id="a-6w"></a>一菩萨了了。<a id="a-6x"></a>二如来了了。<a id="a-6y"></a>此下尽卷是会通两章如文。</p>
  <p data-pb></p>
  <h2 id="a6z">梵行品之三</h2>
  <p id="a70">起卷。<a id="a-71"></a>是第二论义有问答。<a id="a-72"></a>问为二。<a id="a-73"></a>一问同世间。<a id="a-74"></a>二问异世不知。<a id="a-75"></a>答为二。<a id="a-76"></a>先正答。<a id="a-77"></a>次结。<a id="a-78"></a>初答为三。<a id="a-79"></a>初明异世间。<a id="a-7A"></a>二明同世间。<a id="a-7B"></a>三非世非出世。<a id="a-7C"></a>异故即世间不知。<a id="a-7D"></a>不知十二部经。<a id="a-7E"></a>或同者世间横计微尘等生。<a id="a-7F"></a>计世界有边为终。<a id="a-7G"></a>无边为无终。<a id="a-7H"></a>皆堕断常。<a id="a-7I"></a>旧云。<a id="a-7J"></a>无始无终有两解。<a id="a-7K"></a>一云。<a id="a-7L"></a>无始无明。<a id="a-7M"></a>全无始终。<a id="a-7N"></a>二云。<a id="a-7O"></a>无始无明。<a id="a-7P"></a>有始有终。<a id="a-7Q"></a>无有一始。<a id="a-7R"></a>在此无始之初者。<a id="a-7S"></a>故知有始而复终。<a id="a-7T"></a>于佛果此之两解。<a id="a-7U"></a>同于此中横计断常。<a id="a-7V"></a>十一空中明无始空。<a id="a-7W"></a>为破此始亦破此终。<a id="a-7X"></a>于如是事下。<a id="a-7Y"></a>第三明非世出世。<a id="a-7Z"></a>若菩萨知谤言不知。<a id="a-7a"></a>即是谤人。<a id="a-7b"></a>言无菩提。<a id="a-7c"></a>即是谤法。<a id="a-7d"></a>次结如文。<a id="a-7e"></a>尔时迦葉下。<a id="a-7f"></a>第四说偈结叹。<a id="a-7g"></a>他云。<a id="a-7h"></a>初半行叹大慈。<a id="a-7i"></a>次一行半叹大悲。<a id="a-7j"></a>后两偈结叹。<a id="a-7k"></a>今谓初半行如前。<a id="a-7l"></a>次半行叹大悲。<a id="a-7m"></a>次世医者一行半叹大喜。<a id="a-7n"></a>喜之所离故言不发。<a id="a-7o"></a>喜之所得故言甘露。<a id="a-7p"></a>众生既服下半行是叹大舍。<a id="a-7q"></a>次一行结叹如文。<a id="a-7r"></a>说是偈下是第三明戒为梵行。<a id="a-7s"></a>开善云。<a id="a-7t"></a>前明深梵行。<a id="a-7u"></a>此明浅梵行。<a id="a-7v"></a>是义不然。<a id="a-7w"></a>以戒为本故能化他。<a id="a-7x"></a>就文为三。<a id="a-7y"></a>一持戒。<a id="a-7z"></a>二护法。<a id="a-80"></a>三六念。<a id="a-81"></a>以持戒故能护法。<a id="a-82"></a>以护法故能修念。<a id="a-83"></a>次第相成法尔故也。<a id="a-84"></a>持戒为二。<a id="a-85"></a>初略明持戒。<a id="a-86"></a>次广明得失。<a id="a-87"></a>初文有问答。<a id="a-88"></a>问为二。<a id="a-89"></a>初领旨。<a id="a-8A"></a>后正难。<a id="a-8B"></a>难中为两。<a id="a-8C"></a>先难同世。<a id="a-8D"></a>若世间不知见觉。<a id="a-8E"></a>菩萨亦应不知见觉。<a id="a-8F"></a>次难异世。<a id="a-8G"></a>佛答有二。<a id="a-8H"></a>先开两章。<a id="a-8I"></a>次释两章。<a id="a-8J"></a>汝言有何异下。<a id="a-8K"></a>释两章门。<a id="a-8L"></a>先明不异即释同章。<a id="a-8M"></a>有同有异不一向同如文。<a id="a-8N"></a>菩萨闻是下第二释异章门。<a id="a-8O"></a>又二。<a id="a-8P"></a>先明闻经故得三法。<a id="a-8Q"></a>次明三法相资。<a id="a-8R"></a>初文具明三法。<a id="a-8S"></a>皆戒为本。<a id="a-8T"></a>以修慧下。<a id="a-8U"></a>第二明三法相资。<a id="a-8V"></a>文略故但言二。<a id="a-8W"></a>初明慧资戒。<a id="a-8X"></a>二明戒资慧。<a id="a-8Y"></a>迦葉复言下。<a id="a-8Z"></a>第二广辨得失。<a id="a-8a"></a>有问有答。<a id="a-8b"></a>答又二。<a id="a-8c"></a>先举不净持戒不能相资。<a id="a-8d"></a>次明净戒正答问。<a id="a-8e"></a>初文又二。<a id="a-8f"></a>初明不净。<a id="a-8g"></a>次无相资。<a id="a-8h"></a>有四不净。<a id="a-8i"></a>一为有如难陀(云云)。<a id="a-8j"></a>二性不定。<a id="a-8k"></a>或时能持或不能持。<a id="a-8l"></a>三非毕竟不能从始至终永永长持。<a id="a-8m"></a>四不为众生无广大意。<a id="a-8n"></a>自局在己不兼利他。<a id="a-8o"></a>菩萨摩诃萨下。<a id="a-8p"></a>第二明于净戒正答其问亦二。<a id="a-8q"></a>先明净戒。<a id="a-8r"></a>次明相资。<a id="a-8s"></a>初净中。<a id="a-8t"></a>四净对前四不净戒。<a id="a-8u"></a>非戒即对前无始终。<a id="a-8v"></a>戒非戒非是五戒律仪等。<a id="a-8w"></a>乃以无戒无持为戒。<a id="a-8x"></a>此是毕竟净戒。<a id="a-8y"></a>于戒净中下。<a id="a-8z"></a>第二明相资之力。<a id="a-90"></a>又二。<a id="a-91"></a>初三法相资。<a id="a-92"></a>次五法佐助。<a id="a-93"></a>相资中次第传传释前句。<a id="a-94"></a>于中二。<a id="a-95"></a>初因戒故释不悔。<a id="a-96"></a>又有法譬合。<a id="a-97"></a>譬有三譬。<a id="a-98"></a>次以净戒故下。<a id="a-99"></a>次释欢喜。<a id="a-9A"></a>又二。<a id="a-9B"></a>先明三相。<a id="a-9C"></a>次明悦乐。<a id="a-9D"></a>初文为三。<a id="a-9E"></a>初明持喜。<a id="a-9F"></a>二明毁忧。<a id="a-9G"></a>三双明二义。<a id="a-9H"></a>前二各有法譬合。<a id="a-9I"></a>于第三双明持犯中二。<a id="a-9J"></a>先譬。<a id="a-9K"></a>次合。<a id="a-9L"></a>初中牛譬经教。<a id="a-9M"></a>女譬禀者。<a id="a-9N"></a>酪瓶譬破戒。<a id="a-9O"></a>浆瓶譬持戒。<a id="a-9P"></a>至城欲卖譬俱求当果以因贸果(云云)。<a id="a-9Q"></a>脚跌譬命终。<a id="a-9R"></a>二瓶俱破譬身坏。<a id="a-9S"></a>忧喜譬持毁。<a id="a-9T"></a>浆瓶者已[(殼-一)/牛]得酥止余浆汁。<a id="a-9U"></a>所直不多不得亦闲。<a id="a-9V"></a>譬持戒人已修得道只余残命。<a id="a-9W"></a>命存亦善不存亦闲。<a id="a-9X"></a>若也酪瓶全未[(殼-一)/牛]酥失酪酥亡。<a id="a-9Y"></a>譬破戒人未得修道。<a id="a-9Z"></a>此命若终其道亦失。<a id="a-9a"></a>是故忧畏。<a id="a-9b"></a>次持戒下合如文。<a id="a-9c"></a>次心欢喜故则便思惟下。<a id="a-9d"></a>释悦乐又二初正释。<a id="a-9e"></a>后论义。<a id="a-9f"></a>论义中。<a id="a-9g"></a>先问后答。<a id="a-9h"></a>答中有四重解释。<a id="a-9i"></a>后展转深入成大涅槃。<a id="a-9j"></a>皆由于戒。<a id="a-9k"></a>然五受根中则乐浅喜深。<a id="a-9l"></a>禅定之中则喜浅乐深。<a id="a-9m"></a>各有所据今同禅支。<a id="a-9n"></a>次明五法佐助中。<a id="a-9o"></a>言得五涅槃者。<a id="a-9p"></a>即脱五阴。<a id="a-9q"></a>涅槃非五。<a id="a-9r"></a>脱五阴缚名五涅槃。<a id="a-9s"></a>善男子若我弟子下。<a id="a-9t"></a>第二明护法。<a id="a-9u"></a>护法即是护戒。<a id="a-9v"></a>护戒既牢即是持戒。<a id="a-9w"></a>持戒不牢由无护法心。<a id="a-9x"></a>又二。<a id="a-9y"></a>先诃毁法。<a id="a-9z"></a>次劝护法。<a id="a-A0"></a>初诃毁又三。<a id="a-A1"></a>一正诃破戒。<a id="a-A2"></a>二诃求有作业。<a id="a-A3"></a>三诃是处非处。<a id="a-A4"></a>然极猥人无过破戒。<a id="a-A5"></a>一无所用。<a id="a-A6"></a>文云。<a id="a-A7"></a>宁当不受不持不用毁戒而受读之。<a id="a-A8"></a>问上文为仆趋令读诵。<a id="a-A9"></a>今文宁可不受不持两言相反者何耶。<a id="a-AA"></a>答此各有意。<a id="a-AB"></a>前明汲引百方令入。<a id="a-AC"></a>今诫人师令无瑕犯。<a id="a-AD"></a>初诃毁中不出三业。<a id="a-AE"></a>初是诃身。<a id="a-AF"></a>次是诃心。<a id="a-AG"></a>三是诃口。<a id="a-AH"></a>初文者。<a id="a-AI"></a>若人受持戒。<a id="a-AJ"></a>所有弟子。<a id="a-AK"></a>亦学是师自既不正号令不严。<a id="a-AL"></a>次当正身心下。<a id="a-AM"></a>第二诃求有。<a id="a-AN"></a>若求三有名为轻躁。<a id="a-AO"></a>不求果报名为沉审。<a id="a-AP"></a>望有修因是则名为。<a id="a-AQ"></a>为有造业。<a id="a-AR"></a>三莫非时说下。<a id="a-AS"></a>第三诃离是处非处。<a id="a-AT"></a>审能弘宣须离此等诸非法处。<a id="a-AU"></a>莫不请者。<a id="a-AV"></a>然与不请之友相乖。<a id="a-AW"></a>释云。<a id="a-AX"></a>事须适时。<a id="a-AY"></a>今正须请莫灭法说。<a id="a-AZ"></a>不持戒说不护法说。<a id="a-Aa"></a>是灭法说。<a id="a-Ab"></a>炽然世法说者。<a id="a-Ac"></a>即是求有。<a id="a-Ad"></a>造业而说。<a id="a-Ae"></a>他解。<a id="a-Af"></a>多以世典诗书添足。<a id="a-Ag"></a>令他不信名炽世法。<a id="a-Ah"></a>今不尔。<a id="a-Ai"></a>于所说中增长苦集是炽世法。<a id="a-Aj"></a>善男子若欲受持下。<a id="a-Ak"></a>第二劝赞护法。<a id="a-Al"></a>他云。<a id="a-Am"></a>先列十智。<a id="a-An"></a>次劝净心。<a id="a-Ao"></a>今初言自他欲受持者。<a id="a-Ap"></a>信故名受。<a id="a-Aq"></a>不忘为持。<a id="a-Ar"></a>即是自行。<a id="a-As"></a>口所说者谓化他也。<a id="a-At"></a>涅槃宗体。<a id="a-Au"></a>行教用果。<a id="a-Av"></a>前说佛性为宗。<a id="a-Aw"></a>后说见性为果。<a id="a-Ax"></a>两涂并使三业清净。<a id="a-Ay"></a>复次善男子下。<a id="a-Az"></a>第三明六念。<a id="a-B0"></a>大品中。<a id="a-B1"></a>明十念八念。<a id="a-B2"></a>小乘亦有六念。<a id="a-B3"></a>即是晨朝唱者。<a id="a-B4"></a>一念何年月日。<a id="a-B5"></a>二念戒腊年月。<a id="a-B6"></a>三念施食法。<a id="a-B7"></a>四念三衣长应说净。<a id="a-B8"></a>五念不别众食。<a id="a-B9"></a>六念有病应治。<a id="a-BA"></a>皆各有意。<a id="a-BB"></a>今此六念。<a id="a-BC"></a>为梵行者。<a id="a-BD"></a>居于林野有怀恐怖。<a id="a-BE"></a>令修六念。<a id="a-BF"></a>前三念他。<a id="a-BG"></a>后三念自。<a id="a-BH"></a>戒施是自因。<a id="a-BI"></a>生天是自果。<a id="a-BJ"></a>戒是止善。<a id="a-BK"></a>施是行善。<a id="a-BL"></a>天有近果远果(云云)。<a id="a-BM"></a>就文为二。<a id="a-BN"></a>先唱数列章。<a id="a-BO"></a>云何下。<a id="a-BP"></a>解释六念。<a id="a-BQ"></a>即为六章。<a id="a-BR"></a>念佛章为二。<a id="a-BS"></a>先念佛果。<a id="a-BT"></a>后念佛因。<a id="a-BU"></a>念因是念往因。<a id="a-BV"></a>念果是念现果。<a id="a-BW"></a>由何因得今果。<a id="a-BX"></a>念果为四。<a id="a-BY"></a>谓两章两释。<a id="a-BZ"></a>初立十号众德两章门。<a id="a-Ba"></a>次释十号众德两章。<a id="a-Bb"></a>释十号是释名下义。<a id="a-Bc"></a>释众德是释体下义。<a id="a-Bd"></a>先列十号章门。<a id="a-Be"></a>成论与阿含。<a id="a-Bf"></a>皆合无上士与调御丈夫为一号。<a id="a-Bg"></a>至世尊十数方满。<a id="a-Bh"></a>今经与释论。<a id="a-Bi"></a>开无上士与调御为两。<a id="a-Bj"></a>至佛则十名已足。<a id="a-Bk"></a>总结上德十号。<a id="a-Bl"></a>具足为世所尊就别释中不称世尊。<a id="a-Bm"></a>但言婆伽婆。<a id="a-Bn"></a>此是佛之总名。<a id="a-Bo"></a>将代世尊。<a id="a-Bp"></a>常不变易下。<a id="a-Bq"></a>二列众德章门。<a id="a-Br"></a>三以知法下。<a id="a-Bs"></a>释众德章。<a id="a-Bt"></a>前文皆略直释最后大法师一事。<a id="a-Bu"></a>还以前七善为释。<a id="a-Bv"></a>知我能持戒能说大乘。<a id="a-Bw"></a>复知中道名大法师。<a id="a-Bx"></a>知小乘遍道皆非法师。<a id="a-By"></a>云何名如来下。<a id="a-Bz"></a>第四释十号。<a id="a-C0"></a>梵云多陀阿伽度。<a id="a-C1"></a>旧但以乘如实道来成正觉一义。<a id="a-C2"></a>以释如来。<a id="a-C3"></a>释论。<a id="a-C4"></a>四义释如来。<a id="a-C5"></a>谓如来如去如解如说。<a id="a-C6"></a>依三世佛学十二部经。<a id="a-C7"></a>修十一空而得成佛。<a id="a-C8"></a>故名如来。<a id="a-C9"></a>去离生死永免诸恶。<a id="a-CA"></a>即是如去。<a id="a-CB"></a>如如而解。<a id="a-CC"></a>如如而说。<a id="a-CD"></a>亦是说我所解。<a id="a-CE"></a>解我所说。<a id="a-CF"></a>此中三复次。<a id="a-CG"></a>前后二复次。<a id="a-CH"></a>是如说义。<a id="a-CI"></a>中一是如来义。<a id="a-CJ"></a>如去在善逝中。<a id="a-CK"></a>如解在世间解中。<a id="a-CL"></a>云何为应。<a id="a-CM"></a>梵云阿罗诃有三义。<a id="a-CN"></a>谓杀贼不生应供。<a id="a-CO"></a>此中但云应不言供。<a id="a-CP"></a>有五复次。<a id="a-CQ"></a>为两。<a id="a-CR"></a>前四以杀贼为释。<a id="a-CS"></a>后一以应供为解。<a id="a-CT"></a>前杀贼兼不生。<a id="a-CU"></a>以破阴魔。<a id="a-CV"></a>故即是不生。<a id="a-CW"></a>云何正遍知下。<a id="a-CX"></a>是第三号。<a id="a-CY"></a>又二。<a id="a-CZ"></a>初正释。<a id="a-Ca"></a>次云何不遍下。<a id="a-Cb"></a>反释。<a id="a-Cc"></a>初文者。<a id="a-Cd"></a>梵云三藐三佛陀。<a id="a-Ce"></a>有五复次。<a id="a-Cf"></a>前四是佛能知四法皆悉遍故。<a id="a-Cg"></a>言因苦行定得苦果者外道苦行。<a id="a-Ch"></a>后一斥小。<a id="a-Ci"></a>云何明行足。<a id="a-Cj"></a>是第四号。<a id="a-Ck"></a>梵云毗侈遮罗那。<a id="a-Cl"></a>有四复次。<a id="a-Cm"></a>前一就脚足释。<a id="a-Cn"></a>后三就满足释。<a id="a-Co"></a>皆先举世譬。<a id="a-Cp"></a>次用佛合。<a id="a-Cq"></a>明者名咒。<a id="a-Cr"></a>般若是大明咒。<a id="a-Cs"></a>因咒得解。<a id="a-Ct"></a>即解脱也。<a id="a-Cu"></a>吉者菩提。<a id="a-Cv"></a>果名涅槃。<a id="a-Cw"></a>因于菩提得涅槃故。<a id="a-Cx"></a>三明者。<a id="a-Cy"></a>菩萨明是因。<a id="a-Cz"></a>佛明是果。<a id="a-D0"></a>无明明三解。<a id="a-D1"></a>一云。<a id="a-D2"></a>无明是惑明是解。<a id="a-D3"></a>用明解断无明故。<a id="a-D4"></a>云无明明。<a id="a-D5"></a>二云毕竟空境。<a id="a-D6"></a>不当明与无明。<a id="a-D7"></a>而能生明及以无明故。<a id="a-D8"></a>言无明明。<a id="a-D9"></a>又一解。<a id="a-DA"></a>前分菩萨佛者作异解。<a id="a-DB"></a>后举无明明作不异解。<a id="a-DC"></a>佛与菩萨俱是无明明。<a id="a-DD"></a>无明即明(云云)。<a id="a-DE"></a>云何善逝第五号。<a id="a-DF"></a>梵名阿耨多罗。<a id="a-DG"></a>亦言修伽陀。<a id="a-DH"></a>亦言修伽度。<a id="a-DI"></a>有三复次。<a id="a-DJ"></a>最后复次有法譬合。<a id="a-DK"></a>初中云善名高者辨于高胜。<a id="a-DL"></a>逝名不高者。<a id="a-DM"></a>虽出生死而不舍。<a id="a-DN"></a>就佛心为言。<a id="a-DO"></a>善知识者即是道品。<a id="a-DP"></a>云何世间解第六号。<a id="a-DQ"></a>梵云路伽惫。<a id="a-DR"></a>世间有三。<a id="a-DS"></a>谓五阴众生国土。<a id="a-DT"></a>此中六复次。<a id="a-DU"></a>即六世间。<a id="a-DV"></a>一五阴。<a id="a-DW"></a>二五欲。<a id="a-DX"></a>三国土。<a id="a-DY"></a>四众生。<a id="a-DZ"></a>五詺佛。<a id="a-Da"></a>为世间六照世。<a id="a-Db"></a>名世间。<a id="a-Dc"></a>云何无上士第七号。<a id="a-Dd"></a>梵云富楼沙。<a id="a-De"></a>有五复次。<a id="a-Df"></a>开断惑不断惑义。<a id="a-Dg"></a>文云。<a id="a-Dh"></a>体大涅槃。<a id="a-Di"></a>无新无故者。<a id="a-Dj"></a>过去诸佛已成名故。<a id="a-Dk"></a>众生是当成名新。<a id="a-Dl"></a>无新无故即无已当。<a id="a-Dm"></a>此任理之体达也。<a id="a-Dn"></a>若为缘云有新故已当也。<a id="a-Do"></a>云何调御下。<a id="a-Dp"></a>第八号。<a id="a-Dq"></a>梵云昙藐波罗提。<a id="a-Dr"></a>先明丈夫。<a id="a-Ds"></a>次明调御。<a id="a-Dt"></a>丈夫又二。<a id="a-Du"></a>先明能调开二章门。<a id="a-Dv"></a>能调即如来。<a id="a-Dw"></a>所调即众生。<a id="a-Dx"></a>后释两章。<a id="a-Dy"></a>如来实非下。<a id="a-Dz"></a>释能调实非丈夫方便示为能调丈夫。<a id="a-E0"></a>一切男女下。<a id="a-E1"></a>释所调。<a id="a-E2"></a>丈夫具足四法乃名丈夫。<a id="a-E3"></a>若无四法行同畜生。<a id="a-E4"></a>大论亦云。<a id="a-E5"></a>人头鹿鹿头人(云云)。<a id="a-E6"></a>如御马者。<a id="a-E7"></a>以此四种法释能调。<a id="a-E8"></a>利钝不同。<a id="a-E9"></a>如快马见鞭钝马痛手。<a id="a-EA"></a>利人说生。<a id="a-EB"></a>钝说老死。<a id="a-EC"></a>如大论野干(云云)。<a id="a-ED"></a>云何天人师第九号。<a id="a-EE"></a>梵云舍多提婆魔[少/(兔-、<a id="a-EF"></a>)]舍喃。<a id="a-EG"></a>有十二复次。<a id="a-EH"></a>初两复次释师。<a id="a-EI"></a>次五复次释天。<a id="a-EJ"></a>并用胜义释天。<a id="a-EK"></a>次四复次释人。<a id="a-EL"></a>言骄慢者。<a id="a-EM"></a>非恶骄慢。<a id="a-EN"></a>欲立丈夫弘护三宝。<a id="a-EO"></a>复能破慢。<a id="a-EP"></a>次一复次总释天人师如文。<a id="a-EQ"></a>云何名佛释第十号。<a id="a-ER"></a>前释名后叹德。<a id="a-ES"></a>梵云佛陀耶。<a id="a-ET"></a>亦云佛陀四耶。<a id="a-EU"></a>此翻觉者。<a id="a-EV"></a>亦言教寤。<a id="a-EW"></a>前缘觉者。<a id="a-EX"></a>亦同此义故觉应是正。<a id="a-EY"></a>如支佛翻为独觉。<a id="a-EZ"></a>不言独教。<a id="a-Ea"></a>地人云自觉觉他。<a id="a-Eb"></a>复言他觉此太烦矣。<a id="a-Ec"></a>婆伽婆下释第十一。<a id="a-Ed"></a>或谓是世尊彼此之异。<a id="a-Ee"></a>何者前列章云世尊释章释婆伽婆。<a id="a-Ef"></a>故知是也。<a id="a-Eg"></a>此恐不尔。<a id="a-Eh"></a>世尊梵云路伽那他。<a id="a-Ei"></a>此称世尊。<a id="a-Ej"></a>龙树释婆伽婆为四。<a id="a-Ek"></a>一能破烦恼。<a id="a-El"></a>二有功德。<a id="a-Em"></a>三巧分别。<a id="a-En"></a>四好名声。<a id="a-Eo"></a>今具四义。<a id="a-Ep"></a>初一复次释破烦恼。<a id="a-Eq"></a>次一复次释有功德。<a id="a-Er"></a>三一复次释巧分别。<a id="a-Es"></a>四一复次释好名声。<a id="a-Et"></a>初是释破烦恼可见。<a id="a-Eu"></a>次又能成就下。<a id="a-Ev"></a>释有功德成就善法正是功德。<a id="a-Ew"></a>三又能善解下。<a id="a-Ex"></a>释巧分别。<a id="a-Ey"></a>四有大名闻下。<a id="a-Ez"></a>释有声名。<a id="a-F0"></a>余三复次属释功德。<a id="a-F1"></a>当知婆伽婆有无量功德。<a id="a-F2"></a>功德据内。<a id="a-F3"></a>世尊者为世所尊。<a id="a-F4"></a>此即据外。<a id="a-F5"></a>今将婆伽婆代世尊。<a id="a-F6"></a>非即名世尊。<a id="a-F7"></a>文有二义。<a id="a-F8"></a>前七释四义。<a id="a-F9"></a>后一复次劝修。<a id="a-FA"></a>善男子何故下。<a id="a-FB"></a>是二念佛因。<a id="a-FC"></a>欲明得果谓久修因文为二。<a id="a-FD"></a>前征起次正释。<a id="a-FE"></a>释中二。<a id="a-FF"></a>先明六度四等为因。<a id="a-FG"></a>后明五十四心为因。<a id="a-FH"></a>于中云无为心者。<a id="a-FI"></a>非谓常住。<a id="a-FJ"></a>谓无所为作。<a id="a-FK"></a>无心无无心双舍此二。<a id="a-FL"></a>非但无心亦无无心无无记心。<a id="a-FM"></a>光宅云。<a id="a-FN"></a>常住佛果有二无记。<a id="a-FO"></a>一知解无记。<a id="a-FP"></a>二果报无记。<a id="a-FQ"></a>即违今经。<a id="a-FR"></a>修因之时尚无无记。<a id="a-FS"></a>云何佛果犹有无记。<a id="a-FT"></a>无报心者不求果报。<a id="a-FU"></a>不住心者无住着。<a id="a-FV"></a>无常心者无所定执。<a id="a-FW"></a>无多少心者不厚此薄彼。<a id="a-FX"></a>界知心者分别诸法各有界分。<a id="a-FY"></a>生界知心者即生灭界。<a id="a-FZ"></a>住界知心者知常住不灭界。<a id="a-Fa"></a>自在界心者于常无常皆悉不生通达自在。<a id="a-Fb"></a>生界者知俗。<a id="a-Fc"></a>住界是知真。<a id="a-Fd"></a>自在是知中。<a id="a-Fe"></a>云何念法下。<a id="a-Ff"></a>第二念。<a id="a-Fg"></a>旧云。<a id="a-Fh"></a>二先念别体法。<a id="a-Fi"></a>唯此正法下。<a id="a-Fj"></a>念一体法。<a id="a-Fk"></a>今不尔。<a id="a-Fl"></a>文云。<a id="a-Fm"></a>最上最妙能令众生得现在果。<a id="a-Fn"></a>若准藏通。<a id="a-Fo"></a>能得现果而非上妙。<a id="a-Fp"></a>别是上妙。<a id="a-Fq"></a>而非现果。<a id="a-Fr"></a>动经无量阿僧祇劫。<a id="a-Fs"></a>唯圆上妙。<a id="a-Ft"></a>能得现果。<a id="a-Fu"></a>当知是圆一体之法。<a id="a-Fv"></a>云何念僧下。<a id="a-Fw"></a>即第三念。<a id="a-Fx"></a>旧亦为二。<a id="a-Fy"></a>先明别体事和僧。<a id="a-Fz"></a>不可睹见下。<a id="a-G0"></a>次明一体理和僧。<a id="a-G1"></a>今明不尔。<a id="a-G2"></a>文云。<a id="a-G3"></a>受正直法。<a id="a-G4"></a>三教非直。<a id="a-G5"></a>唯有圆僧是正直法。<a id="a-G6"></a>云何念戒。<a id="a-G7"></a>是第四念。<a id="a-G8"></a>虽无形色而可护持者。<a id="a-G9"></a>或谓以为无作之戒。<a id="a-GA"></a>自有三释。<a id="a-GB"></a>一云。<a id="a-GC"></a>僧祇部谓无无作色故自无无作。<a id="a-GD"></a>无作亦无色。<a id="a-GE"></a>但有其心。<a id="a-GF"></a>故言而可护持。<a id="a-GG"></a>二萨婆多。<a id="a-GH"></a>谓无作是色。<a id="a-GI"></a>即数人所用故自有无作。<a id="a-GJ"></a>而复有色色非质阂而有。<a id="a-GK"></a>无教假色故须护持。<a id="a-GL"></a>三昙无德部。<a id="a-GM"></a>成论所用无作是非色非心。<a id="a-GN"></a>如此等说并是争论。<a id="a-GO"></a>乃是小乘自论有无。<a id="a-GP"></a>大乘之中都不明此。<a id="a-GQ"></a>故上文云有漏之法。<a id="a-GR"></a>凡有二种谓色非色。<a id="a-GS"></a>非色。<a id="a-GT"></a>法者。<a id="a-GU"></a>心心数法。<a id="a-GV"></a>色法者。<a id="a-GW"></a>地水火风。<a id="a-GX"></a>何时云有无作色耶。<a id="a-GY"></a>云何念施下。<a id="a-GZ"></a>第五念。<a id="a-Ga"></a>谓修善因。<a id="a-Gb"></a>言杂华者。<a id="a-Gc"></a>观佛三昧海经云。<a id="a-Gd"></a>我于杂华已为普贤贤首等说。<a id="a-Ge"></a>此土无杂华经唯有华严。<a id="a-Gf"></a>或谓别有杂华不来此土。<a id="a-Gg"></a>一云观佛三昧云。<a id="a-Gh"></a>杂华者是华严。<a id="a-Gi"></a>云何念天下即第六念。<a id="a-Gj"></a>或谓当果第一义天。<a id="a-Gk"></a>今谓不尔。<a id="a-Gl"></a>通念诸天直是念天不云当果。<a id="a-Gm"></a>当果天与前佛果无异正是通念。<a id="a-Gn"></a>此世天境随义别立故名为天。<a id="a-Go"></a>善男子下。<a id="a-Gp"></a>即大段第二叹经文为二。<a id="a-Gq"></a>初尽此卷叹经生善。<a id="a-Gr"></a>后两卷叹能灭恶。<a id="a-Gs"></a>初生善文为三。<a id="a-Gt"></a>一正叹经。<a id="a-Gu"></a>二叹弘经人。<a id="a-Gv"></a>三叹兴衰。<a id="a-Gw"></a>此三次第者。<a id="a-Gx"></a>良由五行能显于道。<a id="a-Gy"></a>复有亡身弘道之人。<a id="a-Gz"></a>人弘故兴不弘故衰。<a id="a-H0"></a>初正叹经又二。<a id="a-H1"></a>初如来叹。<a id="a-H2"></a>次迦葉领。<a id="a-H3"></a>初佛叹中云十二部经所不及者。<a id="a-H4"></a>二解。<a id="a-H5"></a>一云小乘十二部。<a id="a-H6"></a>二云大十二部。<a id="a-H7"></a>亦不及涅槃大乘方等当机故胜。<a id="a-H8"></a>又涅槃之中有十二部。<a id="a-H9"></a>十二部中未必有涅槃是故胜也。<a id="a-HA"></a>今明圆经胜于历别十二。<a id="a-HB"></a>迦葉白佛下。<a id="a-HC"></a>是第二领解。<a id="a-HD"></a>从世尊以何义故下。<a id="a-HE"></a>第二叹弘经人。<a id="a-HF"></a>文为三。<a id="a-HG"></a>一问二答三领。<a id="a-HH"></a>问如文。<a id="a-HI"></a>次佛答叹菩萨。<a id="a-HJ"></a>有十三不可思议。<a id="a-HK"></a>一能发心。<a id="a-HL"></a>二受生死苦。<a id="a-HM"></a>三受地狱苦。<a id="a-HN"></a>四旋还赴救。<a id="a-HO"></a>五终不退转。<a id="a-HP"></a>六度生死海。<a id="a-HQ"></a>七能称量生死。<a id="a-HR"></a>八能说常住。<a id="a-HS"></a>九生死不恼。<a id="a-HT"></a>十在胎不乱。<a id="a-HU"></a>十一于法不吝。<a id="a-HV"></a>十二远离十恶。<a id="a-HW"></a>十三忘于功用。<a id="a-HX"></a>不思议者。<a id="a-HY"></a>旧云人所不测。<a id="a-HZ"></a>是义不然。<a id="a-Ha"></a>如人间事咸所不测。<a id="a-Hb"></a>岂可以此乱于圣贤。<a id="a-Hc"></a>今明三谛相即不可以一二三思。<a id="a-Hd"></a>心行处灭。<a id="a-He"></a>亦不可作三二一说言语道断。<a id="a-Hf"></a>虽列十三实非是数名不可思议。<a id="a-Hg"></a>初不思议中云。<a id="a-Hh"></a>无有人教自能发心者。<a id="a-Hi"></a>缘真发心则堕声闻。<a id="a-Hj"></a>理须人教缘俗发心则堕分别。<a id="a-Hk"></a>须境教之皆不得称不可思议。<a id="a-Hl"></a>若缘中道三谛相即则非真俗。<a id="a-Hm"></a>不从人境故言无人教者。<a id="a-Hn"></a>明了佛性故言自发。<a id="a-Ho"></a>不杂名精。<a id="a-Hp"></a>入流名进。<a id="a-Hq"></a>地狱是举生死果。<a id="a-Hr"></a>诸结是举生死因。<a id="a-Hs"></a>累劫为此因果所烧。<a id="a-Ht"></a>今了生死即是涅槃。<a id="a-Hu"></a>又了诸结即是菩提。<a id="a-Hv"></a>非复二边故名为一。<a id="a-Hw"></a>动寂不坏故名决定。<a id="a-Hx"></a>烧身碎首无非正道。<a id="a-Hy"></a>内不舍道外不求救。<a id="a-Hz"></a>此约三谛发心明不思议。<a id="a-I0"></a>与止观中发心意同。<a id="a-I1"></a>次第二不可思议。<a id="a-I2"></a>文云。<a id="a-I3"></a>所见生死无量过患。<a id="a-I4"></a>非诸声闻缘觉所及。<a id="a-I5"></a>不生厌离者二乘但知分段少分。<a id="a-I6"></a>而不知于变易过患。<a id="a-I7"></a>菩萨过之故言不及。<a id="a-I8"></a>即俗真中故言不厌。<a id="a-I9"></a>即中真俗故言不离。<a id="a-IA"></a>约照三谛智明不思议。<a id="a-IB"></a>此与止观安心意同。<a id="a-IC"></a>第三不思议。<a id="a-ID"></a>文云。<a id="a-IE"></a>受地狱苦如三禅乐者其文甚略。<a id="a-IF"></a>亦应更言受三界苦如涅槃乐。<a id="a-IG"></a>此约三谛上障。<a id="a-IH"></a>明不思议。<a id="a-II"></a>此与止观通塞意同。<a id="a-IJ"></a>亦似大慈。<a id="a-IK"></a>第四不可思议。<a id="a-IL"></a>文云。<a id="a-IM"></a>如长者救子。<a id="a-IN"></a>宅譬中道故言旋还。<a id="a-IO"></a>烧譬于俗故言火起。<a id="a-IP"></a>出譬于真故言出舍。<a id="a-IQ"></a>此约三谛行明不思议。<a id="a-IR"></a>此与止观真正悲心意同。<a id="a-IS"></a>第五不可思议。<a id="a-IT"></a>文云。<a id="a-IU"></a>见诸众生厌生死过退为二乘。<a id="a-IV"></a>菩萨不尔知生死常不见其过。<a id="a-IW"></a>知涅槃近不退取小。<a id="a-IX"></a>此约三谛证。<a id="a-IY"></a>明不可思议。<a id="a-IZ"></a>此与止观道品意同。<a id="a-Ia"></a>第六不可思议。<a id="a-Ib"></a>文云。<a id="a-Ic"></a>圣人神通譬体法智。<a id="a-Id"></a>修罗长大譬次第智。<a id="a-Ie"></a>人无两种而能得度譬圆教智。<a id="a-If"></a>非通非次即圆智度。<a id="a-Ig"></a>此约三谛位。<a id="a-Ih"></a>明不可思议。<a id="a-Ii"></a>此与止观次位意同。<a id="a-Ij"></a>第七不可思议。<a id="a-Ik"></a>文云。<a id="a-Il"></a>藕丝悬山一念称量生死者。<a id="a-Im"></a>即是称量。<a id="a-In"></a>一中无量。<a id="a-Io"></a>无量中一。<a id="a-Ip"></a>非一非无量。<a id="a-Iq"></a>是约三谛法。<a id="a-Ir"></a>明不可思议。<a id="a-Is"></a>此与止观妙境意同。<a id="a-It"></a>第八不可思议。<a id="a-Iu"></a>文云。<a id="a-Iv"></a>无常乐我。<a id="a-Iw"></a>说常乐我者。<a id="a-Ix"></a>随病说药逗会得所。<a id="a-Iy"></a>此约三谛教。<a id="a-Iz"></a>明不可思议。<a id="a-J0"></a>此与止观中对治意同。<a id="a-J1"></a>第九不可思议。<a id="a-J2"></a>文云。<a id="a-J3"></a>不溺不烧者。<a id="a-J4"></a>虽在生死不为所害。<a id="a-J5"></a>第十不可思议。<a id="a-J6"></a>文云。<a id="a-J7"></a>在胎不乱者。<a id="a-J8"></a>前是死不能灭。<a id="a-J9"></a>此是胎不能生。<a id="a-JA"></a>此约三谛报。<a id="a-JB"></a>明不可思议。<a id="a-JC"></a>此与止观中安忍意同。<a id="a-JD"></a>第十一不可思议。<a id="a-JE"></a>文云。<a id="a-JF"></a>菩提与心皆不可说。<a id="a-JG"></a>说之无吝。<a id="a-JH"></a>此约三谛说默。<a id="a-JI"></a>明不可思议。<a id="a-JJ"></a>此与止观中通塞意同。<a id="a-JK"></a>第十二不可思议。<a id="a-JL"></a>文云。<a id="a-JM"></a>从身离身等(云云)。<a id="a-JN"></a>此约三谛业。<a id="a-JO"></a>明不可思议。<a id="a-JP"></a>此与止观中破法遍意同。<a id="a-JQ"></a>第十三不可思议。<a id="a-JR"></a>文云。<a id="a-JS"></a>终不说言我破烦恼。<a id="a-JT"></a>此约三谛无能无所。<a id="a-JU"></a>明不可思议。<a id="a-JV"></a>此与止观中离爱意同。<a id="a-JW"></a>此经明初心菩萨未入位时不可思议。<a id="a-JX"></a>意与止观圆教菩萨十观相应故用释此文云。<a id="a-JY"></a>慧不能破火不能烧。<a id="a-JZ"></a>他云如是实法元用实慧。<a id="a-Ja"></a>是一心故故不能破。<a id="a-Jb"></a>相续之法即是两心。<a id="a-Jc"></a>前灭后起故能破惑。<a id="a-Jd"></a>复伐于慧。<a id="a-Je"></a>若断惑已无所攻伐。<a id="a-Jf"></a>故于实法而不能断。<a id="a-Jg"></a>然此中叹菩萨弘经何须假实。<a id="a-Jh"></a>但是推求慧不可得故言慧不能破。<a id="a-Ji"></a>倒如求贪痴不可得故。<a id="a-Jj"></a>故无贪痴。<a id="a-Jk"></a>又生来生灭灭不能灭。<a id="a-Jl"></a>灭来灭生生不能生。<a id="a-Jm"></a>又生若是常生不应灭。<a id="a-Jn"></a>灭若是灭灭不应灭。<a id="a-Jo"></a>诸法例尔。<a id="a-Jp"></a>此中直叹一切诸法皆无所有。<a id="a-Jq"></a>智慧亦然不存其相。<a id="a-Jr"></a>三迦葉下领如文。<a id="a-Js"></a>世尊无上佛法下。<a id="a-Jt"></a>第三叹兴衰。<a id="a-Ju"></a>又四问答。<a id="a-Jv"></a>一释尊佛法。<a id="a-Jw"></a>二迦葉佛法。<a id="a-Jx"></a>三一切佛法。<a id="a-Jy"></a>四重结释迦佛法。<a id="a-Jz"></a>初问答。<a id="a-K0"></a>问如文。<a id="a-K1"></a>答中二。<a id="a-K2"></a>先明修五行则兴多犯戒则灭。<a id="a-K3"></a>次迦葉复白下。<a id="a-K4"></a>明迦葉佛法。<a id="a-K5"></a>亦有问答。<a id="a-K6"></a>初问又二。<a id="a-K7"></a>先领旨次问。<a id="a-K8"></a>初文者贤劫经云。<a id="a-K9"></a>迦葉佛法住世二十年。<a id="a-KA"></a>今言七日。<a id="a-KB"></a>答七日之时与佛在无异。<a id="a-KC"></a>七日之后佛法讹替不如在时。<a id="a-KD"></a>二十年者。<a id="a-KE"></a>明住久近。<a id="a-KF"></a>迦葉如来下。<a id="a-KG"></a>第二问又二。<a id="a-KH"></a>先难定有不。<a id="a-KI"></a>次双难。<a id="a-KJ"></a>佛答为二。<a id="a-KK"></a>先泛明有灭不灭。<a id="a-KL"></a>次正答所问。<a id="a-KM"></a>初泛答中又二。<a id="a-KN"></a>先许。<a id="a-KO"></a>次正泛答。<a id="a-KP"></a>初中云文殊乃解者。<a id="a-KQ"></a>指本有今无偈。<a id="a-KR"></a>欲明灭是不灭不灭而灭。<a id="a-KS"></a>次泛答中文相可见。<a id="a-KT"></a>次善男子汝向所问下。<a id="a-KU"></a>第二正答所问。<a id="a-KV"></a>于中又四。<a id="a-KW"></a>一明先佛有经。<a id="a-KX"></a>二明不须演说。<a id="a-KY"></a>三今佛对辨。<a id="a-KZ"></a>四法实不灭。<a id="a-Ka"></a>此初明先佛有经。<a id="a-Kb"></a>次善男子迦葉佛时下。<a id="a-Kc"></a>二明不须演说。<a id="a-Kd"></a>今世众生下。<a id="a-Ke"></a>三今佛对辨。<a id="a-Kf"></a>宁说蚊嘴下。<a id="a-Kg"></a>四明法实不灭。<a id="a-Kh"></a>善男子若佛初出下。<a id="a-Ki"></a>第三通明一切佛法。<a id="a-Kj"></a>有六双对辨初解义不解义。<a id="a-Kk"></a>二有檀越无檀越。<a id="a-Kl"></a>三为利不为利。<a id="a-Km"></a>四起争不起争。<a id="a-Kn"></a>五说过不说过。<a id="a-Ko"></a>六种种说不种种说。<a id="a-Kp"></a>善男子我法灭时下。<a id="a-Kq"></a>第四重结释迦佛法。<a id="a-Kr"></a>又三。<a id="a-Ks"></a>一明将灭起争。<a id="a-Kt"></a>二明拘睒弥国佛法遂灭。<a id="a-Ku"></a>三大众悲叹。<a id="a-Kv"></a>初文如迦葉品明。<a id="a-Kw"></a>洛沙者。<a id="a-Kx"></a>河西云。<a id="a-Ky"></a>从波罗奢树出。<a id="a-Kz"></a>出时纯虫。<a id="a-L0"></a>外国以染毛。<a id="a-L1"></a>尔时拘睒弥下。<a id="a-L2"></a>第二明佛法遂灭因。<a id="a-L3"></a>六百起争相害致灭。<a id="a-L4"></a>尔时拘尸下。<a id="a-L5"></a>第三大众悲叹。<a id="a-L6"></a>又三。<a id="a-L7"></a>初大众悲叹。<a id="a-L8"></a>次迦葉慰抚。<a id="a-L9"></a>三大众悲止发心。<a id="a-LA"></a>言闻灭则悲闻不灭即悲止。<a id="a-LB"></a>达非灭非不灭即发心故。<a id="a-LC"></a>知非灭非不灭而灭而非灭大作利益。</p>
 </body>
</html>