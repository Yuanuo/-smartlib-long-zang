<!doctype html>
<html id="z3IBWd31Oo" data-ver="1162">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第四下</h1>
  <h2 id="a2">长寿品下</h2>
  <p id="a3">迦葉复白去。<a id="a-4"></a>是第四番问答。<a id="a-5"></a>先问次答。<a id="a-6"></a>初问又三。<a id="a-7"></a>初非佛旨。<a id="a-8"></a>次譬释非。<a id="a-9"></a>三合譬结过。<a id="a-A"></a>初非佛旨者。<a id="a-B"></a>领上修平等心得三世福。<a id="a-C"></a>谓此旨为非。<a id="a-D"></a>次何以故下。<a id="a-E"></a>举譬为三。<a id="a-F"></a>一如知法人但有其言。<a id="a-G"></a>二还至家中都无其行。<a id="a-H"></a>三是知法人结言行相违(云云)。<a id="a-I"></a>三合譬结过亦为三。<a id="a-J"></a>修习等心合上知法。<a id="a-K"></a>今者世尊去合上无行。<a id="a-L"></a>如来将无去合上相违。<a id="a-M"></a>若言慈心应得长寿。<a id="a-N"></a>而今短寿必有怨心。<a id="a-O"></a>此结意行相违。<a id="a-P"></a>不杀命长而今短寿。<a id="a-Q"></a>凡杀几生此结身行相违。<a id="a-R"></a>口行相违。<a id="a-S"></a>已如上说。<a id="a-T"></a>兴皇述他释云。<a id="a-U"></a>迦葉恒执迹为难。<a id="a-V"></a>佛恒用本为答。<a id="a-W"></a>此则问答永不相关不问本迹。<a id="a-X"></a>何以为答。<a id="a-Y"></a>而云执此生疑难耶。<a id="a-Z"></a>只约丈六一身。<a id="a-a"></a>疑者不达恒言无常。<a id="a-b"></a>达者了此即是于常。<a id="a-c"></a>常若异此则非常也。<a id="a-d"></a>此释未明常义甚多。<a id="a-e"></a>佛以何常而为答。<a id="a-f"></a>问无常亦多。<a id="a-g"></a>迦葉为执何无常耶(云云)。<a id="a-h"></a>次佛答为两。<a id="a-i"></a>初弹其粗言。<a id="a-j"></a>次明常寿第一。<a id="a-k"></a>今明粗言者。<a id="a-l"></a>汝以果讨因。<a id="a-m"></a>乃谓如来怨心杀害。<a id="a-n"></a>汝何不以因讨果。<a id="a-o"></a>明如来命长。<a id="a-p"></a>必无恶因而谓有者即是粗言。<a id="a-q"></a>次于诸常中最为第一者。<a id="a-r"></a>于何等常而言第一。<a id="a-s"></a>自有世间相续不断名常。<a id="a-t"></a>复有三。<a id="a-u"></a>无为常断烦恼。<a id="a-v"></a>得者名数缘常。<a id="a-w"></a>事缘差者名非数缘常。<a id="a-x"></a>无此二者名虚空常。<a id="a-y"></a>此之四种皆悉不及如来之常。<a id="a-z"></a>如来常者即是妙有故言第一。<a id="a-10"></a>此三藏义。<a id="a-11"></a>又真谛之常对生死虚伪。<a id="a-12"></a>谓此真常既无生死。<a id="a-13"></a>亦无此真亦无照应。<a id="a-14"></a>如来常者本自有之无所待对。<a id="a-15"></a>其常实照故云第一。<a id="a-16"></a>此约通义。<a id="a-17"></a>又言常者出常无常。<a id="a-18"></a>即是非常非无常。<a id="a-19"></a>直常而已。<a id="a-1A"></a>此约别义。<a id="a-1B"></a>又如来常者即边而中。<a id="a-1C"></a>具足三点不纵不横。<a id="a-1D"></a>是故此常最为第一。<a id="a-1E"></a>约圆教义。<a id="a-1F"></a>从白佛去第二佛答长寿果文为二。<a id="a-1G"></a>初明佛宝常。<a id="a-1H"></a>次明三宝常。<a id="a-1I"></a>就初有二。<a id="a-1J"></a>先略问答。<a id="a-1K"></a>次论义。<a id="a-1L"></a>初问如文(云云)。<a id="a-1M"></a>次佛答举四譬。<a id="a-1N"></a>初譬诸寿入常寿。<a id="a-1O"></a>常寿第一。<a id="a-1P"></a>次常寿出诸寿。<a id="a-1Q"></a>常寿第一。<a id="a-1R"></a>三譬常寿非常非无常故。<a id="a-1S"></a>常寿第一。<a id="a-1T"></a>四常寿能出能入故。<a id="a-1U"></a>常寿第一。<a id="a-1V"></a>亦是生死寿命之河入涅槃河。<a id="a-1W"></a>涅槃河出生死河。<a id="a-1X"></a>非生死非涅槃。<a id="a-1Y"></a>而生死而涅槃(云云)。<a id="a-1Z"></a>初文者旧解八河譬四生。<a id="a-1a"></a>各有因果。<a id="a-1b"></a>又四生为四。<a id="a-1c"></a>人天地及虚空为八。<a id="a-1d"></a>今谓人中天上地及虚空。<a id="a-1e"></a>各有生阴中阴寿命。<a id="a-1f"></a>是为八河。<a id="a-1g"></a>若为论其出入。<a id="a-1h"></a>凡是一切生阴中阴所有寿命。<a id="a-1i"></a>若长若短。<a id="a-1j"></a>皆当作佛果地寿命。<a id="a-1k"></a>如八河流必归于海。<a id="a-1l"></a>一切诸命悉入常命。<a id="a-1m"></a>是为入义。<a id="a-1n"></a>次言出者。<a id="a-1o"></a>大涅槃河常命为本。<a id="a-1p"></a>能出人天地及虚空长短之寿。<a id="a-1q"></a>如阿耨池流出四河。<a id="a-1r"></a>大品云。<a id="a-1s"></a>由般若故出生刹利婆罗门等。<a id="a-1t"></a>净名云。<a id="a-1u"></a>从无住本立一切法。<a id="a-1v"></a>是为出义。<a id="a-1w"></a>三非出入者若定出入。<a id="a-1x"></a>何能出入故非出入举虚空叹。<a id="a-1y"></a>四能出能入举醍醐叹(云云)。<a id="a-1z"></a>次就论义文为三。<a id="a-20"></a>一蹑宗作请。<a id="a-21"></a>二问世性。<a id="a-22"></a>三问法性。<a id="a-23"></a>初蹑宗中问如文。<a id="a-24"></a>次答为四。<a id="a-25"></a>一非。<a id="a-26"></a>二况。<a id="a-27"></a>三结。<a id="a-28"></a>四劝。<a id="a-29"></a>可解。<a id="a-2A"></a>就世性问为二。<a id="a-2B"></a>初唱世出世两章门。<a id="a-2C"></a>次难。<a id="a-2D"></a>难又二。<a id="a-2E"></a>初难两教无异。<a id="a-2F"></a>次难两理无异。<a id="a-2G"></a>次佛答中皆作异答。<a id="a-2H"></a>初答教者先佛说常教。<a id="a-2I"></a>外道盗常教。<a id="a-2J"></a>盗不盗异。<a id="a-2K"></a>云何不异。<a id="a-2L"></a>次理异者佛理微妙。<a id="a-2M"></a>是故不现。<a id="a-2N"></a>外道理伪是故不现。<a id="a-2O"></a>微妙与伪云何不异。<a id="a-2P"></a>答此为四。<a id="a-2Q"></a>一先佛被盗。<a id="a-2R"></a>次后佛认归。<a id="a-2S"></a>三结正。<a id="a-2T"></a>四劝修。<a id="a-2U"></a>初先佛章有开有合。<a id="a-2V"></a>初开譬中。<a id="a-2W"></a>言长者者先佛也。<a id="a-2X"></a>群牛说教也。<a id="a-2Y"></a>色种种逗机异也。<a id="a-2Z"></a>同共一群诠理等也。<a id="a-2a"></a>付放牧人弘经者也。<a id="a-2b"></a>令逐水草随机化益也。<a id="a-2c"></a>唯为醍醐期常住也。<a id="a-2d"></a>不求乳酪不期人天二乘无常[(殼-一)/牛]以自食。<a id="a-2e"></a>弘经人自益也。<a id="a-2f"></a>长者命终。<a id="a-2g"></a>先佛去世也。<a id="a-2h"></a>贼掠群牛。<a id="a-2i"></a>佛教被盗也。<a id="a-2j"></a>无有妇女。<a id="a-2k"></a>无慈心也。<a id="a-2l"></a>[(殼-一)/牛]以自食。<a id="a-2m"></a>有得之利也。<a id="a-2n"></a>相谓言去。<a id="a-2o"></a>钦慕深理也。<a id="a-2p"></a>我等无器非根性也。<a id="a-2q"></a>设使得乳无安置处。<a id="a-2r"></a>设能持戒非常住基。<a id="a-2s"></a>唯有皮囊天人感报。<a id="a-2t"></a>设能持戒成诸有业。<a id="a-2u"></a>不知钻摇无定慧方便浆譬人天善。<a id="a-2v"></a>初酪譬似道。<a id="a-2w"></a>后醍醐譬真道。<a id="a-2x"></a>加之以水譬起我人知见等也。<a id="a-2y"></a>一切皆失起见堕恶人天善失。<a id="a-2z"></a>凡夫亦尔去合又二。<a id="a-30"></a>先略次广。<a id="a-31"></a>凡夫善者盗佛余法。<a id="a-32"></a>余是像末之世。<a id="a-33"></a>盗窃得起。<a id="a-34"></a>正法时不得起也。<a id="a-35"></a>入涅槃后合长者命终。<a id="a-36"></a>虽复得是合不知钻摇。<a id="a-37"></a>为解脱者合加之以水。<a id="a-38"></a>有少梵行合[殼/牛]已自食。<a id="a-39"></a>实不知因少梵行生梵天者合无妇女。<a id="a-3A"></a>虽修行生天实不知因于佛法。<a id="a-3B"></a>从是故如来出世之后去。<a id="a-3C"></a>二明今佛认归。<a id="a-3D"></a>又三。<a id="a-3E"></a>法譬合。<a id="a-3F"></a>初法如文。<a id="a-3G"></a>次譬中云轮王今佛也。<a id="a-3H"></a>群贼退散者驱逐外道遍六大城牛无损命认常乐等。<a id="a-3I"></a>具足还归付放牧者。<a id="a-3J"></a>付弘经人。<a id="a-3K"></a>即得醍醐者自他俱契法性常住。<a id="a-3L"></a>三从法轮王去。<a id="a-3M"></a>合今佛出世。<a id="a-3N"></a>凡夫不能合驱外道。<a id="a-3O"></a>令诸菩萨去合放牧人。<a id="a-3P"></a>三如来是常不变去结正。<a id="a-3Q"></a>是非可解。<a id="a-3R"></a>四从迦葉当知下劝修。<a id="a-3S"></a>又二。<a id="a-3T"></a>初劝修。<a id="a-3U"></a>次简修。<a id="a-3V"></a>初又二。<a id="a-3W"></a>先劝迦葉。<a id="a-3X"></a>次通劝(云云)。<a id="a-3Y"></a>次简修者简昔显今。<a id="a-3Z"></a>若修二字作灭相者昔教灰断法性也。<a id="a-3a"></a>若修二字常住者是今教法性。<a id="a-3b"></a>三问答法性中。<a id="a-3c"></a>问为四。<a id="a-3d"></a>初标问作请。<a id="a-3e"></a>次举昔难今。<a id="a-3f"></a>三以今难昔。<a id="a-3g"></a>四结也初可见。<a id="a-3h"></a>次文者然昔教身智两舍。<a id="a-3i"></a>今问法性即是舍身。<a id="a-3j"></a>不言舍智者数师言。<a id="a-3k"></a>智有二种。<a id="a-3l"></a>有漏智灭即是涅槃。<a id="a-3m"></a>无漏智灭是非数缘。<a id="a-3n"></a>不取为涅槃。<a id="a-3o"></a>既有是非故不言舍智。<a id="a-3p"></a>论师云。<a id="a-3q"></a>两智灭皆是涅槃。<a id="a-3r"></a>而有二义。<a id="a-3s"></a>若言道能致灭此边则非。<a id="a-3t"></a>若言果尽此边即是。<a id="a-3u"></a>涅槃既有是非故不言舍智。<a id="a-3v"></a>观师云。<a id="a-3w"></a>不应尔。<a id="a-3x"></a>特是略耳。<a id="a-3y"></a>若无所有者难也。<a id="a-3z"></a>故以法性难身。<a id="a-40"></a>三身若存者下。<a id="a-41"></a>以今难昔。<a id="a-42"></a>身若存者是身难法性。<a id="a-43"></a>法性是无身即是有。<a id="a-44"></a>有无相害更互相难。<a id="a-45"></a>四身有法性下。<a id="a-46"></a>结其不解。<a id="a-47"></a>佛答为两。<a id="a-48"></a>先非次譬。<a id="a-49"></a>初非者。<a id="a-4A"></a>我不曾言灭身灭智名为法性。<a id="a-4B"></a>此乃昔说。<a id="a-4C"></a>今则不尔。<a id="a-4D"></a>是故非之。<a id="a-4E"></a>次譬又二。<a id="a-4F"></a>先譬次合。<a id="a-4G"></a>譬又二。<a id="a-4H"></a>先正譬。<a id="a-4I"></a>次譬斥非。<a id="a-4J"></a>初云无想天者。<a id="a-4K"></a>数师云。<a id="a-4L"></a>无想初念犹有心起从生爱结无想乐成。<a id="a-4M"></a>即便灭心则有。<a id="a-4N"></a>非色非心。<a id="a-4O"></a>补处论师云。<a id="a-4P"></a>心不可灭而言无想者。<a id="a-4Q"></a>尔时心细如蛰虫冰鱼似无细心。<a id="a-4R"></a>而言无色想者不复缘于粗色。<a id="a-4S"></a>次不应下譬非此中具论五阴。<a id="a-4T"></a>云何住即色阴。<a id="a-4U"></a>受乐即受阴。<a id="a-4V"></a>想行即两阴。<a id="a-4W"></a>见闻即识阴。<a id="a-4X"></a>一解云。<a id="a-4Y"></a>但是四阴。<a id="a-4Z"></a>后言若为行于想心不别言行阴。<a id="a-4a"></a>次善男子下合譬又二。<a id="a-4b"></a>初合正譬。<a id="a-4c"></a>次合斥非。<a id="a-4d"></a>初合无想天成就色阴而无有色想。<a id="a-4e"></a>如来法性成就寂灭而无有灭。<a id="a-4f"></a>不应作灭不灭问也。<a id="a-4g"></a>次汝今不应下合弹诃(云云)。<a id="a-4h"></a>从复次善男子下。<a id="a-4i"></a>第二通明三宝一体。<a id="a-4j"></a>是常归依文为二。<a id="a-4k"></a>初明三宝常。<a id="a-4l"></a>次论义。<a id="a-4m"></a>初又三。<a id="a-4n"></a>一劝修常。<a id="a-4o"></a>二明得失。<a id="a-4p"></a>三正辨归依。<a id="a-4q"></a>先劝作常想。<a id="a-4r"></a>后明无无常想。<a id="a-4s"></a>次若于三法下明得失。<a id="a-4t"></a>举失为诫。<a id="a-4u"></a>举得为劝。<a id="a-4v"></a>若昔四时都不得言三法异想而不得戒。<a id="a-4w"></a>何以故。<a id="a-4x"></a>以作别体归依故也。<a id="a-4y"></a>开善云。<a id="a-4z"></a>前已得道得戒。<a id="a-50"></a>若不得者今教起时何不更受。<a id="a-51"></a>既不更受当知已得。<a id="a-52"></a>若见今时一体教起。<a id="a-53"></a>犹执昔别不依今圆。<a id="a-54"></a>即是不信故言无戒。<a id="a-55"></a>若能于是者更重劝也。<a id="a-56"></a>三譬如因树去是正辨归依。<a id="a-57"></a>又三。<a id="a-58"></a>开譬合。<a id="a-59"></a>譬举非显是。<a id="a-5A"></a>迦葉下是论义。<a id="a-5B"></a>有两。<a id="a-5C"></a>初番问答。<a id="a-5D"></a>次番领赞。<a id="a-5E"></a>皆可见(云云)。<a id="a-5F"></a>兴皇云。<a id="a-5G"></a>树譬常住。<a id="a-5H"></a>影譬如来。<a id="a-5I"></a>而为众生作归依处。<a id="a-5J"></a>迦葉难闇中有树无影。<a id="a-5K"></a>譬如来灭后则不为他作归依处。<a id="a-5L"></a>佛答闇中有影肉眼不见。<a id="a-5M"></a>如来常为作依。<a id="a-5N"></a>薄福不见而言非依。</p>
  <p data-pb></p>
  <h2 id="a5O">金刚身品</h2>
  <p id="a5P">刚能譬。<a id="a-5Q"></a>身是所譬。<a id="a-5R"></a>金刚四义。<a id="a-5S"></a>一紫磨金精世界基本。<a id="a-5T"></a>二其体坚牢无能侵毁。<a id="a-5U"></a>三其用劲利所拟无前。<a id="a-5V"></a>四其色不定煜爚难视。<a id="a-5W"></a>金精譬法身至极摄一切法。<a id="a-5X"></a>体坚牢固譬常住不动。<a id="a-5Y"></a>离百绝四。<a id="a-5Z"></a>劲利譬寂而常照大觉大明。<a id="a-5a"></a>不定譬无阂自在遍一切处。<a id="a-5b"></a>然法身具足无量功德。<a id="a-5c"></a>此中正明离百绝四坚牢常住。<a id="a-5d"></a>答上金刚之问。<a id="a-5e"></a>若从能譬言金刚品。<a id="a-5f"></a>若从所譬应言法身品。<a id="a-5g"></a>此则法譬双题故言金刚身品。<a id="a-5h"></a>复次上虽三十四问通用一意只长寿故。<a id="a-5i"></a>金刚之身即坚固力而不可坏。<a id="a-5j"></a>法身常身非杂食身。<a id="a-5k"></a>圆通无隔。<a id="a-5l"></a>若解长寿即解金刚之身。<a id="a-5m"></a>乃至诸问皆悉通达。<a id="a-5n"></a>若不解长寿亦不解金刚之身乃至诸句。<a id="a-5o"></a>为不解者更分别说。<a id="a-5p"></a>若以通当名非无别义。<a id="a-5q"></a>若以别当名非无通义。<a id="a-5r"></a>通不当名则通非通。<a id="a-5s"></a>别不当名则别非别。<a id="a-5t"></a>非通非别而通而别。<a id="a-5u"></a>今从别意明金刚身答第二问。<a id="a-5v"></a>有人解。<a id="a-5w"></a>长寿是法。<a id="a-5x"></a>此法附人。<a id="a-5y"></a>金刚是人。<a id="a-5z"></a>此人有寿。<a id="a-60"></a>坚固力是用。<a id="a-61"></a>此是人法体用之异。<a id="a-62"></a>以判通别。<a id="a-63"></a>今明等欲分别何不附文。<a id="a-64"></a>上文云。<a id="a-65"></a>施汝常命色力安无阂辩。<a id="a-66"></a>初已略说今则广说。<a id="a-67"></a>言长寿者即是常命。<a id="a-68"></a>金刚身者即是常色。<a id="a-69"></a>坚固者即是常力。<a id="a-6A"></a>名字功德即是常安。<a id="a-6B"></a>言四相者常无阂辩。<a id="a-6C"></a>后广答问亦不离此常住五果。<a id="a-6D"></a>五果故别。<a id="a-6E"></a>常住故通。<a id="a-6F"></a>若别若通。<a id="a-6G"></a>若束若散。<a id="a-6H"></a>皆非总非别。<a id="a-6I"></a>非束非散。<a id="a-6J"></a>自在无阂。<a id="a-6K"></a>直明通别一意统揽理义。<a id="a-6L"></a>推之自明故不多说。<a id="a-6M"></a>又他明长命短命可坏不可坏常无常等。<a id="a-6N"></a>各自两边不相关涉。<a id="a-6O"></a>非长非短非坏不坏非常无常在两边外。<a id="a-6P"></a>此则纵横并别。<a id="a-6Q"></a>乃是一涂非经正意。<a id="a-6R"></a>今则不然即长而短故枯林入灭。<a id="a-6S"></a>即短而长故荣林入灭。<a id="a-6T"></a>东方双者为破无常而说于常。<a id="a-6U"></a>即非短非长双树中间。<a id="a-6V"></a>非荣非枯中道法性。<a id="a-6W"></a>第一义谛。<a id="a-6X"></a>一中一切中。<a id="a-6Y"></a>荣即是真。<a id="a-6Z"></a>一真一切真。<a id="a-6a"></a>枯即是俗。<a id="a-6b"></a>一俗一切俗。<a id="a-6c"></a>三谛即一谛。<a id="a-6d"></a>一谛即三谛。<a id="a-6e"></a>差别无差别。<a id="a-6f"></a>无差别差别。<a id="a-6g"></a>非差别非不差别。<a id="a-6h"></a>而差别而不差别。<a id="a-6i"></a>诸佛境界具足如此不可思议。<a id="a-6j"></a>不可破坏故名金刚身品。<a id="a-6k"></a>就文为二。<a id="a-6l"></a>初明法身果。<a id="a-6m"></a>次明法身因。<a id="a-6n"></a>上问中含两。<a id="a-6o"></a>今答为两章。<a id="a-6p"></a>初明身果又两。<a id="a-6q"></a>一明法。<a id="a-6r"></a>身二论义。<a id="a-6s"></a>略举五身明法身义。<a id="a-6t"></a>旧解。<a id="a-6u"></a>法身常身是当体得名。<a id="a-6v"></a>不可坏身非杂食身。<a id="a-6w"></a>从离过得名。<a id="a-6x"></a>金刚身从譬得名。<a id="a-6y"></a>又言四身更互相成常身故不坏。<a id="a-6z"></a>不坏故常身。<a id="a-70"></a>非杂食故成法身。<a id="a-71"></a>法身故不杂食。<a id="a-72"></a>故金刚譬之。<a id="a-73"></a>今明四句皆当体皆离过皆法皆譬。<a id="a-74"></a>亦得相成。<a id="a-75"></a>何者金刚有四。<a id="a-76"></a>能成显法身。<a id="a-77"></a>法身有四德成于譬意。<a id="a-78"></a>金刚立世喻法身体。<a id="a-79"></a>坚喻常身。<a id="a-7A"></a>劲利喻不坏身。<a id="a-7B"></a>不定喻非杂食身。<a id="a-7C"></a>正用此意标品。<a id="a-7D"></a>岂可作余释耶。<a id="a-7E"></a>从迦葉白佛去。<a id="a-7F"></a>第二论义。<a id="a-7G"></a>文为三。<a id="a-7H"></a>谓问答领解。<a id="a-7I"></a>初问中二。<a id="a-7J"></a>先问次释。<a id="a-7K"></a>初问者举所见难所不见。<a id="a-7L"></a>既应入灭是无常身。<a id="a-7M"></a>病苦所侵是破坏身。<a id="a-7N"></a>碎为舍利是尘土身。<a id="a-7O"></a>受纯陀供是杂食身。<a id="a-7P"></a>既不见四身亦不见能譬金刚之身。<a id="a-7Q"></a>次何以故去。<a id="a-7R"></a>是释初无常身。<a id="a-7S"></a>余例可解。<a id="a-7T"></a>次从佛告去。<a id="a-7U"></a>答又为三。<a id="a-7V"></a>初非其所问。<a id="a-7W"></a>次正答。<a id="a-7X"></a>三结劝。<a id="a-7Y"></a>初如文。<a id="a-7Z"></a>次正答中。<a id="a-7a"></a>具百非者。<a id="a-7b"></a>然此百非若单数则一百六十句。<a id="a-7c"></a>若复数则一百句。<a id="a-7d"></a>既言百非。<a id="a-7e"></a>理应复数。<a id="a-7f"></a>然百非之中。<a id="a-7g"></a>或有双非两舍。<a id="a-7h"></a>或一存一亡。<a id="a-7i"></a>虽不常住。<a id="a-7j"></a>非念念灭。<a id="a-7k"></a>即双非之意。<a id="a-7l"></a>非身是身即一存一亡。<a id="a-7m"></a>然古旧相承不解百非。<a id="a-7n"></a>唯释非身是身一句。<a id="a-7o"></a>今出七家。<a id="a-7p"></a>一云。<a id="a-7q"></a>非身者非是食身。<a id="a-7r"></a>是身者是法身。<a id="a-7s"></a>又云。<a id="a-7t"></a>非身者非生身是身是法身。<a id="a-7u"></a>又云。<a id="a-7v"></a>非身非金刚前身。<a id="a-7w"></a>是身是金刚后身。<a id="a-7x"></a>此三家悉用俗为非以真为是。<a id="a-7y"></a>又非身者法身冥如。<a id="a-7z"></a>是身者应现十方。<a id="a-80"></a>又云。<a id="a-81"></a>非身者真谛。<a id="a-82"></a>是身者俗谛。<a id="a-83"></a>此二家以真为非。<a id="a-84"></a>以俗为是。<a id="a-85"></a>又云。<a id="a-86"></a>非身者非真身。<a id="a-87"></a>是身者是好身。<a id="a-88"></a>此一家漫漫不知。<a id="a-89"></a>何者为非何者为是。<a id="a-8A"></a>虽复漫漫终有是非。<a id="a-8B"></a>兴皇云。<a id="a-8C"></a>法身不为是之与非。<a id="a-8D"></a>是所不能是。<a id="a-8E"></a>非所不能非。<a id="a-8F"></a>绝百非非百是。<a id="a-8G"></a>无是无非能是能非。<a id="a-8H"></a>故言是身非身。<a id="a-8I"></a>观师云。<a id="a-8J"></a>是身非身因缘相成。<a id="a-8K"></a>法身非身不妨是身。<a id="a-8L"></a>终日是身而复非身。<a id="a-8M"></a>终日非身而复是身文。<a id="a-8N"></a>一云。<a id="a-8O"></a>是空离空虽不常住非念念灭。<a id="a-8P"></a>此两家是一意。<a id="a-8Q"></a>今未能精识众家旨趣。<a id="a-8R"></a>且为书之。<a id="a-8S"></a>天台大师明三种四句。<a id="a-8T"></a>一单。<a id="a-8U"></a>二复。<a id="a-8V"></a>三具足。<a id="a-8W"></a>单四句者。<a id="a-8X"></a>谓是非。<a id="a-8Y"></a>亦是亦非。<a id="a-8Z"></a>非是非非。<a id="a-8a"></a>复四句者。<a id="a-8b"></a>是是是非。<a id="a-8c"></a>非是非非亦是是非。<a id="a-8d"></a>亦非是非。<a id="a-8e"></a>非是是非。<a id="a-8f"></a>非非是非。<a id="a-8g"></a>是是。<a id="a-8h"></a>不是是。<a id="a-8i"></a>亦是亦不是是。<a id="a-8j"></a>非是非不是是。<a id="a-8k"></a>前句约非。<a id="a-8l"></a>次句约是。<a id="a-8m"></a>亦应前单后复。<a id="a-8n"></a>具足者。<a id="a-8o"></a>是是是是。<a id="a-8p"></a>是是不是是是是。<a id="a-8q"></a>亦是是亦不是是。<a id="a-8r"></a>是是非是是非不是是。<a id="a-8s"></a>是名具足有句。<a id="a-8t"></a>非是。<a id="a-8u"></a>非不是。<a id="a-8v"></a>非亦是亦不是。<a id="a-8w"></a>非非是非不是。<a id="a-8x"></a>非是是。<a id="a-8y"></a>非不是是。<a id="a-8z"></a>非亦是是亦不是是。<a id="a-90"></a>非非是是非非不是是。<a id="a-91"></a>是名具足无句。<a id="a-92"></a>余两具足句类之可解。<a id="a-93"></a>不复能作。<a id="a-94"></a>但依天台大师止观文中三四句相则易可见。<a id="a-95"></a>私云。<a id="a-96"></a>既云但依止观文则易见。<a id="a-97"></a>今比望彼文。<a id="a-98"></a>是非各作三种四句。<a id="a-99"></a>先约是者。<a id="a-9A"></a>是不是。<a id="a-9B"></a>亦是亦不是。<a id="a-9C"></a>非是非不是。<a id="a-9D"></a>单也。<a id="a-9E"></a>是是是不是。<a id="a-9F"></a>不是是。<a id="a-9G"></a>不是。<a id="a-9H"></a>不是。<a id="a-9I"></a>亦是亦不是是。<a id="a-9J"></a>亦是亦不是不是。<a id="a-9K"></a>非是非不是是。<a id="a-9L"></a>非是非不是不是。<a id="a-9M"></a>复也。<a id="a-9N"></a>是是。<a id="a-9O"></a>是不是。<a id="a-9P"></a>是亦是亦不是。<a id="a-9Q"></a>是非是非不是。<a id="a-9R"></a>不是是。<a id="a-9S"></a>不是不是。<a id="a-9T"></a>不是亦是亦不是。<a id="a-9U"></a>不是非是非不是。<a id="a-9V"></a>亦是亦不是是。<a id="a-9W"></a>亦是亦不是不是。<a id="a-9X"></a>亦是亦不是亦是亦不是。<a id="a-9Y"></a>亦是亦不是非是非不是。<a id="a-9Z"></a>非是非不是是。<a id="a-9a"></a>非是非不是不是。<a id="a-9b"></a>非是非不是亦是亦不是。<a id="a-9c"></a>非是非不是非是非不是。<a id="a-9d"></a>次约非中亦三四者。<a id="a-9e"></a>非不非。<a id="a-9f"></a>亦非亦不非。<a id="a-9g"></a>非非非不非。<a id="a-9h"></a>单也。<a id="a-9i"></a>非非非不非不非非不非不非。<a id="a-9j"></a>亦非亦不非非。<a id="a-9k"></a>亦非亦不非不非。<a id="a-9l"></a>非非非不非非。<a id="a-9m"></a>非非非不非不非。<a id="a-9n"></a>复也非非。<a id="a-9o"></a>非不非。<a id="a-9p"></a>非亦非亦不非。<a id="a-9q"></a>非非非非不非。<a id="a-9r"></a>不非非。<a id="a-9s"></a>不非不非。<a id="a-9t"></a>不非亦非亦不非。<a id="a-9u"></a>不非非非非不非。<a id="a-9v"></a>亦非亦不非非。<a id="a-9w"></a>亦非亦不非不非。<a id="a-9x"></a>亦非亦不非亦非亦不非。<a id="a-9y"></a>亦非亦不非非非非不非。<a id="a-9z"></a>非非非不非非。<a id="a-A0"></a>非非非不非不非非非非不非亦非亦不非。<a id="a-A1"></a>非非非不非非非非不非。<a id="a-A2"></a>仍存章安先释不敢擅易。<a id="a-A3"></a>然虽是非各别成句。<a id="a-A4"></a>不非即是。<a id="a-A5"></a>不是即非。<a id="a-A6"></a>为成三四故须互对。<a id="a-A7"></a>将此三种四句。<a id="a-A8"></a>望前诸师所非。<a id="a-A9"></a>为非何四句未非何四句。<a id="a-AA"></a>非此等诸四句。<a id="a-AB"></a>彼但出四句之见。<a id="a-AC"></a>未出绝言之见。<a id="a-AD"></a>那即结为法身耶。<a id="a-AE"></a>今言非身者。<a id="a-AF"></a>非如此等诸见所得杂食之身。<a id="a-AG"></a>无常尘土之身。<a id="a-AH"></a>故言非身。<a id="a-AI"></a>即非而是。<a id="a-AJ"></a>是于法身常身金刚之身。<a id="a-AK"></a>然佛身非是非非。<a id="a-AL"></a>能为物现非身是身。<a id="a-AM"></a>又解除一法相者不二也。<a id="a-AN"></a>如来身者实是双非。<a id="a-AO"></a>而言法身者盖为缘耳。<a id="a-AP"></a>故云除一法相。<a id="a-AQ"></a>大品云。<a id="a-AR"></a>除为萨婆若心。<a id="a-AS"></a>古来非唯不释百非亦不出其意。<a id="a-AT"></a>何故唱百为非何所属当。<a id="a-AU"></a>今试言之。<a id="a-AV"></a>夫如来身离于百非。<a id="a-AW"></a>佛身既权实不同。<a id="a-AX"></a>百非亦浅深有异。<a id="a-AY"></a>百非者下文云。<a id="a-AZ"></a>具足百福成于一相。<a id="a-Aa"></a>如是展转具足成就三十二相。<a id="a-Ab"></a>言百福者持不杀戒有五种心。<a id="a-Ac"></a>谓下中上上上上中上乃至正见亦复如是。<a id="a-Ad"></a>是五十心名初发意决定成就。<a id="a-Ae"></a>是五十心名百福德。<a id="a-Af"></a>如是百福成于一相。<a id="a-Ag"></a>又云。<a id="a-Ah"></a>一善具十是为百福。<a id="a-Ai"></a>释论云。<a id="a-Aj"></a>大千人应失眼失命。<a id="a-Ak"></a>有能救得其眼命者是为一福。<a id="a-Al"></a>如是百度名百福德。<a id="a-Am"></a>对百福论百恶。<a id="a-An"></a>百恶为非。<a id="a-Ao"></a>从百恶感得四趣。<a id="a-Ap"></a>杂食无常尘土之身。<a id="a-Aq"></a>名为非身。<a id="a-Ar"></a>从百福感得如来相好之身。<a id="a-As"></a>法身常身金刚之身。<a id="a-At"></a>五分清净名法身。<a id="a-Au"></a>得三无为名曰常身。<a id="a-Av"></a>八十亿魔不能坏名金刚身。<a id="a-Aw"></a>故名是身。<a id="a-Ax"></a>此乃三藏佛身离百非也。<a id="a-Ay"></a>又百福所感三十二相清净之身。<a id="a-Az"></a>悉是有有。<a id="a-B0"></a>有有果报贤圣所诃。<a id="a-B1"></a>释论云。<a id="a-B2"></a>毒器不任贮食。<a id="a-B3"></a>食则杀人。<a id="a-B4"></a>有心行行不任得道。<a id="a-B5"></a>故知迦葉正难于此。<a id="a-B6"></a>我今唯见杂食无常尘土之身。<a id="a-B7"></a>当知百福为非。<a id="a-B8"></a>福性空故为是。<a id="a-B9"></a>故曰凡有相者。<a id="a-BA"></a>悉是虚妄。<a id="a-BB"></a>若见诸相非相即见如来。<a id="a-BC"></a>此以空法为法身。<a id="a-BD"></a>空无生空为常身。<a id="a-BE"></a>空不得空。<a id="a-BF"></a>便是金刚身。<a id="a-BG"></a>是为通教佛身离百非。<a id="a-BH"></a>又空中无法无是无非亦复无身。<a id="a-BI"></a>岂可以空为是。<a id="a-BJ"></a>若不是者即为非也。<a id="a-BK"></a>二乘得空何故不是。<a id="a-BL"></a>佛身如空不可穷尽。<a id="a-BM"></a>无相无阂普能显现乃可称是。<a id="a-BN"></a>二乘不能现者但是偏空。<a id="a-BO"></a>非时取证名杂食身。<a id="a-BP"></a>此空可破即无常身。<a id="a-BQ"></a>此空须弃是尘土身。<a id="a-BR"></a>故空为非身。<a id="a-BS"></a>诸佛得空能现身者是中道空。<a id="a-BT"></a>中道即是法身常身金刚之身。<a id="a-BU"></a>是名别教佛身离百非也。<a id="a-BV"></a>又非百恶入百福。<a id="a-BW"></a>非百福入百空。<a id="a-BX"></a>非百空入百中。<a id="a-BY"></a>次第浅深纵横并别皆为非也。<a id="a-BZ"></a>次第取证即杂食身。<a id="a-Ba"></a>前后胜劣是无常身。<a id="a-Bb"></a>差别隔阂是尘土身。<a id="a-Bc"></a>故别非也。<a id="a-Bd"></a>佛身圆妙无复若干。<a id="a-Be"></a>一中无量无量中一。<a id="a-Bf"></a>非一非无量。<a id="a-Bg"></a>不一不异。<a id="a-Bh"></a>具足无缺名大涅槃。<a id="a-Bi"></a>恶即中道无二无别。<a id="a-Bj"></a>一切诸法悉安乐性。<a id="a-Bk"></a>百恶尚中。<a id="a-Bl"></a>况百福空而不即中。<a id="a-Bm"></a>即中之法法身常身金刚之身。<a id="a-Bn"></a>乃可称是。<a id="a-Bo"></a>是名圆佛离百非也。<a id="a-Bp"></a>离前三非名佛身者。<a id="a-Bq"></a>他经中意第四即非名佛身者。<a id="a-Br"></a>今经正意古来诸师全不料简。<a id="a-Bs"></a>虽唱百非不知何非。<a id="a-Bt"></a>徒言法身未知是何。<a id="a-Bu"></a>此释大意可见。<a id="a-Bv"></a>此既诸佛境界玄妙难测钻仰弥难。<a id="a-Bw"></a>更又一解。<a id="a-Bx"></a>初人天身一句。<a id="a-By"></a>即具九十九句功德。<a id="a-Bz"></a>后涅槃句。<a id="a-C0"></a>亦具九十九句功德。<a id="a-C1"></a>中间亦然。<a id="a-C2"></a>何者一句既是法身故备诸功德。<a id="a-C3"></a>依经又三番。<a id="a-C4"></a>前三句为一番。<a id="a-C5"></a>明非人天身似如非俗入真。<a id="a-C6"></a>入真之意即俗即真双非两舍。<a id="a-C7"></a>如放金刚到金刚际乃止。<a id="a-C8"></a>次八十句为一番。<a id="a-C9"></a>明非身是身。<a id="a-CA"></a>似如非真出俗。<a id="a-CB"></a>出俗之意即空即中。<a id="a-CC"></a>一出一切出。<a id="a-CD"></a>随应度者皆得见闻。<a id="a-CE"></a>后十七句为一番。<a id="a-CF"></a>明无有知者。<a id="a-CG"></a>无不知者。<a id="a-CH"></a>似如双非二边。<a id="a-CI"></a>即边入中一色一香无非中道。<a id="a-CJ"></a>虽此分别亦不一向。<a id="a-CK"></a>若一向者不成微妙。<a id="a-CL"></a>微妙者即入即出即中。<a id="a-CM"></a>又即出即入即中。<a id="a-CN"></a>又即中即出即入。<a id="a-CO"></a>不一二三而一二三。<a id="a-CP"></a>三如来下结劝。<a id="a-CQ"></a>又二。<a id="a-CR"></a>初结。<a id="a-CS"></a>如是乃名微妙法身具足功德。<a id="a-CT"></a>余四身亦如是结。<a id="a-CU"></a>非声闻缘觉所知结成常身。<a id="a-CV"></a>二乘无常不能知常非长养结成非杂食身。<a id="a-CW"></a>真身不同坏器结成不坏身。<a id="a-CX"></a>结金刚身如文。<a id="a-CY"></a>又结不坏身云。<a id="a-CZ"></a>示病苦为调众生者即是示破坏身。<a id="a-Ca"></a>若例此文亦应示非法身鹿马等身。<a id="a-Cb"></a>亦应示无常身朝生暮殒等。<a id="a-Cc"></a>亦应示杂食身为腊师食肉等。<a id="a-Cd"></a>亦应示非金刚身芭蕉泡沫等。<a id="a-Ce"></a>明五句法身即入非身意也。<a id="a-Cf"></a>示五非法之身即出是身意也。<a id="a-Cg"></a>即入即出即出即入。<a id="a-Ch"></a>即是微妙功德之意。<a id="a-Ci"></a>非入非出是不可宣说意也。<a id="a-Cj"></a>依入五身身具百句。<a id="a-Ck"></a>即五百句依出五身。<a id="a-Cl"></a>身具百句即五百句是为一千。<a id="a-Cm"></a>又即入即出即出即入。<a id="a-Cn"></a>又是二千。<a id="a-Co"></a>非即非非即非即出非即入。<a id="a-Cp"></a>又是二千。<a id="a-Cq"></a>总为五千句。<a id="a-Cr"></a>文云。<a id="a-Cs"></a>如是无量微妙功德。<a id="a-Ct"></a>岂止五千。<a id="a-Cu"></a>约此经文聊作五千。<a id="a-Cv"></a>次从汝今日去劝也。<a id="a-Cw"></a>劝自行化他如文。<a id="a-Cx"></a>三从白佛去是领解。<a id="a-Cy"></a>领上两劝(云云)。<a id="a-Cz"></a>从唯然世尊去。<a id="a-D0"></a>是第二答法身因。<a id="a-D1"></a>因有得果之能。<a id="a-D2"></a>能名为力。<a id="a-D3"></a>即是答得大坚固力之问也。<a id="a-D4"></a>迦葉前疑无常速朽。<a id="a-D5"></a>闻佛百非非于杂食尘土等身。<a id="a-D6"></a>然后方显常身不坏悟解欢喜。<a id="a-D7"></a>而犹未知法身所因。<a id="a-D8"></a>云何更腾疑牒问。<a id="a-D9"></a>金刚身是腾前所因。<a id="a-DA"></a>云何是起后。<a id="a-DB"></a>佛答为三。<a id="a-DC"></a>一正答。<a id="a-DD"></a>二领解。<a id="a-DE"></a>三劝修初有略广。<a id="a-DF"></a>略为二。<a id="a-DG"></a>初明护法。<a id="a-DH"></a>次引证。<a id="a-DI"></a>初文者护法不坏今得常住。<a id="a-DJ"></a>不坏之身取相似因而为答问。<a id="a-DK"></a>次我于往昔是略引证。<a id="a-DL"></a>从善男子护持正法去广答。<a id="a-DM"></a>又二。<a id="a-DN"></a>初广明护法。<a id="a-DO"></a>次广引证。<a id="a-DP"></a>初又二。<a id="a-DQ"></a>一在家。<a id="a-DR"></a>二出家。<a id="a-DS"></a>在家护法取其元心所为。<a id="a-DT"></a>弃事存理匡弘大教。<a id="a-DU"></a>故言护持正法。<a id="a-DV"></a>不拘小节故言不修威仪。<a id="a-DW"></a>护法有四句。<a id="a-DX"></a>出家在家共不能护者无名行比丘。<a id="a-DY"></a>无势力俗人是也。<a id="a-DZ"></a>在家出家独不能护者还是两种各各不能。<a id="a-Da"></a>出家在家独能护者佛及仙豫是也。<a id="a-Db"></a>出家在家共能护者今文是也。<a id="a-Dc"></a>昔是为今非。<a id="a-Dd"></a>今非为昔是。<a id="a-De"></a>今昔俱非。<a id="a-Df"></a>今昔俱是。<a id="a-Dg"></a>昔时平而法弘应持戒勿持仗。<a id="a-Dh"></a>今时险而法翳应持仗勿持戒。<a id="a-Di"></a>今昔俱险应俱持仗。<a id="a-Dj"></a>今昔俱平应俱持戒。<a id="a-Dk"></a>取舍得宜不可一向。<a id="a-Dl"></a>次从迦葉白佛去。<a id="a-Dm"></a>是出家之人护法有问有答。<a id="a-Dn"></a>问中弃理存事为难。<a id="a-Do"></a>答中弃事存理为答。<a id="a-Dp"></a>如文。<a id="a-Dq"></a>二善男子过去久远去。<a id="a-Dr"></a>是广引证文为四。<a id="a-Ds"></a>一护法本缘。<a id="a-Dt"></a>次从尔时有一去。<a id="a-Du"></a>明护法行。<a id="a-Dv"></a>三从寻即命终去。<a id="a-Dw"></a>是护法果报。<a id="a-Dx"></a>四从尔时王者去。<a id="a-Dy"></a>是结。<a id="a-Dz"></a>会前二。<a id="a-E0"></a>如文。<a id="a-E1"></a>第三中云阿閦者道行云无怒。<a id="a-E2"></a>放光云妙乐无怒妙乐二名相成。<a id="a-E3"></a>净名云无动。<a id="a-E4"></a>王前生是第一。<a id="a-E5"></a>比丘后生是第二。<a id="a-E6"></a>又约四依王是初依第一。<a id="a-E7"></a>比丘是第二依。<a id="a-E8"></a>为声闻者非小乘也。<a id="a-E9"></a>乃是大乘声闻。<a id="a-EA"></a>举此二人定。<a id="a-EB"></a>以何人为证。<a id="a-EC"></a>旧取王能护为证。<a id="a-ED"></a>或双取为证。<a id="a-EE"></a>第四如文。<a id="a-EF"></a>次迦葉白佛如来常身犹如画石是领解。<a id="a-EG"></a>我以常解解佛常身。<a id="a-EH"></a>耿耿不没喻如画石。<a id="a-EI"></a>三以是因缘下劝修。<a id="a-EJ"></a>又二。<a id="a-EK"></a>初通举因果以劝四众。<a id="a-EL"></a>次别劝在家开执刀仗。<a id="a-EM"></a>文即为二。<a id="a-EN"></a>先劝次简。<a id="a-EO"></a>又四。<a id="a-EP"></a>一问二答三领四述。<a id="a-EQ"></a>就问为二。<a id="a-ER"></a>初问师之有无。<a id="a-ES"></a>二问戒之持犯。<a id="a-ET"></a>问者问其与持刀仗者。<a id="a-EU"></a>相随犹有师德为无师德。<a id="a-EV"></a>就佛答又两。<a id="a-EW"></a>初正答。<a id="a-EX"></a>后结叹。<a id="a-EY"></a>正答中二。<a id="a-EZ"></a>初答戒之有无。<a id="a-Ea"></a>次答师之有无。<a id="a-Eb"></a>初文二。<a id="a-Ec"></a>初正答。<a id="a-Ed"></a>是无戒人与护法相随。<a id="a-Ee"></a>而护法者非无戒人。<a id="a-Ef"></a>如文。<a id="a-Eg"></a>次既自持戒。<a id="a-Eh"></a>云何化他。<a id="a-Ei"></a>更问此事。<a id="a-Ej"></a>佛答与护法者俱如文。<a id="a-Ek"></a>从迦葉夫护法者去。<a id="a-El"></a>二答有师无师之问。<a id="a-Em"></a>先略后广。<a id="a-En"></a>略中三意。<a id="a-Eo"></a>一持经二持律。<a id="a-Ep"></a>三摧伏破戒。<a id="a-Eq"></a>具此三德故可为师。<a id="a-Er"></a>正见是内解经律。<a id="a-Es"></a>遇弘缘摧伏恶人是外用。<a id="a-Et"></a>迦葉若有比丘下。<a id="a-Eu"></a>是广答。<a id="a-Ev"></a>还广前三而不次第。<a id="a-Ew"></a>初广摧伏为三。<a id="a-Ex"></a>先出坏众师弟。<a id="a-Ey"></a>次通举三众。<a id="a-Ez"></a>三明净众能坏前二众。<a id="a-F0"></a>从善持律去。<a id="a-F1"></a>广明持律能坏前二。<a id="a-F2"></a>律中明六种五法。<a id="a-F3"></a>一学人。<a id="a-F4"></a>二无学人。<a id="a-F5"></a>三神解。<a id="a-F6"></a>四畜弟子。<a id="a-F7"></a>五训诲。<a id="a-F8"></a>六事用。<a id="a-F9"></a>此中正是神解五法得离依止堪为师位。<a id="a-FA"></a>四事与律问答小异。<a id="a-FB"></a>一事则异。<a id="a-FC"></a>律谓为诵木叉。<a id="a-FD"></a>此中名随时教化。<a id="a-FE"></a>神解五法者。<a id="a-FF"></a>一是调伏众生。<a id="a-FG"></a>二知轻。<a id="a-FH"></a>三知重。<a id="a-FI"></a>四是律应证。<a id="a-FJ"></a>五非律不证。<a id="a-FK"></a>云何调伏。<a id="a-FL"></a>调众生时不得选择时节处所。<a id="a-FM"></a>又不得一向漫调(云云)。<a id="a-FN"></a>知重可见。<a id="a-FO"></a>知轻者即十三。<a id="a-FP"></a>前九无谏。<a id="a-FQ"></a>后四有谏。<a id="a-FR"></a>两谏不从未结具方便罪。<a id="a-FS"></a>三谏不从方结正罪。<a id="a-FT"></a>非律不证者。<a id="a-FU"></a>知他犯律不应证之。<a id="a-FV"></a>如有人云佛入凡夫中作五欲。<a id="a-FW"></a>便自忘是圣人。<a id="a-FX"></a>后遇善知识语云。<a id="a-FY"></a>汝是圣人那作此事。<a id="a-FZ"></a>只觉自是圣人。<a id="a-Fa"></a>又佛入地狱代众生受苦。<a id="a-Fb"></a>实受割[利-禾+皮]之痛。<a id="a-Fc"></a>如此等言予皆不证。<a id="a-Fd"></a>圣人岂然。<a id="a-Fe"></a>又云。<a id="a-Ff"></a>弥勒应为五百。<a id="a-Fg"></a>我是一人。<a id="a-Fh"></a>斯言皆不可证。<a id="a-Fi"></a>善解一字者。<a id="a-Fj"></a>即律一字。<a id="a-Fk"></a>应约律字解五名也。<a id="a-Fl"></a>如止观(云云)。<a id="a-Fm"></a>善持契经去。<a id="a-Fn"></a>广明经亦复如是。<a id="a-Fo"></a>例律应有五事。<a id="a-Fp"></a>一随时教化二知有余。<a id="a-Fq"></a>三知无余。<a id="a-Fr"></a>四非经不证。<a id="a-Fs"></a>五是经应证。<a id="a-Ft"></a>二佛法无量是结叹。<a id="a-Fu"></a>迦葉下第三领解。<a id="a-Fv"></a>佛赞下第四述成(云云)。<a id="a-Fw"></a>学人五法者。<a id="a-Fx"></a>谓信戒定慧多闻。<a id="a-Fy"></a>从五停心至那舍也。<a id="a-Fz"></a>无学人五法。<a id="a-G0"></a>谓五分法身。<a id="a-G1"></a>齐第四果。<a id="a-G2"></a>神解五法如前。<a id="a-G3"></a>畜弟子五法者。<a id="a-G4"></a>一谓十夏。<a id="a-G5"></a>十夏是长宿。<a id="a-G6"></a>堪畜弟子。<a id="a-G7"></a>二持戒纤毫不犯。<a id="a-G8"></a>今时不犯。<a id="a-G9"></a>初篇即名不犯。<a id="a-GA"></a>后可悔故。<a id="a-GB"></a>三多闻大小内外精通者。<a id="a-GC"></a>若不能具会须一藏无者不可。<a id="a-GD"></a>四能除弟子忧悔。<a id="a-GE"></a>若退戒还俗。<a id="a-GF"></a>应说苦切之事。<a id="a-GG"></a>五能除弟子恶邪。<a id="a-GH"></a>弟子既无衣食势力。<a id="a-GI"></a>即欲越济应为除其恶邪。<a id="a-GJ"></a>余两五法不论(云云)</p>
  <h2 id="aGK">名字功德品</h2>
  <p id="aGL">夫世间名字有同有异。<a id="a-GM"></a>同者俱是体上之称。<a id="a-GN"></a>异者名召于体。<a id="a-GO"></a>字叹其德佛法亦尔。<a id="a-GP"></a>随顺世间强分同异。<a id="a-GQ"></a>以大般涅槃为名。<a id="a-GR"></a>其余称叹不可思议。<a id="a-GS"></a>诸佛境界正法门等悉皆是字。<a id="a-GT"></a>而此名字通有功德。<a id="a-GU"></a>今先分别名之功德。<a id="a-GV"></a>文中举七善七譬。<a id="a-GW"></a>释此经名。<a id="a-GX"></a>谓语善义善文善。<a id="a-GY"></a>纯备具足是独一善。<a id="a-GZ"></a>清净是行善。<a id="a-Ga"></a>梵行是慈善。<a id="a-Gb"></a>金刚宝藏是备具善。<a id="a-Gc"></a>冶城取上中下足为十善。<a id="a-Gd"></a>开善合为八善。<a id="a-Ge"></a>今依七譬释七善文。<a id="a-Gf"></a>又余经及下文皆言七善不劳足之。<a id="a-Gg"></a>初譬明大是广义。<a id="a-Gh"></a>所谓八河入海。<a id="a-Gi"></a>又是深义。<a id="a-Gj"></a>所谓一方深奥秘密。<a id="a-Gk"></a>又大是极义。<a id="a-Gl"></a>所谓希望永断。<a id="a-Gm"></a>又是第一义。<a id="a-Gn"></a>所谓象迹为最。<a id="a-Go"></a>又大是胜义。<a id="a-Gp"></a>所谓秋耕为胜。<a id="a-Gq"></a>又大是寂义。<a id="a-Gr"></a>所谓善治乱心。<a id="a-Gs"></a>又大是具足义。<a id="a-Gt"></a>所谓八味具足。<a id="a-Gu"></a>皆一一叙之。<a id="a-Gv"></a>名大般涅槃。<a id="a-Gw"></a>此即名功德。<a id="a-Gx"></a>次称叹字功德。<a id="a-Gy"></a>功德有三。<a id="a-Gz"></a>一是诸佛之师。<a id="a-H0"></a>文云无量无边诸佛世尊之所修习。<a id="a-H1"></a>二是菩萨之门。<a id="a-H2"></a>文云菩萨修是大般涅槃。<a id="a-H3"></a>得正法门能为良医。<a id="a-H4"></a>三杜众生四恶之趣。<a id="a-H5"></a>文云众生闻此经名堕四趣者无有是处。<a id="a-H6"></a>然涅槃功德无量无边不可思议。<a id="a-H7"></a>略举三条释字功德。<a id="a-H8"></a>六卷名受持品此从能持人得名。<a id="a-H9"></a>此文从所持法作名。<a id="a-HA"></a>互举一边。<a id="a-HB"></a>此品答上云何于此经究竟到彼岸之问。<a id="a-HC"></a>文中明诸佛修习已到彼岸。<a id="a-HD"></a>菩萨得闻则是中流众生闻名发足此岸。<a id="a-HE"></a>然涅槃之河非彼此中而彼此中。<a id="a-HF"></a>一问三答答过所问。<a id="a-HG"></a>就文为四。<a id="a-HH"></a>一劝持。<a id="a-HI"></a>二问。<a id="a-HJ"></a>三答。<a id="a-HK"></a>四领解。<a id="a-HL"></a>初为二。<a id="a-HM"></a>一劝持。<a id="a-HN"></a>二受持。<a id="a-HO"></a>受持功德不堕四趣者。<a id="a-HP"></a>旧云闻经修行登于性地是则不堕。<a id="a-HQ"></a>二云为作远缘起恶则堕但藉此缘后能反本。<a id="a-HR"></a>又云闻经理解与闻慧相应理数不堕。<a id="a-HS"></a>兴皇云闻经名者下文自云。<a id="a-HT"></a>名无名故闻不闻故。<a id="a-HU"></a>如此闻名无生正解。<a id="a-HV"></a>尚无人天宁堕四趣。<a id="a-HW"></a>当知所得功德超度有流。<a id="a-HX"></a>是佛境界二乘不知。<a id="a-HY"></a>今皆不然。<a id="a-HZ"></a>闻经得解自是生解功德。<a id="a-Ha"></a>何关叹于闻经功德。<a id="a-Hb"></a>此不相应但持五戒五戒小善尚不堕恶况复修行。<a id="a-Hc"></a>夫大涅槃是深广极胜第一寂静具足之名。<a id="a-Hd"></a>信此为受不忘为持。<a id="a-He"></a>如此闻名自不堕恶不俟深解。<a id="a-Hf"></a>二白佛去是问为二。<a id="a-Hg"></a>一问名功德。<a id="a-Hh"></a>二问持功德。<a id="a-Hi"></a>向闻劝持及以闻名既犹未了。<a id="a-Hj"></a>是故更问三佛答其二。<a id="a-Hk"></a>问即为两章。<a id="a-Hl"></a>答名为三。<a id="a-Hm"></a>初判名。<a id="a-Hn"></a>次明七善。<a id="a-Ho"></a>三明七譬。<a id="a-Hp"></a>初文可见。<a id="a-Hq"></a>次七善者。<a id="a-Hr"></a>旧释序正流通为初中后善。<a id="a-Hs"></a>招提云万德是初善。<a id="a-Ht"></a>万善是中善。<a id="a-Hu"></a>万果为后善。<a id="a-Hv"></a>果与善殊此不可用。<a id="a-Hw"></a>经约行施是初善。<a id="a-Hx"></a>持戒为中善。<a id="a-Hy"></a>得报为后善(云云)。<a id="a-Hz"></a>三七譬者。<a id="a-I0"></a>他解六譬释大。<a id="a-I1"></a>后一譬释般涅槃。<a id="a-I2"></a>今观文初譬释大。<a id="a-I3"></a>后六譬释般涅槃。<a id="a-I4"></a>然通释名不分别也。<a id="a-I5"></a>问此中以常释大应以大释常便为不异。<a id="a-I6"></a>答一往名异其意则同。<a id="a-I7"></a>以非常非无常故常。<a id="a-I8"></a>非小非大故大。<a id="a-I9"></a>故互相释。<a id="a-IA"></a>降伏诸结者。<a id="a-IB"></a>即烦恼魔魔性者天魔。<a id="a-IC"></a>放舍身命者即阴死两魔。<a id="a-ID"></a>余五譬可见。<a id="a-IE"></a>最后譬中云八味者以譬四德。<a id="a-IF"></a>开常出恒。<a id="a-IG"></a>不为缘生故常。<a id="a-IH"></a>不为缘灭故恒。<a id="a-II"></a>开乐出安。<a id="a-IJ"></a>外无能坏为安。<a id="a-IK"></a>内无所受为乐。<a id="a-IL"></a>无垢与清凉同皆是净。<a id="a-IM"></a>不老不死同皆是我。<a id="a-IN"></a>问云何是酥之八味。<a id="a-IO"></a>有人用八功德水为答此不尔。<a id="a-IP"></a>水乳体别本不相关(云云)。<a id="a-IQ"></a>耎轻属触。<a id="a-IR"></a>不臭是香。<a id="a-IS"></a>饮时无苦调适是功能。<a id="a-IT"></a>云何并之而作味释。<a id="a-IU"></a>有人以六味为答此亦不然。<a id="a-IV"></a>苦辛碱酢酥中永无。<a id="a-IW"></a>对义不便数又不足。<a id="a-IX"></a>今谓乳酪时淡其味不足。<a id="a-IY"></a>醍醐时浓味已纯一。<a id="a-IZ"></a>酥居季孟之间兼备众味可得为譬。<a id="a-Ia"></a>酥有生熟去酪近即酪浆二味。<a id="a-Ib"></a>乳是其本即五味也。<a id="a-Ic"></a>就甜淡腻即为八味。<a id="a-Id"></a>二善男子下答奉持问。<a id="a-Ie"></a>上答名则广。<a id="a-If"></a>今答持何略。<a id="a-Ig"></a>既广达名字。<a id="a-Ih"></a>受持功德亦复不少故不多说。<a id="a-Ii"></a>白佛下领解也。<a id="a-Ij"></a>初领名后领持。</p>
 </body>
</html>