<!doctype html>
<html id="z3IBWdV1P6" data-ver="1110">
 <head>
  <meta charset="utf-8">
  <meta author="章安顶">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">大般涅槃经疏卷第十四下</h1>
  <h2 id="a2">师子吼品之三</h2>
  <p id="a3">起卷。<a id="a-4"></a>第三明缚解。<a id="a-5"></a>众生虽有佛性。<a id="a-6"></a>为惑所覆不能得见。<a id="a-7"></a>须修万行解生惑尽。<a id="a-8"></a>佛性理彰故明缚解。<a id="a-9"></a>文有五番问答。<a id="a-A"></a>初问答中初问为二。<a id="a-B"></a>先领旨唱无。<a id="a-C"></a>次是五阴下。<a id="a-D"></a>生灭为难。<a id="a-E"></a>若正性不生不灭故无缚解。<a id="a-F"></a>缘性念念不住。<a id="a-G"></a>又无缚解。<a id="a-H"></a>此惑体性即起即灭。<a id="a-I"></a>云何此惑能缚众生。<a id="a-J"></a>既其无缚即亦无解。<a id="a-K"></a>有法有譬有合。<a id="a-L"></a>答为二。<a id="a-M"></a>初诫许次正答又二。<a id="a-N"></a>初明缚后明解。<a id="a-O"></a>就初缚为三。<a id="a-P"></a>一死阴二中阴三生阴。<a id="a-Q"></a>就初死阴中三。<a id="a-R"></a>有法譬合。<a id="a-S"></a>初法如文。<a id="a-T"></a>次譬中云。<a id="a-U"></a>日既西没。<a id="a-V"></a>虽残光东照终不归东。<a id="a-W"></a>人命将尽。<a id="a-X"></a>虽有余气终不更生。<a id="a-Y"></a>此阴灭已彼阴续生。<a id="a-Z"></a>此乃即死明生。<a id="a-a"></a>众生下合又二。<a id="a-b"></a>先正合。<a id="a-c"></a>次如灯生闇灭重更引譬。<a id="a-d"></a>次如蜡印印泥下。<a id="a-e"></a>第二明中阴又二。<a id="a-f"></a>先譬后合。<a id="a-g"></a>蜡譬死阴。<a id="a-h"></a>泥譬中阴。<a id="a-i"></a>印灭文成者。<a id="a-j"></a>譬死阴若灭中阴即起。<a id="a-k"></a>文非泥出者。<a id="a-l"></a>此身非是中阴所出。<a id="a-m"></a>又非无因亦不余来。<a id="a-n"></a>藉于死阴而得现也。<a id="a-o"></a>不可求其处所。<a id="a-p"></a>但因缘故有。<a id="a-q"></a>问亦有不受中阴者不。<a id="a-r"></a>答通论皆受。<a id="a-s"></a>如大理狱责定行刑。<a id="a-t"></a>中阴亦尔。<a id="a-u"></a>核定善恶恶坠善升。<a id="a-v"></a>若有别从猛利善恶。<a id="a-w"></a>如五逆者径坠。<a id="a-x"></a>十善者径升。<a id="a-y"></a>[矛*(替-曰+貝)]矛离手遂到彼方。<a id="a-z"></a>则不论中阴。<a id="a-10"></a>现在阴灭下。<a id="a-11"></a>第二合譬。<a id="a-12"></a>初正合次二眼三食。<a id="a-13"></a>初又二。<a id="a-14"></a>初正合次举譬帖合。<a id="a-15"></a>二料简二眼三食者。<a id="a-16"></a>自无抟食既是改报。<a id="a-17"></a>宁得有饭而抟。<a id="a-18"></a>既有想阴则有思食。<a id="a-19"></a>有身故则有触食。<a id="a-1A"></a>以有意故则有识食。<a id="a-1B"></a>俱舍中广明中阴等。<a id="a-1C"></a>古人有四食章等。<a id="a-1D"></a>于此非要。<a id="a-1E"></a>父母交会下。<a id="a-1F"></a>第三明生阴。<a id="a-1G"></a>通论六道并有生阴。<a id="a-1H"></a>且就人道。<a id="a-1I"></a>初明起三烦恼。<a id="a-1J"></a>次明具四颠倒。<a id="a-1K"></a>所以为缚。<a id="a-1L"></a>不得难言念念灭故故无有缚。<a id="a-1M"></a>三烦恼者。<a id="a-1N"></a>一爱二嗔三谓己有。<a id="a-1O"></a>此是我见亦即是痴。<a id="a-1P"></a>是人若得下。<a id="a-1Q"></a>第二明解又四。<a id="a-1R"></a>初明近听思行。<a id="a-1S"></a>皆如文。<a id="a-1T"></a>师子吼言空中无刺下。<a id="a-1U"></a>第二番先问后答。<a id="a-1V"></a>初问又二。<a id="a-1W"></a>初作逆喻举空中无刺。<a id="a-1X"></a>后举阴无系者。<a id="a-1Y"></a>云何系缚。<a id="a-1Z"></a>上德王云。<a id="a-1a"></a>心本无贪。<a id="a-1b"></a>云何贪欲能系于心。<a id="a-1c"></a>即是此义。<a id="a-1d"></a>答为二。<a id="a-1e"></a>谓法譬。<a id="a-1f"></a>初法者就理为论。<a id="a-1g"></a>谓续故不断。<a id="a-1h"></a>坏故不常。<a id="a-1i"></a>不断不常非缚非解。<a id="a-1j"></a>若未达斯理即有缚解。<a id="a-1k"></a>举屋举拳。<a id="a-1l"></a>约掌合时论缚。<a id="a-1m"></a>掌离时论开。<a id="a-1n"></a>本不合时论不缚不开。<a id="a-1o"></a>系缚等三即此意也。<a id="a-1p"></a>缚即论假。<a id="a-1q"></a>脱即论真。<a id="a-1r"></a>不缚不脱即论中道。<a id="a-1s"></a>乃是三谛相即之相。<a id="a-1t"></a>师子吼言如眼下。<a id="a-1u"></a>第三番先问次答。<a id="a-1v"></a>此问蹑前答文作难。<a id="a-1w"></a>前云名色缚众生众生缚名色。<a id="a-1x"></a>名色只是众生。<a id="a-1y"></a>云何自缚。<a id="a-1z"></a>如刀不自割。<a id="a-20"></a>故后复难。<a id="a-21"></a>若其众生只是名色者。<a id="a-22"></a>还是名色缚于名色。<a id="a-23"></a>云何名色能缚众生。<a id="a-24"></a>答如文。<a id="a-25"></a>师子吼言若有名色是系缚下。<a id="a-26"></a>第四番问答。<a id="a-27"></a>问如文。<a id="a-28"></a>答中有法譬合。<a id="a-29"></a>初法说中。<a id="a-2A"></a>罗汉子烂故无缚。<a id="a-2B"></a>报在故有缚。<a id="a-2C"></a>而言未见佛性者。<a id="a-2D"></a>大乘望之子果俱缚。<a id="a-2E"></a>小乘不尔。<a id="a-2F"></a>次譬合如文。<a id="a-2G"></a>师子吼言灯之与油下。<a id="a-2H"></a>第五番亦先问次答。<a id="a-2I"></a>初问意者。<a id="a-2J"></a>佛前言灯喻众生油喻烦恼。<a id="a-2K"></a>今难此语有两解。<a id="a-2L"></a>一云。<a id="a-2M"></a>灯览众法。<a id="a-2N"></a>明油器等共成一灯。<a id="a-2O"></a>明名灯明器名灯器。<a id="a-2P"></a>二云。<a id="a-2Q"></a>明与油异正取明为灯。<a id="a-2R"></a>灯是火性油是湿性。<a id="a-2S"></a>正取后意为难。<a id="a-2T"></a>灯之与油二性各异。<a id="a-2U"></a>众生烦恼本来不异。<a id="a-2V"></a>云何为喻。<a id="a-2W"></a>佛答为二。<a id="a-2X"></a>初举八喻。<a id="a-2Y"></a>后合灯喻。<a id="a-2Z"></a>八喻为二。<a id="a-2a"></a>初列章次解释。<a id="a-2b"></a>从小向大为顺喻。<a id="a-2c"></a>从大向小为逆喻。<a id="a-2d"></a>现者取现事为现喻。<a id="a-2e"></a>前逆顺亦是现事。<a id="a-2f"></a>除逆顺边取余现事。<a id="a-2g"></a>非者都非其类。<a id="a-2h"></a>先者先喻后合。<a id="a-2i"></a>后者先法后譬。<a id="a-2j"></a>渧此是帝音。<a id="a-2k"></a>滴此是的音。<a id="a-2l"></a>先后可解。<a id="a-2m"></a>此中应作养音上。<a id="a-2n"></a>看下为养。<a id="a-2o"></a>下看上为样音。<a id="a-2p"></a>遍喻者尽其始末。<a id="a-2q"></a>师子吼言众生五阴下。<a id="a-2r"></a>大段第四明修道。<a id="a-2s"></a>既其有缚云何得脱。<a id="a-2t"></a>故论修道而脱其缚。<a id="a-2u"></a>文有四问答。<a id="a-2v"></a>初明道可修。<a id="a-2w"></a>二正明修道。<a id="a-2x"></a>三修道之用。<a id="a-2y"></a>四劝修。<a id="a-2z"></a>此四次第者。<a id="a-30"></a>诸法虽毕竟空而道可修。<a id="a-31"></a>是故正修。<a id="a-32"></a>修能断惑是故有劝。<a id="a-33"></a>初番有三问答。<a id="a-34"></a>初问五阴众生人法皆空何故有修。<a id="a-35"></a>佛答。<a id="a-36"></a>诸心念念相续不断。<a id="a-37"></a>虽念念灭烦恼连接。<a id="a-38"></a>所以有修。<a id="a-39"></a>是故第二更问。<a id="a-3A"></a>心念念灭何有修道。<a id="a-3B"></a>佛答。<a id="a-3C"></a>虽念念灭得论修道。<a id="a-3D"></a>如灯虽念念灭而能破闇。<a id="a-3E"></a>汝言念念灭下。<a id="a-3F"></a>更复取意解。<a id="a-3G"></a>汝言无增长者不尔。<a id="a-3H"></a>后举六譬皆明有增长。<a id="a-3I"></a>如文。<a id="a-3J"></a>第三番问更蹑前六譬为难。<a id="a-3K"></a>虽念念灭而能破闇等。<a id="a-3L"></a>修道亦尔。<a id="a-3M"></a>初虽未圆久能破惑。<a id="a-3N"></a>师子吼承此更难。<a id="a-3O"></a>如初果人善法五阴。<a id="a-3P"></a>亦应相似相续生净国土。<a id="a-3Q"></a>那忽至于恶国生杀羊家。<a id="a-3R"></a>佛答。<a id="a-3S"></a>虽生恶国不失名者。<a id="a-3T"></a>名谓无漏无漏恒在。<a id="a-3U"></a>阴则不尔。<a id="a-3V"></a>善阴恶阴由业所得。<a id="a-3W"></a>非无漏法之取招也。<a id="a-3X"></a>故佛答不相似。<a id="a-3Y"></a>虽生恶国不作恶者。<a id="a-3Z"></a>由无漏力持故。<a id="a-3a"></a>答中先法兼出六譬。<a id="a-3b"></a>香山譬初身。<a id="a-3c"></a>师子譬见谛无漏。<a id="a-3d"></a>雪山譬恶五阴。<a id="a-3e"></a>飞鸟走兽譬诸恶法。<a id="a-3f"></a>又香山譬善阴。<a id="a-3g"></a>雪山譬恶阴。<a id="a-3h"></a>雪山鸟兽并不敢住。<a id="a-3i"></a>譬在善恶两国之中皆不生恶法。<a id="a-3j"></a>此关习报两因之义。<a id="a-3k"></a>习因种类相似常生终不为恶。<a id="a-3l"></a>报因牵于异类之果故生恶国。<a id="a-3m"></a>有人譬须陀洹身。<a id="a-3n"></a>赀产巨富譬见谛无漏断惑之功。<a id="a-3o"></a>唯有一子者。<a id="a-3p"></a>四果中之初果也。<a id="a-3q"></a>又见思两道中。<a id="a-3r"></a>唯是见道故言一子。<a id="a-3s"></a>先已终亡者。<a id="a-3t"></a>见谛无漏而不现前。<a id="a-3u"></a>出观则无。<a id="a-3v"></a>其子等者。<a id="a-3w"></a>思惟无漏因见谛生。<a id="a-3x"></a>故言其子有子。<a id="a-3y"></a>复在他土者。<a id="a-3z"></a>思惟无漏望于见谛名为他土。<a id="a-40"></a>奄便终亡者。<a id="a-41"></a>须陀洹人七生终没。<a id="a-42"></a>孙闻是已还收产业者。<a id="a-43"></a>思惟道中还承接前见谛之功。<a id="a-44"></a>虽知财货非其所有者。<a id="a-45"></a>见谛无漏非思惟中无漏。<a id="a-46"></a>无遮护者。<a id="a-47"></a>见思虽别同一无漏。<a id="a-48"></a>师子吼言如佛说偈下。<a id="a-49"></a>第二正明修道又二。<a id="a-4A"></a>初明修道。<a id="a-4B"></a>次明修道因缘。<a id="a-4C"></a>初又二。<a id="a-4D"></a>先释次论义。<a id="a-4E"></a>初举偈问者。<a id="a-4F"></a>上两句修道。<a id="a-4G"></a>下两句得果。<a id="a-4H"></a>能修三品不退得果。<a id="a-4I"></a>三品是因近大涅槃是果。<a id="a-4J"></a>初牒偈问。<a id="a-4K"></a>次一一请答。<a id="a-4L"></a>答中三番解释。<a id="a-4M"></a>初番真伪对辨。<a id="a-4N"></a>次番偏为破恶。<a id="a-4O"></a>后番偏为生善。<a id="a-4P"></a>就真伪为二。<a id="a-4Q"></a>先伪次真。<a id="a-4R"></a>初伪为三品。<a id="a-4S"></a>下下一向不能持戒。<a id="a-4T"></a>下中畏于恶道之苦是故持戒。<a id="a-4U"></a>下上为度众生苦恼是故持戒。<a id="a-4V"></a>此三并伪。<a id="a-4W"></a>今取此人尚不可得。<a id="a-4X"></a>次真者知诸法空而能持戒。<a id="a-4Y"></a>为诸众生而求佛果。<a id="a-4Z"></a>果不可得众生尚无。<a id="a-4a"></a>况有佛果。<a id="a-4b"></a>名真持戒。<a id="a-4c"></a>次能破十六恶律仪者。<a id="a-4d"></a>此就灭恶更释三品。<a id="a-4e"></a>魁侩者。<a id="a-4f"></a>旧云。<a id="a-4g"></a>是贩鱼肉典军之人。<a id="a-4h"></a>又云是行杖者。<a id="a-4i"></a>无身三昧者。<a id="a-4j"></a>空定灭色故言无身。<a id="a-4k"></a>无边心者即识处定。<a id="a-4l"></a>净聚者即不用处。<a id="a-4m"></a>世边者非想。<a id="a-4n"></a>此定能知八万劫以此为边。<a id="a-4o"></a>又非想在三界表故言世边。<a id="a-4p"></a>世断者八万劫外既不能知。<a id="a-4q"></a>便谓为断。<a id="a-4r"></a>世性者即是冥初。<a id="a-4s"></a>是世之本性。<a id="a-4t"></a>世丈夫者。<a id="a-4u"></a>以此定力能见劫初水中丈夫。<a id="a-4v"></a>即韦纽天。<a id="a-4w"></a>非想非非想者。<a id="a-4x"></a>即是存亡观为定体。<a id="a-4y"></a>修习戒者为身寂静下。<a id="a-4z"></a>第三就生善释三品。<a id="a-50"></a>诸有者即是三有二十五有。<a id="a-51"></a>诸界者即是三界及十八界等。<a id="a-52"></a>诸谛者即二十五谛及以六谛。<a id="a-53"></a>师子吼言不生不灭下。<a id="a-54"></a>第二论义。<a id="a-55"></a>因前修道故见佛性。<a id="a-56"></a>得菩提涅槃。<a id="a-57"></a>今难涅槃及以佛性。<a id="a-58"></a>凡七番问答。<a id="a-59"></a>初三番难涅槃。<a id="a-5A"></a>次四番难佛性。<a id="a-5B"></a>初云若不生灭为涅槃者。<a id="a-5C"></a>只凡夫人亦不生灭应是涅槃。<a id="a-5D"></a>凡人一期从生至老不更生故。<a id="a-5E"></a>故名不生。<a id="a-5F"></a>而复未灭亦是不灭。<a id="a-5G"></a>此不生灭是涅槃不。<a id="a-5H"></a>又云。<a id="a-5I"></a>若以三相中生相为难。<a id="a-5J"></a>只此一念生已生故故是不生。<a id="a-5K"></a>复未灭故故是不灭。<a id="a-5L"></a>是涅槃不。<a id="a-5M"></a>答中先印述之。<a id="a-5N"></a>后解。<a id="a-5O"></a>既非涅槃为始终故。<a id="a-5P"></a>亦须更通上之两解成始终义。<a id="a-5Q"></a>初生为始命尽为终。<a id="a-5R"></a>一念三相生相亦尔。<a id="a-5S"></a>初起为始念灭为终。<a id="a-5T"></a>世尊下第二难。<a id="a-5U"></a>明生死法亦无始终。<a id="a-5V"></a>十二因缘轮转不住。<a id="a-5W"></a>何有始终。<a id="a-5X"></a>佛答者。<a id="a-5Y"></a>生死之法有因有果。<a id="a-5Z"></a>十二因缘轮转不住。<a id="a-5a"></a>过去二因现在五果故非涅槃。<a id="a-5b"></a>第三番难。<a id="a-5c"></a>明涅槃之中亦有因果。<a id="a-5d"></a>戒定慧等能得涅槃。<a id="a-5e"></a>岂非因果。<a id="a-5f"></a>佛答涅槃有因而非果。<a id="a-5g"></a>又复是果而非所得。<a id="a-5h"></a>又佛性为涅槃因。<a id="a-5i"></a>复不能生涅槃之果(云云)。<a id="a-5j"></a>第二有四番问答论佛性义。<a id="a-5k"></a>初番就共有不共有为难。<a id="a-5l"></a>先标两章门。<a id="a-5m"></a>后释如文。<a id="a-5n"></a>佛答又二。<a id="a-5o"></a>先法。<a id="a-5p"></a>次譬。<a id="a-5q"></a>初法中言不一不二。<a id="a-5r"></a>不一故非共。<a id="a-5s"></a>不二故非各。<a id="a-5t"></a>虽尔终是一切众生同共有之。<a id="a-5u"></a>地人云。<a id="a-5v"></a>一切众生同梨耶识法界体性。<a id="a-5w"></a>若尔一人得时应多人得。<a id="a-5x"></a>成论师云。<a id="a-5y"></a>众生各有佛性。<a id="a-5z"></a>但成佛时权智齐等同一法身。<a id="a-60"></a>力无畏等亦复如是。<a id="a-61"></a>若尔佛性可数即是无常。<a id="a-62"></a>正当此难。<a id="a-63"></a>然佛性平等非一非二非共非各。<a id="a-64"></a>亦如今之持戒修行之人。<a id="a-65"></a>不可一不可异。<a id="a-66"></a>人人各修岂得是一。<a id="a-67"></a>我解彼解彼解我解。<a id="a-68"></a>是故不异。<a id="a-69"></a>又如五种佛性并不一异。<a id="a-6A"></a>众生等有岂可异。<a id="a-6B"></a>五种不同岂可一(云云)。<a id="a-6C"></a>问众生于五佛性中为具几许。<a id="a-6D"></a>答尽有尽无。<a id="a-6E"></a>众生无观智之了则不能发境。<a id="a-6F"></a>发境之智既无亦无观境。<a id="a-6G"></a>因既无因。<a id="a-6H"></a>宁别得果及以果果。<a id="a-6I"></a>既无因果云何非因非果。<a id="a-6J"></a>尽有者必当得故。<a id="a-6K"></a>从缘现故。<a id="a-6L"></a>故言尽有。<a id="a-6M"></a>今时虽无必当有之。<a id="a-6N"></a>次譬如文。<a id="a-6O"></a>第二番难忍辱草譬。<a id="a-6P"></a>若一者一人修已。<a id="a-6Q"></a>余人亦得佛答。<a id="a-6R"></a>佛性是一随多人修。<a id="a-6S"></a>各各得之不相妨阂。<a id="a-6T"></a>第三番问。<a id="a-6U"></a>如多人在路于后为妨。<a id="a-6V"></a>佛性亦尔。<a id="a-6W"></a>前人修时亦妨后者。<a id="a-6X"></a>佛答者如路桥医并是少分。<a id="a-6Y"></a>圣道之路则不如是桥等亦然。<a id="a-6Z"></a>第四难。<a id="a-6a"></a>天人六道其相非一。<a id="a-6b"></a>云何共有一佛性耶。<a id="a-6c"></a>佛答。<a id="a-6d"></a>置毒乳中。<a id="a-6e"></a>随其五味毒能遍杀。<a id="a-6f"></a>佛性亦尔偏一切处(云云)。<a id="a-6g"></a>十六大国下。<a id="a-6h"></a>第二明修道因缘又二。<a id="a-6i"></a>初明道缘。<a id="a-6j"></a>二明道因。<a id="a-6k"></a>初道缘又三。<a id="a-6l"></a>一处缘。<a id="a-6m"></a>二时缘。<a id="a-6n"></a>三人缘。<a id="a-6o"></a>非处非时非善知识皆不能得。<a id="a-6p"></a>故云待处待时待伴。<a id="a-6q"></a>就处又二。<a id="a-6r"></a>先城处。<a id="a-6s"></a>二树处。<a id="a-6t"></a>城处又二。<a id="a-6u"></a>先问。<a id="a-6v"></a>次答。<a id="a-6w"></a>问意。<a id="a-6x"></a>言十六大国有六大城。<a id="a-6y"></a>如来何故在此小城。<a id="a-6z"></a>答为二先。<a id="a-70"></a>诃次。<a id="a-71"></a>正释。<a id="a-72"></a>初诃问者。<a id="a-73"></a>佛所居处不应言小。<a id="a-74"></a>举三譬况。<a id="a-75"></a>如来世尊是人中之尊。<a id="a-76"></a>居止之处其处则尊。<a id="a-77"></a>君子居之何陋之有。<a id="a-78"></a>我念往昔下。<a id="a-79"></a>第二正释又二。<a id="a-7A"></a>一报地恩。<a id="a-7B"></a>二驱邪党。<a id="a-7C"></a>初报恩又三。<a id="a-7D"></a>一报发心。<a id="a-7E"></a>二报四无量。<a id="a-7F"></a>三报弘誓如文。<a id="a-7G"></a>次驱邪党又二。<a id="a-7H"></a>初遍六大城。<a id="a-7I"></a>后明至此降伏。<a id="a-7J"></a>既了邪穷正尽。<a id="a-7K"></a>即寂灭涅槃。<a id="a-7L"></a>六城为六。<a id="a-7M"></a>初即至王城。<a id="a-7N"></a>然外道溃乱诱引众生令堕三恶。<a id="a-7O"></a>故须来此而驱遣之。<a id="a-7P"></a>又国主有请。<a id="a-7Q"></a>佛不违言故往王城。<a id="a-7R"></a>外道自知其术浅薄仍奔舍卫。<a id="a-7S"></a>佛因化三迦葉及通慧二人。<a id="a-7T"></a>时彼城中有一长者下。<a id="a-7U"></a>是第二往舍卫逐外道。<a id="a-7V"></a>就文为三。<a id="a-7W"></a>一明往之缘起。<a id="a-7X"></a>二共试神力。<a id="a-7Y"></a>正论往彼。<a id="a-7Z"></a>然诸外道在王舍城不敢拒抗。<a id="a-7a"></a>行至舍卫仍求面论。<a id="a-7b"></a>珊檀那者是王舍城人。<a id="a-7c"></a>此翻护弥。<a id="a-7d"></a>只陀。<a id="a-7e"></a>此翻胜氏。<a id="a-7f"></a>须达多者是舍卫人。<a id="a-7g"></a>此翻善温。<a id="a-7h"></a>问佛名闻十方。<a id="a-7i"></a>须达亦是六大居士。<a id="a-7j"></a>何以聘婚夜宿始闻佛名。<a id="a-7k"></a>答初非不闻孟浪飘瞥。<a id="a-7l"></a>今道机时熟。<a id="a-7m"></a>闻则毛衣遍竖。</p>
  <p data-pb></p>
  <h2 id="a7n">师子吼品之四</h2>
  <p id="a7o">起卷是第二至城共试神力。<a id="a-7p"></a>文为三。<a id="a-7q"></a>一试缘。<a id="a-7r"></a>二正试。<a id="a-7s"></a>三众益。<a id="a-7t"></a>初又四。<a id="a-7u"></a>一求试。<a id="a-7v"></a>二王不许。<a id="a-7w"></a>三重求。<a id="a-7x"></a>四王许。<a id="a-7y"></a>所以求者。<a id="a-7z"></a>前于王城已被斥逐。<a id="a-80"></a>今复更来舍卫城中。<a id="a-81"></a>夺名失利不可容忍。<a id="a-82"></a>诉王求试。<a id="a-83"></a>就初为二。<a id="a-84"></a>一褒美于王巧言令色。<a id="a-85"></a>二贬挫于佛动容剧谤。<a id="a-86"></a>年既幼稚者。<a id="a-87"></a>佛既三十成道。<a id="a-88"></a>于时只可年三十余。<a id="a-89"></a>苦行止六年而已故言学浅。<a id="a-8A"></a>真实不生王种中者。<a id="a-8B"></a>彼言佛是幻化必非王种。<a id="a-8C"></a>劫夺他人父母者。<a id="a-8D"></a>佛教令人离俗出家。<a id="a-8E"></a>即是劫夺父母之儿。<a id="a-8F"></a>亦是断他父母子胤。<a id="a-8G"></a>不许妻娶。<a id="a-8H"></a>亦是劫夺家他父母(云云)。<a id="a-8I"></a>王言大德下。<a id="a-8J"></a>二是王不许。<a id="a-8K"></a>六师答言云何无妨。<a id="a-8L"></a>是第三重求。<a id="a-8M"></a>王言善哉下。<a id="a-8N"></a>是第四王许。<a id="a-8O"></a>王虽私许又须咨佛。<a id="a-8P"></a>佛言善哉下。<a id="a-8Q"></a>是第二正试又二。<a id="a-8R"></a>初命王多造。<a id="a-8S"></a>二正现神变。<a id="a-8T"></a>如贤愚经(云云)。<a id="a-8U"></a>三时众得益。<a id="a-8V"></a>此中不明交论往复。<a id="a-8W"></a>直尔示于希有奇异。<a id="a-8X"></a>外道睹变自知不逮。<a id="a-8Y"></a>仍奔至于婆枳多城。<a id="a-8Z"></a>问何不交论。<a id="a-8a"></a>答三轮之中宜神通轮当是时也。<a id="a-8b"></a>时众及以外道徒属得益。<a id="a-8c"></a>其外道师犹未信伏。<a id="a-8d"></a>尔时六师内心下。<a id="a-8e"></a>是第三佛复向彼城。<a id="a-8f"></a>问佛有大悲不恼众生。<a id="a-8g"></a>云何处处追逐六师不得停足。<a id="a-8h"></a>答欲摧异见救无量人。<a id="a-8i"></a>令出邪济除生死缚得大涅槃。<a id="a-8j"></a>此非哀悯更以何等为慈悲耶。<a id="a-8k"></a>于是六师复相集下。<a id="a-8l"></a>是第四向毗舍离。<a id="a-8m"></a>如来复往为庵罗女及离车等。<a id="a-8n"></a>种种说法。<a id="a-8o"></a>此即耆婆之母瓶沙夫人。<a id="a-8p"></a>既有丽色诫诸比丘观身念处。<a id="a-8q"></a>次为离车说不放逸破其憍慢。<a id="a-8r"></a>国法每选智能为主。<a id="a-8s"></a>余者参议。<a id="a-8t"></a>是故翻之为边地主。<a id="a-8u"></a>亦云传参国事。<a id="a-8v"></a>是时六师下。<a id="a-8w"></a>第五复至波罗奈城。<a id="a-8x"></a>六师闻已下。<a id="a-8y"></a>第六复至赡婆城。<a id="a-8z"></a>尔时六师周遍六城下。<a id="a-90"></a>二明至拘尸皆被追逐不知何去。<a id="a-91"></a>正言拘尸陜小且自保而住不意佛来。<a id="a-92"></a>就此文为三。<a id="a-93"></a>一邪教。<a id="a-94"></a>二正教三邪正论义。<a id="a-95"></a>初是外道至拘尸城。<a id="a-96"></a>广谈佛过令人起邪。<a id="a-97"></a>文云。<a id="a-98"></a>母既是幻子不得非。<a id="a-99"></a>此有何意。<a id="a-9A"></a>意言。<a id="a-9B"></a>人之生法自有常仪。<a id="a-9C"></a>何因乃从右腋而生。<a id="a-9D"></a>岂非幻母而生幻子。<a id="a-9E"></a>二佛至说正拨邪。<a id="a-9F"></a>归正则邪正各行。<a id="a-9G"></a>尔时六师复作下。<a id="a-9H"></a>第三邪正合论。<a id="a-9I"></a>凡七番问答。<a id="a-9J"></a>前六番正论。<a id="a-9K"></a>后一番降伏。<a id="a-9L"></a>此即初番。<a id="a-9M"></a>先立邪义。<a id="a-9N"></a>以见者为我。<a id="a-9O"></a>即十六知见中一。<a id="a-9P"></a>佛破有三。<a id="a-9Q"></a>初令六根俱用。<a id="a-9R"></a>其上举向为譬今还难之。<a id="a-9S"></a>人在向中见色闻声俱取六尘。<a id="a-9T"></a>汝以我在眼中只能见色不能遍取诸尘者。<a id="a-9U"></a>当知汝非。<a id="a-9V"></a>次令老少不殊。<a id="a-9W"></a>如在向中。<a id="a-9X"></a>乃至一百年见外分明。<a id="a-9Y"></a>我在眼中百年见物亦应分明。<a id="a-9Z"></a>若老我在眼不及少者。<a id="a-9a"></a>何得用向而为譬耶。<a id="a-9b"></a>第三令内外俱见。<a id="a-9c"></a>人在向中内外俱见。<a id="a-9d"></a>我在眼中何不见内。<a id="a-9e"></a>六师复言若无我者下。<a id="a-9f"></a>第二番进问此非正难。<a id="a-9g"></a>为前难甚故更问我。<a id="a-9h"></a>佛言有色下答又三。<a id="a-9i"></a>一示因缘。<a id="a-9j"></a>二破邪我。<a id="a-9k"></a>三结正我。<a id="a-9l"></a>此即初示藉诸因缘而得见色曾非我见但横见言有。<a id="a-9m"></a>六师若言下。<a id="a-9n"></a>第二破其邪我又三。<a id="a-9o"></a>初标唱不然。<a id="a-9p"></a>次何以故下别出诸过。<a id="a-9q"></a>我以自在为义。<a id="a-9r"></a>只应唯作婆罗门种。<a id="a-9s"></a>何故复受六道不同。<a id="a-9t"></a>色既无我。<a id="a-9u"></a>受想行识悉无有我。<a id="a-9v"></a>以无我下三结过。<a id="a-9w"></a>六师如来下。<a id="a-9x"></a>第三结示正我又二。<a id="a-9y"></a>初略示。<a id="a-9z"></a>次对辨。<a id="a-A0"></a>初文意者。<a id="a-A1"></a>前既破色受等无我。<a id="a-A2"></a>其即更问如来为是色等已不今悬取其意答云。<a id="a-A3"></a>如来我者无复色缚。<a id="a-A4"></a>亦无受想行识之缚具于四德。<a id="a-A5"></a>汝所言我不免四缚。<a id="a-A6"></a>次更结。<a id="a-A7"></a>亦与外对辨。<a id="a-A8"></a>外道言我从因缘故。<a id="a-A9"></a>是故无常。<a id="a-AA"></a>如来我者。<a id="a-AB"></a>非因缘得故常乐我净。<a id="a-AC"></a>六师言瞿昙下。<a id="a-AD"></a>第三番外道改宗。<a id="a-AE"></a>或云部别。<a id="a-AF"></a>以偏一切处为我。<a id="a-AG"></a>不取色为我。<a id="a-AH"></a>佛言下如来破之有二意。<a id="a-AI"></a>初直就遍破。<a id="a-AJ"></a>后更就一异检。<a id="a-AK"></a>初文又两。<a id="a-AL"></a>复次初复次责遍。<a id="a-AM"></a>我既遍者。<a id="a-AN"></a>不应初不见应常见也。<a id="a-AO"></a>次责我遍者。<a id="a-AP"></a>应遍五道何故畏三恶道。<a id="a-AQ"></a>为人天身持于戒善。<a id="a-AR"></a>次就一异者又二。<a id="a-AS"></a>初先唱两章门。<a id="a-AT"></a>次一一释。<a id="a-AU"></a>就一责如文。<a id="a-AV"></a>就多责者。<a id="a-AW"></a>一一身中各有一我。<a id="a-AX"></a>我是自在。<a id="a-AY"></a>云何利钝愚智不等。<a id="a-AZ"></a>瞿昙众生我下。<a id="a-Aa"></a>第四番外道重救。<a id="a-Ab"></a>我则是一又亦恒遍。<a id="a-Ac"></a>众生修业自有差别业果不同。<a id="a-Ad"></a>佛破云。<a id="a-Ae"></a>我既遍而且常。<a id="a-Af"></a>岂得善恶迭谢。<a id="a-Ag"></a>便应罪福俱有。<a id="a-Ah"></a>故言行恶应有善。<a id="a-Ai"></a>行善应有恶。<a id="a-Aj"></a>若不俱有即是不遍。<a id="a-Ak"></a>又我是自在应善恶自行(云云)。<a id="a-Al"></a>瞿昙譬如一室下。<a id="a-Am"></a>是第五番外道复救以然灯譬。<a id="a-An"></a>虽同一明而灯体各异。<a id="a-Ao"></a>我终是遍但善恶用异。<a id="a-Ap"></a>如一室中然百千灯(云云)。<a id="a-Aq"></a>佛破又二。<a id="a-Ar"></a>先唱不然。<a id="a-As"></a>次三种破。<a id="a-At"></a>一从缘破。<a id="a-Au"></a>二就明出异处破。<a id="a-Av"></a>三就明闇共住破。<a id="a-Aw"></a>初破云。<a id="a-Ax"></a>汝灯譬于法明譬我者。<a id="a-Ay"></a>明由于灯。<a id="a-Az"></a>多油炷者灯则明盛。<a id="a-B0"></a>若尔我由于业业灭我死。<a id="a-B1"></a>业既陜小我则不遍。<a id="a-B2"></a>第二责处者。<a id="a-B3"></a>明从灯出。<a id="a-B4"></a>若尔者我从业出。<a id="a-B5"></a>则业有我非我有业。<a id="a-B6"></a>第三明初灯时与闇共住。<a id="a-B7"></a>若尔汝之常我。<a id="a-B8"></a>皆应在于无常我中。<a id="a-B9"></a>无常之我亦应在于常我之中。<a id="a-BA"></a>瞿昙若无我者下。<a id="a-BB"></a>第六番外更请问。<a id="a-BC"></a>佛答又二。<a id="a-BD"></a>一破邪我。<a id="a-BE"></a>我既是常云何能作。<a id="a-BF"></a>常何有作。<a id="a-BG"></a>设令有作何不作善而或作恶。<a id="a-BH"></a>既善恶不定则无常也。<a id="a-BI"></a>次明正我。<a id="a-BJ"></a>即是如来常住无阂。<a id="a-BK"></a>第七一番外道归伏如来结章如文。<a id="a-BL"></a>善男子以是因缘下。<a id="a-BM"></a>第二明树处又二。<a id="a-BN"></a>先结前生后。<a id="a-BO"></a>次正明处。<a id="a-BP"></a>初如文。<a id="a-BQ"></a>东方双者下。<a id="a-BR"></a>第二正明树处为三。<a id="a-BS"></a>一表理。<a id="a-BT"></a>二护法。<a id="a-BU"></a>三法味利益。<a id="a-BV"></a>初表理理即四德。<a id="a-BW"></a>何意以东譬常无常等。<a id="a-BX"></a>一解云。<a id="a-BY"></a>趣取一事无的所在。<a id="a-BZ"></a>亦可以东譬乐无乐。<a id="a-Ba"></a>二河西云。<a id="a-Bb"></a>二株枯干表应化身灭。<a id="a-Bc"></a>二株敷荣表法身常存。<a id="a-Bd"></a>然菩提树。<a id="a-Be"></a>亦一觚生一觚枯。<a id="a-Bf"></a>至佛法灭二株皆枯。<a id="a-Bg"></a>若尔何必定破常无常等。<a id="a-Bh"></a>然佛随缘化应有所以。<a id="a-Bi"></a>河西云。<a id="a-Bj"></a>东方双表常无常者。<a id="a-Bk"></a>外道所事大自在天在东方住。<a id="a-Bl"></a>教行于西。<a id="a-Bm"></a>今佛法常破其无常。<a id="a-Bn"></a>故言东方双者表常无常。<a id="a-Bo"></a>南方表我者。<a id="a-Bp"></a>南是右方右手作便。<a id="a-Bq"></a>譬我用自在。<a id="a-Br"></a>西方表乐者。<a id="a-Bs"></a>西方行佛教即得乐。<a id="a-Bt"></a>表佛法乐。<a id="a-Bu"></a>北是净方又是出家之处。<a id="a-Bv"></a>故表佛法中净。<a id="a-Bw"></a>又云。<a id="a-Bx"></a>自在天面向东。<a id="a-By"></a>则右手在南。<a id="a-Bz"></a>皆是为破外道四倒。<a id="a-C0"></a>表佛法四德。<a id="a-C1"></a>故作此配。<a id="a-C2"></a>此中众生为双树故下。<a id="a-C3"></a>第二护法。<a id="a-C4"></a>先举事后明理。<a id="a-C5"></a>事者佛在树下入于涅槃。<a id="a-C6"></a>四天大王常护此树。<a id="a-C7"></a>不令外人侵毁其枝叶。<a id="a-C8"></a>昔召伯治理有善政。<a id="a-C9"></a>常听讼于小棠之下。<a id="a-CA"></a>及其既没百姓思其仁爱其树而作勿剪勿伐之诗。<a id="a-CB"></a>况复如来娑罗树耶。<a id="a-CC"></a>从华果常茂下。<a id="a-CD"></a>第三明法味利益。<a id="a-CE"></a>先譬。<a id="a-CF"></a>次合释。<a id="a-CG"></a>华果者。<a id="a-CH"></a>华敷严饰见者生爱。<a id="a-CI"></a>譬法身湛然常住无变。<a id="a-CJ"></a>故用华表我果表乐者。<a id="a-CK"></a>其味甘甜色香具足。<a id="a-CL"></a>见闻嗅触尝食遍乐。<a id="a-CM"></a>法身亦尔。<a id="a-CN"></a>一切众生皆同此乐。<a id="a-CO"></a>师子吼言如来何故下。<a id="a-CP"></a>第二时缘又二。<a id="a-CQ"></a>初二月时。<a id="a-CR"></a>次十五日时。<a id="a-CS"></a>前二月时有问答。<a id="a-CT"></a>答为二。<a id="a-CU"></a>初举喻明事。<a id="a-CV"></a>次合譬明理。<a id="a-CW"></a>初文者。<a id="a-CX"></a>若依夏时即是二月。<a id="a-CY"></a>若依周时即是四月。<a id="a-CZ"></a>众生悦时皆保常故。<a id="a-Ca"></a>破着悟道。<a id="a-Cb"></a>又云。<a id="a-Cc"></a>六时中者二解。<a id="a-Cd"></a>河西云。<a id="a-Ce"></a>外国二月为一时。<a id="a-Cf"></a>年有六时。<a id="a-Cg"></a>是则春夏冬三时各有前后。<a id="a-Ch"></a>金光明云。<a id="a-Ci"></a>若二二说足满六时。<a id="a-Cj"></a>三三而说一岁四时。<a id="a-Ck"></a>今此正取二二足满六时。<a id="a-Cl"></a>招提云。<a id="a-Cm"></a>举春冬两时各有孟仲季故言六时。<a id="a-Cn"></a>文中举孟冬对阳春(云云)。<a id="a-Co"></a>言二月者下。<a id="a-Cp"></a>第二合譬明理。<a id="a-Cq"></a>二法身者即是真应。<a id="a-Cr"></a>河西云。<a id="a-Cs"></a>常身无常身俱为照世。<a id="a-Ct"></a>果喻四果。<a id="a-Cu"></a>一云。<a id="a-Cv"></a>是小乘四果。<a id="a-Cw"></a>大能兼小故也。<a id="a-Cx"></a>二云。<a id="a-Cy"></a>是四德。<a id="a-Cz"></a>师子吼言下。<a id="a-D0"></a>第二明日时。<a id="a-D1"></a>亦先问。<a id="a-D2"></a>次答。<a id="a-D3"></a>问者长阿含说。<a id="a-D4"></a>八日出家八日入涅槃。<a id="a-D5"></a>此云。<a id="a-D6"></a>十五日盖由感见不同。<a id="a-D7"></a>亦是如来身密自在。<a id="a-D8"></a>次佛答为二。<a id="a-D9"></a>初就本。<a id="a-DA"></a>次就迹。<a id="a-DB"></a>初本者。<a id="a-DC"></a>欲明妙本圆极故。<a id="a-DD"></a>以十五日为譬。<a id="a-DE"></a>如十五日下即是就迹。<a id="a-DF"></a>师子吼言何等比丘下。<a id="a-DG"></a>是第三明人缘于中又二。<a id="a-DH"></a>先出人。<a id="a-DI"></a>次论义。<a id="a-DJ"></a>初明人中有问答。<a id="a-DK"></a>言庄严者。<a id="a-DL"></a>此人具德具行多知多见。<a id="a-DM"></a>巧示巧说故能庄严双树。<a id="a-DN"></a>亦是德行具足堪可依凭。<a id="a-DO"></a>故得是缘。<a id="a-DP"></a>佛答为二。<a id="a-DQ"></a>初明因中六人。<a id="a-DR"></a>六人者。<a id="a-DS"></a>或是略说或是物宜。<a id="a-DT"></a>或是对上六师故举六耳。<a id="a-DU"></a>问何不取菩萨庄严双树。<a id="a-DV"></a>答菩萨游化无定不常随佛。<a id="a-DW"></a>此六人者常随侍佛。<a id="a-DX"></a>得是人缘。<a id="a-DY"></a>又此比丘即是菩萨(云云)。<a id="a-DZ"></a>文云。<a id="a-Da"></a>身子闻涅槃不忧。<a id="a-Db"></a>闻常住不喜者。<a id="a-Dc"></a>阿含中云。<a id="a-Dd"></a>身子闻佛欲涅槃不忍见佛。<a id="a-De"></a>去世乃前入灭。<a id="a-Df"></a>云何言闻涅槃不忧。<a id="a-Dg"></a>佛答中述其德果。<a id="a-Dh"></a>知正是菩萨之义。<a id="a-Di"></a>不可作小乘意释。<a id="a-Dj"></a>若有比丘能说下。<a id="a-Dk"></a>第二明果人。<a id="a-Dl"></a>即如来是前出人竟。<a id="a-Dm"></a>次惟愿下是论义。<a id="a-Dn"></a>有三番问答。<a id="a-Do"></a>初虽非正难亦得称问。<a id="a-Dp"></a>佛言下答为二。<a id="a-Dq"></a>先明本。<a id="a-Dr"></a>次辨迹。<a id="a-Ds"></a>本为两。<a id="a-Dt"></a>一略无住。<a id="a-Du"></a>二广无住又二。<a id="a-Dv"></a>先法。<a id="a-Dw"></a>次譬。<a id="a-Dx"></a>初法中二。<a id="a-Dy"></a>先释住。<a id="a-Dz"></a>此释无住于中。<a id="a-E0"></a>云名虚空者。<a id="a-E1"></a>妙体非有故言虚空。<a id="a-E2"></a>金刚三昧即是如来者。<a id="a-E3"></a>旧解云。<a id="a-E4"></a>十地穷学乃未是佛。<a id="a-E5"></a>相续道中转金刚心即名为佛。<a id="a-E6"></a>今依此文云是如来。<a id="a-E7"></a>此名通于因果。<a id="a-E8"></a>例如首楞严通因果。<a id="a-E9"></a>檀波罗蜜等者。<a id="a-EA"></a>非谓六行能成于果。<a id="a-EB"></a>上文云。<a id="a-EC"></a>六波罗蜜满足之身。<a id="a-ED"></a>道品亦然。<a id="a-EE"></a>譬如虚空下。<a id="a-EF"></a>二就譬说无住又二。<a id="a-EG"></a>先譬。<a id="a-EH"></a>次合。<a id="a-EI"></a>初譬。<a id="a-EJ"></a>如文。<a id="a-EK"></a>次合中反以差别简空。<a id="a-EL"></a>空即无住。<a id="a-EM"></a>于中云。<a id="a-EN"></a>六住菩萨烦恼因缘堕三恶道者。<a id="a-EO"></a>或言六心或言六地。<a id="a-EP"></a>私云。<a id="a-EQ"></a>恐是六地。<a id="a-ER"></a>善男子如来今于此下。<a id="a-ES"></a>第二明迹。<a id="a-ET"></a>方便道中还归寂定。<a id="a-EU"></a>众生不见谓佛入涅槃。<a id="a-EV"></a>师子吼下。<a id="a-EW"></a>第二番问答。<a id="a-EX"></a>如来何故不常利生而入寂耶。<a id="a-EY"></a>佛广答其意。<a id="a-EZ"></a>不共法藏者不与二乘人共。<a id="a-Ea"></a>其中或为灭恶或为生善。<a id="a-Eb"></a>即四悉意须入寂定。<a id="a-Ec"></a>师子吼言下。<a id="a-Ed"></a>第三番问答。<a id="a-Ee"></a>问云何名涅槃为无相耶。<a id="a-Ef"></a>佛答为三。<a id="a-Eg"></a>初直明十无相。<a id="a-Eh"></a>次明有相之失。<a id="a-Ei"></a>三明无相之得。<a id="a-Ej"></a>师子吼言何等比丘下。<a id="a-Ek"></a>第三明修道之用文为三。<a id="a-El"></a>初明三法。<a id="a-Em"></a>次辨二法相资。<a id="a-En"></a>三明力用。<a id="a-Eo"></a>初文前略问答。<a id="a-Ep"></a>后广问答。<a id="a-Eq"></a>略问答如文。<a id="a-Er"></a>然三法不同。<a id="a-Es"></a>若圣行以戒定慧为三法。<a id="a-Et"></a>今文以定慧舍为三法。<a id="a-Eu"></a>定慧为正舍是调停。<a id="a-Ev"></a>而言时时者非专一品。<a id="a-Ew"></a>应时时调均令得自在。<a id="a-Ex"></a>师子吼言云何名下。<a id="a-Ey"></a>第二广问答。<a id="a-Ez"></a>问中二。<a id="a-F0"></a>初通问云何为定慧舍相耶。<a id="a-F1"></a>次别问三法为二。<a id="a-F2"></a>初广约定问。<a id="a-F3"></a>次以慧舍例。<a id="a-F4"></a>初问定为三初据本有。<a id="a-F5"></a>次就一境。<a id="a-F6"></a>三就一行。<a id="a-F7"></a>初本有中言皆有者。<a id="a-F8"></a>谓一切众生皆有三昧。<a id="a-F9"></a>数师明。<a id="a-FA"></a>十大地中有三摩提是定数。<a id="a-FB"></a>此定本有何须修习。<a id="a-FC"></a>河西云。<a id="a-FD"></a>取造事心专。<a id="a-FE"></a>不必十大地中定数。<a id="a-FF"></a>次心在一境者。<a id="a-FG"></a>若但行一境为定者。<a id="a-FH"></a>更复缘余便非是定。<a id="a-FI"></a>若不余缘云何得名一切智人。<a id="a-FJ"></a>三就一行为问者。<a id="a-FK"></a>若一行是三昧行。<a id="a-FL"></a>余行时即非三昧。<a id="a-FM"></a>若不行余行非一切智。<a id="a-FN"></a>次慧舍二事例亦如是。<a id="a-FO"></a>问佛答中。<a id="a-FP"></a>先答别问。<a id="a-FQ"></a>次答通问。<a id="a-FR"></a>先答别问中二。<a id="a-FS"></a>先答定。<a id="a-FT"></a>次答慧舍。<a id="a-FU"></a>先答定中前问定有三。<a id="a-FV"></a>今先答第二问。<a id="a-FW"></a>以第三问例。<a id="a-FX"></a>次追答第一本有之问。<a id="a-FY"></a>今初第二。<a id="a-FZ"></a>云如是余缘亦是一境。<a id="a-Fa"></a>谓心专一缘此是定境。<a id="a-Fb"></a>以定缘之无境不定。<a id="a-Fc"></a>非谓犹是问境之一。<a id="a-Fd"></a>盖是定心缘境非是散心。<a id="a-Fe"></a>以定一于一切。<a id="a-Ff"></a>名一切智。<a id="a-Fg"></a>若是散心缘境为境所牵。<a id="a-Fh"></a>若定心缘境设改缘易观。<a id="a-Fi"></a>非境牵心故得是定。<a id="a-Fj"></a>行亦如是者。<a id="a-Fk"></a>即兼答第三一行之问。<a id="a-Fl"></a>若以散心而行诸行。<a id="a-Fm"></a>行牵于心若以定心行于诸行。<a id="a-Fn"></a>令诸行一。<a id="a-Fo"></a>又言众生下。<a id="a-Fp"></a>追答第一本有之问。<a id="a-Fq"></a>善三昧者不取大地。<a id="a-Fr"></a>通三性定乃取善修之定。<a id="a-Fs"></a>次以住如是下。<a id="a-Ft"></a>答慧舍又二。<a id="a-Fu"></a>先答其慧相。<a id="a-Fv"></a>不见三昧慧异答其舍相。<a id="a-Fw"></a>复次若取色相下。<a id="a-Fx"></a>第二答前通问文为四。<a id="a-Fy"></a>一略标三法体。<a id="a-Fz"></a>二释三法名。<a id="a-G0"></a>三更广三法体。<a id="a-G1"></a>四明功用。<a id="a-G2"></a>初略标体为三。<a id="a-G3"></a>先标定体。<a id="a-G4"></a>言取色相者。<a id="a-G5"></a>非定执色相之心。<a id="a-G6"></a>乃是禅定门户入住出相。<a id="a-G7"></a>不能观色常无常者。<a id="a-G8"></a>正作静摄不作照知故不能观。<a id="a-G9"></a>次若能观色下。<a id="a-GA"></a>出于慧体。<a id="a-GB"></a>常无常俱照故非偏慧。<a id="a-GC"></a>三三昧慧等下明舍体。<a id="a-GD"></a>二事合调故云平等。<a id="a-GE"></a>又三。<a id="a-GF"></a>先法。<a id="a-GG"></a>次譬。<a id="a-GH"></a>三合法如文。<a id="a-GI"></a>次譬者。<a id="a-GJ"></a>偏定是迟偏慧是疾。<a id="a-GK"></a>二法均平故以驾驷为喻。<a id="a-GL"></a>三菩萨亦尔下合。<a id="a-GM"></a>合中云十住菩萨智慧多三昧少者。<a id="a-GN"></a>河西云。<a id="a-GO"></a>十住进求胜地。<a id="a-GP"></a>方建大乘严土化人。<a id="a-GQ"></a>智用偏起故不见性。<a id="a-GR"></a>二乘自调自净志求证得。<a id="a-GS"></a>定多智少亦不见性。<a id="a-GT"></a>于二平等则能见性。<a id="a-GU"></a>今明入空多则是迟相。<a id="a-GV"></a>入假多是疾相。<a id="a-GW"></a>空假双亡是平等相。<a id="a-GX"></a>能见性者是别教意。<a id="a-GY"></a>即空即假即中乃不迟不疾。<a id="a-GZ"></a>是善驾驷即圆教意。<a id="a-Ga"></a>乃能见性。<a id="a-Gb"></a>奢摩他下第二释名。<a id="a-Gc"></a>先释定名。<a id="a-Gd"></a>一本云陀。<a id="a-Ge"></a>亦云舍皆梵音轻重。<a id="a-Gf"></a>翻名不同。<a id="a-Gg"></a>一翻为止止息恶缘。<a id="a-Gh"></a>或名为定。<a id="a-Gi"></a>此名多训故留本音不可偏判。<a id="a-Gj"></a>毗婆舍那此翻为观。<a id="a-Gk"></a>亦云见。<a id="a-Gl"></a>忧毕差翻为舍相。<a id="a-Gm"></a>亦平等不争等。<a id="a-Gn"></a>奢摩他有二种下。<a id="a-Go"></a>第三更广三法体。<a id="a-Gp"></a>皆增数辨之。<a id="a-Gq"></a>初广定中增至十法。<a id="a-Gr"></a>能大利益者。<a id="a-Gs"></a>百论云达分三昧。<a id="a-Gt"></a>因果俱乐者。<a id="a-Gu"></a>河西云。<a id="a-Gv"></a>谓佛所得定。<a id="a-Gw"></a>入出自在始终常乐。<a id="a-Gx"></a>念觉观者。<a id="a-Gy"></a>善恶觉观俱是过患。<a id="a-Gz"></a>观生灭者。<a id="a-H0"></a>人多于生灭起断常观。<a id="a-H1"></a>十一切处者。<a id="a-H2"></a>但列地水风不明火者。<a id="a-H3"></a>有人言。<a id="a-H4"></a>经本误失火字。<a id="a-H5"></a>河西云。<a id="a-H6"></a>行人观身内四大。<a id="a-H7"></a>非观外四大。<a id="a-H8"></a>身内三大显。<a id="a-H9"></a>骨肉等是地。<a id="a-HA"></a>洟唾等是水。<a id="a-HB"></a>气息是风。<a id="a-HC"></a>此三显现。<a id="a-HD"></a>火大劣有少暖。<a id="a-HE"></a>所以但三。<a id="a-HF"></a>而言不用处者。<a id="a-HG"></a>明自下地至不用处。<a id="a-HH"></a>招提云。<a id="a-HI"></a>火大不恒。<a id="a-HJ"></a>假薪而有无薪不发。<a id="a-HK"></a>三大恒有所以用之。<a id="a-HL"></a>不用处者。<a id="a-HM"></a>明此观成穷不用处。<a id="a-HN"></a>故数为一。<a id="a-HO"></a>慧有二种者下。<a id="a-HP"></a>广出慧体。<a id="a-HQ"></a>般若正是慧。<a id="a-HR"></a>毗婆正是观亦名见。<a id="a-HS"></a>阇那正是智。<a id="a-HT"></a>释般若云。<a id="a-HU"></a>名一切众生者。<a id="a-HV"></a>显般若是慧。<a id="a-HW"></a>能知一切众生数故。<a id="a-HX"></a>又释毗婆是总相。<a id="a-HY"></a>亦言是三昧。<a id="a-HZ"></a>所以三昧慧能总知也。<a id="a-Ha"></a>常涂解云。<a id="a-Hb"></a>慧是不痴故在凡夫见名小。<a id="a-Hc"></a>胜故在圣人智是决断最胜。<a id="a-Hd"></a>在诸佛别相总相破相。<a id="a-He"></a>亦据优劣。<a id="a-Hf"></a>兴皇云。<a id="a-Hg"></a>凡夫分别是别相。<a id="a-Hh"></a>二乘圣人总。<a id="a-Hi"></a>前诸法无常是总相。<a id="a-Hj"></a>诸佛菩萨皆破此。<a id="a-Hk"></a>故是破相。<a id="a-Hl"></a>今明不然。<a id="a-Hm"></a>斯乃论一心三智。<a id="a-Hn"></a>破相是照空。<a id="a-Ho"></a>别相是照假。<a id="a-Hp"></a>总相是照中。<a id="a-Hq"></a>三智一心中得论。<a id="a-Hr"></a>不思议慧。<a id="a-Hs"></a>不云舍者异体非故。<a id="a-Ht"></a>四功用如文。</p>
 </body>
</html>