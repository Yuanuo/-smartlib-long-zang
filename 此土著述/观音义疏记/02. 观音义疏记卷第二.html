<!doctype html>
<html id="z3IBWWC1LF" data-ver="1255">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">观音义疏记卷第二</h1>
  <p id="a2">第三身业机应二。<a id="a-3"></a>初列门。<a id="a-4"></a>二贴文下随释三。<a id="a-5"></a>初贴文二。<a id="a-6"></a>初分经料简二。<a id="a-7"></a>初分经。<a id="a-8"></a>二文云下料简二。<a id="a-9"></a>初独女求男问。<a id="a-A"></a>二解者下女无子苦答二。<a id="a-B"></a>初他谬解。<a id="a-C"></a>二今解下今正释。<a id="a-D"></a>二求男下依经解释二。<a id="a-E"></a>初求愿二。<a id="a-F"></a>初大师销文二。<a id="a-G"></a>初释求男二。<a id="a-H"></a>初唱经。<a id="a-I"></a>二释义二。<a id="a-J"></a>初分经三义。<a id="a-K"></a>二愿与下略二解一二。<a id="a-L"></a>初略愿行。<a id="a-M"></a>二德业下释德业。<a id="a-N"></a>二释求女二。<a id="a-O"></a>初唱经。<a id="a-P"></a>二求女下解释二。<a id="a-Q"></a>初明存略意。<a id="a-R"></a>二女人下明相貌意。<a id="a-S"></a>二有人下章安斥谬二。<a id="a-T"></a>初斥非显是二。<a id="a-U"></a>初叙他谬立。<a id="a-V"></a>宿植德本众人爱敬。<a id="a-W"></a>此之二句据义犹是女之德业。<a id="a-X"></a>他师谬谓双释男女伏疑之文。<a id="a-Y"></a>意恐人疑。<a id="a-Z"></a>男之智慧女之端正。<a id="a-a"></a>皆由修种忍智之因。<a id="a-b"></a>非圣能与。<a id="a-c"></a>不修而得堕无因过。<a id="a-d"></a>故出彼意云。<a id="a-e"></a>众人咸谓。<a id="a-f"></a>观音但能交会父母等也。<a id="a-g"></a>二私难下明今正义二。<a id="a-h"></a>初难破二。<a id="a-i"></a>初立义难。<a id="a-j"></a>福慧受生皆由缘办。<a id="a-k"></a>观音既能与其生缘。<a id="a-l"></a>何不能与福慧缘邪。<a id="a-m"></a>二难观下引文难。<a id="a-n"></a>儿不修因。<a id="a-o"></a>圣不能令有福慧者众不称名。<a id="a-p"></a>何故得脱。<a id="a-q"></a>此以现文破无因执。<a id="a-r"></a>不用义解同心乞福也。<a id="a-s"></a>二今明下正立二。<a id="a-t"></a>初释。<a id="a-u"></a>观音用遍三千法界。<a id="a-v"></a>于诸众生得大自在。<a id="a-w"></a>无生缘者令植生缘。<a id="a-x"></a>无福慧者亦能令种。<a id="a-y"></a>此等皆于中阴中作。<a id="a-z"></a>故中阴经云。<a id="a-10"></a>妙觉如来以神足力。<a id="a-11"></a>将于无量四众八部。<a id="a-12"></a>入中阴中。<a id="a-13"></a>化作七宝讲堂七宝座等。<a id="a-14"></a>彼中阴众生七日至一日。<a id="a-15"></a>终者尽令住寿。<a id="a-16"></a>如来与化佛说法教化。<a id="a-17"></a>令七十八亿百千那由他中阴众生。<a id="a-18"></a>起无上正真道意。<a id="a-19"></a>经说甚广。<a id="a-1A"></a>尚能令彼中阴众生发菩提心。<a id="a-1B"></a>岂不能令植福慧邪。<a id="a-1C"></a>二今不下结。<a id="a-1D"></a>二结叹二。<a id="a-1E"></a>初两句解释。<a id="a-1F"></a>四句经文虽是结句。<a id="a-1G"></a>亦是释疑则可两向。<a id="a-1H"></a>若宿植德本众人爱敬两句经文。<a id="a-1I"></a>定属生女德业句也。<a id="a-1J"></a>二问礼下对前料简二。<a id="a-1K"></a>初问。<a id="a-1L"></a>二答。<a id="a-1M"></a>二引事。<a id="a-1N"></a>三观解二。<a id="a-1O"></a>初明果报二。<a id="a-1P"></a>初无子苦。<a id="a-1Q"></a>阿鼻地狱无求子念。<a id="a-1R"></a>诸余轻系苦乐相间。<a id="a-1S"></a>六欲诸天皆有亲爱。<a id="a-1T"></a>故无子者而生苦恼。<a id="a-1U"></a>二礼拜下明机应。<a id="a-1V"></a>二明修因。<a id="a-1W"></a>有漏无漏一切善法不出定慧。<a id="a-1X"></a>即男女义。<a id="a-1Y"></a>皆须修习并名修因。<a id="a-1Z"></a>不同诸难。<a id="a-1a"></a>别以有漏之善名为修因二。<a id="a-1b"></a>初列章。<a id="a-1c"></a>二法门下释义二。<a id="a-1d"></a>初辩法门二。<a id="a-1e"></a>初以事表法二。<a id="a-1f"></a>初正表法二。<a id="a-1g"></a>初表世间法二。<a id="a-1h"></a>初明苦集。<a id="a-1i"></a>无始至今常为痴爱。<a id="a-1j"></a>及根尘识习熏资熏。<a id="a-1k"></a>生于惑业无量男女。<a id="a-1l"></a>此之眷属一切众生莫能舍离。<a id="a-1m"></a>二若外下示外书。<a id="a-1n"></a>易云。<a id="a-1o"></a>乾道成。<a id="a-1p"></a>男坤道成女。<a id="a-1q"></a>礼云。<a id="a-1r"></a>天子之与后犹阴之与阳。<a id="a-1s"></a>天子修男教后修女顺。<a id="a-1t"></a>二若就下表出世法二。<a id="a-1u"></a>初表能生父母。<a id="a-1v"></a>佛于一切而得自在。<a id="a-1w"></a>名为国王。<a id="a-1x"></a>尊严如父。<a id="a-1y"></a>经教含理开发智慧。<a id="a-1z"></a>养育如母。<a id="a-20"></a>佛法和合生三乘僧。<a id="a-21"></a>故经云。<a id="a-22"></a>从佛口生从法化生。<a id="a-23"></a>得佛法分。<a id="a-24"></a>又权智历缘能成果用。<a id="a-25"></a>实智冥理能生果智。<a id="a-26"></a>故一切佛皆由此生。<a id="a-27"></a>初则果能生因。<a id="a-28"></a>次则因能生果。<a id="a-29"></a>共成一义也。<a id="a-2A"></a>二又慈下表所生男女。<a id="a-2B"></a>净名云。<a id="a-2C"></a>慈悲心为女。<a id="a-2D"></a>善心诚实男。<a id="a-2E"></a>先据此文立于悲智。<a id="a-2F"></a>名为男女。<a id="a-2G"></a>冥中道智即是诚实善心故也。<a id="a-2H"></a>乃类此法立诸男女。<a id="a-2I"></a>初以禅慧对于男女。<a id="a-2J"></a>次分三乘以对男女。<a id="a-2K"></a>后约佛性见对不见。<a id="a-2L"></a>而分男女。<a id="a-2M"></a>何者。<a id="a-2N"></a>既以见性为丈夫相。<a id="a-2O"></a>即彰不见为女人相。<a id="a-2P"></a>复约照性自具男女。<a id="a-2Q"></a>佛性正观决破无明。<a id="a-2R"></a>为福德智慧之男。<a id="a-2S"></a>中道慈悲含覆一切。<a id="a-2T"></a>为端正有相之女。<a id="a-2U"></a>二今借下结表意。<a id="a-2V"></a>二问那下释难明表二。<a id="a-2W"></a>初执无妨有难二。<a id="a-2X"></a>初立无男女理。<a id="a-2Y"></a>二大经下引无男女文二。<a id="a-2Z"></a>初正引教文二。<a id="a-2a"></a>初引大乘文。<a id="a-2b"></a>大经二十八云。<a id="a-2c"></a>涅槃无相。<a id="a-2d"></a>谓色相。<a id="a-2e"></a>声相。<a id="a-2f"></a>香味触相。<a id="a-2g"></a>生住坏相。<a id="a-2h"></a>男相。<a id="a-2i"></a>女相。<a id="a-2j"></a>是名十相。<a id="a-2k"></a>无如是相故名无相。<a id="a-2l"></a>次大论净名及安乐行皆列男女二名。<a id="a-2m"></a>非之以显无相。<a id="a-2n"></a>若不二门云。<a id="a-2o"></a>无定慧乃是男女所表之法也。<a id="a-2p"></a>二小乘下引小乘文。<a id="a-2q"></a>理无相故不可言说。<a id="a-2r"></a>无相即非男女相也。<a id="a-2s"></a>空平等故。<a id="a-2t"></a>离男女等一切相也。<a id="a-2u"></a>二男女下结无所表。<a id="a-2v"></a>能表男女既无。<a id="a-2w"></a>所表定慧安在。<a id="a-2x"></a>二答大下即遮而照释二。<a id="a-2y"></a>初广释三。<a id="a-2z"></a>初说默相即二。<a id="a-30"></a>初据理妙绝。<a id="a-31"></a>若论绝理尚不可说无男女相。<a id="a-32"></a>岂可被论有男女邪。<a id="a-33"></a>二善巧下被机有无。<a id="a-34"></a>若于众生有四益者。<a id="a-35"></a>或说无男女。<a id="a-36"></a>或说有男女。<a id="a-37"></a>故引天女。<a id="a-38"></a>不离文字说解脱相。<a id="a-39"></a>性空即脱。<a id="a-3A"></a>何妨文字。<a id="a-3B"></a>真无三世俗即有。<a id="a-3C"></a>二谛既即说默无违。<a id="a-3D"></a>二非有下明一二本融三。<a id="a-3E"></a>初法中道双非则无定慧。<a id="a-3F"></a>当体双照定慧宛然。<a id="a-3G"></a>言未曾相离者。<a id="a-3H"></a>即定慧不离法性也。<a id="a-3I"></a>二譬如下喻。<a id="a-3J"></a>岂因左右令一身异。<a id="a-3K"></a>岂可一身而废左右。<a id="a-3L"></a>三合只一觉性有寂照德。<a id="a-3M"></a>名为定慧。<a id="a-3N"></a>岂此二德暂离觉性。<a id="a-3O"></a>三言定下明定慧互具二。<a id="a-3P"></a>初约义明具三。<a id="a-3Q"></a>初法。<a id="a-3R"></a>一觉静明名为定慧。<a id="a-3S"></a>是故此二终不孤立。<a id="a-3T"></a>二譬上以一身左右。<a id="a-3U"></a>譬于二德不离一性。<a id="a-3V"></a>犹恐谓其二德相离。<a id="a-3W"></a>故以二人左右譬之。<a id="a-3X"></a>此如修性不二门云。<a id="a-3Y"></a>二与一性如水为波。<a id="a-3Z"></a>二亦无二亦如波水。<a id="a-3a"></a>当以彼喻而寻此喻。<a id="a-3b"></a>三定慧下合。<a id="a-3c"></a>二何但下据文证释二。<a id="a-3d"></a>初慧具定。<a id="a-3e"></a>男本表慧而兼福德。<a id="a-3f"></a>即慧具定也。<a id="a-3g"></a>二文云下定具慧。<a id="a-3h"></a>慈心种相者。<a id="a-3i"></a>经云。<a id="a-3j"></a>清净慈门刹尘数。<a id="a-3k"></a>共生如来一妙相。<a id="a-3l"></a>即无缘慈定而修其相也。<a id="a-3m"></a>互具可知。<a id="a-3n"></a>二故知下总结二。<a id="a-3o"></a>初以一二相即结。<a id="a-3p"></a>此文男女各具二德。<a id="a-3q"></a>即表定慧二法互具。<a id="a-3r"></a>若非体一何能互具。<a id="a-3s"></a>故以互具。<a id="a-3t"></a>显乎体一。<a id="a-3u"></a>故二不二舒卷自在。<a id="a-3v"></a>二理实下以说默相即结。<a id="a-3w"></a>理非一二赴缘两说。<a id="a-3x"></a>如此说者何异不说。<a id="a-3y"></a>经示男女其德互具。<a id="a-3z"></a>表于定慧一二无异说默不殊。<a id="a-40"></a>能此解者方得经文表法之义。<a id="a-41"></a>二次明下与愿二。<a id="a-42"></a>初示义门二。<a id="a-43"></a>初明十番感应四。<a id="a-44"></a>初果报。<a id="a-45"></a>二修因下世善三。<a id="a-46"></a>初五戒二。<a id="a-47"></a>初表行法。<a id="a-48"></a>二若不下求愿满。<a id="a-49"></a>行人若为五种惑业。<a id="a-4A"></a>牵破持心。<a id="a-4B"></a>当念未来感报苦乐。<a id="a-4C"></a>归命观音。<a id="a-4D"></a>障退戒完二求即满。<a id="a-4E"></a>二十善。<a id="a-4F"></a>若例五戒妄摄口四。<a id="a-4G"></a>酒即意三。<a id="a-4H"></a>并慧属男。<a id="a-4I"></a>若自细作。<a id="a-4J"></a>不绮是真实属男。<a id="a-4K"></a>不两舌是和爱。<a id="a-4L"></a>不恶口是柔善属女。<a id="a-4M"></a>不贪痴是无染智慧属男。<a id="a-4N"></a>不嗔是慈属女。<a id="a-4O"></a>余同五戒。<a id="a-4P"></a>三修禅下。<a id="a-4Q"></a>八定定即四禅四空各有修证。<a id="a-4R"></a>且论初禅五法为修五支为证。<a id="a-4S"></a>修以乐欲精进巧慧。<a id="a-4T"></a>此三方便分别属男。<a id="a-4U"></a>忆念一心此二方便静细属女。<a id="a-4V"></a>若证支林三支慧多属男。<a id="a-4W"></a>二支定多属女。<a id="a-4X"></a>若论二禅四支。<a id="a-4Y"></a>一内净。<a id="a-4Z"></a>二喜属男。<a id="a-4a"></a>三乐。<a id="a-4b"></a>四一心属女。<a id="a-4c"></a>三禅五支。<a id="a-4d"></a>一舍。<a id="a-4e"></a>二念。<a id="a-4f"></a>三慧属男。<a id="a-4g"></a>四乐五一心属女。<a id="a-4h"></a>四禅四支。<a id="a-4i"></a>一不苦不乐与第四一心属女。<a id="a-4j"></a>二舍三念清净属男。<a id="a-4k"></a>若论四空。<a id="a-4l"></a>一空处定。<a id="a-4m"></a>二识处定。<a id="a-4n"></a>三无所有处定。<a id="a-4o"></a>四非有想非无想定。<a id="a-4p"></a>此四虽无支林男女。<a id="a-4q"></a>而有微细四阴。<a id="a-4r"></a>通以四处受想为女。<a id="a-4s"></a>行识为男。<a id="a-4t"></a>若论四无量心。<a id="a-4u"></a>慈悲属女。<a id="a-4v"></a>喜舍属男。<a id="a-4w"></a>今且粗辩备在禅门。<a id="a-4x"></a>须者应检。<a id="a-4y"></a>三四教四。<a id="a-4z"></a>初三藏三初声闻二。<a id="a-50"></a>初表行法。<a id="a-51"></a>略举停心以为所表。<a id="a-52"></a>念处乃至正道节节应明男女之义。<a id="a-53"></a>以诸道品不出定慧二法故也。<a id="a-54"></a>直缘谛理者。<a id="a-55"></a>即四谛十六行观也。<a id="a-56"></a>出观等者。<a id="a-57"></a>历事之时。<a id="a-58"></a>愍物执常为说四谛。<a id="a-59"></a>名法缘慈。<a id="a-5A"></a>二若不下求愿满。<a id="a-5B"></a>出观男女者。<a id="a-5C"></a>法缘即正智之男。<a id="a-5D"></a>慈悲即柔和之女。<a id="a-5E"></a>既带空入假则历事不染故不畏诸有也。<a id="a-5F"></a>二支佛二。<a id="a-5G"></a>初表行法。<a id="a-5H"></a>缘方便等者。<a id="a-5I"></a>即凡地修福种相之时。<a id="a-5J"></a>名起慈观。<a id="a-5K"></a>慧观者。<a id="a-5L"></a>即观十二因缘无常无我发真约顿证之位。<a id="a-5M"></a>出观能用。<a id="a-5N"></a>生法二缘之慈。<a id="a-5O"></a>譬鹿回顾者。<a id="a-5P"></a>大论譬三兽在猎围求出不同。<a id="a-5Q"></a>声闻如獐惊怖跳出都不顾群。<a id="a-5R"></a>缘觉如鹿虽顾盻群怖不停待。<a id="a-5S"></a>菩萨如大香象。<a id="a-5T"></a>虽遭刀箭拥群共出。<a id="a-5U"></a>二若不下求愿满。<a id="a-5V"></a>三次明下菩萨二。<a id="a-5W"></a>初表行法。<a id="a-5X"></a>方便智慧。<a id="a-5Y"></a>或第六度分地世智。<a id="a-5Z"></a>或辩六度邪正之智。<a id="a-5a"></a>或是事中伏惑之智。<a id="a-5b"></a>此皆方便也。<a id="a-5c"></a>此等犹是能生男女所被之机必修六度。<a id="a-5d"></a>乃以五一而为所生之男女也。<a id="a-5e"></a>二若定下求愿满。<a id="a-5f"></a>二通教二。<a id="a-5g"></a>初表法。<a id="a-5h"></a>小同三藏唯论菩萨。<a id="a-5i"></a>凡亦同前。<a id="a-5j"></a>唯于真位以智为男。<a id="a-5k"></a>以慈为女。<a id="a-5l"></a>二求愿下愿满。<a id="a-5m"></a>三别教二。<a id="a-5n"></a>初明男女生相。<a id="a-5o"></a>此教外凡为破见思所修。<a id="a-5p"></a>正助作意趣空。<a id="a-5q"></a>望中犹名有为有漏。<a id="a-5r"></a>五度福严故称为女。<a id="a-5s"></a>而知地上无作智严在今心性。<a id="a-5t"></a>乃缘此性通伏无明。<a id="a-5u"></a>名之为男虽缘无作为偏修空。<a id="a-5v"></a>尚违中理。<a id="a-5w"></a>故男女相遥。<a id="a-5x"></a>若入内凡见思破处。<a id="a-5y"></a>心趣假中顺于本性。<a id="a-5z"></a>名男女交。<a id="a-60"></a>至回向位正修中观。<a id="a-61"></a>名怀圣胎。<a id="a-62"></a>证初地时即遮而照。<a id="a-63"></a>慈智合发名为双生。<a id="a-64"></a>得念不退无两边过。<a id="a-65"></a>副本期故地名欢喜。<a id="a-66"></a>二慈悲下明男女有能所生。<a id="a-67"></a>初地慈智男女既是真因。<a id="a-68"></a>任运能生上地男女。<a id="a-69"></a>上地复生极果男女。<a id="a-6A"></a>是故诸佛皆以初地。<a id="a-6B"></a>为祖父母。<a id="a-6C"></a>仍辩慈智得名。<a id="a-6D"></a>所以慈悲称大者。<a id="a-6E"></a>以拔苦与乐物荷深恩。<a id="a-6F"></a>故称为大。<a id="a-6G"></a>十力无畏既唯自证。<a id="a-6H"></a>物莫能知故不称大。<a id="a-6I"></a>四圆教二。<a id="a-6J"></a>初表法。<a id="a-6K"></a>此教顿修。<a id="a-6L"></a>始心即用性德慈智。<a id="a-6M"></a>以为男女。<a id="a-6N"></a>方称经文双具德业。<a id="a-6O"></a>慈无偏缘故名端正。<a id="a-6P"></a>慈即佛相故名有相。<a id="a-6Q"></a>女德备矣。<a id="a-6R"></a>智离边邪故名质直。<a id="a-6S"></a>智含万善故名福德。<a id="a-6T"></a>男德备矣。<a id="a-6U"></a>似位无明不覆而覆。<a id="a-6V"></a>名曰处胎。<a id="a-6W"></a>初住慈智不显而显。<a id="a-6X"></a>名曰双生。<a id="a-6Y"></a>真慈出假爱见莫拘。<a id="a-6Z"></a>真智趣果无似爱滞。<a id="a-6a"></a>亦不畏者同体权实。<a id="a-6b"></a>二皆无缚。<a id="a-6c"></a>二方便下愿满。<a id="a-6d"></a>四变易。<a id="a-6e"></a>言两番者。<a id="a-6f"></a>方便实报同名变易。<a id="a-6g"></a>乃以二土名为两番。<a id="a-6h"></a>若实报人断证虽分四十一品。<a id="a-6i"></a>皆是破于障果无明。<a id="a-6j"></a>唯求究竟慈智男女。<a id="a-6k"></a>故于此土论一番益。<a id="a-6l"></a>其方便人根虽利钝。<a id="a-6m"></a>法分渐顿而皆大乘。<a id="a-6n"></a>俱求佛智。<a id="a-6o"></a>此土唯望实报为益。<a id="a-6p"></a>唯求分真慈智男女。<a id="a-6q"></a>是故论益亦只一番。<a id="a-6r"></a>二复次下作三差料简三。<a id="a-6s"></a>初明人天定散二。<a id="a-6t"></a>初明有善禅之德。<a id="a-6u"></a>空居四天因亦修定。<a id="a-6v"></a>以散心强故但名男。<a id="a-6w"></a>例此四空以定强故。<a id="a-6x"></a>合云唯女。<a id="a-6y"></a>四禅诸支既对定慧即名男女。<a id="a-6z"></a>俱时而得故曰一心。<a id="a-70"></a>二从三下斥无动出之功。<a id="a-71"></a>三界功德虽名定慧。<a id="a-72"></a>而皆爱味。<a id="a-73"></a>或杂邪见都属有漏。<a id="a-74"></a>是故男女无动出用。<a id="a-75"></a>二从二下明藏通智断二。<a id="a-76"></a>初明有无漏之德。<a id="a-77"></a>二从二下明无中道之失。<a id="a-78"></a>大经既以见佛性者。<a id="a-79"></a>名为丈夫。<a id="a-7A"></a>故不见性皆名女人。<a id="a-7B"></a>无漏诸定不能发生中道之智。<a id="a-7C"></a>故如石女。<a id="a-7D"></a>二乘偏空名为定多。<a id="a-7E"></a>菩萨偏假名为慧多。<a id="a-7F"></a>此之定慧俱不能见。<a id="a-7G"></a>寂照平等三德之性。<a id="a-7H"></a>迦葉菩萨涅槃之前。<a id="a-7I"></a>岂是外道名。<a id="a-7J"></a>邪见者。<a id="a-7K"></a>盖未出二边。<a id="a-7L"></a>望中名邪。<a id="a-7M"></a>三唯有下明别圆地住。<a id="a-7N"></a>修因虽异证道是同。<a id="a-7O"></a>斯乃性德缘了。<a id="a-7P"></a>显为果中定慧。<a id="a-7Q"></a>二故知下斥他局第三劝持二。<a id="a-7R"></a>初科经。<a id="a-7S"></a>二劝持下释义三。<a id="a-7T"></a>初劝持。<a id="a-7U"></a>二格量二。<a id="a-7V"></a>初科。<a id="a-7W"></a>二格量下释四。<a id="a-7X"></a>初格量本。<a id="a-7Y"></a>经举六十二亿恒河沙不多不少者。<a id="a-7Z"></a>佛顶首楞严云。<a id="a-7a"></a>此三千大千世界现住世间。<a id="a-7b"></a>诸法王子有六十二亿恒河沙数。<a id="a-7c"></a>修法垂范教化众生。<a id="a-7d"></a>随顺众生方便智慧各各不同。<a id="a-7e"></a>既是现住娑婆菩萨。<a id="a-7f"></a>是故特举为格量本。<a id="a-7g"></a>二问。<a id="a-7h"></a>三答。<a id="a-7i"></a>四正格量二。<a id="a-7j"></a>初约教释二。<a id="a-7k"></a>初约佛眼略示二。<a id="a-7l"></a>初以少格多。<a id="a-7m"></a>二问起答释二。<a id="a-7n"></a>初以人情问。<a id="a-7o"></a>二答佛下约佛眼答。<a id="a-7p"></a>佛眼所照称法界量。<a id="a-7q"></a>四多法界不增。<a id="a-7r"></a>四少法界不减。<a id="a-7s"></a>故云功德正齐。<a id="a-7t"></a>二问何下对他解广释二。<a id="a-7u"></a>初问。<a id="a-7v"></a>虽示佛眼称量不谬。<a id="a-7w"></a>其意难明。<a id="a-7x"></a>故须问起。<a id="a-7y"></a>先引古释方彰今义。<a id="a-7z"></a>二旧解下答二。<a id="a-80"></a>初叙旧解非五。<a id="a-81"></a>初引物论等。<a id="a-82"></a>其福实殊者。<a id="a-83"></a>谓六十二亿之福实胜观音。<a id="a-84"></a>但是方便引物论等此解最谬。<a id="a-85"></a>破意可知。<a id="a-86"></a>二二云下田有高下。<a id="a-87"></a>对劣显胜。<a id="a-88"></a>不见观音证理之德。<a id="a-89"></a>何名为叹。<a id="a-8A"></a>三心有浓淡。<a id="a-8B"></a>四时解不解。<a id="a-8C"></a>意谓观音虽少。<a id="a-8D"></a>称名之时解心现前。<a id="a-8E"></a>六十虽多。<a id="a-8F"></a>供养之时解心不发。<a id="a-8G"></a>是故多少得福乃等。<a id="a-8H"></a>此之二释皆在持供。<a id="a-8I"></a>心之优劣叹德远矣。<a id="a-8J"></a>五有缘无缘。<a id="a-8K"></a>父母有生育之缘。<a id="a-8L"></a>故供之福深毁之罪重。<a id="a-8M"></a>路人无缘故浅。<a id="a-8N"></a>文虽不斥理亦全疏。<a id="a-8O"></a>岂可观音但与众生有缘而已。<a id="a-8P"></a>二今明下明今义是二。<a id="a-8Q"></a>初明今立义二。<a id="a-8R"></a>初约实际释。<a id="a-8S"></a>一多人法皆无性相。<a id="a-8T"></a>二空既显一实斯彰。<a id="a-8U"></a>存则假实暂分。<a id="a-8V"></a>亡则一多齐致。<a id="a-8W"></a>存亡不二方名正等。<a id="a-8X"></a>二一中下以经偈释。<a id="a-8Y"></a>举华严偈释今经意。<a id="a-8Z"></a>良由一与无量俱同实际。<a id="a-8a"></a>故互能圆解也。<a id="a-8b"></a>以实际之多生观音之一。<a id="a-8c"></a>故非是一。<a id="a-8d"></a>以实际之一生河沙之多。<a id="a-8e"></a>故非是多。<a id="a-8f"></a>既其一多无决定性。<a id="a-8g"></a>故互生非实也。<a id="a-8h"></a>照其事理者事谓一多之相。<a id="a-8i"></a>理谓融即之体。<a id="a-8j"></a>慎勿以多为事以一为理。<a id="a-8k"></a>二法华下引本论证论以持六十二亿河沙佛名为校量者。<a id="a-8l"></a>古云。<a id="a-8m"></a>论误。<a id="a-8n"></a>盖不解论意也。<a id="a-8o"></a>今具引论文并荆溪解释。<a id="a-8p"></a>方晓其义。<a id="a-8q"></a>论云。<a id="a-8r"></a>受持观音名。<a id="a-8s"></a>与六十二亿恒沙诸佛名。<a id="a-8t"></a>彼福平等者有二种义。<a id="a-8u"></a>一信力故。<a id="a-8v"></a>二毕竟知故。<a id="a-8w"></a>信力复二一者。<a id="a-8x"></a>求我如观音。<a id="a-8y"></a>毕竟信故。<a id="a-8z"></a>二生恭敬心如彼功德。<a id="a-90"></a>我亦得故。<a id="a-91"></a>二毕竟知者。<a id="a-92"></a>决定知法界故。<a id="a-93"></a>法界者名为法性。<a id="a-94"></a>初地菩萨能证入一切诸佛平等身故。<a id="a-95"></a>平等身者。<a id="a-96"></a>谓真如法身。<a id="a-97"></a>是故受持观音。<a id="a-98"></a>与六十二亿恒沙诸佛。<a id="a-99"></a>功德无差。<a id="a-9A"></a>荆溪云。<a id="a-9B"></a>以此验知。<a id="a-9C"></a>须依圆释。<a id="a-9D"></a>何者。<a id="a-9E"></a>于二义中。<a id="a-9F"></a>信力约事毕竟约理。<a id="a-9G"></a>事理相资方成所念。<a id="a-9H"></a>如信力二中。<a id="a-9I"></a>既云求我身如观音。<a id="a-9J"></a>即指化身。<a id="a-9K"></a>又云。<a id="a-9L"></a>观音功德我亦得之。<a id="a-9M"></a>乃指报身愿齐报应。<a id="a-9N"></a>方乃成念。<a id="a-9O"></a>但念果德者。<a id="a-9P"></a>何必识理。<a id="a-9Q"></a>故次义云。<a id="a-9R"></a>知法界等。<a id="a-9S"></a>次引证位。<a id="a-9T"></a>即是初地且引分证。<a id="a-9U"></a>令人识之。<a id="a-9V"></a>故知若念观音三身。<a id="a-9W"></a>须却以念佛校之。<a id="a-9X"></a>若以念法身论之。<a id="a-9Y"></a>纵引十方诸佛其功亦等。<a id="a-9Z"></a>何但六十二邪。<a id="a-9a"></a>所以论文虽似举经。<a id="a-9b"></a>乃是增句释义。<a id="a-9c"></a>亦如方便。<a id="a-9d"></a>初加难解难知。<a id="a-9e"></a>欲说大法乃增三句。<a id="a-9f"></a>而为申释。<a id="a-9g"></a>今六十二亿菩萨加以佛释。<a id="a-9h"></a>二又约下约观释。<a id="a-9i"></a>虽三种观俱受修名。<a id="a-9j"></a>而中是性是故得云二观发中二观实不等者。<a id="a-9k"></a>破立不等也。<a id="a-9l"></a>虽乃不等而二皆是中道之德。<a id="a-9m"></a>二与中道毕竟不异。<a id="a-9n"></a>中道既等。<a id="a-9o"></a>二岂不等。<a id="a-9p"></a>是故言空三皆是空。<a id="a-9q"></a>假则皆假。<a id="a-9r"></a>中则皆中。<a id="a-9s"></a>乞人难胜其实不等。<a id="a-9t"></a>亦以此二同一法性是故等也。<a id="a-9u"></a>三结成。<a id="a-9v"></a>此但通云受持名号。<a id="a-9w"></a>以正格中言一时故。<a id="a-9x"></a>复引大品一华供佛。<a id="a-9y"></a>以类一时持观音名。<a id="a-9z"></a>其善流入法性海。<a id="a-A0"></a>故如海无尽。<a id="a-A1"></a>言至毕苦者。<a id="a-A2"></a>二死尽也。<a id="a-A3"></a>盖言成佛散华之福犹尚不尽。<a id="a-A4"></a>大章第二问答二。<a id="a-A5"></a>初标章述意二。<a id="a-A6"></a>初标章二前问下述意二。<a id="a-A7"></a>初述前科。<a id="a-A8"></a>称名常念及以礼拜。<a id="a-A9"></a>三业现前。<a id="a-AA"></a>故曰显机。<a id="a-AB"></a>菩萨以此为所观境。<a id="a-AC"></a>法身灵智即始本二觉。<a id="a-AD"></a>分合之真身也。<a id="a-AE"></a>望于众生即能观智。<a id="a-AF"></a>乃以此知冥应拔苦。<a id="a-AG"></a>即此境智而为因缘。<a id="a-AH"></a>亦名感应。<a id="a-AI"></a>以此因缘名观世音。<a id="a-AJ"></a>蒙说已领。<a id="a-AK"></a>二今问下示今意乃明观音意业鉴机身业现相。<a id="a-AL"></a>口业说法。<a id="a-AM"></a>既令众生知觉见闻。<a id="a-AN"></a>故云显应。<a id="a-AO"></a>而且不说众生三业修行之相。<a id="a-AP"></a>此由宿善冥伏在怀乃能致感故曰冥机。<a id="a-AQ"></a>通释十双即当法慈福应珠显权迹缘断十只之义。<a id="a-AR"></a>二分科释经二。<a id="a-AS"></a>初分科。<a id="a-AT"></a>二一云下释经二。<a id="a-AU"></a>初问二。<a id="a-AV"></a>初示三业文。<a id="a-AW"></a>方便问意者。<a id="a-AX"></a>非是道前取理方便。<a id="a-AY"></a>正当证后鉴机方便。<a id="a-AZ"></a>二此是下明三业德二。<a id="a-Aa"></a>初通释三业二。<a id="a-Ab"></a>初标列三义。<a id="a-Ac"></a>二三不下解释三义三初释三不护二。<a id="a-Ad"></a>初法。<a id="a-Ae"></a>作意等十字是其护义。<a id="a-Af"></a>实不两字彰于任运。<a id="a-Ag"></a>然须不其三惑之护。<a id="a-Ah"></a>即能三业任运度生。<a id="a-Ai"></a>二譬如下谕。<a id="a-Aj"></a>二三无下释三无失。<a id="a-Ak"></a>不护显于思义寂绝。<a id="a-Al"></a>无失彰其逗会称宜。<a id="a-Am"></a>得三悉益即会事也。<a id="a-An"></a>得第一义即冥理也。<a id="a-Ao"></a>三三轮下释三轮二。<a id="a-Ap"></a>初遍示三轮。<a id="a-Aq"></a>三业应机旋转自在。<a id="a-Ar"></a>能为众生摧破三障。<a id="a-As"></a>故名为轮。<a id="a-At"></a>二虽音下释不思议化二。<a id="a-Au"></a>初约义释相。<a id="a-Av"></a>心体离念。<a id="a-Aw"></a>即是法身本性智慧。<a id="a-Ax"></a>今虽垂应委悉被机。<a id="a-Ay"></a>而能称本离于思念。<a id="a-Az"></a>故于法身无所损减二净名下引经证释。<a id="a-B0"></a>分别诸法证于垂化。<a id="a-B1"></a>于义不动证不思议。<a id="a-B2"></a>即理而事名不动而动。<a id="a-B3"></a>二问意下别明示意二。<a id="a-B4"></a>初问。<a id="a-B5"></a>二答。<a id="a-B6"></a>若随自意无能测者。<a id="a-B7"></a>若随他意昆虫亦知。<a id="a-B8"></a>又无机者不测。<a id="a-B9"></a>有缘者令知。<a id="a-BA"></a>二佛答下答二。<a id="a-BB"></a>初分经二。<a id="a-BC"></a>初别下释义三。<a id="a-BD"></a>初别答二。<a id="a-BE"></a>初悬示经意三。<a id="a-BF"></a>初明诸身。<a id="a-BG"></a>皆答三业二初释相二。<a id="a-BH"></a>初以三答三。<a id="a-BI"></a>二又但下约二答三二。<a id="a-BJ"></a>初现身具三。<a id="a-BK"></a>二若说下说法具三。<a id="a-BL"></a>不如树木风吹作声。<a id="a-BM"></a>口兼身业其义易明。<a id="a-BN"></a>故不言也。<a id="a-BO"></a>二二释下结示。<a id="a-BP"></a>二从别下以诸身。<a id="a-BQ"></a>束对十界二。<a id="a-BR"></a>初约义示。<a id="a-BS"></a>若据身说理合齐等。<a id="a-BT"></a>但约经中结说文少。<a id="a-BU"></a>故云十九。<a id="a-BV"></a>如八部四众伹结一说耳。<a id="a-BW"></a>二而文下足阙文二。<a id="a-BX"></a>初明菩萨二。<a id="a-BY"></a>初叙他四解。<a id="a-BZ"></a>二若三下今取古本。<a id="a-Ba"></a>若指上品今品那阙。<a id="a-Bb"></a>若云脱落余何不脱。<a id="a-Bc"></a>若言观音即是菩萨不须更现。<a id="a-Bd"></a>妙音菩萨何故更现。<a id="a-Be"></a>故云。<a id="a-Bf"></a>三解皆有难也。<a id="a-Bg"></a>若依古本。<a id="a-Bh"></a>即今品文菩萨一界为化义广。<a id="a-Bi"></a>最不可阙。<a id="a-Bj"></a>二又无下明地狱二。<a id="a-Bk"></a>初叙三释若指上品亦可为例。<a id="a-Bl"></a>其次二释人之局情耳。<a id="a-Bm"></a>二今明下明今有义二。<a id="a-Bn"></a>初依总答明有。<a id="a-Bo"></a>总文既云现种种形。<a id="a-Bp"></a>岂可无于地狱形邪。<a id="a-Bq"></a>二又请下据二经明有。<a id="a-Br"></a>请观音经游戏五道文。<a id="a-Bs"></a>先明地狱。<a id="a-Bt"></a>方等陀罗尼经说。<a id="a-Bu"></a>婆薮大权示为商主。<a id="a-Bv"></a>坚执邪见杀羊祀天。<a id="a-Bw"></a>生陷地狱于地狱中。<a id="a-Bx"></a>说法教化九十亿罪人。<a id="a-By"></a>来至佛会皆令得道。<a id="a-Bz"></a>那言代苦不论说法。<a id="a-C0"></a>况复论云多作佛身。<a id="a-C1"></a>岂不说法。<a id="a-C2"></a>三今通下约诸身对机四句二。<a id="a-C3"></a>初释相二。<a id="a-C4"></a>初通示四句。<a id="a-C5"></a>经云众生应以佛身得度。<a id="a-C6"></a>即现佛身为独现佛。<a id="a-C7"></a>为兼余身同度彼生。<a id="a-C8"></a>又为一界独感于佛。<a id="a-C9"></a>为兼余界同感于佛。<a id="a-CA"></a>诸身乃至执金刚神能应共独。<a id="a-CB"></a>能感共独不可偏执。<a id="a-CC"></a>故今通就十法界应。<a id="a-CD"></a>对十界机。<a id="a-CE"></a>一多相对立以四句。<a id="a-CF"></a>方见经文感应之相。<a id="a-CG"></a>二别对三相。<a id="a-CH"></a>不唯感应多少成于四句。<a id="a-CI"></a>人法因果亦有多少故。<a id="a-CJ"></a>须更立两重四句。<a id="a-CK"></a>初机应四句二。<a id="a-CL"></a>初若妙下释四句四。<a id="a-CM"></a>初一界度一界。<a id="a-CN"></a>三即下三土以现佛身。<a id="a-CO"></a>必遍三处。<a id="a-CP"></a>盖等觉下至于凡夫皆能感佛。<a id="a-CQ"></a>故须三土以明其应。<a id="a-CR"></a>初实报能度所度纯一佛界。<a id="a-CS"></a>二方便土就本而说。<a id="a-CT"></a>故曰五人。<a id="a-CU"></a>生彼土已没其异称。<a id="a-CV"></a>以皆求佛。<a id="a-CW"></a>是故感应亦纯一界。<a id="a-CX"></a>三同居土且明寂场圆机感佛。<a id="a-CY"></a>不论形类及兼别机。<a id="a-CZ"></a>是故亦当第一句也。<a id="a-Ca"></a>二若寂下一界度多界。<a id="a-Cb"></a>更以寂场对于次句。<a id="a-Cc"></a>不唯形异亦乃根殊。<a id="a-Cd"></a>能感虽多能应唯一。</p>
  <p id="aCe">问。<a id="a-Cf"></a>何不二酥对于次句。<a id="a-Cg"></a>那将初乳配两句邪。</p>
  <p id="aCh">答。<a id="a-Ci"></a>本论佛界度于多界。<a id="a-Cj"></a>二酥之佛胜劣相合。<a id="a-Ck"></a>钝见劣身尚是偏空。<a id="a-Cl"></a>体非佛界。<a id="a-Cm"></a>故以寂场一中道佛。<a id="a-Cn"></a>度于圆别佛菩萨界及五道形。<a id="a-Co"></a>方名一界度多界句。<a id="a-Cp"></a>三若有下多界度一界。<a id="a-Cq"></a>诸时诸会三乘八部翼从世尊共化一机。<a id="a-Cr"></a>或诸大权共成化事。<a id="a-Cs"></a>或佛自遍现而度一机若有一人应以十界身而得度者。<a id="a-Ct"></a>观音即现十身而为说法。<a id="a-Cu"></a>四若佛下多界度多界。<a id="a-Cv"></a>文中且约作十界身。<a id="a-Cw"></a>遍入诸道而为此句。<a id="a-Cx"></a>若委论者。<a id="a-Cy"></a>或有多机同在一处应以十身而得度者。<a id="a-Cz"></a>亦随彼现也。<a id="a-D0"></a>用此下历五味。<a id="a-D1"></a>若就根性为能感机。<a id="a-D2"></a>就所证体而为能应。<a id="a-D3"></a>则乳唯得一界度二界。<a id="a-D4"></a>醍醐唯得一界度一界。<a id="a-D5"></a>若就形相为感应者。<a id="a-D6"></a>则味味中各有四句。<a id="a-D7"></a>既云应以何身得度。<a id="a-D8"></a>知正约形为感应也。<a id="a-D9"></a>学者应知约土约味。<a id="a-DA"></a>别对句者欲易解故。<a id="a-DB"></a>若见一多四句相。<a id="a-DC"></a>已一切时处应自在作。<a id="a-DD"></a>二复次下人法四句。<a id="a-DE"></a>上之四句以人对人。<a id="a-DF"></a>今之四句以法对人。<a id="a-DG"></a>此由经云而为说法。<a id="a-DH"></a>故须更论人法四句。<a id="a-DI"></a>初句云。<a id="a-DJ"></a>善财从百一十者所历之城也。<a id="a-DK"></a>知识即五十三人也。<a id="a-DL"></a>虽带人辩意在所说法异。<a id="a-DM"></a>二三两句可见。<a id="a-DN"></a>第四句云。<a id="a-DO"></a>一道出生死。<a id="a-DP"></a>而言多法者。<a id="a-DQ"></a>盖于法法开佛知见。<a id="a-DR"></a>以开十界十如。<a id="a-DS"></a>皆是实相即不思议之多法。<a id="a-DT"></a>此四能被多少之法虽引诸经。<a id="a-DU"></a>皆显观音能应之德。<a id="a-DV"></a>三复下因果四句。<a id="a-DW"></a>上二四句对机说法。<a id="a-DX"></a>法须修证从因至果。<a id="a-DY"></a>自若不然他何所效。<a id="a-DZ"></a>如转四谛灭我已证。<a id="a-Da"></a>道我已修。<a id="a-Db"></a>故诸身说一一皆有因果始终。<a id="a-Dc"></a>方能被物。<a id="a-Dd"></a>故四句中戒善粗略。<a id="a-De"></a>感报亦然。<a id="a-Df"></a>故因果俱少。<a id="a-Dg"></a>声闻因中凡分内外。<a id="a-Dh"></a>圣有见修正助行法。<a id="a-Di"></a>遍于三藏。<a id="a-Dj"></a>而只证得二种涅槃。<a id="a-Dk"></a>故因多果少。<a id="a-Dl"></a>独觉不禀三学行法。<a id="a-Dm"></a>但观雕变顿成果已。<a id="a-Dn"></a>能具种种神通化事。<a id="a-Do"></a>故因少果多。<a id="a-Dp"></a>菩萨修因时长行广。<a id="a-Dq"></a>及成佛果二智万德。<a id="a-Dr"></a>故因果俱多。<a id="a-Ds"></a>此等皆是悉檀示现。<a id="a-Dt"></a>修因证果大略如是二观音下结示二。<a id="a-Du"></a>初结归圣能。<a id="a-Dv"></a>二有人下叙他斥局。<a id="a-Dw"></a>虽因果迭论一多互说。<a id="a-Dx"></a>不能显于权实体相。<a id="a-Dy"></a>今以十界三重四句。<a id="a-Dz"></a>望彼之义尘岳相殊。<a id="a-E0"></a>二旧释下科释经文二。<a id="a-E1"></a>初科经二。<a id="a-E2"></a>初旧科二。<a id="a-E3"></a>初分三枝末。<a id="a-E4"></a>二若尔下释疑问答。<a id="a-E5"></a>二今明下今科。<a id="a-E6"></a>二一明下释义八。<a id="a-E7"></a>初圣身四。<a id="a-E8"></a>初佛身三。<a id="a-E9"></a>初垂应相状二。<a id="a-EA"></a>初约身简定二。<a id="a-EB"></a>初定应化。<a id="a-EC"></a>化则变化。<a id="a-ED"></a>欻然而有欻尔而无。<a id="a-EE"></a>盖是暂时益物相也。<a id="a-EF"></a>应则应答同物始终。<a id="a-EG"></a>如极乐人民。<a id="a-EH"></a>寿不可数佛同无量。<a id="a-EI"></a>此土寿促佛同八十。<a id="a-EJ"></a>有降生日有入灭时。<a id="a-EK"></a>即八相佛也。<a id="a-EL"></a>若寻等者。<a id="a-EM"></a>据列三乘八部四众。<a id="a-EN"></a>至金刚神。<a id="a-EO"></a>宛是一期化物之相。<a id="a-EP"></a>知非欻尔也。<a id="a-EQ"></a>二问何下拣真应二。<a id="a-ER"></a>初问。<a id="a-ES"></a>因向文云。<a id="a-ET"></a>妙觉法身应于三土说法被机。<a id="a-EU"></a>既本是真佛。<a id="a-EV"></a>何用垂应方说法邪二答。<a id="a-EW"></a>虽云多种。<a id="a-EX"></a>岂出四身法报应化。<a id="a-EY"></a>法身则远而难示。<a id="a-EZ"></a>应化则近而易狎。<a id="a-Ea"></a>报身则亦远亦近。<a id="a-Eb"></a>智同法身像属胜应。<a id="a-Ec"></a>般若赞云。<a id="a-Ed"></a>应化非真等者。<a id="a-Ee"></a>此以真法而夺应化。<a id="a-Ef"></a>是则无相之相方名真佛。<a id="a-Eg"></a>无说之说方名说法。<a id="a-Eh"></a>据妙觉法身等者。<a id="a-Ei"></a>此据住上品寂光。<a id="a-Ej"></a>方是真法上地菩萨亦莫能睹。<a id="a-Ek"></a>以等觉还皆住果报并依业识见佛。<a id="a-El"></a>若望妙觉俱是胜应。<a id="a-Em"></a>故云真法渊远。<a id="a-En"></a>如妙音等者。</p>
  <p id="aEo">问。<a id="a-Ep"></a>妙音东来。<a id="a-Eq"></a>先现八万四千众宝莲华。<a id="a-Er"></a>文殊见已而问于佛。<a id="a-Es"></a>据此亦是不识应相。<a id="a-Et"></a>那忽引证不知真身。</p>
  <p id="aEu">答。<a id="a-Ev"></a>斯乃见迹不识其本。<a id="a-Ew"></a>即是不知真身也。<a id="a-Ex"></a>故下问云。<a id="a-Ey"></a>是菩萨种何善本。<a id="a-Ez"></a>修何功德。<a id="a-F0"></a>行何三昧。<a id="a-F1"></a>即真法也。<a id="a-F2"></a>二若从下就土分别三。<a id="a-F3"></a>初实报二。<a id="a-F4"></a>初示应相。<a id="a-F5"></a>圆满相好者。<a id="a-F6"></a>如华严如来相海品。<a id="a-F7"></a>及随好光明品说十莲华藏世界。<a id="a-F8"></a>微尘数相一一皆以妙相庄严。<a id="a-F9"></a>说一实谛者。<a id="a-FA"></a>若约教道。<a id="a-FB"></a>实报犹有别教根缘。<a id="a-FC"></a>亦说无量四谛。<a id="a-FD"></a>今约实论也。<a id="a-FE"></a>二示机宜。<a id="a-FF"></a>四十一地皆与妙觉分同体用。<a id="a-FG"></a>故不可以九界之身并劣应应之。<a id="a-FH"></a>二复次下有余二。<a id="a-FI"></a>初论有无二。<a id="a-FJ"></a>初大小有无。<a id="a-FK"></a>方便实报二土俱受变易生死。<a id="a-FL"></a>偏目此者。<a id="a-FM"></a>上土分破此中全在。<a id="a-FN"></a>从强受称也小乘不说常住佛性。<a id="a-FO"></a>见思若尽果报永亡。<a id="a-FP"></a>大乘谈常。<a id="a-FQ"></a>故三界外更立三土。<a id="a-FR"></a>无明全破则居寂光。<a id="a-FS"></a>分破实报全在有余。<a id="a-FT"></a>五种意生身即全在者也。<a id="a-FU"></a>楞伽但明三种意生身。<a id="a-FV"></a>今家约义开为五种。<a id="a-FW"></a>且三种者。<a id="a-FX"></a>一入三昧乐意成身。<a id="a-FY"></a>此拟二乘入空意也。<a id="a-FZ"></a>二觉法自性意成身。<a id="a-Fa"></a>此拟通教菩萨出假意也。<a id="a-Fb"></a>三种类俱生无作意成身。<a id="a-Fc"></a>此拟别教菩萨修中意也。<a id="a-Fd"></a>若开为五者。<a id="a-Fe"></a>于三昧开两教二乘。<a id="a-Ff"></a>于觉法开别教十行。<a id="a-Fg"></a>或作七种两教二乘。<a id="a-Fh"></a>各开为二。<a id="a-Fi"></a>不云别教十住者。<a id="a-Fj"></a>义同二乘入空故也。<a id="a-Fk"></a>若论九人生方便土更取别教十住。<a id="a-Fl"></a>及取圆教十信。<a id="a-Fm"></a>摄入三种意生身中。<a id="a-Fn"></a>以未断无明未生实报。<a id="a-Fo"></a>通言意者。<a id="a-Fp"></a>以未发真。<a id="a-Fq"></a>皆是作意成之。<a id="a-Fr"></a>以生并从果说。<a id="a-Fs"></a>此依妙玄并辅行撮略而辩。<a id="a-Ft"></a>二释论下经论定判。<a id="a-Fu"></a>二此应下明机应二。<a id="a-Fv"></a>初明但示两应。<a id="a-Fw"></a>初示胜应者。</p>
  <p id="aFx">问。<a id="a-Fy"></a>前实报身而云此应非余土堪。<a id="a-Fz"></a>至此那云圆满相海。<a id="a-G0"></a>如前实报。</p>
  <p id="aG1">答。<a id="a-G2"></a>彼应真机与应分合。<a id="a-G3"></a>此应似机与应未合。<a id="a-G4"></a>此犹作意彼则任真。<a id="a-G5"></a>能见既殊所见宁一。<a id="a-G6"></a>但为此机无明已伏或少分除。<a id="a-G7"></a>故用报相引令入真。<a id="a-G8"></a>云如前者。<a id="a-G9"></a>稍似实报非谓全同。<a id="a-GA"></a>二示劣应者问此土一佛。<a id="a-GB"></a>示于胜劣两种相貌。<a id="a-GC"></a>与同居土尊特丈六合身之相。<a id="a-GD"></a>同异如何答方便两应。<a id="a-GE"></a>但说次第及不次第二种大乘五种意生。<a id="a-GF"></a>其土禀教虽有利钝。<a id="a-GG"></a>既皆禀大学佛智慧。<a id="a-GH"></a>俱知佛身是大觉性。<a id="a-GI"></a>能修中观伏无明者。<a id="a-GJ"></a>见相则胜。<a id="a-GK"></a>若在二观未伏无明。<a id="a-GL"></a>见相则劣。<a id="a-GM"></a>相虽胜劣只一尊特故非合身。<a id="a-GN"></a>若同居土说通教时。<a id="a-GO"></a>钝但见空。<a id="a-GP"></a>故感丈六利见不空。<a id="a-GQ"></a>故感尊特。<a id="a-GR"></a>大小二机。<a id="a-GS"></a>于一佛身见解有异。<a id="a-GT"></a>故名丈六尊特合身。<a id="a-GU"></a>此纯大见故不名合。<a id="a-GV"></a>二何故下明唯被二机二。<a id="a-GW"></a>初总示。<a id="a-GX"></a>二若圆下别示。<a id="a-GY"></a>言圆人无明未破者。<a id="a-GZ"></a>即七信已上。<a id="a-Ga"></a>言分破者。<a id="a-Gb"></a>仁王般若说十地惑。<a id="a-Gc"></a>有三十品。<a id="a-Gd"></a>既于一地自有三品。<a id="a-Ge"></a>是知圆圣四十二位皆有三品。<a id="a-Gf"></a>初住三品即第十信三心用观而对破之。<a id="a-Gg"></a>初心用观对于上品。<a id="a-Gh"></a>破则中心。<a id="a-Gi"></a>中心用观对于中品。<a id="a-Gj"></a>破则后心。<a id="a-Gk"></a>后心用观对于下品。<a id="a-Gl"></a>此品若破方名初住。<a id="a-Gm"></a>生实报土。<a id="a-Gn"></a>今云分破犹生方便。<a id="a-Go"></a>即第十信中后心也。<a id="a-Gp"></a>如等觉人住于后心。<a id="a-Gq"></a>经历多劫。<a id="a-Gr"></a>方破下品证入妙觉。<a id="a-Gs"></a>别九向位十向初心。<a id="a-Gt"></a>俱名未破。<a id="a-Gu"></a>第十回向中后二心。<a id="a-Gv"></a>名为分破。<a id="a-Gw"></a>此圆别人俱修中观。<a id="a-Gx"></a>伏破无明虽生方便其根既利。<a id="a-Gy"></a>感佛胜身说圆顿法。<a id="a-Gz"></a>别第七住至十行位。<a id="a-H0"></a>及通菩萨偏观于假。<a id="a-H1"></a>藏通二乘偏在于空。<a id="a-H2"></a>此等生在方便有余。<a id="a-H3"></a>虽已知常。<a id="a-H4"></a>求佛智慧尚滞二边。<a id="a-H5"></a>并未观伏无明之惑。<a id="a-H6"></a>其根既钝。<a id="a-H7"></a>但感劣身说渐次法。<a id="a-H8"></a>三凡圣同居土。<a id="a-H9"></a>或称净秽同居土。<a id="a-HA"></a>谓净土秽土。<a id="a-HB"></a>各有凡圣而同居之。<a id="a-HC"></a>释此为二。<a id="a-HD"></a>初释相二。<a id="a-HE"></a>初通明二土二根二。<a id="a-HF"></a>初明所感二相三。<a id="a-HG"></a>初二土净秽。<a id="a-HH"></a>论土净秽有横有竖。<a id="a-HI"></a>若以分段对于变易。<a id="a-HJ"></a>为净秽者。<a id="a-HK"></a>则约通惑尽不尽说。<a id="a-HL"></a>即竖论也。<a id="a-HM"></a>如释论云。<a id="a-HN"></a>出三界外有净国土。<a id="a-HO"></a>声闻缘觉出生其中。<a id="a-HP"></a>若于分段自说净秽。<a id="a-HQ"></a>则约五浊轻重相对。<a id="a-HR"></a>即横论也。<a id="a-HS"></a>今以极乐及善净国。<a id="a-HT"></a>对于堪忍。<a id="a-HU"></a>是横非竖。<a id="a-HV"></a>故使净土有见思毒。<a id="a-HW"></a>无恶道名。<a id="a-HX"></a>毒非苦因。<a id="a-HY"></a>则见与烦恼二浊轻也。<a id="a-HZ"></a>果报严净劫命轻也。<a id="a-Ha"></a>众生居此有何鄙称。<a id="a-Hb"></a>弥陀愿行摄之。<a id="a-Hc"></a>故轻非是断惑方生其中。<a id="a-Hd"></a>以世慈善五逆称佛亦能生。<a id="a-He"></a>故娑婆秽相目击可知。<a id="a-Hf"></a>此是横论净秽二土。<a id="a-Hg"></a>而此二土皆有凡圣。<a id="a-Hh"></a>凡如前说。<a id="a-Hi"></a>圣有二种。<a id="a-Hj"></a>谓应来圣有修得圣。<a id="a-Hk"></a>二土皆然。<a id="a-Hl"></a>二两根利钝。<a id="a-Hm"></a>浊重之土论悟道根。<a id="a-Hn"></a>自有利钝浊轻土根亦有利钝。<a id="a-Ho"></a>以土对根故成四句。<a id="a-Hp"></a>三五浊轻重。<a id="a-Hq"></a>身形至卑小即众生浊。<a id="a-Hr"></a>时节粗险即劫浊。<a id="a-Hs"></a>余三名显。<a id="a-Ht"></a>净土不尔者。<a id="a-Hu"></a>如大本疏问云。<a id="a-Hv"></a>既言五浊何者是五清。<a id="a-Hw"></a>答准例邪正三毒。<a id="a-Hx"></a>邪是五浊。<a id="a-Hy"></a>正是五清。<a id="a-Hz"></a>他方净土无邪三毒。<a id="a-I0"></a>则五障轻也。<a id="a-I1"></a>二何故下明能感二行。<a id="a-I2"></a>言福德者。<a id="a-I3"></a>即三种福也。<a id="a-I4"></a>如观无量寿佛经云。<a id="a-I5"></a>一者孝养父母奉事师长慈心不杀。<a id="a-I6"></a>修十善业。<a id="a-I7"></a>二者受持三归具足众戒。<a id="a-I8"></a>不犯威仪。<a id="a-I9"></a>三者发菩提深信因果。<a id="a-IA"></a>读诵大乘劝进行者。<a id="a-IB"></a>此三种业三世诸佛净土正因。<a id="a-IC"></a>彼疏云。<a id="a-ID"></a>初业共凡夫。<a id="a-IE"></a>第二共二乘。<a id="a-IF"></a>第三是大乘不共之业。<a id="a-IG"></a>彼经云。<a id="a-IH"></a>欲生极乐国者。<a id="a-II"></a>当修三福。<a id="a-IJ"></a>故今云。<a id="a-IK"></a>多修福德不多修福。<a id="a-IL"></a>为二土行。<a id="a-IM"></a>就此福而论也。<a id="a-IN"></a>二若秽下别示秽土二根二。<a id="a-IO"></a>初示乘戒四句二。<a id="a-IP"></a>初立句相戒论十戒。<a id="a-IQ"></a>唯取不缺不破不穿不杂。<a id="a-IR"></a>此之四种前三事戒后一事定。<a id="a-IS"></a>皆人天因。<a id="a-IT"></a>不取随道无著智所赞自在。<a id="a-IU"></a>随定具足。<a id="a-IV"></a>以此六种虽名为戒。<a id="a-IW"></a>体是三观自属于乘。<a id="a-IX"></a>乘论五乘不取人天。<a id="a-IY"></a>以其二种虽名为乘。<a id="a-IZ"></a>不动不出体是漏善事戒所摄。<a id="a-Ia"></a>唯取三乘以声闻等该于四教。<a id="a-Ib"></a>是入理智虽分深浅。<a id="a-Ic"></a>皆能动出烦恼生死。<a id="a-Id"></a>故得名乘。<a id="a-Ie"></a>今以四戒而对三乘。<a id="a-If"></a>论于缓急以成四句。<a id="a-Ig"></a>二戒急下判所感。<a id="a-Ih"></a>乘戒约过去。<a id="a-Ii"></a>机感约现在。<a id="a-Ij"></a>二机有下明大小二根二。<a id="a-Ik"></a>初通明大小感佛。<a id="a-Il"></a>不问事戒有持有毁。<a id="a-Im"></a>但论习学理乘大小。<a id="a-In"></a>是故文中置戒明乘。<a id="a-Io"></a>故涅槃云。<a id="a-Ip"></a>其戒缓者未名为缓。<a id="a-Iq"></a>于乘缓者方名为缓。<a id="a-Ir"></a>以戒缓者唯失人天。<a id="a-Is"></a>若其乘缓无解脱路。<a id="a-It"></a>乘分大小。<a id="a-Iu"></a>昔为偏真修观行者。<a id="a-Iv"></a>今作小机。<a id="a-Iw"></a>唯感劣应佛之形声。<a id="a-Ix"></a>昔为中道修观行者。<a id="a-Iy"></a>今作大机能感胜应佛之形声。<a id="a-Iz"></a>言降神等者。<a id="a-J0"></a>如来昔于大通佛所。<a id="a-J1"></a>覆讲法华与无量众生作一乘因。<a id="a-J2"></a>中间退大染着五尘。<a id="a-J3"></a>佛恐堕苦。<a id="a-J4"></a>遂以小乘而救拔之。<a id="a-J5"></a>或用衍三而引导之。<a id="a-J6"></a>如是大小种种成熟。<a id="a-J7"></a>堪于今世悟入佛乘。<a id="a-J8"></a>是故如来为此一事出现于世。<a id="a-J9"></a>然其机发复少差别。<a id="a-JA"></a>故于一代而分五时。<a id="a-JB"></a>有机堪能直入于实。<a id="a-JC"></a>有机但能迂入于实。<a id="a-JD"></a>虽此二类熟在一时故。<a id="a-JE"></a>于华严顿谈圆别。<a id="a-JF"></a>被二种机。<a id="a-JG"></a>此机从始即见胜相。<a id="a-JH"></a>若于中间习小深者。<a id="a-JI"></a>虽于今世入一佛乘。<a id="a-JJ"></a>而小先熟。<a id="a-JK"></a>故为此机示现劣身。<a id="a-JL"></a>初说三藏。<a id="a-JM"></a>诸味调熟。<a id="a-JN"></a>来至法华方开佛慧。<a id="a-JO"></a>此机于始唯见劣身。<a id="a-JP"></a>故降母胎即示两相。</p>
  <p id="aJQ">问。<a id="a-JR"></a>华严顿后方施小化。<a id="a-JS"></a>譬如穷子急追不至。<a id="a-JT"></a>徐语方来。<a id="a-JU"></a>前顿后渐其义善成。<a id="a-JV"></a>今那忽云降神母胎即示两相。</p>
  <p id="aJW">答。<a id="a-JX"></a>诸文所论初顿次渐。<a id="a-JY"></a>盖是化仪施设之语。<a id="a-JZ"></a>今此所说大小双应终归一乘。<a id="a-Ja"></a>方尽鉴机始末之事。<a id="a-Jb"></a>如方便品。<a id="a-Jc"></a>思无大机念欲息化。<a id="a-Jd"></a>诸佛劝谕方施小乘。<a id="a-Je"></a>次文却云。<a id="a-Jf"></a>无量劫来赞涅槃法。<a id="a-Jg"></a>生死永尽我常是说。<a id="a-Jh"></a>是故思机然后施小。<a id="a-Ji"></a>此等之说皆是仪式。<a id="a-Jj"></a>不可据此以难今文。<a id="a-Jk"></a>预鉴群机原始要终。<a id="a-Jl"></a>度物之意也。<a id="a-Jm"></a>二顿机下别示大小得益二。<a id="a-Jn"></a>初大机益相。<a id="a-Jo"></a>一类众生大种先熟即感胜应。<a id="a-Jp"></a>入胎住胎出胎成佛其相皆胜。<a id="a-Jq"></a>转一实谛即华严部。<a id="a-Jr"></a>顿说圆教。<a id="a-Js"></a>既兼别教。<a id="a-Jt"></a>故云无量。<a id="a-Ju"></a>彼经预叙一代始终。<a id="a-Jv"></a>故立譬云。<a id="a-Jw"></a>犹如日出先照高山。<a id="a-Jx"></a>次照幽谷。<a id="a-Jy"></a>后照平地。<a id="a-Jz"></a>今家义开平地为三。<a id="a-K0"></a>对于涅槃五种牛味。<a id="a-K1"></a>高山大机能感顿教。<a id="a-K2"></a>日光前照。<a id="a-K3"></a>即有次第及不次第见佛性也。<a id="a-K4"></a>若涅槃中譬从牛出乳。<a id="a-K5"></a>次第五味。<a id="a-K6"></a>则对一代五时教味。<a id="a-K7"></a>次第相生。<a id="a-K8"></a>今明顿机。<a id="a-K9"></a>能见佛性。<a id="a-KA"></a>是故兼用食草之譬。<a id="a-KB"></a>乃以雪山譬舍那佛。<a id="a-KC"></a>忍草譬十二部经。<a id="a-KD"></a>牛食譬大机修观。<a id="a-KE"></a>即得醍醐譬见佛性。</p>
 </body>
</html>