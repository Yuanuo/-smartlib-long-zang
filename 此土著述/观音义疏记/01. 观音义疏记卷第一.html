<!doctype html>
<html id="z3IBWW91LE" data-ver="2219">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">观音义疏记卷第一</h1>
  <p id="a2">释疏二。<a id="a-3"></a>初释题目二。<a id="a-4"></a>初正释题。<a id="a-5"></a>义者。<a id="a-6"></a>宜也。<a id="a-7"></a>谓解释经文使合宜也。<a id="a-8"></a>又义理也。<a id="a-9"></a>斯盖智者入法华三昧。<a id="a-A"></a>于观行位中见第一义理。<a id="a-B"></a>以此义理解今经文。<a id="a-C"></a>疏者。<a id="a-D"></a>通意之辞。<a id="a-E"></a>又音疏。<a id="a-F"></a>即疏通疏条之义也。<a id="a-G"></a>二说记人二。<a id="a-H"></a>释疏文二。<a id="a-I"></a>初预分章段二。<a id="a-J"></a>初叙二家三段。<a id="a-K"></a>此品既是谶师为北凉沮渠蒙逊。<a id="a-L"></a>别传于世。<a id="a-M"></a>故凉陈已来讲者甚众。<a id="a-N"></a>于是分节经文三段有异。<a id="a-O"></a>二今师下示天台多种二。<a id="a-P"></a>初泛明多种分文。<a id="a-Q"></a>二若作下正依二段节目。<a id="a-R"></a>二就前下正释经文二。<a id="a-S"></a>初前问答二。<a id="a-T"></a>初分科。<a id="a-U"></a>二一尔下随释二。<a id="a-V"></a>初问四初时节二。<a id="a-W"></a>初释字义二即是下明悉檀二。<a id="a-X"></a>初别释相四。<a id="a-Y"></a>初世界。<a id="a-Z"></a>东方西方随机乐欲。<a id="a-a"></a>二或可下为人。<a id="a-b"></a>或有根性闻于前品已得世界。<a id="a-c"></a>故云喜竟。<a id="a-d"></a>今闻此品即生宿善。<a id="a-e"></a>三或可下对治。<a id="a-f"></a>疑破解事属于对治。<a id="a-g"></a>疑破悟理属第一义。<a id="a-h"></a>今从解事当第三悉。<a id="a-i"></a>四或可下第一义。<a id="a-j"></a>二土者。<a id="a-k"></a>谓净光庄严土八万四千随妙音者。<a id="a-l"></a>此土华德及四万二千天子。<a id="a-m"></a>因彼菩萨来往得道。<a id="a-n"></a>今八万发心悟在观音。<a id="a-o"></a>二诸佛下总明悉。<a id="a-p"></a>如来如鼓四机如桴击之有声声不孤发。<a id="a-q"></a>今乃四机扣佛之时也。<a id="a-r"></a>二标人二。<a id="a-s"></a>初释别名三。<a id="a-t"></a>初中道对小。<a id="a-u"></a>此菩萨名由证中立。<a id="a-v"></a>中必不偏。<a id="a-w"></a>今偏从无尽者为对小乘。<a id="a-x"></a>是灭尽法特彰中道。<a id="a-y"></a>性无尽故。<a id="a-z"></a>小乘尽智者。<a id="a-10"></a>谓我见苦已断集已。<a id="a-11"></a>证灭已修道已。<a id="a-12"></a>如是念时无漏智慧见明觉也。<a id="a-13"></a>无生智者。<a id="a-14"></a>谓我见苦已不复更见。<a id="a-15"></a>断集已不复更断。<a id="a-16"></a>尽证已不复更证。<a id="a-17"></a>修道已不复更修。<a id="a-18"></a>如是念时无漏智慧见明觉也。<a id="a-19"></a>二又云下三谛明圆二。<a id="a-1A"></a>初总示。<a id="a-1B"></a>二大品下别示三。<a id="a-1C"></a>初圆空无尽。<a id="a-1D"></a>拣析示体故。<a id="a-1E"></a>云即色是空。<a id="a-1F"></a>应知体空通衍三教。<a id="a-1G"></a>通则但体生死即空。<a id="a-1H"></a>此偏空也。<a id="a-1I"></a>别圆能体涅槃亦空。<a id="a-1J"></a>此中空也。<a id="a-1K"></a>离边属别即边属圆。<a id="a-1L"></a>今在圆也。<a id="a-1M"></a>圆中名空此空无尽。<a id="a-1N"></a>二又大下圆假无尽二。<a id="a-1O"></a>初引经示相三。<a id="a-1P"></a>初大集约八十明假二。<a id="a-1Q"></a>初本土所修。<a id="a-1R"></a>此是妙假具于三观。<a id="a-1S"></a>不灭故假。<a id="a-1T"></a>不生故空不出故中。<a id="a-1U"></a>盖不流出二边故也。<a id="a-1V"></a>此观观佛具观三身。<a id="a-1W"></a>至分证位名为见佛。<a id="a-1X"></a>一切佛法无不现前。<a id="a-1Y"></a>且举六度耳。<a id="a-1Z"></a>二身子下依法立字二。<a id="a-1a"></a>初身子问。<a id="a-1b"></a>二菩萨答。<a id="a-1c"></a>具彰愿行。<a id="a-1d"></a>愿行无尽名于此立。<a id="a-1e"></a>因缘果报即依苦集立誓。<a id="a-1f"></a>因缘集也。<a id="a-1g"></a>果报苦也。<a id="a-1h"></a>为一切等依灭立誓。<a id="a-1i"></a>以一切智及五分等佛果法故。<a id="a-1j"></a>众生性下依道立誓。<a id="a-1k"></a>以顺法性教化众生知道法故。<a id="a-1l"></a>皆云发心。<a id="a-1m"></a>知是立誓。<a id="a-1n"></a>又檀下依誓立行万行皆为檀等摄也。<a id="a-1o"></a>称波罗蜜行到果也。<a id="a-1p"></a>若愿若行皆无作故方得无尽。<a id="a-1q"></a>凡八下结上愿行。<a id="a-1r"></a>皆即法界。<a id="a-1s"></a>是故皆含一切佛法。<a id="a-1t"></a>二又净下净名就二谛明假。<a id="a-1u"></a>有为是俗可尽之法。<a id="a-1v"></a>无为是真不可尽法。<a id="a-1w"></a>小乘智浅。<a id="a-1x"></a>尽于有为住于无为。<a id="a-1y"></a>故归灰断。<a id="a-1z"></a>圆人观俗即是妙有。<a id="a-20"></a>故行万行。<a id="a-21"></a>观真能达不空之真。<a id="a-22"></a>是故不住三无为坑。<a id="a-23"></a>是故二谛皆是常住不思议假。<a id="a-24"></a>故名无尽。<a id="a-25"></a>三华严约十藏明假。<a id="a-26"></a>新经二十十无尽藏品云。<a id="a-27"></a>菩萨有十种藏。<a id="a-28"></a>三世诸佛皆说。<a id="a-29"></a>所谓信藏戒藏惭藏愧藏闻藏施藏慧藏念藏持藏辩藏。<a id="a-2A"></a>乃至云。<a id="a-2B"></a>此十种无尽藏有十种无尽。<a id="a-2C"></a>令诸菩萨究竟菩提。<a id="a-2D"></a>何等为十。<a id="a-2E"></a>饶益一切众生故。<a id="a-2F"></a>以本愿善回向故。<a id="a-2G"></a>一切劫无断绝故。<a id="a-2H"></a>尽虚空界悉开悟心无限故。<a id="a-2I"></a>回向有为而不着故。<a id="a-2J"></a>一念境界一切法无尽故。<a id="a-2K"></a>大愿心无变异故。<a id="a-2L"></a>善摄取诸陀罗尼故。<a id="a-2M"></a>一切诸佛所护念故。<a id="a-2N"></a>了一切法皆如幻故。<a id="a-2O"></a>是为十种无尽法。<a id="a-2P"></a>能令一切世间所作皆得究竟无尽大藏。<a id="a-2Q"></a>二如此下结经明假。<a id="a-2R"></a>三又如下圆中无尽二。<a id="a-2S"></a>初引经示相四。<a id="a-2T"></a>初胜鬘约佛法明中。<a id="a-2U"></a>以一切法皆佛法故。<a id="a-2V"></a>法无不中。<a id="a-2W"></a>中故常住。<a id="a-2X"></a>常住故无尽。<a id="a-2Y"></a>二大品约法界明中。<a id="a-2Z"></a>法界体是大总相故诸法皆趣。<a id="a-2a"></a>如提纲领毛目悉归。<a id="a-2b"></a>造境皆中何法非总。<a id="a-2c"></a>今特言意盖为释经。<a id="a-2d"></a>意为法界理必双非。<a id="a-2e"></a>名无尽者。<a id="a-2f"></a>名偏意圆故例真常实无边倒。<a id="a-2g"></a>今释无尽上下皆然。<a id="a-2h"></a>三净名示即边是中。<a id="a-2i"></a>空有当体皆是圆中。<a id="a-2j"></a>中性不改。<a id="a-2k"></a>岂可有尽此之无尽荡二边情。<a id="a-2l"></a>是故能空尽与不尽。<a id="a-2m"></a>故知下结成圆中是真无尽。<a id="a-2n"></a>四大品明诸法皆中。<a id="a-2o"></a>修恶全体是性恶故。<a id="a-2p"></a>十二因缘及以五阴。<a id="a-2q"></a>一一如空常住周遍。<a id="a-2r"></a>非当宗义此文莫销。<a id="a-2s"></a>二如此下结经明中。<a id="a-2t"></a>三通达下从德立名二。<a id="a-2u"></a>初正立名。<a id="a-2v"></a>能达之意从所达法。<a id="a-2w"></a>得无尽名。<a id="a-2x"></a>学者须了。<a id="a-2y"></a>意即三谛无别所达。<a id="a-2z"></a>能达亦无。<a id="a-30"></a>若其不然非无尽意。<a id="a-31"></a>二亦名下例诸法。<a id="a-32"></a>心智五阴及一切法既即三谛故。<a id="a-33"></a>皆得立无尽之名。<a id="a-34"></a>二菩萨下释通名三。<a id="a-35"></a>初对梵翻名。<a id="a-36"></a>二约华释义二。<a id="a-37"></a>初释众生二。<a id="a-38"></a>初通明因果。<a id="a-39"></a>能生实法所生假人。<a id="a-3A"></a>始自凡人讫尊极人。<a id="a-3B"></a>莫不从于众法而生。<a id="a-3C"></a>二别明菩萨。<a id="a-3D"></a>从于无尽众行而生。<a id="a-3E"></a>故曰众生二发心下释余字。<a id="a-3F"></a>又约上求下化而释。<a id="a-3G"></a>前以众行生己假人。<a id="a-3H"></a>今以道法成他众生。<a id="a-3I"></a>三广释如别。<a id="a-3J"></a>三敬仪二。<a id="a-3K"></a>初分经。<a id="a-3L"></a>二起者下随释三。<a id="a-3M"></a>初释起二。<a id="a-3N"></a>初事释。<a id="a-3O"></a>礼即曲礼。<a id="a-3P"></a>彼云请业则起请益则起。<a id="a-3Q"></a>郑氏注云。<a id="a-3R"></a>尊师重道也。<a id="a-3S"></a>起若今抠衣前请也。<a id="a-3T"></a>业谓篇卷也。<a id="a-3U"></a>益谓受说不了。<a id="a-3V"></a>欲师更明说之。<a id="a-3W"></a>今无尽意欲请观音利他之业。<a id="a-3X"></a>欲益己心菩萨之行故。<a id="a-3Y"></a>从座而起。<a id="a-3Z"></a>二观释三。<a id="a-3a"></a>初约空论起。<a id="a-3b"></a>文有二意。<a id="a-3c"></a>初明空观不着诸法。<a id="a-3d"></a>次明空观自不着空。<a id="a-3e"></a>故名为起。<a id="a-3f"></a>二又菩下约假论起。<a id="a-3g"></a>即不起灭定现诸威仪也。<a id="a-3h"></a>三又中下约中论起。<a id="a-3i"></a>中道遮照皆绝待对。<a id="a-3j"></a>故起不起无非中实。<a id="a-3k"></a>即遮之照。<a id="a-3l"></a>名不起之起。<a id="a-3m"></a>此起自能起发中实。<a id="a-3n"></a>亦能令他起发中实。<a id="a-3o"></a>二偏袒下释袒二。<a id="a-3p"></a>初事释二。<a id="a-3q"></a>初约西土。<a id="a-3r"></a>二此方下约此方。<a id="a-3s"></a>言须贾谢张仪者。<a id="a-3t"></a>合云张禄字之误也。<a id="a-3u"></a>元是范睢魏人也。<a id="a-3v"></a>初仕魏与中大夫须贾使于齐。<a id="a-3w"></a>齐以睢为贤。<a id="a-3x"></a>私赏金璧及牛酒。<a id="a-3y"></a>须贾嫉而怒之。<a id="a-3z"></a>使还谗睢于魏相魏齐云。<a id="a-40"></a>范睢以魏密事告齐。<a id="a-41"></a>魏齐大怒。<a id="a-42"></a>拉胁折齿遭箦卷弃之厕中。<a id="a-43"></a>睢不死求守圊者出之。<a id="a-44"></a>睢既得免。<a id="a-45"></a>易姓名曰张禄随秦使王稽。<a id="a-46"></a>入秦见昭王。<a id="a-47"></a>昭王悦之拜为客卿。<a id="a-48"></a>稍迁左丞相。<a id="a-49"></a>后须贾为秦使。<a id="a-4A"></a>睢乃微服而出杖于路。<a id="a-4B"></a>贾见而大惊。<a id="a-4C"></a>问睢曰。<a id="a-4D"></a>复说于秦乎。<a id="a-4E"></a>睢曰。<a id="a-4F"></a>逃亡之人免死而已。<a id="a-4G"></a>何敢说秦乎。<a id="a-4H"></a>又问睢曰。<a id="a-4I"></a>秦相张君子知之乎。<a id="a-4J"></a>睢曰。<a id="a-4K"></a>主人公亦得接近。<a id="a-4L"></a>贾曰。<a id="a-4M"></a>今欲因子请谒张君。<a id="a-4N"></a>于是同诣下车。<a id="a-4O"></a>守门者惊起正色。<a id="a-4P"></a>贾疑之。<a id="a-4Q"></a>睢入而不出。<a id="a-4R"></a>贾问门人知是秦相失色。<a id="a-4S"></a>战惧脱冠肉袒请入谢罪。<a id="a-4T"></a>睢乃数而恕之。<a id="a-4U"></a>及贾使还睢曰。<a id="a-4V"></a>为我报魏君。<a id="a-4W"></a>令斩魏齐。<a id="a-4X"></a>不然我将图魏矣。<a id="a-4Y"></a>魏齐后乃自缢。<a id="a-4Z"></a>魏王斩首送秦。<a id="a-4a"></a>二观解。<a id="a-4b"></a>以事表理既成法门。<a id="a-4c"></a>可以修观故名观解。<a id="a-4d"></a>三释合掌二。<a id="a-4e"></a>初释合掌二。<a id="a-4f"></a>初事释。<a id="a-4g"></a>二观解二。<a id="a-4h"></a>初表权实。<a id="a-4i"></a>昔分今合顺部表观。<a id="a-4j"></a>百界一念权实唇然。<a id="a-4k"></a>二又五下表事理。<a id="a-4l"></a>迷殊悟合。<a id="a-4m"></a>法性五阴凡圣岂殊。<a id="a-4n"></a>但圣出缠众生在染。<a id="a-4o"></a>染中性阴起生死阴以为能感。<a id="a-4p"></a>故使圣人出缠实阴起于权阴而为能应感。<a id="a-4q"></a>若复性应则归真。<a id="a-4r"></a>故以两掌表今方合。<a id="a-4s"></a>欲令行人即观事阴。<a id="a-4t"></a>合于性阴。<a id="a-4u"></a>二释向佛。<a id="a-4v"></a>文唯观解而有二意。<a id="a-4w"></a>初直明向佛。<a id="a-4x"></a>次兼合掌明向义。<a id="a-4y"></a>四正发问二。<a id="a-4z"></a>初分文立意三。<a id="a-50"></a>初带总分节。<a id="a-51"></a>二大经下问答功德。<a id="a-52"></a>三释论下简示今问。<a id="a-53"></a>二世尊下依文释义三。<a id="a-54"></a>初释称叹。<a id="a-55"></a>二观世下释所问。<a id="a-56"></a>三何因下释正问二。<a id="a-57"></a>初问能成因缘二。<a id="a-58"></a>初别取境智。<a id="a-59"></a>境是机感智即圣应。<a id="a-5A"></a>感应名局因缘则通。<a id="a-5B"></a>二若就下互通凡圣。<a id="a-5C"></a>因亲缘疏互论因发。<a id="a-5D"></a>互论缘助。<a id="a-5E"></a>二名观下问所成名号。<a id="a-5F"></a>因缘是实法。<a id="a-5G"></a>名号是假人。<a id="a-5H"></a>揽实成假也。<a id="a-5I"></a>二佛答二。<a id="a-5J"></a>初分科。<a id="a-5K"></a>二数者下随释三。<a id="a-5L"></a>初总答二。<a id="a-5M"></a>初贴文二。<a id="a-5N"></a>初明机四。<a id="a-5O"></a>初标人数二。<a id="a-5P"></a>初举多数三。<a id="a-5Q"></a>初牒经略示。<a id="a-5R"></a>经文所举百千万亿。<a id="a-5S"></a>非谓十界共有此数。<a id="a-5T"></a>盖指一业有如许人。<a id="a-5U"></a>二如一下同受一苦。<a id="a-5V"></a>以苦验人知同一业。<a id="a-5W"></a>若不然者。<a id="a-5X"></a>那得同受一品苦邪。<a id="a-5Y"></a>三将此下以例诸趣。<a id="a-5Z"></a>二所以下明多意。<a id="a-5a"></a>凡地发心尚能遍摄。<a id="a-5b"></a>果中济物岂有所遗。<a id="a-5c"></a>境众等者。<a id="a-5d"></a>机薪若多应火必盛。<a id="a-5e"></a>二遭苦二。<a id="a-5f"></a>初成上义显无量二。<a id="a-5g"></a>初以别业该同受。<a id="a-5h"></a>上言百千是同业者。<a id="a-5i"></a>共受一苦。<a id="a-5j"></a>今言诸苦。<a id="a-5k"></a>即是有诸百千万亿。<a id="a-5l"></a>二用此下以此意历十界。<a id="a-5m"></a>界界有诸百千万亿。<a id="a-5n"></a>华严明数极至不可说不可说。<a id="a-5o"></a>二今言下对别答彰遍该二。<a id="a-5p"></a>初明总答。<a id="a-5q"></a>文略意广。<a id="a-5r"></a>上明诸苦实遍十界。<a id="a-5s"></a>苦由惑业即显能脱十界三障。<a id="a-5t"></a>广岂过此。<a id="a-5u"></a>二后别答。<a id="a-5v"></a>文广意狭别答七难。<a id="a-5w"></a>约观行解始通三乘。<a id="a-5x"></a>今之总答文该十界。<a id="a-5y"></a>三闻名二。<a id="a-5z"></a>初遭苦闻名共作机。<a id="a-60"></a>由过现恶故遭诸苦。<a id="a-61"></a>复由二世之善而得闻名。<a id="a-62"></a>妙玄云。<a id="a-63"></a>从阐提起改悔心。<a id="a-64"></a>上至等觉皆有善恶相带为机。<a id="a-65"></a>二闻有下四闻三慧俱能感二。<a id="a-66"></a>初释相二。<a id="a-67"></a>初别指四教四闻三藏能闻所闻皆是实有。<a id="a-68"></a>通教即空。<a id="a-69"></a>别教即假。<a id="a-6A"></a>圆知能所皆是法界。<a id="a-6B"></a>闻既有四思修亦然。<a id="a-6C"></a>故大本疏解我闻。<a id="a-6D"></a>有闻闻闻不闻不闻闻不闻不闻。<a id="a-6E"></a>二若能下正示圆教三慧。<a id="a-6F"></a>前三闻慧不得圆闻。<a id="a-6G"></a>圆教闻慧四种遍达。<a id="a-6H"></a>达四皆是不闻不闻。<a id="a-6I"></a>即闻而思何依何着。<a id="a-6J"></a>二慧导行。<a id="a-6K"></a>一心称名名圆修慧。<a id="a-6L"></a>二此文下结示。<a id="a-6M"></a>四称号二。<a id="a-6N"></a>初牒示事理。<a id="a-6O"></a>二若用下各示称念二。<a id="a-6P"></a>初事二。<a id="a-6Q"></a>初明一心。<a id="a-6R"></a>有相续一心。<a id="a-6S"></a>有数息一心。<a id="a-6T"></a>二明称名。<a id="a-6U"></a>今文但称所归之名。<a id="a-6V"></a>未称能归之辞。<a id="a-6W"></a>故是略非广。<a id="a-6X"></a>二理二。<a id="a-6Y"></a>初明一心。<a id="a-6Z"></a>心有生灭不名为一。<a id="a-6a"></a>今达心性非四句生。<a id="a-6b"></a>既本不生亦复无灭。<a id="a-6c"></a>乃名一心。<a id="a-6d"></a>然立一心对他成二。<a id="a-6e"></a>若无一无心则无诸无法。<a id="a-6f"></a>毕竟叵得名理一心。<a id="a-6g"></a>言达此心者。<a id="a-6h"></a>即是体达事中一心。<a id="a-6i"></a>二知声下明称名。<a id="a-6j"></a>既达心空。<a id="a-6k"></a>从心所生一切皆空故。<a id="a-6l"></a>令声响能称所称皆非生灭。<a id="a-6m"></a>故曰理称。<a id="a-6n"></a>事未必理理必具事。<a id="a-6o"></a>以此为因。<a id="a-6p"></a>安不感圣。<a id="a-6q"></a>二明应二。<a id="a-6r"></a>初分科。<a id="a-6s"></a>二应有下随释二。<a id="a-6t"></a>初明应相二。<a id="a-6u"></a>初判偏圆益相三教作意。<a id="a-6v"></a>应不一时。<a id="a-6w"></a>圆任运应一时普遍。<a id="a-6x"></a>二众机下明机应速相。<a id="a-6y"></a>观音应赴心内众生。<a id="a-6z"></a>众生机感心内观音。<a id="a-70"></a>若不然者不遍不速。<a id="a-71"></a>二皆得下明解脱二。<a id="a-72"></a>初约多机显圆应。<a id="a-73"></a>故前释人数。<a id="a-74"></a>云此举众境机多以显观深应大。<a id="a-75"></a>二或时下约三速再贴文。<a id="a-76"></a>经云观世音菩萨即时观其音声皆得解脱。<a id="a-77"></a>如何观之。<a id="a-78"></a>能令众苦普皆解脱。<a id="a-79"></a>说听之者宜善思之。<a id="a-7A"></a>二问十下料简二。<a id="a-7B"></a>初明十界机应俱时遍二。<a id="a-7C"></a>初以多机差别难。<a id="a-7D"></a>二答譬下以四事圆普答五。<a id="a-7E"></a>初以四喻示。<a id="a-7F"></a>二菩萨下约四法合。<a id="a-7G"></a>三安乐下引此经证。<a id="a-7H"></a>智慧宝藏证财智二。<a id="a-7I"></a>四又如下又三喻显。<a id="a-7J"></a>五又是下示三昧力。<a id="a-7K"></a>中道为王。<a id="a-7L"></a>统摄二谛。<a id="a-7M"></a>一心圆入十益普沾。<a id="a-7N"></a>观音入此三昧。<a id="a-7O"></a>即是遍入一切众生心性。<a id="a-7P"></a>常以三昧之力。<a id="a-7Q"></a>与其十番之益。<a id="a-7R"></a>但由机感亲疏。<a id="a-7S"></a>致使利益深浅。<a id="a-7T"></a>王三昧在妙玄第四十益在第六。<a id="a-7U"></a>二问一下明一心事理立能感二。<a id="a-7V"></a>初久称无效问。<a id="a-7W"></a>二散心乖法答。<a id="a-7X"></a>若能一心称于事理。<a id="a-7Y"></a>其犹形对影生声腾响答。<a id="a-7Z"></a>第二别答二。<a id="a-7a"></a>初分科叙意二。<a id="a-7b"></a>初分科。<a id="a-7c"></a>二叙意二。<a id="a-7d"></a>初叙他师意三。<a id="a-7e"></a>初立三机三。<a id="a-7f"></a>初有人下定三业前后。<a id="a-7g"></a>二通论下论三机与拔。<a id="a-7h"></a>免难是除果离毒。<a id="a-7i"></a>是除因得子是与乐。<a id="a-7j"></a>三叙三番料拣三。</p>
  <p id="a7k">初问。<a id="a-7l"></a>那忽与乐者。<a id="a-7m"></a>古以得子为乐故也。</p>
  <p id="a7n">答。<a id="a-7o"></a>云少分与乐不碍悲门。</p>
  <p id="a7p">二问。<a id="a-7q"></a>礼拜乞子示求乐果。<a id="a-7r"></a>何不令求戒善等业为乐因邪。</p>
  <p id="a7s">答。<a id="a-7t"></a>乐果称意可引人。<a id="a-7u"></a>求修因勤苦。<a id="a-7v"></a>非引接法。<a id="a-7w"></a>其文在后者。<a id="a-7x"></a>十九说法广示修因也。<a id="a-7y"></a>三问。<a id="a-7z"></a>并答可见。<a id="a-80"></a>二有人下立七难二。<a id="a-81"></a>初明双只。<a id="a-82"></a>鬼开去来者。<a id="a-83"></a>去谓飘堕其国。<a id="a-84"></a>来谓到此恼人。<a id="a-85"></a>王论轻重者。<a id="a-86"></a>被害则重检系则轻。<a id="a-87"></a>体则是五开则成七。<a id="a-88"></a>二明次第。<a id="a-89"></a>鬼王相间者。<a id="a-8A"></a>三鬼国难。<a id="a-8B"></a>四临害难。<a id="a-8C"></a>五来恼难。<a id="a-8D"></a>六枷锁难。<a id="a-8E"></a>三四相比。<a id="a-8F"></a>鬼难在海国则重。<a id="a-8G"></a>王难在城邑似轻。<a id="a-8H"></a>四五相比。<a id="a-8I"></a>王难或死故重。<a id="a-8J"></a>鬼恼或不死故轻。<a id="a-8K"></a>各论轻重故云相似。<a id="a-8L"></a>乃相间也。<a id="a-8M"></a>三有师下立八难二。<a id="a-8N"></a>初一师立。<a id="a-8O"></a>二一师破。<a id="a-8P"></a>二今明下明今师意二。<a id="a-8Q"></a>初明三机二。<a id="a-8R"></a>初斥他非二。<a id="a-8S"></a>初斥情卜圣应。<a id="a-8T"></a>二今不下斥悲门与乐。<a id="a-8U"></a>二今言下明今意二。<a id="a-8V"></a>初随世立次。<a id="a-8W"></a>此娑婆国声为佛事。<a id="a-8X"></a>口机为初。<a id="a-8Y"></a>意根冥密起必先身。<a id="a-8Z"></a>身业粗显后心。<a id="a-8a"></a>而动三业之次岂不然乎。<a id="a-8b"></a>二若寻下圣应无谋。<a id="a-8c"></a>且随世俗立次如前。<a id="a-8d"></a>据圣无谋即扣即应。<a id="a-8e"></a>二他既下明七难二。<a id="a-8f"></a>初明次第二。<a id="a-8g"></a>初且一往立次。<a id="a-8h"></a>从重至轻一往次第。<a id="a-8i"></a>二至如下诫不可定执。<a id="a-8j"></a>二问诸下明所表二。<a id="a-8k"></a>初以难多唯七责。<a id="a-8l"></a>二答此下以七难表六答二。<a id="a-8m"></a>初正示表意二。<a id="a-8n"></a>初通明七六。<a id="a-8o"></a>经明七难。<a id="a-8p"></a>不止在事。<a id="a-8q"></a>故约观释通亘三乘。<a id="a-8r"></a>若无所表不能该深。<a id="a-8s"></a>故约七难以表六种。<a id="a-8t"></a>外水火风表内三种。<a id="a-8u"></a>刀锁坚碍表内地种。<a id="a-8v"></a>王等有情可表识种。<a id="a-8w"></a>大千世界虽非正难。<a id="a-8x"></a>是难所依可表内空。<a id="a-8y"></a>二云何下别示空识二。<a id="a-8z"></a>初明表相。<a id="a-90"></a>二空为下明为难二。<a id="a-91"></a>初空。<a id="a-92"></a>虽非正难而是难由。<a id="a-93"></a>若论观行亦为所观二识。<a id="a-94"></a>识起爱见必该通别二种爱见。<a id="a-95"></a>二所以下结示唯七意。<a id="a-96"></a>二一火下依义释文三。<a id="a-97"></a>初口机二。<a id="a-98"></a>初明七难七。<a id="a-99"></a>初火难二。<a id="a-9A"></a>初科意三。<a id="a-9B"></a>初节经文。<a id="a-9C"></a>二上总下叙经意。<a id="a-9D"></a>三释诸下列义门。<a id="a-9E"></a>二贴文下随释三。<a id="a-9F"></a>初贴文四。<a id="a-9G"></a>初持名二。<a id="a-9H"></a>初释文义二。<a id="a-9I"></a>初释持名。<a id="a-9J"></a>秉持属口者。<a id="a-9K"></a>大论云。<a id="a-9L"></a>出入息是身行。<a id="a-9M"></a>觉观是口行。<a id="a-9N"></a>受为心行。<a id="a-9O"></a>秉持之心既是觉观。<a id="a-9P"></a>故属口业。<a id="a-9Q"></a>二释若有。<a id="a-9R"></a>挑字去声不定貌也。<a id="a-9S"></a>二余皆下明先后二。<a id="a-9T"></a>初叙古。<a id="a-9U"></a>谓是互出其义不然。<a id="a-9V"></a>二今释三。<a id="a-9W"></a>初约义释。<a id="a-9X"></a>二如慈下引事劝二。<a id="a-9Y"></a>初引事证。<a id="a-9Z"></a>此是男子名慈童女。<a id="a-9a"></a>鬻薪养母督于孝诚。<a id="a-9b"></a>后欲涉海。<a id="a-9c"></a>母抱其足不欲儿去。<a id="a-9d"></a>违母掣身绝母一发。<a id="a-9e"></a>海上失伴入诸宝城。<a id="a-9f"></a>多岁受乐。<a id="a-9g"></a>行孝报也。<a id="a-9h"></a>后入铁城火轮着顶。<a id="a-9i"></a>绝发之报。<a id="a-9j"></a>若专行孝不遭火轮。<a id="a-9k"></a>二行人下劝忆持。<a id="a-9l"></a>三火难下约重结二遭苦三应。<a id="a-9m"></a>四威神下结。<a id="a-9n"></a>二次约下举事二。<a id="a-9o"></a>初示二人着传。<a id="a-9p"></a>二其传下举四人免难。<a id="a-9q"></a>三就观下观释三。<a id="a-9r"></a>初通标列。<a id="a-9s"></a>报是事火。<a id="a-9t"></a>眼见身觉。<a id="a-9u"></a>业与烦恼但有烧义。<a id="a-9v"></a>令世善业及三观坏故名为火。<a id="a-9w"></a>是以称为就观行释。</p>
  <p id="a9x">问。<a id="a-9y"></a>三观所对唯在烦恼。<a id="a-9z"></a>纵兼远障只至于业。<a id="a-A0"></a>事相火等全不妨观。<a id="a-A1"></a>何得果报预观释邪。</p>
  <p id="aA2">答。<a id="a-A3"></a>经列七难。<a id="a-A4"></a>止在人中。<a id="a-A5"></a>智者深穷。<a id="a-A6"></a>救难之功在王三昧。<a id="a-A7"></a>即二十五有真常我性观音证已。<a id="a-A8"></a>乃能遍拔众生之苦。<a id="a-A9"></a>于一一有十番破障。<a id="a-AA"></a>令与我性究竟冥一。<a id="a-AB"></a>方尽大士拔苦之用。<a id="a-AC"></a>然十番破不出三障。<a id="a-AD"></a>若尽理说。<a id="a-AE"></a>于一一番皆破三障。<a id="a-AF"></a>今欲易解从增胜说。<a id="a-AG"></a>报且在事业属有漏。<a id="a-AH"></a>唯惑至极。<a id="a-AI"></a>观音修习王三昧。<a id="a-AJ"></a>时具有弘誓拔于法界三障之苦。<a id="a-AK"></a>故今众生三障苦逼。<a id="a-AL"></a>一心称名皆得解脱。<a id="a-AM"></a>其义若此。<a id="a-AN"></a>岂得不论果报火等。<a id="a-AO"></a>应知吾祖说观世音圆修三昧。<a id="a-AP"></a>圆发僧那圆入法门。<a id="a-AQ"></a>圆救诸难。<a id="a-AR"></a>意令行人仿之修入。<a id="a-AS"></a>所列三障岂独即今修观之境。<a id="a-AT"></a>亦是将来所拔之苦。<a id="a-AU"></a>故知具示七难浅深。<a id="a-AV"></a>正论观行始末之相也。<a id="a-AW"></a>二果报下示分剂。<a id="a-AX"></a>报业烦恼始自博地终至等觉。<a id="a-AY"></a>皆具此三。<a id="a-AZ"></a>故辅行明分段土至实报土各有三道。<a id="a-Aa"></a>分段三道谓见思惑为烦恼道。<a id="a-Ab"></a>烦恼润业名为业道。<a id="a-Ac"></a>感界内生名为苦道。<a id="a-Ad"></a>方便三道谓尘沙惑为烦恼道。<a id="a-Ae"></a>以无漏业名为业道。<a id="a-Af"></a>变易生死名为苦道。<a id="a-Ag"></a>实报三道谓无明惑为烦恼道。<a id="a-Ah"></a>非漏非无漏业为业道。<a id="a-Ai"></a>彼土变易名为苦道。<a id="a-Aj"></a>今从增胜而说。<a id="a-Ak"></a>故约事火而为果报。<a id="a-Al"></a>只至初禅轮回之因。<a id="a-Am"></a>以为业火。<a id="a-An"></a>故至有顶。<a id="a-Ao"></a>三观所破方名烦恼。<a id="a-Ap"></a>故通三乘。<a id="a-Aq"></a>下去诸难其意准此。<a id="a-Ar"></a>三果报火难下随次释三。<a id="a-As"></a>初果报火二。<a id="a-At"></a>初遭难三。<a id="a-Au"></a>初通明处。<a id="a-Av"></a>二如阿下别示相。<a id="a-Aw"></a>三凡一下总结数。<a id="a-Ax"></a>四趣四洲六天初禅。<a id="a-Ay"></a>若加梵王合云十六。<a id="a-Az"></a>同在初禅且云十五。<a id="a-B0"></a>二持是下感应二。<a id="a-B1"></a>初机成获脱。<a id="a-B2"></a>二直就下指数斥局。<a id="a-B3"></a>直就果报地上清凉。<a id="a-B4"></a>验于旧解所失者众。<a id="a-B5"></a>因华已去丸番破有他不闻名。<a id="a-B6"></a>二次明下恶业火二。<a id="a-B7"></a>初遭难。<a id="a-B8"></a>二初明修因。<a id="a-B9"></a>上之所明于现报上求免苦厄安其果身。<a id="a-BA"></a>今所论者修行戒善及八地定。<a id="a-BB"></a>求于未来人天乐果。<a id="a-BC"></a>二多为下明遭火三。<a id="a-BD"></a>初释相。<a id="a-BE"></a>宿习破戒十恶业等。<a id="a-BF"></a>于修持时起作障难。<a id="a-BG"></a>使戒定等善业不成。<a id="a-BH"></a>名为被烧。<a id="a-BI"></a>有顶等者。<a id="a-BJ"></a>然有漏善极非想定。<a id="a-BK"></a>非恶业火。<a id="a-BL"></a>无所有下即为恶业。<a id="a-BM"></a>且欲示于恶通三界。<a id="a-BN"></a>故引之耳。<a id="a-BO"></a>二术婆下引证二。<a id="a-BP"></a>初引事。<a id="a-BQ"></a>术婆伽淫欲炽盛火起烧身。<a id="a-BR"></a>此即业火。<a id="a-BS"></a>能生事火。<a id="a-BT"></a>验三种火其性不别。<a id="a-BU"></a>二金光下引经。<a id="a-BV"></a>三能破下被烧。<a id="a-BW"></a>上升之善既为所焚。<a id="a-BX"></a>乃随恶业牵堕于下。<a id="a-BY"></a>二若能下感应三。<a id="a-BZ"></a>初成机得脱。<a id="a-Ba"></a>二故请下引消伏证。<a id="a-Bb"></a>梵行者。<a id="a-Bc"></a>净行也。<a id="a-Bd"></a>谓大小诸戒是三乘之人清净之行。<a id="a-Be"></a>十恶是能破梵行是所破。<a id="a-Bf"></a>三由斯下用此文结。<a id="a-Bg"></a>三烦恼火二。<a id="a-Bh"></a>初就机应解释二。<a id="a-Bi"></a>初明偏圆机感二。<a id="a-Bj"></a>初别释二初约声闻广示。<a id="a-Bk"></a>见思之因分段之果。<a id="a-Bl"></a>四心流动三相迁移名为火宅。<a id="a-Bm"></a>竞共推排争出此宅。<a id="a-Bn"></a>若非一心称观世音。<a id="a-Bo"></a>或当堕落为火所烧。<a id="a-Bp"></a>此教观音身在此岸度人彼岸。<a id="a-Bq"></a>故令声闻得二涅槃。<a id="a-Br"></a>二次明下例余位俱机。<a id="a-Bs"></a>剂于通教见思为火。<a id="a-Bt"></a>别教正以尘沙为火。<a id="a-Bu"></a>圆教初后无明为火。<a id="a-Bv"></a>上之二土通名变易。<a id="a-Bw"></a>未能伏断无明惑者。<a id="a-Bx"></a>名钝根人。<a id="a-By"></a>若能伏断称利根人。<a id="a-Bz"></a>伏在方便断穷实报。<a id="a-C0"></a>二凡有下总示二。<a id="a-C1"></a>初修观被烧。<a id="a-C2"></a>唯除求离果报火者。<a id="a-C3"></a>戒善已上皆名修道。<a id="a-C4"></a>故云九番。<a id="a-C5"></a>并为五住惑火烧者。<a id="a-C6"></a>修因禅定。<a id="a-C7"></a>亦被爱惑三住所烧。<a id="a-C8"></a>况三毒业见思通摄。<a id="a-C9"></a>二称观下称名得脱。<a id="a-CA"></a>各依本法而修一心及以称号。<a id="a-CB"></a>若成机者无不得脱。<a id="a-CC"></a>二问菩下明渐顿慈悲二。<a id="a-CD"></a>初问起。<a id="a-CE"></a>如上所明二十五有三障苦难十番令脱。<a id="a-CF"></a>未知大士修何方便。<a id="a-CG"></a>证何法门。<a id="a-CH"></a>得如是力。<a id="a-CI"></a>二答菩下释出二。<a id="a-CJ"></a>初略示。<a id="a-CK"></a>二所以下广释二。<a id="a-CL"></a>初明渐次二。<a id="a-CM"></a>初修观本誓三。<a id="a-CN"></a>初果报慈悲。<a id="a-CO"></a>既于元始发菩提心。<a id="a-CP"></a>凡曰见闻终期济拔。<a id="a-CQ"></a>二受持下修因慈悲。<a id="a-CR"></a>略云禁戒。<a id="a-CS"></a>须兼根本十二门禅。<a id="a-CT"></a>以其业火皆能坏故。<a id="a-CU"></a>三修无下无漏慈悲二。<a id="a-CV"></a>初事定。<a id="a-CW"></a>若据根本。<a id="a-CX"></a>味禅之外有根本净禅。<a id="a-CY"></a>谓六妙门十六特胜通明禅。<a id="a-CZ"></a>此等亦带无漏能灭烦恼。<a id="a-Ca"></a>今但从观骨光等为无漏者。<a id="a-Cb"></a>盖取出世事禅之中有火名者。<a id="a-Cc"></a>辩其观相。<a id="a-Cd"></a>此乃以事禅之火。<a id="a-Ce"></a>灭见思之火。<a id="a-Cf"></a>然事禅有四。<a id="a-Cg"></a>即观练熏修。<a id="a-Ch"></a>观谓九想八背舍八胜处十一切处。<a id="a-Ci"></a>练谓九次第定。<a id="a-Cj"></a>熏谓师子奋迅三昧。<a id="a-Ck"></a>修谓超越三昧。<a id="a-Cl"></a>今于四中但举观禅。<a id="a-Cm"></a>中三不引八背者。<a id="a-Cn"></a>以八背中无火名故。<a id="a-Co"></a>盖随便也。<a id="a-Cp"></a>初云白骨流光者。<a id="a-Cq"></a>即九想中于第八白骨。<a id="a-Cr"></a>修八色流光。<a id="a-Cs"></a>言八色者。<a id="a-Ct"></a>见地色如黄白净洁之地。<a id="a-Cu"></a>见水色如深渊清澄之水。<a id="a-Cv"></a>见火色如无烟清净之火。<a id="a-Cw"></a>见风色如无尘迥净之风。<a id="a-Cx"></a>见青色如金精山。<a id="a-Cy"></a>见黄色如薝卜华。<a id="a-Cz"></a>见赤色如春期霞。<a id="a-D0"></a>见白色如珂贝雪。<a id="a-D1"></a>见色分明而无质碍。<a id="a-D2"></a>八胜处者。<a id="a-D3"></a>一内有色相外观色少。<a id="a-D4"></a>二内有色相外观色多。<a id="a-D5"></a>三内无色。<a id="a-D6"></a>相内观色少。<a id="a-D7"></a>四内无色相外观色多。<a id="a-D8"></a>此四句末皆云若好若丑是名胜知胜见。<a id="a-D9"></a>五地胜处。<a id="a-DA"></a>六水胜处。<a id="a-DB"></a>七火胜处。<a id="a-DC"></a>八风胜处。<a id="a-DD"></a>此于缘中转变自在观心淳熟胜前八色故也。<a id="a-DE"></a>十一切处者。<a id="a-DF"></a>一青一切处。<a id="a-DG"></a>二黄一切处。<a id="a-DH"></a>三赤一切处。<a id="a-DI"></a>四白一切处。<a id="a-DJ"></a>五地一切处。<a id="a-DK"></a>六水一切处。<a id="a-DL"></a>七火一切处。<a id="a-DM"></a>八风一切处。<a id="a-DN"></a>九空一切处。<a id="a-DO"></a>十识一切处。<a id="a-DP"></a>此于所观普遍即观禅成就也。<a id="a-DQ"></a>二又观下三观。<a id="a-DR"></a>诸火者。<a id="a-DS"></a>报业烦恼及事定中火。<a id="a-DT"></a>皆是三观所观境也。<a id="a-DU"></a>此境缘生故。<a id="a-DV"></a>先即空次假后中故成别观。<a id="a-DW"></a>节节慈悲誓。<a id="a-DX"></a>拔报业及三惑火。<a id="a-DY"></a>二今住下熏心起应二。<a id="a-DZ"></a>初乘誓赴难三。<a id="a-Da"></a>初真悲妙力。<a id="a-Db"></a>即是邻极同体慈悲冥熏众生。<a id="a-Dc"></a>令成机感垂应拔苦。<a id="a-Dd"></a>二若事下众机关誓。<a id="a-De"></a>众生若起三种火时。<a id="a-Df"></a>与本菩萨所起无殊故。<a id="a-Dg"></a>关分果之悲。<a id="a-Dh"></a>以答因中之誓。<a id="a-Di"></a>肇师云。<a id="a-Dj"></a>发僧那于始心。<a id="a-Dk"></a>终大悲以赴难。<a id="a-Dl"></a>三若众下一时普救别教虽则修有次第。<a id="a-Dm"></a>证必圆融。<a id="a-Dn"></a>故十种机能一时应。<a id="a-Do"></a>二如华下引经证成二。<a id="a-Dp"></a>初引经。</p>
  <p id="aDq">问。<a id="a-Dr"></a>今家判华严。<a id="a-Ds"></a>善财未见弥勒文殊已前。<a id="a-Dt"></a>皆是别教历别法门。<a id="a-Du"></a>今文既云此火山者。<a id="a-Dv"></a>名为无尽法门。<a id="a-Dw"></a>若入此门能知诸法。<a id="a-Dx"></a>此门岂非圆融义邪。</p>
  <p id="aDy">答。<a id="a-Dz"></a>此唯于火法门中能知诸法。<a id="a-E0"></a>不能于余法门知诸法故。<a id="a-E1"></a>以彼经云我唯知此一法门。<a id="a-E2"></a>故知仍是教道之说。</p>
  <p id="aE3">若尔。<a id="a-E4"></a>此之三昧住何谛理破何等惑。</p>
  <p id="aE5">答。<a id="a-E6"></a>既云。<a id="a-E7"></a>无尽法门。<a id="a-E8"></a>又云。<a id="a-E9"></a>能知诸法。<a id="a-EA"></a>即是中道三昧破无明惑。<a id="a-EB"></a>故释签明。<a id="a-EC"></a>善财若于知识得实相三昧。<a id="a-ED"></a>则破障中微细无明。<a id="a-EE"></a>多分并约教道不融。<a id="a-EF"></a>破无明惑(上皆释签)二举彼下结示。<a id="a-EG"></a>观音若是别教。<a id="a-EH"></a>救于烦恼火者。<a id="a-EI"></a>即如方便命婆罗门所修之相也。<a id="a-EJ"></a>十番利益者。<a id="a-EK"></a>乃是通结前来三番慈悲。<a id="a-EL"></a>二次明下明圆顿二。<a id="a-EM"></a>初明本修圆观慈悲。<a id="a-EN"></a>初心观火不思议境。<a id="a-EO"></a>即一火门具三千法。<a id="a-EP"></a>虽皆互遍相相分明。<a id="a-EQ"></a>即于此境发菩提心。<a id="a-ER"></a>誓拔众生三障火难。<a id="a-ES"></a>誓与众生三种火乐。<a id="a-ET"></a>二若法下明入位法界机应二。<a id="a-EU"></a>初释三。<a id="a-EV"></a>初无谋而应。<a id="a-EW"></a>圆修圆证以圆誓愿。<a id="a-EX"></a>熏圆力用。<a id="a-EY"></a>不动一心救十火难。<a id="a-EZ"></a>二虽无下不分而分。<a id="a-Ea"></a>圆普之悲彻底而拔。<a id="a-Eb"></a>实非前后。<a id="a-Ec"></a>浅深应之但就机感。<a id="a-Ed"></a>三障分齐对二十五王三昧力。<a id="a-Ee"></a>自成多少。<a id="a-Ef"></a>免果报火。<a id="a-Eg"></a>当于十五王三昧力。<a id="a-Eh"></a>修有漏善免恶业火。<a id="a-Ei"></a>当二十四王三昧力。<a id="a-Ej"></a>关何一邪。<a id="a-Ek"></a>若除恶业不用非想。<a id="a-El"></a>若成善因不用地狱。<a id="a-Em"></a>以地狱因无成就。<a id="a-En"></a>故非想之因无破除故。<a id="a-Eo"></a>故修因恶业极上极下互论不用一三昧也。<a id="a-Ep"></a>二乘已去至圆入中。<a id="a-Eq"></a>节节皆用二十五有王三昧力。<a id="a-Er"></a>三虽应下入而不入。<a id="a-Es"></a>虽入诸有三障之火。<a id="a-Et"></a>以其体了即空假中故。<a id="a-Eu"></a>无相可得。<a id="a-Ev"></a>何有能烧及所烧邪。<a id="a-Ew"></a>二菩萨下结。<a id="a-Ex"></a>二常途下示己他得失。<a id="a-Ey"></a>如幻三昧破阎浮有。<a id="a-Ez"></a>具论十番。<a id="a-F0"></a>他师唯知果报一益。<a id="a-F1"></a>故云少分。<a id="a-F2"></a>二水难二。<a id="a-F3"></a>初列义门。<a id="a-F4"></a>二贴文下随门释三。<a id="a-F5"></a>初贴文二。<a id="a-F6"></a>初科经。<a id="a-F7"></a>二问何下释义三。<a id="a-F8"></a>初遭水二。<a id="a-F9"></a>初问二答二。<a id="a-FA"></a>初就水难答。<a id="a-FB"></a>二火难下对火难答。<a id="a-FC"></a>二称名。<a id="a-FD"></a>三水论下蒙应。<a id="a-FE"></a>二引证。<a id="a-FF"></a>三观释二。<a id="a-FG"></a>初列三水。<a id="a-FH"></a>从增胜意同前火难。<a id="a-FI"></a>二如地下释三水三。<a id="a-FJ"></a>初果报二。<a id="a-FK"></a>初遭难。<a id="a-FL"></a>二是时下机应。<a id="a-FM"></a>二次恶下恶业二。<a id="a-FN"></a>初遭难。<a id="a-FO"></a>放舍浮囊等者。<a id="a-FP"></a>大经云。<a id="a-FQ"></a>如人带持浮囊欲度大海。<a id="a-FR"></a>有一罗刹乞此浮囊。<a id="a-FS"></a>初则全乞。<a id="a-FT"></a>其人不与。<a id="a-FU"></a>次乞其半。<a id="a-FV"></a>次乞三分之一。<a id="a-FW"></a>次次乞手许。<a id="a-FX"></a>后乞微尘许。<a id="a-FY"></a>其人念言。<a id="a-FZ"></a>若与尘许。<a id="a-Fa"></a>气当渐出。<a id="a-Fb"></a>何由度海故悉不与。<a id="a-Fc"></a>护持禁戒亦复如是。<a id="a-Fd"></a>常有烦恼罗刹令人破戒。<a id="a-Fe"></a>若破根本如全与。<a id="a-Ff"></a>破僧残如半与。<a id="a-Fg"></a>破舍堕如与三分之一。<a id="a-Fh"></a>破波夜提如与手许。<a id="a-Fi"></a>破突吉罗如与尘许。<a id="a-Fj"></a>所破虽少。<a id="a-Fk"></a>若不发露则不能度生死彼岸。<a id="a-Fl"></a>菩萨护持重禁及突吉罗等无差别。<a id="a-Fm"></a>今明恶业故言放舍。<a id="a-Fn"></a>二若能下机应。<a id="a-Fo"></a>三烦恼二。<a id="a-Fp"></a>初明机二。<a id="a-Fq"></a>初论惑水二。<a id="a-Fr"></a>初通明诸有水。<a id="a-Fs"></a>菩萨香象足虽到底。<a id="a-Ft"></a>若未达岸宁免被飘。<a id="a-Fu"></a>缘觉观集而为初门。<a id="a-Fv"></a>故云爱水增长诸有。<a id="a-Fw"></a>二二乘下别示四教机二。<a id="a-Fx"></a>初示声闻。<a id="a-Fy"></a>二次支下例诸位。<a id="a-Fz"></a>支佛修行不立分果。<a id="a-G0"></a>深观缘起久种三多。<a id="a-G1"></a>福慧既隆预侵二习。<a id="a-G2"></a>虽未发真。<a id="a-G3"></a>四流莫动名得浅处。<a id="a-G4"></a>顿证极果安到彼岸。<a id="a-G5"></a>通教菩萨正尽得浅。<a id="a-G6"></a>习尽到岸。<a id="a-G7"></a>变易二土同以别惑而为中流。<a id="a-G8"></a>上品寂光方为彼岸。<a id="a-G9"></a>二复次下示四流。<a id="a-GA"></a>常途四流只是界内之惑。<a id="a-GB"></a>今取别惑方名无明。<a id="a-GC"></a>故知即与五住无异。<a id="a-GD"></a>但合色爱及无色爱。<a id="a-GE"></a>为一有流耳。<a id="a-GF"></a>二菩萨下明应。<a id="a-GG"></a>前之十番各有修相。<a id="a-GH"></a>皆所被机求脱之事。<a id="a-GI"></a>今说本观二种修相。<a id="a-GJ"></a>皆是观音垂应之本。<a id="a-GK"></a>二初通示二观慈悲。<a id="a-GL"></a>兼别观者。<a id="a-GM"></a>略有二意。<a id="a-GN"></a>一者此教初心立行虽依渐次。<a id="a-GO"></a>以知中实后心能证王三昧故。<a id="a-GP"></a>二者欲以历别之相。<a id="a-GQ"></a>显于圆融一念具故。<a id="a-GR"></a>摩诃止观十乘之初。<a id="a-GS"></a>先明次第显不次故。<a id="a-GT"></a>今释此品。<a id="a-GU"></a>本观皆两有兹二意。<a id="a-GV"></a>二所以下别明三昧渐顿二。<a id="a-GW"></a>初渐二。<a id="a-GX"></a>初渐修。<a id="a-GY"></a>元始发心上求下化水光三昧。<a id="a-GZ"></a>即观白骨八色流光中一色也。<a id="a-Ga"></a>水胜处等例如火难中说。<a id="a-Gb"></a>二今成下顿应二。<a id="a-Gc"></a>初乘誓赴难。<a id="a-Gd"></a>渐修顿证常鉴法界。<a id="a-Ge"></a>十番机缘三障水漂。<a id="a-Gf"></a>对于因中节节誓愿。<a id="a-Gg"></a>令彼一切皆得解脱。<a id="a-Gh"></a>二如华下引经证成二。<a id="a-Gi"></a>初证。<a id="a-Gj"></a>托于事海观三障海。<a id="a-Gk"></a>十二年者。<a id="a-Gl"></a>十二缘也。<a id="a-Gm"></a>渐渐转深见海十德十观成也。<a id="a-Gn"></a>生大莲华显妙境也。<a id="a-Go"></a>天龙庄严者。<a id="a-Gp"></a>具妙力用也。<a id="a-Gq"></a>有佛相好常见卢舍那也。<a id="a-Gr"></a>申右手者。<a id="a-Gs"></a>权智应也。<a id="a-Gt"></a>摩我顶者。<a id="a-Gu"></a>实智感也。<a id="a-Gv"></a>即以感应道交彰。<a id="a-Gw"></a>始本分合也。<a id="a-Gx"></a>说普眼经者。<a id="a-Gy"></a>分得果法也。<a id="a-Gz"></a>一日所受至不能得尽者。<a id="a-H0"></a>一念心尘显大千经卷也。<a id="a-H1"></a>二当知下结。<a id="a-H2"></a>既如阿字具一切义。<a id="a-H3"></a>应知亦是中道法门。<a id="a-H4"></a>但带教道。<a id="a-H5"></a>唯知此一耳。<a id="a-H6"></a>二复次下顿二。<a id="a-H7"></a>初顿修十界趣水者。<a id="a-H8"></a>水为法界。<a id="a-H9"></a>摄诸法尽故言趣也。<a id="a-HA"></a>既立能趣及以所趣。<a id="a-HB"></a>故当俗谛。<a id="a-HC"></a>水尚等者。<a id="a-HD"></a>所趣之水全体是性。<a id="a-HE"></a>无相可得。<a id="a-HF"></a>无所趣故那有能趣。<a id="a-HG"></a>能所俱空名为真谛。<a id="a-HH"></a>云何等者。<a id="a-HI"></a>水尚叵得则无有趣。<a id="a-HJ"></a>有趣既绝不趣自忘。<a id="a-HK"></a>即以双非显于中道。<a id="a-HL"></a>此之三谛同一法性。<a id="a-HM"></a>即一而三即三而一。<a id="a-HN"></a>不思议谛也。<a id="a-HO"></a>二如此下顿应二。<a id="a-HP"></a>初明不应而应。<a id="a-HQ"></a>大经云。<a id="a-HR"></a>慈若有无非有非无名如来慈。<a id="a-HS"></a>岂非三谛起慈悲邪。<a id="a-HT"></a>前总难中十界众生受苦称名。<a id="a-HU"></a>菩萨即时观其音声皆得解脱。<a id="a-HV"></a>不观十界即空假中。<a id="a-HW"></a>那得一时离于众苦。<a id="a-HX"></a>良以三谛是生本性亦圣果源。<a id="a-HY"></a>无有二体。<a id="a-HZ"></a>故同体悲方能圆拔。<a id="a-Ha"></a>二明不分而分。<a id="a-Hb"></a>大意同前火难中说。<a id="a-Hc"></a>今以四流对诸位难。<a id="a-Hd"></a>四教入空离于有流。<a id="a-He"></a>等于见欲二流也。<a id="a-Hf"></a>假于有流无染湿者。<a id="a-Hg"></a>假虽彼空亦不著有。<a id="a-Hh"></a>以双流故。<a id="a-Hi"></a>应知假显空亦弥着。<a id="a-Hj"></a>名平等观。<a id="a-Hk"></a>义在于斯。<a id="a-Hl"></a>中破无明。<a id="a-Hm"></a>如常所说。</p>
  <p id="aHn">三罗刹难二。<a id="a-Ho"></a>初列义门。<a id="a-Hp"></a>二随门释三。<a id="a-Hq"></a>初贴文二。<a id="a-Hr"></a>初科经。<a id="a-Hs"></a>二人数下随释二。<a id="a-Ht"></a>初明难五。<a id="a-Hu"></a>初举数二。<a id="a-Hv"></a>初释人数。<a id="a-Hw"></a>若百若千或万或亿。<a id="a-Hx"></a>以其泛海必乘大舶故。<a id="a-Hy"></a>云结伴不可独往。<a id="a-Hz"></a>二贤愚下明入海。<a id="a-I0"></a>二次遭下难由三。<a id="a-I1"></a>初正释难由二。<a id="a-I2"></a>初证。<a id="a-I3"></a>风非证难。<a id="a-I4"></a>以古师足风为八难故据结文但成鬼难。<a id="a-I5"></a>二难由下推。<a id="a-I6"></a>风是难由。<a id="a-I7"></a>若展转推之。<a id="a-I8"></a>皆是难由。<a id="a-I9"></a>于诸由中风由最切。<a id="a-IA"></a>是故经文特言风耳。<a id="a-IB"></a>二七宝下追释宝物二。<a id="a-IC"></a>初分真伪。<a id="a-ID"></a>二示似真。<a id="a-IE"></a>三黑风下更释风相二。<a id="a-IF"></a>初他解三。<a id="a-IG"></a>初旧师立。<a id="a-IH"></a>二有人下他人弹。<a id="a-II"></a>三今还下今例难。<a id="a-IJ"></a>二请观下今释二。<a id="a-IK"></a>初经明风色。<a id="a-IL"></a>二风加下风黑怖甚。<a id="a-IM"></a>三罗刹下遭苦。<a id="a-IN"></a>罗刹鬼者。<a id="a-IO"></a>本毗沙门天王所管。<a id="a-IP"></a>有其二部。<a id="a-IQ"></a>一曰夜叉。<a id="a-IR"></a>捷疾鬼也。<a id="a-IS"></a>二曰罗刹。<a id="a-IT"></a>食人鬼也。<a id="a-IU"></a>遍在诸处。<a id="a-IV"></a>然其本居海外有国。<a id="a-IW"></a>或人飘往其国。<a id="a-IX"></a>或鬼来此恼人。<a id="a-IY"></a>皆由恶因相关故也。<a id="a-IZ"></a>四一人下明机。<a id="a-Ia"></a>五明应。<a id="a-Ib"></a>二何意下结名。<a id="a-Ic"></a>二约事。<a id="a-Id"></a>三观释二。<a id="a-Ie"></a>初明风义不局。<a id="a-If"></a>世界中风果报风也。<a id="a-Ig"></a>黑业名风。<a id="a-Ih"></a>至失人道善宝。<a id="a-Ii"></a>皆恶业风也。<a id="a-Ij"></a>失无漏财烦恼风也。<a id="a-Ik"></a>以下第五又明鬼难。<a id="a-Il"></a>具明三障恶鬼之义故。<a id="a-Im"></a>今观行且从难由风义。<a id="a-In"></a>而示欲于六种。<a id="a-Io"></a>明别圆观即是一切观境之式。<a id="a-Ip"></a>二从地下释风通三障三。<a id="a-Iq"></a>初果报二。<a id="a-Ir"></a>初遭苦二。<a id="a-Is"></a>初上至三禅。<a id="a-It"></a>二如僧下下遍诸趣。<a id="a-Iu"></a>僧护比丘明四阿含为众知识。<a id="a-Iv"></a>五百商人入海采宝。<a id="a-Iw"></a>来就世尊。<a id="a-Ix"></a>请此比丘船中说法。<a id="a-Iy"></a>佛知有益许之。<a id="a-Iz"></a>令去船还海岸登陆而行。<a id="a-J0"></a>夜宿树下。<a id="a-J1"></a>商人早发忘唤比丘。<a id="a-J2"></a>因兹失伴。<a id="a-J3"></a>独行山林。<a id="a-J4"></a>见僧伽蓝比丘住处。<a id="a-J5"></a>若饮食若房舍若温室。<a id="a-J6"></a>若园林若田地若受用。<a id="a-J7"></a>皆是苦具日夜之间。<a id="a-J8"></a>受种种苦。<a id="a-J9"></a>有百余条。<a id="a-JA"></a>僧护问故。<a id="a-JB"></a>皆答云。<a id="a-JC"></a>当还问佛。<a id="a-JD"></a>自当知之。<a id="a-JE"></a>既至佛所。<a id="a-JF"></a>具陈所见。<a id="a-JG"></a>佛皆答之。<a id="a-JH"></a>悉是比丘破诸禁戒。<a id="a-JI"></a>毁坏常住侵用众物。<a id="a-JJ"></a>于彼海山受地狱苦。<a id="a-JK"></a>学者览之足以自诫。<a id="a-JL"></a>二当此下明机应。<a id="a-JM"></a>二次明下恶业二。<a id="a-JN"></a>初遭难三涂约果爱见约因。<a id="a-JO"></a>皆由宿业。<a id="a-JP"></a>令起爱见堕于三涂。<a id="a-JQ"></a>贪欲之心如罗刹妇。<a id="a-JR"></a>破戒定善如随食子。<a id="a-JS"></a>失人天报如食其夫。<a id="a-JT"></a>二急须下机应。<a id="a-JU"></a>三次明下烦恼二。<a id="a-JV"></a>初明机二。<a id="a-JW"></a>初声闻。<a id="a-JX"></a>圣财不出七种。<a id="a-JY"></a>一闻。<a id="a-JZ"></a>二信。<a id="a-Ja"></a>三戒。<a id="a-Jb"></a>四定。<a id="a-Jc"></a>五进。<a id="a-Jd"></a>六舍。<a id="a-Je"></a>七惭愧。<a id="a-Jf"></a>慧行即无常析观。<a id="a-Jg"></a>行行即不净慈心等。<a id="a-Jh"></a>二行约凡位所修。<a id="a-Ji"></a>七财约圣位所得。<a id="a-Jj"></a>二次明下诸位。<a id="a-Jk"></a>八倒风者。<a id="a-Jl"></a>支佛六度通别圆入空之观。<a id="a-Jm"></a>以常等为倒。<a id="a-Jn"></a>假中变易以无常等为倒。<a id="a-Jo"></a>用正观一心称观世音。<a id="a-Jp"></a>即出二边恶鬼境界。<a id="a-Jq"></a>即能达到中道宝渚。<a id="a-Jr"></a>鬼义合前后章前即此章贴文约事。<a id="a-Js"></a>后即第五鬼难章也。<a id="a-Jt"></a>二法界下明应二。<a id="a-Ju"></a>初通示二观慈悲。<a id="a-Jv"></a>别虽渐修果能圆应。<a id="a-Jw"></a>二菩萨下别明三昧渐顿二。<a id="a-Jx"></a>初渐二。<a id="a-Jy"></a>初修时逐行起誓。<a id="a-Jz"></a>二今入下明证时随难相关。<a id="a-K0"></a>二若作下顿二。<a id="a-K1"></a>初修持三谛圆融。<a id="a-K2"></a>风字门者。<a id="a-K3"></a>如请观音疏释六字章句。<a id="a-K4"></a>以六道等为六字门。<a id="a-K5"></a>良由六道。<a id="a-K6"></a>体是法界能通实相。<a id="a-K7"></a>故名为门今以风字为门。<a id="a-K8"></a>其义亦尔。<a id="a-K9"></a>字者。<a id="a-KA"></a>召法之辞。<a id="a-KB"></a>二若分下用时一念差别。<a id="a-KC"></a>四刀杖难二。<a id="a-KD"></a>初列门。<a id="a-KE"></a>二解释三。<a id="a-KF"></a>初贴文二。<a id="a-KG"></a>初科经。<a id="a-KH"></a>二释义三。<a id="a-KI"></a>初遭难。<a id="a-KJ"></a>二称名。<a id="a-KK"></a>三今言下蒙应二。<a id="a-KL"></a>初据文消释。<a id="a-KM"></a>二问下对前料简二。<a id="a-KN"></a>初问。<a id="a-KO"></a>二答。<a id="a-KP"></a>二约证。<a id="a-KQ"></a>三观行二。<a id="a-KR"></a>初通示三障。<a id="a-KS"></a>二从地下别释三相三。<a id="a-KT"></a>初果报二。<a id="a-KU"></a>初明遭难。<a id="a-KV"></a>娑伽龙王本宫安住兴云降雨。<a id="a-KW"></a>六天四域修罗龙鬼感见不同。<a id="a-KX"></a>天见华宝。<a id="a-KY"></a>人得清水。<a id="a-KZ"></a>修见刀剑。<a id="a-Ka"></a>二若能下明机应二。<a id="a-Kb"></a>次明下恶业二。<a id="a-Kc"></a>初遭难。<a id="a-Kd"></a>恶业所感三毒炽然。<a id="a-Ke"></a>近障戒定远妨三观。<a id="a-Kf"></a>言思绝处即微妙心。<a id="a-Kg"></a>二起怖下机应。<a id="a-Kh"></a>三次明下烦恼二。<a id="a-Ki"></a>初机二。<a id="a-Kj"></a>初声闻二。<a id="a-Kk"></a>初遭苦二。<a id="a-Kl"></a>初释相。<a id="a-Km"></a>二故大下引证。<a id="a-Kn"></a>彼经云。<a id="a-Ko"></a>譬如有王以四毒蛇盛之一箧。<a id="a-Kp"></a>令人养饴瞻视卧起。<a id="a-Kq"></a>若令一蛇生嗔恚者。<a id="a-Kr"></a>我当准法戮之都市。<a id="a-Ks"></a>其人闻已舍箧逃走。<a id="a-Kt"></a>王时复遣五旃陀罗拔刀随之。<a id="a-Ku"></a>密遣一人诈为亲友。<a id="a-Kv"></a>而语之言汝可来还。<a id="a-Kw"></a>其人不信投一聚落。<a id="a-Kx"></a>都不见人求物不得。<a id="a-Ky"></a>即便坐地闻空中声。<a id="a-Kz"></a>今夜当有六大贼来。<a id="a-L0"></a>其人惶怖复舍之去。<a id="a-L1"></a>乃至路值一河截流而去云云。<a id="a-L2"></a>合云蛇若害人不堕恶道。<a id="a-L3"></a>无三学力。<a id="a-L4"></a>必为五阴旃陀罗害。<a id="a-L5"></a>若不识爱。<a id="a-L6"></a>为诈亲诳。<a id="a-L7"></a>观于六入犹如空聚。<a id="a-L8"></a>群贼住于六尘六入。<a id="a-L9"></a>欲舍复值。<a id="a-LA"></a>烦恼驶流应以道品船筏。<a id="a-LB"></a>运手动足过分段河。<a id="a-LC"></a>十住未免唯佛究竟。<a id="a-LD"></a>经文本喻三乘始终。<a id="a-LE"></a>今喻声闻观法。<a id="a-LF"></a>十二因缘关禁如城。<a id="a-LG"></a>黑白不动三种之业。<a id="a-LH"></a>系属如馆。<a id="a-LI"></a>五欲为害如拔刀人。<a id="a-LJ"></a>魔境难出如门被守。<a id="a-LK"></a>二尔时下得脱。<a id="a-LL"></a>二次明下诸位。<a id="a-LM"></a>各以本观一心称名即时解脱。<a id="a-LN"></a>二复次下应二。<a id="a-LO"></a>初渐二。<a id="a-LP"></a>初明本誓。<a id="a-LQ"></a>随见随修皆起誓愿。<a id="a-LR"></a>拔于众生三障刀杖。<a id="a-LS"></a>二今住下明赴机三。<a id="a-LT"></a>初赴机相。<a id="a-LU"></a>三昧神力称本诸誓一一能拔二刀杖下所住法。<a id="a-LV"></a>以七种难。<a id="a-LW"></a>表内六种对于观门。<a id="a-LX"></a>此地种门今修成也。<a id="a-LY"></a>三如华下引经证。<a id="a-LZ"></a>六种遍收一切观境。<a id="a-La"></a>刀杖坚碍属地字门。<a id="a-Lb"></a>故引屋壁地种能现诸佛。<a id="a-Lc"></a>及能发明善财定慧一切功德。<a id="a-Ld"></a>当知地门能成普应。<a id="a-Le"></a>二复次下顿二。<a id="a-Lf"></a>初圆修。<a id="a-Lg"></a>地为法界。<a id="a-Lh"></a>生佛依正无不趣入地字法门。<a id="a-Li"></a>当知一尘无不具足三谛等者。<a id="a-Lj"></a>一尘即空一切皆空。<a id="a-Lk"></a>假中亦尔。<a id="a-Ll"></a>二圆起下顿应二。<a id="a-Lm"></a>初总示。<a id="a-Ln"></a>三谛慈悲无不遍摄。<a id="a-Lo"></a>故能一时遍拔众苦。<a id="a-Lp"></a>二若欲下分别。<a id="a-Lq"></a>圆悲该亘不可别论。<a id="a-Lr"></a>若欲易知对机分别。<a id="a-Ls"></a>四洲四趣四王忉利。<a id="a-Lt"></a>此之十有有事刀杖。<a id="a-Lu"></a>能感一十王三昧力。<a id="a-Lv"></a>修有漏善遮恶。<a id="a-Lw"></a>刀杖感二十四王三昧力。<a id="a-Lx"></a>四教三观一心称名。<a id="a-Ly"></a>感二十五三昧之力。<a id="a-Lz"></a>第五鬼难二。<a id="a-M0"></a>初列门。<a id="a-M1"></a>二贴文下随释三。<a id="a-M2"></a>初贴文二。<a id="a-M3"></a>初科经。<a id="a-M4"></a>二三千下释义四。<a id="a-M5"></a>初标处二。<a id="a-M6"></a>初大千假设。<a id="a-M7"></a>二对上料拣。<a id="a-M8"></a>二遭难。<a id="a-M9"></a>三称名。<a id="a-MA"></a>四鬼所下蒙应。<a id="a-MB"></a>恩威即是折摄二门。<a id="a-MC"></a>以恩摄故害心恶眼二俱休歇。<a id="a-MD"></a>以威折故恶害亦然。<a id="a-ME"></a>二约事标而不释合注云云。<a id="a-MF"></a>上罗刹难已彰其事。<a id="a-MG"></a>故不重说。<a id="a-MH"></a>三观解三。<a id="a-MI"></a>初果报二。<a id="a-MJ"></a>初明难诸天等者。<a id="a-MK"></a>嗔增诸恶助鬼之威。<a id="a-ML"></a>慈为善本消鬼之势。<a id="a-MM"></a>行者当知。<a id="a-MN"></a>若多嗔恚。<a id="a-MO"></a>常与恶鬼同其事业。<a id="a-MP"></a>若常慈悲。<a id="a-MQ"></a>与佛菩萨。<a id="a-MR"></a>同其出处。<a id="a-MS"></a>二如是下明感。<a id="a-MT"></a>二次明下明恶业二。<a id="a-MU"></a>初明难二。<a id="a-MV"></a>初鬼动三毒。<a id="a-MW"></a>虽是恶鬼使人淫佚。<a id="a-MX"></a>亦是淫业所召。<a id="a-MY"></a>以其多起淫思。<a id="a-MZ"></a>致令淫鬼得便。<a id="a-Ma"></a>嗔恚邪见亦复如是。<a id="a-Mb"></a>又是宿业互相招集。<a id="a-Mc"></a>故于今日同造恶因破于善业。<a id="a-Md"></a>二三毒下诸恶名鬼。<a id="a-Me"></a>如前业火业水业风。<a id="a-Mf"></a>故今诸恶得名为鬼。<a id="a-Mg"></a>皆以三毒而名恶业。<a id="a-Mh"></a>与烦恼何异。<a id="a-Mi"></a>任运起者名为烦恼。<a id="a-Mj"></a>卒起决定能动身口名三毒业。<a id="a-Mk"></a>今既能破五戒十善。<a id="a-Ml"></a>必非任运贪嗔痴也。<a id="a-Mm"></a>人天散善名为动业。<a id="a-Mn"></a>四禅四定名不动业。<a id="a-Mo"></a>二若能下明感。<a id="a-Mp"></a>三次明下烦恼二初机二。<a id="a-Mq"></a>初明难二。<a id="a-Mr"></a>初所遭难二。<a id="a-Ms"></a>初明满大千。<a id="a-Mt"></a>男性刚利如见推划。<a id="a-Mu"></a>女性柔染如爱缠绵。<a id="a-Mv"></a>二何以下遍三界。<a id="a-Mw"></a>二此鬼下遭难人。<a id="a-Mx"></a>小草已上八番行人。<a id="a-My"></a>俱为烦恼鬼之所害。<a id="a-Mz"></a>二若称下明感。<a id="a-N0"></a>见爱尘劳即染而净。<a id="a-N1"></a>是故净名取譬。<a id="a-N2"></a>侍者随意所转。<a id="a-N3"></a>二次明下明应二。<a id="a-N4"></a>初渐二。<a id="a-N5"></a>初随修立愿。<a id="a-N6"></a>如讫拏迦等。<a id="a-N7"></a>即请观音经缘起也。<a id="a-N8"></a>毗舍离此翻广严。<a id="a-N9"></a>彼国人民遇大恶病。<a id="a-NA"></a>眼赤如血两耳出脓。<a id="a-NB"></a>乃至六识闭塞犹如醉人。<a id="a-NC"></a>有五夜叉名讫拏迦罗。<a id="a-ND"></a>吸人精气。<a id="a-NE"></a>二于诸下乘誓普救三。<a id="a-NF"></a>初示相。<a id="a-NG"></a>渐修顿证法身自在。<a id="a-NH"></a>法界众生三障鬼难关于本誓。<a id="a-NI"></a>一一救之。<a id="a-NJ"></a>能令诸鬼皆为佛乘。<a id="a-NK"></a>二如华下引经。<a id="a-NL"></a>斯是菩萨住鬼法门。<a id="a-NM"></a>能以鬼身广作佛事。<a id="a-NN"></a>三障之鬼或破。<a id="a-NO"></a>或用得自在故。<a id="a-NP"></a>一切鬼难一时普救。<a id="a-NQ"></a>三故知下结益。<a id="a-NR"></a>二若圆下顿二。<a id="a-NS"></a>初明圆观慈悲。<a id="a-NT"></a>识种乃通今约鬼修。<a id="a-NU"></a>别从爱见识种为境。<a id="a-NV"></a>一识一切识一切识一识。<a id="a-NW"></a>非一非一切而一而一切。<a id="a-NX"></a>此是鬼门十界。<a id="a-NY"></a>三谛依此妙境。<a id="a-NZ"></a>真正发心乃能遍应。<a id="a-Na"></a>二若分下明随机分别。<a id="a-Nb"></a>事鬼既能恼于帝释。<a id="a-Nc"></a>故地居天四洲四趣。<a id="a-Nd"></a>感于十种王三昧力。<a id="a-Ne"></a>余义同前。<a id="a-Nf"></a>六枷锁难二。<a id="a-Ng"></a>初列门。<a id="a-Nh"></a>二随释三。<a id="a-Ni"></a>初贴文二。<a id="a-Nj"></a>初节经。<a id="a-Nk"></a>二上临下释义四。<a id="a-Nl"></a>初标罪。<a id="a-Nm"></a>二在手下遭难。<a id="a-Nn"></a>三鸟死下称名。<a id="a-No"></a>曾子云。<a id="a-Np"></a>鸟之将死其鸣也哀。<a id="a-Nq"></a>人之将死其言也善。<a id="a-Nr"></a>四蒙应。<a id="a-Ns"></a>二约事。<a id="a-Nt"></a>三观释二。<a id="a-Nu"></a>初正明枷锁三。<a id="a-Nv"></a>初果报二。<a id="a-Nw"></a>初明难。<a id="a-Nx"></a>事系唯在四趣三洲。<a id="a-Ny"></a>二若能下明感。<a id="a-Nz"></a>二次明下恶业三。<a id="a-O0"></a>初明难。<a id="a-O1"></a>二若欲下明感。<a id="a-O2"></a>三故经下引经。<a id="a-O3"></a>廷尉检系可有散时。<a id="a-O4"></a>妻子钱财系无脱日。<a id="a-O5"></a>望现在等者。<a id="a-O6"></a>只今妻子及钱财等亦业亦报。<a id="a-O7"></a>何者。<a id="a-O8"></a>若从现说名之为报。<a id="a-O9"></a>从过去说名之为业。<a id="a-OA"></a>应知障善皆是宿恶。<a id="a-OB"></a>此之宿恶或已成报。<a id="a-OC"></a>乃附报为障。<a id="a-OD"></a>即今妻子及自身依报等也。<a id="a-OE"></a>若未成报今在业道。<a id="a-OF"></a>亦自有力令善不成。<a id="a-OG"></a>又今妻等不定为障。<a id="a-OH"></a>若于往世同营善因。<a id="a-OI"></a>今则能为修道助缘。<a id="a-OJ"></a>如妙庄严王因妻子故。<a id="a-OK"></a>见佛悟道。<a id="a-OL"></a>现见有人妻子劝善畜财能施。<a id="a-OM"></a>今从恶因所感。<a id="a-ON"></a>妻等名锁名狱。<a id="a-OO"></a>若归观音则成报之业。<a id="a-OP"></a>及未成者是恶皆息。<a id="a-OQ"></a>三次明下烦恼二。<a id="a-OR"></a>初明机二。<a id="a-OS"></a>初约声闻二。<a id="a-OT"></a>初约小释二。<a id="a-OU"></a>初明难。<a id="a-OV"></a>凡夫见思全在。<a id="a-OW"></a>初二三果思惑未尽。<a id="a-OX"></a>皆名有罪。<a id="a-OY"></a>罗汉思尽名为无罪。<a id="a-OZ"></a>大品经指学无学。<a id="a-Oa"></a>名为大龙。<a id="a-Ob"></a>故云摩诃那伽。<a id="a-Oc"></a>学人残思名为有罪。<a id="a-Od"></a>无学断尽名无罪俱未无余。<a id="a-Oe"></a>名同在狱。<a id="a-Of"></a>既有果身宁逃五阴及以三相。<a id="a-Og"></a>乃名检系。<a id="a-Oh"></a>权实等者。<a id="a-Oi"></a>此约有罪示也。<a id="a-Oj"></a>碍于二智提拔名杻。<a id="a-Ok"></a>妨于二行进趣名械。<a id="a-Ol"></a>小以断常为中道枷。<a id="a-Om"></a>能障五分为法身锁。<a id="a-On"></a>只是见思对于所障。<a id="a-Oo"></a>得杻等名。<a id="a-Op"></a>二称名下明感。<a id="a-Oq"></a>二此复下明通大。<a id="a-Or"></a>若就通惑论杻械等。<a id="a-Os"></a>即藏通人。<a id="a-Ot"></a>若就别惑明杻械等。<a id="a-Ou"></a>即别圆人。<a id="a-Ov"></a>二次明下例诸位。<a id="a-Ow"></a>二若论下明应。<a id="a-Ox"></a>因中渐顿慈悲。<a id="a-Oy"></a>果上圆普与拔。<a id="a-Oz"></a>皆如上说。<a id="a-P0"></a>二若三下兼明空识二。<a id="a-P1"></a>初普应指前。<a id="a-P2"></a>二论其下本观。<a id="a-P3"></a>今说二。<a id="a-P4"></a>初渐二。<a id="a-P5"></a>初本观慈悲二。<a id="a-P6"></a>初随观示。<a id="a-P7"></a>一切烦恼是识所为。<a id="a-P8"></a>识最是难。<a id="a-P9"></a>空虽非难能来难。<a id="a-PA"></a>故空亦名难。<a id="a-PB"></a>空为业者。<a id="a-PC"></a>亦是业由身内有空故。<a id="a-PD"></a>能动作造于业因。<a id="a-PE"></a>外空亦然。<a id="a-PF"></a>空为惑者。<a id="a-PG"></a>于境迷悟成障成理。<a id="a-PH"></a>一切法邪一切法正。<a id="a-PI"></a>而于节节起誓与拔。<a id="a-PJ"></a>二故净下引经证。<a id="a-PK"></a>入不二法门品。<a id="a-PL"></a>明相菩萨曰。<a id="a-PM"></a>四种异空种异为二。<a id="a-PN"></a>四种性即是空种性。<a id="a-PO"></a>如前际后际空故。<a id="a-PP"></a>中际亦空。<a id="a-PQ"></a>若能如是知诸种性者。<a id="a-PR"></a>是为入不二法门。<a id="a-PS"></a>既云四种性。<a id="a-PT"></a>即是空种性。<a id="a-PU"></a>就性明空空是中理。<a id="a-PV"></a>此以中理不于事二。<a id="a-PW"></a>彼约五种即性故不二。<a id="a-PX"></a>今明六种岂不即性得经意故加于识种。<a id="a-PY"></a>弥显不二。<a id="a-PZ"></a>若其空识不即中道。<a id="a-Pa"></a>将何以为王三昧体。<a id="a-Pb"></a>二成王下乘誓应赴二。<a id="a-Pc"></a>初示相。<a id="a-Pd"></a>二华严下引证。<a id="a-Pe"></a>见空实相。<a id="a-Pf"></a>能于虚空立种种事。<a id="a-Pg"></a>利诸众生。<a id="a-Ph"></a>二若作下顿二。<a id="a-Pi"></a>初空识圆修。<a id="a-Pj"></a>诸门观法多推心识。<a id="a-Pk"></a>从近从要初心易故。<a id="a-Pl"></a>人根不等。<a id="a-Pm"></a>有宜观外而得益者。<a id="a-Pn"></a>四念处中。<a id="a-Po"></a>下界众生多着于外。<a id="a-Pp"></a>故令摄境观于内心。<a id="a-Pq"></a>上界众生多着内心。<a id="a-Pr"></a>故令观色夺于内着。<a id="a-Ps"></a>今观空种。<a id="a-Pt"></a>亦是色类。<a id="a-Pu"></a>唯是一色空外无法故。<a id="a-Pv"></a>一切十界悉趣空门。<a id="a-Pw"></a>空即三谛故。<a id="a-Px"></a>一切法皆即三谛。<a id="a-Py"></a>三谛慈悲无生不摄。<a id="a-Pz"></a>二起无下慈悲普应。<a id="a-Q0"></a>第七怨贼难二。<a id="a-Q1"></a>初列门。<a id="a-Q2"></a>二贴文下随释三。<a id="a-Q3"></a>初贴文二。<a id="a-Q4"></a>初正释怨贼二。<a id="a-Q5"></a>初科经。<a id="a-Q6"></a>二难处下释义四。<a id="a-Q7"></a>初标难处二。<a id="a-Q8"></a>初明处。<a id="a-Q9"></a>二次明下明难二。<a id="a-QA"></a>初释满中。<a id="a-QB"></a>二怨者下释怨贼。<a id="a-QC"></a>二二标下遭难人二。<a id="a-QD"></a>初示四义。<a id="a-QE"></a>二商者下释四义四。<a id="a-QF"></a>初释商主。<a id="a-QG"></a>二既有下释商人。<a id="a-QH"></a>三既涉远下释重宝。<a id="a-QI"></a>以人众路远显所赍宝贵。<a id="a-QJ"></a>四险路下释险路。<a id="a-QK"></a>以处以人二事释险。<a id="a-QL"></a>三机者下明有机二。<a id="a-QM"></a>初示经四义。<a id="a-QN"></a>二所以下通释四义二。<a id="a-QO"></a>初明前三助进二。<a id="a-QP"></a>初释二。<a id="a-QQ"></a>初明设三所以。<a id="a-QR"></a>一心称名为计策者。<a id="a-QS"></a>更无过此知德可凭其胆则定。<a id="a-QT"></a>二若不下明无三不进。<a id="a-QU"></a>二故知下结。<a id="a-QV"></a>二三义下明后一能感二。<a id="a-QW"></a>初明因三故唱。<a id="a-QX"></a>二南无下翻梵就华。<a id="a-QY"></a>四明蒙应。<a id="a-QZ"></a>二次结下寄结口机二。<a id="a-Qa"></a>初举经。<a id="a-Qb"></a>二今言下释意二。<a id="a-Qc"></a>初约威力明。<a id="a-Qd"></a>二巍巍下约字义显。<a id="a-Qe"></a>二约事证。<a id="a-Qf"></a>三观释三。<a id="a-Qg"></a>初果报。<a id="a-Qh"></a>二修善下恶业。<a id="a-Qi"></a>修善治恶。<a id="a-Qj"></a>若恶多善少恶即怨贼。<a id="a-Qk"></a>若善多恶少恶为仆从。<a id="a-Ql"></a>冰炭之势多能灭少。<a id="a-Qm"></a>系念成机恶销善立。<a id="a-Qn"></a>三次明下烦恼二。<a id="a-Qo"></a>初略明机二。<a id="a-Qp"></a>初通明四行遭贼。<a id="a-Qq"></a>以前六遍。<a id="a-Qr"></a>备明八番破惑感应。<a id="a-Qs"></a>故今怨贼但明四行。<a id="a-Qt"></a>遭烦恼贼将历四教。<a id="a-Qu"></a>自摄八番。<a id="a-Qv"></a>言四行者。<a id="a-Qw"></a>一戒法受持。<a id="a-Qx"></a>二听习教理。<a id="a-Qy"></a>三研修正观。<a id="a-Qz"></a>四正助合行。<a id="a-R0"></a>出世行人要先禀戒。<a id="a-R1"></a>随境护持持心习教。<a id="a-R2"></a>凭教显理称理修观。<a id="a-R3"></a>以正导助。<a id="a-R4"></a>若非此四入圣何期。<a id="a-R5"></a>初商主下戒中三句明受一句明持。<a id="a-R6"></a>五尘能杀持护之心。<a id="a-R7"></a>名戒怨贼。<a id="a-R8"></a>次或法下听法中。<a id="a-R9"></a>师徒说听皆欲依教而显至理。<a id="a-RA"></a>此二俱得名重宝者。<a id="a-RB"></a>以其诠旨得则俱得失则俱失。<a id="a-RC"></a>其犹识指方乃见月。<a id="a-RD"></a>故知解教诚为不易。<a id="a-RE"></a>何况理乎。<a id="a-RF"></a>而其徒主两喜杂魔。<a id="a-RG"></a>二宝俱失。<a id="a-RH"></a>师为利故说。<a id="a-RI"></a>徒为名故学。<a id="a-RJ"></a>斯之两人皆成魔业。<a id="a-RK"></a>或师嗔弟子。<a id="a-RL"></a>或弟子恨师。<a id="a-RM"></a>亦是二人值于魔事。<a id="a-RN"></a>或心下修观中。<a id="a-RO"></a>心王若正心数亦正。<a id="a-RP"></a>王数同求正智之宝。<a id="a-RQ"></a>三毒觉观能劫此宝。<a id="a-RR"></a>最为怨贼。<a id="a-RS"></a>或般下正助中。<a id="a-RT"></a>正观般若导五助行。<a id="a-RU"></a>共显理宝。<a id="a-RV"></a>般若如知金藏。<a id="a-RW"></a>五度如用功掘出。<a id="a-RX"></a>六蔽之贼害此二因。<a id="a-RY"></a>还今藏隐。<a id="a-RZ"></a>是名怨贼。<a id="a-Ra"></a>二将此下历诸教明感。<a id="a-Rb"></a>四教行人一一须四。<a id="a-Rc"></a>若遇怨贼。<a id="a-Rd"></a>一心称名四行皆就。<a id="a-Re"></a>二例明应。<a id="a-Rf"></a>例前六种故略不说。<a id="a-Rg"></a>第二意业机二。<a id="a-Rh"></a>初列门。<a id="a-Ri"></a>二贴文下随释二。<a id="a-Rj"></a>初贴文二。<a id="a-Rk"></a>初科经。<a id="a-Rl"></a>二释义二。<a id="a-Rm"></a>初正明意机二。<a id="a-Rn"></a>初总示经文。<a id="a-Ro"></a>二通称下通释经义三。<a id="a-Rp"></a>初依经论释三毒二。<a id="a-Rq"></a>初通释二。<a id="a-Rr"></a>初明单复。<a id="a-Rs"></a>云贪嗔痴。<a id="a-Rt"></a>此三单也。<a id="a-Ru"></a>今从复列。<a id="a-Rv"></a>故云淫欲嗔恚愚痴。<a id="a-Rw"></a>大本疏云。<a id="a-Rx"></a>自爱为欲爱他为淫。<a id="a-Ry"></a>自忿为恚忿他为嗔。<a id="a-Rz"></a>自惑为愚惑他为痴。<a id="a-S0"></a>二有人下明多少二。<a id="a-S1"></a>初他明少。<a id="a-S2"></a>二意谓下今明多二。<a id="a-S3"></a>初立少乖经。<a id="a-S4"></a>二今明下明多能感。<a id="a-S5"></a>毒之多少由习重轻。<a id="a-S6"></a>求之进不由机有无。<a id="a-S7"></a>无机者毒多毒少俱不求离。<a id="a-S8"></a>若其有机毒之多少俱能求离。<a id="a-S9"></a>古人不解执多不求。<a id="a-SA"></a>今明能念任多亦离。<a id="a-SB"></a>二大论下别释二。<a id="a-SC"></a>初正别释三。<a id="a-SD"></a>初贪欲四。<a id="a-SE"></a>初大论明宿因。<a id="a-SF"></a>意同此经。<a id="a-SG"></a>谤经之罪历诸恶道。<a id="a-SH"></a>纵得人身。<a id="a-SI"></a>淫欲炽盛不择禽兽。<a id="a-SJ"></a>若不求离。<a id="a-SK"></a>复沦苦趣无解脱期。<a id="a-SL"></a>二不择下现事明过患。<a id="a-SM"></a>术婆伽缘略如玄记。<a id="a-SN"></a>褒姒者。<a id="a-SO"></a>褒国之女也。<a id="a-SP"></a>周幽王伐褒。<a id="a-SQ"></a>褒人以姒献之。<a id="a-SR"></a>王甚惑之。<a id="a-SS"></a>初幽王与诸侯约。<a id="a-ST"></a>有寇即击鼓举烽。<a id="a-SU"></a>诸侯来赴。<a id="a-SV"></a>及惑褒姒褒姒无笑。<a id="a-SW"></a>王欲其笑。<a id="a-SX"></a>乃击鼓举烽。<a id="a-SY"></a>诸侯皆至而无寇。<a id="a-SZ"></a>姒乃笑。<a id="a-Sa"></a>又好闻裂缯之声。<a id="a-Sb"></a>发缯裂之以适其意。<a id="a-Sc"></a>及申侯与犬戎兵至。<a id="a-Sd"></a>击鼓举烽。<a id="a-Se"></a>诸侯以为如前见欺。<a id="a-Sf"></a>无复至者遂败。<a id="a-Sg"></a>三净住下二经明虫鬼。<a id="a-Sh"></a>各是有情。<a id="a-Si"></a>以共业故资人倒惑。<a id="a-Sj"></a>又阿含云。<a id="a-Sk"></a>淫亦有鬼。<a id="a-Sl"></a>鬼入心则使淫佚无度。<a id="a-Sm"></a>四如大下大经明多少。<a id="a-Sn"></a>习果若成报果在即。<a id="a-So"></a>故云熟也。<a id="a-Sp"></a>如人灾至合当王宪。<a id="a-Sq"></a>即有恶人奖助为恶虫鬼如助者。<a id="a-Sr"></a>地狱如王宪。<a id="a-Ss"></a>此多欲相也。<a id="a-St"></a>若反此者名为少相。<a id="a-Su"></a>二嗔恚四。<a id="a-Sv"></a>初约喻明嗔相。<a id="a-Sw"></a>二故遗下二经明障道。<a id="a-Sx"></a>慈是一切善法根本。<a id="a-Sy"></a>嗔既乖慈名劫名障。<a id="a-Sz"></a>百法明门者。<a id="a-T0"></a>即障别圆地住所证之法也。<a id="a-T1"></a>仁王云。<a id="a-T2"></a>初地得百法明门。<a id="a-T3"></a>二地得千法等。<a id="a-T4"></a>地论云。<a id="a-T5"></a>入百法明门增长智慧。<a id="a-T6"></a>思惟种种法门义。<a id="a-T7"></a>故百法者。<a id="a-T8"></a>应如百法论所明。<a id="a-T9"></a>三大集下二经明魔业。<a id="a-TA"></a>佛以慈定能伏天魔。<a id="a-TB"></a>是知嗔心为魔所降。<a id="a-TC"></a>习近嗔恚是报熟时。<a id="a-TD"></a>四若例下例上有虫鬼。<a id="a-TE"></a>若虫鬼潜伏是嗔少相。<a id="a-TF"></a>三愚痴二。<a id="a-TG"></a>初明过患。<a id="a-TH"></a>三句明于邪痴之相。<a id="a-TI"></a>如大经者。<a id="a-TJ"></a>合云习近愚痴是报熟时。<a id="a-TK"></a>此乃邪痴习报二果。<a id="a-TL"></a>痴心习成。<a id="a-TM"></a>地狱报熟也。<a id="a-TN"></a>二例前下例虫鬼。<a id="a-TO"></a>多少随人。<a id="a-TP"></a>二三毒下总结过。<a id="a-TQ"></a>二欲离下约伏断明得离三。<a id="a-TR"></a>初示念得离。<a id="a-TS"></a>二有人下斥非显正二。<a id="a-TT"></a>初他解非灭离。<a id="a-TU"></a>以由他师不解常念。<a id="a-TV"></a>致令三毒不得灭离。<a id="a-TW"></a>二今谓下二经明尽净。<a id="a-TX"></a>经直言离。<a id="a-TY"></a>那专伏释。<a id="a-TZ"></a>若以念故唯能伏者系念六字能净毒根。<a id="a-Ta"></a>至成佛道亦只伏邪。<a id="a-Tb"></a>三今作下正明伏断果报修因。<a id="a-Tc"></a>三藏菩萨。<a id="a-Td"></a>此三伏惑。<a id="a-Te"></a>声闻缘觉通别圆菩萨方便土人实报土人。<a id="a-Tf"></a>此七断惑。<a id="a-Tg"></a>三问离下约问答明常念二。<a id="a-Th"></a>初约念非离惑难。<a id="a-Ti"></a>二答经下约念即智慧释二。<a id="a-Tj"></a>初略明正念之德二。<a id="a-Tk"></a>初即念明慧之功。<a id="a-Tl"></a>念想观智等诸名字。<a id="a-Tm"></a>有过有德有偏有圆须约六句定其法体。<a id="a-Tn"></a>故圆中念破偏小智。<a id="a-To"></a>圆中之智破偏小念。<a id="a-Tp"></a>偏小之念修圆中智。<a id="a-Tq"></a>偏小之智修圆中念。<a id="a-Tr"></a>圆中之念即圆中智。<a id="a-Ts"></a>圆中之智即圆中念。<a id="a-Tt"></a>以此六句评法是非。<a id="a-Tu"></a>方解一切经论名相。<a id="a-Tv"></a>问家昧此。<a id="a-Tw"></a>故使非念而是于智。<a id="a-Tx"></a>今此圆文既云常念。<a id="a-Ty"></a>显非二边有生灭念。<a id="a-Tz"></a>双遮双照中正之念也。<a id="a-U0"></a>体烦恼性是观音身。<a id="a-U1"></a>不破烦恼不立观音。<a id="a-U2"></a>破立既忘能所斯绝是为常念。<a id="a-U3"></a>恭敬观音。<a id="a-U4"></a>不离三毒而离三毒。<a id="a-U5"></a>若有观音可生缘念。<a id="a-U6"></a>若见三毒须灭离者。<a id="a-U7"></a>此乃增毒非离毒也。<a id="a-U8"></a>二若如下离念说慧之过。<a id="a-U9"></a>二今此下委明修观之相二。<a id="a-UA"></a>初忘照各论四句。<a id="a-UB"></a>此之正念染体既绝忘照不妨。<a id="a-UC"></a>即照三谛即忘三观。<a id="a-UD"></a>虽约四句唯忘三观。<a id="a-UE"></a>以双非双。<a id="a-UF"></a>亦只是中故不以色念忘俗也。<a id="a-UG"></a>以色例于一切诸法。<a id="a-UH"></a>不以非色念忘真也。<a id="a-UI"></a>合云。<a id="a-UJ"></a>不以非色非非色念。<a id="a-UK"></a>忘双遮中也。<a id="a-UL"></a>不以亦色亦非色念。<a id="a-UM"></a>忘双照中也。<a id="a-UN"></a>约照三谛复成四句。<a id="a-UO"></a>亦以色念照俗也。<a id="a-UP"></a>亦以非色念照真也。<a id="a-UQ"></a>亦以非色非非色念。<a id="a-UR"></a>照双遮中也。<a id="a-US"></a>亦以亦色亦非色念。<a id="a-UT"></a>照双照中也。<a id="a-UU"></a>应知善忘假者方善照假。<a id="a-UV"></a>善忘空者方善照空。<a id="a-UW"></a>善忘双非方照双非。<a id="a-UX"></a>善忘双亦方照双亦。<a id="a-UY"></a>不须以空忘假以假忘空。<a id="a-UZ"></a>双非双亦皆悉尔也。<a id="a-Ua"></a>此就圆论念。<a id="a-Ub"></a>即法界无德不备。<a id="a-Uc"></a>故作四句说之自在。<a id="a-Ud"></a>终日忘四终日照四。<a id="a-Ue"></a>如此方是常念观音。<a id="a-Uf"></a>二或次下渐顿有诸四句。<a id="a-Ug"></a>次第非念忘四句也。<a id="a-Uh"></a>次第论念照四句也。<a id="a-Ui"></a>忘照本求离于三毒。<a id="a-Uj"></a>故次第离亦有四句。<a id="a-Uk"></a>若得别教三观之意诸句可见。<a id="a-Ul"></a>何者。<a id="a-Um"></a>如照空时。<a id="a-Un"></a>必须忘空以遣着。<a id="a-Uo"></a>故忘照成者必离见思。<a id="a-Up"></a>故此空观有忘有照有离。<a id="a-Uq"></a>次观假后观中。<a id="a-Ur"></a>皆须论于忘照离三若不次第忘照及离。<a id="a-Us"></a>斯是圆观如向四句。<a id="a-Ut"></a>二次就下观释二。<a id="a-Uu"></a>初前七番指上。<a id="a-Uv"></a>果报已上至通菩萨。<a id="a-Uw"></a>皆不能破无作之集。<a id="a-Ux"></a>别人虽破而在后心。<a id="a-Uy"></a>今从初心故同前指。<a id="a-Uz"></a>二今但下后三番当说二。<a id="a-V0"></a>初三毒逆顺委示二。<a id="a-V1"></a>初约界外双标。<a id="a-V2"></a>二今取下依法相广释二。<a id="a-V3"></a>初逆顺各示二。<a id="a-V4"></a>初顺约烦恼释。<a id="a-V5"></a>初明毒害二。<a id="a-V6"></a>初二乘三毒二。<a id="a-V7"></a>初明毒相二。<a id="a-V8"></a>初合明三毒。<a id="a-V9"></a>二开三下开成八万。<a id="a-VA"></a>既有三毒须论等分。<a id="a-VB"></a>四分各具二万一千。<a id="a-VC"></a>是故成于八万四千。<a id="a-VD"></a>界内既尔界外亦然。<a id="a-VE"></a>何者。<a id="a-VF"></a>以大乘说诸法不灭。<a id="a-VG"></a>云断惑者。<a id="a-VH"></a>但转有漏而成无漏。<a id="a-VI"></a>入假入中。<a id="a-VJ"></a>八万四千随观而转。<a id="a-VK"></a>至果乃名八万四千波罗蜜也。<a id="a-VL"></a>二净名下引经证。<a id="a-VM"></a>观众生品。<a id="a-VN"></a>天女以天华散诸菩萨大弟子上。<a id="a-VO"></a>华至诸菩萨即皆堕落。<a id="a-VP"></a>至大弟子便着不堕。<a id="a-VQ"></a>一切弟子神力去华不能令去。<a id="a-VR"></a>尔时天女问舍利弗。<a id="a-VS"></a>何故去华。<a id="a-VT"></a>答曰。<a id="a-VU"></a>此华不如法是以去之。<a id="a-VV"></a>天曰。<a id="a-VW"></a>勿谓此华为不如法。<a id="a-VX"></a>所以者何。<a id="a-VY"></a>是华无所分别。<a id="a-VZ"></a>仁者自生分别想耳。<a id="a-Va"></a>乃至云。<a id="a-Vb"></a>结习未尽华着身耳。<a id="a-Vc"></a>结习尽者华不着也。<a id="a-Vd"></a>彼疏解云。<a id="a-Ve"></a>华至菩萨皆堕落。<a id="a-Vf"></a>者表菩萨住不思议解脱。<a id="a-Vg"></a>生实报土已离别惑。<a id="a-Vh"></a>彼妙五欲所不能动。<a id="a-Vi"></a>故华不着身皆自堕落。<a id="a-Vj"></a>至大弟子便着不堕者。<a id="a-Vk"></a>二乘但断界内五欲故。<a id="a-Vl"></a>世间五欲所不能动。<a id="a-Vm"></a>别惑未除故。<a id="a-Vn"></a>为界外上妙色声之所染污。<a id="a-Vo"></a>故诃言。<a id="a-Vp"></a>结习未尽华则着身。</p>
  <p id="aVq">下文料简云。<a id="a-Vr"></a>结习未尽华则着身。<a id="a-Vs"></a>何关别惑。</p>
  <p id="aVt">答。<a id="a-Vu"></a>大论云。<a id="a-Vv"></a>于声闻经说为习气。<a id="a-Vw"></a>于摩诃衍说为正使。<a id="a-Vx"></a>即是别惑二未断下菩萨三毒。<a id="a-Vy"></a>同有此三毒者。<a id="a-Vz"></a>望前二乘名同义异。<a id="a-W0"></a>前但贪空。<a id="a-W1"></a>今贪俗中前嗔生死。<a id="a-W2"></a>今嗔涅槃。<a id="a-W3"></a>前不达真。<a id="a-W4"></a>即是中道为痴。<a id="a-W5"></a>今见中道未得了了为痴。<a id="a-W6"></a>如大树折枝之譬者。<a id="a-W7"></a>大论三十云。<a id="a-W8"></a>譬如泽有树。<a id="a-W9"></a>名奢摩黎。<a id="a-WA"></a>枝觚广。<a id="a-WB"></a>大众鸟集宿。<a id="a-WC"></a>一鸽后至住一枝上。<a id="a-WD"></a>枝觚即时为之而折。<a id="a-WE"></a>泽神问其故。<a id="a-WF"></a>树神答云。<a id="a-WG"></a>此鸟从我怨家树来。<a id="a-WH"></a>食彼尼俱类树子来栖我上。<a id="a-WI"></a>或当放粪。<a id="a-WJ"></a>子堕地者恶树复生。<a id="a-WK"></a>为害必大。<a id="a-WL"></a>是故怀忧。<a id="a-WM"></a>宁折一枝所全者大。<a id="a-WN"></a>彼喻菩萨畏于二乘坏灭佛乘心也。<a id="a-WO"></a>二欲除下明机应二。<a id="a-WP"></a>初明正念机应。<a id="a-WQ"></a>二永离下明上土全分。<a id="a-WR"></a>生身菩萨若未得入别圆地住。<a id="a-WS"></a>生方便土。<a id="a-WT"></a>故于变易论全未离无明之惑。<a id="a-WU"></a>若在生身入地住者。<a id="a-WV"></a>即生实报。<a id="a-WW"></a>故于变易除残别惑。<a id="a-WX"></a>一变易土分于方便实报。<a id="a-WY"></a>异者只由生身于无明惑。<a id="a-WZ"></a>有侵未侵不同故也。<a id="a-Wa"></a>二次明下逆约法门释。<a id="a-Wb"></a>以烦恼名立观法称。<a id="a-Wc"></a>不顺常涂故云逆说。<a id="a-Wd"></a>然若不知性恶之义。<a id="a-We"></a>云何三毒而为三观。<a id="a-Wf"></a>于中二。<a id="a-Wg"></a>初明毒观欲成二。<a id="a-Wh"></a>初明凡小毒少。<a id="a-Wi"></a>法略于痴人略菩萨。<a id="a-Wj"></a>痴随贪恚亦名为少。<a id="a-Wk"></a>菩萨偏假三毒非多。<a id="a-Wl"></a>二菩萨下示圆人毒多二。<a id="a-Wm"></a>初就毒名论大。<a id="a-Wn"></a>语稍同前意则永异。<a id="a-Wo"></a>前在二谛偏论取舍。<a id="a-Wp"></a>是可离法。<a id="a-Wq"></a>今就三谛说贪嗔痴。<a id="a-Wr"></a>是究竟道。<a id="a-Ws"></a>理性之毒莫不遍周。<a id="a-Wt"></a>故皆名大。<a id="a-Wu"></a>五不受者。<a id="a-Wv"></a>谓受亦不受。<a id="a-Ww"></a>不受亦不受。<a id="a-Wx"></a>亦受亦不受亦不受。<a id="a-Wy"></a>非受非不受亦不受。<a id="a-Wz"></a>不受亦不受。<a id="a-X0"></a>皆言不受者。<a id="a-X1"></a>即无生观荡于取着也。<a id="a-X2"></a>前四即离四句也。<a id="a-X3"></a>后一谓观亦自亡也故大品第三。<a id="a-X4"></a>身子问须菩提何故不受。<a id="a-X5"></a>答云。<a id="a-X6"></a>般若波罗蜜空故自性不受。<a id="a-X7"></a>无明下明痴毒须论即性异前唯修。<a id="a-X8"></a>又痴下明痴等。<a id="a-X9"></a>若非即性。<a id="a-XA"></a>岂皆如空不可尽邪。<a id="a-XB"></a>二如此下约法门明妙三。<a id="a-XC"></a>初标列三门。<a id="a-XD"></a>理性之法德过一际。<a id="a-XE"></a>或称毒害。<a id="a-XF"></a>或称功用。<a id="a-XG"></a>今明三毒是三法门。<a id="a-XH"></a>则佛菩萨无不修证。<a id="a-XI"></a>二大慈下解释三相圆观见思三毒之境即三法门摄一切德三。<a id="a-XJ"></a>初大贪法门。<a id="a-XK"></a>大慈大悲者。<a id="a-XL"></a>诸佛以无缘慈悲普熏三业。<a id="a-XM"></a>于十方世界普现色身。<a id="a-XN"></a>而作佛事。<a id="a-XO"></a>慈悲之名虽同四无量中而体永异。<a id="a-XP"></a>四摄。<a id="a-XQ"></a>一布施摄。<a id="a-XR"></a>二爱语摄。<a id="a-XS"></a>三利行摄。<a id="a-XT"></a>四同事摄。<a id="a-XU"></a>众生情所爱者即是此之四法以四接引导以正道。<a id="a-XV"></a>而度脱之。<a id="a-XW"></a>十力者。<a id="a-XX"></a>一是处非处力。<a id="a-XY"></a>二业力。<a id="a-XZ"></a>三定力。<a id="a-Xa"></a>四根力。<a id="a-Xb"></a>五欲力。<a id="a-Xc"></a>六性力。<a id="a-Xd"></a>七至处道力。<a id="a-Xe"></a>八宿命力。<a id="a-Xf"></a>九天眼力。<a id="a-Xg"></a>十漏尽力。<a id="a-Xh"></a>无畏者。<a id="a-Xi"></a>即四无所畏。<a id="a-Xj"></a>一一切智无所畏。<a id="a-Xk"></a>二漏尽无所畏。<a id="a-Xl"></a>三说障道无所畏。<a id="a-Xm"></a>四说尽苦道无所畏。<a id="a-Xn"></a>于八众中广说自他智断既决定无失。<a id="a-Xo"></a>则无微致恐惧之相。<a id="a-Xp"></a>故称无所畏。<a id="a-Xq"></a>三昧即百八三昧解释并如法界次第也。<a id="a-Xr"></a>二大嗔门。<a id="a-Xs"></a>般若即三般若。<a id="a-Xt"></a>四边不可取者。<a id="a-Xu"></a>观照般若即寂而照。<a id="a-Xv"></a>不可以有取也。<a id="a-Xw"></a>方便般若即照而寂。<a id="a-Xx"></a>不可以空取也实相般若非寂非照。<a id="a-Xy"></a>不可以双亦取也。<a id="a-Xz"></a>而寂而照不可以双非取也。<a id="a-Y0"></a>迦毗罗城如玄记。<a id="a-Y1"></a>三大痴法门。<a id="a-Y2"></a>前取舍二门虽具中道。<a id="a-Y3"></a>而取门终以立法为宗。<a id="a-Y4"></a>舍门终以荡相为主。<a id="a-Y5"></a>今两舍门岂不具于二边。<a id="a-Y6"></a>而终以双非为体。<a id="a-Y7"></a>不三而三三门宛然。<a id="a-Y8"></a>三而不三门门绝妙。<a id="a-Y9"></a>初约无缘直示。<a id="a-YA"></a>二举鉴像难思。<a id="a-YB"></a>三引净名杜口。<a id="a-YC"></a>三引人证结。<a id="a-YD"></a>诸法无行经云。<a id="a-YE"></a>诸天子白佛言。<a id="a-YF"></a>世尊。<a id="a-YG"></a>文殊师利名为无碍尸利。<a id="a-YH"></a>上尸利无上尸利。<a id="a-YI"></a>文殊语诸天子言。<a id="a-YJ"></a>止止诸天子。<a id="a-YK"></a>汝等勿取相分别我不见诸法是上中下。<a id="a-YL"></a>如汝所说文殊义者。<a id="a-YM"></a>我是贪欲尸利。<a id="a-YN"></a>嗔恚尸利。<a id="a-YO"></a>愚痴尸利。<a id="a-YP"></a>是故我名文殊师利。<a id="a-YQ"></a>乃至云。<a id="a-YR"></a>我是凡夫从贪欲起。<a id="a-YS"></a>从嗔恚起。<a id="a-YT"></a>从愚痴起。<a id="a-YU"></a>我是外道是邪行人。<a id="a-YV"></a>诸天子言。<a id="a-YW"></a>以何事故自言我是凡夫等。<a id="a-YX"></a>文殊言。<a id="a-YY"></a>是贪欲嗔恚愚痴性。<a id="a-YZ"></a>十方求不可得。<a id="a-Ya"></a>我以不住是性中故。<a id="a-Yb"></a>说我是凡夫。<a id="a-Yc"></a>文殊。<a id="a-Yd"></a>汝云何名外道。<a id="a-Ye"></a>文殊言。<a id="a-Yf"></a>我终不到外道。<a id="a-Yg"></a>诸道性不可得故。<a id="a-Yh"></a>我于一切道为外。<a id="a-Yi"></a>诸天子言。<a id="a-Yj"></a>汝云何是邪见行人。<a id="a-Yk"></a>文殊言。<a id="a-Yl"></a>我已知一切法皆是邪虚妄不实。<a id="a-Ym"></a>是故我是邪行人。<a id="a-Yn"></a>说是法时万天子得无生法忍。<a id="a-Yo"></a>二欲满下常念感应四。<a id="a-Yp"></a>初明机成德满。<a id="a-Yq"></a>二一切下明诸圣所依。<a id="a-Yr"></a>三故无下引无行经证。<a id="a-Ys"></a>四一切下结成佛法。<a id="a-Yt"></a>二此三下逆顺合谈二。<a id="a-Yu"></a>初被物双示。<a id="a-Yv"></a>就三烦恼常念求离。<a id="a-Yw"></a>名为顺说。<a id="a-Yx"></a>约三法门常念求满。<a id="a-Yy"></a>名为逆说。<a id="a-Yz"></a>满离俱时。<a id="a-Z0"></a>但约悉檀去取说耳。<a id="a-Z1"></a>二如华严下引经委证三。<a id="a-Z2"></a>初证贪欲逆顺。<a id="a-Z3"></a>说离欲际顺也。<a id="a-Z4"></a>随类见女逆也。<a id="a-Z5"></a>欲是烦恼是故说离。<a id="a-Z6"></a>欲是法门是故说住。<a id="a-Z7"></a>即离即住唯离唯住。<a id="a-Z8"></a>离深住深。<a id="a-Z9"></a>离极住极。<a id="a-ZA"></a>今观世音乃是际极住离贪欲故。<a id="a-ZB"></a>一切机求离求住。<a id="a-ZC"></a>皆须常念。<a id="a-ZD"></a>二又四下证嗔恚逆顺。<a id="a-ZE"></a>以调一切顺也。<a id="a-ZF"></a>苦楚治罪逆也。<a id="a-ZG"></a>恚害烦恼是故须调。<a id="a-ZH"></a>嗔恚法门是故须行。<a id="a-ZI"></a>逆顺无二调行不偏例前贪欲其义是同。<a id="a-ZJ"></a>但欲是乐法故作实事接物令离。<a id="a-ZK"></a>恚害是苦。<a id="a-ZL"></a>故以幻事调他令离。<a id="a-ZM"></a>若其机缘宜以实杀。<a id="a-ZN"></a>而得益者。<a id="a-ZO"></a>即如仙豫杀婆罗门为嗔法门。<a id="a-ZP"></a>此乃假实互现例于贪痴。<a id="a-ZQ"></a>亦可幻设。<a id="a-ZR"></a>但得逆顺相即之意。<a id="a-ZS"></a>不拘假实也。<a id="a-ZT"></a>三方便下证愚痴假实。<a id="a-ZU"></a>如前火难。<a id="a-ZV"></a>具引经文逆顺满离。<a id="a-ZW"></a>例前二毒其义不殊。<a id="a-ZX"></a>二次此下明二观慈悲。<a id="a-ZY"></a>例前大士。<a id="a-ZZ"></a>本修三毒满离之观。<a id="a-Za"></a>复见众生为三毒过之所恼害。<a id="a-Zb"></a>亦见欲满三毒法门。<a id="a-Zc"></a>故起慈悲。<a id="a-Zd"></a>誓令众生离三毒过满三毒德。<a id="a-Ze"></a>今成补处邻极三毒。<a id="a-Zf"></a>故能任运遍法界应。<a id="a-Zg"></a>普令众生满离成就。<a id="a-Zh"></a>然渐顿观皆观三毒。<a id="a-Zi"></a>顿则满离不二而观。<a id="a-Zj"></a>渐则初心但观于离。<a id="a-Zk"></a>后乃满离相即而照。<a id="a-Zl"></a>二结意机。<a id="a-Zm"></a>经文可见。</p>
 </body>
</html>