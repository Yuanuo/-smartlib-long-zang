<!doctype html>
<html id="z3IBWWD1LG" data-ver="1286">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">观音义疏记卷第三</h1>
  <p id="a2">二若小下小机益相四。<a id="a-3"></a>初酪益二。<a id="a-4"></a>初明小机应。<a id="a-5"></a>即是小种先熟之者。<a id="a-6"></a>初感劣应。<a id="a-7"></a>始从入胎至于成佛。<a id="a-8"></a>其相皆劣。<a id="a-9"></a>拘邻或邻儿或憍陈如。<a id="a-A"></a>此五人首也。<a id="a-B"></a>其四人者即阿鞞。<a id="a-C"></a>跋提。<a id="a-D"></a>摩诃男。<a id="a-E"></a>拘利。<a id="a-F"></a>太子初于鹿园证四谛理。<a id="a-G"></a>名得甘露。<a id="a-H"></a>此乃佛日次照幽谷。<a id="a-I"></a>二既非下对大甄拣二。<a id="a-J"></a>初进对法华拣悟。<a id="a-K"></a>初教得道虽曰甘露。<a id="a-L"></a>既非第五醍醐之味。<a id="a-M"></a>岂得度于二种生死。<a id="a-N"></a>故未名得度。<a id="a-O"></a>故云等者。<a id="a-P"></a>引此经也。<a id="a-Q"></a>但用一门解脱虚妄见思之缚。<a id="a-R"></a>其实未得一切境界解脱尘沙无明惑累。<a id="a-S"></a>其至灵山方证斯脱。<a id="a-T"></a>二未堪下退就华严辩机二。<a id="a-U"></a>初于大名乳。<a id="a-V"></a>此中乃以证小之后。<a id="a-W"></a>遇大不闻。<a id="a-X"></a>以验在凡机。<a id="a-Y"></a>不受大。<a id="a-Z"></a>以聋哑文在经后分。<a id="a-a"></a>其时仍长。<a id="a-b"></a>义当方等般若之时。<a id="a-c"></a>亦可通在鹿苑之前。<a id="a-d"></a>是故迦葉却叙小机蒙大拟时。<a id="a-e"></a>迷闷躄地以后显前。<a id="a-f"></a>机未堪大其意宛然。<a id="a-g"></a>虽有冥益。<a id="a-h"></a>其如见爱炽然现行。<a id="a-i"></a>故机在华严全生如乳。<a id="a-j"></a>二闻方下于小名酪。<a id="a-k"></a>急追付财称怨大唤。<a id="a-l"></a>徐语除粪欢喜随来。<a id="a-m"></a>乃施方便说三界苦。<a id="a-n"></a>以畏苦故断见思集。<a id="a-o"></a>既革凡成圣。<a id="a-p"></a>名转乳为酪。<a id="a-q"></a>次闻下生酥。<a id="a-r"></a>四教俱演横摄众机。<a id="a-s"></a>小闻弹诃渐能慕大。<a id="a-t"></a>密得通益。<a id="a-u"></a>钝根菩萨益同二乘。<a id="a-v"></a>调此等机得生酥味。<a id="a-w"></a>应知约教明五味者。<a id="a-x"></a>不取浓淡但语相生。<a id="a-y"></a>以其顿乳即醍醐故。<a id="a-z"></a>若约机者有浓淡义。<a id="a-10"></a>然就三乘极钝者说。<a id="a-11"></a>为此一类于彼华严全无显益。<a id="a-12"></a>如腥血乳说三藏时。<a id="a-13"></a>此机成酪。<a id="a-14"></a>次第渐浓至于极味。<a id="a-15"></a>次闻下熟酥。<a id="a-16"></a>不谈三藏具示衍三。<a id="a-17"></a>利根之人入圆者众。<a id="a-18"></a>声闻至此被加转教。<a id="a-19"></a>既于真空具谈万行。<a id="a-1A"></a>故令钝根冥得别益。<a id="a-1B"></a>约调渐机名熟酥味。<a id="a-1C"></a>四次闻下醍醐二。<a id="a-1D"></a>初法华二。<a id="a-1E"></a>初明三乘皆得成佛。<a id="a-1F"></a>舍前三教方便四谛。<a id="a-1G"></a>但说一实无上之道。<a id="a-1H"></a>复开三教方便之门。<a id="a-1I"></a>皆是一乘真实之相。<a id="a-1J"></a>乃是此经待绝二妙。<a id="a-1K"></a>谈兹妙故。<a id="a-1L"></a>方令二乘焦谷更生。<a id="a-1M"></a>三教菩萨权疑永息。<a id="a-1N"></a>是故无一不成佛者。<a id="a-1O"></a>二故云下证一代俱入醍醐。<a id="a-1P"></a>若大机先熟。<a id="a-1Q"></a>华严初见即入佛慧。<a id="a-1R"></a>若小机先熟。<a id="a-1S"></a>即须渐引。<a id="a-1T"></a>今闻开废方得佛慧。<a id="a-1U"></a>初得今得皆是佛慧。<a id="a-1V"></a>俱譬醍醐。<a id="a-1W"></a>但彼兼别至此纯圆。<a id="a-1X"></a>二若复下涅槃。<a id="a-1Y"></a>开显之意法华具彰。<a id="a-1Z"></a>执权之机大阵已破。<a id="a-1a"></a>更须涅槃收其余党。<a id="a-1b"></a>故法华后复谈般若。<a id="a-1c"></a>调熟其心。<a id="a-1d"></a>令于涅槃得醍醐味。<a id="a-1e"></a>是故彼经就般若部后分结撮五味。<a id="a-1f"></a>次第云。<a id="a-1g"></a>从摩诃般若出大涅槃。<a id="a-1h"></a>说胜三修者。<a id="a-1i"></a>彼经明三种三修。<a id="a-1j"></a>一邪二劣三胜。<a id="a-1k"></a>邪即世间邪师所教常乐我也。<a id="a-1l"></a>劣即依佛半教破于邪执。<a id="a-1m"></a>谓无常无乐无我也。<a id="a-1n"></a>胜即依佛胜教破于劣修。<a id="a-1o"></a>谓常乐我也。<a id="a-1p"></a>法身常恒无有变易。<a id="a-1q"></a>游诸觉华欢娱受乐。<a id="a-1r"></a>具八自在无能遏绝。<a id="a-1s"></a>如是修者入秘密藏。<a id="a-1t"></a>名胜三修。<a id="a-1u"></a>二是为下结例三。<a id="a-1v"></a>初结佛身。<a id="a-1w"></a>二或示下例余身。<a id="a-1x"></a>佛身既能说五时教。<a id="a-1y"></a>若示余身。<a id="a-1z"></a>亦于五时引诸实行。<a id="a-20"></a>随味而转。<a id="a-21"></a>复须论于示现多身度于一人。<a id="a-22"></a>或一度多或一度一。<a id="a-23"></a>或多度多约人既尔。<a id="a-24"></a>人法因果多少相对。<a id="a-25"></a>各成四句。<a id="a-26"></a>故初悬叙立三四句。<a id="a-27"></a>方尽身说感应之相。<a id="a-28"></a>三秽国下例净土。<a id="a-29"></a>如安乐世界。<a id="a-2A"></a>菩萨无数声闻亦然。<a id="a-2B"></a>良以法有顿渐。<a id="a-2C"></a>是故人分大小。<a id="a-2D"></a>具如九品。<a id="a-2E"></a>生彼土后入大小位。<a id="a-2F"></a>皆由闻法。<a id="a-2G"></a>验知应彼净土度生。<a id="a-2H"></a>须论渐顿二种身说。<a id="a-2I"></a>二此中下本观慈悲。<a id="a-2J"></a>如上所明。<a id="a-2K"></a>三土垂形五时化物。<a id="a-2L"></a>秽指释迦净约弥陀。<a id="a-2M"></a>二佛化事教文备彰。<a id="a-2N"></a>以显观音示现佛身与此不异。<a id="a-2O"></a>分真究竟体用同故。<a id="a-2P"></a>果用若此岂无本因。<a id="a-2Q"></a>故今却寻本观誓愿。<a id="a-2R"></a>是修别圆观行之时。<a id="a-2S"></a>起慈悲誓。<a id="a-2T"></a>期遍法界现身说法度诸众生。<a id="a-2U"></a>今住寂光本誓所熏。<a id="a-2V"></a>能遍三土。<a id="a-2W"></a>形声利益例前赴难。<a id="a-2X"></a>本誓文中已备说也。<a id="a-2Y"></a>三问经下简土名体二。<a id="a-2Z"></a>初辩土名二。<a id="a-2a"></a>初问。<a id="a-2b"></a>娑婆之名翻为堪忍。<a id="a-2c"></a>于同居中尚不通净。<a id="a-2d"></a>那得具约三土释邪。<a id="a-2e"></a>二答。<a id="a-2f"></a>菩萨举一以为问端。<a id="a-2g"></a>如来称法周遍为答。<a id="a-2h"></a>故云。<a id="a-2i"></a>以种种形游诸国土。<a id="a-2j"></a>横亘十方竖彻三土。<a id="a-2k"></a>故言诸也。<a id="a-2l"></a>皆是观音应身游处。<a id="a-2m"></a>此约如来答过于问。<a id="a-2n"></a>据文释也。<a id="a-2o"></a>若更约义其相宛然。<a id="a-2p"></a>何者。<a id="a-2q"></a>经示方便及实报土不离娑婆。<a id="a-2r"></a>故云若闻长寿深心信解。<a id="a-2s"></a>则为见佛常在耆阇崛山。<a id="a-2t"></a>共大菩萨诸声闻众围绕说法。<a id="a-2u"></a>既云常在耆山。<a id="a-2v"></a>则劫火洞然此土安隐。<a id="a-2w"></a>复以菩萨共诸声闻。<a id="a-2x"></a>而为听众。<a id="a-2y"></a>岂非娑婆即方便土。<a id="a-2z"></a>复云。<a id="a-30"></a>又见娑婆世界。<a id="a-31"></a>其地琉璃乃至楼观皆悉宝成。<a id="a-32"></a>其菩萨众咸处其中。<a id="a-33"></a>既云又见。<a id="a-34"></a>即非前处唯有菩萨。<a id="a-35"></a>不共声闻。<a id="a-36"></a>即纯菩萨而为僧也。<a id="a-37"></a>验知娑婆即是实报。<a id="a-38"></a>此文皆是四信妙观即于堪忍。<a id="a-39"></a>而见二土。<a id="a-3A"></a>观音深智游于娑婆。<a id="a-3B"></a>岂容独应同居秽邪。<a id="a-3C"></a>二问二下明土体二。<a id="a-3D"></a>初问。<a id="a-3E"></a>大论云。<a id="a-3F"></a>出三界外有净土。<a id="a-3G"></a>声闻辟支佛出生其中。<a id="a-3H"></a>受法性身非分段生。<a id="a-3I"></a>即方便土也。<a id="a-3J"></a>大品云。<a id="a-3K"></a>法身佛为法性身菩萨说法。<a id="a-3L"></a>其听法众非生死人。<a id="a-3M"></a>但云菩萨不共二乘。<a id="a-3N"></a>即实报土也。<a id="a-3O"></a>二土不同皆称法性。<a id="a-3P"></a>云何分别。<a id="a-3Q"></a>二答。<a id="a-3R"></a>小乘灰断无界外生。<a id="a-3S"></a>论云出界。<a id="a-3T"></a>复云受身。<a id="a-3U"></a>此据大说。<a id="a-3V"></a>大乘法性体本常住。<a id="a-3W"></a>即是一切色心之源。<a id="a-3X"></a>何者。<a id="a-3Y"></a>小谓色心因见思有。<a id="a-3Z"></a>故因缚断其果永忘。<a id="a-3a"></a>大说色心因惑生灭。<a id="a-3b"></a>不因惑有体是法性见思。<a id="a-3c"></a>若尽无明全在则当真谛法性色心。<a id="a-3d"></a>方便生灭无明分破。<a id="a-3e"></a>本性分显。<a id="a-3f"></a>义当中道法性色心。<a id="a-3g"></a>实报生灭。<a id="a-3h"></a>无明究尽。<a id="a-3i"></a>则复本性常住色心离生灭相。<a id="a-3j"></a>常寂光也。<a id="a-3k"></a>今明方便及实报土。<a id="a-3l"></a>法性名同。<a id="a-3m"></a>约断惑论真中大异。<a id="a-3n"></a>二次明下菩萨二。<a id="a-3o"></a>初明应相二。<a id="a-3p"></a>初辅佛不同。<a id="a-3q"></a>横论四教竖则三土。<a id="a-3r"></a>同居四教各有教主。<a id="a-3s"></a>各有菩萨辅翊化机。<a id="a-3t"></a>方便二教实报一圆。<a id="a-3u"></a>各须菩萨辅佛逗缘。<a id="a-3v"></a>二赴利下赴缘有异。<a id="a-3w"></a>大略而分。<a id="a-3x"></a>顿部根利渐教根钝。<a id="a-3y"></a>若委论者。<a id="a-3z"></a>顿中别钝渐中圆利。<a id="a-40"></a>所说之法随机废兴。<a id="a-41"></a>辅佛菩萨亦随改转。<a id="a-42"></a>不可文备宜准教思。<a id="a-43"></a>二此中下明本观。<a id="a-44"></a>佛章略述。<a id="a-45"></a>二支佛。<a id="a-46"></a>若论独觉。<a id="a-47"></a>既不值佛禀教。<a id="a-48"></a>何能说法。<a id="a-49"></a>欲化众生但现神变。<a id="a-4A"></a>今云说法。<a id="a-4B"></a>乃论佛世禀因缘教者也。<a id="a-4C"></a>此明权示亦引其类随味而转同声闻也。<a id="a-4D"></a>四次明下声闻二。<a id="a-4E"></a>初明所现。<a id="a-4F"></a>二内秘下明能现。<a id="a-4G"></a>前列所现全同实行。<a id="a-4H"></a>今明能现知是大权。<a id="a-4I"></a>此中有四。<a id="a-4J"></a>初能现意。<a id="a-4K"></a>外示权迹。<a id="a-4L"></a>意在庄严涅槃双树。<a id="a-4M"></a>言双树者。<a id="a-4N"></a>四方各双。<a id="a-4O"></a>东方一双一枯一荣。<a id="a-4P"></a>南西北方亦复如是。<a id="a-4Q"></a>东方枯荣表常无常。<a id="a-4R"></a>南乐无乐。<a id="a-4S"></a>西我无我。<a id="a-4T"></a>北净不净。<a id="a-4U"></a>如来于中。<a id="a-4V"></a>北首而卧入般涅槃。<a id="a-4W"></a>则表双非常无常等。<a id="a-4X"></a>经文略举因中六人。<a id="a-4Y"></a>即是身子目连空生那律迦葉阿难及果一人。<a id="a-4Z"></a>即如来是。<a id="a-4a"></a>此皆善能庄严双树。<a id="a-4b"></a>斯盖如来与身子等久证三德。<a id="a-4c"></a>欲令众生得入秘藏。<a id="a-4d"></a>双非常等真四德故。<a id="a-4e"></a>初于三藏主伴相与同诸实行。<a id="a-4f"></a>殷勤修证无常无乐无我无净。<a id="a-4g"></a>成四枯也。<a id="a-4h"></a>次于二酥褒圆折偏耻小慕大。<a id="a-4i"></a>说菩萨法。<a id="a-4j"></a>引诸众生破于无常。<a id="a-4k"></a>修学常等成四荣也。<a id="a-4l"></a>至法华会及今涅槃。<a id="a-4m"></a>引诸众生。<a id="a-4n"></a>皆同证入非枯非荣中道四德大般涅槃。<a id="a-4o"></a>经示主伴一代化功。<a id="a-4p"></a>今已成就乃于双树中间涅槃。<a id="a-4q"></a>而表显之。<a id="a-4r"></a>故云六人及以如来能严双树。<a id="a-4s"></a>观音示现声闻之身。<a id="a-4t"></a>其意如是。<a id="a-4u"></a>二次引下能现人。<a id="a-4v"></a>善财所见诸善知识。<a id="a-4w"></a>如海云比丘善住比丘。<a id="a-4x"></a>现声闻身说别圆法。<a id="a-4y"></a>二乘机扣即说藏通。<a id="a-4z"></a>既住不思议法门何所不说。<a id="a-50"></a>此合今文人法四句。<a id="a-51"></a>三次引大下能现法。<a id="a-52"></a>上总约法彰能现人。<a id="a-53"></a>今此的示现小之术。<a id="a-54"></a>故引大经四种之智观十二缘得四乘果。<a id="a-55"></a>观音若修别观。<a id="a-56"></a>则次第用四智观缘。<a id="a-57"></a>若修圆观则一心用四因缘智。<a id="a-58"></a>而于一一皆起誓愿。<a id="a-59"></a>度诸众生。<a id="a-5A"></a>不取四相不舍四法。<a id="a-5B"></a>不取故非有不舍故非空。<a id="a-5C"></a>双遮二边即无缘誓。<a id="a-5D"></a>双照生法。<a id="a-5E"></a>即四慈悲。<a id="a-5F"></a>今行愿成故遍法界。<a id="a-5G"></a>现四形声普应一切。<a id="a-5H"></a>今于四中的取下智。<a id="a-5I"></a>为能现法。<a id="a-5J"></a>四问下寄料简二。<a id="a-5K"></a>初问。<a id="a-5L"></a>因前分别以十界身应十界机。<a id="a-5M"></a>一多交互。<a id="a-5N"></a>虽成四句而终有佛度于佛界。<a id="a-5O"></a>故有今问。<a id="a-5P"></a>答中等觉度初地者。<a id="a-5Q"></a>约别教义也。<a id="a-5R"></a>以圆六即佛义太宽。<a id="a-5S"></a>别教登地佛界义显。<a id="a-5T"></a>何者。<a id="a-5U"></a>别教三贤用于三乘所修观法。<a id="a-5V"></a>入地证中迥超九界。<a id="a-5W"></a>始本分合体用同佛故。<a id="a-5X"></a>然是分证惑必厚薄智论浅深。<a id="a-5Y"></a>是故上位现化他佛。<a id="a-5Z"></a>度于下位自行之佛。<a id="a-5a"></a>取譬人中师度弟子。<a id="a-5b"></a>须知能度之佛或现八相。<a id="a-5c"></a>或坐华王。<a id="a-5d"></a>所度之佛必作因身。<a id="a-5e"></a>以佛威仪非禀法相故。<a id="a-5f"></a>四教佛皆无师智。<a id="a-5g"></a>又今一往且云等觉度于初地。<a id="a-5h"></a>若本下迹高。<a id="a-5i"></a>可云初地度于等觉。<a id="a-5j"></a>以示佛迹是妙觉身。<a id="a-5k"></a>乃由极果加被故也。<a id="a-5l"></a>二二明下天身六。<a id="a-5m"></a>初梵王二。<a id="a-5n"></a>初释名相。<a id="a-5o"></a>二观音下明本观。<a id="a-5p"></a>此天依正多是白色。<a id="a-5q"></a>观音因时观于白色。<a id="a-5r"></a>即空假中住白法界。<a id="a-5s"></a>即是此有真常我性。<a id="a-5t"></a>名王三味。<a id="a-5u"></a>不取不舍者。<a id="a-5v"></a>不取此禅有相。<a id="a-5w"></a>谓见思也。<a id="a-5x"></a>不取此禅空相。<a id="a-5y"></a>尘沙也。<a id="a-5z"></a>不取此禅亦有亦无相非有非无相。<a id="a-60"></a>无明也。<a id="a-61"></a>则不随三惑生于此禅三土也。<a id="a-62"></a>以不舍故。<a id="a-63"></a>即能应为凡夫梵王同居也。<a id="a-64"></a>复能应为方便梵王。<a id="a-65"></a>即阿含云。<a id="a-66"></a>已证三果将入方便土也。<a id="a-67"></a>复能应为实报梵王。<a id="a-68"></a>即仁王云。<a id="a-69"></a>证七地故说出欲论。<a id="a-6A"></a>亦三惑欲也。<a id="a-6B"></a>四句现身。<a id="a-6C"></a>即是感应一多相对。<a id="a-6D"></a>以成四句。<a id="a-6E"></a>以权引实。<a id="a-6F"></a>引三土实行人也。<a id="a-6G"></a>具如佛章。<a id="a-6H"></a>下去诸身皆应例此。<a id="a-6I"></a>二帝释。<a id="a-6J"></a>三自在。<a id="a-6K"></a>四大自在。<a id="a-6L"></a>五天大将军。<a id="a-6M"></a>阙释毗沙门以可见故。<a id="a-6N"></a>三小王下人身五。<a id="a-6O"></a>初小王。<a id="a-6P"></a>二长者。<a id="a-6Q"></a>十长人之德。<a id="a-6R"></a>如大本疏第五云。<a id="a-6S"></a>世间长者备十种德。<a id="a-6T"></a>一姓贵。<a id="a-6U"></a>二位高。<a id="a-6V"></a>三大富。<a id="a-6W"></a>四威猛。<a id="a-6X"></a>五智深。<a id="a-6Y"></a>六年耆。<a id="a-6Z"></a>七行净。<a id="a-6a"></a>八礼备。<a id="a-6b"></a>九上叹。<a id="a-6c"></a>十下归。<a id="a-6d"></a>姓则三皇五帝之裔。<a id="a-6e"></a>左貂右插之家。<a id="a-6f"></a>位则辅弼丞相盐梅阿衡。<a id="a-6g"></a>富则铜陵金谷丰饶侈靡。<a id="a-6h"></a>威则严霜隆重不肃而成。<a id="a-6i"></a>智则胸如武库权奇超拔。<a id="a-6j"></a>年则苍苍棱棱物仪所伏。<a id="a-6k"></a>行则白圭无玷所行如言。<a id="a-6l"></a>礼则节度庠序世所式瞻。<a id="a-6m"></a>上则一人所敬。<a id="a-6n"></a>下则四海所归。<a id="a-6o"></a>内合如来十种功德。<a id="a-6p"></a>及观心十德。<a id="a-6q"></a>具彰彼疏。<a id="a-6r"></a>三居士。<a id="a-6s"></a>四宰官。<a id="a-6t"></a>五婆罗门。<a id="a-6u"></a>四次列下四众。<a id="a-6v"></a>比丘者。<a id="a-6w"></a>或言有翻。<a id="a-6x"></a>或言无翻。<a id="a-6y"></a>有翻者。<a id="a-6z"></a>此云除馑。<a id="a-70"></a>众生在因无法自资。<a id="a-71"></a>得报多所馑乏。<a id="a-72"></a>出家戒行是良福田。<a id="a-73"></a>能生物善除因果之馑乏也。<a id="a-74"></a>无翻者名含三义。<a id="a-75"></a>一破恶。<a id="a-76"></a>二怖魔。<a id="a-77"></a>三乞云云。<a id="a-78"></a>比丘尼者。<a id="a-79"></a>比丘同前。<a id="a-7A"></a>尼者。<a id="a-7B"></a>此翻女也。<a id="a-7C"></a>优婆塞。<a id="a-7D"></a>此云近事男。<a id="a-7E"></a>优婆夷。<a id="a-7F"></a>此云近事女。<a id="a-7G"></a>以受归戒堪近事出家二众。<a id="a-7H"></a>又在家二众。<a id="a-7I"></a>或翻为清信士清信女。<a id="a-7J"></a>五妇女。<a id="a-7K"></a>六童真。<a id="a-7L"></a>七八部。<a id="a-7M"></a>八初天。<a id="a-7N"></a>二龙。<a id="a-7O"></a>三夜叉。<a id="a-7P"></a>四乾闼婆。<a id="a-7Q"></a>五阿修罗。<a id="a-7R"></a>六迦楼罗。<a id="a-7S"></a>七紧那罗。<a id="a-7T"></a>八摩睺罗伽。<a id="a-7U"></a>八金刚二。<a id="a-7V"></a>初释相。<a id="a-7W"></a>二问答二。<a id="a-7X"></a>初问。<a id="a-7Y"></a>二答。<a id="a-7Z"></a>第二总答三。<a id="a-7a"></a>初牒章示文意二。<a id="a-7b"></a>初牒章。<a id="a-7c"></a>二示文。<a id="a-7d"></a>二初名下依文明义广二。<a id="a-7e"></a>初依文释二。<a id="a-7f"></a>初明垂应遍三土。<a id="a-7g"></a>就同居说十方土异。<a id="a-7h"></a>约上二土则无异域。<a id="a-7i"></a>故同居对方便一异分之。<a id="a-7j"></a>方便对实报融不融别。<a id="a-7k"></a>实报对寂光相无相简。<a id="a-7l"></a>若同居中众生种类。<a id="a-7m"></a>尘沙莫喻。<a id="a-7n"></a>观音悉能示其三业。<a id="a-7o"></a>而度脱之。<a id="a-7p"></a>经文所列三十三身盖略示也。<a id="a-7q"></a>欲彰周遍。<a id="a-7r"></a>故总示云以种种形游诸国土度脱众生也。<a id="a-7s"></a>二以种下据总文示三广。<a id="a-7t"></a>不明三广。<a id="a-7u"></a>但依别答。<a id="a-7v"></a>则成限局观音应化矣。<a id="a-7w"></a>二言虽下结义广。<a id="a-7x"></a>三善财下按义显他狭二。<a id="a-7y"></a>初明文广义狭。<a id="a-7z"></a>二斥违义立宗。<a id="a-80"></a>若寻今意。<a id="a-81"></a>一菩萨身能现十界。<a id="a-82"></a>复云以种种形游诸国土度脱众生。<a id="a-83"></a>三广义彰不可思说。<a id="a-84"></a>经文明示普门示现。<a id="a-85"></a>佛意令知本性发明。<a id="a-86"></a>就何文义云梦幻不真。<a id="a-87"></a>乃是刚然贬挫妙典。<a id="a-88"></a>故知此师但见文略不究理圆。<a id="a-89"></a>故作斯判矣。<a id="a-8A"></a>第三劝供养二。<a id="a-8B"></a>初标章立意二。<a id="a-8C"></a>初标章。<a id="a-8D"></a>二佛答下立意二。<a id="a-8E"></a>初明始终相称二。<a id="a-8F"></a>初示今立章二。<a id="a-8G"></a>初前后皆三。<a id="a-8H"></a>二初叙前三。<a id="a-8I"></a>二佛答后下示今三。<a id="a-8J"></a>二而总下明总别互举。<a id="a-8K"></a>二有人下斥他伤义。<a id="a-8L"></a>前三后三始终开合。<a id="a-8M"></a>各得相称。<a id="a-8N"></a>若以总答为叹德者。<a id="a-8O"></a>则令后三义不相称。<a id="a-8P"></a>佛以总答广前别答。<a id="a-8Q"></a>若废总答。<a id="a-8R"></a>则令三广义意不显。<a id="a-8S"></a>故云伤义。<a id="a-8T"></a>二问后下问答释疑二。<a id="a-8U"></a>初番二。<a id="a-8V"></a>初疑前无奉旨。<a id="a-8W"></a>二答默念成机二。<a id="a-8X"></a>初明默念。<a id="a-8Y"></a>前劝持名唯令心念。<a id="a-8Z"></a>是故受旨但当冥默。<a id="a-8a"></a>后劝供养。<a id="a-8b"></a>必假外物以表内怀。<a id="a-8c"></a>是故解璎而为法施。<a id="a-8d"></a>二又欲下互成机。<a id="a-8e"></a>前陈三业已是显机。<a id="a-8f"></a>奉旨默念更成冥感。<a id="a-8g"></a>今但宿善即是冥机。<a id="a-8h"></a>奉旨解璎即成显感。<a id="a-8i"></a>前后互现。<a id="a-8j"></a>各有深致。<a id="a-8k"></a>二番二。<a id="a-8l"></a>初问以机难应。<a id="a-8m"></a>二答以机显应。<a id="a-8n"></a>二初劝下依文释义二。<a id="a-8o"></a>初分文。<a id="a-8p"></a>二先称下释义二。<a id="a-8q"></a>初劝供养二。<a id="a-8r"></a>初称美。<a id="a-8s"></a>二出供下出意。<a id="a-8t"></a>若佛顶首楞严经明十四种无畏功德。<a id="a-8u"></a>即以救七难。<a id="a-8v"></a>赴二求免三毒等。<a id="a-8w"></a>为施无畏。<a id="a-8x"></a>今品既在第二问答之后。<a id="a-8y"></a>明施无畏。<a id="a-8z"></a>似用现身说法为施无畏。<a id="a-90"></a>若据文云。<a id="a-91"></a>于怖畏急难之中。<a id="a-92"></a>能施无畏。<a id="a-93"></a>亦可总该前番问答。<a id="a-94"></a>是则真应二身俱为能施。<a id="a-95"></a>冥显二益皆得无畏。<a id="a-96"></a>二奉旨二。<a id="a-97"></a>初科。<a id="a-98"></a>二经文下释六初奉命二。<a id="a-99"></a>初释解璎二。<a id="a-9A"></a>初事释二。<a id="a-9B"></a>初评众宝文。<a id="a-9C"></a>二若依下释百千价二。<a id="a-9D"></a>初问。<a id="a-9E"></a>经以事璎表于行璎。<a id="a-9F"></a>诸地功德庄严法身。<a id="a-9G"></a>既有阶差。<a id="a-9H"></a>故以世宝贵贱为表。<a id="a-9I"></a>今无尽意入位既高璎珞合用无价之宝。<a id="a-9J"></a>岂可止直十万两金。<a id="a-9K"></a>二答。<a id="a-9L"></a>言百千者。<a id="a-9M"></a>略举多数如云百姓。<a id="a-9N"></a>岂局一百。<a id="a-9O"></a>万民亦然。<a id="a-9P"></a>约位辩璎必无价也。<a id="a-9Q"></a>二若就下观解。<a id="a-9R"></a>所言百千。<a id="a-9S"></a>乃以事数表于理观。<a id="a-9T"></a>岂专约事定其多少。<a id="a-9U"></a>颈是所严故表中道。<a id="a-9V"></a>此性德也。<a id="a-9W"></a>全性起修。<a id="a-9X"></a>故能严行皆无著也。<a id="a-9Y"></a>此行称性如璎在颈而言解者。<a id="a-9Z"></a>菩萨虽有上求下化一切功德。<a id="a-9a"></a>未始不与常舍相应。<a id="a-9b"></a>欲示众生常舍行故。<a id="a-9c"></a>乃解璎珞而为施也。<a id="a-9d"></a>大集盖明行璎严理。<a id="a-9e"></a>一地成万者。<a id="a-9f"></a>了达一心。<a id="a-9g"></a>十界百法百界千法千界万法。<a id="a-9h"></a>此之万法性本具足。<a id="a-9i"></a>全性起修转名万德。<a id="a-9j"></a>即三学六度三昧。<a id="a-9k"></a>总持神通智慧。<a id="a-9l"></a>四等四摄三念八脱。<a id="a-9m"></a>十力无畏十地。<a id="a-9n"></a>悉能分证。<a id="a-9o"></a>万德即成十万。<a id="a-9p"></a>故知言数不专事也。<a id="a-9q"></a>二法施下释法施二。<a id="a-9r"></a>初旧取重法施。<a id="a-9s"></a>因重圣法故行财施。<a id="a-9t"></a>是则财法分为两派。<a id="a-9u"></a>理岂然乎。<a id="a-9v"></a>二今明如法施。<a id="a-9w"></a>法是三谛圆常理性。<a id="a-9x"></a>今体财即性诸法趣财是趣不过。<a id="a-9y"></a>财尚叵得。<a id="a-9z"></a>云何当有趣与非趣。<a id="a-A0"></a>故财与法无二无别。<a id="a-A1"></a>财外无法。<a id="a-A2"></a>法外无财。<a id="a-A3"></a>岂唯财尔。<a id="a-A4"></a>施及受者皆空假中无非法界。<a id="a-A5"></a>如是乃名以法界心。<a id="a-A6"></a>对法界境起法界施。<a id="a-A7"></a>于财下引净名经。<a id="a-A8"></a>以一璎珞分作二分。<a id="a-A9"></a>一分施与最下乞人。<a id="a-AA"></a>一分奉于难胜如来。<a id="a-AB"></a>而作是言。<a id="a-AC"></a>若施主等心施一最下乞人。<a id="a-AD"></a>犹如如来福田之相。<a id="a-AE"></a>无所分别。<a id="a-AF"></a>等于大悲不求果报。<a id="a-AG"></a>是则名曰具足法施。<a id="a-AH"></a>彼疏释云。<a id="a-AI"></a>此即观所施田入平等法界。<a id="a-AJ"></a>无有二相成无缘悲。<a id="a-AK"></a>具足一切佛法。<a id="a-AL"></a>不求缘修之报。<a id="a-AM"></a>即是具足法施之会。<a id="a-AN"></a>如此明文诸师何得但约说法以明法施。<a id="a-AO"></a>疏文彼经居士观于悲田。<a id="a-AP"></a>法界等佛。<a id="a-AQ"></a>今无尽意对于敬田。<a id="a-AR"></a>既称法施。<a id="a-AS"></a>岂不等彼一切众生邪。<a id="a-AT"></a>二不肯下不受二。<a id="a-AU"></a>初事释。<a id="a-AV"></a>二观解。<a id="a-AW"></a>不受三昧即毕竟空。<a id="a-AX"></a>一心三观破无不遍。<a id="a-AY"></a>以即空故不受于有以即假故不受于空。<a id="a-AZ"></a>以即中故不受二边。<a id="a-Aa"></a>照空假故不受中道。<a id="a-Ab"></a>如是不受在一心中。<a id="a-Ac"></a>方离次第及以但空。<a id="a-Ad"></a>以五不受义遍衍门。<a id="a-Ae"></a>应当料简。<a id="a-Af"></a>三重白下重奉。<a id="a-Ag"></a>三义解愍。<a id="a-Ah"></a>前二自行后一利他。<a id="a-Ai"></a>此犹事释。<a id="a-Aj"></a>以无等者。<a id="a-Ak"></a>复约理观求观音受。<a id="a-Al"></a>何者。<a id="a-Am"></a>圆论不受则于诸法无所遗。<a id="a-An"></a>故毕竟不受即毕竟受。<a id="a-Ao"></a>故云。<a id="a-Ap"></a>以无所受而受诸受。<a id="a-Aq"></a>四佛劝。<a id="a-Ar"></a>五受施。<a id="a-As"></a>观音本地唯佛能知。<a id="a-At"></a>今现因身须求极果。<a id="a-Au"></a>故虽受施回奉敬田。<a id="a-Av"></a>以一璎珞作二分者。<a id="a-Aw"></a>表于一行必具二因。<a id="a-Ax"></a>理则正因。<a id="a-Ay"></a>事则缘了。<a id="a-Az"></a>事理不二名曰妙因。<a id="a-B0"></a>能成二身不思议果。<a id="a-B1"></a>法无增减而能出缠。<a id="a-B2"></a>性即修故报有断证。<a id="a-B3"></a>然匪功成修即性故。<a id="a-B4"></a>若其然者。<a id="a-B5"></a>方曰事理之因趣于法报之果。<a id="a-B6"></a>不论应身者。<a id="a-B7"></a>因人趣果合表二身。<a id="a-B8"></a>法报若成应用自发。<a id="a-B9"></a>六结德。<a id="a-BA"></a>文后重颂什公不译。<a id="a-BB"></a>诸师皆谓。<a id="a-BC"></a>梵本中有。<a id="a-BD"></a>荆溪云。<a id="a-BE"></a>此亦未测什公深意续高僧传云。<a id="a-BF"></a>偈是阇那崛多所译。<a id="a-BG"></a>智者出时此偈未行。<a id="a-BH"></a>故无所解。<a id="a-BI"></a>荆溪亦于辅行记中。<a id="a-BJ"></a>引还着于本人之文。<a id="a-BK"></a>故知具释理亦无妨。<a id="a-BL"></a>近有天竺寺式法师。<a id="a-BM"></a>分节其文对于长行。<a id="a-BN"></a>二种问答宛如符契。<a id="a-BO"></a>今依彼科略消此偈。<a id="a-BP"></a>偈有二十六行分三。<a id="a-BQ"></a>初一行双颂二问二。<a id="a-BR"></a>初一句叹德。<a id="a-BS"></a>世尊具相诚由万德之所庄严。<a id="a-BT"></a>是故叹相。<a id="a-BU"></a>即是美德。<a id="a-BV"></a>次我今下三句双问二。<a id="a-BW"></a>初一句含上二问。<a id="a-BX"></a>长行先问得名因缘。<a id="a-BY"></a>次问三业游化之相。<a id="a-BZ"></a>今既重颂岂阙后问。<a id="a-Ba"></a>故知句中问彼两字兼含次问也。<a id="a-Bb"></a>二佛子下两句别颂初问。<a id="a-Bc"></a>文甚显著。<a id="a-Bd"></a>二具足下二十二行双颂二。<a id="a-Be"></a>答二。<a id="a-Bf"></a>初二句经家叙。<a id="a-Bg"></a>缉缀之语。<a id="a-Bh"></a>合当直说。<a id="a-Bi"></a>今为偈者。<a id="a-Bj"></a>或集经者乘便颂之。<a id="a-Bk"></a>或是崛多以偈翻之。<a id="a-Bl"></a>贯散无在。<a id="a-Bm"></a>二汝听下正颂佛答二。<a id="a-Bn"></a>初一行半加颂总叹愿行。<a id="a-Bo"></a>汝听二字敕令审谛。<a id="a-Bp"></a>观音行者。<a id="a-Bq"></a>一心三智观彼类音。<a id="a-Br"></a>令无量苦一时解脱。<a id="a-Bs"></a>即是已成利他行也。<a id="a-Bt"></a>不动真心垂形三土。<a id="a-Bu"></a>方名善应。<a id="a-Bv"></a>处处现往故曰诸方。<a id="a-Bw"></a>此二句总叹所克真应二身。<a id="a-Bx"></a>次则总论能成行愿。<a id="a-By"></a>初明始心四弘愿广。<a id="a-Bz"></a>复示行行经劫难量。<a id="a-C0"></a>以誓深故长时不退。<a id="a-C1"></a>以时长故值佛唯多。<a id="a-C2"></a>随佛作为。<a id="a-C3"></a>方名侍佛修诸佛行也。<a id="a-C4"></a>一一佛所皆发净愿。<a id="a-C5"></a>后心别愿也。<a id="a-C6"></a>若不尔者。<a id="a-C7"></a>安得真智遍拔众苦。<a id="a-C8"></a>安能应身普度一切。<a id="a-C9"></a>二我为下别颂二答二。<a id="a-CA"></a>初颂初答观音得名二。<a id="a-CB"></a>初一行颂总答。<a id="a-CC"></a>举要言之。<a id="a-CD"></a>故云略说。<a id="a-CE"></a>闻名故称口业机也。<a id="a-CF"></a>见身故礼身业机也。<a id="a-CG"></a>心念正当意业机也。<a id="a-CH"></a>上明冥应。<a id="a-CI"></a>今云见身二应具也。<a id="a-CJ"></a>亦可见于妙智之身。<a id="a-CK"></a>不亏冥应。<a id="a-CL"></a>长行总答机但称名。<a id="a-CM"></a>而别答中机具三业。<a id="a-CN"></a>至今重颂总中三业。<a id="a-CO"></a>别但心念绮文互现。<a id="a-CP"></a>颂之巧也。<a id="a-CQ"></a>二假使下颂别答二。<a id="a-CR"></a>初十二行颂七难。<a id="a-CS"></a>十二初一行颂第一火难。<a id="a-CT"></a>如前疏释。<a id="a-CU"></a>下去诸难皆可例知。</p>
  <p id="aCV">问。<a id="a-CW"></a>上长行中求离三毒。<a id="a-CX"></a>常念观音。<a id="a-CY"></a>疏云。<a id="a-CZ"></a>常念乃是正念。<a id="a-Ca"></a>体达烦恼即是实际。<a id="a-Cb"></a>无能无所。<a id="a-Cc"></a>今偈那云念彼观音。<a id="a-Cd"></a>彼此既分岂忘能所。</p>
  <p id="aCe">答。<a id="a-Cf"></a>圆妙之教不可情求。<a id="a-Cg"></a>文似相违义归一揆。<a id="a-Ch"></a>即于无差而说差故。<a id="a-Ci"></a>岂有差别异无差邪。<a id="a-Cj"></a>今文言彼。<a id="a-Ck"></a>义当两向。<a id="a-Cl"></a>若就佛说观音为彼。<a id="a-Cm"></a>即是师弟而分彼此。<a id="a-Cn"></a>若就众生。<a id="a-Co"></a>念彼观音此乃感应。<a id="a-Cp"></a>而分彼此。<a id="a-Cq"></a>师弟感应妙教诠之。<a id="a-Cr"></a>皆是法界一一圆融众生。<a id="a-Cs"></a>乃感心中彼佛。<a id="a-Ct"></a>诸佛还应心内彼生。<a id="a-Cu"></a>此教行人或遭苦难。<a id="a-Cv"></a>念彼观音。<a id="a-Cw"></a>岂谓能念异所念邪。<a id="a-Cx"></a>以知皆是法界故也。<a id="a-Cy"></a>达彼观音即念而具。<a id="a-Cz"></a>既知即念有何能所。<a id="a-D0"></a>故彼此虽分能所俱绝。<a id="a-D1"></a>是故偈文虽云念彼。<a id="a-D2"></a>与上正念全不相违。</p>
  <p id="aD3">问。<a id="a-D4"></a>求脱苦难。<a id="a-D5"></a>心念观音一切机缘俱能感圣。<a id="a-D6"></a>今释念彼那但约圆。<a id="a-D7"></a>岂果报等机全不能感。</p>
  <p id="aD8">答。<a id="a-D9"></a>王三昧力救一一难。<a id="a-DA"></a>皆论十番。<a id="a-DB"></a>始离恶报终入寂光。<a id="a-DC"></a>十界众机谁不蒙益。<a id="a-DD"></a>疏释前答。<a id="a-DE"></a>此义备彰。<a id="a-DF"></a>颂开七难而为十二。<a id="a-DG"></a>各合具明十番感应。<a id="a-DH"></a>但以部意正在醍醐。<a id="a-DI"></a>是故长行佛示意机。<a id="a-DJ"></a>唯令常念。<a id="a-DK"></a>常念必须绝于破立。<a id="a-DL"></a>今闻重颂念彼观音。<a id="a-DM"></a>必合疑云前令绝所今教念彼。<a id="a-DN"></a>岂不相违。<a id="a-DO"></a>故须约圆释此伏难。<a id="a-DP"></a>彼此即念能所岂存。<a id="a-DQ"></a>学者应知。<a id="a-DR"></a>观音应物虽无所遗。<a id="a-DS"></a>今宗示人唯在妙观。<a id="a-DT"></a>是故前疏释乎意机。<a id="a-DU"></a>全废余涂。<a id="a-DV"></a>一向圆解。<a id="a-DW"></a>至今重颂念彼观音。<a id="a-DX"></a>岂可异前。<a id="a-DY"></a>自从浅解违大师意。<a id="a-DZ"></a>劝今学人。<a id="a-Da"></a>若说若行勿离圆观。<a id="a-Db"></a>一苦一乐常念观音。<a id="a-Dc"></a>既成妙机何爽圆应。<a id="a-Dd"></a>一实事益念念常沾。<a id="a-De"></a>二或漂下一行颂第二水难。<a id="a-Df"></a>三或在下一行加颂堕须弥峰。<a id="a-Dg"></a>四或被下一行加颂堕金刚山。<a id="a-Dh"></a>五或值下一行超颂怨贼难。<a id="a-Di"></a>六或遭下一行颂刀杖难。<a id="a-Dj"></a>七或囚下颂幽执难。<a id="a-Dk"></a>八咒诅下加颂咒诅难。<a id="a-Dl"></a>还着本人者。<a id="a-Dm"></a>凡咒毒药。<a id="a-Dn"></a>乃用鬼法欲害于人。<a id="a-Do"></a>前人邪念方受其害。<a id="a-Dp"></a>若能正念还着本人。<a id="a-Dq"></a>如譬喻经中。<a id="a-Dr"></a>有清信士初持五戒。<a id="a-Ds"></a>后时衰老多有废忘。<a id="a-Dt"></a>尔时山中有渴梵志。<a id="a-Du"></a>从其乞饮。<a id="a-Dv"></a>田家事忙不暇。<a id="a-Dw"></a>看之遂恨而去。<a id="a-Dx"></a>梵志能起尸使鬼。<a id="a-Dy"></a>召得杀鬼。<a id="a-Dz"></a>敕曰。<a id="a-E0"></a>彼辱我往杀之。<a id="a-E1"></a>山中有罗汉。<a id="a-E2"></a>知往诣田家语言。<a id="a-E3"></a>汝今夜早然灯勤三自归。<a id="a-E4"></a>口诵守口身莫犯偈。<a id="a-E5"></a>慈念众生可得安隐。<a id="a-E6"></a>主人如教通晓念佛诵戒。<a id="a-E7"></a>鬼至晓求其微尤。<a id="a-E8"></a>无能得害。<a id="a-E9"></a>鬼神之法人令其杀。<a id="a-EA"></a>即便欲杀但彼有不可杀之德。<a id="a-EB"></a>法当却杀其使鬼者。<a id="a-EC"></a>其鬼乃恚欲害梵志。<a id="a-ED"></a>罗汉蔽之令鬼不见。<a id="a-EE"></a>田家悟道梵志得活。<a id="a-EF"></a>辅行引此云。<a id="a-EG"></a>正是观音经中还着于本人之文。<a id="a-EH"></a>九或遇下追颂罗刹难。<a id="a-EI"></a>十若恶下加颂恶兽难。<a id="a-EJ"></a>十一蚖蛇下加颂蛇蝎难。<a id="a-EK"></a>十二云雷下加雷雨难。<a id="a-EL"></a>足前七难而为十二。<a id="a-EM"></a>皆须具约报业烦恼六道。<a id="a-EN"></a>四教一一释之。<a id="a-EO"></a>若论所表不出六种。<a id="a-EP"></a>须弥金刚亦是地种。<a id="a-EQ"></a>雷雨属水。<a id="a-ER"></a>兽蛇咒诅同是有情皆表识种。<a id="a-ES"></a>菩萨因中于此大种修别圆观。<a id="a-ET"></a>今住六种如实之际。<a id="a-EU"></a>故遍法界救诸苦难。<a id="a-EV"></a>皆令得住六种本际。<a id="a-EW"></a>斯是观音证恶法性于恶自在。<a id="a-EX"></a>方能任运遍赴诸难。<a id="a-EY"></a>以要言之。<a id="a-EZ"></a>一切依正皆是观音妙身妙心。<a id="a-Ea"></a>一切众生于圣色心而自为难。<a id="a-Eb"></a>求救三业亦即观音。<a id="a-Ec"></a>是故机成即时而应。<a id="a-Ed"></a>当以此义念念观之。<a id="a-Ee"></a>何患不同观音利物。<a id="a-Ef"></a>二众生下一行总颂三毒二求。<a id="a-Eg"></a>一切众生多于界内贪嗔邪见。<a id="a-Eh"></a>及以界外三毒之惑。<a id="a-Ei"></a>外则无于报得男女。<a id="a-Ej"></a>内则乏于定慧男女。<a id="a-Ek"></a>致招二种生死困厄。<a id="a-El"></a>是故名为无量苦逼。<a id="a-Em"></a>若其能以正助为机。<a id="a-En"></a>即感真身妙智之力。<a id="a-Eo"></a>救于二种世间之苦。<a id="a-Ep"></a>疏解长行三毒二求。<a id="a-Eq"></a>义该一切。<a id="a-Er"></a>对今重颂更无所遗。<a id="a-Es"></a>二具足下颂次答普门示现二。<a id="a-Et"></a>初正颂示现二。<a id="a-Eu"></a>初一行超颂总答。<a id="a-Ev"></a>长行先别后总。<a id="a-Ew"></a>以总结别。<a id="a-Ex"></a>今颂先总后别。<a id="a-Ey"></a>开总出别。<a id="a-Ez"></a>前后互显矣。<a id="a-F0"></a>长行总答云。<a id="a-F1"></a>以种种形游诸国土度脱众生。<a id="a-F2"></a>今颂却论能应之由。<a id="a-F3"></a>由神通力及智方便也。<a id="a-F4"></a>若匪千如全体之用。<a id="a-F5"></a>不名具足神通力也。<a id="a-F6"></a>通虽性具。<a id="a-F7"></a>复由广修妙智方便。<a id="a-F8"></a>照性发通故。<a id="a-F9"></a>得普门示现自在。<a id="a-FA"></a>十方无外三土非他。<a id="a-FB"></a>不离一心遍应诸刹。<a id="a-FC"></a>二种种下追颂别答。<a id="a-FD"></a>上长行中别列诸身。<a id="a-FE"></a>身皆三业。<a id="a-FF"></a>今颂别示三业。<a id="a-FG"></a>业皆遍周。<a id="a-FH"></a>重颂之巧也。<a id="a-FI"></a>文三。<a id="a-FJ"></a>初一行别颂身业普应。<a id="a-FK"></a>合明十界但示三涂。<a id="a-FL"></a>以下况上也。<a id="a-FM"></a>又种种恶趣通指九界。<a id="a-FN"></a>九界望佛皆名为恶。<a id="a-FO"></a>次别举三涂极恶故也。<a id="a-FP"></a>九界二死皆有四相。<a id="a-FQ"></a>渐令除灭归于常寂。<a id="a-FR"></a>二真观下颂意业普观二。<a id="a-FS"></a>初一行明本观慈悲有五。<a id="a-FT"></a>观字皆去声呼。<a id="a-FU"></a>具明三观及以慈悲。<a id="a-FV"></a>真观空也。<a id="a-FW"></a>清净观假也。<a id="a-FX"></a>假从空得无见思染。<a id="a-FY"></a>故名清净。<a id="a-FZ"></a>又空唯自净假令他净。<a id="a-Fa"></a>故名清净。<a id="a-Fb"></a>又不思议假三观具足离三惑染。<a id="a-Fc"></a>故名清净。<a id="a-Fd"></a>广大智慧观中也。<a id="a-Fe"></a>双遮双照无偏无待即平等大慧也。<a id="a-Ff"></a>此之三观或次第修。<a id="a-Fg"></a>或不次修。<a id="a-Fh"></a>无不皆以慈悲合运。<a id="a-Fi"></a>而其慈悲皆称观者。<a id="a-Fj"></a>其意有二。<a id="a-Fk"></a>一者慈悲是观如四无量心。<a id="a-Fl"></a>名四种禅。<a id="a-Fm"></a>禅即观也。<a id="a-Fn"></a>观音乃以无缘慈悲。<a id="a-Fo"></a>观察众生名慈悲观。<a id="a-Fp"></a>二者慈悲之法必用三观。<a id="a-Fq"></a>良以三观能成众行。<a id="a-Fr"></a>用三观拔苦故名悲观。<a id="a-Fs"></a>用三观与乐故名慈观。<a id="a-Ft"></a>故上文云。<a id="a-Fu"></a>即时观其音声皆得解脱。<a id="a-Fv"></a>岂非悲心用于三观。<a id="a-Fw"></a>虽有二解体是一也。<a id="a-Fx"></a>菩萨从初至于邻极。<a id="a-Fy"></a>三观慈悲未始离念。<a id="a-Fz"></a>故令众生常愿修此常仰兹观。<a id="a-G0"></a>疏解长行冥显二应。<a id="a-G1"></a>因中合有本观慈悲。<a id="a-G2"></a>后译重颂果有其文。<a id="a-G3"></a>信智者言冥符佛意。<a id="a-G4"></a>二无垢下一行明智光遍照。<a id="a-G5"></a>三观慈悲因中立誓也。<a id="a-G6"></a>智光遍照果上益物鉴机也。<a id="a-G7"></a>无垢净光照穷正性察其本末。<a id="a-G8"></a>若其不破三惑诸暗。<a id="a-G9"></a>二死风火何能普益。<a id="a-GA"></a>二世间机火灾至初禅。<a id="a-GB"></a>喻同居生死。<a id="a-GC"></a>风灾至三禅。<a id="a-GD"></a>喻实报生死。<a id="a-GE"></a>水灾至二禅。<a id="a-GF"></a>喻方便生死。<a id="a-GG"></a>举二不言水者。<a id="a-GH"></a>中可例知。<a id="a-GI"></a>三悲体下一行颂口业普说二。<a id="a-GJ"></a>初二句颂二轮化本。<a id="a-GK"></a>说虽在口。<a id="a-GL"></a>必假身意为授法本。<a id="a-GM"></a>初句者为法现形。<a id="a-GN"></a>本期救苦。<a id="a-GO"></a>故说法身名为悲体。<a id="a-GP"></a>此身先用戒德警人。<a id="a-GQ"></a>如天震雷物无不肃。<a id="a-GR"></a>次句者菩萨以慈而为心意。<a id="a-GS"></a>无缘而被名之为妙。<a id="a-GT"></a>物无不覆。<a id="a-GU"></a>譬若大云。<a id="a-GV"></a>二轮既施然可授法。<a id="a-GW"></a>二澍甘下二句正颂口轮说法。<a id="a-GX"></a>甘露者。<a id="a-GY"></a>智者云。<a id="a-GZ"></a>诸天不死之神药也。<a id="a-Ga"></a>所宣至理解必无生。<a id="a-Gb"></a>若匪无生焉能不死。<a id="a-Gc"></a>本性常法非说那知。<a id="a-Gd"></a>于慈云中澍大法雨。<a id="a-Ge"></a>众生受者三惑焰灭。<a id="a-Gf"></a>以兹三普为入道门。<a id="a-Gg"></a>故当别颂普门义也。<a id="a-Gh"></a>二诤讼下加颂显机。<a id="a-Gi"></a>长行显应以被冥机。<a id="a-Gj"></a>疏以施璎彰显机义。<a id="a-Gk"></a>今逢重颂有显机文。<a id="a-Gl"></a>益见天台冥契圣旨。<a id="a-Gm"></a>事系讼庭身临战阵。<a id="a-Gn"></a>心忧刑罚命虑兵残。<a id="a-Go"></a>今昔冤仇此时合会。<a id="a-Gp"></a>一心致感众难皆祛。<a id="a-Gq"></a>亦可例前疏释七难。<a id="a-Gr"></a>通于三障。<a id="a-Gs"></a>即诤讼等义。<a id="a-Gt"></a>该诸有及以三乘。<a id="a-Gu"></a>思之可见。<a id="a-Gv"></a>三妙音下三行双颂二劝二。<a id="a-Gw"></a>初颂劝受持二。<a id="a-Gx"></a>初一行明智境深妙。<a id="a-Gy"></a>以劝常念。<a id="a-Gz"></a>初三句中有五音字。<a id="a-H0"></a>皆是众生称唱言音。<a id="a-H1"></a>以由菩萨妙智观。<a id="a-H2"></a>故皆成妙境。<a id="a-H3"></a>三智照故音成三境。<a id="a-H4"></a>双遮空有即成妙音。<a id="a-H5"></a>双照空有即成世音。<a id="a-H6"></a>世即二世间也。<a id="a-H7"></a>不别而别。<a id="a-H8"></a>此二音字中智境也。<a id="a-H9"></a>梵是四等慈悲喜舍四观照之。<a id="a-HA"></a>即成俗谛故名梵音。<a id="a-HB"></a>称俗照机若熟若脱。<a id="a-HC"></a>时节不差名海潮音。<a id="a-HD"></a>此二音字假智境也。<a id="a-HE"></a>毕竟空智出九界情。<a id="a-HF"></a>照众生音超二世相。<a id="a-HG"></a>是故名为胜世间音。<a id="a-HH"></a>此一音字空智境也。<a id="a-HI"></a>言虽次第观在一心。<a id="a-HJ"></a>智外无音。<a id="a-HK"></a>音外无智。<a id="a-HL"></a>境智冥一思虑顿忘。<a id="a-HM"></a>是故须常念者。<a id="a-HN"></a>正勤持念也。<a id="a-HO"></a>此之类音虽是众生口业所发。<a id="a-HP"></a>大圣三智照成三谛。<a id="a-HQ"></a>即是三身故。<a id="a-HR"></a>劝行者念此三身。<a id="a-HS"></a>言常念者。<a id="a-HT"></a>如疏解云。<a id="a-HU"></a>即是正念非破非立。<a id="a-HV"></a>无能无所。<a id="a-HW"></a>三谛俱照三观俱亡。<a id="a-HX"></a>不次不偏名常名正。<a id="a-HY"></a>若其然者名为妙机。<a id="a-HZ"></a>二念念下一行明感应难测。<a id="a-Ha"></a>以劝勿疑。<a id="a-Hb"></a>上先举境智。<a id="a-Hc"></a>次劝常念。<a id="a-Hd"></a>今先劝勿疑。<a id="a-He"></a>次陈感应。<a id="a-Hf"></a>左右互显耳。<a id="a-Hg"></a>言念念者。<a id="a-Hh"></a>相续系念也。<a id="a-Hi"></a>念即观音深妙智境。<a id="a-Hj"></a>虽达常住未免迁流。<a id="a-Hk"></a>即于迁流照常境智。<a id="a-Hl"></a>是则念念不离观音。<a id="a-Hm"></a>如大师示众偈云。<a id="a-Hn"></a>实心系实境。<a id="a-Ho"></a>实缘次第生。<a id="a-Hp"></a>实实迭相注自然入实理。<a id="a-Hq"></a>言实缘者。<a id="a-Hr"></a>刹那念也。<a id="a-Hs"></a>次第而起。<a id="a-Ht"></a>一一皆是实观之缘。<a id="a-Hu"></a>如是系念唯慎生疑。<a id="a-Hv"></a>疑兕若生理境斯障。<a id="a-Hw"></a>故明圣德以劝息疑。<a id="a-Hx"></a>纵久修不成求之未应。<a id="a-Hy"></a>须知净圣冥资不虚。<a id="a-Hz"></a>于二死中。<a id="a-I0"></a>如父如母可依可怙。<a id="a-I1"></a>念念持护感应必彰。<a id="a-I2"></a>然疑有三。<a id="a-I3"></a>所谓疑人疑法疑自。<a id="a-I4"></a>今但举人其二可息。<a id="a-I5"></a>劝令常念复诫生疑。<a id="a-I6"></a>疑去念成。<a id="a-I7"></a>劝持意足。<a id="a-I8"></a>二具一下一行颂劝供养。<a id="a-I9"></a>先举功德方劝顶礼。<a id="a-IA"></a>初句总示一切功德。<a id="a-IB"></a>次二句别彰慈眼及以福聚。<a id="a-IC"></a>慈为善本福收万行。<a id="a-ID"></a>结示普门劝修供养。<a id="a-IE"></a>礼既属身身必具口。<a id="a-IF"></a>非意不行。<a id="a-IG"></a>顶礼已成三业供养。<a id="a-IH"></a>第三叹闻品功德。<a id="a-II"></a>二初持地叹功德二。<a id="a-IJ"></a>初释闻上二益。<a id="a-IK"></a>经云持地者。<a id="a-IL"></a>宝云经云。<a id="a-IM"></a>菩萨有十法。<a id="a-IN"></a>名持地三昧。<a id="a-IO"></a>如世间地。<a id="a-IP"></a>一者广大。<a id="a-IQ"></a>二众生依。<a id="a-IR"></a>三无好恶。<a id="a-IS"></a>四受大雨。<a id="a-IT"></a>五生草木。<a id="a-IU"></a>六种子所依。<a id="a-IV"></a>七生众宝。<a id="a-IW"></a>八生众药。<a id="a-IX"></a>九风不动。<a id="a-IY"></a>十师子吼亦不能惊。<a id="a-IZ"></a>菩萨亦尔。<a id="a-Ia"></a>经一一合。<a id="a-Ib"></a>妙乐引彼释今持地。<a id="a-Ic"></a>结云。<a id="a-Id"></a>以八教判方应今经。<a id="a-Ie"></a>二此中下释自在之业。<a id="a-If"></a>业有多种。<a id="a-Ig"></a>大约论三。<a id="a-Ih"></a>一有漏业。<a id="a-Ii"></a>为见思所润受分段土生。<a id="a-Ij"></a>二无漏业。<a id="a-Ik"></a>三非漏非无漏业。<a id="a-Il"></a>同为无明所润。<a id="a-Im"></a>受变易土生。<a id="a-In"></a>此约自行受生以说。<a id="a-Io"></a>若利他者。<a id="a-Ip"></a>皆以慈悲润彼彼业。<a id="a-Iq"></a>同他受生。<a id="a-Ir"></a>三藏菩萨众生缘慈润有漏业。<a id="a-Is"></a>同居业生。<a id="a-It"></a>通教菩萨法缘慈润有漏业习。<a id="a-Iu"></a>于同居土神通受生。<a id="a-Iv"></a>法身菩萨无缘慈润不思议业。<a id="a-Iw"></a>三土应生。<a id="a-Ix"></a>今观世音等觉后心无缘慈悲。<a id="a-Iy"></a>润于中道自在之业。<a id="a-Iz"></a>故云中谛摄也。<a id="a-J0"></a>应十界感十方。<a id="a-J1"></a>净秽方便实报同彼机类。<a id="a-J2"></a>现身说法。<a id="a-J3"></a>故云于二谛得自在也。<a id="a-J4"></a>即普门示现神通力矣。<a id="a-J5"></a>闻者能得观行真似微妙功德。<a id="a-J6"></a>故云不少。<a id="a-J7"></a>二无等下闻品获利益二。<a id="a-J8"></a>初约四悉释无等等。<a id="a-J9"></a>疏有四节。<a id="a-JA"></a>结云。<a id="a-JB"></a>四悉以明发心。<a id="a-JC"></a>初释四。<a id="a-JD"></a>初世界。<a id="a-JE"></a>二乘有上是可等法。<a id="a-JF"></a>佛智无上是无等法。<a id="a-JG"></a>初发大心等于无等。<a id="a-JH"></a>即无等中而论于等。<a id="a-JI"></a>只是等于佛智故也。<a id="a-JJ"></a>大小体别名世界也。<a id="a-JK"></a>二又约下为人。<a id="a-JL"></a>乃以人数用表法门。<a id="a-JM"></a>刹那刹那莫不具足八万四千净秽之法。<a id="a-JN"></a>此一一法无非实相。<a id="a-JO"></a>若缘诸法作念而修尘劫不等。<a id="a-JP"></a>性中八万。<a id="a-JQ"></a>若即实相无缘发心。<a id="a-JR"></a>刹那能等八万四千究竟之法。<a id="a-JS"></a>发实相心。<a id="a-JT"></a>是生理善。<a id="a-JU"></a>即为人也。<a id="a-JV"></a>三亦是下对治。<a id="a-JW"></a>八万四千始终无改。<a id="a-JX"></a>迷即尘劳悟即彼岸。<a id="a-JY"></a>说波罗蜜翻彼尘劳。<a id="a-JZ"></a>即对治也。<a id="a-Ja"></a>四故经下第一义。<a id="a-Jb"></a>前心难者初破无明实为难事。<a id="a-Jc"></a>大经所赞。<a id="a-Jd"></a>正在分真。<a id="a-Je"></a>是故顶礼初发心。<a id="a-Jf"></a>即发心住也。<a id="a-Jg"></a>此位能具四十一位真应功德。<a id="a-Jh"></a>此心超胜已不可等。<a id="a-Ji"></a>此不可等等于妙觉。<a id="a-Jj"></a>既是真发即第一义。<a id="a-Jk"></a>二此即下结上之四释。<a id="a-Jl"></a>初四等果。<a id="a-Jm"></a>二三等理果。<a id="a-Jn"></a>理不二岂有阶差。<a id="a-Jo"></a>然约诸文。<a id="a-Jp"></a>三慧四悉多就位辩。<a id="a-Jq"></a>故须四释。<a id="a-Jr"></a>不别而别。<a id="a-Js"></a>约位而明。<a id="a-Jt"></a>五品闻慧即超二乘。<a id="a-Ju"></a>不二观成凡心等佛。<a id="a-Jv"></a>小果有上大果无等。<a id="a-Jw"></a>小大差别故当世界。<a id="a-Jx"></a>初信至七位当思慧。<a id="a-Jy"></a>既粗垢先除发实相似解。<a id="a-Jz"></a>照乎性德八万法门。<a id="a-K0"></a>既生理善故属为人。<a id="a-K1"></a>八信至十位当修慧。<a id="a-K2"></a>内外尘沙不除自遣。<a id="a-K3"></a>能以性中八万功德。<a id="a-K4"></a>对破逆修八万尘劳。<a id="a-K5"></a>自他恶破故属对治。<a id="a-K6"></a>初发心住三慧功成。<a id="a-K7"></a>性三圆发。<a id="a-K8"></a>四十二位互具虽等。<a id="a-K9"></a>较其难易初入功深。<a id="a-KA"></a>此位始得。<a id="a-KB"></a>真心开发名第一义。<a id="a-KC"></a>二发心下约三即显真发。<a id="a-KD"></a>名字发者。<a id="a-KE"></a>于能诠名。<a id="a-KF"></a>豁然开发三种菩提愿行之心。<a id="a-KG"></a>对违顺境此心弥炽。<a id="a-KH"></a>圆伏三惑名观行成。<a id="a-KI"></a>若名字即纵能勤修八法成乘。<a id="a-KJ"></a>以未开悟不名为发。<a id="a-KK"></a>今发观行称名字者。<a id="a-KL"></a>盖此五品非真非似。<a id="a-KM"></a>但是信解诠妙名字。<a id="a-KN"></a>于妙三谛决无疑滞。<a id="a-KO"></a>能伏无明不为境动。<a id="a-KP"></a>是故称为名字发也。<a id="a-KQ"></a>相似发者。<a id="a-KR"></a>因观加功。<a id="a-KS"></a>故三菩提倍前开发。<a id="a-KT"></a>似于本性六根互用。<a id="a-KU"></a>稍类分真。<a id="a-KV"></a>如鋀比金犹火先暖。<a id="a-KW"></a>故名相似发菩提心。<a id="a-KX"></a>真心发者。<a id="a-KY"></a>一发一切发发一切方便。<a id="a-KZ"></a>发一切观照发一切真性。<a id="a-Ka"></a>此三菩提圆融通达不前不后亦不一时。<a id="a-Kb"></a>分证三德分同果佛。<a id="a-Kc"></a>故华严云。<a id="a-Kd"></a>初发心时便成正觉。<a id="a-Ke"></a>所有慧身不由他悟。<a id="a-Kf"></a>微妙净法身湛然应一切。<a id="a-Kg"></a>始从初住终至等觉。<a id="a-Kh"></a>皆有此发位。<a id="a-Ki"></a>位转深前之二发相显故来。<a id="a-Kj"></a>经文结益正在真发。</p>
 </body>
</html>