<!doctype html>
<html id="z3IBXLl1iZ" data-ver="748">
 <head>
  <meta charset="utf-8">
  <meta author="释源">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">肇论新疏卷第九</h1>
  <p id="a2">征出第四　九折之二也。<a id="a-3"></a>征责也。<a id="a-4"></a>前章云。<a id="a-5"></a>涅槃之道果出有无之境。<a id="a-6"></a>征意云。<a id="a-7"></a>有无二法摄尽一切。<a id="a-8"></a>如何有无之外别有涅槃之体。<a id="a-9"></a>今详征辞。<a id="a-A"></a>包举儒老有无之说。<a id="a-B"></a>复引小乘有无二为例以征之。<a id="a-C"></a>下超境中皆超此有无。</p>
  <p id="aD">有名曰。<a id="a-E"></a>夫混元剖判万有参(杂)分。<a id="a-F"></a>有既有矣。<a id="a-G"></a>不得不无。<a id="a-H"></a>无不自无必因于有。<a id="a-I"></a>所以高下相倾有无相生。<a id="a-J"></a>此乃自然之。<a id="a-K"></a>数数极于是　混谓混沌。<a id="a-L"></a>元谓根元。<a id="a-M"></a>剖判分裂也。<a id="a-N"></a>万有即万物。<a id="a-O"></a>世典多说。<a id="a-P"></a>元气鸿蒙而为混沌。<a id="a-Q"></a>形如鸡子。<a id="a-R"></a>尔后清气上升。<a id="a-S"></a>穹窿为天。<a id="a-T"></a>浊气下沉磅礴为地。<a id="a-U"></a>即混元剖判。<a id="a-V"></a>亦一生二也。<a id="a-W"></a>盘古生中万八千岁(云云)是二生三。<a id="a-X"></a>盘古死后形分物兆。<a id="a-Y"></a>万物丛生。<a id="a-Z"></a>是三生万物。<a id="a-a"></a>今意混元已前属无。<a id="a-b"></a>一气始萌即入有境。<a id="a-c"></a>是无而生有也。<a id="a-d"></a>次二对明有无相成。<a id="a-e"></a>所以下引老氏以结。<a id="a-f"></a>皆明相因而起。<a id="a-g"></a>此乃下显是定数。<a id="a-h"></a>非由使令。<a id="a-i"></a>故曰自然。</p>
  <p id="aj">以此而观化母所育(生)理无幽显。<a id="a-k"></a>恢诡憰怪无非有也。<a id="a-l"></a>有化而无。<a id="a-m"></a>无非无也。<a id="a-n"></a>然则有无之境。<a id="a-o"></a>理无不统　化母道也。<a id="a-p"></a>亦气也。<a id="a-q"></a>理无下据理而推。<a id="a-r"></a>不论幽显两途之中。<a id="a-s"></a>物有恢而大者。<a id="a-t"></a>诡而奇者。<a id="a-u"></a>憰而诈者。<a id="a-v"></a>怪而妖者。<a id="a-w"></a>妍丑多端巨细万状。<a id="a-x"></a>无非是有。<a id="a-y"></a>既因无而有。<a id="a-z"></a>必自有而无。<a id="a-10"></a>千状万态皆入无也。<a id="a-11"></a>然则下正明遍统。<a id="a-12"></a>恢诡一句用庄子文。<a id="a-13"></a>已上儒老皆有此论。<a id="a-14"></a>何晏王弼诸儒各有申说。<a id="a-15"></a>谓之清谈。<a id="a-16"></a>事在通鉴诸书。<a id="a-17"></a>故今论主假问而遣。</p>
  <p id="a18">经云。<a id="a-19"></a>有无二法摄一切法。<a id="a-1A"></a>又称三无为者。<a id="a-1B"></a>虚空数缘尽非数缘尽　数名慧数。<a id="a-1C"></a>缘即是慧尽为灭谛。<a id="a-1D"></a>谓无漏慧断诸烦恼。<a id="a-1E"></a>证灭谛理。<a id="a-1F"></a>唐译名择灭无为。<a id="a-1G"></a>非数缘尽者。<a id="a-1H"></a>即诸法缘离自灭。<a id="a-1I"></a>于此三中取第二为小乘涅槃。<a id="a-1J"></a>第三同前儒老。<a id="a-1K"></a>自有入无。<a id="a-1L"></a>以明有无摄世出世。<a id="a-1M"></a>以无余即出世法故。</p>
  <p id="a1N">而论曰。<a id="a-1O"></a>有无之表别有妙道。<a id="a-1P"></a>妙于有无谓之涅槃。<a id="a-1Q"></a>请核妙道之本(体)果若有也。<a id="a-1R"></a>虽妙非无。<a id="a-1S"></a>虽妙非无。<a id="a-1T"></a>即入有境果若无也。<a id="a-1U"></a>无即无差。<a id="a-1V"></a>无而无差即入无境。<a id="a-1W"></a>总而括(检东)之即而究之。<a id="a-1X"></a>无有异有而非无。<a id="a-1Y"></a>无有异无而非有者明矣　初四句引前违文。<a id="a-1Z"></a>请核正难。<a id="a-1a"></a>下意云。<a id="a-1b"></a>妙道之体毕竟有之。<a id="a-1c"></a>体虽玄妙不可谓无。<a id="a-1d"></a>便入有境。<a id="a-1e"></a>下无例同总而下正显所收。<a id="a-1f"></a>意谓妙本非有。<a id="a-1g"></a>非无者。<a id="a-1h"></a>非有即是无。<a id="a-1i"></a>非无即是有。<a id="a-1j"></a>未曾见一法异有之外而为非无者。<a id="a-1k"></a>下句例说。</p>
  <p id="a1l">而曰。<a id="a-1m"></a>有无之外别有妙道非有。<a id="a-1n"></a>非无谓之涅槃。<a id="a-1o"></a>吾闻其语矣。<a id="a-1p"></a>未即于心也　耳虽闻其说心未悟其理。<a id="a-1q"></a>吾闻其语矣论语文。</p>
  <p id="a1r">超境第五　十演之三也。<a id="a-1s"></a>超越也。<a id="a-1t"></a>境即有无六尘之境。<a id="a-1u"></a>征中欲以有无统收涅槃。<a id="a-1v"></a>演中指二法俗谛之境。<a id="a-1w"></a>涅槃真谛卓然超越。<a id="a-1x"></a>以破外宗有无之见。</p>
  <p id="a1y">无名曰。<a id="a-1z"></a>有无之数诚以无法不该。<a id="a-20"></a>理无不统(纵)然其所统俗谛而已(夺)　有无虽宽收一切。<a id="a-21"></a>但不收真谛。</p>
  <p id="a22">经曰。<a id="a-23"></a>真谛何耶。<a id="a-24"></a>涅槃道是。<a id="a-25"></a>俗谛何耶。<a id="a-26"></a>有无法是　义引大品。<a id="a-27"></a>道树品云。<a id="a-28"></a>菩萨以世谛故。<a id="a-29"></a>示众生若有若无。<a id="a-2A"></a>非以第一义谛。<a id="a-2B"></a>问以属体二谛迢。<a id="a-2C"></a>然仁王经亦以有无为俗谛。</p>
  <p id="a2D">何则有者有于无。<a id="a-2E"></a>无者无于有。<a id="a-2F"></a>有无所以称有。<a id="a-2G"></a>无有所以称无。<a id="a-2H"></a>然则有生于无。<a id="a-2I"></a>无生于有。<a id="a-2J"></a>离有无无离无无有。<a id="a-2K"></a>有无相生。<a id="a-2L"></a>其犹高下相倾。<a id="a-2M"></a>有高必有下。<a id="a-2N"></a>有下必有高矣　初二句明二法相因。<a id="a-2O"></a>由有于无所以是有。<a id="a-2P"></a>下句例之。<a id="a-2Q"></a>次二句承前以生二名。<a id="a-2R"></a>然则下顺明相待两成。<a id="a-2S"></a>离有下反显不待皆非。<a id="a-2T"></a>有无相生下引类。<a id="a-2U"></a>非直有无相待。<a id="a-2V"></a>至于高下是非前后等皆然也。</p>
  <p id="a2W">然则有无虽殊俱未免于有也。<a id="a-2X"></a>此乃言象之所以形(兴)是非之所以生(起)岂足以统夫幽极而拟夫神道者乎　初二句中对有之时无乃是无。<a id="a-2Y"></a>若二法相待因有生无。<a id="a-2Z"></a>皆是缘有也。<a id="a-2a"></a>此乃下随有无而兴言象。<a id="a-2b"></a>依言象而起是非。<a id="a-2c"></a>岂足明于幽深神妙之道乎。</p>
  <p id="a2d">是以论称出有无者。<a id="a-2e"></a>良以有无之数止乎六境之内。<a id="a-2f"></a>六境之内非涅槃之宅。<a id="a-2g"></a>故借出以祛(遣)之　初句牒前位体中结文。<a id="a-2h"></a>六境者。<a id="a-2i"></a>古译六尘为六境。<a id="a-2j"></a>皆缘生之事形。<a id="a-2k"></a>兆入有缘散入无。<a id="a-2l"></a>岂涅槃之居宅。<a id="a-2m"></a>故假借出之言以显高迈。</p>
  <p id="a2n">庶希道之流。<a id="a-2o"></a>仿佛幽途托情绝域。<a id="a-2p"></a>得意亡言体其非有非无。<a id="a-2q"></a>岂曰有无之外别有一有而可称哉　仿佛者。<a id="a-2r"></a>相似比拟也。<a id="a-2s"></a>犹言仿法玄道而悟。<a id="a-2t"></a>如何法耶。<a id="a-2u"></a>一相绝。<a id="a-2v"></a>二言亡。<a id="a-2w"></a>不可守有无之言而隔玄悟。<a id="a-2x"></a>体其下但可体究其非有非无。<a id="a-2y"></a>不生知觉自与玄会。<a id="a-2z"></a>若计有无之外。<a id="a-30"></a>别有涅槃复入有境。<a id="a-31"></a>岂能超之。</p>
  <p id="a32">经曰。<a id="a-33"></a>三无为者。<a id="a-34"></a>盖是群生纷绕。<a id="a-35"></a>生乎笃(厚)患。<a id="a-36"></a>笃患之尤(甚)莫先于有。<a id="a-37"></a>绝有之称莫先于无。<a id="a-38"></a>故借无以明其非有。<a id="a-39"></a>明其非有。<a id="a-3A"></a>非谓无也　经即罗什所译仁王也。<a id="a-3B"></a>纷绕烦恼也。<a id="a-3C"></a>亦业也。<a id="a-3D"></a>笃患生死也。<a id="a-3E"></a>有谓三有。<a id="a-3F"></a>有为有漏故。<a id="a-3G"></a>绝有下谓欲引出有为。<a id="a-3H"></a>则无为第一。<a id="a-3I"></a>此意佛说无为。<a id="a-3J"></a>令群生息有为之患。<a id="a-3K"></a>尔借无下但假借无为之名。<a id="a-3L"></a>以引著有之物。<a id="a-3M"></a>令悟非有。<a id="a-3N"></a>故放光云。<a id="a-3O"></a>若无有为亦无无为等。<a id="a-3P"></a>非谓非有是断无之无。<a id="a-3Q"></a>恐儒老之流计有无遍摄一切。<a id="a-3R"></a>谓涅槃亦无之所摄。<a id="a-3S"></a>曲引佛经有为无为。<a id="a-3T"></a>以为类例。<a id="a-3U"></a>涅槃既是无为亦合无摄。<a id="a-3V"></a>故合无摄。<a id="a-3W"></a>故设此难以拣之。<a id="a-3X"></a>一拣涅槃非有无摄。<a id="a-3Y"></a>二拣无为之无。<a id="a-3Z"></a>非二家所计有无之无。</p>
  <p id="a3a">搜(寻)玄第六　九折之三也。<a id="a-3b"></a>亦承前起。<a id="a-3c"></a>至下可知。</p>
  <p id="a3d">有名曰。<a id="a-3e"></a>论旨云。<a id="a-3f"></a>涅槃既不出有无又。<a id="a-3g"></a>不在有无　初句叙前岂。<a id="a-3h"></a>曰有无之外等。<a id="a-3i"></a>次句叙前良以有无等。</p>
  <p id="a3j">不在有无则不可于有无得之矣(一也)不出有无则不可以离有无求之矣(二也)求之无所便应都无(三也)　二所不得当求无所。<a id="a-3k"></a>究竟无体徒说何为。</p>
  <p id="a3l">然复不无其道。<a id="a-3m"></a>其道不无则幽途可寻。<a id="a-3n"></a>所以千圣同辙。<a id="a-3o"></a>未尝虚返(归)者也　初明玄体非断。<a id="a-3p"></a>所以千圣同归。<a id="a-3q"></a>必有实理。</p>
  <p id="a3r">其道既存而曰不出不在。<a id="a-3s"></a>必有异旨。<a id="a-3t"></a>可得闻乎　若断可许不在不出。<a id="a-3u"></a>既存何云双离。</p>
  <p id="a3v">妙存第七　十演之四也。<a id="a-3w"></a>不出不在曰妙。<a id="a-3x"></a>体非断绝曰存。<a id="a-3y"></a>亦示无住之深。</p>
  <p id="a3z">无名曰。<a id="a-40"></a>夫言由名起名以相生。<a id="a-41"></a>相因可相无相无名。<a id="a-42"></a>无名无说。<a id="a-43"></a>无说无闻　初三句举妄。<a id="a-44"></a>后三句显真。<a id="a-45"></a>可相者。<a id="a-46"></a>相由心起。<a id="a-47"></a>心于相上印可分别。<a id="a-48"></a>故言可相犹言相由心现。</p>
  <p id="a49">经曰。<a id="a-4A"></a>涅槃非法非非法。<a id="a-4B"></a>无闻无说非心所知　本经二十一云。<a id="a-4C"></a>略谓涅槃非相非不相。<a id="a-4D"></a>非物非不物等。<a id="a-4E"></a>无闻无谓等亦净名文。<a id="a-4F"></a>理事善恶等皆名为法。<a id="a-4G"></a>今顺论意。<a id="a-4H"></a>且以有无为法。<a id="a-4I"></a>非法不在也。<a id="a-4J"></a>非非法不出也。<a id="a-4K"></a>不出不在无说也。<a id="a-4L"></a>无说则无闻。<a id="a-4M"></a>无闻则无知也。</p>
  <p id="a4N">吾何敢言。<a id="a-4O"></a>而子欲闻之耶　此由名家执出在之名而折非出非在之妙。<a id="a-4P"></a>愿乐欲闻。<a id="a-4Q"></a>故于答前先举妙体之玄。<a id="a-4R"></a>以拂闻相。<a id="a-4S"></a>令忘名会旨。</p>
  <p id="a4T">虽然善吉有言。<a id="a-4U"></a>众生若能以无心而受。<a id="a-4V"></a>无听而听者。<a id="a-4W"></a>吾当以无言言之。<a id="a-4X"></a>庶述其言。<a id="a-4Y"></a>亦可以言也　义引大品须菩提告释提桓因诸天子之意。<a id="a-4Z"></a>非正文也。<a id="a-4a"></a>事如前引。<a id="a-4b"></a>予以论勘经。<a id="a-4c"></a>论主引用实有多式。<a id="a-4d"></a>或引正文。<a id="a-4e"></a>或取义引之。<a id="a-4f"></a>或出经名。<a id="a-4g"></a>或泛举之。<a id="a-4h"></a>或但引经中人名。<a id="a-4i"></a>或合集上下字文。<a id="a-4j"></a>或合集两经引之。<a id="a-4k"></a>或略或详。<a id="a-4l"></a>细推自见。</p>
  <p id="a4m">净名曰。<a id="a-4n"></a>不离烦恼而得涅槃。<a id="a-4o"></a>天女曰。<a id="a-4p"></a>不出魔界而入佛界　彼经弟子品云。<a id="a-4q"></a>不断烦恼而入涅槃。<a id="a-4r"></a>天女下即宝女所问经第四。<a id="a-4s"></a>宝女偈答舍利弗云。<a id="a-4t"></a>如魔之境界。<a id="a-4u"></a>佛境界。<a id="a-4v"></a>则平等相应为一类。<a id="a-4w"></a>以是印见印。</p>
  <p id="a4x">然则玄道在乎妙悟。<a id="a-4y"></a>妙悟在于即真。<a id="a-4z"></a>即真则有无齐观。<a id="a-50"></a>齐观则彼已莫二　初句于道贵悟。<a id="a-51"></a>如何悟耶。<a id="a-52"></a>即妄而真故。<a id="a-53"></a>如前云。<a id="a-54"></a>不离烦恼得涅槃等。<a id="a-55"></a>次句既不离缘而即真。<a id="a-56"></a>观色之时莫非见空。<a id="a-57"></a>观空之时莫非见色。<a id="a-58"></a>故云齐观。<a id="a-59"></a>彼己目心境。<a id="a-5A"></a>心境一如。<a id="a-5B"></a>故云莫二。</p>
  <p id="a5C">所以天地与我同根。<a id="a-5D"></a>万物与我一体　天地万物皆境也。<a id="a-5E"></a>我即心也。<a id="a-5F"></a>既云同根一体。<a id="a-5G"></a>则本无二。<a id="a-5H"></a>文似庄子。</p>
  <p id="a5I">同我则非复有无。<a id="a-5J"></a>异我则乖于会通　同我者。<a id="a-5K"></a>心境无异亦理事冥同。<a id="a-5L"></a>非复有无者。<a id="a-5M"></a>有无之事泯绝也。<a id="a-5N"></a>异我下心境理事两殊。<a id="a-5O"></a>不能会证冥同也。<a id="a-5P"></a>详此二句。<a id="a-5Q"></a>唯同唯异皆非。<a id="a-5R"></a>亦同亦异方离诸过。<a id="a-5S"></a>出在两成。<a id="a-5T"></a>何者。<a id="a-5U"></a>由异故事理相违。<a id="a-5V"></a>所以不在。<a id="a-5W"></a>今若唯同非复有无。<a id="a-5X"></a>则不在之旨不成。<a id="a-5Y"></a>由同故事理相即。<a id="a-5Z"></a>所以不出。<a id="a-5a"></a>今若唯异乖于会通。<a id="a-5b"></a>不出之旨不成。<a id="a-5c"></a>以涅槃是理有无属事。<a id="a-5d"></a>故相蹑各有二过。<a id="a-5e"></a>可知。</p>
  <p id="a5f">所以不出不在而道存乎其间矣。</p>
  <p id="a5g">何则夫至人虚心冥照理无不统。<a id="a-5h"></a>怀六合于胸中。<a id="a-5i"></a>而灵鉴有余。<a id="a-5j"></a>镜万有于方寸。<a id="a-5k"></a>而其神常虚　初二句泛明一智皆虚冥也。<a id="a-5l"></a>次二句示正智照理。<a id="a-5m"></a>四方上下名为六合。<a id="a-5n"></a>后二句示后智达事。<a id="a-5o"></a>镜万下谓万有于方寸而无虑焉。<a id="a-5p"></a>故云常虚。<a id="a-5q"></a>此辩智玄下明证妙。</p>
  <p id="a5r">至(竟)能拔玄根于未始。<a id="a-5s"></a>即群动以静心。<a id="a-5t"></a>恬淡渊默妙契自然　至能下承前以明。<a id="a-5u"></a>玄根喻真拔喻于证。<a id="a-5v"></a>未始二意。<a id="a-5w"></a>一未犹无也。<a id="a-5x"></a>理无始故智始会时非照今有。<a id="a-5y"></a>二智虽极真未始照。<a id="a-5z"></a>故如前云虚心等。<a id="a-60"></a>群动俗也。<a id="a-61"></a>权应之时初无应相故云静心。<a id="a-62"></a>后二句如次成上二智无相。<a id="a-63"></a>自然者。<a id="a-64"></a>感而后应不加功力。<a id="a-65"></a>起信云。<a id="a-66"></a>自然而有不思议业。<a id="a-67"></a>能现十方利益众生。</p>
  <p id="a68">所以处有不有。<a id="a-69"></a>居无不无。<a id="a-6A"></a>居无不无故不无于无。<a id="a-6B"></a>处有不有故不有于有。<a id="a-6C"></a>故能不出有无。<a id="a-6D"></a>而不在有无者也　所以下略至人二字。<a id="a-6E"></a>初二句承前释成。<a id="a-6F"></a>处有居无明不出也。<a id="a-6G"></a>不有不无明不在也。<a id="a-6H"></a>次四句蹑前双示不住。<a id="a-6I"></a>故能下结成。</p>
  <p id="a6J">然则法无有无之相。<a id="a-6K"></a>圣无有无之知。<a id="a-6L"></a>圣无有无之知。<a id="a-6M"></a>则无心于内法。<a id="a-6N"></a>无有无之相则无数(相)于外。<a id="a-6O"></a>于外无数于内无心。<a id="a-6P"></a>此彼寂灭物(境)我心冥一。<a id="a-6Q"></a>怕尔无眹乃曰涅槃。<a id="a-6R"></a>涅槃若此图度绝矣　初二句显心境无相。<a id="a-6S"></a>次四句明心境两亡。<a id="a-6T"></a>次四句心境冥一。<a id="a-6U"></a>怕尔下结离心思。<a id="a-6V"></a>图度思虑也。</p>
  <p id="a6W">岂容责之于有无之内。<a id="a-6X"></a>又可征之于有无之外耶。</p>
  <p id="a6Y">难差第八　九折之四也。<a id="a-6Z"></a>此亦承前心境不二之妙。<a id="a-6a"></a>以难三乘等修证之差。</p>
  <p id="a6b">有名曰。<a id="a-6c"></a>涅槃既绝图度之域。<a id="a-6d"></a>则超六境之外。<a id="a-6e"></a>不出不在而玄道独存。<a id="a-6f"></a>斯则穷理尽性。<a id="a-6g"></a>究竟之道妙一无差。<a id="a-6h"></a>理其然矣。<a id="a-6i"></a>通叙前理。<a id="a-6j"></a>穷理尽性语出周易。<a id="a-6k"></a>彼云。<a id="a-6l"></a>穷理尽性以至于命。<a id="a-6m"></a>理其然者。<a id="a-6n"></a>许可其理。</p>
  <p id="a6o">而放光云。<a id="a-6p"></a>三乘之道皆因无为。<a id="a-6q"></a>而有差别　即二十四中之文。<a id="a-6r"></a>亦少不同义则无异。<a id="a-6s"></a>金刚亦云。<a id="a-6t"></a>一切贤圣法皆因等(云云)</p>
  <p id="a6u">佛言。<a id="a-6v"></a>我昔为菩萨名曰儒童。<a id="a-6w"></a>于燃灯佛所。<a id="a-6x"></a>已入涅槃。<a id="a-6y"></a>儒童菩萨时于七住获无生忍。<a id="a-6z"></a>进修三位　缘起如本行说。<a id="a-70"></a>详意儒童时居七住。<a id="a-71"></a>依无生忍见无生理。<a id="a-72"></a>名入涅槃。<a id="a-73"></a>折意以既得涅槃。<a id="a-74"></a>谓究竟无修。<a id="a-75"></a>如何复修后三住乎。<a id="a-76"></a>古译十地亦名十住。</p>
  <p id="a77">若涅槃一也。<a id="a-78"></a>则不应有三。<a id="a-79"></a>如其有三则非究竟。<a id="a-7A"></a>究竟之道而有升降之殊。<a id="a-7B"></a>众经异说何以取中耶　初四句难三乘有差。<a id="a-7C"></a>以三一互违故非究竟。<a id="a-7D"></a>则无常也。<a id="a-7E"></a>次二句蹑前以难三位之殊。<a id="a-7F"></a>升降高下也。<a id="a-7G"></a>中谓折中亦正也。</p>
  <p id="a7H">辨差第九　十演之五也。<a id="a-7I"></a>辨谓分辨。</p>
  <p id="a7J">无名曰。<a id="a-7K"></a>然究竟之道理无差也　理无二。<a id="a-7L"></a>实所以究竟。</p>
  <p id="a7M">法华经云。<a id="a-7N"></a>第一大道无有两正。<a id="a-7O"></a>吾以方便为怠慢者。<a id="a-7P"></a>于一乘道分别说三。<a id="a-7Q"></a>三车出火宅。<a id="a-7R"></a>即其事也　亦义引法华前后之文正法华善权品云。<a id="a-7S"></a>是一乘道寂然之地无有二上等。<a id="a-7T"></a>妙法化城品云。<a id="a-7U"></a>佛为求道者中路懈废。<a id="a-7V"></a>意止息故以方便力。<a id="a-7W"></a>于一乘道分别说三。<a id="a-7X"></a>懈废亦怠慢也。<a id="a-7Y"></a>火宅可知。</p>
  <p id="a7Z">以俱出生死故。<a id="a-7a"></a>同称无为。<a id="a-7b"></a>所乘不一故有三名。<a id="a-7c"></a>统其会归一而已矣　三乘云殊免患是同。<a id="a-7d"></a>所乘下通理教行果。<a id="a-7e"></a>今略就教行释之。<a id="a-7f"></a>教者。<a id="a-7g"></a>谓依一乘分别说三。<a id="a-7h"></a>即谛缘度。<a id="a-7i"></a>行者。<a id="a-7j"></a>三乘三行大小不一。<a id="a-7k"></a>统其下意谓能乘之人随所乘之法。<a id="a-7l"></a>不一而有三名。<a id="a-7m"></a>所归之理唯一无二。</p>
  <p id="a7n">而难云。<a id="a-7o"></a>三乘之道皆因无为而有差别。<a id="a-7p"></a>此以人三。<a id="a-7q"></a>三于无为。<a id="a-7r"></a>非无为有三也　初四句叙难。<a id="a-7s"></a>此以下出理。<a id="a-7t"></a>三差在机不在于理。</p>
  <p id="a7u">故放光云。<a id="a-7v"></a>涅槃有差别耶。<a id="a-7w"></a>答曰。<a id="a-7x"></a>无差别。<a id="a-7y"></a>但如来结习都尽。<a id="a-7z"></a>声闻结习末尽耳　即彼经二十四中之文。<a id="a-80"></a>但如来下彼云。<a id="a-81"></a>但如来诸习结尽尔。<a id="a-82"></a>声闻习结不悉尽等。<a id="a-83"></a>即二障种子习气。<a id="a-84"></a>此约三乘断惑浅深。<a id="a-85"></a>以分三异。<a id="a-86"></a>非涅槃有三也。</p>
  <p id="a87">请以近喻以况远旨。<a id="a-88"></a>如人斩木去尺无尺去寸无寸。<a id="a-89"></a>修短在于尺寸。<a id="a-8A"></a>不在于无也　已见边为近。<a id="a-8B"></a>未见边为远。<a id="a-8C"></a>人喻三乘。<a id="a-8D"></a>斩喻智断。<a id="a-8E"></a>木喻种现无喻无为。<a id="a-8F"></a>尺寸喻三乘断惑多少也。<a id="a-8G"></a>以喻量法昭然可见。</p>
  <p id="a8H">夫群生万端识根不一。<a id="a-8I"></a>智鉴有浅深。<a id="a-8J"></a>德行有厚薄　初句总指次句。<a id="a-8K"></a>识谓识心。<a id="a-8L"></a>即乐欲不同。<a id="a-8M"></a>谓乐大乐小。<a id="a-8N"></a>根谓根性。<a id="a-8O"></a>即种性不一。<a id="a-8P"></a>即大机小机。<a id="a-8Q"></a>次句大乘双照二空名深。<a id="a-8R"></a>小乘独见人空名浅。<a id="a-8S"></a>德行下自利之行名薄。<a id="a-8T"></a>二行双行名厚。<a id="a-8U"></a>亦可谛缘之行名薄。<a id="a-8V"></a>六度万行名厚。</p>
  <p id="a8W">所以俱之(往)彼岸。<a id="a-8X"></a>而升降不同。<a id="a-8Y"></a>彼岸岂异。<a id="a-8Z"></a>异自我耳　由识根差别故。<a id="a-8a"></a>所以俱往彼岸而高下不齐。<a id="a-8b"></a>喻以生死为此岸。<a id="a-8c"></a>烦恼为中流。<a id="a-8d"></a>涅槃为彼岸。<a id="a-8e"></a>彼岸唯一为力。<a id="a-8f"></a>不同故成异也。</p>
  <p id="a8g">然则众经殊辨其致不乖(差)　由前云众经异说何以取中。<a id="a-8h"></a>今引法华。<a id="a-8i"></a>明三乘一起。<a id="a-8j"></a>三虽差别。<a id="a-8k"></a>至道唯一。<a id="a-8l"></a>三位例然。</p>
  <p id="a8m">责异第十　九折之五也。<a id="a-8n"></a>所证之理既一。<a id="a-8o"></a>如何能证之人三殊耶。<a id="a-8p"></a>此亦蹑前而问。<a id="a-8q"></a>下文自具。</p>
  <p id="a8r">有名曰。<a id="a-8s"></a>俱出火宅则无患一也。<a id="a-8t"></a>同出生死则无为一也。<a id="a-8u"></a>而云彼岸无异异自我耳。<a id="a-8v"></a>彼岸则无为岸也。<a id="a-8w"></a>我则体(证)无为者也　初喻次法免患既同。<a id="a-8x"></a>无为定一。<a id="a-8y"></a>而云下举前违文。<a id="a-8z"></a>彼岸下约法约人。<a id="a-90"></a>先定其理而后难云。</p>
  <p id="a91">请问我与无为为一为异。<a id="a-92"></a>若我即无为。<a id="a-93"></a>无为亦即我。<a id="a-94"></a>不得言无为。<a id="a-95"></a>无异异自我也。<a id="a-96"></a>若我异无为。<a id="a-97"></a>我则非无为。<a id="a-98"></a>无为自无为。<a id="a-99"></a>我自常有为。<a id="a-9A"></a>冥会之致又滞而不通　初二句双审。<a id="a-9B"></a>若我下出第一过。<a id="a-9C"></a>明人法相。<a id="a-9D"></a>即既人法相即人三法三。<a id="a-9E"></a>何云法一也。<a id="a-9F"></a>又若我下出第二过。<a id="a-9G"></a>明人法两异。<a id="a-9H"></a>无为有为两分。<a id="a-9I"></a>有为三乘应(不)冥会于无为之理。<a id="a-9J"></a>何言三乘冥会耶。</p>
  <p id="a9K">然则我与无为。<a id="a-9L"></a>一亦无三异亦无三。<a id="a-9M"></a>三乘之名何由而生　以人从法法。<a id="a-9N"></a>一人一也。<a id="a-9O"></a>异则不证于何有三耶。</p>
  <p id="a9P">会异第十一　十演之六也。<a id="a-9Q"></a>会谓会通。<a id="a-9R"></a>下文自显。</p>
  <p id="a9S">无名曰。<a id="a-9T"></a>夫止此而此适彼而彼。<a id="a-9U"></a>所以同于得者得亦得之。<a id="a-9V"></a>同于失者失亦失之　此目此岸。<a id="a-9W"></a>彼目彼岸。<a id="a-9X"></a>犹言居生死之岸。<a id="a-9Y"></a>则同生死之患。<a id="a-9Z"></a>无为例之。<a id="a-9a"></a>所以下承前已明。<a id="a-9b"></a>文拟老氏。<a id="a-9c"></a>同于得下释前适彼而彼。<a id="a-9d"></a>得谓证得然通能所。<a id="a-9e"></a>能得之人同所得之理时。<a id="a-9f"></a>理亦同于能得之人。<a id="a-9g"></a>如下云。<a id="a-9h"></a>我即无为无为即我。<a id="a-9i"></a>同于失下释前。<a id="a-9j"></a>止此而此。<a id="a-9k"></a>能所不相得也。<a id="a-9l"></a>反前可知。</p>
  <p id="a9m">我适无为我即无为。<a id="a-9n"></a>无为虽一何乖不一耶　人证法时人法必即也。<a id="a-9o"></a>所以亦三者。<a id="a-9p"></a>理虽一味。<a id="a-9q"></a>证有浅深故。<a id="a-9r"></a>于法略示。<a id="a-9s"></a>下喻及合中具显。</p>
  <p id="a9t">譬犹三鸟出网同适无患之域。<a id="a-9u"></a>无患虽同而鸟鸟各异。<a id="a-9v"></a>不可以鸟鸟各异。<a id="a-9w"></a>谓无患亦异。<a id="a-9x"></a>又不可以无患既一而一于众鸟。<a id="a-9y"></a>然则鸟即无患。<a id="a-9z"></a>无患即鸟。<a id="a-A0"></a>无患岂异异自鸟耳　初四句举喻体。<a id="a-A1"></a>三鸟随举大中小者。<a id="a-A2"></a>在网为患。<a id="a-A3"></a>出网之时远近虽殊。<a id="a-A4"></a>皆为无患之域。<a id="a-A5"></a>以喻三乘断惑出界。<a id="a-A6"></a>不可下鸟患相望反责一异。<a id="a-A7"></a>然则下释成相即。<a id="a-A8"></a>又不防鸟异。<a id="a-A9"></a>美哉斯喻何疑不遣。</p>
  <p id="aAA">如是三乘众生俱越妄想之樊。<a id="a-AB"></a>同适无为之境无为虽同而乘乘各异。<a id="a-AC"></a>不可以乘乘各异。<a id="a-AD"></a>谓无为亦异。<a id="a-AE"></a>又不可以无为既一而一于三乘也。<a id="a-AF"></a>然则我即无为无为即我无为。<a id="a-AG"></a>岂异异自我耳　三乘名众生者。<a id="a-AH"></a>诸蕴未转二死犹存。<a id="a-AI"></a>相续之心犹生。<a id="a-AJ"></a>和合之识未破。<a id="a-AK"></a>等觉已降皆有此名。<a id="a-AL"></a>亦前四句明人证法。<a id="a-AM"></a>不可下四句以人会理。<a id="a-AN"></a>会许浅深。<a id="a-AO"></a>人可云异。<a id="a-AP"></a>理何异耶。<a id="a-AQ"></a>亦不可云由理一故。<a id="a-AR"></a>不许证有浅深之殊。<a id="a-AS"></a>何云一亦无三耶。<a id="a-AT"></a>然则下结成相即。<a id="a-AU"></a>理则元一证则有三也。<a id="a-AV"></a>句句合前不烦重指。</p>
  <p id="aAW">所以无患虽同。<a id="a-AX"></a>而升虚有远近。<a id="a-AY"></a>无为虽一而幽(妙)鉴有浅深　承前法喻。<a id="a-AZ"></a>以答异亦无三也。<a id="a-Aa"></a>初二句喻明。<a id="a-Ab"></a>后二句法说。<a id="a-Ac"></a>前举三鸟虽异免患是同。<a id="a-Ad"></a>免则相即。<a id="a-Ae"></a>不妨人异。<a id="a-Af"></a>以明一亦有三。<a id="a-Ag"></a>此举逃患虽同远近有异。<a id="a-Ah"></a>以明异亦有三。<a id="a-Ai"></a>但异在远近不在于法。<a id="a-Aj"></a>幽鉴三乘之智也。</p>
  <p id="aAk">无为即乘也。<a id="a-Al"></a>乘即无为也。<a id="a-Am"></a>此非我异无为。<a id="a-An"></a>以未尽无为故有三耳　初二句明相即无异。<a id="a-Ao"></a>此非下以相即故非异。<a id="a-Ap"></a>非异故冥会。<a id="a-Aq"></a>谁云其异而乖于冥会耶。<a id="a-Ar"></a>以未尽故有三。<a id="a-As"></a>谁云异亦无三。<a id="a-At"></a>血脉隐微。<a id="a-Au"></a>可细推绎。</p>
  <p id="aAv">诘渐第十二　九折之六也。<a id="a-Aw"></a>诘难也。<a id="a-Ax"></a>由前未尽有三。<a id="a-Ay"></a>以是渐义故今诘之。</p>
  <p id="aAz">有名曰。<a id="a-B0"></a>万累滋彰本于妄想。<a id="a-B1"></a>妄想既祛则万累都息。<a id="a-B2"></a>二乘得尽智菩萨得无生智。<a id="a-B3"></a>是时妄想都尽。<a id="a-B4"></a>结缚永除　枝末粗惑众多名万滋益也。<a id="a-B5"></a>彰着也。<a id="a-B6"></a>妄想即根本无明细惑。<a id="a-B7"></a>意云。<a id="a-B8"></a>枝末虽众本惑唯一。<a id="a-B9"></a>但剪本惑末惑顿息。<a id="a-BA"></a>理可顿证。<a id="a-BB"></a>尽智下大品说。<a id="a-BC"></a>三乘之人共十一智。<a id="a-BD"></a>第九名尽智。<a id="a-BE"></a>谓苦已尽见等。<a id="a-BF"></a>第十名无生智。<a id="a-BG"></a>谓苦已见而不更见等。<a id="a-BH"></a>则前之十智声闻皆有。<a id="a-BI"></a>尽智在已辨地得之。<a id="a-BJ"></a>今云。<a id="a-BK"></a>菩萨得无生智者。<a id="a-BL"></a>二地已上第九菩萨地阿鞞跋致。<a id="a-BM"></a>如实知诸法本自不生今亦无灭。<a id="a-BN"></a>名无生智。<a id="a-BO"></a>不共二乘也。<a id="a-BP"></a>意谓智起惑亡理即显现。<a id="a-BQ"></a>如大品放光及智论二十三广说。</p>
  <p id="aBR">结缚既除则心无为。<a id="a-BS"></a>心既无为理无余翳　初一句蹑前。<a id="a-BT"></a>次句明证。<a id="a-BU"></a>后二句惑尽。<a id="a-BV"></a>理如明镜惑如尘翳。<a id="a-BW"></a>妄惑既尽理即明净。</p>
  <p id="aBX">经曰。<a id="a-BY"></a>是诸圣智不相违背。<a id="a-BZ"></a>不出不在其实俱空。<a id="a-Ba"></a>又曰。<a id="a-Bb"></a>无为大道平等无二　放光第二略云。<a id="a-Bc"></a>声闻辟支佛菩萨佛世尊。<a id="a-Bd"></a>是诸圣智不相违背。<a id="a-Be"></a>乃至云。<a id="a-Bf"></a>不出不在其实空者无有差殊。<a id="a-Bg"></a>与大品大同。<a id="a-Bh"></a>今谓在字宜是生字。<a id="a-Bi"></a>传之误也。<a id="a-Bj"></a>智论四十三解云。<a id="a-Bk"></a>因边不起名为不出。<a id="a-Bl"></a>缘边不起。<a id="a-Bm"></a>名为不生。<a id="a-Bn"></a>又曰下亦义引大品等。<a id="a-Bo"></a>如三慧品。<a id="a-Bp"></a>须菩提白佛言。<a id="a-Bq"></a>世尊无为法中可得差别不。<a id="a-Br"></a>佛言。<a id="a-Bs"></a>不也等。</p>
  <p id="aBt">既曰无二。<a id="a-Bu"></a>则不容心异。<a id="a-Bv"></a>不体(证)则已。<a id="a-Bw"></a>体应穷微而曰体而未尽。<a id="a-Bx"></a>是所未悟也　初句蹑前理智无二。<a id="a-By"></a>次句会前不相违背。<a id="a-Bz"></a>不体下意云。<a id="a-C0"></a>三乘之智无殊。<a id="a-C1"></a>是唯不证证则顿尽。<a id="a-C2"></a>如何分小大之殊。<a id="a-C3"></a>谈渐尽之理。</p>
 </body>
</html>