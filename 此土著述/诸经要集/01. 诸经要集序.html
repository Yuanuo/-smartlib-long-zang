<!doctype html>
<html id="z3IBWl61S0" data-ver="75">
 <head>
  <meta charset="utf-8">
  <meta author="道世">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">诸经要集序</h1>
  <p id="a2">原夫法身一相。<a id="a-3"></a>瞻仰异容。<a id="a-4"></a>正教无偏。<a id="a-5"></a>说听殊旨。<a id="a-6"></a>故师有等雨之况。<a id="a-7"></a>弟子有异闻之说。<a id="a-8"></a>良以随机授与。<a id="a-9"></a>逐器浅深。<a id="a-A"></a>至如十二分教之大纲。<a id="a-B"></a>八万法门之广派。<a id="a-C"></a>龙宫西蓄。<a id="a-D"></a>未尽懋林之知。<a id="a-E"></a>象驾东驰。<a id="a-F"></a>岂穷手叶之诲。<a id="a-G"></a>是以不游大海。<a id="a-H"></a>未睹沃日之奇。<a id="a-I"></a>不仰太山。<a id="a-J"></a>靡觌干霄之状。<a id="a-K"></a>得骊龙之珍。<a id="a-L"></a>乃验鱼目之非宝。<a id="a-M"></a>听黄钟之节。<a id="a-N"></a>方知击缶之为细。<a id="a-O"></a>故知释典幽宗。<a id="a-P"></a>圣凡所尚。<a id="a-Q"></a>寔人天之秘宝。<a id="a-R"></a>越儒墨之希声。<a id="a-S"></a>威振大千。<a id="a-T"></a>光超巨亿。<a id="a-U"></a>益覃沙界。<a id="a-V"></a>功逾尘劫。<a id="a-W"></a>弘济之术。<a id="a-X"></a>其大矣哉。<a id="a-Y"></a>但时缘未会。<a id="a-Z"></a>感通有殊。<a id="a-a"></a>暨晨林变釆。<a id="a-b"></a>霄梦启征。<a id="a-c"></a>创开白马之基。<a id="a-d"></a>渐被赤乌之岁。<a id="a-e"></a>圣迹遐感。<a id="a-f"></a>年逾六百。<a id="a-g"></a>道俗蒙益。<a id="a-h"></a>等同一子。<a id="a-i"></a>慨正像[穴/浸]移。<a id="a-j"></a>沿流末代。<a id="a-k"></a>凡情闇短。<a id="a-l"></a>器识昏迷。<a id="a-m"></a>日有浇醨。<a id="a-n"></a>教沈道丧。<a id="a-o"></a>所以彝章讹替。<a id="a-p"></a>教迹沦湑。<a id="a-q"></a>文句浩汗。<a id="a-r"></a>卒难寻览。<a id="a-s"></a>故于显庆年中。<a id="a-t"></a>读一切经。<a id="a-u"></a>随情逐要。<a id="a-v"></a>人堪行者。<a id="a-w"></a>善恶业报。<a id="a-x"></a>录出一千。<a id="a-y"></a>述篇三十。<a id="a-z"></a>勒成两帙。<a id="a-10"></a>冀道俗依行。<a id="a-11"></a>传灯有据。<a id="a-12"></a>敬寻释典深奥。<a id="a-13"></a>非浅识之所知。<a id="a-14"></a>出俗幽微。<a id="a-15"></a>岂滞惑而能辩良由海大舟轻。<a id="a-16"></a>山高尘眇。<a id="a-17"></a>操刀易割。<a id="a-18"></a>制锦难成。<a id="a-19"></a>不揆庸识。<a id="a-1A"></a>妄谈秘典。<a id="a-1B"></a>辄树题目。<a id="a-1C"></a>更增愧恧矣 三宝部 敬塔部 摄念部 入道部 呗赞部 香灯部 受请部 受斋部 破斋部 富贵部 贫贱部 奖导部 报恩部 放生部 兴福部 择交部 思慎部 六度部 业因部 欲盖部 四生部 受报部 十恶部 诈伪部 惰慢部 酒肉部 占相部 地狱部 送终部 杂要部。</p>
 </body>
</html>