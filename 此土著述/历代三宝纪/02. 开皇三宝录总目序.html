<!doctype html>
<html id="z3IBWcZ1OZ" data-ver="636">
 <head>
  <meta charset="utf-8">
  <meta author="费长房">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">开皇三宝录总目序</h1>
  <p id="a2">窃惟三宝所资四生蒙润而世有兴毁。<a id="a-3"></a>致人自升沉。<a id="a-4"></a>兴则福业恒感天堂轮王人主。<a id="a-5"></a>毁则罪报常受地狱饿鬼畜生。<a id="a-6"></a>论益物深无过于法。<a id="a-7"></a>何者法是佛母佛从法生。<a id="a-8"></a>三世如来皆供养法。<a id="a-9"></a>故胜天王般若经云。<a id="a-A"></a>若供养法即供养佛。<a id="a-B"></a>是知法教津流乃传万代。<a id="a-C"></a>佛僧开导止利一时。<a id="a-D"></a>故贤劫之兴千佛同其化。<a id="a-E"></a>修短之寿四圣异其年。<a id="a-F"></a>虽复住世延促有殊。<a id="a-G"></a>取其宣扬弘法无别。<a id="a-H"></a>莫不煎熬爱海济含识以趣涅槃。<a id="a-I"></a>錾凿慢山度苍生以会般若。<a id="a-J"></a>然般若玄寂。<a id="a-K"></a>非因声难以通。<a id="a-L"></a>声必托形。<a id="a-M"></a>不藉相无由显。<a id="a-N"></a>所以境称忍刹。<a id="a-O"></a>总百亿之须弥。<a id="a-P"></a>世号娑婆。<a id="a-Q"></a>统三千之国土。<a id="a-R"></a>区分三界五浊之秽土沙。<a id="a-S"></a>形别六道二乘之鄙羊鹿。<a id="a-T"></a>大圣慈愍俯降迦毗。<a id="a-U"></a>丈六金容应王宫之里。<a id="a-V"></a>三十二相炳太子之身。<a id="a-W"></a>十九出家三十成道。<a id="a-X"></a>四十九载处在世间。<a id="a-Y"></a>假以言音方便演畅。<a id="a-Z"></a>无染之法金口自宣。<a id="a-a"></a>一音敷扬万类各解。<a id="a-b"></a>机缘匪一教有尘沙。<a id="a-c"></a>阿难总持渧无遗失。<a id="a-d"></a>譬别器水泻之异瓶。<a id="a-e"></a>双树入般涅槃。<a id="a-f"></a>迦葉王城结集。<a id="a-g"></a>一千罗汉迭察迭书。<a id="a-h"></a>着之叶皮布乎天竺。<a id="a-i"></a>五百中国各共奉持。<a id="a-j"></a>十六大王皆同拥护。<a id="a-k"></a>后汉之始方届脂那。<a id="a-l"></a>帝世交参十有六代。<a id="a-m"></a>翻彼域语作此方言。<a id="a-n"></a>相承迄今五百余祀。<a id="a-o"></a>古旧二录条目残亡。<a id="a-p"></a>士行道安创维其缺。<a id="a-q"></a>尔来间有祖述不同。<a id="a-r"></a>各纪一方互存所见。<a id="a-s"></a>三隅致隔故多失疑。<a id="a-t"></a>又齐周陈并皆翻译。<a id="a-u"></a>弗刊录目靡所遵承。<a id="a-v"></a>兼值毁焚绝无依据。<a id="a-w"></a>赖我皇帝维地柱天。<a id="a-x"></a>澄静二仪廓清六合。<a id="a-y"></a>庭来万国化摄九州。<a id="a-z"></a>异出遗文莫不皆萃。<a id="a-10"></a>臣幸有遇属此休时。<a id="a-11"></a>忝预译经禀受佛语。<a id="a-12"></a>执笔暇隙寝食敢忘。<a id="a-13"></a>十余年来。<a id="a-14"></a>询访旧老。<a id="a-15"></a>搜讨方获。<a id="a-16"></a>虽粗缉缀犹虑未周。<a id="a-17"></a>广究博寻求敬俟来俊。<a id="a-18"></a>今之所撰集。<a id="a-19"></a>略准三书以为指南。<a id="a-1A"></a>显兹三宝。<a id="a-1B"></a>佛生年瑞依周夜明。<a id="a-1C"></a>经度时祥承汉宵梦。<a id="a-1D"></a>僧之元始城堑栋梁。<a id="a-1E"></a>毗赞光辉崇于慧皎。<a id="a-1F"></a>其外傍采隐居历年国志典坟僧祐集记诸史传等仅数十家。<a id="a-1G"></a>擿彼翠零成斯纪翮。<a id="a-1H"></a>扇之千载风于百王。<a id="a-1I"></a>共秉智炬之光。<a id="a-1J"></a>照时昏暗。<a id="a-1K"></a>同传法流之润。<a id="a-1L"></a>洽世燋枯。<a id="a-1M"></a>阐我皇猷导开厥始。<a id="a-1N"></a>昔结集之首。<a id="a-1O"></a>并指在某国城。<a id="a-1P"></a>今宣译之功。<a id="a-1Q"></a>理须各宗时代。<a id="a-1R"></a>故此录体率举号。<a id="a-1S"></a>称为汉魏吴及大隋录也。<a id="a-1T"></a>失译疑伪。<a id="a-1U"></a>依旧注之人。<a id="a-1V"></a>以年为先。<a id="a-1W"></a>经随大而次。<a id="a-1X"></a>有重列者。<a id="a-1Y"></a>犹约世分总其华戎。<a id="a-1Z"></a>黑白道俗合有一百九十七人。<a id="a-1a"></a>都所出经律戒论传。<a id="a-1b"></a>二千一百四十六部。<a id="a-1c"></a>六千二百三十五卷。<a id="a-1d"></a>位而分之为十五轴。<a id="a-1e"></a>一卷总目。<a id="a-1f"></a>两卷入藏。<a id="a-1g"></a>三卷帝年。<a id="a-1h"></a>九卷代录。<a id="a-1i"></a>代录编鉴经翻译之少多。<a id="a-1j"></a>帝年张知佛在世之遐迩。<a id="a-1k"></a>入藏别识教小大之浅深。<a id="a-1l"></a>昔姬潜之鼎出现。<a id="a-1m"></a>彰汉室之将隆。<a id="a-1n"></a>近周毁之法重兴。<a id="a-1o"></a>显大隋之永泰。<a id="a-1p"></a>佛日再照。<a id="a-1q"></a>起自大兴之初。<a id="a-1r"></a>经论冥归。<a id="a-1s"></a>发乎开皇之始。<a id="a-1t"></a>事扶理契。<a id="a-1u"></a>合此会昌。<a id="a-1v"></a>述纪所由。<a id="a-1w"></a>因斯而作。<a id="a-1x"></a>所以外题称曰开皇三宝录云。<a id="a-1y"></a>其卷内甄为历代纪。</p>
  <p id="a1z">开皇三宝纪卷第一　　帝年上周秦。</p>
  <p id="a20">合二十六主四百八十一年。</p>
  <p id="a21">周　庄王　十五年(今止取六年入纪九年佛生)。</p>
  <p id="a22">僖王　五年。</p>
  <p id="a23">惠王　二十五年。</p>
  <p id="a24">襄王　三十三年。</p>
  <p id="a25">倾王　六年。</p>
  <p id="a26">匡王　六年(四年佛入涅槃)。</p>
  <p id="a27">定王　二十一年。</p>
  <p id="a28">简王　十四年。</p>
  <p id="a29">灵王　二十七年。</p>
  <p id="a2A">景王　二十五年。</p>
  <p id="a2B">敬王　四十三年(二十六年。<a id="a-2C"></a>阿育王起八万四千宝塔)。</p>
  <p id="a2D">元王　八年。</p>
  <p id="a2E">真定王　二十八年。</p>
  <p id="a2F">孝王　十五年。</p>
  <p id="a2G">威列王　二十四年。</p>
  <p id="a2H">元安王　二十六年。</p>
  <p id="a2I">夷列王　七年。</p>
  <p id="a2J">显圣王　四十八年。</p>
  <p id="a2K">顺静王　六年。</p>
  <p id="a2L">赧王　五十九年。</p>
  <p id="a2M">秦　昭襄王　五年。</p>
  <p id="a2N">孝文王　一年。</p>
  <p id="a2O">庄襄王　三年。</p>
  <p id="a2P">始皇帝　三十七年。</p>
  <p id="a2Q">二世皇帝　三年。</p>
  <p id="a2R">始皇帝子　四十六日。</p>
  <p id="a2S">开皇三宝录卷第二(帝年前汉次新后汉)。</p>
  <p id="a2T">合二十六主四百一十四年。</p>
  <p id="a2U">(前汉)　高帝　十二年(都长安)。</p>
  <p id="a2V">惠帝　七年。</p>
  <p id="a2W">吕后摄　八年。</p>
  <p id="a2X">文帝　二十三年。</p>
  <p id="a2Y">景帝　十六年。</p>
  <p id="a2Z">武帝　五十四年。</p>
  <p id="a2a">昭帝　十三年。</p>
  <p id="a2b">宣帝　二十五年。</p>
  <p id="a2c">元帝　十六年。</p>
  <p id="a2d">成帝　二十六年。</p>
  <p id="a2e">哀帝　六年。</p>
  <p id="a2f">平帝　五年。</p>
  <p id="a2g">新　王莽　十七年(治长安)。</p>
  <p id="a2h">更始帝　二年(亦长安)。</p>
  <p id="a2i">(后汉)　光武帝　二十三年(都雒阳)。</p>
  <p id="a2j">明帝　十八年(十年译经)。</p>
  <p id="a2k">章帝　十三年。</p>
  <p id="a2l">和帝　十七年。</p>
  <p id="a2m">殇帝　一年。</p>
  <p id="a2n">安帝　十九年。</p>
  <p id="a2o">顺帝　十九年。</p>
  <p id="a2p">冲帝　一年。</p>
  <p id="a2q">质帝　一年。</p>
  <p id="a2r">桓帝　二十一年。</p>
  <p id="a2s">灵帝　二十二年。</p>
  <p id="a2t">献帝　三十年。</p>
  <p id="a2u">开皇三宝录卷第三(帝年下魏晋宋齐梁周大隋)。</p>
  <p id="a2v">合四十五主三百八十一年。</p>
  <p id="a2w">魏　文帝　七年(都雒阳)。</p>
  <p id="a2x">明帝　十三年。</p>
  <p id="a2y">齐王　十四年。</p>
  <p id="a2z">高贵乡公　六年。</p>
  <p id="a30">元帝　五年。</p>
  <p id="a31">(西晋)　武帝　二十六年(都雒阳)。</p>
  <p id="a32">惠帝　十六年。</p>
  <p id="a33">怀帝　六年。</p>
  <p id="a34">愍帝　四年(都长安)。</p>
  <p id="a35">(东晋)元帝　六年(都建康)。</p>
  <p id="a36">明帝　三年。</p>
  <p id="a37">成帝　十七年。</p>
  <p id="a38">康帝　二年。</p>
  <p id="a39">穆帝　十七年。</p>
  <p id="a3A">哀帝　四年。</p>
  <p id="a3B">海西公　五年。</p>
  <p id="a3C">简文帝　二年。</p>
  <p id="a3D">孝武帝　二十四年。</p>
  <p id="a3E">安帝　二十二年。</p>
  <p id="a3F">恭帝　一年。</p>
  <p id="a3G">宋　武帝　三年(都建康)。</p>
  <p id="a3H">前废帝　一年。</p>
  <p id="a3I">文帝　三十年。</p>
  <p id="a3J">孝武帝　九年。</p>
  <p id="a3K">中废帝　一年。</p>
  <p id="a3L">明帝　八年。</p>
  <p id="a3M">后废帝　五年。</p>
  <p id="a3N">顺帝　二年。</p>
  <p id="a3O">齐　高帝　五年(都建康)。</p>
  <p id="a3P">武帝　十年。</p>
  <p id="a3Q">废帝　半年。</p>
  <p id="a3R">新安王　半年。</p>
  <p id="a3S">明帝　四年。</p>
  <p id="a3T">东昏侯　二年。</p>
  <p id="a3U">南康王　一年。</p>
  <p id="a3V">梁　武帝　四十八年(都建康)。</p>
  <p id="a3W">简文帝　二年。</p>
  <p id="a3X">孝元帝　四年(都江陵)。</p>
  <p id="a3Y">(西魏)　齐王　二年(都长安)。</p>
  <p id="a3Z">周　略阳王　二年(都长安)。</p>
  <p id="a3a">明帝　三年。</p>
  <p id="a3b">武帝　十八年。</p>
  <p id="a3c">宣帝　二年。</p>
  <p id="a3d">静帝　十年。</p>
  <p id="a3e">(大隋)　开皇来　十七年(都大兴)。</p>
  <p id="a3f">开皇三宝录卷第四(译经后汉)总一十二人。</p>
  <p id="a3g">合三百五十九部(五百七十五卷)(后汉)沙门迦葉摩腾　一部(一卷经)。</p>
  <p id="a3h">沙门竺法兰　五部(十六卷经)。</p>
  <p id="a3i">沙门安世高　一百七十六部(一百九十七卷经律)。</p>
  <p id="a3j">沙门支娄迦谶　二十一部(六十三卷经)。</p>
  <p id="a3k">优婆塞都尉安玄　二部(三卷经)。</p>
  <p id="a3l">沙门竺佛朔　二部(三卷经)。</p>
  <p id="a3m">沙门支曜　十一部(十二卷经)。</p>
  <p id="a3n">沙门康巨　一部(一卷经)。</p>
  <p id="a3o">清信士严佛调　七部(十卷经)。</p>
  <p id="a3p">沙门康孟详　六部(九卷经)。</p>
  <p id="a3q">沙门释昙果　一部(二卷经)。</p>
  <p id="a3r">沙门竺大力　一部(二卷经)。</p>
  <p id="a3s">诸失译经　一百二十五部(二百五十九卷经咒)。</p>
  <p id="a3t">开皇三宝录卷第五(译经魏吴)总道俗一十人。</p>
  <p id="a3u">合三百七十一部。<a id="a-3v"></a>五百六卷。</p>
  <p id="a3w">魏沙门昙柯迦罗　一部(一卷戒)。</p>
  <p id="a3x">沙门康僧铠　二部(四卷经)。</p>
  <p id="a3y">沙门昙帝　一部(一卷羯磨)。</p>
  <p id="a3z">沙门白延　六部(八卷经)。</p>
  <p id="a40">沙门支强梁接　一部(六卷经)。</p>
  <p id="a41">沙门安法贤　二部(五卷经)。</p>
  <p id="a42">吴沙门维只难　二部(六卷经)。</p>
  <p id="a43">沙门竺律炎　三部(三卷经)。</p>
  <p id="a44">优婆塞支谦　一百二十九部(一百五十二卷经)。</p>
  <p id="a45">沙门康僧会　一十四部(二十九卷经及注)。</p>
  <p id="a46">诸失译经　一百一十部(二百九十一卷经)。</p>
  <p id="a47">开皇三宝录卷第六(译经西晋)总道俗一十三人。</p>
  <p id="a48">合四百五十部。<a id="a-49"></a>七百一十七卷。</p>
  <p id="a4A">(西晋)沙门竺法护　二百一十部(三百九十四卷经戒)。</p>
  <p id="a4B">沙门畺梁娄至　一部(一卷经)。</p>
  <p id="a4C">沙门安法钦　五部(一十二卷经)。</p>
  <p id="a4D">沙门无罗叉　一部(二十卷经)。</p>
  <p id="a4E">清信士聂承远　三部(四卷经)。</p>
  <p id="a4F">沙门竺叔兰　二部(五卷经)。</p>
  <p id="a4G">承远子清信士道真　五十四部(六十六卷经及目录)。</p>
  <p id="a4H">沙门白法祖　二十三部(二十五卷经)。</p>
  <p id="a4I">沙门释法立　四部(十三卷经)。</p>
  <p id="a4J">优婆塞卫士度　一部(二卷经)。</p>
  <p id="a4K">沙门支敏度　二部(十三卷经)。</p>
  <p id="a4L">沙门释法炬　一百三十二部(一百四十二卷经)。</p>
  <p id="a4M">沙门支法度　四部(五卷经)。</p>
  <p id="a4N">诸失译经　八部(一十五卷经)。</p>
  <p id="a4O">开皇三宝录卷第七(译经东晋)总道俗二十七人。</p>
  <p id="a4P">合二百六十七部。<a id="a-4Q"></a>五百六十四卷。</p>
  <p id="a4R">(东晋)沙门帛尸梨蜜多罗　三部(十一卷经咒)。</p>
  <p id="a4S">沙门支道根　二部(七卷经)。</p>
  <p id="a4T">沙门康法邃　一部(七卷经)。</p>
  <p id="a4U">沙门竺昙无兰　一百一十部(一百一十二卷经咒戒)。</p>
  <p id="a4V">沙门康道和　一部(三卷经)。</p>
  <p id="a4W">沙门迦留陀伽　一部(一卷经)。</p>
  <p id="a4X">沙门僧伽提婆　五部(一百一十七卷经论)。</p>
  <p id="a4Y">沙门卑摩罗叉　二部(五卷律杂事)。</p>
  <p id="a4Z">沙门昙摩　一部(二卷律要)。</p>
  <p id="a4a">沙门佛驮跋陀罗　一十五部(一百一十五卷经戒论)。</p>
  <p id="a4b">沙门释法显　六部(二十四卷经戒论传)。</p>
  <p id="a4c">沙门只多蜜　二十五部(四十六卷经)。</p>
  <p id="a4d">外国居士竺难提　二部(三卷经)。</p>
  <p id="a4e">沙门释法力　一部(一卷经)。</p>
  <p id="a4f">沙门释嵩公　三部(三卷经)。</p>
  <p id="a4g">沙门释退公　一部(一卷经)。</p>
  <p id="a4h">沙门释法勇　一部(一卷经)。</p>
  <p id="a4i">沙门释慧远　十四部(二十五卷论赞)。</p>
  <p id="a4j">沙门释僧敷　一部(一卷论)。</p>
  <p id="a4k">沙门释昙诜　二部(六卷注论)。</p>
  <p id="a4l">沙门支道林　七部(七卷论旨归)。</p>
  <p id="a4m">沙门竺僧度　一部(一卷旨归)。</p>
  <p id="a4n">沙门释道祖　四部(四卷目录)。</p>
  <p id="a4o">沙门支敏度　一部(一卷都录)。</p>
  <p id="a4p">沙门康法畅　一部(一卷论)。</p>
  <p id="a4q">沙门竺法济　一部(一卷传)。</p>
  <p id="a4r">沙门释昙微　二部(二卷论旨归)。</p>
  <p id="a4s">诸失译经　五十三部(五十六卷经咒)。</p>
  <p id="a4t">开皇三宝录卷第八(译经二秦)总一十六人。</p>
  <p id="a4u">合一百六十三部。<a id="a-4v"></a>九百一十四卷。</p>
  <p id="a4w">(符秦)沙门昙摩持　二部(二卷戒法坛文)。</p>
  <p id="a4x">沙门释慧常　一部(一卷戒本)。</p>
  <p id="a4y">沙门昙摩蜱　一部(五卷经)。</p>
  <p id="a4z">沙门鸠摩罗佛提　一部(二卷经)。</p>
  <p id="a50">沙门昙摩难提　五部(一百一十四卷经论集)。</p>
  <p id="a51">沙门僧伽跋澄　三部(二十七卷经)。</p>
  <p id="a52">沙门僧伽提婆　三部(五十卷阿毗昙等)。</p>
  <p id="a53">沙门释道安　二十四部(二十八卷经注及解志录)。</p>
  <p id="a54">(姚秦)沙门竺佛念　一十三部(八十六卷经论)。</p>
  <p id="a55">沙门昙摩耶舍　二部(二十三卷经阿毗昙)。</p>
  <p id="a56">沙门弗若多罗　一部(五十八卷律)。</p>
  <p id="a57">沙门鸠摩罗什　九十八部(四百二十五卷经论传)。</p>
  <p id="a58">沙门佛驮耶舍　四部(六十九卷经律戒)。</p>
  <p id="a59">沙门释僧睿　一部(一卷经录目)。</p>
  <p id="a5A">沙门释僧肇　四部(四卷论)。</p>
  <p id="a5B">沙门释道恒　一部(一卷论)。</p>
  <p id="a5C">开皇三宝录卷第九(译经乞伏西秦沮渠北凉元魏高齐陈氏)总二十七人。</p>
  <p id="a5D">合二百四部(九百一十七卷)。</p>
  <p id="a5E">(乞伏西秦)沙门圣坚　十四部(二十一卷经)。</p>
  <p id="a5F">诸失译经　八部(十一卷经)。</p>
  <p id="a5G">(沮渠北凉)沙门释道龚　二部(十二卷经)。</p>
  <p id="a5H">沙门释法众　一部(四卷经)。</p>
  <p id="a5I">沙门僧伽陀　一部(二卷经)。</p>
  <p id="a5J">沙门昙摩谶　二十四部(一百五十一卷经戒)。</p>
  <p id="a5K">安阳侯沮渠京声　一部(二卷禅法)。</p>
  <p id="a5L">沙门浮陀跋摩　一部(六十卷阿毗昙)。</p>
  <p id="a5M">沙门释智猛　一部(二十卷经)。</p>
  <p id="a5N">沙门释昙觉　一部(十五卷经)。</p>
  <p id="a5O">诸失译经　五部(一十七卷经佛名)。</p>
  <p id="a5P">(元魏北台)沙门释昙曜　二部(四卷经传)。</p>
  <p id="a5Q">沙门吉迦夜　三部(二十五卷经论)。</p>
  <p id="a5R">沙门释昙辩　一部(一卷经)。</p>
  <p id="a5S">(元魏南京)沙门昙摩留支　三部(八卷经)。</p>
  <p id="a5T">沙门菩提留支　三十九部(一百二十七卷经论)。</p>
  <p id="a5U">沙门释法场　一部(一卷经)。</p>
  <p id="a5V">沙门释昙靖　一部(二卷经)。</p>
  <p id="a5W">沙门勒那婆提　六部(二十四卷经论)。</p>
  <p id="a5X">沙门佛陀扇多　十部(十一卷经论)。</p>
  <p id="a5Y">(元魏邺都)优婆塞瞿昙般若留支　十五部(八十四卷经戒论)。</p>
  <p id="a5Z">优禅尼国王子月婆首那　三部(七卷经)。</p>
  <p id="a5a">期城郡太守杨炫之　一部(五卷寺记)。</p>
  <p id="a5b">清信士李廓　一部(一卷经录)。</p>
  <p id="a5c">(高齐)沙门那连提耶舍　七部(五十卷经论)。</p>
  <p id="a5d">优婆塞万天懿　一部(一卷经)。</p>
  <p id="a5e">(陈氏)沙门俱那罗陀　四十五部(二百三十二卷经论疏传语)。</p>
  <p id="a5f">王子月婆首那　一部(七卷经)。</p>
  <p id="a5g">沙门须菩提　一部(八卷经)。</p>
  <p id="a5h">开皇三宝录卷第十(译经宋)总二十三人。</p>
  <p id="a5i">合二百一十部。<a id="a-5j"></a>四百九十卷。</p>
  <p id="a5k">宋沙门佛陀什　三部(三十六卷律戒羯磨)。</p>
  <p id="a5l">沙门释智严　一十四部(二十六卷经)。</p>
  <p id="a5m">沙门释宝云　四部(一十五卷经)。</p>
  <p id="a5n">沙门释慧严　一部(三十六卷经)。</p>
  <p id="a5o">沙门伊叶波罗　一部(十卷阿毗昙)。</p>
  <p id="a5p">沙门求那跋摩　七部(四十八卷经论记)。</p>
  <p id="a5q">沙门僧伽跋摩　五部(二十七卷阿毗昙集偈)。</p>
  <p id="a5r">沙门求那跋陀罗　七十八部(一百六十一卷经集譬喻)。</p>
  <p id="a5s">沙门昙摩蜜多　一十部(一十二卷经)。</p>
  <p id="a5t">沙门畺良耶舍　二部(二卷经)。</p>
  <p id="a5u">沙门昙无竭　二部(六卷经传)。</p>
  <p id="a5v">安阳侯沮渠京声　三十五部(三十六卷经)。</p>
  <p id="a5w">沙门功德直　二部(七卷经)。</p>
  <p id="a5x">沙门释慧简　二十五部(二十五卷经)。</p>
  <p id="a5y">沙门释僧璩　一部(二卷羯磨)。</p>
  <p id="a5z">沙门释法颖　三部(三卷戒本羯磨)。</p>
  <p id="a60">沙门竺法眷　六部(二十九卷经)。</p>
  <p id="a61">沙门释翔公　一部(二卷经)。</p>
  <p id="a62">沙门释道严　二部(三卷经)。</p>
  <p id="a63">沙门释勇公　四部(四卷经)。</p>
  <p id="a64">沙门释法海　二部(二卷经)。</p>
  <p id="a65">沙门释先公　一部(一卷经)。</p>
  <p id="a66">沙门释道俨　一部(二卷经论)。</p>
  <p id="a67">开皇三宝录卷第十一(齐梁周释经)总五十一人。</p>
  <p id="a68">合一百六十九部。<a id="a-69"></a>一千三百二十六卷。</p>
  <p id="a6A">齐沙门昙摩伽陀耶舍　一部(一卷经)。</p>
  <p id="a6B">沙门摩诃乘　二部(二卷经律)。</p>
  <p id="a6C">沙门僧伽跋陀罗　一部(一十八卷律)。</p>
  <p id="a6D">沙门释法意　二部(二卷经)。</p>
  <p id="a6E">沙门求那毗地　三部(十五卷经)。</p>
  <p id="a6F">沙门释法度　二部(二卷经)。</p>
  <p id="a6G">沙门释法愿　二部(二卷经)。</p>
  <p id="a6H">沙门释王宗　二部(七卷经及录目)。</p>
  <p id="a6I">沙门释昙景　二部(四卷经)。</p>
  <p id="a6J">沙门释法尼　一部(二卷经)。</p>
  <p id="a6K">沙门释道政　一部(一卷经)。</p>
  <p id="a6L">沙门释道备　五部(五卷经偈)。</p>
  <p id="a6M">竟陵文宣王萧子良　一十七部(二百五十九卷经抄)。</p>
  <p id="a6N">常侍庾颉　一部(一卷经)。</p>
  <p id="a6O">沙门释超度　一部(七卷律例)。</p>
  <p id="a6P">沙门释法化　一部(一卷经)。</p>
  <p id="a6Q">沙门释法瑗　一部(三卷注经)。</p>
  <p id="a6R">沙门释慧基　一部(一卷注经)。</p>
  <p id="a6S">文宣王记室王巾　一部(一十卷僧史)。</p>
  <p id="a6T">梁沙门尼僧法　二十一部(三十五卷经)。</p>
  <p id="a6U">沙门释僧盛　一部(一卷戒法)。</p>
  <p id="a6V">沙门释妙光　一部(一卷经)。</p>
  <p id="a6W">沙门释僧祐　一十四部(六十三卷集记传)。</p>
  <p id="a6X">沙门释道欢　一部(一卷偈)。</p>
  <p id="a6Y">沙门曼陀罗　三部(一十一卷经)。</p>
  <p id="a6Z">沙门僧伽婆罗　一十一部(三十八卷经论传)。</p>
  <p id="a6a">清信士木道贤　一部(一卷经)。</p>
  <p id="a6b">王子月婆首那　一部(一卷经)。</p>
  <p id="a6c">沙门真谛　一十六部(四十六卷经论疏记)。</p>
  <p id="a6d">沙门释僧旻　一部(八十八卷经抄)。</p>
  <p id="a6e">沙门释僧绍　一部(四卷录目)。</p>
  <p id="a6f">沙门释宝唱　八部(一百七卷杂录)。</p>
  <p id="a6g">沙门释法朗　一部(七十二卷注经)。</p>
  <p id="a6h">沙门释智藏　一部(八十卷义林)。</p>
  <p id="a6i">武皇帝萧衍　一部(五十卷注经)。</p>
  <p id="a6j">沙门释慧令　一部(十二卷经抄)。</p>
  <p id="a6k">沙门释慧皎　一部(十四卷僧传)。</p>
  <p id="a6l">优婆塞袁昙允　一部(二十卷论抄)。</p>
  <p id="a6m">简文帝萧网　一部(二百卷法集)。</p>
  <p id="a6n">湘东王文学虞孝敬　一部(三十卷内典博要)。</p>
  <p id="a6o">周沙门释昙显　二部(二十三卷经要)。</p>
  <p id="a6p">沙门攘那跋陀　一部(一卷论)。</p>
  <p id="a6q">沙门达摩留支　一部(二十卷梵天文)。</p>
  <p id="a6r">沙门阇那耶舍　六部(一十七卷经)。</p>
  <p id="a6s">沙门耶舍崛多　三部(八卷经)。</p>
  <p id="a6t">沙门阇那崛多　四部(五卷经)。</p>
  <p id="a6u">沙门释僧[益*力]　二部(二卷经)。</p>
  <p id="a6v">沙门释慧善　一部(八卷论)。</p>
  <p id="a6w">沙门释忘名　十二部(十二卷论铭传)。</p>
  <p id="a6x">沙门释净蔼　一部(十一卷三宝集)。</p>
  <p id="a6y">沙门释道安　一部(一卷论)。</p>
  <p id="a6z">开皇三宝录卷第十二(译经大隋)总一十九人。</p>
  <p id="a70">合七十五部　四百六十二卷。</p>
  <p id="a71">(大隋)洋川郡守昙法智　一部(一卷经)。</p>
  <p id="a72">沙门毗尼多留支　二部(二卷经)。</p>
  <p id="a73">沙门那连提耶舍　八部(二十八卷经)。</p>
  <p id="a74">沙门释僧就　一部(六十卷经)。</p>
  <p id="a75">沙门阇那崛多　三十一部(一百六十五卷经)。</p>
  <p id="a76">沙门释法上　三部(二十三卷数及论录)。</p>
  <p id="a77">沙门释灵祐　八部(三十卷论记)。</p>
  <p id="a78">沙门释信行　二部(三十五卷三阶集)。</p>
  <p id="a79">沙门释法经　一部(七卷录目)。</p>
  <p id="a7A">沙门释宝贵　一部(八卷经)。</p>
  <p id="a7B">沙门释僧粲　一部(一卷论)。</p>
  <p id="a7C">沙门释僧琨　一部(三十二卷杂论)。</p>
  <p id="a7D">沙门释彦琮　六部(九卷论传录)。</p>
  <p id="a7E">沙门释慧影　四部(二十七卷智度解及论)。</p>
  <p id="a7F">广州司马郭谊　一部(二卷经)。</p>
  <p id="a7G">儒林郎侯君素　一部(十卷传)。</p>
  <p id="a7H">晋王府祭酒徐同卿　一部(二卷论)。</p>
  <p id="a7I">翻经学士刘凭　一部(一卷内数术)。</p>
  <p id="a7J">敕有司撰　一部十卷众经法式。</p>
  <p id="a7K">开皇三宝录卷第十三(大乘录入藏目)五百五十一部一千五百八十六卷。</p>
  <p id="a7L">(大乘)修多罗有译一　二百三十四部(八百八十五卷)。</p>
  <p id="a7M">修多罗失译二　三百三十五部(四百二卷)。</p>
  <p id="a7N">毗尼有译三　一十九部(四十卷)。</p>
  <p id="a7O">毗尼失译四　一十二部(一十四卷)。</p>
  <p id="a7P">阿毗昙有译五　四十九部(二百三十八卷)。</p>
  <p id="a7Q">阿毗昙失译六　二部(七卷)。</p>
  <p id="a7R">开皇三宝录卷第十四(小乘录入藏目)五百二十五部(一千七百一十二卷)。</p>
  <p id="a7S">(小乘)修多罗有译一　一百八部(五百二十七卷)。</p>
  <p id="a7T">修多罗失译二　三百一十七部(四百八十二卷)。</p>
  <p id="a7U">毗尼有译三　三十九部(二百八十五卷)。</p>
  <p id="a7V">毗尼失译四　三十一部(六十七卷)。</p>
  <p id="a7W">阿毗昙有译五　二十一部(三百五十一卷)。</p>
  <p id="a7X">阿毗昙失译六　十部(二十七卷)。</p>
  <p id="a7Y">右开皇三宝录一十四卷总目讫(此通总目一十五卷。<a id="a-7Z"></a>其后十三十四大小乘入藏目录合)。</p>
  <p id="a7a">一千七十六部。<a id="a-7b"></a>三千二百九十二卷。</p>
  <p id="a7c">众经别录二卷(未详作者似宋时述)。</p>
  <p id="a7d">大乘经录第一卷上。</p>
  <p id="a7e">总四百三十八部。<a id="a-7f"></a>九百一十四卷。<a id="a-7g"></a>右三百七十部。<a id="a-7h"></a>七百七十九卷。</p>
  <p id="a7i">三乘通教录二　右五十一部九十七卷。</p>
  <p id="a7j">三乘中大乘录三　右一十七部。<a id="a-7k"></a>三十八卷。</p>
  <p id="a7l">小乘经录第四卷下。</p>
  <p id="a7m">总六百五十一部。<a id="a-7n"></a>一千六百八十二卷。<a id="a-7o"></a>右四百三十六部。<a id="a-7p"></a>六百一十卷。</p>
  <p id="a7q">第五篇目本阙。</p>
  <p id="a7r">大小乘不判录六　右一百七十四部。<a id="a-7s"></a>一百八十四卷。</p>
  <p id="a7t">疑经录七　右一十七部。<a id="a-7u"></a>二十卷。</p>
  <p id="a7v">律录八　右一十二部。<a id="a-7w"></a>一百九十五卷。</p>
  <p id="a7x">数录九　右六部。<a id="a-7y"></a>一百二十一卷。</p>
  <p id="a7z">论录十　右六部。<a id="a-80"></a>一百五十二卷。</p>
  <p id="a81">都两卷十篇。<a id="a-82"></a>一千八十九部。<a id="a-83"></a>二千五百九十六卷。</p>
  <p id="a84">出三藏集记录　齐建武年律师僧祐撰。</p>
  <p id="a85">新集撰出经论录一　四百二十部(一千八百一卷)。</p>
  <p id="a86">新集撰出经缘录二　三十四部(二百九十四卷)。</p>
  <p id="a87">新集序四部律录三　十四部一百八十卷。</p>
  <p id="a88">新集安公古异经录四　九十二部九十二卷。</p>
  <p id="a89">新集安公失译经录五　一百四十一部一百四十六卷。</p>
  <p id="a8A">新集安公凉土异经录六　五十九部七十九卷。</p>
  <p id="a8B">新集安公关中异经录七　二十四部二十四卷。</p>
  <p id="a8C">新集续撰失译杂经录八　一千三百六部一千五百七十卷。</p>
  <p id="a8D">新集抄经录九　四十六部三百五十二卷。</p>
  <p id="a8E">新集安公疑经录十　二十六部三十卷。</p>
  <p id="a8F">新集疑经伪撰杂录十一　二十部二十六卷。</p>
  <p id="a8G">新集安公注及杂志十二　二十四部二十八卷。</p>
  <p id="a8H">都十二件合二千一百六十二部四千三百二十八卷。</p>
  <p id="a8I">魏世众经录目　永熙年敕舍人李廓撰。</p>
  <p id="a8J">大乘经目录一　二百一十四部。</p>
  <p id="a8K">大乘论目录二　二十九部。</p>
  <p id="a8L">大乘经子注目录三　一十二部。</p>
  <p id="a8M">大乘未译经论目录四　三十三部。</p>
  <p id="a8N">小乘经律目录五　六十九部。</p>
  <p id="a8O">小乘论目录六　二部。</p>
  <p id="a8P">有目未得经目录七　一十六部。</p>
  <p id="a8Q">非真经目录八　六十二部。</p>
  <p id="a8R">非真论目录九　四部。</p>
  <p id="a8S">全非经愚人妄称目录十　十一部。</p>
  <p id="a8T">都十件经律论真伪四百二十七部二千五十三卷。</p>
  <p id="a8U">齐世众经目录　武平年沙门统法上撰。</p>
  <p id="a8V">杂藏录一　二百九十一部八百七十四卷。</p>
  <p id="a8W">修多罗录二　一百七十九部三百三十卷。</p>
  <p id="a8X">毗尼录三　一十九部(二百五十六卷)。</p>
  <p id="a8Y">阿毗昙录四　五十部(四百二十一卷)。</p>
  <p id="a8Z">别录五　三十七部(七十四卷)。</p>
  <p id="a8a">众经抄录六　一百二十七部(一百三十七卷)。</p>
  <p id="a8b">集录七　三十三部(一百四十七卷)。</p>
  <p id="a8c">人作录八　五十一部(一百六卷)。</p>
  <p id="a8d">都八件经律论真伪七百八十七部二千三百三十四卷。</p>
  <p id="a8e">梁世众经目录　天监十七年敕沙门宝唱撰。</p>
  <p id="a8f">众经目录卷第一(大乘)凡二百六十二部六百七十四卷。</p>
  <p id="a8g">有译人多卷经一　六十九部(四百六十七卷)。</p>
  <p id="a8h">无译人多卷经二　五部(一十九卷)。</p>
  <p id="a8i">有译人一卷经三　九十部(九十卷)。</p>
  <p id="a8j">无译人一卷经四　九十八部(九十八卷)。</p>
  <p id="a8k">众经目录卷第二(小乘)凡二百八十五部四百卷。</p>
  <p id="a8l">有译人多卷一　一十七部(一百二十卷)。</p>
  <p id="a8m">无译人多卷二　五部(一十七卷)。</p>
  <p id="a8n">有译人一卷三　五十部(五十卷)。</p>
  <p id="a8o">无译人一卷四　二百一十三部(二百一十三卷)。</p>
  <p id="a8p">众经目录卷第三　凡三百六十二部一千六百八十二卷。</p>
  <p id="a8q">先异译经一　四十五部多卷(二百七十九卷)。</p>
  <p id="a8r">三十八部一卷(三十八卷)。</p>
  <p id="a8s">禅经二　九部多卷(三十八卷)。</p>
  <p id="a8t">三十一部一卷(三十一卷)。</p>
  <p id="a8u">戒律三　六十八部(二百七十五卷)。</p>
  <p id="a8v">疑经四　六十二部(六十七卷)。</p>
  <p id="a8w">注经五　四十部(二百四十六卷)。</p>
  <p id="a8x">数论六　三十一部(三百六十七卷)。</p>
  <p id="a8y">义记七　三十八部(三百四十一卷)。</p>
  <p id="a8z">众经目录卷第四　凡一百二十九部九百八十五卷。</p>
  <p id="a90">随事别名一　一十三部(四百一十三卷)。</p>
  <p id="a91">随事共名二　三十五部(四百七十卷)。</p>
  <p id="a92">譬喻三　一十五部(三十六卷)。</p>
  <p id="a93">佛名四　一十四部(一十九卷)。</p>
  <p id="a94">神咒五　四十七部(四十七卷)。</p>
  <p id="a95">总四卷都二十件凡一千四百　三十三部三千七百四十一卷。</p>
  <p id="a96">大隋众经目录　开皇十四年敕翻经所法经等二十大德撰。</p>
  <p id="a97">大乘修多罗藏录一(六分)合七百八十四部一千七百一十八卷。</p>
  <p id="a98">众经一译分　合一百三十三部(四百二十一卷)。</p>
  <p id="a99">众经异译分　合一百九十五部(五百三十二卷)。</p>
  <p id="a9A">众经失译分　合一百三十四部(二百七十五卷)。</p>
  <p id="a9B">众经别生分　合二百二十一部(二百六十四卷)。</p>
  <p id="a9C">众经疑惑分　合二十一部(三十卷)。</p>
  <p id="a9D">众经伪妄分　合八十部(一百九十六卷)。</p>
  <p id="a9E">小乘修多罗藏录二(六分)合八百四十二部一千二百一卷。</p>
  <p id="a9F">众经一译分　合七十二部(二百九十二卷)。</p>
  <p id="a9G">众经异译分　合一百部(二百七十卷)。</p>
  <p id="a9H">众经失译分　合二百五十部(二百七十二卷)。</p>
  <p id="a9I">众经别生分　合三百四十一部(三百四十六卷)。</p>
  <p id="a9J">众经疑惑分　合二十九部(三十一卷)。</p>
  <p id="a9K">众经伪妄分　合五十三部(九十三卷)。</p>
  <p id="a9L">大乘毗尼藏录三(六分)合五十部八十三卷。</p>
  <p id="a9M">众律一译分　合十二部(三十二卷)。</p>
  <p id="a9N">众律异译分　合七部(七卷)。</p>
  <p id="a9O">众律失译分　合十二部(一十四卷)。</p>
  <p id="a9P">众律别生分　合十六部(一十六卷)。</p>
  <p id="a9Q">众律疑惑分　合一部(二卷)。</p>
  <p id="a9R">众律伪妄分　合二部(十一卷)。</p>
  <p id="a9S">小乘毗尼藏录四(六分)合六十二部三百八十一卷。</p>
  <p id="a9T">众律一译分　合一十五部(一百九十八卷)。</p>
  <p id="a9U">众律异译分　合八部(一百二十六卷)。</p>
  <p id="a9V">众律失译分　合二十九部(三十五卷)。</p>
  <p id="a9W">众律别生分　合六部(六卷)。</p>
  <p id="a9X">众律疑惑分　合二部(三卷)。</p>
  <p id="a9Y">众律伪妄分　合三部(三卷)。</p>
  <p id="a9Z">大乘阿毗昙藏五(六分)合六十八部二百八十一卷。</p>
  <p id="a9a">众论一译分　合四十二部(二百六卷)。</p>
  <p id="a9b">众论异译分　合八部(五十二卷)。</p>
  <p id="a9c">众论失译分　合一部(二卷)。</p>
  <p id="a9d">众论别生分　合一十五部(一十九卷)。</p>
  <p id="a9e">众论疑惑分　合一部(一卷)。</p>
  <p id="a9f">众论伪妄分　合一部(一卷)。</p>
  <p id="a9g">小乘阿毗昙藏六(六分)合一百一十六部四百八十二卷。</p>
  <p id="a9h">众论一译分　合一十四部(二百七十六卷)。</p>
  <p id="a9i">众论异译分　合八部(六十六卷)。</p>
  <p id="a9j">众论失译分　合五部(二十二卷)。</p>
  <p id="a9k">众论别生分　合八十六部(一百七卷)。</p>
  <p id="a9l">众论疑惑分　合一部(一卷)。</p>
  <p id="a9m">众论伪妄分　合二部(十卷)。</p>
  <p id="a9n">佛灭度后抄集录七(二分)合一百四十四部六百二十七卷。</p>
  <p id="a9o">西域圣贤抄集分　合四十八部(一百一十九卷)。</p>
  <p id="a9p">此方诸德抄集分　合九十六部(五百八卷)。</p>
  <p id="a9q">佛灭度后传记录八(二分)　合六十八部一百八十五卷。</p>
  <p id="a9r">西域圣贤传记分　合一十三部(三十卷)。</p>
  <p id="a9s">此方诸德传记分　合五十五部(一百五十五卷)。</p>
  <p id="a9t">佛灭度后著述录九(二分)合一百一十九部一百三十四卷。</p>
  <p id="a9u">西域圣贤著述分　合一十五部(一十九卷)。</p>
  <p id="a9v">此方诸德著述分　合一百四部(一百一十五卷)。</p>
  <p id="a9w">右九录合二千二百五十七部五千三百一十卷。</p>
  <p id="a9x">前六家录搜寻并见故列诸家体用如右　右录一卷(似是秦时释利防等所赍来经目录)。</p>
  <p id="a9y">汉时佛经目录一卷(似是伽叶摩腾创译四十二章经目即撰录)。</p>
  <p id="a9z">朱士行汉录一卷(魏时)。</p>
  <p id="aA0">旧录一卷(似前汉刘向搜集藏书所见经录)。</p>
  <p id="aA1">释道安录一卷(秦时)　聂道真录一卷(晋时)。</p>
  <p id="aA2">释僧睿二秦录一卷(后秦)　朱士行汉录一卷(魏时)。</p>
  <p id="aA3">竺道祖众经录四卷(魏世吴世晋世杂录河西伪录)。</p>
  <p id="aA4">竺法护录一卷(晋时)　支敏度录一卷(东晋)。</p>
  <p id="aA5">又都录一卷　释王宗录二卷(前齐世)。</p>
  <p id="aA6">释弘充录一卷　释道慧宋齐录一卷。</p>
  <p id="aA7">释道凭录一卷　释正度录一卷。</p>
  <p id="aA8">王车骑录一卷　始兴录一卷。</p>
  <p id="aA9">庐山录一卷　赵录一卷(似是赵时未见经致疑姓氏)。</p>
  <p id="aAA">岑号录一卷　菩提流支录一卷(后魏)。</p>
  <p id="aAB">释僧绍华林佛殿录四卷　梁天监十四年敕沙门释僧绍撰。</p>
  <p id="aAC">灵裕法师译经录一卷　众经都录八卷(似是总合诸家未详作者)。</p>
  <p id="aAD">右二十四家录检传记有目。<a id="a-AE"></a>并未尝见故列之于后。<a id="a-AF"></a>使传万世。</p>
 </body>
</html>