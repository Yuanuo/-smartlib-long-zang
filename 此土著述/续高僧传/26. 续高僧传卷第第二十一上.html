<!doctype html>
<html id="z3IBWSG1JS" data-ver="1017">
 <head>
  <meta charset="utf-8">
  <meta author="道宣">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">续高僧传卷第第二十一上</h1>
  <p id="a2"></p>
  <p id="a3">习禅六(本传十三人　附见一人)</p>
  <p id="a4">唐邓州宁国寺释惠祥传一。</p>
  <p id="a5">京师大庄严寺释昙伦传二。</p>
  <p id="a6">蒲州仁寿寺释普明传三。</p>
  <p id="a7">蒲州柏梯寺释昙献传四。</p>
  <p id="a8">秦州永宁寺释无碍传五。</p>
  <p id="a9">江州东林寺释道暀传六。</p>
  <p id="aA">荆州四层寺释法显传七。</p>
  <p id="aB">荆州神山寺释玄爽传八(惠普)</p>
  <p id="aC">蒲州救苦寺释惠仙传九。</p>
  <p id="aD">益州净惠寺释惠宽传十。</p>
  <p id="aE">卫州霖落泉释僧伦传十一。</p>
  <p id="aF">京师西明寺释静之传十二。</p>
  <p id="aG">丹阳沙门释智岩传十三。</p>
  <p id="aH">释惠祥。<a id="a-I"></a>姓周。<a id="a-J"></a>十五出家。<a id="a-K"></a>头陀乞食。<a id="a-L"></a>默自禅诵。<a id="a-M"></a>不与众同。<a id="a-N"></a>人不知其道观浅深。<a id="a-O"></a>而高其远度。<a id="a-P"></a>听三论闻提婆护法之功莫辞开腹之患。<a id="a-Q"></a>有心慕焉。<a id="a-R"></a>游诸法肆。<a id="a-S"></a>见威仪不整者。<a id="a-T"></a>谓人曰。<a id="a-U"></a>祥受戒后。<a id="a-V"></a>住持此寺令入律行。<a id="a-W"></a>年十九染患三月。<a id="a-X"></a>救疗无征。<a id="a-Y"></a>夜中宴坐叹曰。<a id="a-Z"></a>大丈夫本欲以身从道于末法中摧伏非法。<a id="a-a"></a>如何此志未从为病所困。<a id="a-b"></a>将晓有一人长丈余。<a id="a-c"></a>谓曰。<a id="a-d"></a>但诵涅槃无愁不差。<a id="a-e"></a>至旦即诵三日便瘳。<a id="a-f"></a>当年诵通卒其所望。<a id="a-g"></a>进具听律镜其文理。<a id="a-h"></a>住宁国寺。<a id="a-i"></a>常讲四分及涅槃经。<a id="a-j"></a>所以护法维持不惜身命。<a id="a-k"></a>诸有亏违望风整肃大业末。<a id="a-l"></a>夏中因食。<a id="a-m"></a>口中得舍利。<a id="a-n"></a>不辩弃地。<a id="a-o"></a>辄还在口。<a id="a-p"></a>如是数四。<a id="a-q"></a>疑是真身。<a id="a-r"></a>砧槌不碎。<a id="a-s"></a>遂声钟告众。<a id="a-t"></a>白黑咸集。<a id="a-u"></a>祥涕泣焚香愿降威力。<a id="a-v"></a>须臾放五色光。<a id="a-w"></a>异香遍郭众睹希有。<a id="a-x"></a>屠猎改业乃使市无肉肆。<a id="a-y"></a>因与四众起浮图。<a id="a-z"></a>九级高百余尺。<a id="a-10"></a>今见在。<a id="a-11"></a>然其所食日止一餐。<a id="a-12"></a>不问多少顿受不益。<a id="a-13"></a>体貌肥白。<a id="a-14"></a>可长八尺有余。<a id="a-15"></a>行路不识莫不怪仰。<a id="a-16"></a>刺史李升明至寺。<a id="a-17"></a>怪异谓群官曰。<a id="a-18"></a>此道人肤容若此。<a id="a-19"></a>日可应啖一羊。<a id="a-1A"></a>语讫觉手足不随。<a id="a-1B"></a>乘马失御。<a id="a-1C"></a>诸官以实告之。<a id="a-1D"></a>便悔谢还复。<a id="a-1E"></a>大使权茂行至邓州。<a id="a-1F"></a>又怪。<a id="a-1G"></a>升明曰。<a id="a-1H"></a>此大德非凡。<a id="a-1I"></a>具说往缘。<a id="a-1J"></a>茂不信。<a id="a-1K"></a>请将七日试以粗食。<a id="a-1L"></a>而肤色更悦。<a id="a-1M"></a>茂愧伏悔先不信之罪。<a id="a-1N"></a>将终手执经胡跪谓弟子曰。<a id="a-1O"></a>吾今逝矣。<a id="a-1P"></a>汝好住持无令绝灭。<a id="a-1Q"></a>又感异香盈郭。<a id="a-1R"></a>以大业末年八月卒。<a id="a-1S"></a>春秋七十。<a id="a-1T"></a>气命虽绝而胡跪执经如初。<a id="a-1U"></a>远近奔赴。<a id="a-1V"></a>见其卓然无不叹讶。</p>
  <p id="a1W">释昙伦。<a id="a-1X"></a>姓孙氏。<a id="a-1Y"></a>汴州浚仪人。<a id="a-1Z"></a>十三出家住修福寺依端禅师。<a id="a-1a"></a>然端学次第观。<a id="a-1b"></a>便诫伦曰。<a id="a-1c"></a>汝系心鼻端。<a id="a-1d"></a>可得静也。<a id="a-1e"></a>伦曰。<a id="a-1f"></a>若见有心可系鼻端。<a id="a-1g"></a>本来不见心相。<a id="a-1h"></a>不知何所系也。<a id="a-1i"></a>咸怪其言。<a id="a-1j"></a>嗟其近学如何远悟。<a id="a-1k"></a>故在众末礼悔之时随即入定。<a id="a-1l"></a>大众弹指心恒加敬。<a id="a-1m"></a>后送钵上堂。<a id="a-1n"></a>未至中路卓然入定。<a id="a-1o"></a>持钵不倾。<a id="a-1p"></a>师大深赏。<a id="a-1q"></a>异时告曰。<a id="a-1r"></a>令汝学坐先净昏情犹如剥葱。<a id="a-1s"></a>一一重重剥却然后得净。<a id="a-1t"></a>伦曰。<a id="a-1u"></a>若见有葱可有剥削。<a id="a-1v"></a>本来无葱何所剥也。<a id="a-1w"></a>师曰。<a id="a-1x"></a>此大根大茎非吾所及。<a id="a-1y"></a>不敢役使。<a id="a-1z"></a>进具已后读经礼佛都所不为。<a id="a-20"></a>但闭房不出。<a id="a-21"></a>行住坐卧唯离念心以终其志。<a id="a-22"></a>次知直岁。<a id="a-23"></a>守护僧物约勒家人曰。<a id="a-24"></a>犬有别食莫与僧粥。<a id="a-25"></a>家人以为常事。<a id="a-26"></a>不用伦言。<a id="a-27"></a>犬乃于前呕出僧粥。<a id="a-28"></a>伦默不及之。<a id="a-29"></a>后又语令莫以僧粥与犬。<a id="a-2A"></a>家人还妄答云。<a id="a-2B"></a>不与。<a id="a-2C"></a>群犬相将于僧前吐出粥以示之。<a id="a-2D"></a>于时道俗咸伏其敬慎。<a id="a-2E"></a>又有义学论士诤来问者。<a id="a-2F"></a>随言即遣无所挂碍。<a id="a-2G"></a>仁寿二年献后亡背。<a id="a-2H"></a>兴造禅室召而处之。<a id="a-2I"></a>还即揜关依旧习业。<a id="a-2J"></a>时人目之为卧伦也有兴善粲法师者。<a id="a-2K"></a>三国论首无学。<a id="a-2L"></a>不长。<a id="a-2M"></a>怪伦卧禅言问清远。<a id="a-2N"></a>遂入房与语探究是非。<a id="a-2O"></a>伦笑曰。<a id="a-2P"></a>随意相审遂三日三夕法乐不眠。<a id="a-2Q"></a>伦述般若无底空华焰水无依无主不立正邪本性清净。<a id="a-2R"></a>粲乃投地敬之赞叹。<a id="a-2S"></a>心路无滞。<a id="a-2T"></a>不思议乃如此也。<a id="a-2U"></a>伦在京师。<a id="a-2V"></a>道俗请者相续。<a id="a-2W"></a>而机缘不一悟迷亦多。<a id="a-2X"></a>虽善巧方便令其醒悟。<a id="a-2Y"></a>然各自执见见我为是。<a id="a-2Z"></a>故此妙理罕得广流。<a id="a-2a"></a>有玄琬律师静琳法师。<a id="a-2b"></a>率门人僧伽净等往来受法。<a id="a-2c"></a>如此众矣如鱼子焉武德末年疾甚。<a id="a-2d"></a>于庄严寺傍看寂然。<a id="a-2e"></a>有问往生何处。<a id="a-2f"></a>答无尽世界。<a id="a-2g"></a>又便寂然。<a id="a-2h"></a>僧伽以手寻其冷触。<a id="a-2i"></a>私报人曰。<a id="a-2j"></a>冷触到膝四大分离亦应生苦。<a id="a-2k"></a>伦曰。<a id="a-2l"></a>此苦亦空。<a id="a-2m"></a>问曰。<a id="a-2n"></a>舍报云何。<a id="a-2o"></a>报曰。<a id="a-2p"></a>我主四大斗在已到屈膝死后籧篨裹弃之莫作余事。<a id="a-2q"></a>又曰。<a id="a-2r"></a>打五更钟未。<a id="a-2s"></a>报曰未少时维那打钟。<a id="a-2t"></a>看之已绝。<a id="a-2u"></a>年八十余矣。<a id="a-2v"></a>诸门学等依言送于南山。<a id="a-2w"></a>露骸散于中野。<a id="a-2x"></a>有鲍居士者名慈氏。<a id="a-2y"></a>弱年背俗爱乐禅观。<a id="a-2z"></a>生不妻娶形无饰华。<a id="a-30"></a>亲承德音调心养气守闲抱。<a id="a-31"></a>素承伦余业五十余。<a id="a-32"></a>年七十五矣。</p>
  <p id="a33">释普明。<a id="a-34"></a>姓卫氏。<a id="a-35"></a>蒲州安邑人。<a id="a-36"></a>十三出家。<a id="a-37"></a>事外兄道愻法师。<a id="a-38"></a>愻道会晋川。<a id="a-39"></a>备如别传。<a id="a-3A"></a>又以明付廷兴寺沙门童真为弟子。<a id="a-3B"></a>明抗志住持以大法为己任。<a id="a-3C"></a>性聪敏解冠侪流。<a id="a-3D"></a>讲听相仍无法不学。<a id="a-3E"></a>周游肆席曾无住房。<a id="a-3F"></a>固使勤而有功。<a id="a-3G"></a>经论满抱。<a id="a-3H"></a>十八讲胜鬘起信夙素听之知成大器。<a id="a-3I"></a>进具已后专师涅槃四分摄论。<a id="a-3J"></a>年二十四讲涅槃。<a id="a-3K"></a>三十解摄论。<a id="a-3L"></a>凡所造言宾主兼善。<a id="a-3M"></a>使夫妙义积散。<a id="a-3N"></a>出言传旨声流远近。<a id="a-3O"></a>大业六年。<a id="a-3P"></a>召入大禅定道场。<a id="a-3Q"></a>止十八夏。<a id="a-3R"></a>名预上班。<a id="a-3S"></a>学功所位。<a id="a-3T"></a>四事既备不阙二严。<a id="a-3U"></a>武德元年。<a id="a-3V"></a>桑梓倾音欣其道洽。<a id="a-3W"></a>以事闻上。<a id="a-3X"></a>有旨令住蒲州仁寿寺。<a id="a-3Y"></a>镇长弘道无憩寒暄。<a id="a-3Z"></a>昼谈夜坐语默依教。<a id="a-3a"></a>心神爽迅应对云雨。<a id="a-3b"></a>曾未闻经一披若诵。<a id="a-3c"></a>斯则宿习博闻故能若此。<a id="a-3d"></a>不可比拟也。<a id="a-3e"></a>日常自励戒本一遍般若金刚二十遍。<a id="a-3f"></a>六时礼忏所有善根回向净土。<a id="a-3g"></a>至终常尔。<a id="a-3h"></a>凡造刻檀像数十龛。<a id="a-3i"></a>写金刚般若千余部。<a id="a-3j"></a>请他转五千余遍。<a id="a-3k"></a>讲涅槃八十余遍。<a id="a-3l"></a>摄论胜鬘诸经论等。<a id="a-3m"></a>遍数难纪。<a id="a-3n"></a>以年月终于住寺。<a id="a-3o"></a>春秋八十有六。<a id="a-3p"></a>有弟子义淹。<a id="a-3q"></a>戒洁清严见知可领。<a id="a-3r"></a>乃迁葬蒲阪东原。<a id="a-3s"></a>凿穴处之。<a id="a-3t"></a>树碑其侧。</p>
  <p id="a3u">释昙献。<a id="a-3v"></a>姓张。<a id="a-3w"></a>京兆始平人。<a id="a-3x"></a>少事昌律师。<a id="a-3y"></a>昌虞乡贾氏。<a id="a-3z"></a>净行无玷精诚有闻。<a id="a-40"></a>股肱之地咸所宗仰。<a id="a-41"></a>所居谷口素有伽蓝。<a id="a-42"></a>因此谷名遂题寺目为静林寺也。<a id="a-43"></a>昌师摄念经行常志斯所。<a id="a-44"></a>周武道丧隳坏仁祠。<a id="a-45"></a>昌与俗推移而律仪无缺。<a id="a-46"></a>随文御宇重启法筵。<a id="a-47"></a>百二十僧释门创首。<a id="a-48"></a>昌膺此选也。<a id="a-49"></a>仍僧别度侍者一人。<a id="a-4A"></a>献预其位。<a id="a-4B"></a>住大兴善。<a id="a-4C"></a>昌后言归故里。<a id="a-4D"></a>悲瘗灵仪。<a id="a-4E"></a>掘出庄严。<a id="a-4F"></a>一佛兴世。<a id="a-4G"></a>博修院宇延缉殿堂。<a id="a-4H"></a>缁素翘诚始欣有奉。<a id="a-4I"></a>雕造未毕而昌迁逝。<a id="a-4J"></a>族人百数仰慨尊容。<a id="a-4K"></a>以为法仪虽殁神足犹在。<a id="a-4L"></a>祈请续功便从来意。<a id="a-4M"></a>遂移仁寿而经营之。<a id="a-4N"></a>故得栋宇高华不日而就。<a id="a-4O"></a>两寺围绕四部归依。<a id="a-4P"></a>州司以静林仁寿已偃慈风。<a id="a-4Q"></a>柏梯净土未沾甘露。<a id="a-4R"></a>遂屈知柏梯寺任。<a id="a-4S"></a>俯从物议。<a id="a-4T"></a>又之斯位。<a id="a-4U"></a>释网斯张万目咸举。<a id="a-4V"></a>仁洽开务有漏天舟。<a id="a-4W"></a>众侣弘之大小齐美。<a id="a-4X"></a>以贞观十五年正月微疾。<a id="a-4Y"></a>至十五日旦便曰。<a id="a-4Z"></a>须向静林。<a id="a-4a"></a>至卯时乃有非常云雾。<a id="a-4b"></a>遗形于柏梯山东南山顶。<a id="a-4c"></a>其夜大放光明形如华盖。<a id="a-4d"></a>四照远近迄于三夕。<a id="a-4e"></a>经旬其尸为静林寺侧诸信士潜窃神柩置于静林南山之顶。<a id="a-4f"></a>柏梯初不知也。<a id="a-4g"></a>于彼山顶两夜续放神光。<a id="a-4h"></a>始详其故。<a id="a-4i"></a>两处交竞九载于兹。<a id="a-4j"></a>缘州历县纷黩不息。<a id="a-4k"></a>岂非通幽洞理。<a id="a-4l"></a>致兹灵感。<a id="a-4m"></a>深慈博惠恋结众情者乎。<a id="a-4n"></a>弟子等勒铭山阿。<a id="a-4o"></a>敢告惟远。</p>
  <p id="a4p">释无碍。<a id="a-4q"></a>姓陈氏。<a id="a-4r"></a>有晋永嘉。<a id="a-4s"></a>中原丧乱。<a id="a-4t"></a>南移建业。<a id="a-4u"></a>父旷梁元帝征蕃学士。<a id="a-4v"></a>以承圣元年碍生成都。<a id="a-4w"></a>神姿特异知有济器。<a id="a-4x"></a>九岁便能应对。<a id="a-4y"></a>十岁入学随闻不忘。<a id="a-4z"></a>入长安遇姚秦道安法师。<a id="a-50"></a>安与语怪其意致。<a id="a-51"></a>劝令出家。<a id="a-52"></a>即依言欣喜。<a id="a-53"></a>令诵太子瑞应经。<a id="a-54"></a>思寻圣迹哀泣无已。<a id="a-55"></a>天和三年。<a id="a-56"></a>周武皇后入朝。<a id="a-57"></a>投名出家先蒙得度。<a id="a-58"></a>虽有弱冠戒操逾严。<a id="a-59"></a>建德三年。<a id="a-5A"></a>法门大坏随缘陆沈。<a id="a-5B"></a>乃值泥涂情逾冰王。<a id="a-5C"></a>开皇开法即预搜扬。<a id="a-5D"></a>便住永宁。<a id="a-5E"></a>于齐大德超法师所听智度论。<a id="a-5F"></a>一闻教义神思豁然。<a id="a-5G"></a>财食顿清形心俱遣。<a id="a-5H"></a>又入长安学十地阿毗昙等。<a id="a-5I"></a>时休法师于兴善寺命讲大论。<a id="a-5J"></a>辩析分明义端无拥。<a id="a-5K"></a>然于文句颇滞弘通。<a id="a-5L"></a>因诵本文获六十卷。<a id="a-5M"></a>因抱心疾奖众斯睽便还秦陇。<a id="a-5N"></a>开皇十年。<a id="a-5O"></a>总管河间王。<a id="a-5P"></a>特屈寺任统御遗法。<a id="a-5Q"></a>大业二年。<a id="a-5R"></a>召入洛阳。<a id="a-5S"></a>于四方馆刊定佛法。<a id="a-5T"></a>后还永宁依前纲理。<a id="a-5U"></a>大业五年。<a id="a-5V"></a>炀帝西征。<a id="a-5W"></a>躬受劳问赐彩二百段。<a id="a-5X"></a>十三年州破入京住庄严寺。<a id="a-5Y"></a>众以素知寺任识达机缘还欲请之。<a id="a-5Z"></a>任非所好。<a id="a-5a"></a>以武德八年还返故寺。<a id="a-5b"></a>以无相观而自调伏。<a id="a-5c"></a>贞观十九年二月二十八日。<a id="a-5d"></a>无疾而终。<a id="a-5e"></a>春秋九十四。<a id="a-5f"></a>道俗哀恸。<a id="a-5g"></a>若丧厥亲焉。</p>
  <p id="a5h">释道暀。<a id="a-5i"></a>姓周。<a id="a-5j"></a>汝南人。<a id="a-5k"></a>幼而精确。<a id="a-5l"></a>希志尚闻。<a id="a-5m"></a>古迹胜人心愿齐之。<a id="a-5n"></a>负笈金陵。<a id="a-5o"></a>居高座寺听阿毗昙心妙达关键。<a id="a-5p"></a>非其好也。<a id="a-5q"></a>钦匡山遗轨每逸言前。<a id="a-5r"></a>隋开皇十二年。<a id="a-5s"></a>依大将军周罗侯。<a id="a-5t"></a>远届庐岳止东林精舍。<a id="a-5u"></a>心愿匿迹无事音尘。<a id="a-5v"></a>山寺法拥劝引非一。<a id="a-5w"></a>遂不拒命弘道度人。<a id="a-5x"></a>修建僧坊四时无绝。<a id="a-5y"></a>隋季寇扰华戎荐臻。<a id="a-5z"></a>奖抚门徒如初不替。<a id="a-60"></a>贞观二年九月。<a id="a-61"></a>身示有疾。<a id="a-62"></a>曾未浃旬。<a id="a-63"></a>忽有大星天堕正在西阁大水池中。<a id="a-64"></a>照朗山谷逾千炬火。<a id="a-65"></a>二十三日。<a id="a-66"></a>僧正中食谓弟子曰。<a id="a-67"></a>僧食讫未。<a id="a-68"></a>答曰未竟。<a id="a-69"></a>又曰。<a id="a-6A"></a>且唤上座来。<a id="a-6B"></a>依言既至。<a id="a-6C"></a>委以后事跏坐而卒。<a id="a-6D"></a>诸殿阁门一时自开。<a id="a-6E"></a>异香满寺七日便歇。<a id="a-6F"></a>年八十二矣释法显。<a id="a-6G"></a>姓丁氏。<a id="a-6H"></a>南郡江陵人。<a id="a-6I"></a>十二出家。<a id="a-6J"></a>四层寺宝冥法师服勤累戴咨询经旨。<a id="a-6K"></a>有闻欲界乱地素非道缘。<a id="a-6L"></a>既已生中如何解网。<a id="a-6M"></a>冥曰。<a id="a-6N"></a>众生并有初地味禅。<a id="a-6O"></a>时来则发。<a id="a-6P"></a>虽藏心种历劫不亡。<a id="a-6Q"></a>有顗禅师者。<a id="a-6R"></a>荆楚禅宗。<a id="a-6S"></a>可往师学。<a id="a-6T"></a>会顗隋炀征下回返上流。<a id="a-6U"></a>于四层寺大开禅府。<a id="a-6V"></a>徒侣四百蔚尔成林。<a id="a-6W"></a>遂依座筵闻所未悟。<a id="a-6X"></a>但夙有成惠通冠玄踪。<a id="a-6Y"></a>霜钟暂扣已传秋驾。<a id="a-6Z"></a>顗师去后。<a id="a-6a"></a>更求明智成彦习皓等诸师。<a id="a-6b"></a>皆升堂睹奥。<a id="a-6c"></a>尽斲磨之思。<a id="a-6d"></a>及将冠具归依皓师。<a id="a-6e"></a>诲以出要之方。<a id="a-6f"></a>示以降心之术。<a id="a-6g"></a>因而返谷静处闲居。<a id="a-6h"></a>二翼之外一无受畜。<a id="a-6i"></a>属炎灵标季荐罗戎火。<a id="a-6j"></a>馁残相望众侣波奔。<a id="a-6k"></a>显独守大殿确乎卓尔。<a id="a-6l"></a>旦资蔬水中后绝浆。<a id="a-6m"></a>贼每搜求莫之能获。<a id="a-6n"></a>自非久入慈室已抽毒箭。<a id="a-6o"></a>焉能忍兹疲苦。<a id="a-6p"></a>漏此凶威。<a id="a-6q"></a>自尔宴坐道安梅梁殿中三十余载。<a id="a-6r"></a>贞观之末乃出别房斯则追善吉之息嫌。<a id="a-6s"></a>蹈空生之秘行也。<a id="a-6t"></a>此堂有弥勒像。<a id="a-6u"></a>并光趺高四十尺。<a id="a-6v"></a>八部围绕。<a id="a-6w"></a>弥天之所造也。<a id="a-6x"></a>其宝冠华帐供具经台。<a id="a-6y"></a>并显所营。<a id="a-6z"></a>堂中五灯昼夜不绝。<a id="a-70"></a>忽一灯独炽焰高丈余。<a id="a-71"></a>又一夜着五色衣人。<a id="a-72"></a>持一金瓶来奉。<a id="a-73"></a>又梦见一僧威容出类。<a id="a-74"></a>曰可往蕲州见信禅师。<a id="a-75"></a>依言即往双峰更清定水矣。<a id="a-76"></a>而一生染疾并信往业。<a id="a-77"></a>受而不治。<a id="a-78"></a>衣食节量柔顺强识。<a id="a-79"></a>所住之寺。<a id="a-7A"></a>五十余年。<a id="a-7B"></a>足不出户。<a id="a-7C"></a>永徽三年十二月八日。<a id="a-7D"></a>梦身坐宝殿授四众戒。<a id="a-7E"></a>因觉渐疾。<a id="a-7F"></a>至四年正月十一日午时迁化。<a id="a-7G"></a>时年七十有七。<a id="a-7H"></a>显以昨日申时自能起止神彩了亮。<a id="a-7I"></a>踞禅床盥浴剃发。<a id="a-7J"></a>就床跏坐俨然便绝。<a id="a-7K"></a>其月十七日葬于大明寺之北原。<a id="a-7L"></a>未终之前。<a id="a-7M"></a>门人见室西壁大开白光遍满。<a id="a-7N"></a>夜有白云亘屋南北。<a id="a-7O"></a>二道堂中佛事并摇动。<a id="a-7P"></a>明日方绝。<a id="a-7Q"></a>自终及葬嶷然匡坐。<a id="a-7R"></a>合境道俗奔凑凄零。<a id="a-7S"></a>荆州都督纪王。<a id="a-7T"></a>夙传归戒钦仰清晖。<a id="a-7U"></a>命右记室郭瑜。<a id="a-7V"></a>铭之于彼。</p>
  <p id="a7W">释玄爽。<a id="a-7X"></a>姓刘。<a id="a-7Y"></a>南阳人。<a id="a-7Z"></a>早修聪行见称乡邑。<a id="a-7a"></a>弱冠成婚。<a id="a-7b"></a>妻少而美。<a id="a-7c"></a>然爽贞诚清拔志高蹈。<a id="a-7d"></a>视如革囊。<a id="a-7e"></a>情逾厌离。<a id="a-7f"></a>既无所偶弃而入道。<a id="a-7g"></a>游习肆道有空俱涉。<a id="a-7h"></a>末听龙泉寺璇法师。<a id="a-7i"></a>欣然自得。<a id="a-7j"></a>覃思远诣颇震时誉。<a id="a-7k"></a>又往蕲州信禅师所。<a id="a-7l"></a>伏开请道亟发幽微。<a id="a-7m"></a>后返本乡唯存摄念。<a id="a-7n"></a>长坐不卧系念在前。<a id="a-7o"></a>时本邑沙门蔼明棱法等。<a id="a-7p"></a>并禅府名宗。<a id="a-7q"></a>往结投分。<a id="a-7r"></a>以永徽三年十月九日。<a id="a-7s"></a>迁神山谷。<a id="a-7t"></a>时襄部法门寺沙门惠普者。<a id="a-7u"></a>亦汉阴之僧杰也。<a id="a-7v"></a>研精律藏二十余年。<a id="a-7w"></a>依而振绩风霜屡结。<a id="a-7x"></a>七众齐肃属城挹归。<a id="a-7y"></a>晚专入定门廓销事恼。<a id="a-7z"></a>纪王作镇。<a id="a-80"></a>将修追圣废寺纲总须人。<a id="a-81"></a>众举于普。<a id="a-82"></a>王深赏会。<a id="a-83"></a>又楚俗信巫杀为淫祀。<a id="a-84"></a>普因孚化比屋崇仁。<a id="a-85"></a>又修明因道场凡三十所。<a id="a-86"></a>皆尽轮奂之工。<a id="a-87"></a>仍雕金碧之饰。<a id="a-88"></a>以显庆三年终于本寺。<a id="a-89"></a>春秋八十。</p>
  <p id="a8A">释惠仙。<a id="a-8B"></a>姓赵。<a id="a-8C"></a>河东蒲阪人。<a id="a-8D"></a>幼怀出俗。<a id="a-8E"></a>缘故淹留。<a id="a-8F"></a>年登不惑方果前愿。<a id="a-8G"></a>既出家后随方问津。<a id="a-8H"></a>虽多涉猎。<a id="a-8I"></a>然以华严涅槃二部。<a id="a-8J"></a>为始卒之极教也。<a id="a-8K"></a>迄于暮齿耽味逾深。<a id="a-8L"></a>谓人曰。<a id="a-8M"></a>斯之二宝全如意珠。<a id="a-8N"></a>无忽忘而暂舍也。<a id="a-8O"></a>所以执卷自随有若双翼。<a id="a-8P"></a>或有言晤披而广之。<a id="a-8Q"></a>住处冲要九衢都会。<a id="a-8R"></a>百疾相投万祸凭救。<a id="a-8S"></a>而仙慈善根力无假多方。<a id="a-8T"></a>但令念佛无往不济。<a id="a-8U"></a>由是蒙祐遐迩倾心。<a id="a-8V"></a>寺有大像制过十丈。<a id="a-8W"></a>年载既久埃尘是生。<a id="a-8X"></a>栋宇颓落珠玑披散。<a id="a-8Y"></a>遂控告士俗更缔构之。<a id="a-8Z"></a>虽淹星律大造云就。<a id="a-8a"></a>尔后年渐迟暮。<a id="a-8b"></a>梦僧告曰。<a id="a-8c"></a>卿次冬间必当迁化。<a id="a-8d"></a>可早运行应得延期。<a id="a-8e"></a>便如常业不以为虑。<a id="a-8f"></a>至九月中微觉不愈。<a id="a-8g"></a>知终在近。<a id="a-8h"></a>告侍人曰。<a id="a-8i"></a>吾出家有年。<a id="a-8j"></a>屡受菩萨戒。<a id="a-8k"></a>今者更欲受之。<a id="a-8l"></a>召诸大德并不赴命。<a id="a-8m"></a>乃曰。<a id="a-8n"></a>大德但自调耳。<a id="a-8o"></a>何名度人。<a id="a-8p"></a>又曰。<a id="a-8q"></a>但取戒本读诵讫。<a id="a-8r"></a>自庆潜然而止。<a id="a-8s"></a>入夜有异天仙星布前后。<a id="a-8t"></a>高谈广述乍隐乍显。<a id="a-8u"></a>合寺闻见。<a id="a-8v"></a>或见佛像来入房者。<a id="a-8w"></a>日次将午。<a id="a-8x"></a>忽起坐合掌召众人曰。<a id="a-8y"></a>大限虽多小期一念。<a id="a-8z"></a>并好住。<a id="a-90"></a>愿与诸众为历劫因缘。<a id="a-91"></a>遂卧气绝。<a id="a-92"></a>年七十五。<a id="a-93"></a>即永徽六年十一月十七日也。<a id="a-94"></a>道俗哀之云布原野。<a id="a-95"></a>寺有亘禅师。<a id="a-96"></a>颖脱当时有声京洛。<a id="a-97"></a>行弥勒愿生在四天。<a id="a-98"></a>睹仙行业感征。<a id="a-99"></a>告众曰。<a id="a-9A"></a>必见慈氏矣。<a id="a-9B"></a>若乖斯者。<a id="a-9C"></a>何能祯应若是乎。</p>
  <p id="a9D">释惠宽。<a id="a-9E"></a>姓杨氏。<a id="a-9F"></a>益州绵竹孝水人父名玮。<a id="a-9G"></a>元是三洞先生五经博士。<a id="a-9H"></a>崇信道法无敦释教。<a id="a-9I"></a>所以绵梓益三州诸俗。<a id="a-9J"></a>每岁率送租米投于玮。<a id="a-9K"></a>令保一年安吉。<a id="a-9L"></a>皆与章符而去。<a id="a-9M"></a>而车马拥门如市。<a id="a-9N"></a>初时玮妻怀孕。<a id="a-9O"></a>心性改异辛腥恶厌。<a id="a-9P"></a>乃生一女名为信相。<a id="a-9Q"></a>性好闲静无缘嗜欲。<a id="a-9R"></a>后又怀妊。<a id="a-9S"></a>身极安隐恒有异相。<a id="a-9T"></a>及其生也母都不觉。<a id="a-9U"></a>忽然自出都无恶露。<a id="a-9V"></a>然有异香。<a id="a-9W"></a>又不啼叫。<a id="a-9X"></a>乃至有识未曾粪秽淋席。<a id="a-9Y"></a>父母抱持方乃便利。<a id="a-9Z"></a>即宽身也。<a id="a-9a"></a>而臂垂过膝。<a id="a-9b"></a>性恒香洁不近腥臊。<a id="a-9c"></a>年五六岁与姊信相于静处坐禅。<a id="a-9d"></a>二亲怪问。<a id="a-9e"></a>答曰。<a id="a-9f"></a>佛来为说般若圣智界入等法门。<a id="a-9g"></a>共姊评论法相。<a id="a-9h"></a>父是异道不解其言。<a id="a-9i"></a>附口录得二百余纸。<a id="a-9j"></a>有龙怀寺会师。<a id="a-9k"></a>闻有奇相至其所父以示之。<a id="a-9l"></a>会曰。<a id="a-9m"></a>并合佛经无所参错。<a id="a-9n"></a>有异禅师不知何来。<a id="a-9o"></a>于净慧寺入火光三昧。<a id="a-9p"></a>召彼女来。<a id="a-9q"></a>及至不入。<a id="a-9r"></a>云是火聚。<a id="a-9s"></a>禅师曰。<a id="a-9t"></a>何不以水灭之。<a id="a-9u"></a>女即作水观。<a id="a-9v"></a>灭火而入。<a id="a-9w"></a>禅师验知深入诸定。<a id="a-9x"></a>劝令出家。<a id="a-9y"></a>父母受娉。<a id="a-9z"></a>及婿家不许。<a id="a-A0"></a>诸道俗官人为出财赎之。<a id="a-A1"></a>因有度次姊与宽身俱时出家。<a id="a-A2"></a>时随蜀王秀在益。<a id="a-A3"></a>请入城内。<a id="a-A4"></a>妃为造精舍。<a id="a-A5"></a>镇恒供养。<a id="a-A6"></a>尝出于路。<a id="a-A7"></a>人有疑者。<a id="a-A8"></a>尼召来曰。<a id="a-A9"></a>莫于三宝所生异心。<a id="a-AA"></a>自受罪苦。<a id="a-AB"></a>彼人悔过。<a id="a-AC"></a>有造功德须物者。<a id="a-AD"></a>烧香祈请掘地获金无不充足。<a id="a-AE"></a>斯事非一。<a id="a-AF"></a>至于食饮欲食便食。<a id="a-AG"></a>不食乃经岁序。<a id="a-AH"></a>时人目之圣尼。<a id="a-AI"></a>即今本寺犹号圣尼寺也。<a id="a-AJ"></a>宽年十三常乐独坐。<a id="a-AK"></a>面无怒相言常谦下。<a id="a-AL"></a>依空慧寺胤禅师龙怀寺会阇梨所。<a id="a-AM"></a>随闻经律。<a id="a-AN"></a>一览无遗。<a id="a-AO"></a>未闻之经曾不知义。<a id="a-AP"></a>有难问者皆为通之。<a id="a-AQ"></a>初造龙怀寺。<a id="a-AR"></a>会有徒属二百余人。<a id="a-AS"></a>并令在役。<a id="a-AT"></a>唯放于宽。<a id="a-AU"></a>有怨及者。<a id="a-AV"></a>会曰。<a id="a-AW"></a>斯人是吾本师。<a id="a-AX"></a>何得使作。<a id="a-AY"></a>昔周灭法。<a id="a-AZ"></a>依相禅师隐于南山。<a id="a-Aa"></a>及隋兴教辞师还蜀。<a id="a-Ab"></a>尝受嘱云。<a id="a-Ac"></a>汝还蜀土大有徒众。<a id="a-Ad"></a>有名惠宽。<a id="a-Ae"></a>可将摄也。<a id="a-Af"></a>我忆此事。<a id="a-Ag"></a>计师死日当宽受生。<a id="a-Ah"></a>无得致怪。<a id="a-Ai"></a>自尔在山依闲业定。<a id="a-Aj"></a>年三十还绵竹教化四远。<a id="a-Ak"></a>闻名见形并舍邪归正。<a id="a-Al"></a>其俗信道。<a id="a-Am"></a>父母皆道归佛。<a id="a-An"></a>舍宅为寺。<a id="a-Ao"></a>于今见在。<a id="a-Ap"></a>绵竹诸村皆为立寺。<a id="a-Aq"></a>堂殿院宇百有余所。<a id="a-Ar"></a>修营至今。<a id="a-As"></a>年常大斋道俗咸会。<a id="a-At"></a>正月令节。<a id="a-Au"></a>成都寺七十县。<a id="a-Av"></a>竞迎供待。<a id="a-Aw"></a>有大功德须得经营。<a id="a-Ax"></a>但请宽至施物山积。<a id="a-Ay"></a>贞观中有僧名策。<a id="a-Az"></a>持咒有验。<a id="a-B0"></a>于洛县忽死见阎王。<a id="a-B1"></a>曰比狱中罪人多。<a id="a-B2"></a>应为诵咒。<a id="a-B3"></a>并请宽师讲地狱经。<a id="a-B4"></a>从此得稣。<a id="a-B5"></a>经月不作。<a id="a-B6"></a>复更闷绝。<a id="a-B7"></a>阎王大怒。<a id="a-B8"></a>命牛头使打钟子百下。<a id="a-B9"></a>我令诵咒讲经。<a id="a-BA"></a>为众生故何不作。<a id="a-BB"></a>策稣已即从洛县往绵竹三十里。<a id="a-BC"></a>未至疲卧。<a id="a-BD"></a>忽有异旋风。<a id="a-BE"></a>吹起须臾至宽所。<a id="a-BF"></a>正集转经。<a id="a-BG"></a>告策曰。<a id="a-BH"></a>昨所住处大为劳苦。<a id="a-BI"></a>为众生者不得辞苦。<a id="a-BJ"></a>即令策登坐诵咒。<a id="a-BK"></a>大众闻皆流汗。<a id="a-BL"></a>宽仍集众讲地狱经。<a id="a-BM"></a>贞观二十年。<a id="a-BN"></a>绵竹宋尉云。<a id="a-BO"></a>我不信佛。<a id="a-BP"></a>唯信周孔。<a id="a-BQ"></a>然我两度得佛力。<a id="a-BR"></a>一为人在门侧小便。<a id="a-BS"></a>置佛便止。<a id="a-BT"></a>一为冬月落水。<a id="a-BU"></a>烧木佛自炙。<a id="a-BV"></a>宽闻之致书晓喻。<a id="a-BW"></a>宋曰。<a id="a-BX"></a>此道人征异者。<a id="a-BY"></a>当试有灵不。<a id="a-BZ"></a>取书名处用拭大便。<a id="a-Ba"></a>当即粪门裂脚起不得。<a id="a-Bb"></a>自唱我死。<a id="a-Bc"></a>即召宽来。<a id="a-Bd"></a>虽悔过造经像。<a id="a-Be"></a>盈月便卒。<a id="a-Bf"></a>什邡县陈家舍邪信佛。<a id="a-Bg"></a>以竹园为寺。<a id="a-Bh"></a>宽指授分齐。<a id="a-Bi"></a>尔许可为僧院。<a id="a-Bj"></a>中间一分堪立佛堂。<a id="a-Bk"></a>即断一竹上竖标云。<a id="a-Bl"></a>此分齐处欲造佛寺。<a id="a-Bm"></a>当时生竹自干。<a id="a-Bn"></a>佛堂断竹泉水上涌。<a id="a-Bo"></a>寻掘数尺获大石。<a id="a-Bp"></a>石下金瓶舍利七粒。<a id="a-Bq"></a>宽礼拜更请。<a id="a-Br"></a>遂放光乃盛满合。<a id="a-Bs"></a>四远又集寺今见在。<a id="a-Bt"></a>永徽四年夏六月二十五日。<a id="a-Bu"></a>春秋七十卒于净慧寺。<a id="a-Bv"></a>未终一月。<a id="a-Bw"></a>有五百神人长丈余服天衣。<a id="a-Bx"></a>持华香及紫金华台。<a id="a-By"></a>从西方来迎。<a id="a-Bz"></a>宽辞不堪。<a id="a-C0"></a>发遣令去。<a id="a-C1"></a>又于终日。<a id="a-C2"></a>放羊从市向房悲数十声。<a id="a-C3"></a>至夜索水沐浴新衣跏坐执炉已。<a id="a-C4"></a>命打无常钟。<a id="a-C5"></a>声遍郭闻。<a id="a-C6"></a>合郭咸集。<a id="a-C7"></a>曰阇黎涅槃去。<a id="a-C8"></a>空中哭声。<a id="a-C9"></a>寺内光明莫测其来。<a id="a-CA"></a>道士等谓言烧守。<a id="a-CB"></a>惊走来寺。<a id="a-CC"></a>乃知其非。<a id="a-CD"></a>自此入定。<a id="a-CE"></a>气尽乃知永逝。<a id="a-CF"></a>寺内三桥。<a id="a-CG"></a>一当宽房堂。<a id="a-CH"></a>夜梁折声震寺内。<a id="a-CI"></a>明旦官人道士咸来恸哭。<a id="a-CJ"></a>寺中莲池。<a id="a-CK"></a>池水忽干。<a id="a-CL"></a>红莲变白。<a id="a-CM"></a>寺中大豫樟树三四人围。<a id="a-CN"></a>忽自流血。<a id="a-CO"></a>血流入涧。<a id="a-CP"></a>涧水皆赤。<a id="a-CQ"></a>月余方息。<a id="a-CR"></a>又十七级塼浮图高数十丈。<a id="a-CS"></a>裂开数寸。<a id="a-CT"></a>又有双鹅不知何来。<a id="a-CU"></a>向灵鸣叫伏地不去。<a id="a-CV"></a>葬时随送出郭失之。<a id="a-CW"></a>往无为山。<a id="a-CX"></a>去寺二十里。<a id="a-CY"></a>黑云团空随行注雨。<a id="a-CZ"></a>草木随靡至山方散。<a id="a-Ca"></a>葬后县内道俗。<a id="a-Cb"></a>七岁已上着服泣临。<a id="a-Cc"></a>如是三年。<a id="a-Cd"></a>尔后至今凡设会家。<a id="a-Ce"></a>皆设两座。<a id="a-Cf"></a>一拟圣僧。<a id="a-Cg"></a>一拟宽也。<a id="a-Ch"></a>今犹获供送本寺。<a id="a-Ci"></a>灵相在山瑞坐如在。<a id="a-Cj"></a>自初至今竟无虫血污秽朽腐之相。<a id="a-Ck"></a>斯则岂非不退菩萨身无万户虫耶不然何以若此。</p>
  <p id="aCl">释僧伦。<a id="a-Cm"></a>姓吕氏。<a id="a-Cn"></a>卫州汲人。<a id="a-Co"></a>祖宗诸州刺史。<a id="a-Cp"></a>父询隋初穆陵太守。<a id="a-Cq"></a>未孕之初二亲对坐。<a id="a-Cr"></a>忽有梵僧秀眉皓首。<a id="a-Cs"></a>二侍持幡在其左右。<a id="a-Ct"></a>曰愿为母子。<a id="a-Cu"></a>未审如何。<a id="a-Cv"></a>即礼拜之挥忽失所。<a id="a-Cw"></a>因尔有娠。<a id="a-Cx"></a>四月八日四更后生。<a id="a-Cy"></a>还见二幡翊其左右。<a id="a-Cz"></a>兼有异香。<a id="a-D0"></a>产讫不见。<a id="a-D1"></a>五岁已后迄于终亡。<a id="a-D2"></a>恒自目见白光满屋。<a id="a-D3"></a>齐武平九年。<a id="a-D4"></a>与父至云门寺僧贤统师玟禅师所受法出家。<a id="a-D5"></a>时年九岁。<a id="a-D6"></a>二师问其相状。<a id="a-D7"></a>答以白光流脸二幡夹之。<a id="a-D8"></a>叹曰。<a id="a-D9"></a>子真可度。<a id="a-DA"></a>因而剃落。<a id="a-DB"></a>周武平齐。<a id="a-DC"></a>时年十六。<a id="a-DD"></a>与贤统等流离西东。<a id="a-DE"></a>学四念处诵法华经。<a id="a-DF"></a>至开皇初方兴佛法。<a id="a-DG"></a>云门受具。<a id="a-DH"></a>时年二十三。<a id="a-DI"></a>又于武阳理律师所听始半夏。<a id="a-DJ"></a>见五色光如车轮照伦心上。<a id="a-DK"></a>众并同见。<a id="a-DL"></a>即于光中礼五十三佛。<a id="a-DM"></a>犹未灭更礼三十五佛。<a id="a-DN"></a>光乃收隐。<a id="a-DO"></a>又与方愿二师。<a id="a-DP"></a>入黑山太行诸山。<a id="a-DQ"></a>行兰若二十余年。<a id="a-DR"></a>大业末。<a id="a-DS"></a>贼徒起。<a id="a-DT"></a>领门人至卫州隆善寺。<a id="a-DU"></a>仍为伪夏窦建德齐善行等请知僧事。<a id="a-DV"></a>武德五年。<a id="a-DW"></a>大统天下。<a id="a-DX"></a>入太行抱犊山。<a id="a-DY"></a>教徒学念处法。<a id="a-DZ"></a>由是四方负笈。<a id="a-Da"></a>山路成蹊。<a id="a-Db"></a>贞观四年。<a id="a-Dc"></a>卫州刺史裴万顷。<a id="a-Dd"></a>与诸官人请令下山。<a id="a-De"></a>日日受戒大有弘利。<a id="a-Df"></a>以贞观二十三年五月十三日四更。<a id="a-Dg"></a>忽告门人。<a id="a-Dh"></a>吾夜中于诸法得解脱。<a id="a-Di"></a>谓成无学。<a id="a-Dj"></a>不谓天帝等迎。<a id="a-Dk"></a>言已而绝。<a id="a-Dl"></a>将殡于山。<a id="a-Dm"></a>而哀恸不止。<a id="a-Dn"></a>天极清朗。<a id="a-Do"></a>无云而降细雨。<a id="a-Dp"></a>众咸异焉。<a id="a-Dq"></a>时年八十五矣。</p>
  <p id="aDr">释静之。<a id="a-Ds"></a>姓赵。<a id="a-Dt"></a>雍州高陵人。<a id="a-Du"></a>父母念善绝无息胤。<a id="a-Dv"></a>祈求遍至而无所果。<a id="a-Dw"></a>遂念观音旬内有娠。<a id="a-Dx"></a>能令母氏厌恶欲染辛腥永绝。<a id="a-Dy"></a>诞育之后。<a id="a-Dz"></a>年七八岁乐阿弥陀观。<a id="a-E0"></a>依文修学随位并成。<a id="a-E1"></a>行见美境骨观明净。<a id="a-E2"></a>性乐出家。<a id="a-E3"></a>既有一子誓而不许。<a id="a-E4"></a>随父任蜀不久崩亡。<a id="a-E5"></a>意欲为父焚身报德。<a id="a-E6"></a>有一贤人引金刚般若云。<a id="a-E7"></a>舍身不如持经。<a id="a-E8"></a>乃回心剃剪用伸罔极。<a id="a-E9"></a>一入法门翘诚逾厉。<a id="a-EA"></a>随听经律而意在定门。<a id="a-EB"></a>后从江禅师习观。<a id="a-EC"></a>而威容端雅。<a id="a-ED"></a>见者发心。<a id="a-EE"></a>贞观初。<a id="a-EF"></a>隐益部道江彭门山光化寺。<a id="a-EG"></a>一十余载。<a id="a-EH"></a>常坐茅宇不居僧房。<a id="a-EI"></a>四方集者二百余人。<a id="a-EJ"></a>六时三业不负光景。<a id="a-EK"></a>又别深隐入灵岩山。<a id="a-EL"></a>大虫为偶无所惊扰。<a id="a-EM"></a>利州道禅师。<a id="a-EN"></a>素交既久。<a id="a-EO"></a>请入剑阁北穷腹山。<a id="a-EP"></a>徒侣十余。<a id="a-EQ"></a>赍米四石。<a id="a-ER"></a>恰至夏竟一石未尽。<a id="a-ES"></a>小时鼻患肉塞。<a id="a-ET"></a>百方无验。<a id="a-EU"></a>有僧令诵般若多心万遍。<a id="a-EV"></a>恰至五千肉铃便落。<a id="a-EW"></a>行至秦州被毒蛇螫。<a id="a-EX"></a>苦楚叵言。<a id="a-EY"></a>以观行力便见善境。<a id="a-EZ"></a>自然除灭。<a id="a-Ea"></a>后遇疾苦依前得差。<a id="a-Eb"></a>乃撰诸家观门以为一卷。<a id="a-Ec"></a>要约精最后学重之。<a id="a-Ed"></a>显庆三年。<a id="a-Ee"></a>召入西明。<a id="a-Ef"></a>别立禅府。<a id="a-Eg"></a>利州本寺。<a id="a-Eh"></a>桂树忽凋胡桃自拔。<a id="a-Ei"></a>佛殿无故北面仰地尊仪不损。<a id="a-Ej"></a>斯亦德动幽灵为若此也。<a id="a-Ek"></a>以显庆五年春三月二十七日。<a id="a-El"></a>右胁而终于西明。<a id="a-Em"></a>春秋五十七矣。</p>
  <p id="aEn">释智岩。<a id="a-Eo"></a>丹阳曲阿人。<a id="a-Ep"></a>姓华氏。<a id="a-Eq"></a>在童丱日谓人曰。<a id="a-Er"></a>世间但竞耳目之前。<a id="a-Es"></a>宁知死生之际。<a id="a-Et"></a>乡里异之。<a id="a-Eu"></a>知有远度也。<a id="a-Ev"></a>及弱冠。<a id="a-Ew"></a>雄威武略智勇过人。<a id="a-Ex"></a>大业季年豺狼竞逐。<a id="a-Ey"></a>大将军黄国公张镇州。<a id="a-Ez"></a>揖其声节屈掌军戎。<a id="a-F0"></a>奏策为虎贲中郎将。<a id="a-F1"></a>虽身任军帅。<a id="a-F2"></a>而慈弘在虑。<a id="a-F3"></a>每于弓首挂漉囊。<a id="a-F4"></a>所往之处漉水养虫以为常事。<a id="a-F5"></a>及伪郑之在东都。<a id="a-F6"></a>黄公龚行征伐相阵。<a id="a-F7"></a>斗将应募者多。<a id="a-F8"></a>黄公曰。<a id="a-F9"></a>非华郎将无以御之。<a id="a-FA"></a>伪郑大将人马具全。<a id="a-FB"></a>按辔扬鞭以枪剟地。<a id="a-FC"></a>厉声曰。<a id="a-FD"></a>若能拔得方共决焉。<a id="a-FE"></a>岩时跨马徐来。<a id="a-FF"></a>以腋挟枪而去。<a id="a-FG"></a>次岩以枪剟地。<a id="a-FH"></a>彼摇再三不动。<a id="a-FI"></a>乃下马交刃。<a id="a-FJ"></a>遂生擒之。<a id="a-FK"></a>岩反刀截其颈曰。<a id="a-FL"></a>吾誓不断命。<a id="a-FM"></a>且施君颈。<a id="a-FN"></a>乃放之。<a id="a-FO"></a>武德四年。<a id="a-FP"></a>从镇州南定淮海。<a id="a-FQ"></a>时年四十。<a id="a-FR"></a>审荣官之若云。<a id="a-FS"></a>遂弃入舒州[山*完]公山。<a id="a-FT"></a>从宝月禅师披缁入道黄公眷恋追征。<a id="a-FU"></a>答曰。<a id="a-FV"></a>以身讯道誓至萨云。<a id="a-FW"></a>愿特舍恕无相挠扰。<a id="a-FX"></a>既山薮幽隐兰若而居。<a id="a-FY"></a>豺虎交横训狎无恐。<a id="a-FZ"></a>忽见异僧身长丈余。<a id="a-Fa"></a>姿容都雅言音清朗。<a id="a-Fb"></a>谓曰。<a id="a-Fc"></a>卿已八十。<a id="a-Fd"></a>一生出家宜加精进。<a id="a-Fe"></a>言讫不见。<a id="a-Ff"></a>蒙此幽属精励晨昏。<a id="a-Fg"></a>一切世间如幻如梦。<a id="a-Fh"></a>一时坐定正在谷中。<a id="a-Fi"></a>山水暴长形将欲没。<a id="a-Fj"></a>熙怡端坐嶷然便退。<a id="a-Fk"></a>猎者问曰。<a id="a-Fl"></a>身命可重何不避耶。<a id="a-Fm"></a>答曰。<a id="a-Fn"></a>吾本无生安能避死。<a id="a-Fo"></a>猎者悟之。<a id="a-Fp"></a>所获并放。<a id="a-Fq"></a>故山中飞走依托附焉。<a id="a-Fr"></a>昔同军戎有睦州刺史严撰衢州刺史张绰丽州刺史闾丘胤威州刺史李询。<a id="a-Fs"></a>闻岩出家在山修道。<a id="a-Ft"></a>乃寻之。<a id="a-Fu"></a>既瞩山崖竦峻鸟兽鸣叫。<a id="a-Fv"></a>谓岩曰。<a id="a-Fw"></a>郎将癫邪。<a id="a-Fx"></a>何为住此。<a id="a-Fy"></a>答曰。<a id="a-Fz"></a>我癫欲醒君癫正发。<a id="a-G0"></a>何由可救。<a id="a-G1"></a>汝若不癫。<a id="a-G2"></a>何为追逐声已规度荣位。<a id="a-G3"></a>至于清爽都不商量。<a id="a-G4"></a>一旦死至荒忙何计。<a id="a-G5"></a>此而不悟非癫如何。<a id="a-G6"></a>唯佛不痴自除阶渐。<a id="a-G7"></a>贞观十七年。<a id="a-G8"></a>还归建业依山结草性度果决。<a id="a-G9"></a>不以形骸为累。<a id="a-GA"></a>出处随机请法。<a id="a-GB"></a>僧众百有余人。<a id="a-GC"></a>所在施化。<a id="a-GD"></a>多以现事责。<a id="a-GE"></a>核竟之心周通。<a id="a-GF"></a>故俗闻者毛竖零泪。<a id="a-GG"></a>多在白马寺。<a id="a-GH"></a>后往石头城疠人坊住。<a id="a-GI"></a>为其说法。<a id="a-GJ"></a>吮脓洗濯无所不为。<a id="a-GK"></a>永徽五年二月二十七日。<a id="a-GL"></a>终于疠所。<a id="a-GM"></a>颜色不变伸屈如恒。<a id="a-GN"></a>室有异香经旬。<a id="a-GO"></a>年七十八矣。</p>
 </body>
</html>