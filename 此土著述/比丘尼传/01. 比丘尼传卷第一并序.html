<!doctype html>
<html id="z3IBWQ01Ij" data-ver="528">
 <head>
  <meta charset="utf-8">
  <meta author="宝唱">
  <meta library="龙藏">
  <meta catalog="此土著述">
  <meta period="晋">
 </head>
 <body>
  <h1 id="a1">比丘尼传卷第一并序</h1>
  <p id="a2">原夫贞心亢志奇操异节。<a id="a-3"></a>岂惟体率由于天真。<a id="a-4"></a>抑亦励景行于仰止。<a id="a-5"></a>故曰希颜之士亦颜之俦。<a id="a-6"></a>慕骥之马亦骥之乘。<a id="a-7"></a>斯则风烈徽猷流芳不绝者也。<a id="a-8"></a>是以握笔怀铅之客。<a id="a-9"></a>将以贻厥方来。<a id="a-A"></a>比事记言之士。<a id="a-B"></a>庶其劝诫后世。<a id="a-C"></a>故虽欲忘言斯不可已也。<a id="a-D"></a>昔大觉应乎罗卫。<a id="a-E"></a>佛日显于阎浮。<a id="a-F"></a>三界归依四生向慕。<a id="a-G"></a>比丘尼之兴发源于爱道。<a id="a-H"></a>登地证果仍世不绝。<a id="a-I"></a>列之法藏如日经天。<a id="a-J"></a>自拘尸灭影双树匿迹。<a id="a-K"></a>岁历蝉联陵夷讹紊。<a id="a-L"></a>于是时浇信谤人或存亡。<a id="a-M"></a>微言兴而复废者。<a id="a-N"></a>不肖乱之也。<a id="a-O"></a>正法替而复隆者。<a id="a-P"></a>贤达维之也。<a id="a-Q"></a>像法东流净捡为首。<a id="a-R"></a>绵载数百硕德系兴。<a id="a-S"></a>善妙净圭。<a id="a-T"></a>穷苦行之节。<a id="a-U"></a>法辩僧果。<a id="a-V"></a>尽禅观之妙。<a id="a-W"></a>至若僧端僧基之立志贞固。<a id="a-X"></a>妙相法全之弘震旷远。<a id="a-Y"></a>若此之流往往间出并渊深岳跱金声玉振。<a id="a-Z"></a>实惟叔叶之贞干季绪之四依也而年代推移清规稍远。<a id="a-a"></a>英风将范于千载。<a id="a-b"></a>志业未集乎方册。<a id="a-c"></a>每怀慨叹。<a id="a-d"></a>其岁久矣。<a id="a-e"></a>始乃博采碑颂广搜记集。<a id="a-f"></a>或讯之博闻。<a id="a-g"></a>或访之故老。<a id="a-h"></a>诠序始终为之立传。<a id="a-i"></a>起晋升平讫梁天监。<a id="a-j"></a>凡六十五人。<a id="a-k"></a>不尚繁华务存要实。<a id="a-l"></a>庶乎求解脱者勉思齐之德。<a id="a-m"></a>而寡见庸疏。<a id="a-n"></a>或有遗漏。<a id="a-o"></a>博雅君子箴其阙焉。</p>
  <p id="ap">晋洛阳竹林寺净检尼传一。</p>
  <p id="aq">伪赵建贤寺安令首尼传二。</p>
  <p id="ar">司州西寺智贤尼传三。</p>
  <p id="as">弘农北岳妙相尼传四。</p>
  <p id="at">建福寺康明感尼传五。</p>
  <p id="au">北永安寺昙备尼传六。</p>
  <p id="av">建福寺慧湛尼传七。</p>
  <p id="aw">延兴寺僧基尼传八。</p>
  <p id="ax">雒阳城东寺道馨尼传九。</p>
  <p id="ay">新林寺道容尼传十。</p>
  <p id="az">司州西寺令宗尼传十一。</p>
  <p id="a10">简静寺支妙音尼传十二。</p>
  <p id="a11">何后寺道仪尼传十三。</p>
  <p data-pb></p>
  <h2 id="a12">洛阳竹林寺净捡尼传一</h2>
  <p id="a13">捡。<a id="a-14"></a>本姓仲。<a id="a-15"></a>名令仪。<a id="a-16"></a>彭城人也。<a id="a-17"></a>父诞武威太守。<a id="a-18"></a>捡少好学早寡家贫。<a id="a-19"></a>常为贵游子女教授琴书。<a id="a-1A"></a>闻法信乐莫由咨禀。<a id="a-1B"></a>后遇沙门法始经道通达。<a id="a-1C"></a>晋建兴中于宫城西门立寺。<a id="a-1D"></a>捡乃造之。<a id="a-1E"></a>始为说法。<a id="a-1F"></a>捡因大悟。<a id="a-1G"></a>念及强壮以求法利。<a id="a-1H"></a>从始借经遂达旨趣。<a id="a-1I"></a>他日谓始曰。<a id="a-1J"></a>经中云。<a id="a-1K"></a>比丘比丘尼。<a id="a-1L"></a>愿见济度。<a id="a-1M"></a>始曰。<a id="a-1N"></a>西域有男女二众。<a id="a-1O"></a>此土其法未具。<a id="a-1P"></a>捡曰。<a id="a-1Q"></a>既云比丘比丘尼。<a id="a-1R"></a>宁有异法。<a id="a-1S"></a>始曰。<a id="a-1T"></a>外国人云。<a id="a-1U"></a>尼有五百戒便应是异。<a id="a-1V"></a>当为问和上。<a id="a-1W"></a>和尚云。<a id="a-1X"></a>尼戒大同细异。<a id="a-1Y"></a>不得其法必不得授。<a id="a-1Z"></a>尼有十戒得从大僧受。<a id="a-1a"></a>但无和上尼无所依止耳。<a id="a-1b"></a>捡即剃落从和上受十戒。<a id="a-1c"></a>同其志者二十四人。<a id="a-1d"></a>于宫城西门共立竹林寺。<a id="a-1e"></a>未有尼师。<a id="a-1f"></a>共咨净捡。<a id="a-1g"></a>过于成德和上者西域沙门智山也。<a id="a-1h"></a>住罽宾国。<a id="a-1i"></a>宽和有智思雅习禅诵。<a id="a-1j"></a>晋永嘉末来达中夏。<a id="a-1k"></a>分卫自资语必弘道。<a id="a-1l"></a>时信浅薄莫知祈禀。<a id="a-1m"></a>建武元年还反罽宾。<a id="a-1n"></a>后竺佛图澄还述其德业。<a id="a-1o"></a>皆追恨焉。<a id="a-1p"></a>捡蓄徒养众清雅有则。<a id="a-1q"></a>说法教化如风靡草。<a id="a-1r"></a>晋咸康中沙门僧建。<a id="a-1s"></a>于月支国得</p>
  <p data-pb></p>
  <h2 id="a1t">伪赵建贤寺安令首尼传二</h2>
  <p id="a1u">令首。<a id="a-1v"></a>本姓徐。<a id="a-1w"></a>东莞人也。<a id="a-1x"></a>父忡仕伪赵为外兵郎。<a id="a-1y"></a>令首幼聪敏好学。<a id="a-1z"></a>言论清绮雅性虚淡。<a id="a-20"></a>不乐人间。<a id="a-21"></a>从容闲静。<a id="a-22"></a>以佛法自娱不愿求娉。<a id="a-23"></a>父曰。<a id="a-24"></a>汝应外属何得如此。<a id="a-25"></a>首曰。<a id="a-26"></a>端心业道绝想人外。<a id="a-27"></a>毁誉不动廉正自足。<a id="a-28"></a>何必三从然后为礼。<a id="a-29"></a>父曰。<a id="a-2A"></a>汝欲独善一身。<a id="a-2B"></a>何能兼济父母。<a id="a-2C"></a>首曰。<a id="a-2D"></a>立身行道方欲度脱一切。<a id="a-2E"></a>何况二亲耶。<a id="a-2F"></a>忡以问佛图澄。<a id="a-2G"></a>澄曰。<a id="a-2H"></a>君归家洁斋三日竟可来。<a id="a-2I"></a>忡从之。<a id="a-2J"></a>澄以茵支子磨麻油傅忡右掌。<a id="a-2K"></a>令忡视之。<a id="a-2L"></a>见一沙门在大众中说法。<a id="a-2M"></a>形状似女。<a id="a-2N"></a>具以白澄。<a id="a-2O"></a>澄曰。<a id="a-2P"></a>是君女先身。<a id="a-2Q"></a>出家益物往事如此。<a id="a-2R"></a>若从其志。<a id="a-2S"></a>方当荣拔六亲令君富贵。<a id="a-2T"></a>生死大苦海向得其边。<a id="a-2U"></a>忡还许之。<a id="a-2V"></a>首便剪落从澄乃净捡尼受戒。<a id="a-2W"></a>立建贤寺。<a id="a-2X"></a>澄以</p>
  <p data-pb></p>
  <h2 id="a2Y">司州西寺智贤尼传三</h2>
  <p id="a2Z">贤。<a id="a-2a"></a>本姓赵。<a id="a-2b"></a>常山人也。<a id="a-2c"></a>父珍扶柳县令。<a id="a-2d"></a>贤幼有雅操志槩贞立。<a id="a-2e"></a>及在缁衣戒行修备。<a id="a-2f"></a>神情凝远旷然不杂。<a id="a-2g"></a>太守杜霸笃信黄老憎愱释种。<a id="a-2h"></a>符下诸寺克日简汰。<a id="a-2i"></a>制格高峻非凡所行。<a id="a-2j"></a>年少怖惧皆望风奔骇。<a id="a-2k"></a>唯贤独无惧容兴居自若。<a id="a-2l"></a>集城外射堂皆是耆德。<a id="a-2m"></a>简试之日尼众盛壮唯贤而已。<a id="a-2n"></a>霸先试贤以格。<a id="a-2o"></a>格皆有余。<a id="a-2p"></a>贤仪观清雅辞吐辩丽。<a id="a-2q"></a>霸密挟邪心逼贤独住。<a id="a-2r"></a>贤识其意誓不毁戒法。<a id="a-2s"></a>不苟存身命抗言拒之。<a id="a-2t"></a>霸怒以刀斫贤二十余疮。<a id="a-2u"></a>闷绝躄地。<a id="a-2v"></a>霸去乃苏。<a id="a-2w"></a>倍加精进菜斋苦节。<a id="a-2x"></a>门徒百余人。<a id="a-2y"></a>常如水乳。<a id="a-2z"></a>及符坚伪立闻风敬重。<a id="a-30"></a>为制织绣袈裟。<a id="a-31"></a>三岁方成</p>
  <p data-pb></p>
  <h2 id="a32">弘农北岳妙相尼传四</h2>
  <p id="a33">相。<a id="a-34"></a>本姓张。<a id="a-35"></a>名佩华。<a id="a-36"></a>弘农人也。<a id="a-37"></a>父茂家素富盛。<a id="a-38"></a>相早习经训。<a id="a-39"></a>十五适太子舍人北地皇甫达达居丧失礼。<a id="a-3A"></a>相恶之告求离绝因请出家。<a id="a-3B"></a>父并从之。<a id="a-3C"></a>精勤蔬食。<a id="a-3D"></a>游心慧藏明达法相。<a id="a-3E"></a>住弘农北岳荫林面野。<a id="a-3F"></a>徒属甚多悦志闲旷。<a id="a-3G"></a>遁影其中二十余载。<a id="a-3H"></a>励精苦行久而弥笃。<a id="a-3I"></a>每说法度人。<a id="a-3J"></a>常惧听者不能专志。<a id="a-3K"></a>或涕泣以示之。<a id="a-3L"></a>是故其所启训皆能弘益。<a id="a-3M"></a>晋永和中弘农太守请七日斋。<a id="a-3N"></a>座上白衣咨请佛法言挟不逊。<a id="a-3O"></a>相正色曰。<a id="a-3P"></a>君非直见慢亦大轻邦宰。<a id="a-3Q"></a>何用无礼苟出人间耶。<a id="a-3R"></a>于是称疾而退。<a id="a-3S"></a>当时道俗咸叹服焉。<a id="a-3T"></a>后枕疾累日临终怡悦。<a id="a-3U"></a>顾语弟子曰。<a id="a-3V"></a>不问穷达生必有死。<a id="a-3W"></a>今日别矣。<a id="a-3X"></a>言绝而终。</p>
  <p data-pb></p>
  <h2 id="a3Y">建福寺康明感尼传五</h2>
  <p id="a3Z">感。<a id="a-3a"></a>本姓朱。<a id="a-3b"></a>高平人也。<a id="a-3c"></a>世奉大法经。<a id="a-3d"></a>为虏贼所获。<a id="a-3e"></a>欲以为妻。<a id="a-3f"></a>备加苦楚。<a id="a-3g"></a>誓不受辱。<a id="a-3h"></a>谪使牧羊经历十载。<a id="a-3i"></a>怀归转笃反途莫由。<a id="a-3j"></a>常念三宝兼愿出家。<a id="a-3k"></a>忽遇一比丘就请五戒。<a id="a-3l"></a>仍以观世音经授之。<a id="a-3m"></a>因得习诵昼夜不休。<a id="a-3n"></a>愿得还家立五层塔。<a id="a-3o"></a>不胜忧念逃走东行。<a id="a-3p"></a>初不识路昼夜兼涉。<a id="a-3q"></a>径入一山见有斑虎。<a id="a-3r"></a>去之数步初甚恐懅小却意定心愿逾至。<a id="a-3s"></a>遂随虎而行。<a id="a-3t"></a>积日弥旬得达青州。<a id="a-3u"></a>将入村落虎便不见。<a id="a-3v"></a>至州复为明伯连所虏。<a id="a-3w"></a>音问至家夫儿迎赎。<a id="a-3x"></a>家人拘制其志未谐苦身。<a id="a-3y"></a>勤精三年。<a id="a-3z"></a>乃遂专笃禅行戒品无[保/言]。<a id="a-40"></a>脱有小犯辄累晨忏悔要见瑞相然后乃休。<a id="a-41"></a>或见雨花。<a id="a-42"></a>或闻空声。<a id="a-43"></a>或睹佛像。<a id="a-44"></a>或夜善梦。<a id="a-45"></a>年及桑榆操行弥峻江北子女师奉如归。<a id="a-46"></a>晋永和四年春与慧湛等十人。<a id="a-47"></a>济江诣司空公何充。<a id="a-48"></a>充一见甚敬重于时京师未有尼寺。<a id="a-49"></a>充以别宅。<a id="a-4A"></a>为之立</p>
  <p data-pb></p>
  <h2 id="a4B">北永安寺昙备尼传六</h2>
  <p id="a4C">备。<a id="a-4D"></a>本姓陶。<a id="a-4E"></a>丹阳建康人也。<a id="a-4F"></a>少有清信愿修正法。<a id="a-4G"></a>而无有昆弟。<a id="a-4H"></a>独与母居。<a id="a-4I"></a>事母恭孝宗党称之。<a id="a-4J"></a>年及笄嫁征币弗许。<a id="a-4K"></a>母不能违听其离俗。<a id="a-4L"></a>精勤戒行日夜无怠。<a id="a-4M"></a>晋穆皇帝礼接敬厚。<a id="a-4N"></a>常称曰。<a id="a-4O"></a>久看更佳。<a id="a-4P"></a>谓章皇后何氏曰。<a id="a-4Q"></a>京邑比丘尼鲜有昙备之俦也。<a id="a-4R"></a>到永和十年后为立寺于定阴里。<a id="a-4S"></a>名永安(今之何后寺是)谦虚导物。<a id="a-4T"></a>未尝有矜慢之容。<a id="a-4U"></a>名誉日广。<a id="a-4V"></a>远近投集。<a id="a-4W"></a>众三百人。<a id="a-4X"></a>年七十三。<a id="a-4Y"></a>泰元二十一年卒。<a id="a-4Z"></a>弟子昙罗。<a id="a-4a"></a>博览经律机才赡密。<a id="a-4b"></a>敕续师任。<a id="a-4c"></a>更立四层塔讲堂房宇。<a id="a-4d"></a>又造卧像及七佛龛堂云。</p>
  <p data-pb></p>
  <h2 id="a4e">建福寺慧湛尼传七</h2>
  <p id="a4f">慧湛。<a id="a-4g"></a>本姓彭。<a id="a-4h"></a>任城人也。<a id="a-4i"></a>神貌超远精操殊特。<a id="a-4j"></a>渊情旷达济物为务。<a id="a-4k"></a>恶衣蔬食乐在其中。<a id="a-4l"></a>尝荷衣山行逢群劫。<a id="a-4m"></a>欲举刃向湛。<a id="a-4n"></a>手不能胜。<a id="a-4o"></a>因求湛所负衣。<a id="a-4p"></a>湛欢笑而与曰。<a id="a-4q"></a>君意望甚重所获殊轻。<a id="a-4r"></a>复解其衣内新裙与之。<a id="a-4s"></a>劫即辞谢并以还湛。<a id="a-4t"></a>湛舍之而去。<a id="a-4u"></a>建元二年渡江。<a id="a-4v"></a>司空何充大加崇敬请居建福寺住云。</p>
  <h2 id="a4w">延兴寺僧基尼传八</h2>
  <p id="a4x">僧基。<a id="a-4y"></a>本姓明。<a id="a-4z"></a>济南人也。<a id="a-50"></a>绾发志道秉愿出家。<a id="a-51"></a>母氏不听。<a id="a-52"></a>密以许嫁。<a id="a-53"></a>秘其聘礼。<a id="a-54"></a>迎接日近女乃觉知。<a id="a-55"></a>即便绝粮水浆不下。<a id="a-56"></a>亲属共请意不可移。<a id="a-57"></a>至于七日母呼女婿。<a id="a-58"></a>婿敬信。<a id="a-59"></a>见妇殆尽。<a id="a-5A"></a>谓妇母曰。<a id="a-5B"></a>人各有志不可夺也。<a id="a-5C"></a>母即从之。<a id="a-5D"></a>因遂出家。<a id="a-5E"></a>时年二十一。<a id="a-5F"></a>内外亲戚皆来庆慰。<a id="a-5G"></a>竞施珍华争设名供。<a id="a-5H"></a>州牧给伎郡守亲临。<a id="a-5I"></a>道俗咨嗟叹未曾有。<a id="a-5J"></a>基净持戒范精进习经。<a id="a-5K"></a>数与昙备尼名辈略齐。<a id="a-5L"></a>枢机最密善言事议康。<a id="a-5M"></a>皇帝雅相崇礼。<a id="a-5N"></a>建元二年皇后褚氏为立寺于都亭里通恭巷内。<a id="a-5O"></a>名曰延兴。<a id="a-5P"></a>基居寺住。<a id="a-5Q"></a>徒众百余人。<a id="a-5R"></a>当事清明道俗加敬。<a id="a-5S"></a>年六十八。<a id="a-5T"></a>隆安元年卒矣。</p>
  <h2 id="a5U">洛阳城东寺道馨尼传九</h2>
  <p id="a5V">竺道馨。<a id="a-5W"></a>本姓羊。<a id="a-5X"></a>太山人也。<a id="a-5Y"></a>志性专谨与物无忤。<a id="a-5Z"></a>沙弥时常为众使口恒诵经。<a id="a-5a"></a>及年二十诵法华维摩等经。<a id="a-5b"></a>具戒后研求理味蔬食苦节。<a id="a-5c"></a>弥老弥至。<a id="a-5d"></a>住洛阳东寺。<a id="a-5e"></a>雅能清谈尤善小品。<a id="a-5f"></a>贵在理通不事辞辩。<a id="a-5g"></a>一州道学所共师宗。<a id="a-5h"></a>比丘尼讲经馨其始也。<a id="a-5i"></a>晋泰和中有女人杨令辩。<a id="a-5j"></a>笃信黄老专行服气。<a id="a-5k"></a>先时人物亦多敬事。<a id="a-5l"></a>及馨道王其术寝亡。<a id="a-5m"></a>令辩假结同姓数相去来。<a id="a-5n"></a>内怀姤嫉伺行毒害。<a id="a-5o"></a>后窃以毒药内馨食中。<a id="a-5p"></a>诸治不愈。<a id="a-5q"></a>弟子问往谁家得病。<a id="a-5r"></a>答曰。<a id="a-5s"></a>我其知主。<a id="a-5t"></a>皆籍业缘。<a id="a-5u"></a>汝无问也。<a id="a-5v"></a>设道有益我尚不说。<a id="a-5w"></a>况无益耶。<a id="a-5x"></a>不言而终。</p>
  <h2 id="a5y">新林寺道容尼传十</h2>
  <p id="a5z">道容。<a id="a-60"></a>本历阳人。<a id="a-61"></a>住乌江寺。<a id="a-62"></a>戒行精峻。<a id="a-63"></a>善占吉凶逆知祸福。<a id="a-64"></a>世传为圣。<a id="a-65"></a>晋明帝时甚见敬事。<a id="a-66"></a>以花布席下验其凡圣。<a id="a-67"></a>果不萎焉。<a id="a-68"></a>及简文帝。<a id="a-69"></a>先事清水道师。<a id="a-6A"></a>道师京都所谓王濮阳也。<a id="a-6B"></a>第内为立道舍。<a id="a-6C"></a>容亟开导未之从也。<a id="a-6D"></a>后宫人每入道屋。<a id="a-6E"></a>辄见神人。<a id="a-6F"></a>为沙门形。<a id="a-6G"></a>满于室内。<a id="a-6H"></a>帝疑容所为也。<a id="a-6I"></a>而莫能决。<a id="a-6J"></a>践祚之后。<a id="a-6K"></a>乌巢太极殿帝使曲安远筮。<a id="a-6L"></a>之云。<a id="a-6M"></a>西南有女人师能灭此怪。<a id="a-6N"></a>帝遣使往乌江迎道容。<a id="a-6O"></a>以事访之。<a id="a-6P"></a>容曰。<a id="a-6Q"></a>唯有清斋七日受持八戒。<a id="a-6R"></a>自当消弭。<a id="a-6S"></a>帝即从之。<a id="a-6T"></a>整肃一心七日未满。<a id="a-6U"></a>群乌竞集运巢而去。<a id="a-6V"></a>帝深信重。<a id="a-6W"></a>即为立寺资给所须。<a id="a-6X"></a>因林为名。<a id="a-6Y"></a>名曰新林。<a id="a-6Z"></a>即以师礼事之。<a id="a-6a"></a>遂奉正法。<a id="a-6b"></a>后晋显尚佛道容之力也。<a id="a-6c"></a>逮孝武时弥相崇敬。<a id="a-6d"></a>太元中忽而绝迹讲不知所在。<a id="a-6e"></a>帝敕葬其衣钵。<a id="a-6f"></a>故寺边有冢云。</p>
  <h2 id="a6g">司州令宗尼传十一</h2>
  <p id="a6h">令宗。<a id="a-6i"></a>本姓满。<a id="a-6j"></a>高乎金乡人也。<a id="a-6k"></a>幼有清信乡党称之。<a id="a-6l"></a>家遇丧乱为虏所驱。<a id="a-6m"></a>归诚恳至称佛法僧。<a id="a-6n"></a>诵普门品。<a id="a-6o"></a>拔除其眉。<a id="a-6p"></a>托云恶疾。<a id="a-6q"></a>求诉得放。<a id="a-6r"></a>随路南归。<a id="a-6s"></a>行出冀州。<a id="a-6t"></a>复为贼所逐。<a id="a-6u"></a>登上林树专诚至念。<a id="a-6v"></a>捕者前望终不仰视。<a id="a-6w"></a>寻索不得俄尔而散。<a id="a-6x"></a>宗下复去。<a id="a-6y"></a>不敢乞食。<a id="a-6z"></a>初不觉饥。<a id="a-70"></a>晚达孟津无船可济。<a id="a-71"></a>慞惶忧惧更称三宝。<a id="a-72"></a>忽见一白鹿不知所从来。<a id="a-73"></a>下涉河流。<a id="a-74"></a>沙尘随起。<a id="a-75"></a>无有波澜。<a id="a-76"></a>宗随鹿而济。<a id="a-77"></a>曾不沾濡。<a id="a-78"></a>平行如陆。<a id="a-79"></a>因得达家。<a id="a-7A"></a>仍即入道诚心冥诣。<a id="a-7B"></a>学行精恳。<a id="a-7C"></a>开览经法。<a id="a-7D"></a>深义入神。<a id="a-7E"></a>晋孝武闻之遣书通问。<a id="a-7F"></a>后百姓遇疾贫困者众。<a id="a-7G"></a>宗倾资赈给告乞人间。<a id="a-7H"></a>不避阻远随宜赡恤。<a id="a-7I"></a>蒙赖甚多。<a id="a-7J"></a>忍饥勤苦形容枯悴。<a id="a-7K"></a>年七十五。<a id="a-7L"></a>忽早召弟子说其夜梦。<a id="a-7M"></a>见一大山云是须弥。<a id="a-7N"></a>高峰秀绝上与天连。<a id="a-7O"></a>宝饰庄严晖耀烂日。<a id="a-7P"></a>法鼓铿锵香烟芳靡语吾令前愕然惊觉。<a id="a-7Q"></a>即体中忽忽有异于常。<a id="a-7R"></a>虽无痛恼状如昏醉。<a id="a-7S"></a>同学道津曰。<a id="a-7T"></a>正当是极乐耳。<a id="a-7U"></a>交言未竟。<a id="a-7V"></a>奄忽迁神。</p>
  <h2 id="a7W">简静寺支妙音尼传十二</h2>
  <p id="a7X">妙音。<a id="a-7Y"></a>未详何许人也。<a id="a-7Z"></a>幼而志道居处京华。<a id="a-7a"></a>博学内外善为文章。<a id="a-7b"></a>晋孝武皇帝太傅会稽王道孟顗等并相敬信。<a id="a-7c"></a>每与帝及太傅中朝学士。<a id="a-7d"></a>谈论属文。<a id="a-7e"></a>雅有才致。<a id="a-7f"></a>借甚有声。<a id="a-7g"></a>太傅以太元十年为立简静寺。<a id="a-7h"></a>以音为寺主。<a id="a-7i"></a>徒众百余人。<a id="a-7j"></a>内外才义者因之以自达。<a id="a-7k"></a>供嚫无穷。<a id="a-7l"></a>富倾都邑。<a id="a-7m"></a>贵贱宗事。<a id="a-7n"></a>门有车马日百余两。<a id="a-7o"></a>荆州刺史王忱死。<a id="a-7p"></a>烈宗意欲以王恭代之。<a id="a-7q"></a>时桓玄在江陵为忱所折挫闻恭应往素又惮恭。<a id="a-7r"></a>殷仲堪时为恭门生。<a id="a-7s"></a>玄知殷仲堪弱才亦易制御。<a id="a-7t"></a>意欲得之。<a id="a-7u"></a>乃遣使凭妙音尼为堪图州。<a id="a-7v"></a>既而烈宗问妙音。<a id="a-7w"></a>荆州缺外问。<a id="a-7x"></a>云谁应作者。<a id="a-7y"></a>答曰。<a id="a-7z"></a>贫道道士岂容及俗中论议。<a id="a-80"></a>如闻外内谈者。<a id="a-81"></a>并云无过殷仲堪。<a id="a-82"></a>以其意虑深远荆楚所须。<a id="a-83"></a>帝然之。<a id="a-84"></a>遂以代忱。<a id="a-85"></a>权倾一朝威行内外。<a id="a-86"></a>云。</p>
  <h2 id="a87">何后寺道仪尼传十三</h2>
  <p id="a88">道仪。<a id="a-89"></a>本姓贾。<a id="a-8A"></a>雁门娄烦人慧远之姑。<a id="a-8B"></a>出[女*適]同郡解直。<a id="a-8C"></a>直为寻阳令亡。<a id="a-8D"></a>仪年二十二。<a id="a-8E"></a>弃舍俗累披着法衣。<a id="a-8F"></a>聪明敏哲博闻强记。<a id="a-8G"></a>诵法华经讲维摩小品。<a id="a-8H"></a>精义妙理因心独悟。<a id="a-8I"></a>戒行高峻神气清邈。<a id="a-8J"></a>闻中畿经律渐备讲集相续。<a id="a-8K"></a>晋泰元末乃至京师住何后寺。<a id="a-8L"></a>端心律藏妙究精微。<a id="a-8M"></a>身执卑恭在幽不惰。<a id="a-8N"></a>衣裳粗弊自执杖钵。<a id="a-8O"></a>清散无矫道俗高之。<a id="a-8P"></a>年七十八遇疾已笃。<a id="a-8Q"></a>执心弥励诵念无殆。<a id="a-8R"></a>弟子请曰。<a id="a-8S"></a>愿加消息冀蒙胜损。<a id="a-8T"></a>答曰。<a id="a-8U"></a>非所宜言。<a id="a-8V"></a>言绝而卒。</p>
 </body>
</html>