<!doctype html>
<html id="z3IBWQ41Il" data-ver="499">
 <head>
  <meta charset="utf-8">
  <meta author="宝唱">
  <meta library="龙藏">
  <meta catalog="此土著述">
  <meta period="晋">
 </head>
 <body>
  <h1 id="a1">比丘尼传卷第三</h1>
  <p id="a2">东官曾成法缘尼传三十七。</p>
  <p id="a3">南永安寺昙彻尼传三十八。</p>
  <p id="a4">崇圣寺僧敬尼传三十九。</p>
  <p id="a5">盐官齐明寺僧猛尼传四十。</p>
  <p id="a6">华严寺妙智尼传四十一。</p>
  <p id="a7">建福寺智胜尼传四十二。</p>
  <p id="a8">禅基寺僧盖尼传四十三。</p>
  <p id="a9">东青园寺法全尼传四十四。</p>
  <p id="aA">普贤寺净晖尼传四十五。</p>
  <p id="aB">法音寺昙简尼传四十六。</p>
  <p id="aC">法音寺净圭尼传四十七。</p>
  <p id="aD">集善寺慧绪尼传四十八。</p>
  <p id="aE">钱塘齐明寺超明尼传四十九。</p>
  <p id="aF">法音寺昙勇尼传五十。</p>
  <p id="aG">剡齐兴寺德乐尼传五十一。</p>
  <p data-pb></p>
  <h2 id="aH">东官曾成法缘尼传三十七</h2>
  <p id="aI">缘。<a id="a-J"></a>本姓仑。<a id="a-K"></a>东官曾成人也。<a id="a-L"></a>宋元嘉九年。<a id="a-M"></a>年十岁。<a id="a-N"></a>妹法彩年九岁。<a id="a-O"></a>未识经法。<a id="a-P"></a>忽以其年二月八日俱失所在。<a id="a-Q"></a>经三日而归。<a id="a-R"></a>说至净土天宫见佛。<a id="a-S"></a>佛为开化。<a id="a-T"></a>至九月十五日又去一旬乃还。<a id="a-U"></a>便能作外国书语及诵经。<a id="a-V"></a>见西域人言谑善相了解。<a id="a-W"></a>十年正月十五日又复失去。<a id="a-X"></a>田中作人见其随风飘扬上天。<a id="a-Y"></a>父母忧之祀神求福。<a id="a-Z"></a>既而经月乃返。<a id="a-a"></a>返已出家披着法服持发而归。<a id="a-b"></a>自</p>
  <p data-pb></p>
  <h2 id="ac">南永安寺昙彻尼传三十八</h2>
  <p id="ad">彻尼。<a id="a-e"></a>未详何许人也。<a id="a-f"></a>少为普要尼弟子。<a id="a-g"></a>随要住南永安寺。<a id="a-h"></a>要道洁学优有闻当世。<a id="a-i"></a>彻秉操无矫习业不休。<a id="a-j"></a>佛法奥义必欲总采。<a id="a-k"></a>未及成戒已究经论。<a id="a-l"></a>具足已后遍习毗尼。<a id="a-m"></a>才堪机务尤能讲说。<a id="a-n"></a>剖毫析滞探赜幽隐。<a id="a-o"></a>诸尼大小皆请北面。<a id="a-p"></a>随方应会负帙成群。<a id="a-q"></a>五侯七贵妇女以下莫不修敬。<a id="a-r"></a>年六十三。<a id="a-s"></a>齐永明二年卒矣。</p>
  <p data-pb></p>
  <h2 id="at">崇圣寺僧敬尼传三十九</h2>
  <p id="au">敬。<a id="a-v"></a>本姓李。<a id="a-w"></a>会稽人也。<a id="a-x"></a>寓居秣陵。<a id="a-y"></a>僧敬在孕家人设会。<a id="a-z"></a>请瓦官寺僧超西寺昙芝尼。<a id="a-10"></a>使二人指腹呼胎中儿为弟子。<a id="a-11"></a>母代儿唤二人为师。<a id="a-12"></a>约不问男女必令出家。<a id="a-13"></a>将产之日母梦神人语之曰。<a id="a-14"></a>可建八关。<a id="a-15"></a>即命经始。<a id="a-16"></a>僧像未集敬便生焉。<a id="a-17"></a>闻空中语曰。<a id="a-18"></a>可与建安寺白尼作弟子。<a id="a-19"></a>母即从之。<a id="a-1A"></a>及年五六岁闻人经呗辄能诵忆。<a id="a-1B"></a>读经数百卷妙解日深。<a id="a-1C"></a>菜蔬刻已清风渐着。<a id="a-1D"></a>逮元嘉中鲁郡孔默出镇广州。<a id="a-1E"></a>携与同行。<a id="a-1F"></a>遇见外国铁萨罗尼等来向宋都。<a id="a-1G"></a>并风节峧异。<a id="a-1H"></a>更从受戒深悟无常。<a id="a-1I"></a>乃欲乘船泛海寻求圣迹。<a id="a-1J"></a>道俗禁闭。<a id="a-1K"></a>留滞岭南三十余载。<a id="a-1L"></a>风流所渐犷俗移心。<a id="a-1M"></a>舍园宅施之者十有三家。<a id="a-1N"></a>共为立寺于潮亭。<a id="a-1O"></a>名曰众造。<a id="a-1P"></a>宋明帝闻之远遣征迎。<a id="a-1Q"></a>番禺道俗大相悲恋。<a id="a-1R"></a>还都敕住崇圣寺。<a id="a-1S"></a>道俗服其进止。<a id="a-1T"></a>丹阳乐遵为敬舍宅立寺后迁居之。<a id="a-1U"></a>齐文惠帝竟陵文宣王。<a id="a-1V"></a>并钦风德嚫施无阙。<a id="a-1W"></a>年八十四。<a id="a-1X"></a>永明四年二月三日卒。<a id="a-1Y"></a>葬于钟山之阳。<a id="a-1Z"></a>弟子造碑。<a id="a-1a"></a>中书侍郎吴兴沈约制其文焉。</p>
  <p data-pb></p>
  <h2 id="a1b">盐官齐明寺僧猛尼传四十</h2>
  <p id="a1c">猛。<a id="a-1d"></a>本姓岑。<a id="a-1e"></a>南阳人也。<a id="a-1f"></a>迁居盐官县。<a id="a-1g"></a>至猛五世矣。<a id="a-1h"></a>曾祖率晋正员郎余抗令。<a id="a-1i"></a>世事黄老加信敬邪神。<a id="a-1j"></a>猛幼而慨然有拔俗之志。<a id="a-1k"></a>年十二父亡。<a id="a-1l"></a>号哭吐血绝而复苏。<a id="a-1m"></a>三年告终。<a id="a-1n"></a>示不灭性。<a id="a-1o"></a>辞母出家。<a id="a-1p"></a>行已清洁奉师恭肃。<a id="a-1q"></a>蔬粝之食止存支命。<a id="a-1r"></a>行道礼忏未尝疲怠。<a id="a-1s"></a>说悔先罪精恳流泪。<a id="a-1t"></a>能行人所不能行。<a id="a-1u"></a>益州刺史吴郡张岱闻风贵敬。<a id="a-1v"></a>请为门师。<a id="a-1w"></a>宋元徽元年净度尼入吴。<a id="a-1x"></a>携出京城。<a id="a-1y"></a>仍住建福寺。<a id="a-1z"></a>历观众经以日系夜。<a id="a-20"></a>随逐讲说心无厌倦。<a id="a-21"></a>多闻强记经耳必忆。<a id="a-22"></a>由是经律皆悉研明。<a id="a-23"></a>澄情宴坐泊然不测。<a id="a-24"></a>齐建元四年母病。<a id="a-25"></a>乃舍东宅为寺。<a id="a-26"></a>名</p>
  <p data-pb></p>
  <h2 id="a27">华严寺妙智尼传四十一</h2>
  <p id="a28">智。<a id="a-29"></a>本姓曹。<a id="a-2A"></a>河内人也。<a id="a-2B"></a>禀性柔明陶心大化。<a id="a-2C"></a>执持禁范如护明珠。<a id="a-2D"></a>心勤忍辱与物无忤。<a id="a-2E"></a>虽有毁恼必以和颜。<a id="a-2F"></a>下帷穷年终日无闷。<a id="a-2G"></a>精达法相。<a id="a-2H"></a>物共宗之。<a id="a-2I"></a>禅堂初建。<a id="a-2J"></a>齐武皇帝敕请妙智讲胜鬘净名开题。<a id="a-2K"></a>及讲帝数亲临。<a id="a-2L"></a>诏问无方。<a id="a-2M"></a>智连环剖析初无遗滞。<a id="a-2N"></a>帝屡称善。<a id="a-2O"></a>四众雅服。<a id="a-2P"></a>齐竟陵文宣王疆界钟山集葬名德。<a id="a-2Q"></a>年六十四。<a id="a-2R"></a>建武二年卒葬于定林寺。<a id="a-2S"></a>南齐侍中琅琊王伦妻江氏为着石赞文序立于墓左耳。</p>
  <p data-pb></p>
  <h2 id="a2T">建福寺智胜尼传四十二</h2>
  <p id="a2U">胜。<a id="a-2V"></a>本姓徐。<a id="a-2W"></a>长安人也。<a id="a-2X"></a>寓居会稽于其三世。<a id="a-2Y"></a>六岁而随王母出都游瓦官寺。<a id="a-2Z"></a>见招提整峻宝饰严华。<a id="a-2a"></a>澘然泣涕。<a id="a-2b"></a>仍祈剪落。<a id="a-2c"></a>王母问之具述此意。<a id="a-2d"></a>谓其幼稚而未许之也。<a id="a-2e"></a>宋季多难四民失业。<a id="a-2f"></a>时事纷纭奄冉积载。<a id="a-2g"></a>年将二十方得出家住建福寺。<a id="a-2h"></a>独行无伦绝尘难范。<a id="a-2i"></a>听受大涅槃经一闻能持。<a id="a-2j"></a>后研律藏功不再受。<a id="a-2k"></a>总持之誉佥然改目。<a id="a-2l"></a>自制数十卷义疏。<a id="a-2m"></a>辞约而旨远。<a id="a-2n"></a>义隐而理妙。<a id="a-2o"></a>逢涅不淄遇磨不磷。<a id="a-2p"></a>大明中有一男子。<a id="a-2q"></a>诡期抱梁欲规不逊。<a id="a-2r"></a>胜克意渊深雅操壁立。<a id="a-2s"></a>正色告众。<a id="a-2t"></a>众录付官。<a id="a-2u"></a>守戒清净如护明珠。<a id="a-2v"></a>时庄严寺昙斌法师弟子僧宗玄趣。<a id="a-2w"></a>共直佛殿慢藏致盗。<a id="a-2x"></a>乃失菩萨璎珞及七宝澡罐斌衣钵之外室如悬磬。<a id="a-2y"></a>无以为备。<a id="a-2z"></a>忧慨辍讲。<a id="a-30"></a>闭房三日。<a id="a-31"></a>胜宣告四部旬月备办。<a id="a-32"></a>德感化行皆类此也。<a id="a-33"></a>齐文惠帝闻风雅相接召。<a id="a-34"></a>每延入宫讲说众经。<a id="a-35"></a>司徒竟陵文宣王倍崇敬焉。<a id="a-36"></a>胜志贞南金心皎比雪。<a id="a-37"></a>裁箴尼众实允物望。<a id="a-38"></a>令旨仍使为寺主阖众爱敬如奉严尊。<a id="a-39"></a>从定林寺僧远法师受菩萨戒。<a id="a-3A"></a>座侧常置香炉。<a id="a-3B"></a>胜乃捻香。<a id="a-3C"></a>远止之曰。<a id="a-3D"></a>不取火已信宿矣。<a id="a-3E"></a>所置之香遂氛氲流烟。<a id="a-3F"></a>咸叹其肃恭表应若斯也。<a id="a-3G"></a>永明中作圣僧斋摄心祈想。<a id="a-3H"></a>忽闻空中弹指合掌侧听。<a id="a-3I"></a>胜居寺三十年。<a id="a-3J"></a>未尝赴斋会游践贵。<a id="a-3K"></a>胜每重闲静处系念思惟。<a id="a-3L"></a>故流芳不远。<a id="a-3M"></a>文惠帝特加供俸。<a id="a-3N"></a>日月充盈。<a id="a-3O"></a>缔构房宇。<a id="a-3P"></a>阖寺崇华。<a id="a-3Q"></a>胜舍衣钵为宋齐七帝造摄山寺石像。<a id="a-3R"></a>永明十年寝疾。<a id="a-3S"></a>忽见金车玉宇悉来迎接。<a id="a-3T"></a>到四月五日告诸弟子曰。<a id="a-3U"></a>吾今逝矣。<a id="a-3V"></a>弟子皆泣。<a id="a-3W"></a>乃披衣出胸。<a id="a-3X"></a>胸有草书佛字。<a id="a-3Y"></a>字体鲜白色相明润。<a id="a-3Z"></a>八日正中而卒也。<a id="a-3a"></a>年六十六。<a id="a-3b"></a>葬于钟山。<a id="a-3c"></a>文帝给其汤药。<a id="a-3d"></a>凶事所须并宜官备也。</p>
  <p data-pb></p>
  <h2 id="a3e">禅基寺僧盖尼传四十三</h2>
  <p id="a3f">盖。<a id="a-3g"></a>本姓田。<a id="a-3h"></a>赵国均仁人也。<a id="a-3i"></a>父宏梁天水太守。<a id="a-3j"></a>盖幼出家为僧志尼弟子住彭城华林寺。<a id="a-3k"></a>忘利养惔毁誉。<a id="a-3l"></a>永徽元年索虏侵州。<a id="a-3m"></a>与同学法进南游京室。<a id="a-3n"></a>住妙相尼寺。<a id="a-3o"></a>博听经律深究旨归。<a id="a-3p"></a>专修禅定惟日不足。<a id="a-3q"></a>寒暑不变衣裳。<a id="a-3r"></a>四时无新饮食。<a id="a-3s"></a>但资一菜中饭而已。<a id="a-3t"></a>受业于隐审二禅师。<a id="a-3u"></a>禅</p>
  <p data-pb></p>
  <h2 id="a3v">青园东寺法全尼传四十四</h2>
  <p id="a3w">法全本姓戴。<a id="a-3x"></a>丹阳人也。<a id="a-3y"></a>端庄好静雅勤定慧。<a id="a-3z"></a>初随宗瑗博综众经。<a id="a-40"></a>后师审隐遍游禅观。<a id="a-41"></a>昼则披文远思。<a id="a-42"></a>夕则历观妙境。<a id="a-43"></a>大乘奥典皆能宣讲。<a id="a-44"></a>三昧秘门并为师匠。<a id="a-45"></a>食但蔬菜衣止蔽形。<a id="a-46"></a>训诱未闻奖成后学。<a id="a-47"></a>听者修行功益甚众。<a id="a-48"></a>寺既广大阅理为难。<a id="a-49"></a>泰始三年众议欲分为二寺。<a id="a-4A"></a>时宝婴尼求于东面起立禅房更构灵塔。<a id="a-4B"></a>于是始分为东青园寺。<a id="a-4C"></a>升明二年婴卒。<a id="a-4D"></a>众既新分人望未缉。<a id="a-4E"></a>乃以全为寺主。<a id="a-4F"></a>于是大小爱悦情无纤介。<a id="a-4G"></a>年八十三。<a id="a-4H"></a>隆昌元年卒。<a id="a-4I"></a>时寺复有净练僧律慧形。<a id="a-4J"></a>并以学显名也。</p>
  <h2 id="a4K">普贤寺净晖尼传四十五</h2>
  <p id="a4L">净晖本姓杨。<a id="a-4M"></a>建康人也。<a id="a-4N"></a>志道专诚乐法翘恳。<a id="a-4O"></a>具戒之初从济瑗禀学。<a id="a-4P"></a>精思研求究大乘之奥。<a id="a-4Q"></a>十腊之后便为宗匠。<a id="a-4R"></a>齐文惠帝竟陵文宣王莫不服膺。<a id="a-4S"></a>永明八年竟陵王请于第讲维摩经。<a id="a-4T"></a>后为寺主。<a id="a-4U"></a>二十余年。<a id="a-4V"></a>长幼崇奉如事父母。<a id="a-4W"></a>从为弟子者四百余人。<a id="a-4X"></a>年七十二。<a id="a-4Y"></a>永明十年卒也。<a id="a-4Z"></a>时寺又有僧要光净。<a id="a-4a"></a>并学行有闻也。</p>
  <h2 id="a4b">法音寺昙简尼传四十六</h2>
  <p id="a4c">昙简。<a id="a-4d"></a>本姓张。<a id="a-4e"></a>清河人也。<a id="a-4f"></a>为法净尼弟子住寺。<a id="a-4g"></a>游学淮海弘宣正法。<a id="a-4h"></a>先人后己志在广济。<a id="a-4i"></a>以齐建元四年立法音精舍。<a id="a-4j"></a>禅思静默通达三昧。<a id="a-4k"></a>德声遐布功化自远。<a id="a-4l"></a>道俗敬仰盛修供施。<a id="a-4m"></a>时有慧明法师。<a id="a-4n"></a>深爱寂静。<a id="a-4o"></a>本住道林寺。<a id="a-4p"></a>永明时为文惠帝竟陵文宣王之所修饰。<a id="a-4q"></a>僧多义学累讲经论。<a id="a-4r"></a>去来諠动明欲去之。<a id="a-4s"></a>简以寺为施因移白山。<a id="a-4t"></a>更立草庵以蔽风雨。<a id="a-4u"></a>应时行乞。<a id="a-4v"></a>取给所资。<a id="a-4w"></a>常聚樵木。<a id="a-4x"></a>云营功德。<a id="a-4y"></a>以建武元年二月十八日夜。<a id="a-4z"></a>登此积薪引火自焚。<a id="a-50"></a>舍生死身供养三宝。<a id="a-51"></a>近村见火竞来赴救。<a id="a-52"></a>及至简已迁灭。<a id="a-53"></a>道俗哀恸声振山谷。<a id="a-54"></a>即聚所余为立坟刹也。</p>
  <h2 id="a55">法音寺净圭尼传四十七</h2>
  <p id="a56">净圭。<a id="a-57"></a>本姓周。<a id="a-58"></a>晋陵人也。<a id="a-59"></a>寓居建康县三世矣。<a id="a-5A"></a>圭幼而聪颖一闻多悟。<a id="a-5B"></a>性不狎俗早愿出家。<a id="a-5C"></a>父母怜之不违其志。<a id="a-5D"></a>为法净尼弟子住法音寺。<a id="a-5E"></a>德行纯邃经律博通。<a id="a-5F"></a>三业禅秘无不善达。<a id="a-5G"></a>神量渊远物莫能窥。<a id="a-5H"></a>遗身忘味常自枯槁。<a id="a-5I"></a>其精进总持为世法则。<a id="a-5J"></a>传授训诱多能导利当世归心。<a id="a-5K"></a>与昙简尼同憩法音寺。<a id="a-5L"></a>后移白山栖托树下。<a id="a-5M"></a>功化转弘。<a id="a-5N"></a>以建武元年二月八日。<a id="a-5O"></a>与昙简同夜烧身。<a id="a-5P"></a>道俗哀赴莫不哽咽。<a id="a-5Q"></a>收其舍利树封坟刹焉。</p>
  <h2 id="a5R">集善寺慧绪尼传四十八</h2>
  <p id="a5S">慧绪。<a id="a-5T"></a>本姓周。<a id="a-5U"></a>闾丘高平人也。<a id="a-5V"></a>为人高率疏远。<a id="a-5W"></a>见之如丈夫不似妇人。<a id="a-5X"></a>发言吐论甚自方直。<a id="a-5Y"></a>略无所回避。<a id="a-5Z"></a>七岁便蔬食持斋志节勇猛。<a id="a-5a"></a>十八出家住荆州三层寺。<a id="a-5b"></a>戒业具足道俗所美。<a id="a-5c"></a>时江陵有隐尼。<a id="a-5d"></a>西土德望。<a id="a-5e"></a>见绪而异之。<a id="a-5f"></a>遂忘年契意相携行道。<a id="a-5g"></a>尝同居一夏。<a id="a-5h"></a>共习般舟。<a id="a-5i"></a>心形勤苦昼夜不息。<a id="a-5j"></a>沈攸之为刺史普沙简僧尼。<a id="a-5k"></a>绪乃避难下都。<a id="a-5l"></a>及沈破败后复还西。<a id="a-5m"></a>齐太尉大司马豫章王萧嶷。<a id="a-5n"></a>以宋升明末出镇荆陕。<a id="a-5o"></a>知其有道行迎请入内。<a id="a-5p"></a>备尽四事。<a id="a-5q"></a>时有玄畅禅师。<a id="a-5r"></a>从蜀下荆。<a id="a-5s"></a>绪就受禅法究极精妙。<a id="a-5t"></a>畅每称其宿习不浅。<a id="a-5u"></a>绪既善解禅行兼菜蔬励节。<a id="a-5v"></a>豫章王妃及内眷属。<a id="a-5w"></a>敬信甚深从受禅法。<a id="a-5x"></a>每有嚫施。<a id="a-5y"></a>受已随散。<a id="a-5z"></a>不尝储畜意。<a id="a-60"></a>志高远都。<a id="a-61"></a>不以生业关怀萧。<a id="a-62"></a>王要共还都。<a id="a-63"></a>为起精舍在第东田之东。<a id="a-64"></a>名曰福田寺。<a id="a-65"></a>常入第行道。<a id="a-66"></a>永明九年自称忽忽苦病亦无正恶。<a id="a-67"></a>唯不复肯食。<a id="a-68"></a>颜貌憔瘁苦求还寺。<a id="a-69"></a>还寺即平愈。<a id="a-6A"></a>旬日中辄复请入。<a id="a-6B"></a>入转如前。<a id="a-6C"></a>咸不知所以。<a id="a-6D"></a>俄而王薨祸故相续。<a id="a-6E"></a>武皇帝以东田郊迥更起集善寺。<a id="a-6F"></a>悉移诸尼还集善。<a id="a-6G"></a>而以福田寺别安外国道人阿梨。<a id="a-6H"></a>第中还复供养善读诵咒。<a id="a-6I"></a>绪自移集善寺以后。<a id="a-6J"></a>足不复入第者数年。<a id="a-6K"></a>时内外既敬重此尼。<a id="a-6L"></a>每劝其暂至后第内。<a id="a-6M"></a>竺夫人欲建禅斋。<a id="a-6N"></a>遣信先咨请。<a id="a-6O"></a>尼云甚善。<a id="a-6P"></a>贫道年恶。<a id="a-6Q"></a>此叚实愿一入第与诸夫娘别。<a id="a-6R"></a>既入斋。<a id="a-6S"></a>斋竟自索纸笔作诗曰。<a id="a-6T"></a>世人或不知。<a id="a-6U"></a>呼我作老周。<a id="a-6V"></a>忽请作七日。<a id="a-6W"></a>禅斋不得休(后复有十字道别今忘之)作诗竟言笑接人。<a id="a-6X"></a>了不异常日高傲也。<a id="a-6Y"></a>因具叙离云。<a id="a-6Z"></a>此叚出寺方为永别。<a id="a-6a"></a>年老无复能入第理。<a id="a-6b"></a>时体中甚康健。<a id="a-6c"></a>出寺月余。<a id="a-6d"></a>便云病。<a id="a-6e"></a>乃无有异于恒少日而卒也。<a id="a-6f"></a>是永元元年十一月二十日卒。<a id="a-6g"></a>时年六十九周舍为立序赞。<a id="a-6h"></a>又有德盛尼。<a id="a-6i"></a>德合志同为法眷属。<a id="a-6j"></a>行道习观亲承音旨也。</p>
  <h2 id="a6k">钱塘齐明寺超明尼传四十九</h2>
  <p id="a6l">超明本姓范。<a id="a-6m"></a>钱塘人。<a id="a-6n"></a>父先少为国子生。<a id="a-6o"></a>世奉大法。<a id="a-6p"></a>明幼聪颖雅有志尚。<a id="a-6q"></a>读五经善文义。<a id="a-6r"></a>方正有礼内外敬之。<a id="a-6s"></a>年二十一夫亡寡居。<a id="a-6t"></a>乡邻求嫂誓而弗许。<a id="a-6u"></a>因遂出家住崇隐寺。<a id="a-6v"></a>神理明彻道识清悟。<a id="a-6w"></a>闻吴县北张寺有昙整法师道行精苦从受具足。<a id="a-6x"></a>后往涂山听慧基法师。<a id="a-6y"></a>讲说众经便究义旨。<a id="a-6z"></a>一经于耳退无不记。<a id="a-70"></a>三吴士庶内外崇敬。<a id="a-71"></a>寻还钱塘移憩齐明寺。<a id="a-72"></a>年六十余。<a id="a-73"></a>建武五年而卒也。<a id="a-74"></a>时又有法藏尼。<a id="a-75"></a>亦以学行驰名也。</p>
  <h2 id="a76">法音寺昙勇尼传五十</h2>
  <p id="a77">昙勇者。<a id="a-78"></a>昙简尼之姊也。<a id="a-79"></a>为性刚直不随物以倾动。<a id="a-7A"></a>常以禅律为务。<a id="a-7B"></a>不以衣食经怀。<a id="a-7C"></a>憩法音精舍。<a id="a-7D"></a>深悟无常高崇我乐。<a id="a-7E"></a>以建武元年随简同移白山。<a id="a-7F"></a>永元三年二月十五日夜积薪自烧以身供养。<a id="a-7G"></a>当时闻见咸发道心。<a id="a-7H"></a>共聚遗烬以立坟刹云。</p>
  <h2 id="a7I">剡齐兴寺德乐尼传五十一</h2>
  <p id="a7J">德乐。<a id="a-7K"></a>本姓孙。<a id="a-7L"></a>毗陵人也。<a id="a-7M"></a>高祖毓晋豫州刺史。<a id="a-7N"></a>乐生而口有二牙。<a id="a-7O"></a>及长常于闇室不假灯烛了了能见。<a id="a-7P"></a>愿乐离俗。<a id="a-7Q"></a>父母爱惜而不敢遮。<a id="a-7R"></a>至年八岁许。<a id="a-7S"></a>其姊妹同时入道。<a id="a-7T"></a>为晋陵光尼弟子。<a id="a-7U"></a>具足以后并游学京师。<a id="a-7V"></a>住南永安寺。<a id="a-7W"></a>笃志精勤以昼继夜。<a id="a-7X"></a>穷研经律言谈典雅。<a id="a-7Y"></a>宋文帝善之。<a id="a-7Z"></a>元嘉七年外国沙门求那跋摩。<a id="a-7a"></a>宋大将军立王园寺(在枳园寺路北也)请移住焉。<a id="a-7b"></a>到十一年有师子国比丘尼十余人至。<a id="a-7c"></a>重从僧伽跋摩受具足戒。<a id="a-7d"></a>至二十一年。<a id="a-7e"></a>同寺尼法净昙览。<a id="a-7f"></a>染孔熙先谋人。<a id="a-7g"></a>身穷法毁坏寺舍。<a id="a-7h"></a>诸尼离散。<a id="a-7i"></a>德乐移憩东青园。<a id="a-7j"></a>乐咨请深禅穷究妙境。<a id="a-7k"></a>及文帝崩。<a id="a-7l"></a>东游会稽。<a id="a-7m"></a>止于剡之白山照明精舍。<a id="a-7n"></a>学众云集从容教授。<a id="a-7o"></a>道盛东南矣。<a id="a-7p"></a>齐永明五年陈留阮俭笃信士也。<a id="a-7q"></a>舍所居宅立齐兴精舍。<a id="a-7r"></a>乐纲纪大小悦服远近钦风。<a id="a-7s"></a>皆愿依止。<a id="a-7t"></a>徒众二百余人。<a id="a-7u"></a>不聚嚫施岁建大讲。<a id="a-7v"></a>僧尼不限平等资供。<a id="a-7w"></a>年八十一。<a id="a-7x"></a>永元三年卒剡。<a id="a-7y"></a>有僧茂尼。<a id="a-7z"></a>本姓王。<a id="a-80"></a>彭城人也。<a id="a-81"></a>节食单蔬勤苦为业。<a id="a-82"></a>用其嚫遗纪竹园精舍焉。</p>
 </body>
</html>