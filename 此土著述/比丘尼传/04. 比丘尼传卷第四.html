<!doctype html>
<html id="z3IBWQ51Im" data-ver="435">
 <head>
  <meta charset="utf-8">
  <meta author="宝唱">
  <meta library="龙藏">
  <meta catalog="此土著述">
  <meta period="晋">
 </head>
 <body>
  <h1 id="a1">比丘尼传卷第四</h1>
  <p id="a2">禅林寺净秀尼传五十二。</p>
  <p id="a3">禅林寺僧念尼传五十三。</p>
  <p id="a4">成都长乐寺昙晖尼传五十四。</p>
  <p id="a5">高昌都郎中寺凭尼传五十五。</p>
  <p id="a6">闲居寺慧胜尼传五十六。</p>
  <p id="a7">东青园寺净贤尼传五十七。</p>
  <p id="a8">竹园寺净渊尼传五十八。</p>
  <p id="a9">竹园寺净行尼传五十九。</p>
  <p id="aA">南晋陵寺令玉尼传六十。</p>
  <p id="aB">闲居寺僧述尼传六十一。</p>
  <p id="aC">西青园寺妙祎尼传六十二。</p>
  <p id="aD">乐安寺慧晖尼传六十三。</p>
  <p id="aE">邸山寺道贵尼传六十四。</p>
  <p id="aF">山阴招明寺法宣尼传六十五。</p>
  <p data-pb></p>
  <h2 id="aG">禅林寺净秀尼传五十二</h2>
  <p id="aH">秀本姓梁。<a id="a-I"></a>安定乌氏人也。<a id="a-J"></a>祖畴征虏司马父粲之龙川县都乡侯。<a id="a-K"></a>净秀幼而聪睿好行慈仁。<a id="a-L"></a>七岁自然持斋。<a id="a-M"></a>家中请僧转涅槃经。<a id="a-N"></a>闻断鱼肉即便蔬食。<a id="a-O"></a>不敢令二亲知。<a id="a-P"></a>若得鲑鳝密自弃之。<a id="a-Q"></a>从外国沙门普练咨受五戒。<a id="a-R"></a>精勤奉持不曾违犯。<a id="a-S"></a>礼拜读诵昼夜不休。<a id="a-T"></a>年十二便求出家。<a id="a-U"></a>父母禁之。<a id="a-V"></a>及手能书常自写经。<a id="a-W"></a>所有资财唯充功德不营俗好。<a id="a-X"></a>不衣锦绣不着粉黛。<a id="a-Y"></a>如此推迁。<a id="a-Z"></a>至十九方得听许。<a id="a-a"></a>为青园寺首尼弟子。<a id="a-b"></a>事师竭诚犹惧弗</p>
  <p data-pb></p>
  <h2 id="ac">禅林寺僧念尼传五十三</h2>
  <p id="ad">念。<a id="a-e"></a>本姓羊。<a id="a-f"></a>泰山南城人也。<a id="a-g"></a>父弥州从事吏。<a id="a-h"></a>念即招提寺昙睿法师之姑也。<a id="a-i"></a>圭璋早秀才监明达。<a id="a-j"></a>立德幼年十岁出家。<a id="a-k"></a>为法护尼弟子。<a id="a-l"></a>从师住太后寺。<a id="a-m"></a>贞节苦心禅思精密。<a id="a-n"></a>博涉多通文义兼美。<a id="a-o"></a>蔬食礼忏老而弥笃。<a id="a-p"></a>诵法华经日夜七遍。<a id="a-q"></a>宋文孝武二帝常加资给。<a id="a-r"></a>齐永明中移住禅林寺。<a id="a-s"></a>禅范大隆诸学者众。<a id="a-t"></a>司徒竟陵王四事供养。<a id="a-u"></a>年九十。<a id="a-v"></a>梁天监三年卒。<a id="a-w"></a>葬秣陵县中兴里内。</p>
  <p data-pb></p>
  <h2 id="ax">成都长乐寺昙晖尼传五十四</h2>
  <p id="ay">晖。<a id="a-z"></a>本姓青阳。<a id="a-10"></a>名白玉。<a id="a-11"></a>成都人也。<a id="a-12"></a>幼乐修道父母不许。<a id="a-13"></a>元嘉九年有外国禅师畺良耶舍。<a id="a-14"></a>入蜀大弘禅观。<a id="a-15"></a>晖年十一。<a id="a-16"></a>启母求请禅师欲咨禅法。<a id="a-17"></a>母从之。<a id="a-18"></a>耶舍一见。<a id="a-19"></a>叹此人有分令其修习。<a id="a-1A"></a>嘱法育尼使相左右。<a id="a-1B"></a>母已许嫁于晖之姑子。<a id="a-1C"></a>出门有曰。<a id="a-1D"></a>不展余计。<a id="a-1E"></a>育尼密迎还寺。<a id="a-1F"></a>晖深立誓愿。<a id="a-1G"></a>若我道心不遂。<a id="a-1H"></a>遂致逼迫者。<a id="a-1I"></a>当以火自焚耳。<a id="a-1J"></a>刺史甄法崇闻之。<a id="a-1K"></a>遣使迎晖。<a id="a-1L"></a>集诸纲佐及有望之民。<a id="a-1M"></a>请诸僧尼穷相难尽。<a id="a-1N"></a>法崇问曰。<a id="a-1O"></a>汝审能出家不。<a id="a-1P"></a>答曰。<a id="a-1Q"></a>微愿久发特乞救济。<a id="a-1R"></a>法崇曰善。<a id="a-1S"></a>遣使</p>
  <p data-pb></p>
  <h2 id="a1T">伪高昌都郎中寺冯尼传五十五</h2>
  <p id="a1U">尼者。<a id="a-1V"></a>本姓冯。<a id="a-1W"></a>高昌人也。<a id="a-1X"></a>时人敬重。<a id="a-1Y"></a>因以姓为号。<a id="a-1Z"></a>年三十出家住高昌都郎中寺。<a id="a-1a"></a>菜蔬一食戒行精苦。<a id="a-1b"></a>烧六指供养。<a id="a-1c"></a>皆悉至掌。<a id="a-1d"></a>诵大般涅槃经。<a id="a-1e"></a>三日一遍。<a id="a-1f"></a>时有法慧法师。<a id="a-1g"></a>精进迈群。<a id="a-1h"></a>为高昌一国尼依止师。<a id="a-1i"></a>冯后忽谓法惠言。<a id="a-1j"></a>阿阇梨未好。<a id="a-1k"></a>冯是阇梨善知识。<a id="a-1l"></a>阇梨可往龟兹国金花帐下直月闻当得胜法。<a id="a-1m"></a>法惠闻而从之。<a id="a-1n"></a>往至彼寺见直月。<a id="a-1o"></a>直月欢喜以蒲萄酒一升与之令饮。<a id="a-1p"></a>法惠惊愕。<a id="a-1q"></a>我来觅胜法。<a id="a-1r"></a>翻然饮我。<a id="a-1s"></a>非法之物不肯饮。<a id="a-1t"></a>直月推背急令出去。<a id="a-1u"></a>法惠退思。<a id="a-1v"></a>我既远来未达此意。<a id="a-1w"></a>恐不宜违。<a id="a-1x"></a>即顿饮之。<a id="a-1y"></a>醉吐迷闷无所复识。<a id="a-1z"></a>直月便自他行。<a id="a-20"></a>法惠酒醒自知犯戒追大惭愧。<a id="a-21"></a>自捶其身悔责所行欲自害命。<a id="a-22"></a>因此思惟得第三果。<a id="a-23"></a>直月还问曰。<a id="a-24"></a>已得耶。<a id="a-25"></a>答曰。<a id="a-26"></a>然。<a id="a-27"></a>因还高昌。<a id="a-28"></a>未至二百里。<a id="a-29"></a>初无音信。<a id="a-2A"></a>冯呼尼众远出迎候。<a id="a-2B"></a>先知之</p>
  <p data-pb></p>
  <h2 id="a2C">梁闲居寺慧胜尼传五十六</h2>
  <p id="a2D">胜。<a id="a-2E"></a>本姓唐。<a id="a-2F"></a>彭城人也。<a id="a-2G"></a>父僧智寓建康。<a id="a-2H"></a>胜幼愿出家。<a id="a-2I"></a>以方正自立希于语言。<a id="a-2J"></a>言必能行身无轻躁。<a id="a-2K"></a>旬日不出户牖。<a id="a-2L"></a>见之者莫不敬异。<a id="a-2M"></a>以宋元嘉二十一年出家。<a id="a-2N"></a>时年十八。<a id="a-2O"></a>为净秀尼弟子。<a id="a-2P"></a>住禅林寺。<a id="a-2Q"></a>具戒以后讲法华经。<a id="a-2R"></a>随集善寺绪尼学五行禅。<a id="a-2S"></a>后从草堂寺思隐灵根寺法颖。<a id="a-2T"></a>备修观行。<a id="a-2U"></a>奇相妙证独得怀抱。<a id="a-2V"></a>人见而问之。<a id="a-2W"></a>皆答云。<a id="a-2X"></a>罪无轻重一时发露。<a id="a-2Y"></a>忏悔恳恻以昼系夜。<a id="a-2Z"></a>贵贱崇敬供施不断。<a id="a-2a"></a>年八十一。<a id="a-2b"></a>梁天监四年卒。<a id="a-2c"></a>葬于白板山也。</p>
  <p data-pb></p>
  <h2 id="a2d">东青园寺净贤尼传五十七</h2>
  <p id="a2e">贤。<a id="a-2f"></a>本姓弘。<a id="a-2g"></a>永世人也。<a id="a-2h"></a>住青园东寺。<a id="a-2i"></a>有干局才能而好修禅定。<a id="a-2j"></a>博穷经律言必典正。<a id="a-2k"></a>虽不讲说精究旨要。<a id="a-2l"></a>宋文皇帝善之。<a id="a-2m"></a>湘东王或龆龀之年眠好惊魇。<a id="a-2n"></a>敕从净贤尼受三自归。<a id="a-2o"></a>悸寐即愈。<a id="a-2p"></a>帝益相善。<a id="a-2q"></a>厚崇供施内外亲赏。<a id="a-2r"></a>及明帝即位。<a id="a-2s"></a>礼待益隆资给弥重。<a id="a-2t"></a>建斋设讲相继不绝。<a id="a-2u"></a>当时名士莫不宗敬。<a id="a-2v"></a>后总寺任十有余载。<a id="a-2w"></a>年七十五。<a id="a-2x"></a>梁天监四年而卒。<a id="a-2y"></a>复有惠高宝颙。<a id="a-2z"></a>皆知名。<a id="a-30"></a>慧高坐禅诵经勤营众务。<a id="a-31"></a>宝颙讲法华经明于观行。</p>
  <p data-pb></p>
  <h2 id="a32">竹园寺净渊尼传五十八</h2>
  <p id="a33">渊。<a id="a-34"></a>本姓时。<a id="a-35"></a>钜鹿人也。<a id="a-36"></a>幼有成人之智五六岁时尝聚沙为塔刻木作像。<a id="a-37"></a>烧香拜敬弥日不足。<a id="a-38"></a>每闻人言。<a id="a-39"></a>辄难尽取其理究。<a id="a-3A"></a>二十出家。<a id="a-3B"></a>恋慕膝下。<a id="a-3C"></a>不食不寝。<a id="a-3D"></a>饮水持斋。<a id="a-3E"></a>谏晓不从。<a id="a-3F"></a>终竟七日。<a id="a-3G"></a>自尔之后蔬食长斋。<a id="a-3H"></a>戒忍精苦不由课励。<a id="a-3I"></a>师友嗟敬远近称誉。<a id="a-3J"></a>齐文帝大相钦礼。<a id="a-3K"></a>四事供养。<a id="a-3L"></a>信驿重沓。<a id="a-3M"></a>年七十一。<a id="a-3N"></a>天监五年卒也。</p>
  <h2 id="a3O">竹园寺净行尼传五十九</h2>
  <p id="a3P">净行。<a id="a-3Q"></a>即净渊尼第五妹也。<a id="a-3R"></a>幼而神理清秀远识遒赡。<a id="a-3S"></a>爽烈有志分风调举止每辄不群。<a id="a-3T"></a>少经与大袜令郭洽妻臧氏相识。<a id="a-3U"></a>洽欲害其妻言泄于路。<a id="a-3V"></a>行请兄谏洽。<a id="a-3W"></a>洽不从之。<a id="a-3X"></a>行密语臧氏。<a id="a-3Y"></a>臧氏不信。<a id="a-3Z"></a>行执手恸泣。<a id="a-3a"></a>于是而反。<a id="a-3b"></a>后一二日洽果害之。<a id="a-3c"></a>及年十七从法施尼出家住竹园寺。<a id="a-3d"></a>学成实毗昙涅槃华严。<a id="a-3e"></a>每见事端已达旨趣。<a id="a-3f"></a>探究渊赜博辩无穷。<a id="a-3g"></a>齐竟陵文宣王萧子良厚加资给。<a id="a-3h"></a>僧宗宝亮二法师雅相赏异。<a id="a-3i"></a>及请讲说听众数百人。<a id="a-3j"></a>官第尼寺法事连续。<a id="a-3k"></a>当时先达无能屈者。<a id="a-3l"></a>竟陵王后区品学众欲撰僧录。<a id="a-3m"></a>莫可与行为辈。<a id="a-3n"></a>后有尼聪朗特达。<a id="a-3o"></a>博辩若神。<a id="a-3p"></a>行特亲狎之。<a id="a-3q"></a>众亦以为后来之秀。<a id="a-3r"></a>可学为俦也。<a id="a-3s"></a>行晚节好禅观菜食精苦。<a id="a-3t"></a>皇帝闻之雅相叹赏。<a id="a-3u"></a>年六十六。<a id="a-3v"></a>天监八年而卒。<a id="a-3w"></a>葬于钟山。</p>
  <h2 id="a3x">南晋陵寺释令玉尼传六十</h2>
  <p id="a3y">令玉。<a id="a-3z"></a>本姓蔡。<a id="a-40"></a>建康人也。<a id="a-41"></a>少出家住何后寺禅房。<a id="a-42"></a>为净曜尼弟子。<a id="a-43"></a>净曜律行纯白思业过人。<a id="a-44"></a>玉少事师长恭勤匪懈。<a id="a-45"></a>始受十戒威仪可观。<a id="a-46"></a>及受具足禁行清白有若冰霜。<a id="a-47"></a>博寻五部妙究幽宗。<a id="a-48"></a>雅能传述。<a id="a-49"></a>宋邵陵王大相钦敬。<a id="a-4A"></a>请为南晋陵寺主。<a id="a-4B"></a>固让不当。<a id="a-4C"></a>王不能屈。<a id="a-4D"></a>以启元徽。<a id="a-4E"></a>元徽再敕事不获免。<a id="a-4F"></a>在任积年。<a id="a-4G"></a>不矜而庄不厉而威。<a id="a-4H"></a>年七十六。<a id="a-4I"></a>梁天监八年卒寺。<a id="a-4J"></a>复有令惠戒忍慧力。<a id="a-4K"></a>并显名。<a id="a-4L"></a>令惠诵妙法莲华维摩胜鬘等经。<a id="a-4M"></a>勤身蔬饭卓然众表。<a id="a-4N"></a>戒忍聪朗好学经目不忘。<a id="a-4O"></a>惠力雅识虚通无所矫竞。</p>
  <h2 id="a4P">闲居寺僧述尼传六十一</h2>
  <p id="a4Q">僧述。<a id="a-4R"></a>本姓怀。<a id="a-4S"></a>彭城人也。<a id="a-4T"></a>父僧珍侨居建康。<a id="a-4U"></a>述幼而志道。<a id="a-4V"></a>八岁蔬食。<a id="a-4W"></a>及年十九。<a id="a-4X"></a>以宋元嘉二十四年从禅林寺净秀尼出家。<a id="a-4Y"></a>节行清苦法检不亏。<a id="a-4Z"></a>游心经律靡不遍览。<a id="a-4a"></a>后偏功十诵文义优洽。<a id="a-4b"></a>复从隐审二法师。<a id="a-4c"></a>咨受秘观遍三昧门。<a id="a-4d"></a>移住禅林寺为禅学所宗。<a id="a-4e"></a>去来投集更成嚣动。<a id="a-4f"></a>述因有隐居之志。<a id="a-4g"></a>宋临川王母张贵嫔闻之。<a id="a-4h"></a>舍所居宅欲为立寺。<a id="a-4i"></a>时制不许辄造。<a id="a-4j"></a>到元徽二年九月一日。<a id="a-4k"></a>汝南王母吴充华启。<a id="a-4l"></a>敕即就缔构。<a id="a-4m"></a>堂殿房宇五十余间。<a id="a-4n"></a>率其同志二十人以禅寂为乐。<a id="a-4o"></a>名曰闲居。<a id="a-4p"></a>述动静守贞不敩浮饰。<a id="a-4q"></a>宋齐之季世道纷喧。<a id="a-4r"></a>且禅且寂风尘不扰。<a id="a-4s"></a>齐文帝竟陵文宣王大相礼遇。<a id="a-4t"></a>修饰一寺事事光奇。<a id="a-4u"></a>四时供养未曾休息。<a id="a-4v"></a>及大梁开泰天下有道。<a id="a-4w"></a>白黑敬仰四远云萃。<a id="a-4x"></a>而述不蓄私财随得随散。<a id="a-4y"></a>或账济四众。<a id="a-4z"></a>或放生。<a id="a-50"></a>乞施造金像五躯。<a id="a-51"></a>并皆壮丽。<a id="a-52"></a>写经及律一千余卷。<a id="a-53"></a>缥帙带轴宝饰新严。<a id="a-54"></a>年八十四。<a id="a-55"></a>梁天监十四年而卒。<a id="a-56"></a>葬于钟山之阳也。</p>
  <h2 id="a57">西青园寺妙祎尼传六十二</h2>
  <p id="a58">妙祎。<a id="a-59"></a>本姓刘。<a id="a-5A"></a>建康人也。<a id="a-5B"></a>龆绮之年而神机秀发。<a id="a-5C"></a>幼出家住西青园寺。<a id="a-5D"></a>戒行无点神情超悟。<a id="a-5E"></a>敦信布惠莫不怀之。<a id="a-5F"></a>雅好谈说尤善言笑。<a id="a-5G"></a>讲大涅槃经法华十地。<a id="a-5H"></a>并三十余遍。<a id="a-5I"></a>十诵毗尼每经敷说。<a id="a-5J"></a>随方导物利益弘多。<a id="a-5K"></a>年七十天监十二年卒也。</p>
  <h2 id="a5L">乐安寺释惠晖尼传六十三</h2>
  <p id="a5M">慧晖。<a id="a-5N"></a>本姓骆。<a id="a-5O"></a>青州人也。<a id="a-5P"></a>六岁乐道父母不听。<a id="a-5Q"></a>至年十一断荤辛滋味。<a id="a-5R"></a>清虚淡朗姿貌详雅。<a id="a-5S"></a>读大涅槃经诵法华经。<a id="a-5T"></a>及年十七随父出都。<a id="a-5U"></a>精进勇猛行人所不能行。<a id="a-5V"></a>父母爱焉听遂其志。<a id="a-5W"></a>十八出家住乐安寺。<a id="a-5X"></a>从斌济柔次四法师。<a id="a-5Y"></a>听成实论及涅槃诸经。<a id="a-5Z"></a>于十余年中郁为义林。<a id="a-5a"></a>京邑诸尼无不咨受。<a id="a-5b"></a>于是法筵频建四远云集。<a id="a-5c"></a>讲说不休禅诵无辍。<a id="a-5d"></a>标心正念日夕忘寝。<a id="a-5e"></a>王公贵贱无不敬重。<a id="a-5f"></a>十方嚫遗四时殷竞。<a id="a-5g"></a>所获之财追造经像。<a id="a-5h"></a>随宜远施。<a id="a-5i"></a>时有不泄者。<a id="a-5j"></a>改缉乐安寺莫不新整。<a id="a-5k"></a>年七十三。<a id="a-5l"></a>天监十三年而卒。<a id="a-5m"></a>葬于石头岗。<a id="a-5n"></a>时复有慧音。<a id="a-5o"></a>以礼诵为业也。</p>
  <h2 id="a5p">邸山寺释道贵尼传六十四</h2>
  <p id="a5q">道贵。<a id="a-5r"></a>本姓寿。<a id="a-5s"></a>长安人也。<a id="a-5t"></a>幼清夷冲素。<a id="a-5u"></a>善研机理志干勤整。<a id="a-5v"></a>精苦过人誓弘大化。<a id="a-5w"></a>荤鲜不食。<a id="a-5x"></a>济物为怀。<a id="a-5y"></a>弊衣自足。<a id="a-5z"></a>诵胜鬘无量寿经不舍昼夜。<a id="a-60"></a>父母爱念使其为道。<a id="a-61"></a>十七出家博览经律究委文理。<a id="a-62"></a>不羡名闻。<a id="a-63"></a>唯以习道为业。<a id="a-64"></a>观境入定。<a id="a-65"></a>行坐不休。<a id="a-66"></a>悔过发愿。<a id="a-67"></a>言辞哀恳听者震肃。<a id="a-68"></a>齐竟陵文宣王萧子良善相推敬。<a id="a-69"></a>为造顶山寺以聚禅众。<a id="a-6A"></a>请贵为知事。<a id="a-6B"></a>固执不从。<a id="a-6C"></a>请为禅范。<a id="a-6D"></a>然后许之。<a id="a-6E"></a>于是结桂林下栖寄毕世。<a id="a-6F"></a>纵复屯云晦景委雪埋山。<a id="a-6G"></a>端然寂坐曾无间焉。<a id="a-6H"></a>得人信施广兴福业。<a id="a-6I"></a>不以纤毫自润己身。<a id="a-6J"></a>年八十六。<a id="a-6K"></a>天监十五年而卒。<a id="a-6L"></a>葬于钟山之阳也。</p>
  <h2 id="a6M">山阴招明寺释法宣尼传六十五</h2>
  <p id="a6N">法宣。<a id="a-6O"></a>本姓王。<a id="a-6P"></a>剡人也。<a id="a-6Q"></a>父道寄世奉正法。<a id="a-6R"></a>宣幼而有离俗之志。<a id="a-6S"></a>年始七岁而蔬食苦节。<a id="a-6T"></a>及至十八诵法华经。<a id="a-6U"></a>首尾通利解其指归。<a id="a-6V"></a>坐卧辄见帐盖覆之。<a id="a-6W"></a>骤有媒娉誓而弗许。<a id="a-6X"></a>至年二十四。<a id="a-6Y"></a>父母携就剡齐明寺德乐尼。<a id="a-6Z"></a>改服从禁。<a id="a-6a"></a>即于是日帐盖自消。<a id="a-6b"></a>博览经书深入理味。<a id="a-6c"></a>成戒以后乡邑时人望昭义道莫不服其精致。<a id="a-6d"></a>逮宋氏之季有僧柔法师。<a id="a-6e"></a>周游东夏讲宣经论。<a id="a-6f"></a>自嶀嵊而之禹穴。<a id="a-6g"></a>或登灵隐。<a id="a-6h"></a>或往姑苏。<a id="a-6i"></a>僧柔数论之趣。<a id="a-6j"></a>惠其经书之要。<a id="a-6k"></a>咸畅其精微究其渊奥。<a id="a-6l"></a>及齐永明中。<a id="a-6m"></a>又从惠熙法师咨受十诵。<a id="a-6n"></a>所餐日优所见月赜。<a id="a-6o"></a>于是移住山阴招明寺。<a id="a-6p"></a>经律递讲声高于越。<a id="a-6q"></a>不立私财。<a id="a-6r"></a>以嚫施之物修饰寺宇造构精华状若神工。<a id="a-6s"></a>写经铸像靡不必备。<a id="a-6t"></a>吴郡张援颖川庾咏。<a id="a-6u"></a>汝南周颙皆时之名秀。<a id="a-6v"></a>莫不躬往礼敬。<a id="a-6w"></a>齐巴陵王萧照胄出守会稽。<a id="a-6x"></a>厚加供待。<a id="a-6y"></a>梁衡阳王元简到郡请为母师。<a id="a-6z"></a>春秋八十有三。<a id="a-70"></a>梁天监十五年而卒。</p>
 </body>
</html>