<!doctype html>
<html id="z3IBWV11Ko" data-ver="1513">
 <head>
  <meta charset="utf-8">
  <meta author="道宣">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">广弘明集卷第十二</h1>
  <h2 id="a2">辩惑篇第二之八</h2>
  <h2 id="a3">决对傅奕废佛法僧事(并表)(绵州振响寺沙门释明槩）</h2>
  <p id="a4">僧明槩言。<a id="a-5"></a>槩闻三皇统天五帝御寓。<a id="a-6"></a>道含弘而远大。<a id="a-7"></a>德普覆而平均。<a id="a-8"></a>敷善教以训民。<a id="a-9"></a>布慈心而育物。<a id="a-A"></a>逮乎中古其道弗亏。<a id="a-B"></a>故汉武钦明见善而弗及。<a id="a-C"></a>显宗睿圣体道而不居。<a id="a-D"></a>遂能纡屈尊仪。<a id="a-E"></a>甘泉礼金人之瑞。<a id="a-F"></a>翘想梦寐德阳。<a id="a-G"></a>降铜像之征。<a id="a-H"></a>于是秦景西游。<a id="a-I"></a>越流沙而访道。<a id="a-J"></a>摩腾东入。<a id="a-K"></a>跨葱岭而传真。<a id="a-L"></a>遂得化渐汉朝。<a id="a-M"></a>寺兴白马之号。<a id="a-N"></a>道流晋世。<a id="a-O"></a>刹建青龙之名。<a id="a-P"></a>其间盛写尊仪竞崇寺塔。<a id="a-Q"></a>腾惠云于落刃。<a id="a-R"></a>涌法水于穷源。<a id="a-S"></a>驱有识于福林。<a id="a-T"></a>登苍生于善地。<a id="a-U"></a>开阐佛法昭化愚曚。<a id="a-V"></a>故得永平季年嘉瑞臻[車*(吳-大+月)]。<a id="a-W"></a>庆云流润湛露凝甘。<a id="a-X"></a>泽马腾骧神雀翔集。<a id="a-Y"></a>朱英吐含颖之秀。<a id="a-Z"></a>紫葩生连理之枝。<a id="a-a"></a>可谓不世之奇征。<a id="a-b"></a>非常之嘉瑞者也。<a id="a-c"></a>于是西域入侍南越归仁。<a id="a-d"></a>偃革休兵销金罢刃。<a id="a-e"></a>岂不由感圣降灵奉戒行善精诚昭著贯达幽明者哉。<a id="a-f"></a>故书云。<a id="a-g"></a>天生神物以祚圣人。<a id="a-h"></a>无德斯隐有道则见。<a id="a-i"></a>着之惇史可得而详。<a id="a-j"></a>惟我大唐膺期启运握机御历诞命建家。<a id="a-k"></a>初起义则道协百灵。<a id="a-l"></a>始登图则威加万国。<a id="a-m"></a>故世充化及。<a id="a-n"></a>授首于东都。<a id="a-o"></a>建德武周。<a id="a-p"></a>榇身于北朔。<a id="a-q"></a>荆吴克定秦陇廓清。<a id="a-r"></a>方应驾七宝而飞行。<a id="a-s"></a>导千轮而轻举。<a id="a-t"></a>巍巍不与。<a id="a-u"></a>荡荡谁名。<a id="a-v"></a>功既成焉。<a id="a-w"></a>事亦毕矣。<a id="a-x"></a>加以留心佛法眷言匡护。<a id="a-y"></a>故庄严总持再兴九级。<a id="a-z"></a>沙门释子更度千人。<a id="a-10"></a>像化弥盛于前朝。<a id="a-11"></a>寺塔更兴于圣世。<a id="a-12"></a>方顶戴三宝弘护四依。<a id="a-13"></a>合掌低头。<a id="a-14"></a>忘帝王之贵。<a id="a-15"></a>敛心屈膝。<a id="a-16"></a>尽至敬之诚。<a id="a-17"></a>槩自庆遭逢属此嘉运。<a id="a-18"></a>方愿息心净刹毕志玄门。<a id="a-19"></a>懔励六时。<a id="a-1A"></a>以酬圣世之德。<a id="a-1B"></a>翘勤五体。<a id="a-1C"></a>用报罔极之恩。<a id="a-1D"></a>而奕忽肆狂言上闻朝听。<a id="a-1E"></a>轻辞蔑圣利口谤贤。<a id="a-1F"></a>出语丑于枭音。<a id="a-1G"></a>发声毒于鸩响。<a id="a-1H"></a>专欲破灭佛法毁废众僧。<a id="a-1I"></a>割断衣粮减省寺塔。<a id="a-1J"></a>其故何也。<a id="a-1K"></a>奕曾为道士。<a id="a-1L"></a>恶妒居怀。<a id="a-1M"></a>故毁圣劣凡赞愚胜智。<a id="a-1N"></a>以下谤上用短加长。<a id="a-1O"></a>违理悖情一至于此。<a id="a-1P"></a>但谗言害德偏听伤贤。<a id="a-1Q"></a>故宋受子罕之言。<a id="a-1R"></a>囚于墨翟。<a id="a-1S"></a>鲁信季孙之说。<a id="a-1T"></a>逐于尼丘。<a id="a-1U"></a>二子之贤。<a id="a-1V"></a>弗能自免。<a id="a-1W"></a>八条之谤。<a id="a-1X"></a>或累于人。<a id="a-1Y"></a>然。</p>
  <p id="a1Z">主上钦明弗容谗慝。<a id="a-1a"></a>纵其三失宁致一疑。<a id="a-1b"></a>但浮云在天。<a id="a-1c"></a>白日有时亏照。<a id="a-1d"></a>游翳拂目。<a id="a-1e"></a>阳精为之不明。<a id="a-1f"></a>而傅奕浮辞迷于视听。<a id="a-1g"></a>情理眩惑言语混淆。<a id="a-1h"></a>弗可专听。<a id="a-1i"></a>岂应偏信。<a id="a-1j"></a>请共决对存毁分甘。<a id="a-1k"></a>概忝在缁徒预参法侣。<a id="a-1l"></a>忽闻诽谤宁不深伤。<a id="a-1m"></a>纵回刃刳心。<a id="a-1n"></a>未以为痛。<a id="a-1o"></a>抽刀斮髓。<a id="a-1p"></a>讵以为残。<a id="a-1q"></a>谤讟之深伤酷甚此。<a id="a-1r"></a>经云。<a id="a-1s"></a>亡身护法没命弘道。<a id="a-1t"></a>此其时也。<a id="a-1u"></a>方抽肠沥胆报邪逆之仇仇。<a id="a-1v"></a>申表献诚。<a id="a-1w"></a>雪师父之谤辱。<a id="a-1x"></a>冒昧忤听。<a id="a-1y"></a>追用惊惶。<a id="a-1z"></a>谨言。</p>
  <p id="a20">谨奏决破傅奕谤佛毁僧事八条列之如左。</p>
  <p id="a21">第一决破。<a id="a-22"></a>僧尼六十已还简令作丁兵强农劝事。</p>
  <p id="a23">概闻至理绝言。<a id="a-24"></a>本出毁誉之外。<a id="a-25"></a>玄宗离说。<a id="a-26"></a>寔超语默之端。<a id="a-27"></a>然物情不悟寄言深浅。<a id="a-28"></a>世道多惑假示精粗。<a id="a-29"></a>故有内外道殊邪正说异。<a id="a-2A"></a>凡圣位别大小教分。<a id="a-2B"></a>若以同会一乘。<a id="a-2C"></a>岂执之以谤佛。<a id="a-2D"></a>终趣极果。<a id="a-2E"></a>不封之以谬真。<a id="a-2F"></a>譬千川之赴沧溟。<a id="a-2G"></a>万流之归巨海。<a id="a-2H"></a>内外明证。<a id="a-2I"></a>岂虚言哉。<a id="a-2J"></a>故法华言。<a id="a-2K"></a>于诸过去佛。<a id="a-2L"></a>现在或灭度。<a id="a-2M"></a>若有闻法者。<a id="a-2N"></a>无一不成佛。<a id="a-2O"></a>又涅槃经言。<a id="a-2P"></a>一切众生皆有佛性。<a id="a-2Q"></a>究竟皆当成得佛道。<a id="a-2R"></a>又道家法轮云。<a id="a-2S"></a>若见沙门思念无量。<a id="a-2T"></a>愿早出身以习佛真。<a id="a-2U"></a>若见佛图思念无量。<a id="a-2V"></a>当愿一切普入法门。<a id="a-2W"></a>又灵宝洞玄真一经云。<a id="a-2X"></a>众真高仙已得佛道。<a id="a-2Y"></a>又灵宝太上秘要经云。<a id="a-2Z"></a>各于现在同得佛道。<a id="a-2a"></a>故知不二妙门终须齐入。<a id="a-2b"></a>唯一极果要必同登。<a id="a-2c"></a>苟执异端自贻迷坠。<a id="a-2d"></a>近代学者率意庸愚。<a id="a-2e"></a>偷窃真言安置伪典。<a id="a-2f"></a>故五道轮转托作仙经。<a id="a-2g"></a>三千威仪假称道戒。<a id="a-2h"></a>诣佛受法改作天尊。<a id="a-2i"></a>勤行作佛转为金阙。<a id="a-2j"></a>本行回为本相。<a id="a-2k"></a>佛言题作道言。<a id="a-2l"></a>摸托佛法之威仪。<a id="a-2m"></a>彷习众僧之法式。<a id="a-2n"></a>或持真当伪讵识是非。<a id="a-2o"></a>翻正入邪岂知颠倒。<a id="a-2p"></a>事同痴贼窃狐裘而反披。<a id="a-2q"></a>有类愚夫盗珠璎而倒着。<a id="a-2r"></a>如斯条类数亦众多。<a id="a-2s"></a>略举二三不可覶缕。<a id="a-2t"></a>但傅弈曾为道士。<a id="a-2u"></a>身服黄衣。<a id="a-2v"></a>不遵李老无为之风。<a id="a-2w"></a>专行张陵兵吏之法。<a id="a-2x"></a>或身为米贼聚敛无端。<a id="a-2y"></a>名称鬼卒咒诅宁忌。<a id="a-2z"></a>汤沐栉梳与俗既同。<a id="a-30"></a>耽荒爱欲将世何别。<a id="a-31"></a>加以内怀嫉意外肆狂言。<a id="a-32"></a>诽谤纷纭骂詈重叠。<a id="a-33"></a>此而可忍。<a id="a-34"></a>孰不可容。<a id="a-35"></a>今依事条。<a id="a-36"></a>次第决破。<a id="a-37"></a>愿垂圣鉴。<a id="a-38"></a>少详览焉。</p>
  <p id="a39">奕言。<a id="a-3A"></a>众僧剃发染衣。<a id="a-3B"></a>不谒帝王违离父母。<a id="a-3C"></a>非忠孝者。<a id="a-3D"></a>今之道士戴帻冠巾。<a id="a-3E"></a>应拜时君。<a id="a-3F"></a>在家侍养为忠孝不。<a id="a-3G"></a>今既不然岂独偏责。<a id="a-3H"></a>夫论忠者。<a id="a-3I"></a>事君以尽命。<a id="a-3J"></a>殉义以忘身。<a id="a-3K"></a>孝者奉亲竭诚存没以资济。<a id="a-3L"></a>故道安直谏以辅秦。<a id="a-3M"></a>佛图忠言以匡赵。<a id="a-3N"></a>目连捧钵而饷母。<a id="a-3O"></a>释迦担棺而葬亲。<a id="a-3P"></a>宁国济家岂非忠孝也。<a id="a-3Q"></a>不如道士张鲁乱于汉朝。<a id="a-3R"></a>孙恩反于晋国。<a id="a-3S"></a>陈瑞习道而夷族。<a id="a-3T"></a>公旗学仙而灭门。<a id="a-3U"></a>乱国破家岂有忠孝也。</p>
  <p id="a3V">又言。<a id="a-3W"></a>众僧仇匹内通衣形外隔。<a id="a-3X"></a>夭胎杀子违礼逆天者。<a id="a-3Y"></a>今道士既合气修斋交接受道。<a id="a-3Z"></a>应护胎生子顺礼合天。<a id="a-3a"></a>此则伉俪久成。<a id="a-3b"></a>阴阳本合而无产孕。<a id="a-3c"></a>真是夭胎。<a id="a-3d"></a>宜简令作民。<a id="a-3e"></a>使其养子增加户口添足兵丁。<a id="a-3f"></a>岂非益国利民者乎。<a id="a-3g"></a>又言僧有十万。<a id="a-3h"></a>六十已还简令作丁。<a id="a-3i"></a>则兵强农劝者。<a id="a-3j"></a>夫论兵强者。<a id="a-3k"></a>寻众僧之类。<a id="a-3l"></a>禀如来之教。<a id="a-3m"></a>食唯米面之素。<a id="a-3n"></a>供唯芋蒻之资。<a id="a-3o"></a>体瘠力羸心虚气弱。<a id="a-3p"></a>不折生草讵践昆虫。<a id="a-3q"></a>习忍修慈好生恶杀。<a id="a-3r"></a>对敌多怯不手必疑。<a id="a-3s"></a>徒劳行阵无益兵势也。<a id="a-3t"></a>如论道士人足数万。<a id="a-3u"></a>祭三事五受禁行符。<a id="a-3v"></a>章奏必宰鸡肫。<a id="a-3w"></a>祭醮要求酒脯。<a id="a-3x"></a>脔脍醑醪恣其醉饱。<a id="a-3y"></a>体肥力壮心勇气强。<a id="a-3z"></a>安忍无亲恶生好杀。<a id="a-40"></a>临阵必勇下手不疑。<a id="a-41"></a>列以军伍决强兵势。<a id="a-42"></a>若挍其力则道士强。<a id="a-43"></a>论其德众僧胜。<a id="a-44"></a>去取之宜。<a id="a-45"></a>断可知矣。</p>
  <p id="a46">若言躬耕力作以为农劝者。<a id="a-47"></a>此由局见。<a id="a-48"></a>未是通途。<a id="a-49"></a>夫俗不可以一礼齐。<a id="a-4A"></a>政不可以一道治。<a id="a-4B"></a>士不可以一行取。<a id="a-4C"></a>民不可以一业。<a id="a-4D"></a>成故汉书货殖部云。<a id="a-4E"></a>古之四民不得杂处。<a id="a-4F"></a>士相与言仁义于朝宴。<a id="a-4G"></a>工相与议伎巧于官府。<a id="a-4H"></a>商相与语财利于市井。<a id="a-4I"></a>农相与议稼穑于田野。<a id="a-4J"></a>此四者各安其居而乐其业。<a id="a-4K"></a>故得财成天地之宜。<a id="a-4L"></a>用资国家之利。<a id="a-4M"></a>今者众僧亦各有业。<a id="a-4N"></a>论其内以慈忍推心。<a id="a-4O"></a>即是士之仁义。<a id="a-4P"></a>语其外以权巧化物。<a id="a-4Q"></a>即是工之伎能。<a id="a-4R"></a>谈其行以施报相酬。<a id="a-4S"></a>即是商之市井。<a id="a-4T"></a>语其道以自他兼济。<a id="a-4U"></a>即是农之力田。<a id="a-4V"></a>此则克诚可以感鬼神。<a id="a-4W"></a>唯德能以动天地。<a id="a-4X"></a>运慈心以降泽。<a id="a-4Y"></a>布恩惠以润时。<a id="a-4Z"></a>故善政者。<a id="a-4a"></a>骤雨随车飞螟避境。<a id="a-4b"></a>陇麦双穟成禾九栽。<a id="a-4c"></a>盖由善政之功。<a id="a-4d"></a>匪唯勤农之力者矣。</p>
  <p id="a4e">又言。<a id="a-4f"></a>欲令众僧拜谒帝王编于朝典者。<a id="a-4g"></a>此之一见迷倒最深。<a id="a-4h"></a>既自落坑引他坠井。<a id="a-4i"></a>欲令同陷。<a id="a-4j"></a>其可得乎。<a id="a-4k"></a>昔桓玄篡逆狂悖无道。<a id="a-4l"></a>已有此论。<a id="a-4m"></a>朝议不从云。<a id="a-4n"></a>沙门释子剃发染衣。<a id="a-4o"></a>许其方外之人。<a id="a-4p"></a>不拘域中之礼。<a id="a-4q"></a>故袈裟偏袒。<a id="a-4r"></a>非朝宗之服。<a id="a-4s"></a>钵盂锡杖。<a id="a-4t"></a>岂廊庙之器。<a id="a-4u"></a>而玄悖逆固执不悛。<a id="a-4v"></a>既屈辱三尊飘荡七庙。<a id="a-4w"></a>民怨神怒众叛亲离。<a id="a-4x"></a>军败于东陵。<a id="a-4y"></a>身丧于西浦。<a id="a-4z"></a>覆车明鉴。<a id="a-50"></a>孰不诫哉。<a id="a-51"></a>我大唐皇帝。<a id="a-52"></a>命圣挺生。<a id="a-53"></a>应休明之期。<a id="a-54"></a>当会昌之运。<a id="a-55"></a>止涂息炭拔溺济沈。<a id="a-56"></a>弘圣教以训民。<a id="a-57"></a>垂至仁以育物。<a id="a-58"></a>年和岁稔气阜时昌。<a id="a-59"></a>至德玄功畴能殚纪。<a id="a-5A"></a>加以内怀四信外奉三尊。<a id="a-5B"></a>屈乘舆而归依。<a id="a-5C"></a>降冕旒而回向。<a id="a-5D"></a>故得八方稽颡万国朝风。<a id="a-5E"></a>岂责离俗之人。<a id="a-5F"></a>令备在家之礼。<a id="a-5G"></a>今道士披褐执板戴帻冠巾。<a id="a-5H"></a>既服臣吏之衣。<a id="a-5I"></a>须行朝谒之礼。<a id="a-5J"></a>昔天师贵士尚拜帝王。<a id="a-5K"></a>今鬼卒贱夫须跪卿相。<a id="a-5L"></a>宜令道士习其师法。<a id="a-5M"></a>朝谒帝王参拜官长。<a id="a-5N"></a>编于朝典。<a id="a-5O"></a>不亦宜乎。</p>
  <p id="a5P">论言。<a id="a-5Q"></a>案汉魏已来。<a id="a-5R"></a>时经九代。<a id="a-5S"></a>其间道士。<a id="a-5T"></a>左道乱朝妖言犯国者。<a id="a-5U"></a>披阅图史何世而无。<a id="a-5V"></a>后汉献帝。<a id="a-5W"></a>张陵张鲁诈说鬼语。<a id="a-5X"></a>假作谶书云。<a id="a-5Y"></a>汉祚灭后。<a id="a-5Z"></a>黄衣得天下。<a id="a-5a"></a>遂与钜鹿张角远为外应。<a id="a-5b"></a>造黄布巾披黄帔。<a id="a-5c"></a>聚合徒众诳诱愚民。<a id="a-5d"></a>谋危社稷。<a id="a-5e"></a>寻被诛灭。<a id="a-5f"></a>故礼云。<a id="a-5g"></a>左道乱群者杀之。<a id="a-5h"></a>今者道士不着李老参朝之服。<a id="a-5i"></a>乃披张鲁乱国之衣。<a id="a-5j"></a>师弟相承贼行不改。<a id="a-5k"></a>人数既多。<a id="a-5l"></a>共结贼党。<a id="a-5m"></a>或致窥觎宁不备豫。<a id="a-5n"></a>计数有五万。<a id="a-5o"></a>简令作丁年税赀租岁产男女。<a id="a-5p"></a>则利国益民强兵农劝。<a id="a-5q"></a>如概愚见。<a id="a-5r"></a>其如法者遵而奉之。<a id="a-5s"></a>其违禁者废而使之。<a id="a-5t"></a>庶莠稗一除田苗郁茂。<a id="a-5u"></a>奸邪既遣徒众肃清。<a id="a-5v"></a>岂不善欤。</p>
  <p id="a5w">第二决破。<a id="a-5x"></a>寺作草堂土舍。<a id="a-5y"></a>则秦皇汉武为有德之君。</p>
  <p id="a5z">概闻法身无像应物有方。<a id="a-60"></a>故假现全身。<a id="a-61"></a>置于多宝之塔。<a id="a-62"></a>权分碎质。<a id="a-63"></a>流乎阿育之龛。<a id="a-64"></a>故能聚散随缘存亡任物。<a id="a-65"></a>圣力权变不可思议。<a id="a-66"></a>但佛生天竺。<a id="a-67"></a>随其土风。<a id="a-68"></a>葬必阇维。<a id="a-69"></a>收必起塔。<a id="a-6A"></a>塔即是庙。<a id="a-6B"></a>庙者貌也。<a id="a-6C"></a>祭祀承事如貌存焉。<a id="a-6D"></a>今之国家宗庙社稷。<a id="a-6E"></a>类皆然也。<a id="a-6F"></a>但如来灭度一百年后。<a id="a-6G"></a>有阿输伽王。<a id="a-6H"></a>铁轮御世。<a id="a-6I"></a>以威德使鬼神。<a id="a-6J"></a>福力兴灵庙。<a id="a-6K"></a>故八万四千之塔。<a id="a-6L"></a>不日而成。<a id="a-6M"></a>千柱百梁之堂。<a id="a-6N"></a>匪朝既就。<a id="a-6O"></a>讵劳人力。<a id="a-6P"></a>自是神功。<a id="a-6Q"></a>岂以凡夫之情而疑圣贤之事。<a id="a-6R"></a>何异斗筲测大海。<a id="a-6S"></a>尺寸量虚空。<a id="a-6T"></a>其可得乎。<a id="a-6U"></a>舍利东流吴王创感。<a id="a-6V"></a>僧会稽请。<a id="a-6W"></a>丹诚至而忽临。<a id="a-6X"></a>孙权验试。<a id="a-6Y"></a>砧磓陷而弥固。<a id="a-6Z"></a>于是腾光上彻。<a id="a-6a"></a>照灼斧扆之间。<a id="a-6b"></a>发彩傍通。<a id="a-6c"></a>郁映岩廊之下。<a id="a-6d"></a>会时欣跃广赞威灵。<a id="a-6e"></a>权及朝臣闻皆信伏。<a id="a-6f"></a>即为建塔并置伽蓝。<a id="a-6g"></a>缘是江左大弘佛事。<a id="a-6h"></a>岂若太上骨朽于关中。<a id="a-6i"></a>判无舍利。<a id="a-6j"></a>天师体葬于蛇腹。<a id="a-6k"></a>讵有遗身。<a id="a-6l"></a>靡所依凭便生妖诈。<a id="a-6m"></a>闻佛有舍利八斛用表遗身。<a id="a-6n"></a>遂畜小石二枚。<a id="a-6o"></a>以代仙卵。<a id="a-6p"></a>然仙卵本狂豕之阴。<a id="a-6q"></a>玄坛乃老鬼之庙。<a id="a-6r"></a>若言舍利胡骨。<a id="a-6s"></a>理胜狂豕之阴。<a id="a-6t"></a>佛图胡冢。<a id="a-6u"></a>宁同老鬼之庙。<a id="a-6v"></a>岂可以高下相况等级寄言。<a id="a-6w"></a>故今道士见舍利如眼梗。<a id="a-6x"></a>讵肯归依。<a id="a-6y"></a>睹浮图若心刺。<a id="a-6z"></a>专谋破毁。<a id="a-70"></a>徒怀邪恶。<a id="a-71"></a>其可得乎。<a id="a-72"></a>历代已来为帝王者。<a id="a-73"></a>并夙种善根多怀正信。<a id="a-74"></a>倾珍造塔撤宝崇真。<a id="a-75"></a>皆欲申其追远之诚。<a id="a-76"></a>致其如在之敬。<a id="a-77"></a>故缮兴九级备尽庄严。<a id="a-78"></a>式构百梁穷其壮丽。<a id="a-79"></a>致使贫人捧奠则梵宫立成。<a id="a-7A"></a>长者絣绳天堂即现。<a id="a-7B"></a>因果之道斯理皎然。<a id="a-7C"></a>闇识之徒弗能悟矣。</p>
  <p id="a7D">论言。<a id="a-7E"></a>案仁王经。<a id="a-7F"></a>世间帝王有其五种。<a id="a-7G"></a>一粟散王威德最劣。<a id="a-7H"></a>二铁轮王治阎浮提。<a id="a-7I"></a>三铜轮王兼二天下。<a id="a-7J"></a>四银轮王化三天下。<a id="a-7K"></a>五金轮王统四天下。<a id="a-7L"></a>此之五王。<a id="a-7M"></a>论其位上下不同。<a id="a-7N"></a>语其德胜劣有异。<a id="a-7O"></a>推秦皇汉武。<a id="a-7P"></a>阎浮提内唯王震旦。<a id="a-7Q"></a>五种王中粟散王也。<a id="a-7R"></a>斯乃德劣而居胜殿。<a id="a-7S"></a>位卑而处高台。<a id="a-7T"></a>不以恩惠感人。<a id="a-7U"></a>专以鞭挞使物。<a id="a-7V"></a>致神祇愤责民庶呼嗟。<a id="a-7W"></a>故史官贬之以为无道。<a id="a-7X"></a>又身殁之后盛造坟陵。<a id="a-7Y"></a>费损万金劳役百姓。<a id="a-7Z"></a>于是骨肉消散灵影灭无。<a id="a-7a"></a>年代寂寥威福何在。<a id="a-7b"></a>我释迦应世德位独高。<a id="a-7c"></a>道冠百灵神超万亿。<a id="a-7d"></a>圣中极圣。<a id="a-7e"></a>德过千圣之前。<a id="a-7f"></a>王中法王。<a id="a-7g"></a>位居百王之上。<a id="a-7h"></a>岂伊秦皇汉武而挍其优劣者哉。<a id="a-7i"></a>佛则德高而居胜殿。<a id="a-7j"></a>位极而处高台。<a id="a-7k"></a>唯以德化感人。<a id="a-7l"></a>不用鞭挞使物。<a id="a-7m"></a>自有帝王喜舍灵神影助。<a id="a-7n"></a>灭度之后为兴塔庙。<a id="a-7o"></a>舍利不灭威灵尚存。<a id="a-7p"></a>毁之立见恶征。<a id="a-7q"></a>破之眼看致祸。<a id="a-7r"></a>故吴主孙皓。<a id="a-7s"></a>奢淫苛虐不忌罪福言无报应。<a id="a-7t"></a>掘得铜像令置厕前。<a id="a-7u"></a>至四月八日。<a id="a-7v"></a>小便像头云。<a id="a-7w"></a>今八日以灌尔顶。<a id="a-7x"></a>须臾之间即患阴[痛/心]。<a id="a-7y"></a>苦毒难堪。<a id="a-7z"></a>太史占之云。<a id="a-80"></a>犯大神。<a id="a-81"></a>遍祷灵只都无降异。<a id="a-82"></a>后闻说佛。<a id="a-83"></a>方乃惊惶自慨前过。<a id="a-84"></a>即遣迎像香汤沐浴。<a id="a-85"></a>叩头谢过。<a id="a-86"></a>应声即愈缘是生信诫惧终身。<a id="a-87"></a>又宋臣谢晦。<a id="a-88"></a>身临荆州城。<a id="a-89"></a>内有五层寺。<a id="a-8A"></a>寺有舍利塔。<a id="a-8B"></a>晦性凶悖。<a id="a-8C"></a>先无诚信云。<a id="a-8D"></a>寺塔不宜在城。<a id="a-8E"></a>令毁而出之。<a id="a-8F"></a>于是自领军士直至塔前。<a id="a-8G"></a>众皆战栗莫敢举手。<a id="a-8H"></a>晦遂严鼓驱逼军人。<a id="a-8I"></a>撞击龛门破斫尊像。<a id="a-8J"></a>俄而云雾闇地风尘张天。<a id="a-8K"></a>晦及军人身蒙灰土。<a id="a-8L"></a>以手拭之皮肉随落。<a id="a-8M"></a>遂成恶疾遍身癞疮。<a id="a-8N"></a>不久叛逆寻被诛灭。<a id="a-8O"></a>此事并如宋宣验记说。<a id="a-8P"></a>略依记传疏此事条。<a id="a-8Q"></a>示诸未悟晓其心目耳。<a id="a-8R"></a>如概愚见。<a id="a-8S"></a>释迦应世物共尊崇。<a id="a-8T"></a>在昔之时已有寺塔。<a id="a-8U"></a>今之造者请而存之。<a id="a-8V"></a>李老弃世心尚虚无。<a id="a-8W"></a>在世之时全无馆舍。<a id="a-8X"></a>今之奢竞请宜省之。</p>
  <p id="a8Y">第三决破。<a id="a-8Z"></a>诸州及县减省寺塔。<a id="a-8a"></a>则民安国治。</p>
  <p id="a8b">概闻在昔明王恭己南面。<a id="a-8c"></a>智落天地不自虑也。<a id="a-8d"></a>辩雕万物不自说也。<a id="a-8e"></a>何则劳于求土。<a id="a-8f"></a>逸于驱使之士。<a id="a-8g"></a>但得其人天下自治。<a id="a-8h"></a>故访道宣室思政明堂。<a id="a-8i"></a>揆务分司沿方授职。<a id="a-8j"></a>八凯并列十乱当朝。<a id="a-8k"></a>用能保又国家。<a id="a-8l"></a>克宁社稷。<a id="a-8m"></a>于是弘慈悲之化。<a id="a-8n"></a>缓赋而恤贫。<a id="a-8o"></a>行至仁之教。<a id="a-8p"></a>省刑而慎狱。<a id="a-8q"></a>敷德泽远至而迩安。<a id="a-8r"></a>定成功制礼而作乐。<a id="a-8s"></a>斯为至治。<a id="a-8t"></a>可得而称。<a id="a-8u"></a>故书云。<a id="a-8v"></a>治国以安民为基。<a id="a-8w"></a>安民以良吏为本。<a id="a-8x"></a>若得其人则国安。<a id="a-8y"></a>非其人则民乱。<a id="a-8z"></a>故知忠臣良吏。<a id="a-90"></a>可以治国安民者也。<a id="a-91"></a>然须崇善建福树果修因。<a id="a-92"></a>敬事神明承奉灵庙。<a id="a-93"></a>岂可毁塔废庙并寺逐僧。<a id="a-94"></a>灵只为征祸福须慎。<a id="a-95"></a>而奕凶悖专肆狂言。<a id="a-96"></a>圣朝明鉴理无致惑。</p>
  <p id="a97">论言。<a id="a-98"></a>窃见标树为社。<a id="a-99"></a>立塼石以称君。<a id="a-9A"></a>累土成坛。<a id="a-9B"></a>束茅纂而为饰。<a id="a-9C"></a>至于急厄求请微有威灵。<a id="a-9D"></a>雨旱祈诚片致恩福。<a id="a-9E"></a>况佛神仪嶷尔灵相俨然。<a id="a-9F"></a>而欲轻毁。<a id="a-9G"></a>其可得也。<a id="a-9H"></a>自汉明感梦。<a id="a-9I"></a>寺兴白马之名。<a id="a-9J"></a>孙权验瑞。<a id="a-9K"></a>塔始建初之号。<a id="a-9L"></a>自斯厥后相系而兴。<a id="a-9M"></a>向若神道泯无帝王岂应敬事。<a id="a-9N"></a>威灵歇灭国主宁复遵承。<a id="a-9O"></a>并以目验身临。<a id="a-9P"></a>故使归依回向。<a id="a-9Q"></a>未若道家都无承据李老事周之日。<a id="a-9R"></a>未有玄坛。<a id="a-9S"></a>张陵谋汉之晨。<a id="a-9T"></a>方兴观舍。<a id="a-9U"></a>故后汉顺帝中。<a id="a-9V"></a>有沛人张陵。<a id="a-9W"></a>客游蜀土。<a id="a-9X"></a>闻古老相传云。<a id="a-9Y"></a>昔汉高祖。<a id="a-9Z"></a>应二十四气。<a id="a-9a"></a>祭二十四山。<a id="a-9b"></a>遂王有天下。<a id="a-9c"></a>陵不度德遂构此谋。<a id="a-9d"></a>杀牛祭祀二十四所。<a id="a-9e"></a>置以土坛戴以草屋称二十四治。<a id="a-9f"></a>治馆之兴始乎此也。<a id="a-9g"></a>二十三所在于蜀地。<a id="a-9h"></a>尹喜一所在于咸阳。<a id="a-9i"></a>于是诳诱愚民招合凶党。<a id="a-9j"></a>敛租税米谋为乱阶。<a id="a-9k"></a>时被蛇吞逆衅弗作。<a id="a-9l"></a>至孙张鲁。<a id="a-9m"></a>祸乱方兴起于汉中。<a id="a-9n"></a>为曹操诛灭。<a id="a-9o"></a>自尔迄今群[薜/女]相系。<a id="a-9p"></a>依托治馆恒作妖邪。<a id="a-9q"></a>故汉顺帝中平元年。<a id="a-9r"></a>钜鹿人张角。<a id="a-9s"></a>自称黄天部师。<a id="a-9t"></a>有三十六将。<a id="a-9u"></a>皆着黄布巾。<a id="a-9v"></a>远与张鲁相应。<a id="a-9w"></a>众至十万。<a id="a-9x"></a>焚烧邺城。<a id="a-9y"></a>汉遣河南尹何进。<a id="a-9z"></a>将兵讨灭。<a id="a-A0"></a>又晋武帝咸宁二年。<a id="a-A1"></a>为道士陈瑞以左道惑众。<a id="a-A2"></a>自号天师。<a id="a-A3"></a>徒附数千。<a id="a-A4"></a>积有岁月。<a id="a-A5"></a>为益州刺史王浚诛灭。<a id="a-A6"></a>又晋文帝太和元年。<a id="a-A7"></a>彭城道士卢悚。<a id="a-A8"></a>自称大道祭酒。<a id="a-A9"></a>以邪术惑众聚合徒党。<a id="a-AA"></a>向晨攻广汉门云。<a id="a-AB"></a>迎海西公殿中。<a id="a-AC"></a>桓秘等觉知与战。<a id="a-AD"></a>寻并诛斩。<a id="a-AE"></a>又梁武帝大同五年。<a id="a-AF"></a>道士袁矜。<a id="a-AG"></a>妖言惑众行禁步岗。<a id="a-AH"></a>官军收掩寻被戮灭。<a id="a-AI"></a>至隋开皇十年。<a id="a-AJ"></a>绵州昌隆县道士蒲童。<a id="a-AK"></a>与左童二人在崩溪馆。<a id="a-AL"></a>自称得圣。<a id="a-AM"></a>诳惑人民。<a id="a-AN"></a>重床至屋却坐其上。<a id="a-AO"></a>云十五童女方堪受法。<a id="a-AP"></a>令女登床以幕围绕。<a id="a-AQ"></a>遂便奸匿。<a id="a-AR"></a>如此经月。<a id="a-AS"></a>计所奸女。<a id="a-AT"></a>出数百人。<a id="a-AU"></a>后事发觉。<a id="a-AV"></a>因遂逃亡。<a id="a-AW"></a>又开皇十八年。<a id="a-AX"></a>益州道士韩朗。<a id="a-AY"></a>绵州道士黄儒林。<a id="a-AZ"></a>扇惑蜀王令兴恶逆云。<a id="a-Aa"></a>欲建大事须藉胜缘。<a id="a-Ab"></a>遂教蜀王倾仓竭库。<a id="a-Ac"></a>造千尺道像。<a id="a-Ad"></a>建千日大斋。<a id="a-Ae"></a>画先帝形反缚头手。<a id="a-Af"></a>咒而厌之。<a id="a-Ag"></a>河北公赵仲卿捡察得实。<a id="a-Ah"></a>送身京省。<a id="a-Ai"></a>被问伏罪。<a id="a-Aj"></a>出市被刑。<a id="a-Ak"></a>今大唐革命妖惑尚兴。<a id="a-Al"></a>以去武德三年。<a id="a-Am"></a>绵州昌隆县民李望。<a id="a-An"></a>先事黄老恒作妖邪。<a id="a-Ao"></a>去大业季年。<a id="a-Ap"></a>有道士蒲子真。<a id="a-Aq"></a>微闲道术。<a id="a-Ar"></a>被送东京。<a id="a-As"></a>至梁汉身死。<a id="a-At"></a>因葬在彼。<a id="a-Au"></a>而李望矫假云。<a id="a-Av"></a>子真近还。<a id="a-Aw"></a>又彼县山侧有一石室。<a id="a-Ax"></a>岩穴幽闇人莫敢窥。<a id="a-Ay"></a>望乃依凭以作妖诈。<a id="a-Az"></a>在明则张喉大语领纳通传。<a id="a-B0"></a>入闇则噎气小声诈说祸福。<a id="a-B1"></a>遂令正直檀越几致回心。<a id="a-B2"></a>邪曲愚夫理宜专信。<a id="a-B3"></a>道士传说达县闻州。<a id="a-B4"></a>官人初检。<a id="a-B5"></a>并皆信受。<a id="a-B6"></a>后刺史李大礼云。<a id="a-B7"></a>此事非轻。<a id="a-B8"></a>必须申奏。<a id="a-B9"></a>要假亲验方定是非。<a id="a-BA"></a>遂与阖州官人并道士等一百余骑。<a id="a-BB"></a>同乘鞍马竞饰衣巾。<a id="a-BC"></a>多料祭槃倍科醮物。<a id="a-BD"></a>酒脯杂味任彼所须。<a id="a-BE"></a>同至窟前再拜祈请。<a id="a-BF"></a>望时诈答。<a id="a-BG"></a>闻者倾心。<a id="a-BH"></a>唯巴西县令乐世质深达机情。<a id="a-BI"></a>知其诳诈入闇密候。<a id="a-BJ"></a>见望咽声质时呵之。<a id="a-BK"></a>望即款伏。<a id="a-BL"></a>收禁州狱。<a id="a-BM"></a>方欲科罪。<a id="a-BN"></a>未经数日。<a id="a-BO"></a>服药而终。<a id="a-BP"></a>概缅寻图史博究古今。<a id="a-BQ"></a>记传所闻眼目所见。<a id="a-BR"></a>左道乱政世有其人。<a id="a-BS"></a>略出五三以为鉴诫。<a id="a-BT"></a>希垂照览宜简除之。<a id="a-BU"></a>如概愚见。<a id="a-BV"></a>若行李老清虚之道。<a id="a-BW"></a>依而存之。<a id="a-BX"></a>若习张陵杂秽之法。<a id="a-BY"></a>纠而废之。<a id="a-BZ"></a>此则荡彼妖邪去其残贼。<a id="a-Ba"></a>可谓止暴息乱。<a id="a-Bb"></a>岂非治国安民者乎。</p>
  <p id="aBc">第四决破。<a id="a-Bd"></a>僧尼衣布省斋则蚕无横死贫人不饥。</p>
  <p id="aBe">概闻禀和合之气。<a id="a-Bf"></a>成虚假之身。<a id="a-Bg"></a>外命所须。<a id="a-Bh"></a>藉衣食以资养。<a id="a-Bi"></a>内报所恃。<a id="a-Bj"></a>依形神以存立。<a id="a-Bk"></a>形神不可孤立。<a id="a-Bl"></a>藉衣食以资之。<a id="a-Bm"></a>衣食不可过费。<a id="a-Bn"></a>行廉耻以节之。<a id="a-Bo"></a>故遗教经云。<a id="a-Bp"></a>比丘受食趣得支身。<a id="a-Bq"></a>又言。<a id="a-Br"></a>着坏色衣以舍饰好。<a id="a-Bs"></a>斯为明训。<a id="a-Bt"></a>孰不遵行。<a id="a-Bu"></a>但如来制戒对根不同。<a id="a-Bv"></a>人有上下制有宽急。<a id="a-Bw"></a>上则制之以急。<a id="a-Bx"></a>使其顿修。<a id="a-By"></a>下则授之以宽。<a id="a-Bz"></a>令其渐进。<a id="a-C0"></a>上制急者日唯一食。<a id="a-C1"></a>食止菜蔬身止三衣。<a id="a-C2"></a>衣唯粪扫。<a id="a-C3"></a>下制宽者食许两时。<a id="a-C4"></a>味通苏乳衣开十长。<a id="a-C5"></a>服许缯绵。<a id="a-C6"></a>或有老病之僧身兼冻餧。<a id="a-C7"></a>沉痾之士体困饥寒。<a id="a-C8"></a>须给其衣裘资其药石。<a id="a-C9"></a>此则上根不假众具自尔证真。<a id="a-CA"></a>下辈要藉资缘方得悟道。<a id="a-CB"></a>欲令一准。<a id="a-CC"></a>其可得乎。<a id="a-CD"></a>若节僧尼衣布省斋济贫活玺者。<a id="a-CE"></a>计僧尼一斋止餐一钵一着唯衣数缣。<a id="a-CF"></a>而言损田夫十口杀蚕十万者。<a id="a-CG"></a>计道士一醮酒脯百盘一年命绫千匹。<a id="a-CH"></a>应损千军之食。<a id="a-CI"></a>杀万亿之蚕。<a id="a-CJ"></a>而奕知道士损多佯痴不计。<a id="a-CK"></a>僧尼费少子细偏论。<a id="a-CL"></a>此全党言君子弗听。<a id="a-CM"></a>如概愚见。<a id="a-CN"></a>宜断道士醮祭及以命绫。<a id="a-CO"></a>此则有益于国家。<a id="a-CP"></a>不损于民物。<a id="a-CQ"></a>若纵而不禁。<a id="a-CR"></a>损国害民。</p>
  <p id="aCS">圣上钦明宁不鉴照。</p>
  <p id="aCT">论言。<a id="a-CU"></a>寻道士盟经先受十戒。<a id="a-CV"></a>次八十戒。<a id="a-CW"></a>后一百八十戒。<a id="a-CX"></a>及三百大戒。<a id="a-CY"></a>乃至坐起卧息三千威仪。<a id="a-CZ"></a>皆云秘要。<a id="a-Ca"></a>不妄授人。<a id="a-Cb"></a>寻灵宝智慧上品。<a id="a-Cc"></a>十戒创首即言。<a id="a-Cd"></a>不色不欲心无放荡。<a id="a-Ce"></a>又消摩智慧经言。<a id="a-Cf"></a>见人妻子愿出爱狱。<a id="a-Cg"></a>道士禀承理应遵用。<a id="a-Ch"></a>而建首不行专事违犯。<a id="a-Ci"></a>何者。<a id="a-Cj"></a>戴巾执板似欲依经。<a id="a-Ck"></a>而畜妇养儿还成破戒。<a id="a-Cl"></a>此则公行色欲。<a id="a-Cm"></a>竟不知惭。<a id="a-Cn"></a>故违经戒宁应有愧。<a id="a-Co"></a>何异鸡雀对户交欲而无羞。<a id="a-Cp"></a>狗豕当衢行淫而无耻。<a id="a-Cq"></a>多饮碱水忘失思微。<a id="a-Cr"></a>纵恣六情违犯十戒。<a id="a-Cs"></a>初之一戒既破不持。<a id="a-Ct"></a>后之三千理废无用。<a id="a-Cu"></a>符录科禁何所施行。<a id="a-Cv"></a>又依老子金丹之经。<a id="a-Cw"></a>真人内朝之律。<a id="a-Cx"></a>朔望之祭。<a id="a-Cy"></a>侍师私房。<a id="a-Cz"></a>情意相亲。<a id="a-D0"></a>男女交接。<a id="a-D1"></a>使四目两鼻上下相当两口两舌彼此相对。<a id="a-D2"></a>阴阳既接精气遂通。<a id="a-D3"></a>此则夫妇礼成男女道合。<a id="a-D4"></a>以斯修道道弗可修。<a id="a-D5"></a>以此出家家宁可出。<a id="a-D6"></a>颠倒迷惑何其甚哉。<a id="a-D7"></a>又言佛是黠儿。<a id="a-D8"></a>理丰智慧。<a id="a-D9"></a>观音戏伎实足权奇。<a id="a-DA"></a>不同祭酒乱朝痴无智慧。<a id="a-DB"></a>天师蛇螫讵有神通。<a id="a-DC"></a>夫免禁释囚诸佛大慈。<a id="a-DD"></a>拔苦除害观音至行。<a id="a-DE"></a>祈恩自施。<a id="a-DF"></a>非诈诱而觅财。<a id="a-DG"></a>报德出心。<a id="a-DH"></a>岂迫胁而取物。<a id="a-DI"></a>若观音慈悲。<a id="a-DJ"></a>拔狱即是詃囚。<a id="a-DK"></a>天师行禁杀怨。<a id="a-DL"></a>应为斩士。<a id="a-DM"></a>然佛睹善则劝。<a id="a-DN"></a>闻恶则怜。<a id="a-DO"></a>慈悲平等怨亲无二。<a id="a-DP"></a>老子亦言。<a id="a-DQ"></a>其善者吾亦善之。<a id="a-DR"></a>其不善者吾亦善之。<a id="a-DS"></a>不如天师事五将三神四司九府。<a id="a-DT"></a>受咒咀之法。<a id="a-DU"></a>行禁厌之符。<a id="a-DV"></a>怨者令颠狂失心。<a id="a-DW"></a>憎者使惊怖失命。<a id="a-DX"></a>此真世俗之恶神。<a id="a-DY"></a>人间之杀鬼也。<a id="a-DZ"></a>如概愚见。<a id="a-Da"></a>今时道士涂炭合气禁咒章符。<a id="a-Db"></a>此并非李老正言。<a id="a-Dc"></a>乃是张陵邪法。<a id="a-Dd"></a>妖惑诳诈损国害民。<a id="a-De"></a>请宜禁断息其邪伪也。</p>
  <p id="aDf">第五决破。<a id="a-Dg"></a>断僧尼居贮则百姓丰满将士皆富。</p>
  <p id="aDh">概闻八大觉行。<a id="a-Di"></a>以少欲标先。<a id="a-Dj"></a>五比丘名。<a id="a-Dk"></a>以乞士为最。<a id="a-Dl"></a>故少欲省事。<a id="a-Dm"></a>无复经营之忧。<a id="a-Dn"></a>乞士任缘。<a id="a-Do"></a>宁有藏积之累。<a id="a-Dp"></a>老子云。<a id="a-Dq"></a>多藏必亡周礼云。<a id="a-Dr"></a>积而能散积而能散。<a id="a-Ds"></a>则行合檀那。<a id="a-Dt"></a>多藏必亡言符圣旨。<a id="a-Du"></a>寻老子行无为之道。<a id="a-Dv"></a>专任清虚。<a id="a-Dw"></a>修寂静之心。<a id="a-Dx"></a>弗营世务。<a id="a-Dy"></a>然今道士都不遵承。<a id="a-Dz"></a>故二录大斋三元庆会。<a id="a-E0"></a>招合愚党诱诳迷徒。<a id="a-E1"></a>设厨食以邀宾。<a id="a-E2"></a>置酒鲑以待客。<a id="a-E3"></a>遂使监斋分肉事等庖丁。<a id="a-E4"></a>观主典鲑还如屠士。<a id="a-E5"></a>肉须干腊杂血便吞。<a id="a-E6"></a>酒使清醇半糟即啜饕餮难满纵恣无厌。<a id="a-E7"></a>加以多料紬绫以为命彩。<a id="a-E8"></a>广科黍麦持作道租。<a id="a-E9"></a>傍此兴生积聚盈库。<a id="a-EA"></a>因斯番转居贮连仓。<a id="a-EB"></a>溪壑之心宁知满极。<a id="a-EC"></a>至于高门仕族判不归从。<a id="a-ED"></a>下姓田夫偏来凑集。<a id="a-EE"></a>非是崇其道法。<a id="a-EF"></a>直为贪其酒鲑。<a id="a-EG"></a>猥杂繁多弗可殚述加以徒众卑末人品凡庸。<a id="a-EH"></a>故出家沙门多是贵胜。<a id="a-EI"></a>在观道士例是卑微。<a id="a-EJ"></a>故梁武帝登祚之后。<a id="a-EK"></a>施身入寺供养众僧。<a id="a-EL"></a>隋帝之时秦孝王儿。<a id="a-EM"></a>舍位出家修行佛法。<a id="a-EN"></a>未曾闻一帝王施身入观。<a id="a-EO"></a>未曾见一王子出家事道。<a id="a-EP"></a>自余高门士族贵胜豪家。<a id="a-EQ"></a>或有夫妇相辞俱时离俗。<a id="a-ER"></a>男女相劝同共出家。<a id="a-ES"></a>目见耳闻何待言说。<a id="a-ET"></a>若言断僧尼居贮令军民富足者。<a id="a-EU"></a>夫论贫富皆是业缘。<a id="a-EV"></a>贵贱并关运命。<a id="a-EW"></a>愚智不可易虑。<a id="a-EX"></a>妍丑弗可换身。<a id="a-EY"></a>故经云。<a id="a-EZ"></a>果报好恶定之于业。<a id="a-Ea"></a>书云。<a id="a-Eb"></a>命相吉凶悬之于天。<a id="a-Ec"></a>以此言之。<a id="a-Ed"></a>军民业贫者与之而弗得。<a id="a-Ee"></a>必其相富者任置而恒丰。<a id="a-Ef"></a>故汉文帝以梦而宠邓通。<a id="a-Eg"></a>相者占通贫而饿死。<a id="a-Eh"></a>帝曰。<a id="a-Ei"></a>能富在我何谓贫乎。<a id="a-Ej"></a>与之铜山专任冶铸。<a id="a-Ek"></a>后遭事逃避饿死人家。<a id="a-El"></a>又高驹丽王侍婢有娠。<a id="a-Em"></a>相者占之。<a id="a-En"></a>贵而当王。<a id="a-Eo"></a>王曰。<a id="a-Ep"></a>非我之胤。<a id="a-Eq"></a>便欲杀之。<a id="a-Er"></a>婢曰。<a id="a-Es"></a>气从天来。<a id="a-Et"></a>故我有娠。<a id="a-Eu"></a>及子之产。<a id="a-Ev"></a>王谓不祥。<a id="a-Ew"></a>捐圈则猪嘘。<a id="a-Ex"></a>弃栏则马乳而得不死。<a id="a-Ey"></a>卒为夫余之王。<a id="a-Ez"></a>故知业缘命运定于冥兆。<a id="a-F0"></a>终然不处。<a id="a-F1"></a>弗可与夺也。<a id="a-F2"></a>论言。<a id="a-F3"></a>案经所明业果不谬。<a id="a-F4"></a>作善得福为恶受殃。<a id="a-F5"></a>斯理皎然。<a id="a-F6"></a>如何致惑。<a id="a-F7"></a>今若引经据理弥益其深迷。<a id="a-F8"></a>且依书指事开其浅识。<a id="a-F9"></a>何者昔武丁之时。<a id="a-FA"></a>毫有桑谷共生于朝。<a id="a-FB"></a>太史占曰。<a id="a-FC"></a>野草生朝。<a id="a-FD"></a>朝其亡矣。<a id="a-FE"></a>武丁恐惧侧身修善。<a id="a-FF"></a>桑谷枯死。<a id="a-FG"></a>殷道中兴。<a id="a-FH"></a>岂非为善而有福也。<a id="a-FI"></a>又帝辛之时。<a id="a-FJ"></a>有雀生乌在城之隅。<a id="a-FK"></a>太史占曰。<a id="a-FL"></a>以小生大。<a id="a-FM"></a>国家必昌。<a id="a-FN"></a>帝辛骄暴不修善政。<a id="a-FO"></a>殷国遂亡。<a id="a-FP"></a>岂非为恶之有殃也。<a id="a-FQ"></a>如奕所言。<a id="a-FR"></a>将生时之实货。<a id="a-FS"></a>买死后之虚名。<a id="a-FT"></a>意谓生时有施死后无报。<a id="a-FU"></a>愚闇之甚。<a id="a-FV"></a>奚可与言。<a id="a-FW"></a>眼见春时种殖空竭仓储。<a id="a-FX"></a>秋收冬藏充牣府库。<a id="a-FY"></a>故施有来报。<a id="a-FZ"></a>感胎叠之与掌钱。<a id="a-Fa"></a>德必现酬。<a id="a-Fb"></a>致衔珠之与负鹿。<a id="a-Fc"></a>此并经籍明证。<a id="a-Fd"></a>何可致疑。<a id="a-Fe"></a>又言。<a id="a-Ff"></a>礼佛不得尊豪。<a id="a-Fg"></a>设斋不得富贵者。<a id="a-Fh"></a>寻国家太庙。<a id="a-Fi"></a>先皇之灵。<a id="a-Fj"></a>百神陪侍。<a id="a-Fk"></a>万民恃赖至尊拜跪。<a id="a-Fl"></a>故得居大位而处尊名。<a id="a-Fm"></a>臣吏鞠躬荷宠禄而享富贵。<a id="a-Fn"></a>况佛法王。<a id="a-Fo"></a>威神高远。<a id="a-Fp"></a>德过千圣。<a id="a-Fq"></a>道冠百灵。<a id="a-Fr"></a>礼拜祈诚理当富贵。<a id="a-Fs"></a>归依恳至必致尊豪。<a id="a-Ft"></a>昔人一瓢以济餧夫。<a id="a-Fu"></a>尚得扶轮相报。<a id="a-Fv"></a>今一斋以供大圣。<a id="a-Fw"></a>宁无福禄相酬。<a id="a-Fx"></a>科类而言理无致惑。<a id="a-Fy"></a>如概所见。<a id="a-Fz"></a>[貝*居]贮有二。<a id="a-G0"></a>一则是众佛已先听。<a id="a-G1"></a>二则是私如来久制。<a id="a-G2"></a>此开众禁私大圣明训。<a id="a-G3"></a>宜令道士习此成规禁私开众渐学佛法。<a id="a-G4"></a>故春秋云。<a id="a-G5"></a>齐恒公问礼于左师与子产。<a id="a-G6"></a>左师曰。<a id="a-G7"></a>夫礼者天之经。<a id="a-G8"></a>地之义。<a id="a-G9"></a>民之行也。<a id="a-GA"></a>大国用之。<a id="a-GB"></a>小国习之。<a id="a-GC"></a>今道习于佛。<a id="a-GD"></a>类同此也。</p>
  <p id="aGE">第六决破。<a id="a-GF"></a>帝王无佛则大治年长。<a id="a-GG"></a>有佛则虐政祚短。</p>
  <p id="aGH">概闻中国者三千日月万万三千天地之中央也。<a id="a-GI"></a>故有轮王迭出圣主继兴。<a id="a-GJ"></a>御七宝而王四天。<a id="a-GK"></a>行十善而被万国。<a id="a-GL"></a>开平等之化。<a id="a-GM"></a>和怨以睦亲。<a id="a-GN"></a>扇慈悲之风。<a id="a-GO"></a>胜残而去杀。<a id="a-GP"></a>故得不威不怒。<a id="a-GQ"></a>物以之行。<a id="a-GR"></a>不役不劳。<a id="a-GS"></a>民以之治。<a id="a-GT"></a>自大劫将迈淳风渐浇。<a id="a-GU"></a>至德云衰正气斯殄。<a id="a-GV"></a>于是五浊鼎沸三灾竞起。<a id="a-GW"></a>十六大国各擅尊名。<a id="a-GX"></a>八千聚落咸据封域。<a id="a-GY"></a>竞寻戈剑争事废兴。<a id="a-GZ"></a>彼此贪残更相屠害。<a id="a-Ga"></a>故释迦愍斯涂炭哀其沉溺。<a id="a-Gb"></a>陈经教劝善以诱贤。<a id="a-Gc"></a>制戒律禁恶以惩罪。<a id="a-Gd"></a>皆令息妄归真还源返本。<a id="a-Ge"></a>比乎中原之地。<a id="a-Gf"></a>上古之初。<a id="a-Gg"></a>世朴时淳书契未作。<a id="a-Gh"></a>民浇俗伪典籍方兴。<a id="a-Gi"></a>故周公不出于上皇。<a id="a-Gj"></a>孔子唯生于下代。<a id="a-Gk"></a>制礼作乐导俗训民。<a id="a-Gl"></a>致治兴风匡时救弊。<a id="a-Gm"></a>皆欲令止浇息竞返素还淳。<a id="a-Gn"></a>比于释迦其揆一也。<a id="a-Go"></a>若言帝王未有佛法之前。<a id="a-Gp"></a>则大治年长。<a id="a-Gq"></a>有佛法之后。<a id="a-Gr"></a>则虐政祚短。<a id="a-Gs"></a>不得事佛像不得读佛经者。<a id="a-Gt"></a>科类而言。<a id="a-Gu"></a>帝王未有周孔之前则大治年长。<a id="a-Gv"></a>有周孔之后。<a id="a-Gw"></a>则虐政祚短。<a id="a-Gx"></a>亦不得祭周孔神行周孔教。<a id="a-Gy"></a>理岂然乎。<a id="a-Gz"></a>但无佛无法。<a id="a-H0"></a>人不知远恶以修善。<a id="a-H1"></a>无礼无教。<a id="a-H2"></a>世不识事君以养亲。<a id="a-H3"></a>以此而推。<a id="a-H4"></a>礼教不可一日而亏。<a id="a-H5"></a>佛法岂得暂时而废也。</p>
  <p id="aH6">论言。<a id="a-H7"></a>寻奕所引。<a id="a-H8"></a>自后汉光武已前。<a id="a-H9"></a>无佛法则祚久长年。<a id="a-HA"></a>子必嗣父臣不篡君。<a id="a-HB"></a>从汉明已后。<a id="a-HC"></a>为有佛法子弗嗣父臣多篡君。<a id="a-HD"></a>验奕此言知其庸闇。<a id="a-HE"></a>虽引图史弗究始终。<a id="a-HF"></a>缅寻上代已来为帝王者。<a id="a-HG"></a>或一身而绝。<a id="a-HH"></a>或累世而亡。<a id="a-HI"></a>如帝少昊。<a id="a-HJ"></a>治政繁杂九黎作乱。<a id="a-HK"></a>其嗣不肖一世即亡。<a id="a-HL"></a>帝挚亦无正嗣。<a id="a-HM"></a>治不满期一身而灭。<a id="a-HN"></a>自后唐尧虞舜子皆不肖一身绝灭。<a id="a-HO"></a>夏桀殷纣。<a id="a-HP"></a>并皆暴虐为臣所诛。<a id="a-HQ"></a>其间或为臣而篡君。<a id="a-HR"></a>如羿之与寒浞。<a id="a-HS"></a>或为弟而夺兄。<a id="a-HT"></a>如仲壬之与雍己。<a id="a-HU"></a>至乎周世子朝之逐敬王。<a id="a-HV"></a>子废父也。<a id="a-HW"></a>暨乎秦室赵高之杀二世。<a id="a-HX"></a>臣弑君也。<a id="a-HY"></a>至前汉吕后乱朝王莽篡政。<a id="a-HZ"></a>此岂有佛法使之然也。<a id="a-Ha"></a>若言自汉明已后迄乎萧齐。<a id="a-Hb"></a>皆为崇佛法虐政诈短。<a id="a-Hc"></a>至于宇文既破灭佛法。<a id="a-Hd"></a>应善政祚长。<a id="a-He"></a>而奕尽萧齐则论。<a id="a-Hf"></a>至宇文不说。<a id="a-Hg"></a>非但诳惑民庶。<a id="a-Hh"></a>亦乃欺罔圣明。<a id="a-Hi"></a>以此而论。<a id="a-Hj"></a>事合绳劾。<a id="a-Hk"></a>但宇文篡魏而立虐政无道。<a id="a-Hl"></a>君臣猜贰兄弟相诛。<a id="a-Hm"></a>陵蔑圣贤毁破佛法。<a id="a-Hn"></a>治唯五主二十四年。<a id="a-Ho"></a>推此一条。<a id="a-Hp"></a>帝王无佛法则虐政祚短。<a id="a-Hq"></a>有佛法则善政祚长。<a id="a-Hr"></a>近代同知宁不信也。<a id="a-Hs"></a>但奕太史之官委任处重。<a id="a-Ht"></a>须慎机密无得妄言。<a id="a-Hu"></a>故古者圣人当言而惧。<a id="a-Hv"></a>发言而忧。<a id="a-Hw"></a>而奕不虑祸福专事妖邪。<a id="a-Hx"></a>或置后引初。<a id="a-Hy"></a>或隐首露尾。<a id="a-Hz"></a>藏护道法谤毁佛僧。<a id="a-I0"></a>唯事偏辞竟无正语。<a id="a-I1"></a>圣朝明鉴。<a id="a-I2"></a>宁不察哉。<a id="a-I3"></a>如概愚见。<a id="a-I4"></a>帝王欲得祚久年长者。<a id="a-I5"></a>必须兴隆佛法树善修功。<a id="a-I6"></a>慈育群氓胜残去杀。<a id="a-I7"></a>明死生之分。<a id="a-I8"></a>守止足之心。<a id="a-I9"></a>纳忠谏之言。<a id="a-IA"></a>远佞谄之说。<a id="a-IB"></a>如此则三十之期自远。<a id="a-IC"></a>七百之祚修长。<a id="a-ID"></a>故淮南子曰。<a id="a-IE"></a>天下有贵而非位势。<a id="a-IF"></a>有寿而非千岁。<a id="a-IG"></a>适情知足则贵矣。<a id="a-IH"></a>明死生之分则寿矣。</p>
  <p id="aII">第七决破。<a id="a-IJ"></a>封周孔之教送与西域。<a id="a-IK"></a>而胡必不肯行用。</p>
  <p id="aIL">概闻仲尼逝而微言绝。<a id="a-IM"></a>弟子丧而大义乖。<a id="a-IN"></a>自尔诗书纷然淆乱。<a id="a-IO"></a>至秦皇焚灭典籍散亡。<a id="a-IP"></a>汉武聿兴文艺还阐。<a id="a-IQ"></a>至于处大庭之馆。<a id="a-IR"></a>居玄宫之室。<a id="a-IS"></a>习无为之道。<a id="a-IT"></a>行不言之教。<a id="a-IU"></a>以谦挹为德。<a id="a-IV"></a>卑弱为心。<a id="a-IW"></a>专任清虚杜绝仁义。<a id="a-IX"></a>务存嘉遁委弃身名。<a id="a-IY"></a>九流之中则道家之流也。<a id="a-IZ"></a>故汉书艺文志云。<a id="a-Ia"></a>道流者盖出于史官。<a id="a-Ib"></a>历记成败古今之道。<a id="a-Ic"></a>有三十七家。<a id="a-Id"></a>今之李老盖一家耳。<a id="a-Ie"></a>至于建康庄之第。<a id="a-If"></a>筑碣石之宫。<a id="a-Ig"></a>阐儒学之宗。<a id="a-Ih"></a>弘文艺之术。<a id="a-Ii"></a>兴邦制治导俗训民。<a id="a-Ij"></a>礼乐缉修宪章条序。<a id="a-Ik"></a>九流之内儒学之流也。<a id="a-Il"></a>故汉书艺文志云。<a id="a-Im"></a>儒流者盖出于司徒之官。<a id="a-In"></a>辩阴阳明教化。<a id="a-Io"></a>宗尧舜师仲尼。<a id="a-Ip"></a>有五十二家。<a id="a-Iq"></a>今儒学所传也。<a id="a-Ir"></a>九流之中二化为最。<a id="a-Is"></a>百家之内两学为先。<a id="a-It"></a>用各有宜。<a id="a-Iu"></a>弗可废也。<a id="a-Iv"></a>何者。<a id="a-Iw"></a>道法是虚无之唱而违俗。<a id="a-Ix"></a>不可以救弊。<a id="a-Iy"></a>儒术乃教化之谈而慎民。<a id="a-Iz"></a>可以导物。<a id="a-J0"></a>考而言之。<a id="a-J1"></a>非无优降。<a id="a-J2"></a>寻李老专任无为。<a id="a-J3"></a>止求自度心无广济。<a id="a-J4"></a>行阙兼他。<a id="a-J5"></a>近同声闻之自利也。<a id="a-J6"></a>故清净法行经云。<a id="a-J7"></a>摩诃迦葉化为老子。<a id="a-J8"></a>迦葉既是小心。<a id="a-J9"></a>老子又无大志。<a id="a-JA"></a>法行之言。<a id="a-JB"></a>信而非谬也。<a id="a-JC"></a>孔子以术艺训民礼教齐俗。<a id="a-JD"></a>少习利他渐学兼济。<a id="a-JE"></a>巨同菩萨之利他也。<a id="a-JF"></a>故清净法行经云。<a id="a-JG"></a>儒童菩萨化作孔丘。<a id="a-JH"></a>儒童既是大心。<a id="a-JI"></a>孔丘复有兼济。<a id="a-JJ"></a>法行之说。<a id="a-JK"></a>理岂虚哉。<a id="a-JL"></a>考乎李典爰及孔经。<a id="a-JM"></a>教迹乃分理致终一。<a id="a-JN"></a>若言封周孔之教送与西域。<a id="a-JO"></a>而胡必不行。<a id="a-JP"></a>奕意岂不云。<a id="a-JQ"></a>胡教来此汉人亦不得受。<a id="a-JR"></a>科类而言。<a id="a-JS"></a>升降悬矣。<a id="a-JT"></a>寻佛是大圣。<a id="a-JU"></a>化满十方。<a id="a-JV"></a>远降威灵。<a id="a-JW"></a>汉明亲睹。<a id="a-JX"></a>君臣欣感民庶归心。<a id="a-JY"></a>故遣使西行远到天竺。<a id="a-JZ"></a>摩腾随至传化迄今。<a id="a-Ja"></a>周孔小圣。<a id="a-Jb"></a>德局一方。<a id="a-Jc"></a>不能远降威灵。<a id="a-Jd"></a>使彼亲感。<a id="a-Je"></a>故西域之人无缘生信。<a id="a-Jf"></a>亦不来此迎周孔之经。<a id="a-Jg"></a>为此孔教不行西土。<a id="a-Jh"></a>以此而推。<a id="a-Ji"></a>抑可知矣。</p>
  <p id="aJj">论言。<a id="a-Jk"></a>寻辛卯夜明。<a id="a-Jl"></a>鲁史传其化迹。<a id="a-Jm"></a>丙子星勃。<a id="a-Jn"></a>汉册记其威灵。<a id="a-Jo"></a>然后像教西移法流东渐。<a id="a-Jp"></a>自摩腾降汉创译真言。<a id="a-Jq"></a>笈多入隋盛翻释典。<a id="a-Jr"></a>藤皮贝叶。<a id="a-Js"></a>远传天竺之文。<a id="a-Jt"></a>玉牒金笺。<a id="a-Ju"></a>近翻震旦之语。<a id="a-Jv"></a>尔来流演迄至于今。<a id="a-Jw"></a>从汉明已来时。<a id="a-Jx"></a>经一十五代。<a id="a-Jy"></a>译人一百九十有六。<a id="a-Jz"></a>所出经律记论二千一百四十五部。<a id="a-K0"></a>合有六千一百五十二卷。<a id="a-K1"></a>此并梵音所演天竺所传。<a id="a-K2"></a>论其龙窟经厨十分而未尽。<a id="a-K3"></a>鹫山法藏万倍而何穷。<a id="a-K4"></a>今之所翻。<a id="a-K5"></a>盖少多耳。<a id="a-K6"></a>考其帝代寻其图史。<a id="a-K7"></a>典诰明据。<a id="a-K8"></a>奚可致疑。<a id="a-K9"></a>缅寻道家所注经籍。<a id="a-KA"></a>昔无今有真少伪多。<a id="a-KB"></a>如艺文志明。<a id="a-KC"></a>于道流虽有三十七家七百九十三篇。<a id="a-KD"></a>唯七家八十二篇。<a id="a-KE"></a>明李老清虚自守之道。<a id="a-KF"></a>自余三十家七百一十一篇。<a id="a-KG"></a>乃明帝王治化古今之道。<a id="a-KH"></a>故后汉书法本内传云。<a id="a-KI"></a>汉明帝永平十四年正月一日朝正之次。<a id="a-KJ"></a>五岳十八观诸山道士褚善信等六百九十人。<a id="a-KK"></a>闻摄摩滕竺法兰等将佛经像来到雒阳。<a id="a-KL"></a>倾国敬崇率土归向。<a id="a-KM"></a>信等内怀恶嫉求欲挍量。<a id="a-KN"></a>尽将道家经书。<a id="a-KO"></a>合三十七部七百四十四卷。<a id="a-KP"></a>当时对烧并皆焚烬。<a id="a-KQ"></a>善信等惭愤憾激而死。<a id="a-KR"></a>以此而推。<a id="a-KS"></a>汉明之时。<a id="a-KT"></a>道家经书止有三十七部七百四十四卷。<a id="a-KU"></a>虽有多轴非尽道经。<a id="a-KV"></a>唯五百九卷。<a id="a-KW"></a>是天尊道君所说。<a id="a-KX"></a>余二百三十五卷。<a id="a-KY"></a>乃黄老等诸子之书。<a id="a-KZ"></a>自尔已来过此数者。<a id="a-Ka"></a>并是道士增加妄造。<a id="a-Kb"></a>不可承信。<a id="a-Kc"></a>爰至宋朝。<a id="a-Kd"></a>道士陆修静。<a id="a-Ke"></a>答宋明帝云。<a id="a-Kf"></a>道家经书并药方符图。<a id="a-Kg"></a>总有一千二百二十八卷。<a id="a-Kh"></a>唯此为正。<a id="a-Ki"></a>余者并非。<a id="a-Kj"></a>而今道士或出情制造。<a id="a-Kk"></a>或改换佛经。<a id="a-Kl"></a>添足目录增加部帙。<a id="a-Km"></a>云有二千四十卷。<a id="a-Kn"></a>复过前数几许浪言。<a id="a-Ko"></a>请问道士后出之经。<a id="a-Kp"></a>为是天尊更说。<a id="a-Kq"></a>为是老子前陈。<a id="a-Kr"></a>纵使说经。<a id="a-Ks"></a>应有处所。<a id="a-Kt"></a>为是何帝何时何年何月。<a id="a-Ku"></a>如必有据容得流传。<a id="a-Kv"></a>如其诈妄理合刊削。<a id="a-Kw"></a>又俗士所制取作道经。<a id="a-Kx"></a>此之流类数亦多矣。<a id="a-Ky"></a>如太玄经扬雄所造。<a id="a-Kz"></a>洞玄经王褒所制。<a id="a-L0"></a>指归经严君平造。<a id="a-L1"></a>三皇经鲍静所制。<a id="a-L2"></a>开天经张泮所造。<a id="a-L3"></a>化胡经王浮所制。<a id="a-L4"></a>或取槃古之传。<a id="a-L5"></a>或取诸子之篇。<a id="a-L6"></a>假认俗书以为道教。<a id="a-L7"></a>偷窃释典持作老经。<a id="a-L8"></a>前已略陈不能重述。<a id="a-L9"></a>似贫人磬窘盗他宝为家财。<a id="a-LA"></a>饥者困穷啖刍芥为美食。<a id="a-LB"></a>如概所见。<a id="a-LC"></a>老子二篇正是道经。<a id="a-LD"></a>依令行之。<a id="a-LE"></a>自余诸部皆是妄认。<a id="a-LF"></a>事须正之庶知道与佛殊李将释别。<a id="a-LG"></a>庶使鼠璞不滥鸡凤条分。<a id="a-LH"></a>后学之徒。<a id="a-LI"></a>岂应谬欤。</p>
  <p id="aLJ">第八决破。<a id="a-LK"></a>统论佛法虚多实少。<a id="a-LL"></a>道人假说。</p>
  <p id="aLM">概闻真身绝待。<a id="a-LN"></a>非形方质碍可求。<a id="a-LO"></a>至理出情。<a id="a-LP"></a>岂言谈语论可得。<a id="a-LQ"></a>大矣哉豁荡乎大道之外。<a id="a-LR"></a>妙矣哉超绝乎真一之表。<a id="a-LS"></a>于是四句顿亡百非洞遣。<a id="a-LT"></a>穷言极虑物莫能名者哉。<a id="a-LU"></a>但妄识悠悠迷情蠢蠢。<a id="a-LV"></a>纵四狂而弗惺。<a id="a-LW"></a>耽五醉而长惛。<a id="a-LX"></a>故大圣垂慈志存拯拔。<a id="a-LY"></a>于是开五生之迹。<a id="a-LZ"></a>通四辩之音。<a id="a-La"></a>非身现身。<a id="a-Lb"></a>身满于法界。<a id="a-Lc"></a>无说示说。<a id="a-Ld"></a>说遍乎大千。<a id="a-Le"></a>故有微尘化身分散而莫尽。<a id="a-Lf"></a>恒沙法藏流演而无穷。<a id="a-Lg"></a>故须弥图经云。<a id="a-Lh"></a>宝应声菩萨化为伏羲。<a id="a-Li"></a>吉祥菩萨化作女娲。<a id="a-Lj"></a>儒童应作孔丘。<a id="a-Lk"></a>迦葉化为李老。<a id="a-Ll"></a>妙德托身开士。<a id="a-Lm"></a>能儒诞孕国师。<a id="a-Ln"></a>又涅槃经云。<a id="a-Lo"></a>所有经书记论伎艺文章。<a id="a-Lp"></a>皆是佛说。<a id="a-Lq"></a>以此而推。<a id="a-Lr"></a>三皇五帝孔李周庄。<a id="a-Ls"></a>皆是菩萨化身所收。<a id="a-Lt"></a>文字图书诗章礼乐。<a id="a-Lu"></a>并是诸佛法藏所摄。<a id="a-Lv"></a>文理昭然岂为虚妄。<a id="a-Lw"></a>而奕执言谬理。<a id="a-Lx"></a>睹化迷真。<a id="a-Ly"></a>专以形迹见讥。<a id="a-Lz"></a>名器相局。<a id="a-M0"></a>将泥木以毁圣。<a id="a-M1"></a>持镌画以难真。<a id="a-M2"></a>然镌画代真。<a id="a-M3"></a>宁是真佛。<a id="a-M4"></a>泥木表圣。<a id="a-M5"></a>非即圣人。<a id="a-M6"></a>故佛有觉名假名。<a id="a-M7"></a>非实佛有形像。<a id="a-M8"></a>假像非真。<a id="a-M9"></a>非真而立像。<a id="a-MA"></a>为令因像以悟真。<a id="a-MB"></a>非实以施名。<a id="a-MC"></a>为令因名以悟实。<a id="a-MD"></a>无名无实。<a id="a-ME"></a>悟者所以豁虚。<a id="a-MF"></a>非像非真。<a id="a-MG"></a>达人所以玄会。<a id="a-MH"></a>妙哉斯言之至也。<a id="a-MI"></a>深矣斯理之极也。<a id="a-MJ"></a>而奕闇于深理迷于业报。<a id="a-MK"></a>弗论身后唯计眼前。<a id="a-ML"></a>若言欲求富贵。<a id="a-MM"></a>唯须壮马负铁效力疆场。<a id="a-MN"></a>不须造像修功以祈福力者。<a id="a-MO"></a>武周壮马最多。<a id="a-MP"></a>世充厚钾不少。<a id="a-MQ"></a>效力征战固守疆场。<a id="a-MR"></a>常应富贵。<a id="a-MS"></a>今者何在。<a id="a-MT"></a>若言欲得布绢丰饶谷米成熟。<a id="a-MU"></a>但栽莳桑麻积聚烂粪。<a id="a-MV"></a>不须写涅槃千部。<a id="a-MW"></a>诵法华百遍。<a id="a-MX"></a>以祈福力者。<a id="a-MY"></a>建德广占桑田。<a id="a-MZ"></a>薛举大足马粪。<a id="a-Ma"></a>长应种殖多纳仓厨。<a id="a-Mb"></a>今复何在。<a id="a-Mc"></a>若言欲得粮贮充牣。<a id="a-Md"></a>耕获弗愆。<a id="a-Me"></a>但开渠引水灌畦注埠。<a id="a-Mf"></a>不须转海龙王经十部。<a id="a-Mg"></a>以求雨润者。<a id="a-Mh"></a>萧铣据有荆州。<a id="a-Mi"></a>堤堰倍常。<a id="a-Mj"></a>沃润应课收纳。<a id="a-Mk"></a>保据封疆今复何在。<a id="a-Ml"></a>以此而推。<a id="a-Mm"></a>我。</p>
  <p id="aMn">大唐皇帝。<a id="a-Mo"></a>内则树善凭福。<a id="a-Mp"></a>外则应天顺民。<a id="a-Mq"></a>故得华戎率从群凶授首。<a id="a-Mr"></a>仓库充牣封域廊清。<a id="a-Ms"></a>若非内外福飨。<a id="a-Mt"></a>岂能克定艰难者也。<a id="a-Mu"></a>若言欲求忠臣孝子佐世治民。<a id="a-Mv"></a>唯读孝经一卷老子二篇。<a id="a-Mw"></a>不须广读佛经者。<a id="a-Mx"></a>寻此经但明世间忠孝。<a id="a-My"></a>未及出世忠孝。<a id="a-Mz"></a>何者。<a id="a-N0"></a>夫处俗躬耕奉亲以竭力。<a id="a-N1"></a>出家修道尊法以兴慈。<a id="a-N2"></a>竭力者答现前之小恩。<a id="a-N3"></a>兴慈者报将来之大德。<a id="a-N4"></a>虽暂乖敬养似若慢亲。<a id="a-N5"></a>终能济拔方为至孝。<a id="a-N6"></a>斯则利沾三世。<a id="a-N7"></a>岂唯旦夕之劳。<a id="a-N8"></a>恩润百生。<a id="a-N9"></a>宁责晨昏之养。<a id="a-NA"></a>挍其在出。<a id="a-NB"></a>胜劣明矣。<a id="a-NC"></a>若言老子二篇足明忠臣孝子佐世治民者。<a id="a-ND"></a>寻老子绝虑守真亡怀厌俗。<a id="a-NE"></a>捐亲弗顾弃主如遗。<a id="a-NF"></a>岂论奉孝守忠治民佐世也。<a id="a-NG"></a>故老子云。<a id="a-NH"></a>吾所以有大患者。<a id="a-NI"></a>为吾有身。<a id="a-NJ"></a>及吾无身。<a id="a-NK"></a>有何患乎。<a id="a-NL"></a>此令厌身弃世。<a id="a-NM"></a>弗可佐世也。<a id="a-NN"></a>又言。<a id="a-NO"></a>贵身有天下者。<a id="a-NP"></a>可以暂托不可久也。<a id="a-NQ"></a>何上公注云。<a id="a-NR"></a>人君贵身而贱人。<a id="a-NS"></a>欲为天下主。<a id="a-NT"></a>则可暂寄不可久居。<a id="a-NU"></a>此令舍俗遗荣。<a id="a-NV"></a>不可以治民也。<a id="a-NW"></a>寻傅奕负恃凶顽轻哢唇吻。<a id="a-NX"></a>辞繁理寡语少骂多。<a id="a-NY"></a>纵嗔毒以中人。<a id="a-NZ"></a>逞恶言以迷俗。<a id="a-Na"></a>于是枭音丑气稍满村闾。<a id="a-Nb"></a>鸩响毒声渐喧行路。<a id="a-Nc"></a>遂令无识邪党唱快相传。<a id="a-Nd"></a>达见士流伤叹怜愍。<a id="a-Ne"></a>而偏护道法憎恶佛僧。<a id="a-Nf"></a>物类相感人畜同尔。<a id="a-Ng"></a>有类蚩尤之犬吠于轩辕。<a id="a-Nh"></a>盗跖之徒恶于夫子。<a id="a-Ni"></a>弗可怪也。<a id="a-Nj"></a>但奕睹佛法尊高众僧贵胜。<a id="a-Nk"></a>坐必居上行要在先。<a id="a-Nl"></a>帝王盛崇朝臣顶戴。<a id="a-Nm"></a>寺塔宏壮斋供充盈。<a id="a-Nn"></a>民庶争归士女奔凑。<a id="a-No"></a>至于玄坛之内事等荒村。<a id="a-Np"></a>治观之中还同废社。<a id="a-Nq"></a>时因祭醮。<a id="a-Nr"></a>托酒肉以招人。<a id="a-Ns"></a>或赖吉凶。<a id="a-Nt"></a>假送饷以来物。<a id="a-Nu"></a>微沾识解弗受欺诬。<a id="a-Nv"></a>少有信心岂从迎请。<a id="a-Nw"></a>愧斯寂寞恒有嫉心。<a id="a-Nx"></a>致虚构浮辞强相挫辱。<a id="a-Ny"></a>骂詈极其丑气。<a id="a-Nz"></a>咒诅穷其恶言。<a id="a-O0"></a>诽谤弗忌殃疣。<a id="a-O1"></a>识毁宁计罪福。<a id="a-O2"></a>纵令眼前焚荡不称其心。<a id="a-O3"></a>手下屠刑宁厌其快。<a id="a-O4"></a>书云。<a id="a-O5"></a>人恶其上兽恶其网。<a id="a-O6"></a>斯之谓乎。<a id="a-O7"></a>昔崔皓说魏太武。<a id="a-O8"></a>令破灭佛法杀害僧尼自于家内礼事尊像。<a id="a-O9"></a>太武察得忿其矫诳。<a id="a-OA"></a>即便诛戮曝尸都市。<a id="a-OB"></a>敕令行人咸粪其口。<a id="a-OC"></a>太武还兴佛法敬事如初。<a id="a-OD"></a>又周武帝狂悖无道。<a id="a-OE"></a>毁灭佛法焚烧经像。<a id="a-OF"></a>破坏塔寺罢废众僧。<a id="a-OG"></a>遂身生癞疮恶疾而死。<a id="a-OH"></a>斯并近代详验灵崇着明。<a id="a-OI"></a>圣上文思久已玄鉴。<a id="a-OJ"></a>奕之罪业。<a id="a-OK"></a>方坠泥犁永劫沉沦。<a id="a-OL"></a>深可怜愍。<a id="a-OM"></a>概矜其邪谬晓以正言。<a id="a-ON"></a>傥或返迷去道何远。<a id="a-OO"></a>望诸同恶咸识此心。</p>
 </body>
</html>