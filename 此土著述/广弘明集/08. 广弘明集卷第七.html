<!doctype html>
<html id="z3IBWUu1Kj" data-ver="1408">
 <head>
  <meta charset="utf-8">
  <meta author="道宣">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">广弘明集卷第七</h1>
  <h2 id="a2">辩惑篇第二之三</h2>
  <p id="a3">叙列代王臣滞惑解下 梁荀济 齐章仇子陀 周卫元嵩 宋刘慧琳 齐顾欢 魏邢子才 凉高道让 齐李公绪 隋卢思道 唐傅奕。</p>
  <p id="a4">十五荀济。<a id="a-5"></a>颖川人。<a id="a-6"></a>后居江左。<a id="a-7"></a>博涉众书志调矫俗。<a id="a-8"></a>初与梁武布衣相知。<a id="a-9"></a>及帝登位。<a id="a-A"></a>仕不及之。<a id="a-B"></a>济负气曰。<a id="a-C"></a>会眉鼻上磨墨作檄耳。<a id="a-D"></a>帝深不平之。<a id="a-E"></a>梁州刺史阴子春左迁。<a id="a-F"></a>济作大诗赠之。<a id="a-G"></a>文传时俗。<a id="a-H"></a>或称于帝者。<a id="a-I"></a>帝曰。<a id="a-J"></a>个人虽有才。<a id="a-K"></a>乱俗好反不可用。<a id="a-L"></a>济以不得志。<a id="a-M"></a>常怀悒怏二十余载。<a id="a-N"></a>见帝信重释门寺像崇盛。<a id="a-O"></a>便于时上书论佛教贪淫奢侈妖妄。<a id="a-P"></a>又讥造同泰寺营费太甚必为灾患。<a id="a-Q"></a>其表略。<a id="a-R"></a>以三坟五典帝皇之称首。<a id="a-S"></a>四维六纪终古之规模。<a id="a-T"></a>及汉武祀金人。<a id="a-U"></a>黄新以建国。<a id="a-V"></a>桓灵祀浮图。<a id="a-W"></a>阉竖以控权。<a id="a-X"></a>三国由兹鼎峙。<a id="a-Y"></a>五湖仍其荐食。<a id="a-Z"></a>衣冠奔于江东。<a id="a-a"></a>戎教兴于中壤。<a id="a-b"></a>使父子之亲隔。<a id="a-c"></a>君臣之义乖。<a id="a-d"></a>夫妇之和旷。<a id="a-e"></a>友朋之信绝海内散乱三百年矣。<a id="a-f"></a>济所控词述于僻者。<a id="a-g"></a>至于贞槩绝俗。<a id="a-h"></a>固莫叙之。<a id="a-i"></a>斯偏党也。<a id="a-j"></a>述金人之初降致黄新之篡等。<a id="a-k"></a>并安拟也。<a id="a-l"></a>至如周斩纣首岂见佛经。<a id="a-m"></a>秦抗儒士非关释化。<a id="a-n"></a>礼崩乐坏未睹浮图。<a id="a-o"></a>战国无主何关僧伪。<a id="a-p"></a>乃云纲纪之乱。<a id="a-q"></a>何能乱之。<a id="a-r"></a>夫妇父子何人不是。<a id="a-s"></a>但妄言耳。<a id="a-t"></a>不足述之。<a id="a-u"></a>然济极言惘僧深訾佛者。<a id="a-v"></a>统知上书必不会旨。<a id="a-w"></a>亦知不能排除佛法。<a id="a-x"></a>直是恨帝不拔于微流无荣宦于朝廷也。<a id="a-y"></a>所以鄙词骂僧深文毁佛。<a id="a-z"></a>其实奇意詈于上帝也。<a id="a-10"></a>后之丑词并拟斯矣。</p>
  <p id="a11">济表云。<a id="a-12"></a>稽古之诏。<a id="a-13"></a>未闻崇邪之命重沓。<a id="a-14"></a>岁时禘祫未尝亲享。<a id="a-15"></a>竹脯面牲陵诬宗庙。<a id="a-16"></a>违黄屋之尊。<a id="a-17"></a>就苍头之役。<a id="a-18"></a>朝夕敬妖怪之胡鬼。<a id="a-19"></a>曲躬供贪淫之贼秃。<a id="a-1A"></a>耽信邪胡谄祭淫祀。<a id="a-1B"></a>恐非聪明正直而可以福祐陛下者也。<a id="a-1C"></a>济吐斯言。<a id="a-1D"></a>故动怒也。<a id="a-1E"></a>梁祖享祀于晦朔。<a id="a-1F"></a>四时交易于温清。<a id="a-1G"></a>流涕动于臣下。<a id="a-1H"></a>兴言赋于孝思。<a id="a-1I"></a>故景阳台至敬殿。<a id="a-1J"></a>咸陈文祖献后之奠。<a id="a-1K"></a>何得言未尝亲享。<a id="a-1L"></a>故反前事肆情骂之。<a id="a-1M"></a>竹脯面牲用替牺栗。<a id="a-1N"></a>苹藻礿祭岂惟有梁之时。<a id="a-1O"></a>屈尊就卑乃万代之希有。<a id="a-1P"></a>遗若脱屣岂百王之虚构哉。<a id="a-1Q"></a>自非行总八恒位邻上忍。<a id="a-1R"></a>安能行慈绝欲于盛年。<a id="a-1S"></a>长斋竭诚于终事哉。</p>
  <p id="a1T">又曰。<a id="a-1U"></a>臣请言得失推校是非。<a id="a-1V"></a>案释氏源流本中国所斥。<a id="a-1W"></a>投之荒裔以御魑魅者也。<a id="a-1X"></a>乃至舜时窜梼机于三危。<a id="a-1Y"></a>左传允(音捐)姓之奸居于瓜州是也。<a id="a-1Z"></a>杜预以允姓阴戎之别祖。<a id="a-1a"></a>与三苗俱放于三危。<a id="a-1b"></a>汉书西域传。<a id="a-1c"></a>塞种本允姓之戎。<a id="a-1d"></a>世居炖煌。<a id="a-1e"></a>为月氏迫逐。<a id="a-1f"></a>遂住葱岭南奔。<a id="a-1g"></a>又谓悬度贤豆身毒天毒。<a id="a-1h"></a>仍讹转以塞种为释种。<a id="a-1i"></a>其实一也。<a id="a-1j"></a>允姓与三苗比居教迹和洽。<a id="a-1k"></a>其释种不行忠孝仁义。<a id="a-1l"></a>贪诈甚者号之为佛。<a id="a-1m"></a>佛者戾也。<a id="a-1n"></a>或名为勃。<a id="a-1o"></a>勃者乱也。<a id="a-1p"></a>而陛下以中华之盛胄。<a id="a-1q"></a>方尊姚石羌胡之轨躅。<a id="a-1r"></a>窃不取一也。<a id="a-1s"></a>案允姓之居炖煌西戎也。<a id="a-1t"></a>悬度贤豆等南梵也。<a id="a-1u"></a>西戎即叙禹贡所传。<a id="a-1v"></a>悬度已下荀济加谤。<a id="a-1w"></a>不读三史奚以定之。<a id="a-1x"></a>寻夫悬度乃北天之险地。<a id="a-1y"></a>乘索而度也。<a id="a-1z"></a>贤豆天竺仁风所行。<a id="a-20"></a>四时和于玉烛土绝流霜。<a id="a-21"></a>七众照于金镜神机猛利。<a id="a-22"></a>人传天语字出天文。<a id="a-23"></a>终古至今无相篡夺。<a id="a-24"></a>斯是地心号中国也。<a id="a-25"></a>人行忠孝何谓无之。<a id="a-26"></a>济之所言。<a id="a-27"></a>同田巴罪三皇非五帝者。<a id="a-28"></a>讵可闻哉。</p>
  <p id="a29">又案释迦出戎剖胁而诞。<a id="a-2A"></a>摩耶遂殂。<a id="a-2B"></a>事符枭镜。<a id="a-2C"></a>年长争立。<a id="a-2D"></a>内不自安。<a id="a-2E"></a>背父叛君逆节弥甚。<a id="a-2F"></a>达多投石难陀引弓。<a id="a-2G"></a>变革常道自饿形骸。<a id="a-2H"></a>安能济物。<a id="a-2I"></a>聚合凶徒易衣削发。<a id="a-2J"></a>设言虚诈不足承禀。<a id="a-2K"></a>九十六道此道最贪。<a id="a-2L"></a>协彼淫愚众多崇信。<a id="a-2M"></a>至如琉璃诛释。<a id="a-2N"></a>瞿昙路左视之。<a id="a-2O"></a>在生亲尚不存。<a id="a-2P"></a>既殁疏何能救。<a id="a-2Q"></a>斯即不行忠孝。<a id="a-2R"></a>若天下习之。<a id="a-2S"></a>陛下则无以自处。<a id="a-2T"></a>不取者二也。<a id="a-2U"></a>寻经剖腋而诞。<a id="a-2V"></a>义出前经。<a id="a-2W"></a>以怀天师功德大故。<a id="a-2X"></a>非诸人供可以奉之。<a id="a-2Y"></a>又知母人。<a id="a-2Z"></a>命将终。<a id="a-2a"></a>故生七日已。<a id="a-2b"></a>上报天中。<a id="a-2c"></a>然则胁诞背割此亦有之。<a id="a-2d"></a>不同枭镜。<a id="a-2e"></a>如何滥委引弓投石事出权行。<a id="a-2f"></a>叛君逆节一何诬谤。<a id="a-2g"></a>自饿以化外道。<a id="a-2h"></a>变俗以静贪门。<a id="a-2i"></a>而云诸道佛道最贪。<a id="a-2j"></a>全成毁訾。<a id="a-2k"></a>诛国而不护国。<a id="a-2l"></a>示业难亡。<a id="a-2m"></a>群典广之。<a id="a-2n"></a>理路无没。<a id="a-2o"></a>济巧于合会。<a id="a-2p"></a>补贴成文。<a id="a-2q"></a>斯曰有才不妨无状。</p>
  <p id="a2r">济又云。<a id="a-2s"></a>今僧尼不耕不偶。<a id="a-2t"></a>俱断生育傲君陵亲。<a id="a-2u"></a>违礼损化。<a id="a-2v"></a>一不经也。<a id="a-2w"></a>观济此旨。<a id="a-2x"></a>专拟帝躬深知僧尼绝欲用则超生。<a id="a-2y"></a>斯义可从。<a id="a-2z"></a>固所不逆。<a id="a-30"></a>然不偶断育斥帝行之。<a id="a-31"></a>无容显论寄僧骂上也。<a id="a-32"></a>又云。<a id="a-33"></a>凡在生灵夫妇配合产育男女。<a id="a-34"></a>胡法反之。<a id="a-35"></a>多营泥木专求布施。<a id="a-36"></a>宁非臣戾。<a id="a-37"></a>二不经也。<a id="a-38"></a>济之不经。<a id="a-39"></a>斯事显也。<a id="a-3A"></a>胡法不淫。<a id="a-3B"></a>胡从何有泥木布施举事见讥。<a id="a-3C"></a>然佛之非胡。<a id="a-3D"></a>乃为天种。<a id="a-3E"></a>胡乃戎类本异梵乡。<a id="a-3F"></a>犹言神州号为汉地。<a id="a-3G"></a>今检汉者止可方于梁。<a id="a-3H"></a>汉虽曰初封帝都在于京洛。<a id="a-3I"></a>自余吴楚未曰中华。<a id="a-3J"></a>陆浑观戎。<a id="a-3K"></a>又戎变夏矣。<a id="a-3L"></a>惟佛一法教绝色心。<a id="a-3M"></a>胡梵二种生生常习。</p>
  <p id="a3N">济云。<a id="a-3O"></a>奸胡矫诈自称大觉。<a id="a-3P"></a>而比丘徒党行淫杀子。<a id="a-3Q"></a>僧尼悉然。<a id="a-3R"></a>害蝼蚁而起浮图。<a id="a-3S"></a>费财力而构堂宇。<a id="a-3T"></a>若牟尼能照而故纵淫杀。<a id="a-3U"></a>便是诈称慈悲。<a id="a-3V"></a>徒能照而不能救。<a id="a-3W"></a>又是大觉于群生无益。<a id="a-3X"></a>而天下不觉。<a id="a-3Y"></a>三不经也。<a id="a-3Z"></a>斯又巨谤之大怪。<a id="a-3a"></a>通人达士岂其言哉。<a id="a-3b"></a>猥曲丑事岂照此矣。<a id="a-3c"></a>然大盗取国。<a id="a-3d"></a>天下之罪人。<a id="a-3e"></a>行淫杀子。<a id="a-3f"></a>自是佛法之贼。<a id="a-3g"></a>浊现则摈于四国。<a id="a-3h"></a>将来则沈于三途而谓僧尼悉然。<a id="a-3i"></a>加诬之太甚也。<a id="a-3j"></a>又(云大觉无慈。<a id="a-3k"></a>又云)于生无益。<a id="a-3l"></a>斯并以愚量智以圣济凡。<a id="a-3m"></a>抗大觉之成化。<a id="a-3n"></a>失淳人之弘善。<a id="a-3o"></a>可谓螗螂有拒轮之勇。<a id="a-3p"></a>井蛙滞坎阱之心哉。</p>
  <p id="a3q">济云。<a id="a-3r"></a>胡法悭贪惟财是与。<a id="a-3s"></a>直是行三毒而害万方。<a id="a-3t"></a>未见修六度而隆三宝。<a id="a-3u"></a>四不经也。<a id="a-3v"></a>且财食厚生贪夫之所没。<a id="a-3w"></a>积而能散廉士之恒情。<a id="a-3x"></a>六度檀舍为初。<a id="a-3y"></a>惟佛宗而立位三宝。<a id="a-3z"></a>佛为教主。<a id="a-40"></a>乃正觉之流慈。<a id="a-41"></a>无佛法安知六度之功。<a id="a-42"></a>绝慈风岂识三宝为正化。<a id="a-43"></a>济以不得其志。<a id="a-44"></a>没齿陷之。<a id="a-45"></a>但增贪竞以咎人。<a id="a-46"></a>未显厌身以祛滞。<a id="a-47"></a>俗中恒士尚不虚言。<a id="a-48"></a>济寔鄙夫。<a id="a-49"></a>轻驰才笔。<a id="a-4A"></a>独不闻顾雍拜万户封家人不知。<a id="a-4B"></a>葛亮受三郡赏库无尺绢。<a id="a-4C"></a>谢安平百万贼愀然改容。<a id="a-4D"></a>能仁舍四有谛遗如涕唾。<a id="a-4E"></a>斯实录也。<a id="a-4F"></a>况复舍身受身。<a id="a-4G"></a>观三界如牢狱。<a id="a-4H"></a>惟财惟食。<a id="a-4I"></a>诚八征之毒蛇。<a id="a-4J"></a>衣[盉-木+友]自随。<a id="a-4K"></a>若鸟之游空府。<a id="a-4L"></a>去留无滞。<a id="a-4M"></a>类凫之泛长川。<a id="a-4N"></a>此等之徒名沙门也。<a id="a-4O"></a>故经云。<a id="a-4P"></a>僧无犯戒不清净者。<a id="a-4Q"></a>若反于此不名为僧。<a id="a-4R"></a>岂得以贼臣虐主等稷偰与唐虞。<a id="a-4S"></a>稊莠荆棘比嘉苗及美木。<a id="a-4T"></a>夫立言设谏清浊两分。<a id="a-4U"></a>全惘以昏凶。<a id="a-4V"></a>都掩诸髦彦。<a id="a-4W"></a>理不可也。<a id="a-4X"></a>于时有梁之为政也。<a id="a-4Y"></a>仁育为初。<a id="a-4Z"></a>帝则绝欲蔬食。<a id="a-4a"></a>僧则祠林义窟。<a id="a-4b"></a>冒行蝇点足可投卑豺虎矣。<a id="a-4c"></a>通人为论理。<a id="a-4d"></a>则统之去瑕掩过。<a id="a-4e"></a>士之恒务。<a id="a-4f"></a>故鲁之儒行惟孔一人。<a id="a-4g"></a>滥吹窃服时惟倾国。<a id="a-4h"></a>僧之真伪权实难分。<a id="a-4i"></a>惟佛得知。<a id="a-4j"></a>余存视听。<a id="a-4k"></a>故济不达无足烦论。<a id="a-4l"></a>恨其早被火灰面陈。<a id="a-4m"></a>岂不知返。</p>
  <p id="a4n">济云。<a id="a-4o"></a>佛家遗教。<a id="a-4p"></a>不耕垦田。<a id="a-4q"></a>不贮财谷。<a id="a-4r"></a>乞食纳衣头陀为务。<a id="a-4s"></a>今则不然。<a id="a-4t"></a>数十万众无心兰若。<a id="a-4u"></a>从教不耕者众。<a id="a-4v"></a>天下有饥乏之忧。<a id="a-4w"></a>违教设法。<a id="a-4x"></a>不行何须此法。<a id="a-4y"></a>进退未为尽理。<a id="a-4z"></a>五不经也。<a id="a-50"></a>然济知有遗教。<a id="a-51"></a>则知有兰若之徒。<a id="a-52"></a>未知教有张弛。<a id="a-53"></a>岂委三宝基业。<a id="a-54"></a>但佛德宏大。<a id="a-55"></a>天供尚自下临僧田。<a id="a-56"></a>福广神壤义当上踊。<a id="a-57"></a>教有开合随根制宜。<a id="a-58"></a>不可局以粮粒用道。<a id="a-59"></a>以通利物。<a id="a-5A"></a>故经云。<a id="a-5B"></a>若我弟子如法修行。<a id="a-5C"></a>如来白毫相中无量功德百千万分取一分。<a id="a-5D"></a>供我弟子受用无尽。<a id="a-5E"></a>故知为道出家。<a id="a-5F"></a>为道兴供。<a id="a-5G"></a>为道而受。<a id="a-5H"></a>为道弘福。<a id="a-5I"></a>道本虚通非俗筹议。<a id="a-5J"></a>故受四事还宗佛德。<a id="a-5K"></a>经云。<a id="a-5L"></a>如法受施千金纳之。<a id="a-5M"></a>必乖佛化杯水不许。<a id="a-5N"></a>何得妄言惟贪财食。<a id="a-5O"></a>又经云。<a id="a-5P"></a>住我施受入闇无见。<a id="a-5Q"></a>反此而行如空无尽者是也。<a id="a-5R"></a>是知心外无境见境是心。<a id="a-5S"></a>故使供施随。<a id="a-5T"></a>心积散非外。<a id="a-5U"></a>经云。<a id="a-5V"></a>六度在心不在事。<a id="a-5W"></a>斯正言也。<a id="a-5X"></a>引证可知。</p>
  <p id="a5Y">济云。<a id="a-5Z"></a>涅槃发问。<a id="a-5a"></a>世尊灭后。<a id="a-5b"></a>经教若为得与波旬经别。<a id="a-5c"></a>观此发问则瞿昙存日。<a id="a-5d"></a>门徒不能分辩真伪。<a id="a-5e"></a>况中华避役奸诈之侣焉不迷惑者。<a id="a-5f"></a>寻济此言。<a id="a-5g"></a>全非有识文明灭度。<a id="a-5h"></a>魔佛难分。<a id="a-5i"></a>岂述佛世。<a id="a-5j"></a>门人不识经中三种四依。<a id="a-5k"></a>考定魔佛邪正。<a id="a-5l"></a>非济所知。<a id="a-5m"></a>彼亦不述。<a id="a-5n"></a>又云。<a id="a-5o"></a>中华避役奸侣焉不迷惑者。<a id="a-5p"></a>斯是谠言。<a id="a-5q"></a>诚非所解。<a id="a-5r"></a>非避役者堪能辩之。<a id="a-5s"></a>尔何不论掩善扬恶专为务也。<a id="a-5t"></a>涅槃经云。<a id="a-5u"></a>避役出家无心志道。<a id="a-5v"></a>我当罢令还俗为王策使。<a id="a-5w"></a>斯正言也。<a id="a-5x"></a>如何不录以上之。</p>
  <p id="a5y">齐又引涅槃。<a id="a-5z"></a>阇王害父耆婆叙状。<a id="a-60"></a>佛以理除令其迷解。<a id="a-61"></a>俗惟事结惑网逾深。<a id="a-62"></a>故以阴界入中求父不得本。<a id="a-63"></a>惟妄想谓父。<a id="a-64"></a>实人横生图害取其重位。<a id="a-65"></a>若先达解知父本空。<a id="a-66"></a>何必起逆。<a id="a-67"></a>国亦非有。<a id="a-68"></a>由佛开化达悟妄心。<a id="a-69"></a>追悔惭谢获无根信。<a id="a-6A"></a>济不达此以事征理。<a id="a-6B"></a>斥天子注经。<a id="a-6C"></a>讥臣下逆乱。<a id="a-6D"></a>谓佛说无父。<a id="a-6E"></a>无父须除。<a id="a-6F"></a>执迹毁教。<a id="a-6G"></a>不足怪其愚闇也。<a id="a-6H"></a>余有琐碎似像之事。<a id="a-6I"></a>比拟繁论固同此例。<a id="a-6J"></a>又引张融范缜三破之论。<a id="a-6K"></a>前集备详。<a id="a-6L"></a>有抗融缜之词。<a id="a-6M"></a>见于后述。<a id="a-6N"></a>乃云。<a id="a-6O"></a>融缜立论无能破之。<a id="a-6P"></a>是虚言也。</p>
  <p id="a6Q">济云。<a id="a-6R"></a>自古帝师诸侯宾友。<a id="a-6S"></a>千载一逢犹如旦暮。<a id="a-6T"></a>贤明希世宇宙独立。<a id="a-6U"></a>今乃削发。<a id="a-6V"></a>千群不臣万众称为帝师。<a id="a-6W"></a>未之可也。<a id="a-6X"></a>姚石玉食三千佛寺。<a id="a-6Y"></a>琼宫八百供敬厚矣。<a id="a-6Z"></a>终获广胤屠灭。<a id="a-6a"></a>宋齐已降莫惩前失。<a id="a-6b"></a>余有骂僧丑词。<a id="a-6c"></a>足可掩耳。<a id="a-6d"></a>毕寄诅帝之语。<a id="a-6e"></a>同庄蒙之寓言焉。<a id="a-6f"></a>又曰。<a id="a-6g"></a>僧出寒微规免租役。<a id="a-6h"></a>无期诣道志在贪淫。<a id="a-6i"></a>窃盗华典倾夺朝权。<a id="a-6j"></a>凡有十等。<a id="a-6k"></a>一曰。<a id="a-6l"></a>营缮广厦。<a id="a-6m"></a>僭拟皇居也。<a id="a-6n"></a>二曰。<a id="a-6o"></a>兴建大室庄饰胡像。<a id="a-6p"></a>僭比明堂宗祐也。<a id="a-6q"></a>三曰。<a id="a-6r"></a>广译妖言劝行流布。<a id="a-6s"></a>轹帝王之诏敕也。<a id="a-6t"></a>四曰。<a id="a-6u"></a>交纳泉布卖天堂五福之虚果。<a id="a-6v"></a>夺大君之德赏也。<a id="a-6w"></a>五曰。<a id="a-6x"></a>豫征收赎免地狱六极之谬殃。<a id="a-6y"></a>夺人主之刑罚也。<a id="a-6z"></a>六曰。<a id="a-70"></a>自称三宝假托四依坐傲君王。<a id="a-71"></a>此取威之术也。<a id="a-72"></a>七曰。<a id="a-73"></a>多建寺像广度僧尼。<a id="a-74"></a>此定霸之基也。<a id="a-75"></a>八曰。<a id="a-76"></a>三长六纪四大法集。<a id="a-77"></a>此别行正朔密行征发也。<a id="a-78"></a>九曰。<a id="a-79"></a>设乐以诱愚小。<a id="a-7A"></a>俳优以招远会。<a id="a-7B"></a>陈佛土安乐。<a id="a-7C"></a>斥王化危苦。<a id="a-7D"></a>此变俗移风征租税也。<a id="a-7E"></a>十曰。<a id="a-7F"></a>法席聚会邪谋变通。<a id="a-7G"></a>称意赠金毁破遭谤。<a id="a-7H"></a>此吕尚之六韬秘策也。<a id="a-7I"></a>凡此十事不容有一。<a id="a-7J"></a>萌兆微露即合诛夷。<a id="a-7K"></a>今乃恣意流行排我王化方。<a id="a-7L"></a>又击鸿钟于高台。<a id="a-7M"></a>期阙庭之箭漏。<a id="a-7N"></a>挂旛盖于长刹。<a id="a-7O"></a>仿充庭之卤簿。<a id="a-7P"></a>征玉食以斋会。<a id="a-7Q"></a>杂王公之享燕。<a id="a-7R"></a>唱高越之赞呗。<a id="a-7S"></a>象食举之登歌。<a id="a-7T"></a>叹功德则比陈词之祝史。<a id="a-7U"></a>受儭施则等束帛之等差。<a id="a-7V"></a>设威仪则效旌旗之文物。<a id="a-7W"></a>凡诸举措窃拟朝仪云云。<a id="a-7X"></a>陛下方更倾储供寺。<a id="a-7Y"></a>万乘拟附庸之仪。<a id="a-7Z"></a>肃拜僧尼。<a id="a-7a"></a>三事执陪臣之礼。<a id="a-7b"></a>宠既隆矣。<a id="a-7c"></a>侮亦剧矣。<a id="a-7d"></a>臣不取者四也。</p>
  <p id="a7e">观济所列十条。<a id="a-7f"></a>同归一伪。<a id="a-7g"></a>牵引构合增动帝心。<a id="a-7h"></a>素达帝之机神。<a id="a-7i"></a>深衔帝之不齿。<a id="a-7j"></a>无何以通。<a id="a-7k"></a>蓄愤假谤以畅面讥。<a id="a-7l"></a>言虽若臣意寔轻侮。<a id="a-7m"></a>何者上列僧伪。<a id="a-7n"></a>无恶不扬。<a id="a-7o"></a>言帝重之明帝无识。<a id="a-7p"></a>斯则独夫闇主。<a id="a-7q"></a>不言自形。<a id="a-7r"></a>饰词覆诈。<a id="a-7s"></a>迹昌露矣。<a id="a-7t"></a>故曰。<a id="a-7u"></a>知人惟难。<a id="a-7v"></a>人实难知。<a id="a-7w"></a>知其难者千载惟一。<a id="a-7x"></a>梁祖深知济情无堪莅政。<a id="a-7y"></a>故曰。<a id="a-7z"></a>有才而好反。<a id="a-80"></a>岂徒言哉。<a id="a-81"></a>然则后之上事。<a id="a-82"></a>皆则济之才辩。<a id="a-83"></a>相去悬矣。<a id="a-84"></a>故呈拙矣。</p>
  <p id="a85">济云。<a id="a-86"></a>陛下以因果有必定之期。<a id="a-87"></a>报应无迁延之业。<a id="a-88"></a>故崇重像法供施弥隆。<a id="a-89"></a>劳民伐木。<a id="a-8A"></a>烧掘蝼蚁损伤和气。<a id="a-8B"></a>岂顾大觉之慈悲乎。<a id="a-8C"></a>胡鬼堪能致福。<a id="a-8D"></a>可废儒道。<a id="a-8E"></a>释秃足能除祸。<a id="a-8F"></a>屏绝于戈。<a id="a-8G"></a>今乃重关以备不虞。<a id="a-8H"></a>击柝以争空地。<a id="a-8I"></a>杀蝼蚁而营功德。<a id="a-8J"></a>既乖释典崇妖邪而行谄祭。<a id="a-8K"></a>又亏名教。<a id="a-8L"></a>五尺牧竖犹知不疑。<a id="a-8M"></a>四海之尊义无二三其德。<a id="a-8N"></a>臣为陛下不取五也。</p>
  <p id="a8O">详济以事征理。<a id="a-8P"></a>今则以理通事。<a id="a-8Q"></a>夫因果报应事同影响。<a id="a-8R"></a>若不信因前果后。<a id="a-8S"></a>则不谓形动影随。<a id="a-8T"></a>物理显然。<a id="a-8U"></a>如何致惑。<a id="a-8V"></a>伐木掘地。<a id="a-8W"></a>天常之旧规。<a id="a-8X"></a>造寺兴供。<a id="a-8Y"></a>人伦之厚敬。<a id="a-8Z"></a>劳民损蚁何帝无之。<a id="a-8a"></a>是以福不自资。<a id="a-8b"></a>四俗不辞劳役。<a id="a-8c"></a>罪不及他。<a id="a-8d"></a>百虫死而非罪。<a id="a-8e"></a>谓正法为妖书。<a id="a-8f"></a>以洁斋为谄祭。<a id="a-8g"></a>斯并幽明之所切齿。<a id="a-8h"></a>贤圣之所哀矜。<a id="a-8i"></a>然济不知岳渎大神奉佛而祈福赐。<a id="a-8j"></a>天地灵圣拜首而请玄章。<a id="a-8k"></a>故能峙立宇宙之中获四无畏。<a id="a-8l"></a>独居空有之界具四辩才。<a id="a-8m"></a>非济所知。<a id="a-8n"></a>或知而故谤以动帝情也。</p>
  <p id="a8o">济曰。<a id="a-8p"></a>秦正受诳于三山。<a id="a-8q"></a>汉彻见欺于五利。<a id="a-8r"></a>信顺妖讹。<a id="a-8s"></a>一至于此。<a id="a-8t"></a>不察情伪岂惩前失。<a id="a-8u"></a>又引五事明。<a id="a-8v"></a>宋齐两代重佛敬僧。<a id="a-8w"></a>国移庙改者。<a id="a-8x"></a>但是佛妖僧伪。<a id="a-8y"></a>奸诈为心。<a id="a-8z"></a>堕胎杀子。<a id="a-90"></a>昏淫乱道。<a id="a-91"></a>故使宋齐磨灭。<a id="a-92"></a>今宋齐。</p>
  <p id="a93">寺像见在。<a id="a-94"></a>陛下承事。<a id="a-95"></a>则宋齐之变不言而显矣。<a id="a-96"></a>今僧尼坐夏不杀蝼蚁者。<a id="a-97"></a>爱含生之命也。<a id="a-98"></a>而傲君父忘仁于昆虫也。<a id="a-99"></a>堕胎杀子反养于蚊虻也。<a id="a-9A"></a>夫易者君臣夫妇父子三纲六纪也。<a id="a-9B"></a>今释氏君不君。<a id="a-9C"></a>乃至子不子。<a id="a-9D"></a>纲纪紊乱矣。<a id="a-9E"></a>济引宋齐信佛而早亡。<a id="a-9F"></a>斯欺帝也何独毁佛。<a id="a-9G"></a>亦毁神祇。<a id="a-9H"></a>夫运业废兴天之常数。<a id="a-9I"></a>禅让放诛有国变通。<a id="a-9J"></a>前王自享于万年。<a id="a-9K"></a>后帝无宜而取位。<a id="a-9L"></a>此乃交谢之恒理。<a id="a-9M"></a>生灭之大期。<a id="a-9N"></a>何得执一代之常存。<a id="a-9O"></a>而迷百王之革运。<a id="a-9P"></a>都不可也。<a id="a-9Q"></a>齐宋诸帝所以重佛敬僧者。<a id="a-9R"></a>知帝位之有由。<a id="a-9S"></a>故衔恩而酬厚德也。<a id="a-9T"></a>又知帝位之无保。<a id="a-9U"></a>故行因而仰长果也。<a id="a-9V"></a>昔因既短。<a id="a-9W"></a>不可延以万年。<a id="a-9X"></a>故有梁之受禅也。<a id="a-9Y"></a>今因未就。<a id="a-9Z"></a>不可即因而成果。<a id="a-9a"></a>故受报于未来也。<a id="a-9b"></a>是则业运相循四序无失。<a id="a-9c"></a>如何轻佛无报应乎。<a id="a-9d"></a>若轻无报应。<a id="a-9e"></a>则郊庙诸神昊天圆丘地祇方泽山川望秩一切须除。<a id="a-9f"></a>岂独佛僧滥受诬惘。<a id="a-9g"></a>乃云。<a id="a-9h"></a>堕胎杀子。<a id="a-9i"></a>令存好仇。<a id="a-9j"></a>尔亦好仇。<a id="a-9k"></a>何为干政自不见也。</p>
  <p id="a9l">书奏。<a id="a-9m"></a>梁武大怒。<a id="a-9n"></a>集朝士将加显戮。<a id="a-9o"></a>济密逃于魏欲匡静帝。<a id="a-9p"></a>事露为齐文襄烧杀之。<a id="a-9q"></a>年八十余矣。<a id="a-9r"></a>济所行非理。<a id="a-9s"></a>妄逞才术。<a id="a-9t"></a>干政冒荣。<a id="a-9u"></a>负智自灭。<a id="a-9v"></a>古云。<a id="a-9w"></a>不在其位不谋其政。<a id="a-9x"></a>济布衣之人。<a id="a-9y"></a>而谋庙堂之事滥矣。<a id="a-9z"></a>佛行仁化无损王臣。<a id="a-A0"></a>守戒洁心除邪灭惑。<a id="a-A1"></a>此佛教也。<a id="a-A2"></a>故三学八正以导出家。<a id="a-A3"></a>六度四弘用开士俗。<a id="a-A4"></a>其中通局适化随缘悟达为宗。<a id="a-A5"></a>余非佛意。<a id="a-A6"></a>而济不谈正行之士。<a id="a-A7"></a>专述乱业之夫。<a id="a-A8"></a>以伪排真以邪陵正。<a id="a-A9"></a>以寡伐众以僻乱全。<a id="a-AA"></a>祸不谋身。<a id="a-AB"></a>密陈无上之典。<a id="a-AC"></a>余殃不尽。<a id="a-AD"></a>终被焚身之酬。<a id="a-AE"></a>深可悲矣。</p>
  <p id="aAF">十六章仇子陀者。<a id="a-AG"></a>魏郡人。<a id="a-AH"></a>齐武平中为儒林学士。<a id="a-AI"></a>于时崇重佛法造制穷极。<a id="a-AJ"></a>凡厥良沃悉为僧。<a id="a-AK"></a>有倾竭府藏充佛福田。<a id="a-AL"></a>俗士不及。<a id="a-AM"></a>子陀微宦固非所幸。<a id="a-AN"></a>乃上疏陈曰。<a id="a-AO"></a>帝王上事昊天下字黎庶。<a id="a-AP"></a>君臣夫妇纲纪有本。<a id="a-AQ"></a>自魏晋已来胡妖乱华。<a id="a-AR"></a>背君叛父不妻不夫。<a id="a-AS"></a>而奸荡奢侈控御威福。<a id="a-AT"></a>坐受加敬轻欺士俗。<a id="a-AU"></a>妃主昼入僧房。<a id="a-AV"></a>子弟夜宿尼室。<a id="a-AW"></a>又云。<a id="a-AX"></a>臣不惶不恐不避鼎镬。<a id="a-AY"></a>辄沐浴舆衬奉表以闻。<a id="a-AZ"></a>有十余纸。<a id="a-Aa"></a>书奏。<a id="a-Ab"></a>帝震怒欲杀之。<a id="a-Ac"></a>高那肱曰。<a id="a-Ad"></a>此汉觅名欲得死。<a id="a-Ae"></a>陛下若斫伊头。<a id="a-Af"></a>落汉术内可长。<a id="a-Ag"></a>禁令自死。<a id="a-Ah"></a>从之。<a id="a-Ai"></a>经二年周武平斋出之。<a id="a-Aj"></a>隋初犹存。<a id="a-Ak"></a>不测其终。<a id="a-Al"></a>今读子陀表奏。<a id="a-Am"></a>惟述僧之妖淫蓄积财事。<a id="a-An"></a>更无别致。<a id="a-Ao"></a>吐言繁重随事广张。<a id="a-Ap"></a>无识者谓上事极多。<a id="a-Aq"></a>通赡者止惟二辙。<a id="a-Ar"></a>谓财色也。<a id="a-As"></a>大同荀济之言。<a id="a-At"></a>才理云泥不及于时。<a id="a-Au"></a>魏齐两代名僧若林。<a id="a-Av"></a>举十统以绾之。<a id="a-Aw"></a>立昭玄以司之。<a id="a-Ax"></a>清众暐如不可陷溺。<a id="a-Ay"></a>子陀家素贫煎。<a id="a-Az"></a>投庇莫从。<a id="a-B0"></a>形骸所资惟衣与食。<a id="a-B1"></a>困此终窭长弊饥寒。<a id="a-B2"></a>嫉僧厚施致陈抗表。<a id="a-B3"></a>终被抑退不遂其心。<a id="a-B4"></a>可谓澹澹汉博士词费而无镕捡。<a id="a-B5"></a>傅奕又加粉墨。<a id="a-B6"></a>言转浮碎。<a id="a-B7"></a>为下愚者所笑。<a id="a-B8"></a>何况上达者哉。</p>
  <p id="aB9">十七卫元嵩。<a id="a-BA"></a>本河东人。<a id="a-BB"></a>远祖从宦遂家于蜀。<a id="a-BC"></a>梁末为僧阳狂浪宕。<a id="a-BD"></a>周氏平蜀。<a id="a-BE"></a>因尔入关。<a id="a-BF"></a>天和二年上书。<a id="a-BG"></a>略云。<a id="a-BH"></a>唐虞之化。<a id="a-BI"></a>无浮图以治国。<a id="a-BJ"></a>而国得安。<a id="a-BK"></a>齐梁之时。<a id="a-BL"></a>有寺舍以化民。<a id="a-BM"></a>而民不立者未合道也。<a id="a-BN"></a>若言民坏不由寺舍。<a id="a-BO"></a>国治岂在浮图。<a id="a-BP"></a>但教民心合道耳。<a id="a-BQ"></a>民合道则安。<a id="a-BR"></a>道滋民则治立。<a id="a-BS"></a>是以齐梁竞像法而起九级连云。<a id="a-BT"></a>唐虞忧庶人而累土阶接地。<a id="a-BU"></a>然齐梁非无功于寺舍而诈不延。<a id="a-BV"></a>唐虞岂有业于浮图。<a id="a-BW"></a>而治得久但利民益国则会佛心耳。<a id="a-BX"></a>夫佛心者以大慈为本。<a id="a-BY"></a>安乐含生终不苦役黎元。<a id="a-BZ"></a>虔敬泥木损伤有识荫益无情。<a id="a-Ba"></a>而大周启运继历膺图总六合。<a id="a-Bb"></a>在一心齐日月之双照。<a id="a-Bc"></a>养四生如厚地覆万姓。<a id="a-Bd"></a>同玄天实三皇之中兴。<a id="a-Be"></a>嗟兆民之始遇。<a id="a-Bf"></a>成五帝之新立。<a id="a-Bg"></a>庆黎庶之逢时。<a id="a-Bh"></a>岂不慕唐虞之胜风。<a id="a-Bi"></a>遗齐梁之末法。<a id="a-Bj"></a>嵩请造平延大寺。<a id="a-Bk"></a>容贮四海万姓。<a id="a-Bl"></a>不劝立曲见伽蓝。<a id="a-Bm"></a>偏安二乘五部。<a id="a-Bn"></a>夫平延寺者。<a id="a-Bo"></a>无选道俗罔择亲疏。<a id="a-Bp"></a>爱润黎元等无持毁。<a id="a-Bq"></a>以城隍为寺塔。<a id="a-Br"></a>即周主是如来。<a id="a-Bs"></a>用郭邑作僧坊。<a id="a-Bt"></a>和夫妻为圣众。<a id="a-Bu"></a>勤用蚕以充户课。<a id="a-Bv"></a>供政课以报国恩。<a id="a-Bw"></a>推令德作三纲。<a id="a-Bx"></a>遵耆老为上座。<a id="a-By"></a>选仁智充执事。<a id="a-Bz"></a>求勇略作法师。<a id="a-C0"></a>行十善以伏未宁。<a id="a-C1"></a>示无贪以断偷劫。<a id="a-C2"></a>于是衣寒露养孤生匹鳏夫配寡妇。<a id="a-C3"></a>矜老病免贫穷。<a id="a-C4"></a>赏忠孝之门。<a id="a-C5"></a>伐凶逆之党。<a id="a-C6"></a>进清简之士。<a id="a-C7"></a>退谄佞之臣使。<a id="a-C8"></a>六合无怨纣之声。<a id="a-C9"></a>八荒有歌周之咏。<a id="a-CA"></a>飞沈安其巢穴。<a id="a-CB"></a>水陆任其长生(云云)。<a id="a-CC"></a>嵩此上言。<a id="a-CD"></a>有所因也。<a id="a-CE"></a>曾读智论。<a id="a-CF"></a>见天王佛之政令也。<a id="a-CG"></a>故立平延。<a id="a-CH"></a>然述佛大慈令生安乐。<a id="a-CI"></a>斯得理也。<a id="a-CJ"></a>事则不尔。<a id="a-CK"></a>夫妻乃和未能绝欲。<a id="a-CL"></a>城隍充寺非是圣基。<a id="a-CM"></a>故不可也。<a id="a-CN"></a>即色为空。<a id="a-CO"></a>非正智莫晓。<a id="a-CP"></a>即凡为圣。<a id="a-CQ"></a>岂凡下能通。<a id="a-CR"></a>故须两谛双行二轮齐运。<a id="a-CS"></a>以道通俗。<a id="a-CT"></a>出要可期。</p>
  <p id="aCU">嵩云不劝立曲见伽蓝者。<a id="a-CV"></a>以损伤人畜故也。<a id="a-CW"></a>若作则乖诸佛大慈。<a id="a-CX"></a>昔育王造塔。<a id="a-CY"></a>一日而役万神。<a id="a-CZ"></a>今造浮图。<a id="a-Ca"></a>累年而损财命。<a id="a-Cb"></a>况复和土作泥塼瓦成日。<a id="a-Cc"></a>为草虫而作火劫。<a id="a-Cd"></a>助蝼蚁而起水灾。<a id="a-Ce"></a>仰度仁慈未应垂许。<a id="a-Cf"></a>斯诚诫也。<a id="a-Cg"></a>故比丘造房先除妨难。<a id="a-Ch"></a>有损命者必不得为。<a id="a-Ci"></a>重物起慈即为仁塔。<a id="a-Cj"></a>理极正矣。<a id="a-Ck"></a>事罕行之。</p>
  <p id="aCl">又云。<a id="a-Cm"></a>请有德贫人免丁输课。<a id="a-Cn"></a>无行富僧输课免丁。<a id="a-Co"></a>富僧输课免丁。<a id="a-Cp"></a>则诸僧必望停课争断悭贪。<a id="a-Cq"></a>贫人免丁则众人必望免丁竞修忠孝。<a id="a-Cr"></a>此则兴佛法而安国家。<a id="a-Cs"></a>实非灭三宝而危百姓也。<a id="a-Ct"></a>有十五条。<a id="a-Cu"></a>总是事意。<a id="a-Cv"></a>劝行平等非灭佛法。</p>
  <p id="aCw">劝不平等　是灭佛法　劝行大乘　劝念贫穷　劝舍悭贪　劝人发露　劝益国民　劝燎为民　劝人和合　劝恩爱会　劝立市利　劝行敬养　劝寺无军人　劝立无贪三藏　劝少立三藏　劝立僧训僧　劝敬大乘诫。</p>
  <p id="aCx">上列事条。<a id="a-Cy"></a>反则灭法。<a id="a-Cz"></a>顺则兴教。<a id="a-D0"></a>并陈表状及佛道二论。<a id="a-D1"></a>立主客论小大。<a id="a-D2"></a>嵩以理通我不事二家。<a id="a-D3"></a>惟事周祖。<a id="a-D4"></a>以二家空立其言。<a id="a-D5"></a>而周帝亲行其事。<a id="a-D6"></a>故我事帝不事佛道。<a id="a-D7"></a>立词烦广。<a id="a-D8"></a>三十余纸。<a id="a-D9"></a>大略以慈救为先。<a id="a-DA"></a>弹僧奢泰不崇法度。<a id="a-DB"></a>无言毁佛。<a id="a-DC"></a>有协真道也。<a id="a-DD"></a>故唐吏部唐临冥报记云云。</p>
  <p id="aDE">十八刘慧琳。<a id="a-DF"></a>秦郡人。<a id="a-DG"></a>出家住杨都治城寺。<a id="a-DH"></a>有才学。<a id="a-DI"></a>为宋庐陵王所知。<a id="a-DJ"></a>着均善论(一云白黑论)其论难穷通。<a id="a-DK"></a>后法义篇备之矣。<a id="a-DL"></a>大较云。<a id="a-DM"></a>但知六度与五教并行。<a id="a-DN"></a>信顺与慈悲齐立。<a id="a-DO"></a>殊涂同归。<a id="a-DP"></a>不得守其发足之辙也。</p>
  <p id="aDQ">十九范缜。<a id="a-DR"></a>南郡人少孤贫。<a id="a-DS"></a>学于沛国刘瓛而卓越不群。<a id="a-DT"></a>在门下积年。<a id="a-DU"></a>芒屩布衣徒行。<a id="a-DV"></a>而危言高论。<a id="a-DW"></a>盛称无佛有于自然。<a id="a-DX"></a>其词。<a id="a-DY"></a>亦备后法义篇。<a id="a-DZ"></a>沈休文难之。<a id="a-Da"></a>故不烦载。</p>
  <p id="aDb">二十顾欢。<a id="a-Dc"></a>吴郡人。<a id="a-Dd"></a>以佛道二教互相非毁。<a id="a-De"></a>欢着夷夏论以统之。<a id="a-Df"></a>略云。<a id="a-Dg"></a>在佛曰实相。<a id="a-Dh"></a>在道曰玄牝。<a id="a-Di"></a>道之大象即佛之法身。<a id="a-Dj"></a>佛则在夷。<a id="a-Dk"></a>故为夷言。<a id="a-Dl"></a>道既在华。<a id="a-Dm"></a>故为华语。<a id="a-Dn"></a>独立不改绝学无忧。<a id="a-Do"></a>旷劫诸圣共遵斯一。<a id="a-Dp"></a>老释未始分。<a id="a-Dq"></a>迷者分未合。<a id="a-Dr"></a>亿善遍修。<a id="a-Ds"></a>修遍成圣。<a id="a-Dt"></a>虽十号千称。<a id="a-Du"></a>终不能尽。<a id="a-Dv"></a>然其文中抑佛而扬道。<a id="a-Dw"></a>斯门人也。<a id="a-Dx"></a>不足评之。<a id="a-Dy"></a>又张融门律意亦同欢。<a id="a-Dz"></a>前集已详。<a id="a-E0"></a>后更略引。<a id="a-E1"></a>亦备法义篇。<a id="a-E2"></a>且佛则金姿丈六。<a id="a-E3"></a>道则白首同凡。<a id="a-E4"></a>佛则舍王位。<a id="a-E5"></a>道则臣王者。<a id="a-E6"></a>佛化无国不有。<a id="a-E7"></a>道则不出神州。<a id="a-E8"></a>佛则塔遍阎浮。<a id="a-E9"></a>道则冡居槐里。<a id="a-EA"></a>全不同也。<a id="a-EB"></a>何得辄引以拟伦乎。</p>
  <p id="aEC">二十一邢子才。<a id="a-ED"></a>何间人。<a id="a-EE"></a>仕魏著作郎迁中书黄门郎。<a id="a-EF"></a>以为姓人不可保。<a id="a-EG"></a>谓元景曰。<a id="a-EH"></a>卿何必姓王。<a id="a-EI"></a>元景变色。<a id="a-EJ"></a>子才曰。<a id="a-EK"></a>我亦何必姓邢能保五世耶。<a id="a-EL"></a>然佛是西域圣人。<a id="a-EM"></a>寻已冥灭。<a id="a-EN"></a>使神更生。<a id="a-EO"></a>安能劳苦今世邢子才。<a id="a-EP"></a>为后身张阿得耶。<a id="a-EQ"></a>亦有难解。<a id="a-ER"></a>如法义篇自寻之。</p>
  <p id="aES">二十二高道让者。<a id="a-ET"></a>凉书述云。<a id="a-EU"></a>释氏之化。<a id="a-EV"></a>闻其风而悦之。<a id="a-EW"></a>义生天地之外。<a id="a-EX"></a>词出耳目之表。<a id="a-EY"></a>斯奖教之洪致。<a id="a-EZ"></a>九流之一家。<a id="a-Ea"></a>而好之既深则其术亦高。<a id="a-Eb"></a>而图寺极壮穷海陆之财。<a id="a-Ec"></a>造者弗吝金碧。<a id="a-Ed"></a>殚生民之力。<a id="a-Ee"></a>岂大觉之意乎。<a id="a-Ef"></a>然至敬无文至神不饰。<a id="a-Eg"></a>未能尽天下之牲。<a id="a-Eh"></a>故祭天以茧栗。<a id="a-Ei"></a>未能极天下之文。<a id="a-Ej"></a>故藉神以槀秸。<a id="a-Ek"></a>苟有其诚。<a id="a-El"></a>则苹藻侔于百品。<a id="a-Em"></a>明德匪馨。<a id="a-En"></a>则烹牛下于礿祭。<a id="a-Eo"></a>而况鹫山之术彼岸之奇。<a id="a-Ep"></a>而可以虚求乎。<a id="a-Eq"></a>乃有浮游都鄙避苦逃剧。<a id="a-Er"></a>原其诚心百裁一焉。<a id="a-Es"></a>既朱紫一乱。<a id="a-Et"></a>城社狐鼠秽大法之精华。<a id="a-Eu"></a>损农蚕之要务。<a id="a-Ev"></a>执契者不以为患。<a id="a-Ew"></a>当衡者不以为言。<a id="a-Ex"></a>有国者宜鉴而节之。<a id="a-Ey"></a>此则让为护法之纯臣矣。<a id="a-Ez"></a>奕又何为裁之。<a id="a-F0"></a>可谓高识之人。<a id="a-F1"></a>而载于高识之传者可也。</p>
  <p id="aF2">二十三李公绪。<a id="a-F3"></a>赵郡人。<a id="a-F4"></a>通经史善阴阳。<a id="a-F5"></a>见有丧之家忧斋供福利。<a id="a-F6"></a>便曰。<a id="a-F7"></a>佛教者脱略父母遗蔑帝王。<a id="a-F8"></a>捐六亲舍礼义。<a id="a-F9"></a>赭衣髡剔自比刑余。<a id="a-FA"></a>妄说[炫-ㄙ+ㄥ]惑惟利是亲。<a id="a-FB"></a>阴阳名墨。<a id="a-FC"></a>虽纰缪苛察。<a id="a-FD"></a>而四时节用有取。<a id="a-FE"></a>至如兹术则伤化托幽滋为鬼道。<a id="a-FF"></a>惜哉举国皆迷。<a id="a-FG"></a>彼众我寡。<a id="a-FH"></a>悲哉吾之死也。<a id="a-FI"></a>福事一切罢之。<a id="a-FJ"></a>弃华即戎。<a id="a-FK"></a>有识不许。<a id="a-FL"></a>弟概字季节。<a id="a-FM"></a>属文读佛经。<a id="a-FN"></a>脚指夹之。<a id="a-FO"></a>斯北边士俗自保专执之大魁者。<a id="a-FP"></a>惜哉生为徒生。<a id="a-FQ"></a>无上善以资神。<a id="a-FR"></a>死为徒死。<a id="a-FS"></a>有下恶以沈报。<a id="a-FT"></a>冥冥随业反本何期。<a id="a-FU"></a>来际莫知现在焉识。<a id="a-FV"></a>与夫群畜愚叟奚以异哉。</p>
  <p id="aFW">二十四卢思道。<a id="a-FX"></a>范阳人。<a id="a-FY"></a>仕齐为黄门郎。<a id="a-FZ"></a>周武平齐诣京师。<a id="a-Fa"></a>作西征记。<a id="a-Fb"></a>略云。<a id="a-Fc"></a>姚兴好佛法。<a id="a-Fd"></a>罗什译经论。<a id="a-Fe"></a>佛图遍海内。<a id="a-Ff"></a>士女为僧尼者十六七。<a id="a-Fg"></a>縻费公私岁以巨万。<a id="a-Fh"></a>帝独运远略罢之。<a id="a-Fi"></a>强国富民之上策也。<a id="a-Fj"></a>又作周齐兴亡论。<a id="a-Fk"></a>略云。<a id="a-Fl"></a>周祖始位。<a id="a-Fm"></a>大冡宰宇文护。<a id="a-Fn"></a>太祖之犹子也。<a id="a-Fo"></a>负图作宰。<a id="a-Fp"></a>亲受顾命。<a id="a-Fq"></a>周祖高居深视。<a id="a-Fr"></a>一朝折首凡厥党与咸见夷戮。<a id="a-Fs"></a>乃弃奢淫布公道。<a id="a-Ft"></a>屏重肉躬大布。<a id="a-Fu"></a>始自六宫被于九服。<a id="a-Fv"></a>以为释化立教。<a id="a-Fw"></a>本贵清净。<a id="a-Fx"></a>近世已来縻费财力。<a id="a-Fy"></a>遂下诏削除之。<a id="a-Fz"></a>亦前王之所未得也。<a id="a-G0"></a>思道为论纠其縻费。<a id="a-G1"></a>罢之则谓强国富民之策。<a id="a-G2"></a>斯一代之小识。<a id="a-G3"></a>未远大之弘略也。<a id="a-G4"></a>夫佛法之行化也。<a id="a-G5"></a>要在清神灭惑也。<a id="a-G6"></a>彼费财崇福者。<a id="a-G7"></a>知身命财终归散灭。<a id="a-G8"></a>徒为保爱。<a id="a-G9"></a>此厚生守财之奴也。<a id="a-GA"></a>故俗云。<a id="a-GB"></a>多藏厚亡积而能散。<a id="a-GC"></a>石崇以财色而受诛。<a id="a-GD"></a>殷辛亦同之而早戮。<a id="a-GE"></a>自古咸尔。<a id="a-GF"></a>溢于见闻而不能止者。<a id="a-GG"></a>乃贪惑使之然也。</p>
  <p id="aGH">昔汉武寿陵秦皇终陇。<a id="a-GI"></a>财宝充牣毕被侵开。<a id="a-GJ"></a>何若舍贪积而兴上福。<a id="a-GK"></a>以崇景仰之至。<a id="a-GL"></a>割形骸而从道化。<a id="a-GM"></a>以袭全正之极者可也。<a id="a-GN"></a>不然藏积空劳自他。<a id="a-GO"></a>形神校计晨夕无暇身死名灭卒从他手。<a id="a-GP"></a>今昔如此。<a id="a-GQ"></a>习俗相仍。<a id="a-GR"></a>略举近代。<a id="a-GS"></a>齐代之行福也。<a id="a-GT"></a>寺塔崇盛僧众杂聚。<a id="a-GU"></a>不能节之以道。<a id="a-GV"></a>纵其淆乱。<a id="a-GW"></a>斩斛律明月虚听谶词。<a id="a-GX"></a>周军闻便解甲。<a id="a-GY"></a>齐后斯闇主也。<a id="a-GZ"></a>权守国资不能周给。<a id="a-Ga"></a>宇文既破。<a id="a-Gb"></a>帑藏充盈不解。<a id="a-Gc"></a>身用衔绁而诣军门。<a id="a-Gd"></a>财宝并为周有。<a id="a-Ge"></a>周祖既废二教。<a id="a-Gf"></a>自以为万代之上策也。<a id="a-Gg"></a>西平东讨无往不克。<a id="a-Gh"></a>以为灭法之庙略也。<a id="a-Gi"></a>固天宥之。<a id="a-Gj"></a>统收齐余泉货鸠拾。<a id="a-Gk"></a>素是贫国缣纩全希。<a id="a-Gl"></a>一旦获之。<a id="a-Gm"></a>填胸满目连手运帛。<a id="a-Gn"></a>接轸长途。<a id="a-Go"></a>斯为大盗之灭国。<a id="a-Gp"></a>乃以为兴师之盛业也。<a id="a-Gq"></a>生灭得失曾不筹之。<a id="a-Gr"></a>惟拟目前快意莫虑于后。<a id="a-Gs"></a>我既破他他亦破我。<a id="a-Gt"></a>自古恒尔。<a id="a-Gu"></a>无得不思。<a id="a-Gv"></a>周祖谓以万代常存与天地而齐寿也。<a id="a-Gw"></a>穷讨岩穴务存藏积。<a id="a-Gx"></a>守俭保素克己励俗。<a id="a-Gy"></a>亦万代之一人也。<a id="a-Gz"></a>当年崩背而其子用之。<a id="a-H0"></a>大张文物高陈声势。<a id="a-H1"></a>即开佛法。<a id="a-H2"></a>以从百姓之欢心。<a id="a-H3"></a>又显胜相。<a id="a-H4"></a>用呈大国之威雄也。<a id="a-H5"></a>立四皇后表八柱国。<a id="a-H6"></a>前后卤薄队仗倍常。<a id="a-H7"></a>各二十四。<a id="a-H8"></a>自古皇王莫之比拟。<a id="a-H9"></a>立元宣政禅位小儿。<a id="a-HA"></a>时在繦褓王位斯及。<a id="a-HB"></a>自号天元皇帝也。<a id="a-HC"></a>春秋方富未许丧身。<a id="a-HD"></a>不盈一载又从万古。<a id="a-HE"></a>儿小不立后父控衡。<a id="a-HF"></a>历移运从隋高受禅。<a id="a-HG"></a>位及国财并为隋有。<a id="a-HH"></a>斯可师也。<a id="a-HI"></a>而不师之。<a id="a-HJ"></a>隋虽重法广陈寺塔。<a id="a-HK"></a>至于财事无足称言。<a id="a-HL"></a>故使蓄积谷帛遍于国中。<a id="a-HM"></a>仓库殷实不能散施。<a id="a-HN"></a>故福门虽开示存而已。<a id="a-HO"></a>及炀帝之末。<a id="a-HP"></a>天下沸腾郊垒风惊。<a id="a-HQ"></a>畿甸雾结。<a id="a-HR"></a>初登位也。<a id="a-HS"></a>哥帝德而曰万年。<a id="a-HT"></a>后陵迟也。<a id="a-HU"></a>咸面骂而扬诸咎。<a id="a-HV"></a>仓禀资于群盗縻烂者无穷。<a id="a-HW"></a>形骸执于贼臣。<a id="a-HX"></a>百辟困于黔首。<a id="a-HY"></a>举斯以统无得守株。<a id="a-HZ"></a>佛之诚言信而可验。<a id="a-Ha"></a>何以知其然耶。<a id="a-Hb"></a>自古登临无不高称万岁。<a id="a-Hc"></a>岁之有万斯即有期。<a id="a-Hd"></a>况减于万。<a id="a-He"></a>何代不有。<a id="a-Hf"></a>既前王不守于万。<a id="a-Hg"></a>固知后帝义不逾之。<a id="a-Hh"></a>各取万岁今何所在。<a id="a-Hi"></a>五运相袭可不镜诸。<a id="a-Hj"></a>是以明后英贤。<a id="a-Hk"></a>知五家之必散。<a id="a-Hl"></a>上智高识。<a id="a-Hm"></a>鉴三坚之可修。<a id="a-Hn"></a>已用之财如影之相逐。<a id="a-Ho"></a>未用之物不可赐及怨亲。<a id="a-Hp"></a>所以于国于家遗之如脱屣。<a id="a-Hq"></a>若财若命弃之若游尘。<a id="a-Hr"></a>庄严性识。<a id="a-Hs"></a>使早备法身。<a id="a-Ht"></a>成就善权。<a id="a-Hu"></a>务津梁诸有。<a id="a-Hv"></a>斯至教也。<a id="a-Hw"></a>余诸幻有知何所论。<a id="a-Hx"></a>故经云。<a id="a-Hy"></a>劫烧终讫。<a id="a-Hz"></a>乾坤洞燃。<a id="a-I0"></a>须弥巨海。<a id="a-I1"></a>都为灰扬。<a id="a-I2"></a>天龙人鬼。<a id="a-I3"></a>于中凋丧。<a id="a-I4"></a>二仪尚殒。<a id="a-I5"></a>国有何常。<a id="a-I6"></a>如斯法句可以寻真。<a id="a-I7"></a>自外凡鄙固非其务。</p>
  <p id="aI8">二十五傅奕。<a id="a-I9"></a>北地泥阳人。<a id="a-IA"></a>其本西凉。<a id="a-IB"></a>随魏入代齐。<a id="a-IC"></a>平入周仕通道观。<a id="a-ID"></a>隋开皇十三年。<a id="a-IE"></a>与中山李播请为道士。<a id="a-IF"></a>十七年事汉王。<a id="a-IG"></a>及谅反迁于岐州。<a id="a-IH"></a>皇运初授太史令。<a id="a-II"></a>武德四年。<a id="a-IJ"></a>上减省寺塔僧尼益国利民事十一条。<a id="a-IK"></a>高祖闻之竟不行下奕。<a id="a-IL"></a>乃多写表状远近流布。<a id="a-IM"></a>京师诸僧作破邪论以抗之。<a id="a-IN"></a>如后所列。<a id="a-IO"></a>奕表云。<a id="a-IP"></a>一僧尼六十已下。<a id="a-IQ"></a>简令作民。<a id="a-IR"></a>则兵强农劝。<a id="a-IS"></a>易曰。<a id="a-IT"></a>男女构精万物化生。<a id="a-IU"></a>此则阴阳父子天地大象。<a id="a-IV"></a>不可乖也。<a id="a-IW"></a>今卫壮之僧。<a id="a-IX"></a>婉娈之尼。<a id="a-IY"></a>失礼不婚。<a id="a-IZ"></a>夭胎杀子减损户口。<a id="a-Ia"></a>不亦伤乎。<a id="a-Ib"></a>今佛家违天地之化。<a id="a-Ic"></a>背阴阳之道。<a id="a-Id"></a>未之有也。<a id="a-Ie"></a>请依前条寻。<a id="a-If"></a>老子至圣尚谒帝王。<a id="a-Ig"></a>孔丘圣人犹跪宰相。<a id="a-Ih"></a>况道人无取德义未隆。<a id="a-Ii"></a>下忽公卿抗衡天子。<a id="a-Ij"></a>如臣愚见。<a id="a-Ik"></a>请同老孔弟子之例拜谒王臣编于朝典者。<a id="a-Il"></a>奕奏如此。<a id="a-Im"></a>未足理论。<a id="a-In"></a>出处殊途不可一述。<a id="a-Io"></a>易称构精。<a id="a-Ip"></a>佛则绝欲固知李氏道门相结伉俪。<a id="a-Iq"></a>日夕共会顺易阴阳。<a id="a-Ir"></a>不顺则与佛何殊。<a id="a-Is"></a>若顺固其恒俗。<a id="a-It"></a>何为学僧守静绝欲无为。<a id="a-Iu"></a>以事讨论缠绵自显。<a id="a-Iv"></a>如上已述。<a id="a-Iw"></a>迷者未寻。<a id="a-Ix"></a>且李耳子孙遍于天下。<a id="a-Iy"></a>张陵余胤散列诸州。<a id="a-Iz"></a>祖宗遗绪如何辄异。<a id="a-J0"></a>若异其先斯为绝嗣。<a id="a-J1"></a>三千之罪莫有高之。<a id="a-J2"></a>况复黄书服气。<a id="a-J3"></a>三五七九之经。<a id="a-J4"></a>上下相和。<a id="a-J5"></a>四眼二舌之教。<a id="a-J6"></a>不可削也。<a id="a-J7"></a>佛教不尔。<a id="a-J8"></a>欲是过原。<a id="a-J9"></a>先必戒之方祛俗滞。<a id="a-JA"></a>此则佛道之分途也。<a id="a-JB"></a>高识者体之。</p>
  <p id="aJC">又云。<a id="a-JD"></a>请同孔老门人拜谒王臣者。<a id="a-JE"></a>不知奕出此语。<a id="a-JF"></a>何以自陈毁僧傲亲抗君非为忠孝。<a id="a-JG"></a>固知道士常拜君亲。<a id="a-JH"></a>如何目见道士从僧抗礼。<a id="a-JI"></a>不能自化其类。<a id="a-JJ"></a>何用弹人实而言之。<a id="a-JK"></a>道士由来拜谒。<a id="a-JL"></a>窃形滥吹冒入出俗之俦。<a id="a-JM"></a>致有黄巾乃张角之风也。<a id="a-JN"></a>法仪抗礼。<a id="a-JO"></a>是缁徒之范也。<a id="a-JP"></a>至如李老之服本袭朝章。<a id="a-JQ"></a>冠屦同兰台太史。<a id="a-JR"></a>揖让等大夫之仪也。<a id="a-JS"></a>如何门人高抗先师之位。<a id="a-JT"></a>仰则沙门之法。<a id="a-JU"></a>都不可也。<a id="a-JV"></a>会逢宽政置不绳之。<a id="a-JW"></a>以法惩劾于何逃责。<a id="a-JX"></a>但奕上事碎乱不经。<a id="a-JY"></a>或言胡佛邪教退还西域。<a id="a-JZ"></a>或云。<a id="a-Ja"></a>三万户州且存一寺。<a id="a-Jb"></a>不足校也。</p>
  <p id="aJc">一奕云。<a id="a-Jd"></a>大唐丁壮僧尼二十万众。<a id="a-Je"></a>共结胡心。<a id="a-Jf"></a>可不备预之哉。<a id="a-Jg"></a>请一配之则年产十万。<a id="a-Jh"></a>此亦刘生之古计也。<a id="a-Ji"></a>无用陈之。<a id="a-Jj"></a>如前已显。<a id="a-Jk"></a>斯则女子带甲鳏夫执戈。<a id="a-Jl"></a>饵敌负国一何可笑。<a id="a-Jm"></a>又大唐寺籍佛道二众不满七万。<a id="a-Jn"></a>如何面欺。</p>
  <p id="aJo">上帝二十万众乎。<a id="a-Jp"></a>斯即自刑无劳他处。</p>
  <p id="aJq">二明寺作草堂土舍。<a id="a-Jr"></a>则秦皇汉武为有德之君。<a id="a-Js"></a>良以佛纵奢侈。<a id="a-Jt"></a>寺塔八万四千。<a id="a-Ju"></a>此国效之又增其倍。<a id="a-Jv"></a>凡百士庶暗愁往罪虚规来福。<a id="a-Jw"></a>浪说天堂地狱。<a id="a-Jx"></a>诅我华人。<a id="a-Jy"></a>至如秦皇阿阁汉武甘泉。<a id="a-Jz"></a>古迹宫观不过十数。<a id="a-K0"></a>史官书之号曰无道。<a id="a-K1"></a>曾不言佛无道过之。<a id="a-K2"></a>又引张融三破之言。<a id="a-K3"></a>广如前集。<a id="a-K4"></a>今重显之。<a id="a-K5"></a>佛之化也依树为家。<a id="a-K6"></a>形骸有累权开小室。<a id="a-K7"></a>寺塔崇广信心所营。<a id="a-K8"></a>请僧福用非僧课造。<a id="a-K9"></a>至如天堂地狱善恶之报殊焉。<a id="a-KA"></a>品类区分升沈之义天别。<a id="a-KB"></a>不知道经往往亦述地狱。<a id="a-KC"></a>须核天堂有几地狱何所云云。</p>
  <p id="aKD">故道步虚云。<a id="a-KE"></a>天人同其愿。<a id="a-KF"></a>飘飖入紫微。<a id="a-KG"></a>七祖生天堂。<a id="a-KH"></a>我身白日升。<a id="a-KI"></a>如是非一。<a id="a-KJ"></a>述天堂也。<a id="a-KK"></a>不许僧云。<a id="a-KL"></a>是谁过乎。</p>
  <p id="aKM">三明请减寺塔。<a id="a-KN"></a>则民安国治者。<a id="a-KO"></a>由妖胡虚说造寺之福。<a id="a-KP"></a>庸人信之角营寺塔。<a id="a-KQ"></a>小寺百僧。<a id="a-KR"></a>大寺二百。<a id="a-KS"></a>以兵率之五寺强成一旅。<a id="a-KT"></a>总计诸寺。<a id="a-KU"></a>兵多六军。<a id="a-KV"></a>侵食生民国家大患。<a id="a-KW"></a>请三万户州且留一寺。<a id="a-KX"></a>又引自古已来僧反十余。<a id="a-KY"></a>自余凶党至今犹在。<a id="a-KZ"></a>请必除荡用消胡气。<a id="a-Ka"></a>浃旬之间宇宙廓清。<a id="a-Kb"></a>奕奏如此。<a id="a-Kc"></a>妄述兵多。<a id="a-Kd"></a>于时二众不满七万。<a id="a-Ke"></a>半为尼女。<a id="a-Kf"></a>岂等大国之六军乎。<a id="a-Kg"></a>又云。<a id="a-Kh"></a>反僧凶党犹在者。<a id="a-Ki"></a>僧之从逆为俗所拘。<a id="a-Kj"></a>一身独立如何动众。<a id="a-Kk"></a>虚引饰诈乱俗惘君。<a id="a-Kl"></a>天地不容。<a id="a-Km"></a>故早磨灭。<a id="a-Kn"></a>又统详之。<a id="a-Ko"></a>贼臣酷吏何代不无。<a id="a-Kp"></a>浊滥当官何时不有。<a id="a-Kq"></a>尧放四凶非由事佛。<a id="a-Kr"></a>舜既绝嗣岂是僧风。<a id="a-Ks"></a>不可以一臣逆节举朝同诛。<a id="a-Kt"></a>一僧为过全宗族灭。<a id="a-Ku"></a>奕奏状日望即依行。<a id="a-Kv"></a>明明作辟固绝其议。</p>
  <p id="aKw">四明僧尼衣布省斋。<a id="a-Kx"></a>则贫人不饥蚕无横死者。<a id="a-Ky"></a>臣闻佛戒僧尼粪扫衣五缀钵望中一食。<a id="a-Kz"></a>独坐山中清居禅诵。<a id="a-L0"></a>此佛之章法也。<a id="a-L1"></a>若杀蚕作衣。<a id="a-L2"></a>佛戒不许。<a id="a-L3"></a>今则知佛理虚故生违犯(此是荀济语)余则鄙骂恶类厮下之言。<a id="a-L4"></a>不足闻也。</p>
  <p id="aL5">五明断僧尼居。<a id="a-L6"></a>积则百姓丰满将士皆富。</p>
  <p id="aL7">六明帝王无佛则大治年长。<a id="a-L8"></a>有佛则虐政祚短者。</p>
  <p id="aL9">七明封周孔之教送与西域胡必不行者。</p>
  <p id="aLA">八明统论佛教虚多实少。</p>
  <p id="aLB">九明隐农安匠市廛处中国富民饶者。</p>
  <p id="aLC">十明帝王受命皆革前政者。</p>
  <p id="aLD">十一明直言忠诤古来出口祸及其身者。<a id="a-LE"></a>此之十一条。<a id="a-LF"></a>通释甚众。<a id="a-LG"></a>为存词费约同诸异解奏之。<a id="a-LH"></a>高祖览之大悦。<a id="a-LI"></a>诏废诸州寺塔。<a id="a-LJ"></a>至九年六月四日。<a id="a-LK"></a>后上谓曰。<a id="a-LL"></a>尔大直奏事怕杀人。<a id="a-LM"></a>今日后勿惧。<a id="a-LN"></a>贞观六年又上书。<a id="a-LO"></a>令僧吹螺不合击钟。<a id="a-LP"></a>又言。<a id="a-LQ"></a>佛法妖伪。<a id="a-LR"></a>敕示萧瑀。<a id="a-LS"></a>瑀曰。<a id="a-LT"></a>傅奕非圣人者无法。<a id="a-LU"></a>奕驳曰。<a id="a-LV"></a>瑀先祖已来。<a id="a-LW"></a>不事宗庙专崇胡鬼。<a id="a-LX"></a>非孝者无亲。<a id="a-LY"></a>因集佛教入中华已来。<a id="a-LZ"></a>士人识见高远有驳议其妖惑者。<a id="a-La"></a>为高识传云。<a id="a-Lb"></a>奕传如此云。<a id="a-Lc"></a>高祖从其言而废寺者。<a id="a-Ld"></a>斯惘君也。<a id="a-Le"></a>岂有四年上事九年方废省诸州寺塔乎。<a id="a-Lf"></a>竟无此诏。<a id="a-Lg"></a>如何信之。<a id="a-Lh"></a>一条假诳万途可悉。<a id="a-Li"></a>奕身死后出传货之。<a id="a-Lj"></a>言虽矫诏无命可死。<a id="a-Lk"></a>又云。<a id="a-Ll"></a>上书不许击钟。<a id="a-Lm"></a>斯妄作也。<a id="a-Ln"></a>经云。<a id="a-Lo"></a>击鼓戒兵鸣槌集众。<a id="a-Lp"></a>又云。<a id="a-Lq"></a>撞击佛钟。<a id="a-Lr"></a>斯非教耶。<a id="a-Ls"></a>又述萧瑀不事宗庙专事胡佛。<a id="a-Lt"></a>斯面欺于宰伯也。<a id="a-Lu"></a>梁典云。<a id="a-Lv"></a>高祖七庙每祭毕涕泗滂沱。<a id="a-Lw"></a>是何言也。<a id="a-Lx"></a>今京师东西两第。<a id="a-Ly"></a>俱有宗庙。<a id="a-Lz"></a>四时飨祀相仍即目。<a id="a-M0"></a>义不滥听弘为此传。<a id="a-M1"></a>又可笑也。<a id="a-M2"></a>止可诳缘边小识。<a id="a-M3"></a>未足以示中华。<a id="a-M4"></a>惜哉净识一从污染顿尔沉滞。<a id="a-M5"></a>反本何期。<a id="a-M6"></a>上所列人。<a id="a-M7"></a>亦如前评兴亡太半。<a id="a-M8"></a>随类详焉。</p>
  <p id="aM9">检唐临冥报记云云。<a id="a-MA"></a>太史令傅奕。<a id="a-MB"></a>自武德初至贞观十四年。<a id="a-MC"></a>常诽毁佛僧。<a id="a-MD"></a>以其年秋暴病卒。<a id="a-ME"></a>初奕与道士傅仁钧薛赜善。<a id="a-MF"></a>后傅薛俱受官。<a id="a-MG"></a>仁钧先亡。<a id="a-MH"></a>赜梦见钧曰。<a id="a-MI"></a>先所负钱可付泥人。<a id="a-MJ"></a>赜问谁耶。<a id="a-MK"></a>曰即傅奕也。<a id="a-ML"></a>是夜少府凭长命梦又在一处。<a id="a-MM"></a>多见是先亡。<a id="a-MN"></a>命问。<a id="a-MO"></a>佛经罪福之事有实乎。<a id="a-MP"></a>曰皆定实也。<a id="a-MQ"></a>又问。<a id="a-MR"></a>如傅奕生平不信佛。<a id="a-MS"></a>死受何报。<a id="a-MT"></a>答曰。<a id="a-MU"></a>傅奕已配越州作泥人矣。<a id="a-MV"></a>长命旦入殿庭。<a id="a-MW"></a>见薛赜说所梦。<a id="a-MX"></a>赜又说之。<a id="a-MY"></a>二梦符合。<a id="a-MZ"></a>临在其侧同嗟叹之。<a id="a-Ma"></a>赜即送钱付奕。<a id="a-Mb"></a>并说所梦。<a id="a-Mc"></a>后数日而奕卒。<a id="a-Md"></a>案泥人者谓泥犁中人也。<a id="a-Me"></a>泥犁即地狱之别名矣。<a id="a-Mf"></a>八大地狱在于地下。<a id="a-Mg"></a>余诸杂狱散在山中海内而受苦也。<a id="a-Mh"></a>深可痛哉。</p>
 </body>
</html>