<!doctype html>
<html id="z3IBXQ21kR" data-ver="114">
 <head>
  <meta charset="utf-8">
  <meta author="宗泐">
  <meta author="如己">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">洪武御制心经序</h1>
  <p id="a2">二仪久判。<a id="a-3"></a>万物备周。<a id="a-4"></a>子民者君。<a id="a-5"></a>君育民者。<a id="a-6"></a>法其法也。<a id="a-7"></a>三纲五常。<a id="a-8"></a>以示天下。<a id="a-9"></a>亦以五刑辅弼之。<a id="a-A"></a>有等凶顽不循教者。<a id="a-B"></a>往往有趋火赴渊之为。<a id="a-C"></a>终不自省。<a id="a-D"></a>是凶顽者。<a id="a-E"></a>非特中国有之。<a id="a-F"></a>尽天下莫不亦然。<a id="a-G"></a>俄西域生佛。<a id="a-H"></a>号曰释迦。<a id="a-I"></a>其为佛也。<a id="a-J"></a>行深愿重始终不二。<a id="a-K"></a>于是出世间脱苦趣。<a id="a-L"></a>其为教也。<a id="a-M"></a>仁慈忍辱。<a id="a-N"></a>务明心以立命。<a id="a-O"></a>执此道而为之意在人。<a id="a-P"></a>皆若此利济群生。<a id="a-Q"></a>今时之人。<a id="a-R"></a>罔知佛之所以。<a id="a-S"></a>每云法空虚而不实。<a id="a-T"></a>何以导君子训小人。<a id="a-U"></a>以朕言之则不然。<a id="a-V"></a>佛之教实而不虚。<a id="a-W"></a>正欲去愚迷之虚。<a id="a-X"></a>立本性之实。<a id="a-Y"></a>特挺身苦行。<a id="a-Z"></a>外其教而异其名。<a id="a-a"></a>说苦有情。<a id="a-b"></a>昔佛在时侍从听从者。<a id="a-c"></a>皆聪明之士。<a id="a-d"></a>演说者乃三纲五常之性理也。<a id="a-e"></a>既闻之后人各获福。<a id="a-f"></a>自佛入灭之后。<a id="a-g"></a>其法流入中国。<a id="a-h"></a>间有聪明者。<a id="a-i"></a>动演人天小果。<a id="a-j"></a>犹能化凶顽为善。<a id="a-k"></a>何况聪明者。<a id="a-l"></a>知大乘而识宗旨者乎。<a id="a-m"></a>如心经。<a id="a-n"></a>每言空不言实。<a id="a-o"></a>所言之空。<a id="a-p"></a>乃相空耳。<a id="a-q"></a>除空之外。<a id="a-r"></a>所存者本性也。<a id="a-s"></a>所以相空有六。<a id="a-t"></a>谓口空说相。<a id="a-u"></a>眼空色相。<a id="a-v"></a>耳空听相。<a id="a-w"></a>鼻空嗅相。<a id="a-x"></a>舌空味相。<a id="a-y"></a>身空乐相。<a id="a-z"></a>其六空之相。<a id="a-10"></a>又非真相之空乃妄想之相。<a id="a-11"></a>为之空相。<a id="a-12"></a>是空相愚及世人。<a id="a-13"></a>祸及今古。<a id="a-14"></a>往往愈堕弥深。<a id="a-15"></a>不知其几。<a id="a-16"></a>斯空相。<a id="a-17"></a>前代帝王被所惑而几丧天下者。<a id="a-18"></a>周之穆王。<a id="a-19"></a>汉之武帝。<a id="a-1A"></a>唐之玄宗。<a id="a-1B"></a>萧梁武帝。<a id="a-1C"></a>元魏主焘李后主宋徽宗。<a id="a-1D"></a>此数帝废国怠政。<a id="a-1E"></a>惟萧梁武帝。<a id="a-1F"></a>宋之徽宗。<a id="a-1G"></a>以及杀身。<a id="a-1H"></a>皆由妄想飞升。<a id="a-1I"></a>及入佛天之地。<a id="a-1J"></a>其佛天之地未尝渺茫。<a id="a-1K"></a>此等快乐。<a id="a-1L"></a>世尝有之。<a id="a-1M"></a>为人性贪而不觉。<a id="a-1N"></a>而又取其乐。<a id="a-1O"></a>人世有之者何。<a id="a-1P"></a>且佛天之地。<a id="a-1Q"></a>如为国君及王侯者。<a id="a-1R"></a>若不作非为善能保守此境。<a id="a-1S"></a>非佛天者。<a id="a-1T"></a>何如不能保守。<a id="a-1U"></a>而伪为用妄想之心。<a id="a-1V"></a>即入空虚之境。<a id="a-1W"></a>故有如是斯空相。<a id="a-1X"></a>富者被缠。<a id="a-1Y"></a>则淫欲并生丧富矣。<a id="a-1Z"></a>贫者被缠。<a id="a-1a"></a>则诸诈并作殒身矣。<a id="a-1b"></a>其将贤未贤之人被缠。<a id="a-1c"></a>则非仁人君子也。<a id="a-1d"></a>其僧道被缠。<a id="a-1e"></a>则不能立本性而见宗旨者也。<a id="a-1f"></a>所以本经题云心经者。<a id="a-1g"></a>正欲去心之邪念以归正道。<a id="a-1h"></a>岂佛教之妄耶。<a id="a-1i"></a>朕特述此。<a id="a-1j"></a>使聪明者。<a id="a-1k"></a>观二义之覆载。<a id="a-1l"></a>日月之循环。<a id="a-1m"></a>虚实之孰取保命者何如。<a id="a-1n"></a>若取有道保有方。<a id="a-1o"></a>岂不佛法之良哉。<a id="a-1p"></a>色空之妙乎。</p>
 </body>
</html>