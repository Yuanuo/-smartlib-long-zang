<!doctype html>
<html id="z3IBXQ51kS" data-ver="319">
 <head>
  <meta charset="utf-8">
  <meta author="宗泐">
  <meta author="如己">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">般若波罗蜜多心经注解</h1>
  <p id="a2">大明天界善世禅寺住持(臣)僧(宗泐)演福讲寺住持(臣)僧(如己)奉诏同注</p>
  <p id="a3">按施护译本。<a id="a-4"></a>世尊在灵鹫山中。<a id="a-5"></a>入甚深光明。<a id="a-6"></a>宣说正法三摩提。<a id="a-7"></a>舍利子白观自在菩萨言。<a id="a-8"></a>若有人欲修学甚深般若法门者。<a id="a-9"></a>当云何修学。<a id="a-A"></a>而观自在遂说此经。<a id="a-B"></a>此经即世尊所说。<a id="a-C"></a>大部般若之精要。<a id="a-D"></a>故知菩萨之说即是佛说。<a id="a-E"></a>传至中华凡五译。<a id="a-F"></a>今从玄奘所译者。<a id="a-G"></a>以中国盛行故也。<a id="a-H"></a>般若者梵语也华言智慧。<a id="a-I"></a>波罗蜜多者。<a id="a-J"></a>华言到彼岸。<a id="a-K"></a>众生由迷慧性居生死。<a id="a-L"></a>曰此岸。<a id="a-M"></a>菩萨由修般若悟慧性到涅槃。<a id="a-N"></a>曰彼岸。<a id="a-O"></a>心者般若心也。<a id="a-P"></a>此般若心人人本具说此经者。<a id="a-Q"></a>欲令众生断除妄心显发本性故也。<a id="a-R"></a>经者法也。<a id="a-S"></a>常也。<a id="a-T"></a>此经以单法为名。<a id="a-U"></a>实相为体观照为宗。<a id="a-V"></a>度苦为用。<a id="a-W"></a>大乘为教相。<a id="a-X"></a>此五者皆经中所说之旨。<a id="a-Y"></a>单法者。<a id="a-Z"></a>即般若波罗蜜多也实相者。<a id="a-a"></a>即诸法空相也。<a id="a-b"></a>观照者。<a id="a-c"></a>即照见五蕴皆空也。<a id="a-d"></a>度苦者。<a id="a-e"></a>即度一切苦厄也。<a id="a-f"></a>大乘者。<a id="a-g"></a>即菩萨所行深般若也。</p>
  <p id="ah">观自在菩萨。<a id="a-i"></a>行深般若波罗蜜多时　观自在者。<a id="a-j"></a>能修般若之菩萨也。<a id="a-k"></a>般若波罗蜜多者。<a id="a-l"></a>菩萨所修之法也。<a id="a-m"></a>菩萨用般若观慧照了自心。<a id="a-n"></a>清净圆融无碍。<a id="a-o"></a>故称自在。<a id="a-p"></a>此自行也。<a id="a-q"></a>复念世间受苦众生。<a id="a-r"></a>令其修习此法改恶迁善。<a id="a-s"></a>离苦得乐无不自在。<a id="a-t"></a>此化他也。<a id="a-u"></a>菩萨者。<a id="a-v"></a>梵语菩提萨埵。<a id="a-w"></a>华言觉众生。<a id="a-x"></a>但称菩萨者从略也。<a id="a-y"></a>行者修行也。<a id="a-z"></a>深般若者。<a id="a-10"></a>实相般若也。<a id="a-11"></a>非初心浅智者所观故云深也。<a id="a-12"></a>时者菩萨修行般若时也。</p>
  <p id="a13">照见五蕴皆空。<a id="a-14"></a>度一切苦厄　照者观也。<a id="a-15"></a>五蕴者。<a id="a-16"></a>色受想行识也。<a id="a-17"></a>蕴者积聚也。<a id="a-18"></a>空者真空也。<a id="a-19"></a>色者色身也。<a id="a-1A"></a>受者领纳也。<a id="a-1B"></a>想者思想也。<a id="a-1C"></a>行者作造也。<a id="a-1D"></a>识者分别也。<a id="a-1E"></a>识即心王。<a id="a-1F"></a>受想行是心所也。<a id="a-1G"></a>度者度脱也。<a id="a-1H"></a>一切苦厄者。<a id="a-1I"></a>世间之众苦也。<a id="a-1J"></a>菩萨由照五蕴空寂。<a id="a-1K"></a>离生死苦。<a id="a-1L"></a>复闵在迷众生颠倒妄想。<a id="a-1M"></a>悖理乱常不忠不孝。<a id="a-1N"></a>十恶五逆致受众苦。<a id="a-1O"></a>故说此般若法门令其修习皆得解脱也。<a id="a-1P"></a>已上一段乃阿难结集法藏时。<a id="a-1Q"></a>叙述观自在菩萨度生之功行。<a id="a-1R"></a>此是别序也。<a id="a-1S"></a>下段自舍利子起。<a id="a-1T"></a>始是观自在菩萨答舍利子所问也。</p>
  <p id="a1U">舍利子　舍利子。<a id="a-1V"></a>佛之弟子。<a id="a-1W"></a>智慧第一。<a id="a-1X"></a>因其为众请问。<a id="a-1Y"></a>故菩萨呼其名。<a id="a-1Z"></a>而告之云。</p>
  <p id="a1a">色不异空空不异色。<a id="a-1b"></a>色即是空空即是色。<a id="a-1c"></a>受想行识亦复如是　色即四大幻色。<a id="a-1d"></a>空乃般若真空。<a id="a-1e"></a>众生由迷真空而受幻色。<a id="a-1f"></a>譬如水之成冰也。<a id="a-1g"></a>菩萨因修般若观慧照了幻色。<a id="a-1h"></a>即是真空。<a id="a-1i"></a>其犹融冰为水。<a id="a-1j"></a>然色之与空其体无殊。<a id="a-1k"></a>故曰色不异空空不异色。<a id="a-1l"></a>如冰不异水。<a id="a-1m"></a>水不异冰。<a id="a-1n"></a>复恐钝根众生不了犹存色空二见。<a id="a-1o"></a>故曰色即是空空即是色。<a id="a-1p"></a>如冰即是水。<a id="a-1q"></a>水即是冰。<a id="a-1r"></a>若受若想若行若识。<a id="a-1s"></a>莫不皆然。<a id="a-1t"></a>此乃一经之要。<a id="a-1u"></a>般若之心也。</p>
  <p id="a1v">舍利子。<a id="a-1w"></a>是诸法空相。<a id="a-1x"></a>不生不灭不垢不净不增不减　是诸法者。<a id="a-1y"></a>指前五蕴也。<a id="a-1z"></a>空相者。<a id="a-20"></a>即真空实相也。<a id="a-21"></a>菩萨复告舍利子云。<a id="a-22"></a>既了诸法当体。<a id="a-23"></a>即是真空实相。<a id="a-24"></a>实相之体本无生灭。<a id="a-25"></a>既无生灭岂有垢净。<a id="a-26"></a>既无垢净。<a id="a-27"></a>岂有增减乎。</p>
  <p id="a28">是故空中。<a id="a-29"></a>无色无受想行识　此真空实相之中。<a id="a-2A"></a>既不可以生灭垢净增减求之。<a id="a-2B"></a>故总结云。<a id="a-2C"></a>无色无受想行识。<a id="a-2D"></a>无即空也。</p>
  <p id="a2E">无眼耳鼻舌身意。<a id="a-2F"></a>无色声香味触法　真空实相之中既无五蕴亦无六根六尘。<a id="a-2G"></a>此空十二入也。</p>
  <p id="a2H">无眼界乃至无意识界　既无十二入。<a id="a-2I"></a>亦无十八界。<a id="a-2J"></a>十八界者。<a id="a-2K"></a>六根六尘六识也。<a id="a-2L"></a>乃至者。<a id="a-2M"></a>举其始末而略其中也。<a id="a-2N"></a>如上五蕴十二入十八界。<a id="a-2O"></a>不出色心二法。<a id="a-2P"></a>为迷心重者。<a id="a-2Q"></a>说为五蕴。<a id="a-2R"></a>为迷色重者。<a id="a-2S"></a>说为十二入。<a id="a-2T"></a>为色心俱迷者。<a id="a-2U"></a>说为十八界。<a id="a-2V"></a>已上三科修学之人。<a id="a-2W"></a>随其根器但修一科。<a id="a-2X"></a>即能悟入。</p>
  <p id="a2Y">无无明亦无无明尽。<a id="a-2Z"></a>乃至无老死。<a id="a-2a"></a>亦无老死尽　此空十二因缘也。<a id="a-2b"></a>无明者痴暗也。<a id="a-2c"></a>谓于本性无所明了。<a id="a-2d"></a>非瞢然无知。<a id="a-2e"></a>乃违理强觉之谓也。<a id="a-2f"></a>无无明等者。<a id="a-2g"></a>菩萨以般若智观此无明。<a id="a-2h"></a>其性本空无生灭相。<a id="a-2i"></a>故云无无明亦无无明尽也。<a id="a-2j"></a>乃至无老死亦无老死尽者。<a id="a-2k"></a>义与前同。<a id="a-2l"></a>但举其始末而略其中也。<a id="a-2m"></a>生相者。<a id="a-2n"></a>如法华经云。<a id="a-2o"></a>无明缘行。<a id="a-2p"></a>乃至生缘老死是也。<a id="a-2q"></a>灭相者。<a id="a-2r"></a>如经云。<a id="a-2s"></a>无明灭则行灭。<a id="a-2t"></a>乃至生灭则老死灭是也。<a id="a-2u"></a>十二因缘亦名十二有支。<a id="a-2v"></a>一曰无明。<a id="a-2w"></a>亦名烦恼。<a id="a-2x"></a>二曰行。<a id="a-2y"></a>谓造作诸业。<a id="a-2z"></a>此二支乃过去所作之因也。<a id="a-30"></a>三曰识。<a id="a-31"></a>谓起妄念初托母胎也。<a id="a-32"></a>四曰名色。<a id="a-33"></a>从托胎后生诸根形也。<a id="a-34"></a>五曰六入。<a id="a-35"></a>于胎中而成六根也。<a id="a-36"></a>六曰触出胎后六根对六尘也。<a id="a-37"></a>七曰受。<a id="a-38"></a>谓领纳世间好恶等事。<a id="a-39"></a>此五支乃现在所受之果也。<a id="a-3A"></a>八曰爱。<a id="a-3B"></a>谓贪染五欲等事也。<a id="a-3C"></a>九曰取。<a id="a-3D"></a>谓于诸境生取着心也。<a id="a-3E"></a>十曰有。<a id="a-3F"></a>作谓有漏之因。<a id="a-3G"></a>能招未来之果。<a id="a-3H"></a>此三支乃现在所作之因也。<a id="a-3I"></a>十一曰生。<a id="a-3J"></a>谓受未来五蕴之身也。<a id="a-3K"></a>十二曰老死。<a id="a-3L"></a>谓未来之身既老而死。<a id="a-3M"></a>此二支乃来世当受之果也。<a id="a-3N"></a>此十二因缘该三世因果。<a id="a-3O"></a>展转因依如轮旋转无有休息。<a id="a-3P"></a>一切众生迷而不知。<a id="a-3Q"></a>良可悲也。<a id="a-3R"></a>此本缘觉之人所观之境。<a id="a-3S"></a>大乘菩萨彻照此境皆无实性。<a id="a-3T"></a>故云无也。</p>
  <p id="a3U">无苦集灭道　无苦集灭道者。<a id="a-3V"></a>观四谛清净也。<a id="a-3W"></a>苦即生死苦果。<a id="a-3X"></a>集是惑业苦因。<a id="a-3Y"></a>此二者世间之法也。<a id="a-3Z"></a>灭即涅槃乐果。<a id="a-3a"></a>道即道品乐因。<a id="a-3b"></a>此二者出世间之法也。<a id="a-3c"></a>说此四谛者。<a id="a-3d"></a>欲令众生知苦断集慕灭修道离苦得乐也。<a id="a-3e"></a>此本声闻之人所观之境。<a id="a-3f"></a>大乘菩萨照了此境当体空寂。<a id="a-3g"></a>故云无也。</p>
  <p id="a3h">无智亦无得　智者般若之智也。<a id="a-3i"></a>大乘菩萨以智照境。<a id="a-3j"></a>既无五蕴及四谛诸法。<a id="a-3k"></a>即是人法皆空境智俱泯。<a id="a-3l"></a>如病去药忘。<a id="a-3m"></a>故云无智亦无得也。</p>
  <p id="a3n">以无所得故　此结前起后之言。</p>
  <p id="a3o">菩提萨埵。<a id="a-3p"></a>依般若波罗蜜多。<a id="a-3q"></a>故心无挂碍。<a id="a-3r"></a>无挂碍故无有恐怖。<a id="a-3s"></a>远离颠倒梦想。<a id="a-3t"></a>究竟涅槃　菩提萨埵者。<a id="a-3u"></a>能依之人也。<a id="a-3v"></a>般若波罗蜜多者。<a id="a-3w"></a>所依之法也。<a id="a-3x"></a>菩萨之人依此般若法门修学。<a id="a-3y"></a>功成理显。<a id="a-3z"></a>故得心无业缚。<a id="a-40"></a>因无业缚故。<a id="a-41"></a>无生死恐怖。<a id="a-42"></a>即无生死恐怖。<a id="a-43"></a>则无颠倒烦恼。<a id="a-44"></a>此三障既空三德乃显。<a id="a-45"></a>故云究竟涅槃。<a id="a-46"></a>涅槃者。<a id="a-47"></a>梵语摩诃般涅槃那。<a id="a-48"></a>华言大灭度。<a id="a-49"></a>大即法身。<a id="a-4A"></a>灭即解脱。<a id="a-4B"></a>度即般若。<a id="a-4C"></a>此之三德非别有也。<a id="a-4D"></a>即三障是。<a id="a-4E"></a>迷即三障。<a id="a-4F"></a>悟即三德。<a id="a-4G"></a>所谓生死即法身。<a id="a-4H"></a>烦恼即般若。<a id="a-4I"></a>结业即解脱。<a id="a-4J"></a>然虽障即是德。<a id="a-4K"></a>自非般若之功德不能显。<a id="a-4L"></a>譬如磨镜垢尽明现。<a id="a-4M"></a>斯之谓也。</p>
  <p id="a4N">三世诸佛。<a id="a-4O"></a>依般若波罗蜜多。<a id="a-4P"></a>故得阿耨多罗三藐三菩提　三世者。<a id="a-4Q"></a>过去未来现在也。<a id="a-4R"></a>阿耨多罗三藐三菩提者。<a id="a-4S"></a>华言无上正等正觉。<a id="a-4T"></a>此言非惟菩萨。<a id="a-4U"></a>如是修证。<a id="a-4V"></a>而一切诸佛莫不皆修般若得成正觉也。</p>
  <p id="a4W">故知般若波罗蜜多。<a id="a-4X"></a>是大神咒。<a id="a-4Y"></a>是大明咒。<a id="a-4Z"></a>是无上咒。<a id="a-4a"></a>是无等等咒　前是显说般若。<a id="a-4b"></a>后是密说般若。<a id="a-4c"></a>然既显说而又密说者何耶。<a id="a-4d"></a>良由众生根器不同所入有异故也。<a id="a-4e"></a>四种咒者。<a id="a-4f"></a>盖言般若功用。<a id="a-4g"></a>能破魔障名大神咒。<a id="a-4h"></a>能灭痴暗名大明咒。<a id="a-4i"></a>能显至理名无上咒。<a id="a-4j"></a>极妙觉果无与等者。<a id="a-4k"></a>名无等等咒。</p>
  <p id="a4l">能除一切苦真实不虚　此结般若功用广大。<a id="a-4m"></a>除苦得乐决定无疑。<a id="a-4n"></a>令诸众生信受奉行也。</p>
  <p id="a4o">故说般若波罗蜜多咒。<a id="a-4p"></a>即说咒曰。</p>
  <p id="a4q">揭谛揭谛　波罗揭谛　波罗僧揭谛　菩提萨摩诃。</p>
  <p id="a4r">已上密说般若。<a id="a-4s"></a>此五种不翻之一也。<a id="a-4t"></a>盖咒是佛之密语。<a id="a-4u"></a>非下凡所知。<a id="a-4v"></a>法华疏云。<a id="a-4w"></a>咒是鬼神王之名号。<a id="a-4x"></a>称其王名。<a id="a-4y"></a>则部落敬主。<a id="a-4z"></a>故能降伏一切鬼魅。<a id="a-50"></a>或云咒者。<a id="a-51"></a>如军中密号。<a id="a-52"></a>唱号相应无所诃问。<a id="a-53"></a>又咒者愿也。<a id="a-54"></a>如蜾裸之祝螟蛉愿其类我。<a id="a-55"></a>佛菩萨说咒。<a id="a-56"></a>愿诸众生皆如我之得成正觉。<a id="a-57"></a>能诵此咒者。<a id="a-58"></a>则所愿无不成就也。</p>
 </body>
</html>