<!doctype html>
<html id="z3IBWeu1Pd" data-ver="101">
 <head>
  <meta charset="utf-8">
  <meta author="道宣">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">古今佛道论衡实录序</h1>
  <p id="a2">若夫无上佛觉。<a id="a-3"></a>迥出樊笼超三界而独高。<a id="a-4"></a>截四流而称圣。<a id="a-5"></a>故使堤封所渐。<a id="a-6"></a>区宇统于大千。<a id="a-7"></a>声教所覃。<a id="a-8"></a>沐道沾于八部。<a id="a-9"></a>所以金刚御座。<a id="a-A"></a>峙阎浮之地心。<a id="a-B"></a>至觉据焉。<a id="a-C"></a>布英圣之良术。<a id="a-D"></a>遂有天人受道龙鬼归心。<a id="a-E"></a>挹酌不相之方。<a id="a-F"></a>散释无明之患。<a id="a-G"></a>然夫圣人所作起必因时。<a id="a-H"></a>时有邪倒之夫。<a id="a-I"></a>故即因而陶化。<a id="a-J"></a>天竺盛于六谛。<a id="a-K"></a>神州重于二篇。<a id="a-L"></a>遂使儒道互先真伪交正。<a id="a-M"></a>自非入证登位。<a id="a-N"></a>何由分析殊途。<a id="a-O"></a>致令九十六道竞饰浇词。<a id="a-P"></a>六十二见各陈名理。<a id="a-Q"></a>在缘或异。<a id="a-R"></a>大约斯归。<a id="a-S"></a>莫不谓无想为泥洹指梵主为生本。<a id="a-T"></a>故二十五谛。<a id="a-U"></a>开计度之街衢。<a id="a-V"></a>六大论师。<a id="a-W"></a>立神我之真宰。<a id="a-X"></a>居然设教亿载斯年。<a id="a-Y"></a>摄统尘蒙九土崇敬。<a id="a-Z"></a>考其术也。<a id="a-a"></a>轻生而会其源。<a id="a-b"></a>论其行也。<a id="a-c"></a>封固而登其信。<a id="a-d"></a>故有四韦陀论。<a id="a-e"></a>推理极于冥初。<a id="a-f"></a>二有天根。<a id="a-g"></a>寻生穷于劫始。<a id="a-h"></a>臆度玄远冒罔生灵。<a id="a-i"></a>致有赴水投岩坐热卧棘。<a id="a-j"></a>吸风露而曰仙。<a id="a-k"></a>祖形体而号圣。<a id="a-l"></a>守死长迷。<a id="a-m"></a>莫知回觉。<a id="a-n"></a>如来哀彼黔黎降灵赤泽。<a id="a-o"></a>曜形丈六。<a id="a-p"></a>金色骇于人天。<a id="a-q"></a>敷扬四辩。<a id="a-r"></a>慧解畅于幽显。<a id="a-s"></a>能使魔王列阵。<a id="a-t"></a>十军碎于一言。<a id="a-u"></a>梵主来仪。<a id="a-v"></a>三轮摧于万惑。<a id="a-w"></a>于是鍱腹戴炉之辈。<a id="a-x"></a>结舌伏于道场。<a id="a-y"></a>敬日重火之徒。<a id="a-z"></a>洗心仰于觉路。<a id="a-10"></a>舍卫城侧大偃邪锋。<a id="a-11"></a>坚固林中倾倒枯穴。<a id="a-12"></a>能事既显奖务弘通。<a id="a-13"></a>玉关扬正道之秋。<a id="a-14"></a>金陵表乘权之瑞。<a id="a-15"></a>清凉台上图以灵仪。<a id="a-16"></a>显节园中陈兹圣景。<a id="a-17"></a>度人立寺创广仁风。<a id="a-18"></a>抑邪通正于斯启辙。<a id="a-19"></a>于斯时也。<a id="a-1A"></a>喋喋黔首无敢抗言。<a id="a-1B"></a>琐琐黄巾时褰异议。<a id="a-1C"></a>然其化被不及于龙勒。<a id="a-1D"></a>名位无践于槐庭王。<a id="a-1E"></a>何达其上贤。<a id="a-1F"></a>斑马隆其褒贬。<a id="a-1G"></a>安得与夫释门相抗。<a id="a-1H"></a>雷同混迹者哉。<a id="a-1I"></a>斯何故耶。<a id="a-1J"></a>良以博识既寡信保常迷。<a id="a-1K"></a>今则通观具瞻义必爽开前惑。<a id="a-1L"></a>且夫其流易晓。<a id="a-1M"></a>阚泽之对天分其理难。<a id="a-1N"></a>回。<a id="a-1O"></a>孙盛之谈海截。<a id="a-1P"></a>然犹学未经远情弊疏通邪辩逼真能无猜贰。<a id="a-1Q"></a>孔丘之在东鲁。<a id="a-1R"></a>尚启虚盈。<a id="a-1S"></a>十商之据西河。<a id="a-1T"></a>犹参疑圣。<a id="a-1U"></a>自余恒俗无足讨论。<a id="a-1V"></a>今以天竺胥徒声华久隔。<a id="a-1W"></a>震旦张葛交论寔系。<a id="a-1X"></a>故商确由来铨衡叙列。<a id="a-1Y"></a>笔削芜滥披图藻镜。<a id="a-1Z"></a>总会聚之号曰佛道论衡。<a id="a-1a"></a>分为甲乙下四卷。<a id="a-1b"></a>如有隐括。<a id="a-1c"></a>览者详焉。</p>
 </body>
</html>