<!doctype html>
<html id="z3IBWar1Ns" data-ver="1628">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">观无量寿佛经疏妙宗钞卷第一</h1>
  <p id="a2">此经义疏人悕净报。<a id="a-3"></a>故说听者多矣。<a id="a-4"></a>所禀宝云师。<a id="a-5"></a>首制记文。<a id="a-6"></a>相沿至今。<a id="a-7"></a>著述不绝。<a id="a-8"></a>皆宗智者。<a id="a-9"></a>岂有不知修心妙观。<a id="a-A"></a>感四净土文义者耶。<a id="a-B"></a>良以愍物情深适时智巧。<a id="a-C"></a>故多谈事相。<a id="a-D"></a>少示观门。<a id="a-E"></a>务在下凡普沾缘种。<a id="a-F"></a>方今嘉运。<a id="a-G"></a>盛演圆乘慕学之徒。<a id="a-H"></a>皆欲得旨而修证矣。<a id="a-I"></a>故竭鄙思。<a id="a-J"></a>钞数千言。<a id="a-K"></a>上顺妙宗。<a id="a-L"></a>略消此疏。<a id="a-M"></a>适时之巧。<a id="a-N"></a>非我所能。<a id="a-O"></a>愿共有情。<a id="a-P"></a>即心念佛。<a id="a-Q"></a>乃此钞所以作也。<a id="a-R"></a>天禧五年。<a id="a-S"></a>岁在辛酉。<a id="a-T"></a>重阳日下笔故序。</p>
  <p id="aU">此之疏题。<a id="a-V"></a>佛等八字。<a id="a-W"></a>备举经目。<a id="a-X"></a>皆是所释。<a id="a-Y"></a>唯疏一字是能释也。<a id="a-Z"></a>今之五章。<a id="a-a"></a>释其八字。<a id="a-b"></a>义稍委悉。<a id="a-c"></a>入文自见。<a id="a-d"></a>若欲预知可陈梗概。<a id="a-e"></a>经是通号。<a id="a-f"></a>余是别名。<a id="a-g"></a>今且明别。<a id="a-h"></a>佛说者。<a id="a-i"></a>释迦化主。<a id="a-j"></a>四辩宣演也。<a id="a-k"></a>观者。<a id="a-l"></a>总举能观。<a id="a-m"></a>即十六观也。<a id="a-n"></a>无量寿佛者。<a id="a-o"></a>举所观要。<a id="a-p"></a>摄十五境也。<a id="a-q"></a>且置能说。<a id="a-r"></a>略明所说。<a id="a-s"></a>能观皆是一心三观。<a id="a-t"></a>所观皆是三谛一境。<a id="a-u"></a>毗卢遮那遍一切处。<a id="a-v"></a>一切诸法皆是佛法。<a id="a-w"></a>所谓众生性德之佛。<a id="a-x"></a>非自非他非因非果。<a id="a-y"></a>即是圆常大觉之体。<a id="a-z"></a>故起信论云。<a id="a-10"></a>所言觉义者。<a id="a-11"></a>谓心体离念。<a id="a-12"></a>离念相者。<a id="a-13"></a>等虚空界无所不遍。<a id="a-14"></a>法界一相即是如来常住法身。<a id="a-15"></a>依此法身说名本觉。<a id="a-16"></a>故知果佛圆明之体。<a id="a-17"></a>是我凡夫本具性德故。<a id="a-18"></a>一切教所谈行法。<a id="a-19"></a>无不为显此之觉体。<a id="a-1A"></a>故四三昧通名念佛。<a id="a-1B"></a>但其观法为门不同。<a id="a-1C"></a>如一行三昧。<a id="a-1D"></a>直观三道显本性佛。<a id="a-1E"></a>方等三昧观袒持显。<a id="a-1F"></a>法华兼诵经。<a id="a-1G"></a>观音兼数息。<a id="a-1H"></a>觉意历三性。<a id="a-1I"></a>此等三昧历事虽异。<a id="a-1J"></a>念佛是同。<a id="a-1K"></a>俱为显于大觉体故。<a id="a-1L"></a>虽俱念佛。<a id="a-1M"></a>而是通途。<a id="a-1N"></a>显诸佛体。<a id="a-1O"></a>若此观门及般舟三昧。<a id="a-1P"></a>托彼安养依正之境。<a id="a-1Q"></a>用微妙观。<a id="a-1R"></a>专就弥陀。<a id="a-1S"></a>显真佛体。<a id="a-1T"></a>虽托彼境。<a id="a-1U"></a>须知依正同居一心。<a id="a-1V"></a>心性遍周。<a id="a-1W"></a>无法不造。<a id="a-1X"></a>无法不具。<a id="a-1Y"></a>若一毫法从心外生。<a id="a-1Z"></a>则不名为大乘观也。<a id="a-1a"></a>行者应知。<a id="a-1b"></a>据乎心性观彼依正。<a id="a-1c"></a>依正可彰。<a id="a-1d"></a>托彼依正。<a id="a-1e"></a>观于心性。<a id="a-1f"></a>心性易发。<a id="a-1g"></a>所言心性具一切法造一切法者。<a id="a-1h"></a>实无能具所具能造所造。<a id="a-1i"></a>即心是法。<a id="a-1j"></a>即法是心。<a id="a-1k"></a>能造因缘及所造法。<a id="a-1l"></a>皆悉当处全是心性。<a id="a-1m"></a>是故今观。<a id="a-1n"></a>若依若正。<a id="a-1o"></a>乃法界心。<a id="a-1p"></a>观法界境。<a id="a-1q"></a>生于法界。<a id="a-1r"></a>依正色心。<a id="a-1s"></a>是则名为唯依唯正唯色唯心唯观唯境。<a id="a-1t"></a>故释观字。<a id="a-1u"></a>用一心三观。<a id="a-1v"></a>释无量寿用一体三身。<a id="a-1w"></a>体宗力用义并从圆。<a id="a-1x"></a>判教属顿。<a id="a-1y"></a>五重玄义本是经中所诠观法。<a id="a-1z"></a>大师预取解释经题。<a id="a-20"></a>欲令行者用此视法。<a id="a-21"></a>入十六门而为修证。<a id="a-22"></a>故于序文。<a id="a-23"></a>以主包众。<a id="a-24"></a>以正收依。<a id="a-25"></a>观佛既即三身。<a id="a-26"></a>观余岂非三谛。<a id="a-27"></a>寄语行者。<a id="a-28"></a>观虽深妙。<a id="a-29"></a>本被初心。<a id="a-2A"></a>若能进功。<a id="a-2B"></a>何忧不就。<a id="a-2C"></a>纵未入品。<a id="a-2D"></a>为因亦强。<a id="a-2E"></a>生至彼邦。<a id="a-2F"></a>得预大会。<a id="a-2G"></a>所见依正。<a id="a-2H"></a>微妙难思。<a id="a-2I"></a>速入圣阶。<a id="a-2J"></a>度生亦广。<a id="a-2K"></a>永异事善及小乘行。<a id="a-2L"></a>得往生者。<a id="a-2M"></a>如此土人宿圆修者。<a id="a-2N"></a>于诸座席见相殊常。<a id="a-2O"></a>闻法易悟。<a id="a-2P"></a>以此类彼。<a id="a-2Q"></a>功在妙宗。<a id="a-2R"></a>但为戒福不精。<a id="a-2S"></a>无往生愿故。<a id="a-2T"></a>在秽土闻法入真。<a id="a-2U"></a>须惧娑婆不常值佛。<a id="a-2V"></a>纵遇善友色心不胜。<a id="a-2W"></a>难发我心。<a id="a-2X"></a>况尘境粗强。<a id="a-2Y"></a>诚为险处。<a id="a-2Z"></a>故须外加事忏内勤理观。<a id="a-2a"></a>正助双行加愿要制。<a id="a-2b"></a>必于宝刹速证无生。<a id="a-2c"></a>今解观门其意在此。<a id="a-2d"></a>疏者疏也。<a id="a-2e"></a>决也。<a id="a-2f"></a>疏通决择上之义趣。<a id="a-2g"></a>通而不壅。<a id="a-2h"></a>令其行者得意修之故也。<a id="a-2i"></a>次能说人号。<a id="a-2j"></a>备于别传及诸章记。<a id="a-2k"></a>有未知者须寻彼文。<a id="a-2l"></a>二释文。<a id="a-2m"></a>初释序三。<a id="a-2n"></a>初叙经观意二。<a id="a-2o"></a>初正明观行二。<a id="a-2p"></a>初叙意二。<a id="a-2q"></a>初对垢立净二。<a id="a-2r"></a>初法二。<a id="a-2s"></a>初明二报苦乐。<a id="a-2t"></a>欲论观行。<a id="a-2u"></a>先示二报苦乐之相。<a id="a-2v"></a>文有四句。<a id="a-2w"></a>一一皆论净秽相对。<a id="a-2x"></a>初句以所成国土苦乐相对。<a id="a-2y"></a>安养净国。<a id="a-2z"></a>但受诸乐故名乐邦。<a id="a-30"></a>堪忍秽土多受众苦。<a id="a-31"></a>义言苦域。<a id="a-32"></a>次句以能成物体贵贱相对。<a id="a-33"></a>彼纯七珍。<a id="a-34"></a>略言金宝。<a id="a-35"></a>此多众秽略语泥沙。<a id="a-36"></a>次句以初生受质。<a id="a-37"></a>垢净相对。<a id="a-38"></a>此土六道具有四生。<a id="a-39"></a>今就人中多从胎藏。<a id="a-3A"></a>母食冷热及饥饱时。<a id="a-3B"></a>儿在胎中。<a id="a-3C"></a>如处寒热倒悬山压地狱之苦。<a id="a-3D"></a>故云胎狱。<a id="a-3E"></a>彼土九品。<a id="a-3F"></a>八从莲生。<a id="a-3G"></a>下品之人虽经多劫。<a id="a-3H"></a>大本中说。<a id="a-3I"></a>疑心修善。<a id="a-3J"></a>生彼胎宫乐同忉利。<a id="a-3K"></a>况八九品不生疑惑。<a id="a-3L"></a>岂有苦耶。<a id="a-3M"></a>是故华池受生即乐。<a id="a-3N"></a>次句以生后游处粗好相对。<a id="a-3O"></a>此则荆棘丛林。<a id="a-3P"></a>彼则金渠玉树。<a id="a-3Q"></a>然此四句虽一一句。<a id="a-3R"></a>苦乐相对。<a id="a-3S"></a>意则对秽显彼净相。<a id="a-3T"></a>又复应知。<a id="a-3U"></a>四句之文似唯显示同居二土。<a id="a-3V"></a>据下明宗。<a id="a-3W"></a>具论四。<a id="a-3X"></a>土净秽之相。<a id="a-3Y"></a>以后验此不专同居。<a id="a-3Z"></a>当知四句一一通于四种净秽。<a id="a-3a"></a>见思轻重。<a id="a-3b"></a>则感同居乐邦苦域。<a id="a-3c"></a>体析巧拙。<a id="a-3d"></a>则感方便乐邦苦域。<a id="a-3e"></a>次第顿入。<a id="a-3f"></a>则感实报乐邦苦域。<a id="a-3g"></a>分证究竟。<a id="a-3h"></a>则感寂光乐邦苦域。<a id="a-3i"></a>以例金宝泥沙。<a id="a-3j"></a>胎狱华池棘林琼树。<a id="a-3k"></a>亦复如是。<a id="a-3l"></a>一家制立。<a id="a-3m"></a>正文与序必不相违。<a id="a-3n"></a>但序总示。<a id="a-3o"></a>文宗别说。<a id="a-3p"></a>是故似异。<a id="a-3q"></a>问下三净土既皆有相。<a id="a-3r"></a>则可论于金宝等事。<a id="a-3s"></a>寂光之净已全无相。<a id="a-3t"></a>如何可说金宝华池及以琼树。<a id="a-3u"></a>答经论中言寂光无相。<a id="a-3v"></a>乃是已尽染碍之相。<a id="a-3w"></a>非如太虚空无一物。<a id="a-3x"></a>良由三惑究竟清净。<a id="a-3y"></a>则依正色心究竟明显。<a id="a-3z"></a>故大经云。<a id="a-40"></a>因灭是色获得常色。<a id="a-41"></a>受想行识亦复如是。<a id="a-42"></a>仁王称为法性五阴。<a id="a-43"></a>亦是法华世间相常。<a id="a-44"></a>大品色香无非中道。<a id="a-45"></a>是则名为究竟乐邦。<a id="a-46"></a>究竟金宝。<a id="a-47"></a>究竟华池。<a id="a-48"></a>究竟琼树。<a id="a-49"></a>又复此就舍秽究尽取净穷源。<a id="a-4A"></a>故苦域等判属三障乐邦。<a id="a-4B"></a>金宝以为寂光。<a id="a-4C"></a>若就净秽平等而谈。<a id="a-4D"></a>则以究竟苦域泥沙而为寂光。<a id="a-4E"></a>此之二说但顺悉檀无不圆极。<a id="a-4F"></a>问佛无上报是即理之事。<a id="a-4G"></a>可论金等。<a id="a-4H"></a>究竟寂光是即事之理。<a id="a-4I"></a>岂有金等。<a id="a-4J"></a>若其同有事理既混。<a id="a-4K"></a>如何分于二土义耶。<a id="a-4L"></a>答佛无上报是究竟始觉。<a id="a-4M"></a>上品寂光是究竟本觉。<a id="a-4N"></a>始本既极岂分二体。<a id="a-4O"></a>应知二土纵分事理实非有无。<a id="a-4P"></a>岂真善妙有而非理邪。<a id="a-4Q"></a>秘藏之理岂同小空。<a id="a-4R"></a>故此事理二名一体。<a id="a-4S"></a>以复本故。<a id="a-4T"></a>名无上报事也。<a id="a-4U"></a>以复本故。<a id="a-4V"></a>名上寂光理也。<a id="a-4W"></a>故妙乐云。<a id="a-4X"></a>修得四德。<a id="a-4Y"></a>本有四德。<a id="a-4Z"></a>二义齐等。<a id="a-4a"></a>方是遮那身土之相。<a id="a-4b"></a>况净名疏。<a id="a-4c"></a>显将寂光为佛依报。<a id="a-4d"></a>故知定执报土有金宝等。<a id="a-4e"></a>寂光定无。<a id="a-4f"></a>斯乃迷名全不知义矣。<a id="a-4g"></a>二诚由下。<a id="a-4h"></a>明二因心行。<a id="a-4i"></a>诚实也。<a id="a-4j"></a>由从也。<a id="a-4k"></a>报之净秽实从心行二因致感。<a id="a-4l"></a>心即迷了二心。<a id="a-4m"></a>行即违顺二行。<a id="a-4n"></a>六道三教迷三德性。<a id="a-4o"></a>为三惑染。<a id="a-4p"></a>故曰垢心。<a id="a-4q"></a>身口诸业违理有作。<a id="a-4r"></a>皆名恶行。<a id="a-4s"></a>此之心行感四秽土。<a id="a-4t"></a>沉下粗浅也。<a id="a-4u"></a>唯圆顿教了三德性。<a id="a-4v"></a>离三惑染。<a id="a-4w"></a>方名净心。<a id="a-4x"></a>身口诸业顺理无作。<a id="a-4y"></a>称为善行。<a id="a-4z"></a>此之心行感四净土。<a id="a-50"></a>高升深妙也。<a id="a-51"></a>心虽本一。<a id="a-52"></a>以迷了故。<a id="a-53"></a>须分垢净。<a id="a-54"></a>行业虽同。<a id="a-55"></a>以违顺故。<a id="a-56"></a>须开善恶。<a id="a-57"></a>从此二因感报净秽。<a id="a-58"></a>应知圆人。<a id="a-59"></a>以上寂光而为观体。<a id="a-5A"></a>凡圣因位皆即究竟。<a id="a-5B"></a>不同别人要心只齐一十二品。<a id="a-5C"></a>故分证秽。<a id="a-5D"></a>正在别教。<a id="a-5E"></a>问至理微妙不垢不净。<a id="a-5F"></a>无取无舍。<a id="a-5G"></a>今立垢净令人取舍。<a id="a-5H"></a>既乖妙理即非上乘。<a id="a-5I"></a>何得名为修心妙观显一实相。<a id="a-5J"></a>答据名求义万无一得。<a id="a-5K"></a>以义定名万无一失。<a id="a-5L"></a>良以理外理内。<a id="a-5M"></a>小乘大乘。<a id="a-5N"></a>渐次圆顿。<a id="a-5O"></a>所立名言率多相似。<a id="a-5P"></a>须以邪正定其内外。<a id="a-5Q"></a>次以空中甄其小大。<a id="a-5R"></a>复以渐顿分其别圆。<a id="a-5S"></a>则使名言纤毫不滥。<a id="a-5T"></a>方可凭之立乎观行。<a id="a-5U"></a>是故今家评此等义。<a id="a-5V"></a>而用六句判于同异。<a id="a-5W"></a>所谓相破相修相即。<a id="a-5X"></a>各有二句。<a id="a-5Y"></a>即六句也。<a id="a-5Z"></a>今用此六判此相违。<a id="a-5a"></a>先以别义定其同名。<a id="a-5b"></a>所谓外道断无不垢不净见。<a id="a-5c"></a>二乘空理不垢不净证。<a id="a-5d"></a>别教但中不垢不净门。<a id="a-5e"></a>圆教秘藏不垢不净理。<a id="a-5f"></a>复有四净。<a id="a-5g"></a>外道欣厌执净之见。<a id="a-5h"></a>二乘断惑灭净之证。<a id="a-5i"></a>别教离染渐净之门。<a id="a-5j"></a>圆教即染顿净之理。<a id="a-5k"></a>既知此已。<a id="a-5l"></a>乃可论于净与不垢不净相破之句。<a id="a-5m"></a>圆教顿净破于别教二乘外道不垢不净。<a id="a-5n"></a>圆教不垢不净。<a id="a-5o"></a>破于三种之净。<a id="a-5p"></a>相修句者。<a id="a-5q"></a>三种之净。<a id="a-5r"></a>修于圆教秘藏不垢不净。<a id="a-5s"></a>三种不垢不净。<a id="a-5t"></a>修于圆教即染之净。<a id="a-5u"></a>相即句者。<a id="a-5v"></a>圆教即染之净。<a id="a-5w"></a>即是秘藏不垢不净。<a id="a-5x"></a>秘藏不垢不净。<a id="a-5y"></a>即是即染之净。<a id="a-5z"></a>今之妙观。<a id="a-60"></a>即于染心观四净土。<a id="a-61"></a>既照寂光。<a id="a-62"></a>岂异秘藏不垢不净邪。<a id="a-63"></a>若谓今经舍秽取净异于秘。<a id="a-64"></a>藏双非理者。<a id="a-65"></a>何故韦提闻观净土。<a id="a-66"></a>分证秘藏邪。<a id="a-67"></a>应知今净净于垢净。<a id="a-68"></a>乃以垢净平等之理。<a id="a-69"></a>而为于净土。<a id="a-6A"></a>名偏义圆。<a id="a-6B"></a>斯之谓矣。<a id="a-6C"></a>但以机缘舍秽心强。<a id="a-6D"></a>宜以净门净一切相。<a id="a-6E"></a>故今谈净与不垢不净。<a id="a-6F"></a>全不相违。<a id="a-6G"></a>又复应知。<a id="a-6H"></a>取舍若极。<a id="a-6I"></a>与不取舍亦非异辙。<a id="a-6J"></a>二喻。<a id="a-6K"></a>形端喻净因。<a id="a-6L"></a>了性净心。<a id="a-6M"></a>顺理善行。<a id="a-6N"></a>影直喻果。<a id="a-6O"></a>四净土也。<a id="a-6P"></a>源浊喻秽因。<a id="a-6Q"></a>迷性垢心。<a id="a-6R"></a>违理恶行。<a id="a-6S"></a>流昏喻果。<a id="a-6T"></a>四秽土也。<a id="a-6U"></a>若翻上喻。<a id="a-6V"></a>形曲影凹。<a id="a-6W"></a>自可喻于逆修因果。<a id="a-6X"></a>若翻下喻。<a id="a-6Y"></a>源净流清。<a id="a-6Z"></a>亦自可喻顺修因果。<a id="a-6a"></a>今举二喻各喻一种其义甚明。<a id="a-6b"></a>二故知下。<a id="a-6c"></a>就净示修。<a id="a-6d"></a>上已对秽显于净相。<a id="a-6e"></a>故今就净而明修法。<a id="a-6f"></a>前示二因。<a id="a-6g"></a>通云净心及以善行。<a id="a-6h"></a>此明修相。<a id="a-6i"></a>故的指今十六妙观三种净业。<a id="a-6j"></a>于十六境不照三谛。<a id="a-6k"></a>岂明妙观修三种福为三惑染。<a id="a-6l"></a>不称净业。<a id="a-6m"></a>妙观是正。<a id="a-6n"></a>净业为助。<a id="a-6o"></a>正助合行。<a id="a-6p"></a>能感四种极乐国土。<a id="a-6q"></a>得见三身弥陀世尊。<a id="a-6r"></a>文从互说。<a id="a-6s"></a>观论生土。<a id="a-6t"></a>业论见佛。<a id="a-6u"></a>依正既俱。<a id="a-6v"></a>正助非隔。<a id="a-6w"></a>二然化下。<a id="a-6x"></a>示文二。<a id="a-6y"></a>初示教兴二。<a id="a-6z"></a>初明兴由革凡之化。<a id="a-70"></a>要因近事。<a id="a-71"></a>而为鸿渐。<a id="a-72"></a>诠理之教。<a id="a-73"></a>必藉机缘。<a id="a-74"></a>方得兴起。<a id="a-75"></a>近事为渐通于诸化。<a id="a-76"></a>今化别由杀逆之事欲令众生厌浊世故。<a id="a-77"></a>此教当机。<a id="a-78"></a>是韦提希。<a id="a-79"></a>华言思惟。<a id="a-7A"></a>善修观故。<a id="a-7B"></a>二大圣下。<a id="a-7C"></a>明现土。<a id="a-7D"></a>佛是极圣。<a id="a-7E"></a>故称为大。<a id="a-7F"></a>佛慈下被。<a id="a-7G"></a>名之曰垂。<a id="a-7H"></a>托韦提请。<a id="a-7I"></a>布所证理。<a id="a-7J"></a>名乘机演法。<a id="a-7K"></a>曜玉相等者。<a id="a-7L"></a>经云。<a id="a-7M"></a>尔时世尊放眉间光。<a id="a-7N"></a>遍照十方无量世界。<a id="a-7O"></a>还住佛顶化为金台。<a id="a-7P"></a>如须弥山虽广示等者。<a id="a-7Q"></a>经云。<a id="a-7R"></a>十方妙国皆于中现。<a id="a-7S"></a>或有国土七宝合成。<a id="a-7T"></a>复有国土纯是莲华。<a id="a-7U"></a>乃至云。<a id="a-7V"></a>时韦提希白佛言。<a id="a-7W"></a>是诸国土虽复清净。<a id="a-7X"></a>我今乐生极乐世界阿弥陀佛所。<a id="a-7Y"></a>二使末下。<a id="a-7Z"></a>示观相二。<a id="a-7a"></a>初总标。<a id="a-7b"></a>使末俗等者。<a id="a-7c"></a>经云。<a id="a-7d"></a>如来今者教韦提希。<a id="a-7e"></a>及未来世一切众生。<a id="a-7f"></a>观于西方极乐世界。<a id="a-7g"></a>以佛力故。<a id="a-7h"></a>当得见彼清净国土等。<a id="a-7i"></a>二落日下。<a id="a-7j"></a>别示十六观法不出三类。<a id="a-7k"></a>即依报正报。<a id="a-7l"></a>及三辈往生。<a id="a-7m"></a>今顺此三。<a id="a-7n"></a>撮要而示。<a id="a-7o"></a>文自为三。<a id="a-7p"></a>初依报。<a id="a-7q"></a>初观落日状如悬鼓。<a id="a-7r"></a>令心坚住专想不移。<a id="a-7s"></a>此有二意。<a id="a-7t"></a>一令观日心不驰散。<a id="a-7u"></a>二令心想正趣西方。<a id="a-7v"></a>故云用标送想之方。<a id="a-7w"></a>次观清水。<a id="a-7x"></a>复想成冰。<a id="a-7y"></a>良以彼土琉璃为地。<a id="a-7z"></a>此地难想。<a id="a-80"></a>且令想冰。<a id="a-81"></a>冰想若成宝地可见。<a id="a-82"></a>故云实表琉璃之地。<a id="a-83"></a>次示树观。<a id="a-84"></a>而经但云其诸宝树七宝华叶无不具足。<a id="a-85"></a>而无风吟天乐之事。<a id="a-86"></a>乃取小本中语。<a id="a-87"></a>成今树观之文。<a id="a-88"></a>故彼经云。<a id="a-89"></a>微风吹动众宝行树。<a id="a-8A"></a>及宝罗网。<a id="a-8B"></a>出微妙音。<a id="a-8C"></a>譬如百千种乐同时俱作。<a id="a-8D"></a>故云共天乐而同繁。<a id="a-8E"></a>次示池观经云。<a id="a-8F"></a>有八池水。<a id="a-8G"></a>从如意珠王生。<a id="a-8H"></a>分十四支。<a id="a-8I"></a>黄金为渠。<a id="a-8J"></a>其摩尼水流澍华间。<a id="a-8K"></a>其声微妙。<a id="a-8L"></a>演说苦空无常无我。<a id="a-8M"></a>诸波罗蜜等。<a id="a-8N"></a>故云将契经而合响。<a id="a-8O"></a>二观肉下。<a id="a-8P"></a>示正报。<a id="a-8Q"></a>先明观音势至二菩萨观。<a id="a-8R"></a>以此二观皆明肉髻故。<a id="a-8S"></a>经云。<a id="a-8T"></a>若有欲观观世音菩萨者。<a id="a-8U"></a>先观顶上肉髻。<a id="a-8V"></a>次观天冠。<a id="a-8W"></a>其余众相。<a id="a-8X"></a>亦次第观之。<a id="a-8Y"></a>势至。<a id="a-8Z"></a>经云。<a id="a-8a"></a>顶上肉髻如钵头摩华。<a id="a-8b"></a>于肉髻上。<a id="a-8c"></a>有一宝瓶。<a id="a-8d"></a>盛诸光明。<a id="a-8e"></a>普现佛事。<a id="a-8f"></a>余诸身相如观世音等无有异。<a id="a-8g"></a>斯是如来教示行者。<a id="a-8h"></a>想二大士观法之要也。<a id="a-8i"></a>此二菩萨。<a id="a-8j"></a>次当补处。<a id="a-8k"></a>今为近侍。<a id="a-8l"></a>故云瞻侍者也。<a id="a-8m"></a>次示弥陀观。<a id="a-8n"></a>经云。<a id="a-8o"></a>观无量寿佛者。<a id="a-8p"></a>从一相好入。<a id="a-8q"></a>但观眉间白毫。<a id="a-8r"></a>极令明了。<a id="a-8s"></a>见眉间白毫者。<a id="a-8t"></a>八万四千相自然当现。<a id="a-8u"></a>岂非教示观法之门。<a id="a-8v"></a>故云念毫相而睹如来也。<a id="a-8w"></a>三及其下。<a id="a-8x"></a>示三辈观。<a id="a-8y"></a>下疏判云。<a id="a-8z"></a>观三品往生有二意。<a id="a-90"></a>一令舍中下修上品故。<a id="a-91"></a>二令识位高下。<a id="a-92"></a>即大本三品故。<a id="a-93"></a>此之二意初策自行。<a id="a-94"></a>次则观他。<a id="a-95"></a>故今略叙。<a id="a-96"></a>就策自行。<a id="a-97"></a>即修观行人功有浅深。<a id="a-98"></a>致使往生相分三品。<a id="a-99"></a>故云及其瞑目告终等也。<a id="a-9A"></a>初明上品上生及上品中生。<a id="a-9B"></a>以经明上生乘金刚台。<a id="a-9C"></a>中生坐紫金台。<a id="a-9D"></a>故云上珍台也。<a id="a-9E"></a>次文成下。<a id="a-9F"></a>明上品下生。<a id="a-9G"></a>经云。<a id="a-9H"></a>即见自身坐金莲华。<a id="a-9I"></a>文成印坏者。<a id="a-9J"></a>大经二十七云。<a id="a-9K"></a>譬如蜡印印泥。<a id="a-9L"></a>印与泥合。<a id="a-9M"></a>印灭文成。<a id="a-9N"></a>以喻凡夫现在阴灭中有阴生。<a id="a-9O"></a>今借此文以喻往生菩萨此土阴灭彼国阴生。<a id="a-9P"></a>须知垂终自见坐金莲身。<a id="a-9Q"></a>已是彼国生阴故也。<a id="a-9R"></a>成论明极善极恶俱不经中阴。<a id="a-9S"></a>如[矛*(替-曰+貝)]矛离手也。<a id="a-9T"></a>上虽三品但是上辈。<a id="a-9U"></a>次总示三辈往生之者。<a id="a-9V"></a>俱出轮回。<a id="a-9W"></a>言随三辈者。<a id="a-9X"></a>非谓随他。<a id="a-9Y"></a>盖是随己所修。<a id="a-9Z"></a>三辈行业皆能横截五道。<a id="a-9a"></a>永得不退也。<a id="a-9b"></a>大本云。<a id="a-9c"></a>往生安养国横截五恶道。<a id="a-9d"></a>五苦者。<a id="a-9e"></a>此方五道俱不免苦。<a id="a-9f"></a>天道纵乐还堕恶趣故。<a id="a-9g"></a>二可谓下。<a id="a-9h"></a>结叹观行。<a id="a-9i"></a>微行者。<a id="a-9j"></a>叹三种业。<a id="a-9k"></a>虽是身口运为之善。<a id="a-9l"></a>今顺理修。<a id="a-9m"></a>皆成无作幽微无相之行也。<a id="a-9n"></a>妙观者。<a id="a-9o"></a>叹十六观。<a id="a-9p"></a>虽托安养依正之境。<a id="a-9q"></a>而皆称性绝待照之。<a id="a-9r"></a>即不思议圆妙观也。<a id="a-9s"></a>此之观行能令修者达四净土。<a id="a-9t"></a>纵具见思而能不退。<a id="a-9u"></a>诚为至极之道要妙之术。<a id="a-9v"></a>如此叹结意令闻者尚之修之。<a id="a-9w"></a>不肖之徒。<a id="a-9x"></a>轻欺生死不求不退。<a id="a-9y"></a>于斯要术生谤障人。<a id="a-9z"></a>痛哉痛哉。<a id="a-A0"></a>二此经下。<a id="a-A1"></a>叙经宗体。<a id="a-A2"></a>心观者。<a id="a-A3"></a>经以观佛而为题目。<a id="a-A4"></a>疏今乃以心观为宗。<a id="a-A5"></a>此二无殊。<a id="a-A6"></a>方是今观。<a id="a-A7"></a>良以圆解全异小乘。<a id="a-A8"></a>小昧唯心佛从外有。<a id="a-A9"></a>是故心佛其体不同。<a id="a-AA"></a>大乘行人。<a id="a-AB"></a>知我一心具诸佛性。<a id="a-AC"></a>托境修观。<a id="a-AD"></a>佛相乃彰。<a id="a-AE"></a>今观弥陀依正为缘。<a id="a-AF"></a>熏乎心性。<a id="a-AG"></a>心性所具极乐依正。<a id="a-AH"></a>由熏发生。<a id="a-AI"></a>心具而生。<a id="a-AJ"></a>岂离心性。<a id="a-AK"></a>全心是佛全佛是心。<a id="a-AL"></a>终日观心终日观佛。<a id="a-AM"></a>是故经目与疏立宗。<a id="a-AN"></a>语虽不同。<a id="a-AO"></a>其义无别。<a id="a-AP"></a>又应须了。<a id="a-AQ"></a>若观佛者。<a id="a-AR"></a>必须照心。<a id="a-AS"></a>若专观心。<a id="a-AT"></a>未必托佛。<a id="a-AU"></a>如一行三昧直观一念。<a id="a-AV"></a>不托他佛而为所缘。<a id="a-AW"></a>若彼般舟及此观法发轸即观安养依正。<a id="a-AX"></a>而观依正不离心性。<a id="a-AY"></a>故曰心观。<a id="a-AZ"></a>须知此观不专观心内外分之。<a id="a-Aa"></a>此当外观以由托彼依正观故。<a id="a-Ab"></a>是以经题称为观佛。<a id="a-Ac"></a>若论难易今须从易。<a id="a-Ad"></a>法华玄云。<a id="a-Ae"></a>佛法太高。<a id="a-Af"></a>众生太广。<a id="a-Ag"></a>初心为难。<a id="a-Ah"></a>心佛众生三无差别。<a id="a-Ai"></a>观心则易。<a id="a-Aj"></a>今此观法非但观佛。<a id="a-Ak"></a>乃据心观。<a id="a-Al"></a>就下显高。<a id="a-Am"></a>虽修佛观不名为难。<a id="a-An"></a>是知今经心观为宗。<a id="a-Ao"></a>意在见佛。<a id="a-Ap"></a>故得二说义匪殊途。<a id="a-Aq"></a>又应了知。<a id="a-Ar"></a>法界圆融不思议体。<a id="a-As"></a>作我一念之心。<a id="a-At"></a>亦复举体作生作佛。<a id="a-Au"></a>作依作正。<a id="a-Av"></a>作根作境。<a id="a-Aw"></a>一心一尘至一极微。<a id="a-Ax"></a>无非法界全体而作。<a id="a-Ay"></a>既一一法全法界作。<a id="a-Az"></a>故趣举一即是圆融法界全分。<a id="a-B0"></a>既全法界。<a id="a-B1"></a>有何一物不具诸法。<a id="a-B2"></a>如义例中。<a id="a-B3"></a>僻解师云。<a id="a-B4"></a>四教中圆。<a id="a-B5"></a>唯论心具一切诸法。<a id="a-B6"></a>身色依报则不论具。<a id="a-B7"></a>唯一顿顿方明三处皆具诸法。<a id="a-B8"></a>荆溪论曰。<a id="a-B9"></a>四教中圆。<a id="a-BA"></a>何尝不云三处具法。<a id="a-BB"></a>禀今宗者。<a id="a-BC"></a>若云心具色等不具。<a id="a-BD"></a>同彼谬立渐圆之见。<a id="a-BE"></a>望彼顿顿。<a id="a-BF"></a>天地相悬。<a id="a-BG"></a>尚劣于彼。<a id="a-BH"></a>何预今宗。<a id="a-BI"></a>以一切法一一皆具一切法故。<a id="a-BJ"></a>是故今家立于唯色唯香等义。<a id="a-BK"></a>若其然者。<a id="a-BL"></a>何故经论多以一心为诸法。<a id="a-BM"></a>总立观境邪。<a id="a-BN"></a>良以若观生佛等境。<a id="a-BO"></a>事既隔异。<a id="a-BP"></a>能所难忘。<a id="a-BQ"></a>观心法者近而复要。<a id="a-BR"></a>既是能造。<a id="a-BS"></a>具义易彰。<a id="a-BT"></a>又即能观而为所照易绝念故。<a id="a-BU"></a>妙玄云。<a id="a-BV"></a>三无差别观心则易。<a id="a-BW"></a>纵观他境亦须约心。<a id="a-BX"></a>此经正当约心观佛也。<a id="a-BY"></a>实相为体者。<a id="a-BZ"></a>心观之宗。<a id="a-Ba"></a>方能显发中道实相深广之体。<a id="a-Bb"></a>所以者何。<a id="a-Bc"></a>若于心外而观佛者。<a id="a-Bd"></a>纵能推理但见偏真。<a id="a-Be"></a>即如善吉观佛法身。<a id="a-Bf"></a>但证小理。<a id="a-Bg"></a>今约唯心。<a id="a-Bh"></a>观佛依正当处显发中实之体。<a id="a-Bi"></a>中必双照三谛具足。<a id="a-Bj"></a>故云。<a id="a-Bk"></a>此经心观为宗。<a id="a-Bl"></a>实相为体。<a id="a-Bm"></a>文特于此。<a id="a-Bn"></a>举宗体者。<a id="a-Bo"></a>成前叙观。<a id="a-Bp"></a>显后叙题。<a id="a-Bq"></a>成前者。<a id="a-Br"></a>以叙观文虽具三观四土之义。<a id="a-Bs"></a>语且总略。<a id="a-Bt"></a>恐失意者。<a id="a-Bu"></a>谓但叙于同居净土观行之意故。<a id="a-Bv"></a>叙观毕。<a id="a-Bw"></a>特示唯心妙观之宗。<a id="a-Bx"></a>以显中道实相之体。<a id="a-By"></a>实相既是常寂光土。<a id="a-Bz"></a>若谓十六只观应佛依正之相。<a id="a-C0"></a>岂能显此实相寂光若于十六用圆三观。<a id="a-C1"></a>尚能感得寂光极乐。<a id="a-C2"></a>岂不能感三土极乐。<a id="a-C3"></a>以此成前乐邦。<a id="a-C4"></a>金宝等诸文义。<a id="a-C5"></a>皆明四种净土因果也。<a id="a-C6"></a>显后者。<a id="a-C7"></a>行人若得此宗体意。<a id="a-C8"></a>则知叙题能说之佛。<a id="a-C9"></a>所说观境徒众依报。<a id="a-CA"></a>及以通名。<a id="a-CB"></a>如是诸义悉皆圆妙。<a id="a-CC"></a>非小非偏。<a id="a-CD"></a>方是今经首题名字。<a id="a-CE"></a>叙观叙题两楹之际。<a id="a-CF"></a>云乎宗体。<a id="a-CG"></a>其意在兹。<a id="a-CH"></a>三所言下。<a id="a-CI"></a>叙经题目二。<a id="a-CJ"></a>初别题七字。<a id="a-CK"></a>具含能说所说能观所观正文释名备显其义。<a id="a-CL"></a>今序但明以胜摄劣揽别为总。<a id="a-CM"></a>立题之意也。<a id="a-CN"></a>以十六境佛境最胜。<a id="a-CO"></a>故云佛是所观胜境。<a id="a-CP"></a>盖十六观不出依正及以徒主。<a id="a-CQ"></a>若论依正。<a id="a-CR"></a>佛是正报。<a id="a-CS"></a>举正收依。<a id="a-CT"></a>则摄日冰地树等六观也。<a id="a-CU"></a>若分徒主。<a id="a-CV"></a>佛是化主。<a id="a-CW"></a>述主包徒。<a id="a-CX"></a>则摄观音势至三辈等九观也。<a id="a-CY"></a>故云观虽十六言佛便周。<a id="a-CZ"></a>故入正文以圆三观释乎能观。<a id="a-Ca"></a>以妙三身释所观佛。<a id="a-Cb"></a>佛既总摄。<a id="a-Cc"></a>余十五境。<a id="a-Cd"></a>岂不一一皆是圆妙三谛三观邪。<a id="a-Ce"></a>二经者下。<a id="a-Cf"></a>通题。<a id="a-Cg"></a>儒经讲解。<a id="a-Ch"></a>有兹二训。<a id="a-Ci"></a>万代轨则。<a id="a-Cj"></a>故训法也。<a id="a-Ck"></a>百王不易。<a id="a-Cl"></a>故训常也。<a id="a-Cm"></a>佛经亦然。<a id="a-Cn"></a>十界咸规。<a id="a-Co"></a>三世不易。<a id="a-Cp"></a>复以由义而释于经。<a id="a-Cq"></a>由佛大圣金口。<a id="a-Cr"></a>宣吐自证之法故。<a id="a-Cs"></a>名为经。<a id="a-Ct"></a>法华玄义委解通名。<a id="a-Cu"></a>当宗学人不可不究。<a id="a-Cv"></a>二入文二。<a id="a-Cw"></a>初取义释题二。<a id="a-Cx"></a>初标列。<a id="a-Cy"></a>注云云者。<a id="a-Cz"></a>令依诸部明于通释五章之义妙玄最委。<a id="a-D0"></a>故彼文云。<a id="a-D1"></a>就通作七番共解。<a id="a-D2"></a>一标章。<a id="a-D3"></a>二引证。<a id="a-D4"></a>三生起。<a id="a-D5"></a>四开合。<a id="a-D6"></a>五科简。<a id="a-D7"></a>六观心。<a id="a-D8"></a>七会异。<a id="a-D9"></a>标章令易忆持。<a id="a-DA"></a>起念心故。<a id="a-DB"></a>引证据佛语。<a id="a-DC"></a>起信心故。<a id="a-DD"></a>生起使不杂乱。<a id="a-DE"></a>起定心故。<a id="a-DF"></a>开合料拣会异。<a id="a-DG"></a>等起慧心故。<a id="a-DH"></a>观心即闻即行。<a id="a-DI"></a>起精进心故。<a id="a-DJ"></a>五心立成五根。<a id="a-DK"></a>排五障成五力。<a id="a-DL"></a>乃至入三解脱。<a id="a-DM"></a>略说七重共意如此。<a id="a-DN"></a>今疏从略。<a id="a-DO"></a>但标五名也。</p>
  <p id="aDP">二随释五。<a id="a-DQ"></a>初释名二。<a id="a-DR"></a>初标。<a id="a-DS"></a>二一切下释二。<a id="a-DT"></a>初对通略示二。<a id="a-DU"></a>初就三处论通别三。<a id="a-DV"></a>初约一化二。<a id="a-DW"></a>初释二。<a id="a-DX"></a>初示诸题具通别。<a id="a-DY"></a>他释经题皆以经字为能诠教。<a id="a-DZ"></a>余字并是所诠之义。<a id="a-Da"></a>作此分之。<a id="a-Db"></a>甚违佛旨。<a id="a-Dc"></a>且人法譬皆是名字。<a id="a-Dd"></a>岂非能诠。<a id="a-De"></a>那得一向属所诠义。<a id="a-Df"></a>经字不可一向属教。<a id="a-Dg"></a>如妙经云。<a id="a-Dh"></a>法华经藏深固幽远无人能到。<a id="a-Di"></a>又云。<a id="a-Dj"></a>为佛护念植种德本。<a id="a-Dk"></a>入正定聚。<a id="a-Dl"></a>发救一切众生之心。<a id="a-Dm"></a>成就四法。<a id="a-Dn"></a>必得是经。<a id="a-Do"></a>疏释此四是开示悟入佛之知见。<a id="a-Dp"></a>知见证理名为得经。<a id="a-Dq"></a>此二岂非以理为经。<a id="a-Dr"></a>金光明云。<a id="a-Ds"></a>十方诸佛常念是经。<a id="a-Dt"></a>岂令诸佛但念于教。<a id="a-Du"></a>此例盖多。<a id="a-Dv"></a>不能备引。<a id="a-Dw"></a>故知诸师。<a id="a-Dx"></a>以能诠所诠释众经题。<a id="a-Dy"></a>失旨之甚。<a id="a-Dz"></a>今家皆用通别释题方无所失。<a id="a-E0"></a>二通则下。<a id="a-E1"></a>明通别有三种。<a id="a-E2"></a>今解诸经通别二名。<a id="a-E3"></a>俱是能诠俱是所诠。<a id="a-E4"></a>良以通别各自具于教行理故。<a id="a-E5"></a>勿谓二名但在于教。<a id="a-E6"></a>须知通别自有教名行名理名。<a id="a-E7"></a>如一别题。<a id="a-E8"></a>佛说是教。<a id="a-E9"></a>观即是行。<a id="a-EA"></a>无量寿佛是理。<a id="a-EB"></a>岂非别教别行别理。<a id="a-EC"></a>以此三别对于经字。<a id="a-ED"></a>即是通教通行通理今于三中。<a id="a-EE"></a>初明教通别二。<a id="a-EF"></a>初正明一化通名者。<a id="a-EG"></a>顿说渐说施权开权律论之外。<a id="a-EH"></a>皆名为经。<a id="a-EI"></a>故称通也。<a id="a-EJ"></a>别名者。<a id="a-EK"></a>别相乃多。<a id="a-EL"></a>今从三种。<a id="a-EM"></a>谓人法譬。<a id="a-EN"></a>单三复三。<a id="a-EO"></a>并具足一以成七别。<a id="a-EP"></a>单三者。<a id="a-EQ"></a>单人。<a id="a-ER"></a>如阿弥陀经等。<a id="a-ES"></a>单法。<a id="a-ET"></a>如大般涅槃经等。<a id="a-EU"></a>单譬。<a id="a-EV"></a>如梵网经等。<a id="a-EW"></a>复三者。<a id="a-EX"></a>人法。<a id="a-EY"></a>如文殊问般若经等。<a id="a-EZ"></a>法譬。<a id="a-Ea"></a>如妙法莲华经等。<a id="a-Eb"></a>人譬。<a id="a-Ec"></a>如如来师子吼经等。<a id="a-Ed"></a>人法譬具足者。<a id="a-Ee"></a>如胜鬘师子吼一乘大方便方广经等。<a id="a-Ef"></a>以此七别与通。<a id="a-Eg"></a>合标一代佛法。<a id="a-Eh"></a>二今经下。<a id="a-Ei"></a>别指此经。<a id="a-Ej"></a>本论一化。<a id="a-Ek"></a>言此经者。<a id="a-El"></a>以明七别。<a id="a-Em"></a>此属单人。<a id="a-En"></a>是故言也。<a id="a-Eo"></a>虽属单人而人自分。<a id="a-Ep"></a>能说释迦。<a id="a-Eq"></a>所说弥陀。<a id="a-Er"></a>以此二人而为别目。<a id="a-Es"></a>经同一化。<a id="a-Et"></a>故曰通名。<a id="a-Eu"></a>据有观字合是人法。<a id="a-Ev"></a>能从于所。<a id="a-Ew"></a>以人兼之。<a id="a-Ex"></a>故略不示。<a id="a-Ey"></a>然分通别。<a id="a-Ez"></a>不同广释故未委悉。<a id="a-F0"></a>二为行下。<a id="a-F1"></a>行通别。<a id="a-F2"></a>诸经有用一种之行而为别名。<a id="a-F3"></a>以对通名。<a id="a-F4"></a>经即通行。<a id="a-F5"></a>若论别行。<a id="a-F6"></a>其数无量。<a id="a-F7"></a>卒难说尽。<a id="a-F8"></a>今以增数示于行人。<a id="a-F9"></a>似可领会。<a id="a-FA"></a>一如一行等。<a id="a-FB"></a>二如二智等。<a id="a-FC"></a>三如三观等。<a id="a-FD"></a>四如四念等。<a id="a-FE"></a>五如五根等。<a id="a-FF"></a>六如六妙等。<a id="a-FG"></a>七如七觉等。<a id="a-FH"></a>八如八正等。<a id="a-FI"></a>九如九禅等。<a id="a-FJ"></a>十如十度等。<a id="a-FK"></a>乃至百千万亿无量行也。<a id="a-FL"></a>此等别行皆趣涅槃。<a id="a-FM"></a>究竟四德略言常乐。<a id="a-FN"></a>约趣涅槃别行即通。<a id="a-FO"></a>故为行经。<a id="a-FP"></a>彼释签中。<a id="a-FQ"></a>乃以因果判行通别。<a id="a-FR"></a>须知其意。<a id="a-FS"></a>非谓至果其行方通。<a id="a-FT"></a>欲知意者。<a id="a-FU"></a>据各修因名为行别。<a id="a-FV"></a>约趣一果。<a id="a-FW"></a>此别即通。<a id="a-FX"></a>斯乃别时论通。<a id="a-FY"></a>通时论别。<a id="a-FZ"></a>岂唯行尔。<a id="a-Fa"></a>教理亦然。<a id="a-Fb"></a>如以机应对教通别。<a id="a-Fc"></a>佛以一音演说法。<a id="a-Fd"></a>众生随类各得解。<a id="a-Fe"></a>各解则机别。<a id="a-Ff"></a>一音则应通。<a id="a-Fg"></a>各解不离一音。<a id="a-Fh"></a>一音不妨各解。<a id="a-Fi"></a>如金光明玄。<a id="a-Fj"></a>以能诠文字为教通。<a id="a-Fk"></a>以能诠所以为教别。<a id="a-Fl"></a>所以即是四悉檀也。<a id="a-Fm"></a>一一悉檀皆用文字。<a id="a-Fn"></a>一一文字不离悉檀。<a id="a-Fo"></a>如以名实对理通别。<a id="a-Fp"></a>多名不离一实。<a id="a-Fq"></a>一实不妨多名。<a id="a-Fr"></a>故三通别皆悉同时。<a id="a-Fs"></a>悉类乐中管色之韵。<a id="a-Ft"></a>约声则通。<a id="a-Fu"></a>约曲则别。<a id="a-Fv"></a>通别二用不相妨碍三理虽下。<a id="a-Fw"></a>理通别。<a id="a-Fx"></a>名实相对名即是门。<a id="a-Fy"></a>乃以四门彰一理也。<a id="a-Fz"></a>亦是事别而对理通。<a id="a-G0"></a>良以诸经多用一事而彰于理。<a id="a-G1"></a>得理别名。<a id="a-G2"></a>如此经题以无量寿佛。<a id="a-G3"></a>名为别理。<a id="a-G4"></a>以对通名经则通理。<a id="a-G5"></a>若于一化以通别理解经题者。<a id="a-G6"></a>莫若四门以为别理。<a id="a-G7"></a>四门者有门。<a id="a-G8"></a>空门。<a id="a-G9"></a>双亦门。<a id="a-GA"></a>双非门。<a id="a-GB"></a>四门名通。<a id="a-GC"></a>须分四教。<a id="a-GD"></a>所谓三藏教。<a id="a-GE"></a>通教别教。<a id="a-GF"></a>圆教。<a id="a-GG"></a>四教各开有等四门。<a id="a-GH"></a>四四乃成一十六门。<a id="a-GI"></a>诠于别理成十六理。<a id="a-GJ"></a>理尚非一。<a id="a-GK"></a>那得十六。<a id="a-GL"></a>然理无碍能应诸门。<a id="a-GM"></a>犹彼虚空其体实非方圆大小。<a id="a-GN"></a>以无碍故。<a id="a-GO"></a>故能随彼方圆等物成无量相。<a id="a-GP"></a>从无量说即是别理。<a id="a-GQ"></a>体是一空名为通理。<a id="a-GR"></a>无通不别无别不通。<a id="a-GS"></a>通别合标成一题目。<a id="a-GT"></a>二此约下。<a id="a-GU"></a>结五时之内。<a id="a-GV"></a>一一经题皆具通别。<a id="a-GW"></a>若不用此教行理判。<a id="a-GX"></a>徒分通别。<a id="a-GY"></a>全无所以也。<a id="a-GZ"></a>然无量行会一常乐。<a id="a-Ga"></a>四教四门同诠一理若专方等未堪此闻。<a id="a-Gb"></a>乃是预取法华之意。<a id="a-Gc"></a>跨节而谈。<a id="a-Gd"></a>于佛灭后。<a id="a-Ge"></a>解释诸经不约法华宁穷一化。<a id="a-Gf"></a>二更约下。<a id="a-Gg"></a>约一题。<a id="a-Gh"></a>一化经目通别二名。<a id="a-Gi"></a>具教等三关涉既广。<a id="a-Gj"></a>思修或难故。<a id="a-Gk"></a>就即今所解经题。<a id="a-Gl"></a>明教行理。<a id="a-Gm"></a>宛然可见。<a id="a-Gn"></a>此三皆别。<a id="a-Go"></a>以对经字。<a id="a-Gp"></a>即是三通。<a id="a-Gq"></a>故云任运有通别意。<a id="a-Gr"></a>欲使行者。<a id="a-Gs"></a>即此一题。<a id="a-Gt"></a>就说解教起能观行见真佛理。<a id="a-Gu"></a>三更就下。<a id="a-Gv"></a>约一字。<a id="a-Gw"></a>一题虽约而涉三名。<a id="a-Gx"></a>今示一字。<a id="a-Gy"></a>解行证三悉得具足。<a id="a-Gz"></a>此复为二。<a id="a-H0"></a>初就说字兼含释题。<a id="a-H1"></a>中说字最可显于教行并理。<a id="a-H2"></a>故引释论所行如所说句。<a id="a-H3"></a>以示说中含于行理。<a id="a-H4"></a>如者真如也。<a id="a-H5"></a>如名不异。<a id="a-H6"></a>一真觉性。<a id="a-H7"></a>物成无殊。<a id="a-H8"></a>三际平等。<a id="a-H9"></a>契此如理。<a id="a-HA"></a>方得心口说行不异。<a id="a-HB"></a>故金刚般若云。<a id="a-HC"></a>云何为人演说。<a id="a-HD"></a>如如不动。<a id="a-HE"></a>法华云。<a id="a-HF"></a>诸法空为座。<a id="a-HG"></a>处此为说法。<a id="a-HH"></a>事相解如。<a id="a-HI"></a>二物相似。<a id="a-HJ"></a>以为不异。<a id="a-HK"></a>理观解如。<a id="a-HL"></a>二物性一。<a id="a-HM"></a>方名不异。<a id="a-HN"></a>故释经如是。<a id="a-HO"></a>三藏则以传佛所说。<a id="a-HP"></a>似水传瓶。<a id="a-HQ"></a>名曰文如。<a id="a-HR"></a>衍教不尔。<a id="a-HS"></a>通以二谛相即为如。<a id="a-HT"></a>别则唯闻中道为如。<a id="a-HU"></a>圆以文字。<a id="a-HV"></a>性离为如。<a id="a-HW"></a>三教约此方曰文如。<a id="a-HX"></a>论就理观心口理一。<a id="a-HY"></a>方得说行如如不异。<a id="a-HZ"></a>此令说者行契如理也。<a id="a-Ha"></a>二佛即下。<a id="a-Hb"></a>就诸字互具释。<a id="a-Hc"></a>佛复本源究竟觉体。<a id="a-Hd"></a>非寂非照。<a id="a-He"></a>故属法身。<a id="a-Hf"></a>观字即是清净智慧寂而常照。<a id="a-Hg"></a>故属般若。<a id="a-Hh"></a>无量寿是自在神通。<a id="a-Hi"></a>照而常寂。<a id="a-Hj"></a>故属解脱。<a id="a-Hk"></a>今将诸字。<a id="a-Hl"></a>分对三德。<a id="a-Hm"></a>深有所以。<a id="a-Hn"></a>所以者何。<a id="a-Ho"></a>向就一字明教行理。<a id="a-Hp"></a>虽约说字义具于三。<a id="a-Hq"></a>既约修辩。<a id="a-Hr"></a>尚通前教。<a id="a-Hs"></a>而又未明字字具三。<a id="a-Ht"></a>故今特用涅槃三德。<a id="a-Hu"></a>对于诸字。<a id="a-Hv"></a>乃彰诸字性各具三。<a id="a-Hw"></a>非前教人所能思说。<a id="a-Hx"></a>良以三德性本圆融。<a id="a-Hy"></a>一一互具故。<a id="a-Hz"></a>直法身非法身。<a id="a-I0"></a>法身必具般若解脱。<a id="a-I1"></a>直般若非般若。<a id="a-I2"></a>般若必具解脱法身。<a id="a-I3"></a>直解脱非解脱。<a id="a-I4"></a>解脱必具法身般若。<a id="a-I5"></a>三德即是教行理三。<a id="a-I6"></a>般若是教。<a id="a-I7"></a>智在说故。<a id="a-I8"></a>解脱是行。<a id="a-I9"></a>用从缘故。<a id="a-IA"></a>法身属理。<a id="a-IB"></a>是所显故。<a id="a-IC"></a>佛字既是法身之理。<a id="a-ID"></a>即具二德及教行也。<a id="a-IE"></a>观字既属般若之教。<a id="a-IF"></a>亦具二德及行理也。<a id="a-IG"></a>无量寿既是解脱之行。<a id="a-IH"></a>亦具二德及理教也。<a id="a-II"></a>若不然者。<a id="a-IJ"></a>岂得即一达三即三达一。<a id="a-IK"></a>问本以一字具教行理。<a id="a-IL"></a>今何得以无量寿三字。<a id="a-IM"></a>方具于三。<a id="a-IN"></a>则不名为约一字也。<a id="a-IO"></a>答以题诸字对三德释。<a id="a-IP"></a>斯是妙谈。<a id="a-IQ"></a>贵在得意。<a id="a-IR"></a>欲令行者知三德性遍一切处。<a id="a-IS"></a>一字一句。<a id="a-IT"></a>一偈一品。<a id="a-IU"></a>一部一经。<a id="a-IV"></a>一时一化。<a id="a-IW"></a>乃至一切依正色心。<a id="a-IX"></a>多亦三德。<a id="a-IY"></a>少亦三德。<a id="a-IZ"></a>一尘三德不小。<a id="a-Ia"></a>刹海三德不大。<a id="a-Ib"></a>故引华严云。<a id="a-Ic"></a>一中解无量等也。<a id="a-Id"></a>若得此意。<a id="a-Ie"></a>今之妙观有造修分。<a id="a-If"></a>应色一相可照三身。<a id="a-Ig"></a>依报一尘即寂光土。<a id="a-Ih"></a>故十六观皆照三谛。<a id="a-Ii"></a>其不信者则辜吾祖立兹法矣。<a id="a-Ij"></a>二于一下。<a id="a-Ik"></a>约一字以校量三初正校量。<a id="a-Il"></a>上穷妙旨。<a id="a-Im"></a>从广至狭。<a id="a-In"></a>今校功德。<a id="a-Io"></a>从少至多。<a id="a-Ip"></a>一字尚诠大涅槃理。<a id="a-Iq"></a>况一切经岂不圆遍。<a id="a-Ir"></a>二故经下。<a id="a-Is"></a>引经证。<a id="a-It"></a>如金光明及诸大乘。<a id="a-Iu"></a>多作此说。<a id="a-Iv"></a>三若不下。<a id="a-Iw"></a>结今得。<a id="a-Ix"></a>不明一字圆具三德。<a id="a-Iy"></a>诸经所说一句一题。<a id="a-Iz"></a>受持功德无量无边。<a id="a-J0"></a>便成虚设也。<a id="a-J1"></a>自非道场得入三昧发旋总持。<a id="a-J2"></a>曷能妙说自在若斯。<a id="a-J3"></a>二初释下。<a id="a-J4"></a>就别广明。<a id="a-J5"></a>置通释别也。<a id="a-J6"></a>文四。<a id="a-J7"></a>初释佛字二。<a id="a-J8"></a>初正约佛名示六即二。<a id="a-J9"></a>初翻名标示。<a id="a-JA"></a>梵云佛陀。<a id="a-JB"></a>华言觉者。<a id="a-JC"></a>即说教主。<a id="a-JD"></a>别号称曰释迦牟尼通号有十。<a id="a-JE"></a>今举第九。<a id="a-JF"></a>故标佛也。<a id="a-JG"></a>既是极果。<a id="a-JH"></a>即究竟觉。<a id="a-JI"></a>起信论云。<a id="a-JJ"></a>觉心初起。<a id="a-JK"></a>心无初相。<a id="a-JL"></a>远离微细念故。<a id="a-JM"></a>心即常住。<a id="a-JN"></a>名究竟觉。<a id="a-JO"></a>此觉圆净无所对待。<a id="a-JP"></a>生佛依正镕融总摄。<a id="a-JQ"></a>十方三世亘彻无外。<a id="a-JR"></a>五住二死尽净无余。<a id="a-JS"></a>无量甚深永绝思议。<a id="a-JT"></a>强名妙觉。<a id="a-JU"></a>此之觉义有六种即。<a id="a-JV"></a>即者是义。<a id="a-JW"></a>今释迦文。<a id="a-JX"></a>乃究竟是圆净之觉。<a id="a-JY"></a>一切凡圣无不全体皆是此觉。<a id="a-JZ"></a>虽全体是。<a id="a-Ja"></a>且迷悟因果其相不同。<a id="a-Jb"></a>故以六种分别此是。<a id="a-Jc"></a>所谓理是。<a id="a-Jd"></a>名字是。<a id="a-Je"></a>观行是。<a id="a-Jf"></a>相似是。<a id="a-Jg"></a>分证是。<a id="a-Jh"></a>究竟是。<a id="a-Ji"></a>然若不知性染性恶。<a id="a-Jj"></a>所有染恶定须断破。<a id="a-Jk"></a>如何可论全体是邪。<a id="a-Jl"></a>全体是故。<a id="a-Jm"></a>免于退屈。<a id="a-Jn"></a>六分别故。<a id="a-Jo"></a>免于上慢。<a id="a-Jp"></a>六不离即。<a id="a-Jq"></a>即不妨六。<a id="a-Jr"></a>六即义成圆位可辩。<a id="a-Js"></a>问所言凡圣全体即佛。<a id="a-Jt"></a>为即自己当果之佛。<a id="a-Ju"></a>为即释迦已成之佛。<a id="a-Jv"></a>答自己当果。<a id="a-Jw"></a>释迦已成。<a id="a-Jx"></a>二佛之体究竟不别。<a id="a-Jy"></a>故诸果佛为生性佛。<a id="a-Jz"></a>迷则俱迷。<a id="a-K0"></a>见则俱见。<a id="a-K1"></a>故己他佛于今色心。<a id="a-K2"></a>皆可辩于六即义也。<a id="a-K3"></a>又复应知。<a id="a-K4"></a>六即之义不专在佛。<a id="a-K5"></a>一切假实三乘人天。<a id="a-K6"></a>下至蛣蜣地狱色心。<a id="a-K7"></a>皆须六即辩其初后。<a id="a-K8"></a>所谓理蛣蜣名字乃至究竟蛣蜣。<a id="a-K9"></a>今释教主。<a id="a-KA"></a>故就佛辩。<a id="a-KB"></a>以论十界皆理性故。<a id="a-KC"></a>无非法界。<a id="a-KD"></a>一一不改故名字。<a id="a-KE"></a>去不唯显佛。<a id="a-KF"></a>九亦同彰。<a id="a-KG"></a>至于果成。<a id="a-KH"></a>十皆究竟故蛣蜣等皆明六即。<a id="a-KI"></a>二涅槃下。<a id="a-KJ"></a>就觉广明六。<a id="a-KK"></a>初理即。<a id="a-KL"></a>六种即名皆是事理体不二义。<a id="a-KM"></a>而事有逆顺。<a id="a-KN"></a>名字等五是顺修事。<a id="a-KO"></a>唯理性一纯逆修事。<a id="a-KP"></a>此逆顺事。<a id="a-KQ"></a>与本觉理体皆不二。<a id="a-KR"></a>其逆顺名自何而立。<a id="a-KS"></a>以知不二。<a id="a-KT"></a>事皆合理。<a id="a-KU"></a>名之为顺。<a id="a-KV"></a>其不知者。<a id="a-KW"></a>事皆违理故名为逆。<a id="a-KX"></a>名字等五。<a id="a-KY"></a>若浅若深。<a id="a-KZ"></a>皆知皆顺。<a id="a-Ka"></a>若初理即唯迷唯逆。<a id="a-Kb"></a>而迷逆事与其觉理。<a id="a-Kc"></a>未始暂乖。<a id="a-Kd"></a>故名即佛。<a id="a-Ke"></a>所以者何。<a id="a-Kf"></a>良由众生性具染恶不可变异。<a id="a-Kg"></a>其性圆明。<a id="a-Kh"></a>名之为佛。<a id="a-Ki"></a>性染性恶全体起作。<a id="a-Kj"></a>修染修恶更无别体。<a id="a-Kk"></a>全修是性故得迷事无非理佛。<a id="a-Kl"></a>即以此理起惑。<a id="a-Km"></a>造业轮回生死。<a id="a-Kn"></a>而全不知事全是理。<a id="a-Ko"></a>长劫用理长劫不知。<a id="a-Kp"></a>不由不知。<a id="a-Kq"></a>便非理佛。<a id="a-Kr"></a>以全是故。<a id="a-Ks"></a>名理即佛。<a id="a-Kt"></a>以不知故非后五即。<a id="a-Ku"></a>然理即佛。<a id="a-Kv"></a>贬之极也。<a id="a-Kw"></a>以其全乏解行证即。<a id="a-Kx"></a>但有理性自尔即也。<a id="a-Ky"></a>又理即佛。<a id="a-Kz"></a>非于事外指理为佛。<a id="a-L0"></a>盖言三障理全是佛。<a id="a-L1"></a>又复应知。<a id="a-L2"></a>不名障即佛。<a id="a-L3"></a>而名理即佛者。<a id="a-L4"></a>欲障后五有修德是。<a id="a-L5"></a>此之一位唯理性是也。<a id="a-L6"></a>又障即佛。<a id="a-L7"></a>其名犹通。<a id="a-L8"></a>以后五人皆了三障即是佛故。<a id="a-L9"></a>释此为三。<a id="a-LA"></a>初引诸经示即。<a id="a-LB"></a>初引大经迦葉品云。<a id="a-LC"></a>众生即是佛。<a id="a-LD"></a>何以故。<a id="a-LE"></a>若离众生不得三菩提故。<a id="a-LF"></a>如来性品。<a id="a-LG"></a>我者即是如来藏义。<a id="a-LH"></a>一切众生悉有佛性。<a id="a-LI"></a>即是我义。<a id="a-LJ"></a>如是我义。<a id="a-LK"></a>从本已来。<a id="a-LL"></a>常为无量烦恼所覆。<a id="a-LM"></a>是故众生不能得见。<a id="a-LN"></a>如贫女人舍内多有真金之藏。<a id="a-LO"></a>家人大小无有知者。<a id="a-LP"></a>时有异人善知方便。<a id="a-LQ"></a>乃至即于其家掘出金藏。<a id="a-LR"></a>又云。<a id="a-LS"></a>譬如王家有大力士。<a id="a-LT"></a>其人眉间有金刚珠。<a id="a-LU"></a>与余力士捔力相扑。<a id="a-LV"></a>而彼力士以头触之。<a id="a-LW"></a>其额上珠寻没肤中。<a id="a-LX"></a>都不自知是珠所在。<a id="a-LY"></a>其处有疮。<a id="a-LZ"></a>即命良医。<a id="a-La"></a>欲自疗治。<a id="a-Lb"></a>乃至时医执镜以照其面。<a id="a-Lc"></a>珠在镜中明了显现等。<a id="a-Ld"></a>如来藏经十喻者。<a id="a-Le"></a>彼经十文。<a id="a-Lf"></a>一法。<a id="a-Lg"></a>九喻。<a id="a-Lh"></a>一是所喻。<a id="a-Li"></a>九是能喻。<a id="a-Lj"></a>以所从能。<a id="a-Lk"></a>故云十喻。<a id="a-Ll"></a>一法者。<a id="a-Lm"></a>经云。<a id="a-Ln"></a>佛告金刚慧菩萨。<a id="a-Lo"></a>我以佛眼观一切众生。<a id="a-Lp"></a>贪嗔痴诸烦恼中。<a id="a-Lq"></a>有如来智。<a id="a-Lr"></a>如来眼。<a id="a-Ls"></a>如来身。<a id="a-Lt"></a>结加趺坐。<a id="a-Lu"></a>俨然不动。<a id="a-Lv"></a>善男子。<a id="a-Lw"></a>一切众生虽在诸趣烦恼身中。<a id="a-Lx"></a>有如来藏常无染污。<a id="a-Ly"></a>德相具足如我无异。<a id="a-Lz"></a>于此文后。<a id="a-M0"></a>即举九事以喻其法。<a id="a-M1"></a>各有长行重颂。<a id="a-M2"></a>一萎华佛身喻。<a id="a-M3"></a>二岩蜂淳蜜喻。<a id="a-M4"></a>三糠绘粳米喻。<a id="a-M5"></a>四粪秽真金喻。<a id="a-M6"></a>五贫家宝藏喻。<a id="a-M7"></a>六庵罗内实喻。<a id="a-M8"></a>七弊衣金像喻。<a id="a-M9"></a>八贫女贵胎喻。<a id="a-MA"></a>九焦模铸像喻。<a id="a-MB"></a>弊帛者。<a id="a-MC"></a>经偈云。<a id="a-MD"></a>譬如持金像行诣于他国。<a id="a-ME"></a>裹以秽弊物。<a id="a-MF"></a>弃之在旷野。<a id="a-MG"></a>天眼见之者。<a id="a-MH"></a>即以告众人去秽现真像。<a id="a-MI"></a>一切大欢喜。<a id="a-MJ"></a>我天眼亦尔。<a id="a-MK"></a>观彼众生类。<a id="a-ML"></a>恶业烦恼缠生厄备众苦。<a id="a-MM"></a>又见彼众生无明尘垢中。<a id="a-MN"></a>如来性不动无能毁坏者。<a id="a-MO"></a>土模者。<a id="a-MP"></a>经偈云。<a id="a-MQ"></a>譬如大冶铸无量真金像。<a id="a-MR"></a>愚者自外观但见焦黑土。<a id="a-MS"></a>铸师量已冷。<a id="a-MT"></a>开模令质现。<a id="a-MU"></a>众秽既已除。<a id="a-MV"></a>相好划然显。<a id="a-MW"></a>我以佛眼观。<a id="a-MX"></a>众生类如是。<a id="a-MY"></a>烦恼淤泥中。<a id="a-MZ"></a>皆有如来性。<a id="a-Ma"></a>闇室下。<a id="a-Mb"></a>复出涅槃经云。<a id="a-Mc"></a>如闇室中井。<a id="a-Md"></a>及种种宝。<a id="a-Me"></a>人亦知有。<a id="a-Mf"></a>闇故不见。<a id="a-Mg"></a>有善方便。<a id="a-Mh"></a>然大明灯照之得见。<a id="a-Mi"></a>是人终不生念是水及宝本无今有。<a id="a-Mj"></a>涅槃亦尔。<a id="a-Mk"></a>本自有之。<a id="a-Ml"></a>非适今也。<a id="a-Mm"></a>大智如来。<a id="a-Mn"></a>以善方便。<a id="a-Mo"></a>然智慧灯。<a id="a-Mp"></a>令诸菩萨得见涅槃。<a id="a-Mq"></a>今文但引闇井具宝。<a id="a-Mr"></a>以证理即。<a id="a-Ms"></a>不取人亦知有等文。<a id="a-Mt"></a>诸喻皆尔。<a id="a-Mu"></a>须知诸喻。<a id="a-Mv"></a>理兼圆别。<a id="a-Mw"></a>若言三障定覆佛性破障方显。<a id="a-Mx"></a>此犹属别。<a id="a-My"></a>若全性成障。<a id="a-Mz"></a>障即佛性。<a id="a-N0"></a>以不思议德。<a id="a-N1"></a>障消者则诸喻皆圆。<a id="a-N2"></a>方是今文理即之喻。<a id="a-N3"></a>故如来藏喻止观显别。<a id="a-N4"></a>今文显圆。<a id="a-N5"></a>次净名皆如。<a id="a-N6"></a>语尚涉通。<a id="a-N7"></a>今须圆解。<a id="a-N8"></a>次宝箧下卷胜志菩萨。<a id="a-N9"></a>向佛说偈。<a id="a-NA"></a>己界及法界。<a id="a-NB"></a>众生界同等。<a id="a-NC"></a>己界即心法。<a id="a-ND"></a>法界即佛法。<a id="a-NE"></a>佛以法界而为体故。<a id="a-NF"></a>对众生界即成三法。<a id="a-NG"></a>心生在因佛法在果。<a id="a-NH"></a>三无差别故云一界无别界也。<a id="a-NI"></a>二此是下。<a id="a-NJ"></a>就本觉明佛。<a id="a-NK"></a>前引诸经。<a id="a-NL"></a>虽云即佛。<a id="a-NM"></a>犹未的示觉了之相。<a id="a-NN"></a>且指三障体全是理。<a id="a-NO"></a>今示此理。<a id="a-NP"></a>当处照明。<a id="a-NQ"></a>名为本觉。<a id="a-NR"></a>佛义成也。<a id="a-NS"></a>此自分二初正示。<a id="a-NT"></a>言此是者。<a id="a-NU"></a>指上大经众生即佛。<a id="a-NV"></a>诸喻宝物。<a id="a-NW"></a>净名皆如。<a id="a-NX"></a>宝箧法界。<a id="a-NY"></a>此等皆是本性圆智。<a id="a-NZ"></a>非三般若融即微妙。<a id="a-Na"></a>智不名圆。<a id="a-Nb"></a>知一切法一一含受一切诸法。<a id="a-Nc"></a>全法是智。<a id="a-Nd"></a>全智是法。<a id="a-Ne"></a>待对斯绝名圆觉诸法。<a id="a-Nf"></a>诸法乃是生佛依正。<a id="a-Ng"></a>三际十方。<a id="a-Nh"></a>此等时处。<a id="a-Ni"></a>既全是智。<a id="a-Nj"></a>何有一处一物一尘。<a id="a-Nk"></a>体不明了。<a id="a-Nl"></a>然此明了非心意识所能及也。<a id="a-Nm"></a>故起信论本觉义云。<a id="a-Nn"></a>心体离念无所不遍。<a id="a-No"></a>等虚空界本性明了。<a id="a-Np"></a>既其离念安以情求所谓不思议智照等也。<a id="a-Nq"></a>勿认六道漏心三乘证智而为本觉明了之相。<a id="a-Nr"></a>妙觉之觉方是理佛。<a id="a-Ns"></a>全修在性斯之谓欤。<a id="a-Nt"></a>二虽五下遮情。<a id="a-Nu"></a>情执者云。<a id="a-Nv"></a>诸有业缚无明惑暗。<a id="a-Nw"></a>那言众生即是佛邪。<a id="a-Nx"></a>故遮之曰。<a id="a-Ny"></a>虽业至无间。<a id="a-Nz"></a>而皆当体是三解脱。<a id="a-O0"></a>虽见思昏倒而本觉理未始不存惑业。<a id="a-O1"></a>全是性德缘了佛性。<a id="a-O2"></a>岂可更坏理佛。<a id="a-O3"></a>刀不自伤故。<a id="a-O4"></a>二斯下。<a id="a-O5"></a>对四事辩理。<a id="a-O6"></a>世间常住者。<a id="a-O7"></a>即十法界三十世间。<a id="a-O8"></a>一一皆住真如法位。<a id="a-O9"></a>法位常故。<a id="a-OA"></a>世相亦常。<a id="a-OB"></a>然世本代谢而言常者。<a id="a-OC"></a>以一切法即真实性。<a id="a-OD"></a>性不改故。<a id="a-OE"></a>故名为常。<a id="a-OF"></a>若谓迁流不得言常。<a id="a-OG"></a>斯谓情见。<a id="a-OH"></a>良以生法即性故。<a id="a-OI"></a>常住异灭法即性故。<a id="a-OJ"></a>常即性之常。<a id="a-OK"></a>非常无常不可思议。<a id="a-OL"></a>言偏意圆。<a id="a-OM"></a>故可得云一生一灭无非中道。<a id="a-ON"></a>唯生唯住。<a id="a-OO"></a>唯异唯灭。<a id="a-OP"></a>法华迹门显所证云。<a id="a-OQ"></a>世间相常住。<a id="a-OR"></a>于道场知已。<a id="a-OS"></a>本门乃云。<a id="a-OT"></a>如来如实知见三界之相。<a id="a-OU"></a>非如非异。<a id="a-OV"></a>故知世间即是三界常住。<a id="a-OW"></a>岂乖非如非异。<a id="a-OX"></a>本迹虽殊不思议一也。<a id="a-OY"></a>此理秘妙。<a id="a-OZ"></a>佛能明见故。<a id="a-Oa"></a>故云灼然。<a id="a-Ob"></a>今我智者成秘妙观。<a id="a-Oc"></a>虽是肉眼而名佛眼。<a id="a-Od"></a>能见秘藏亦云灼然。<a id="a-Oe"></a>故妙乐云。<a id="a-Of"></a>显露彰灼称为真秘真秘之理即世相常。<a id="a-Og"></a>世相常故众生即佛。<a id="a-Oh"></a>此理妙故。<a id="a-Oi"></a>有佛教化不益一毫。<a id="a-Oj"></a>空过无佛不损一毫。<a id="a-Ok"></a>五即得之何足为高理即失之未始暂下。<a id="a-Ol"></a>对此四事示理佛也二如斯下。<a id="a-Om"></a>名字即。<a id="a-On"></a>此至究竟皆修德也。<a id="a-Oo"></a>须论损益及以高下。<a id="a-Op"></a>言名字即佛者。<a id="a-Oq"></a>修德之始。<a id="a-Or"></a>闻前理性能诠名也。<a id="a-Os"></a>然有收简。<a id="a-Ot"></a>收则耳历法音。<a id="a-Ou"></a>不门明昧异全不闻。<a id="a-Ov"></a>俱在此位。<a id="a-Ow"></a>简则未得圆闻。<a id="a-Ox"></a>齐别内凡。<a id="a-Oy"></a>尚属理即。<a id="a-Oz"></a>以七方便未解妙名。<a id="a-P0"></a>岂知即佛。<a id="a-P1"></a>此自分二。<a id="a-P2"></a>初带喻示名字二。<a id="a-P3"></a>初不闻之失。<a id="a-P4"></a>理虽是佛全体在迷。<a id="a-P5"></a>佛出不闻经名绝听。<a id="a-P6"></a>此乃却指但理之失也。<a id="a-P7"></a>二若佛下。<a id="a-P8"></a>闻名之得。<a id="a-P9"></a>六即辩佛。<a id="a-PA"></a>故今名字唯约三宝及十号也。<a id="a-PB"></a>无明长夜佛出令晓。<a id="a-PC"></a>阐本智日乃识三宝照世光明。<a id="a-PD"></a>生死巨关无佛长锁。<a id="a-PE"></a>佛能于此开甘露门。<a id="a-PF"></a>令知十号是常住味。<a id="a-PG"></a>此光此味。<a id="a-PH"></a>乃从众生心性流出。<a id="a-PI"></a>还使众生解此光味即本性佛。<a id="a-PJ"></a>因说等者。<a id="a-PK"></a>却指贫女舍宝喻也。<a id="a-PL"></a>初既不知家有宝藏。<a id="a-PM"></a>唯受贫苦。<a id="a-PN"></a>因示得知。<a id="a-PO"></a>宝虽未掘预生适悦。<a id="a-PP"></a>此等法喻皆示于名有识知义。<a id="a-PQ"></a>能知所知即名字佛。<a id="a-PR"></a>二故须下。<a id="a-PS"></a>引人明即佛。<a id="a-PT"></a>梵云须达多。<a id="a-PU"></a>此云善施。<a id="a-PV"></a>亦曰给孤独涅槃二十七云。<a id="a-PW"></a>舍卫有长者。<a id="a-PX"></a>名须达多。<a id="a-PY"></a>为儿娉妇。<a id="a-PZ"></a>诣王舍城。<a id="a-Pa"></a>宿珊坛那舍。<a id="a-Pb"></a>见彼长者中夜而起。<a id="a-Pc"></a>庄严舍宅。<a id="a-Pd"></a>乃问。<a id="a-Pe"></a>当请摩伽陀王耶。<a id="a-Pf"></a>答云。<a id="a-Pg"></a>请佛。<a id="a-Ph"></a>须达初闻身毛皆竖。<a id="a-Pi"></a>复问。<a id="a-Pj"></a>今在何处。<a id="a-Pk"></a>答曰。<a id="a-Pl"></a>在迦兰陀精舍。<a id="a-Pm"></a>须达思念欲见。<a id="a-Pn"></a>于时忽见光明如昼。<a id="a-Po"></a>寻道而出。<a id="a-Pp"></a>城门自开。<a id="a-Pq"></a>见佛闻法证须陀洹。<a id="a-Pr"></a>疏云。<a id="a-Ps"></a>巨关。<a id="a-Pt"></a>即城门也。<a id="a-Pu"></a>今明毛竖。<a id="a-Pv"></a>即惊觉也。<a id="a-Pw"></a>闻名生觉即本性佛。<a id="a-Px"></a>若论大经追叙昔事。<a id="a-Py"></a>方证初果。<a id="a-Pz"></a>验闻名时。<a id="a-Q0"></a>未能解了觉即本性。<a id="a-Q1"></a>及前科中三宝十号。<a id="a-Q2"></a>亦涉于小。<a id="a-Q3"></a>今约跨节取意而谈。<a id="a-Q4"></a>五时示现身相名号说法度人。<a id="a-Q5"></a>乃至闻者一念微解。<a id="a-Q6"></a>一一皆是全性起修。<a id="a-Q7"></a>当处无非本性佛法。<a id="a-Q8"></a>如前一化增数诸行。<a id="a-Q9"></a>皆会圆常。<a id="a-QA"></a>四教四门。<a id="a-QB"></a>唯诠一理。<a id="a-QC"></a>不从跨节焉消彼文。<a id="a-QD"></a>况文出涅槃。<a id="a-QE"></a>部已开会。<a id="a-QF"></a>故约惊觉示名字佛。</p>
 </body>
</html>