<!doctype html>
<html id="z3IBWb01Nx" data-ver="1353">
 <head>
  <meta charset="utf-8">
  <meta author="知礼">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">观无量寿佛经疏妙宗钞卷第六</h1>
  <p id="a2">故荆溪云。<a id="a-3"></a>胜兼两处劣唯鹿园。<a id="a-4"></a>若其似位全不见者。<a id="a-5"></a>法华四信何故见于实报土邪。<a id="a-6"></a>有余那见圆满相海。<a id="a-7"></a>通教案位受接之人为见何相。<a id="a-8"></a>若非尊特合身不成。<a id="a-9"></a>今经明说无量寿佛身量无边。<a id="a-A"></a>与大论云色像无边。<a id="a-B"></a>有何异邪。<a id="a-C"></a>彼云无边既称尊特。<a id="a-D"></a>此何独非。<a id="a-E"></a>况疏专引彼论此文。<a id="a-F"></a>以证身量无边之义。<a id="a-G"></a>验今佛身的是尊特。<a id="a-H"></a>不须疑也。<a id="a-I"></a>问若是尊特合是常身。<a id="a-J"></a>何故法华疏中。<a id="a-K"></a>判观无量寿佛经。<a id="a-L"></a>云实有量而言无量。<a id="a-M"></a>答此乃刊正钞中错引彼疏。<a id="a-N"></a>彼疏并云实有量而言无量。<a id="a-O"></a>如阿弥陀与金光疏及此疏同。<a id="a-P"></a>盖以小大二弥陀经不专尊特被于顿机。<a id="a-Q"></a>故彼佛现三十二相通被众机。<a id="a-R"></a>大机虽见尊特常身。<a id="a-S"></a>其惯习小人洎诸凡夫。<a id="a-T"></a>虽因回向得生彼土。<a id="a-U"></a>未宜尊特说常住理。<a id="a-V"></a>故以应化说无常法。<a id="a-W"></a>成其小果。<a id="a-X"></a>是故佛寿虽不可数。<a id="a-Y"></a>终归有量。<a id="a-Z"></a>娑婆生彼多是此机。<a id="a-a"></a>以别圆似位人难及故。<a id="a-b"></a>三疏约此。<a id="a-c"></a>故判弥陀在有量中。<a id="a-d"></a>若观无量寿佛经纯被圆人。<a id="a-e"></a>明说佛身全法界起。<a id="a-f"></a>应既有本。<a id="a-g"></a>生即同法。<a id="a-h"></a>的类释论法性尊特。<a id="a-i"></a>正当无量之无量也。<a id="a-j"></a>故释签云。<a id="a-k"></a>教分二身为机劣故。<a id="a-l"></a>暂现生身。<a id="a-m"></a>今机不劣岂对生身。<a id="a-n"></a>问大本中云。<a id="a-o"></a>生我国者身皆具足三十二相。<a id="a-p"></a>彼国人民既具此相。<a id="a-q"></a>佛身理合超胜于人。<a id="a-r"></a>故知常身有八万相。<a id="a-s"></a>般舟经云三十二相。<a id="a-t"></a>盖借释迦为初心观境耳。<a id="a-u"></a>答般舟经云。<a id="a-v"></a>菩萨用是念佛。<a id="a-w"></a>故当得生阿弥陀佛国。<a id="a-x"></a>当念如是佛身。<a id="a-y"></a>有三十二相悉具足。<a id="a-z"></a>光明彻照端正无比。<a id="a-10"></a>在比丘僧中说经。<a id="a-11"></a>经指弥陀有三十二相。<a id="a-12"></a>何文言借释迦为境。<a id="a-13"></a>况止观无文辅行不说。<a id="a-14"></a>岂得自言成于己见。<a id="a-15"></a>又彼人民三十二相。<a id="a-16"></a>故佛常相须八万者其义不然以同居土佛应同人。<a id="a-17"></a>只净由土人。<a id="a-18"></a>皆有于三十二相。<a id="a-19"></a>故佛常身须现此相。<a id="a-1A"></a>但于同中相相皆胜。<a id="a-1B"></a>秽土佛身虽异凡鄙。<a id="a-1C"></a>亦同上人。<a id="a-1D"></a>故应此方所有相法。<a id="a-1E"></a>故三十二同轮王相。<a id="a-1F"></a>亦于同中而分明昧。<a id="a-1G"></a>三十二相既同彼人。<a id="a-1H"></a>验是彼土常身常相。<a id="a-1I"></a>是知八万别为大机现尊特相。<a id="a-1J"></a>更何所疑。<a id="a-1K"></a>问一等尊特。<a id="a-1L"></a>以何因缘相分三品。<a id="a-1M"></a>答悉檀因缘故。<a id="a-1N"></a>盖一类机应以藏尘尊特之相得四益者。<a id="a-1O"></a>故佛称机而为现之。<a id="a-1P"></a>应以八万尊特之相。<a id="a-1Q"></a>应以三十二尊特之相得四益者。<a id="a-1R"></a>佛皆称机而为现之。<a id="a-1S"></a>仍须了知此之相海。<a id="a-1T"></a>别教则用别修缘了成就此相。<a id="a-1U"></a>即修成之尊特。<a id="a-1V"></a>故名报身。<a id="a-1W"></a>圆教能了二修即性修德无功。<a id="a-1X"></a>乃性具之尊特。<a id="a-1Y"></a>故名法身。<a id="a-1Z"></a>已在此观开章中说。<a id="a-1a"></a>须知华严华藏尘数之相虽多。<a id="a-1b"></a>此以兼别故犹带修成。<a id="a-1c"></a>此论八万既唯圆顿无非性具。<a id="a-1d"></a>故三圣观疏皆示云观于法身。<a id="a-1e"></a>行者当须以教定理。<a id="a-1f"></a>就理明观于观显相。<a id="a-1g"></a>无得但以多数斥少使胜成劣。<a id="a-1h"></a>实在精学然后勤修。<a id="a-1i"></a>欲罢不能故兹辩析。<a id="a-1j"></a>四第十观音观二。<a id="a-1k"></a>初疏科略释带果行因者。<a id="a-1l"></a>观音三昧经云。<a id="a-1m"></a>观音昔已成佛号正法明。<a id="a-1n"></a>今为菩萨修净土行。<a id="a-1o"></a>斯乃带昔果德行今因行。<a id="a-1p"></a>顶有化佛表带果也。<a id="a-1q"></a>二依科列经三。<a id="a-1r"></a>初结上。<a id="a-1s"></a>二正观菩萨身三。<a id="a-1t"></a>初正观身相。<a id="a-1u"></a>子科十一。<a id="a-1v"></a>初次复下身量。<a id="a-1w"></a>应云十八万亿。<a id="a-1x"></a>今云八十者。<a id="a-1y"></a>翻过佛身二十万亿。<a id="a-1z"></a>故知误也。<a id="a-20"></a>问如释迦丈六人身八尺。<a id="a-21"></a>今佛身六十万亿菩萨十八。<a id="a-22"></a>菩萨之身何太卑邪答净土胜应不可以秽土劣应例也。<a id="a-23"></a>亦如妙音身量但四万二千由旬。<a id="a-24"></a>佛身六百八十万由旬。<a id="a-25"></a>佛身之量去菩萨更多。<a id="a-26"></a>二身紫下身色。<a id="a-27"></a>三顶有下肉髻。<a id="a-28"></a>四项有下项光。<a id="a-29"></a>五举身下身光。<a id="a-2A"></a>六顶有下天冠。<a id="a-2B"></a>七观世下面色。<a id="a-2C"></a>八眉间下毫相。<a id="a-2D"></a>九臂如下臂相。<a id="a-2E"></a>十手掌下手相。<a id="a-2F"></a>十一举足下足相。<a id="a-2G"></a>二其余下与佛同异。<a id="a-2H"></a>肉髻是相。<a id="a-2I"></a>无见顶是好。<a id="a-2J"></a>此之相好表于极果。<a id="a-2K"></a>今作因人故不及佛。<a id="a-2L"></a>三举利劝修子科二。<a id="a-2M"></a>初佛告下举观利劝二。<a id="a-2N"></a>初约修观明灭罪。<a id="a-2O"></a>二如此下约称名况获福。<a id="a-2P"></a>二若有下示观次第。<a id="a-2Q"></a>身相既多先观何相。<a id="a-2R"></a>故今示云先观肉髻次观天冠。<a id="a-2S"></a>以此二种能别表示观音德相。<a id="a-2T"></a>何者。<a id="a-2U"></a>肉髻降佛表现行因。<a id="a-2V"></a>冠有化佛表昔成果。<a id="a-2W"></a>别相若显其余通相则易可明。<a id="a-2X"></a>行者观于冠髻毫面身色光明。<a id="a-2Y"></a>一一须用心作心是。<a id="a-2Z"></a>而为能观。<a id="a-2a"></a>说在像前用在此处。<a id="a-2b"></a>既云作佛是佛。<a id="a-2c"></a>岂不能作观音是观音邪。<a id="a-2d"></a>作髻作冠是髻是冠。<a id="a-2e"></a>皆可为例。<a id="a-2f"></a>不独以佛例观菩萨。<a id="a-2g"></a>亦须例于普杂三辈。<a id="a-2h"></a>岂唯以前例后。<a id="a-2i"></a>亦合以后例前。<a id="a-2j"></a>以今行人览经始末。<a id="a-2k"></a>方修观故。<a id="a-2l"></a>大师得意乃于释题总示三观。<a id="a-2m"></a>若也不于十六处用。<a id="a-2n"></a>则令大师虚说。<a id="a-2o"></a>亦见行者谩修。<a id="a-2p"></a>当遵佛言勿背祖法。<a id="a-2q"></a>专用妙观显乎胜相。<a id="a-2r"></a>以此妙观为见佛本。<a id="a-2s"></a>迥出余因。<a id="a-2t"></a>至彼土时速证法忍。<a id="a-2u"></a>三作是下结观邪正。<a id="a-2v"></a>五第十一势至观二。<a id="a-2w"></a>初分科叙意二。<a id="a-2x"></a>初分科。<a id="a-2y"></a>二叙意二。<a id="a-2z"></a>初略无下约当门明阙真观。<a id="a-30"></a>观佛真身乃立观云正观佛身等。<a id="a-31"></a>观音中云正明观菩萨身。<a id="a-32"></a>今势至观但云因光神力制二种名。<a id="a-33"></a>及云与观音辩同异。<a id="a-34"></a>何不例上各立观法。<a id="a-35"></a>故疏出意云略无观法当不异上。<a id="a-36"></a>以大势至与观世音身量大小皆悉同等。<a id="a-37"></a>此令行者辩异之后。<a id="a-38"></a>用观音观观势至身。<a id="a-39"></a>何须别立。<a id="a-3A"></a>二所以下兼观音明无像想。<a id="a-3B"></a>观成见佛真法身后。<a id="a-3C"></a>观二侍者。<a id="a-3D"></a>岂须更修像想方便邪。<a id="a-3E"></a>二依科列经三。<a id="a-3F"></a>初因光神力制二名。<a id="a-3G"></a>子科二初遍示诸光。<a id="a-3H"></a>二但见下正立二名。<a id="a-3I"></a>光照十方。<a id="a-3J"></a>故立无边光为名。<a id="a-3K"></a>令三途人得佛十力。<a id="a-3L"></a>故立大势至为名也。<a id="a-3M"></a>行者应知即举身光名智慧光。<a id="a-3N"></a>以是邻极色心不二。<a id="a-3O"></a>若不尔者。<a id="a-3P"></a>焉得色相名为法身。<a id="a-3Q"></a>二明与观音同异子科三。<a id="a-3R"></a>初此菩下正明同异。<a id="a-3S"></a>二此菩下更示行坐。<a id="a-3T"></a>观音行坐岂不动地集佛等邪。<a id="a-3U"></a>但于势至观中说耳。<a id="a-3V"></a>若不然者。<a id="a-3W"></a>何得云除顶上宝瓶。<a id="a-3X"></a>余与观音等无有异。<a id="a-3Y"></a>三作此下结成观相。<a id="a-3Z"></a>经云色相疏称法身。<a id="a-3a"></a>若非全色是心色由心造。<a id="a-3b"></a>安令色相即名法身。<a id="a-3c"></a>此乃三谛一境之法身。<a id="a-3d"></a>发我三观一心之般若。<a id="a-3e"></a>相冥见相则三脱圆彰。<a id="a-3f"></a>故云佛法界身入心想中。<a id="a-3g"></a>疏云。<a id="a-3h"></a>念佛三昧解入相应。<a id="a-3i"></a>非此相应不发胜相。<a id="a-3j"></a>三除无下灭罪以劝修。<a id="a-3k"></a>名为具足观观世音大势至者。<a id="a-3l"></a>以二菩萨唯有顶上化佛宝瓶。<a id="a-3m"></a>二种有异余相皆同。<a id="a-3n"></a>同异分明名具足见。<a id="a-3o"></a>六第十二普往生观二。<a id="a-3p"></a>初疏科二。<a id="a-3q"></a>初对杂辩异。<a id="a-3r"></a>二普中下就普分科。<a id="a-3s"></a>二经文二。<a id="a-3t"></a>初作自身往想。<a id="a-3u"></a>上来诸观先依次正先主次徒。<a id="a-3v"></a>虽皆观成未为普总。<a id="a-3w"></a>又未想身生彼亲见。<a id="a-3x"></a>故今令想身终生彼一时普见。<a id="a-3y"></a>非独所观境界顿足。<a id="a-3z"></a>亦乃往生心想成就。<a id="a-40"></a>可类前文依报之观。<a id="a-41"></a>初地树池等别观。<a id="a-42"></a>至楼观成四事总见。<a id="a-43"></a>名为总观。<a id="a-44"></a>然但能总依报四事。<a id="a-45"></a>今想生彼普见普闻依正诸相。<a id="a-46"></a>故名普观。<a id="a-47"></a>问上品上生乘金刚台。<a id="a-48"></a>上品中生乘紫金台。<a id="a-49"></a>上品下生入金莲华。<a id="a-4A"></a>今三圣观成方修普观。<a id="a-4B"></a>合是上品上生之者。<a id="a-4C"></a>何故同彼上品下生邪。<a id="a-4D"></a>答十六观人对九品位义有多途。<a id="a-4E"></a>今且一往以三圣观及普观成。<a id="a-4F"></a>当上中品杂及三辈四观成者。<a id="a-4G"></a>方是上上故上中品终时虽见坐紫金台。<a id="a-4H"></a>此台到彼成大宝华。<a id="a-4I"></a>经宿则开。<a id="a-4J"></a>此文亦云生极乐界于莲华坐作开合想。<a id="a-4K"></a>莲华开时见佛满空。<a id="a-4L"></a>及说妙法。<a id="a-4M"></a>正合上品中生之相。<a id="a-4N"></a>若上品下生华开七日乃得见佛。<a id="a-4O"></a>仍于众相心不明了。<a id="a-4P"></a>故知此文与上中品生相正齐。<a id="a-4Q"></a>若其以品对别圆位。<a id="a-4R"></a>至三品观方得委论。<a id="a-4S"></a>二无量下明三圣来现。<a id="a-4T"></a>上想终后生于彼土见佛菩萨。<a id="a-4U"></a>今想未终三圣常来入我心想。<a id="a-4V"></a>良由当念即是来际。<a id="a-4W"></a>故能预想将生之事。<a id="a-4X"></a>复由生佛体不别故。<a id="a-4Y"></a>故令三圣不来而来。<a id="a-4Z"></a>斯乃三观一心作是双运。<a id="a-4a"></a>致令心佛往彼来此。<a id="a-4b"></a>故知观体不可言思。<a id="a-4c"></a>七第十三杂明佛菩萨观。<a id="a-4d"></a>今评此观略有二意。<a id="a-4e"></a>一为前观佛及菩萨胜相不成者。<a id="a-4f"></a>乃令舍大而观丈六。<a id="a-4g"></a>二为观前胜相已成之人。<a id="a-4h"></a>令其更观胜劣化用遍十方界。<a id="a-4i"></a>使品位增进。<a id="a-4j"></a>若谓不然。<a id="a-4k"></a>前观既成修后诸观有何益邪。<a id="a-4l"></a>疏从前意故作拂疑生重释。<a id="a-4m"></a>以观成者。<a id="a-4n"></a>自知经意。<a id="a-4o"></a>是故大师从初意示。<a id="a-4p"></a>释此为二初分科。<a id="a-4q"></a>二随释二。<a id="a-4r"></a>初佛告下观丈六像。<a id="a-4s"></a>经若欲等者。<a id="a-4t"></a>行人于前依正诸观修虽不入。<a id="a-4u"></a>求生之意弥加敦督。<a id="a-4v"></a>名为至心。<a id="a-4w"></a>故令此人舍胜观劣。<a id="a-4x"></a>未观二侍前想弥陀。<a id="a-4y"></a>故云先当观于一丈六像。<a id="a-4z"></a>行人欲托彼土莲池。<a id="a-50"></a>故令观像在池水上。<a id="a-51"></a>应知胜身既心作心是。<a id="a-52"></a>岂今丈六非作是邪。<a id="a-53"></a>圆人作为皆了唯心。<a id="a-54"></a>全具而变全变是具。<a id="a-55"></a>具变不二。<a id="a-56"></a>故观佛相胜劣皆然。<a id="a-57"></a>二明弥陀变现子科二。<a id="a-58"></a>初示化主随物二。<a id="a-59"></a>初如先下劝常修观。<a id="a-5A"></a>二阿弥下拂去众疑。<a id="a-5B"></a>疏二。<a id="a-5C"></a>初所观下示相问疑。<a id="a-5D"></a>二前闻下示疑明破。<a id="a-5E"></a>胜身观法修虽不成。<a id="a-5F"></a>而且得知广大无量。<a id="a-5G"></a>今闻观小顿违前说。<a id="a-5H"></a>宁免轻疑。<a id="a-5I"></a>为拂此疑。<a id="a-5J"></a>故说弥陀。<a id="a-5K"></a>神通如意能大能小皆全法界。<a id="a-5L"></a>但以重心观令成就。<a id="a-5M"></a>勿疑身谢不生西方。<a id="a-5N"></a>二明补处同生二。<a id="a-5O"></a>初观世下明劣应同众生。<a id="a-5P"></a>佛应既随万物。<a id="a-5Q"></a>补处亦同众生。<a id="a-5R"></a>二但观下仿胜身论观法。<a id="a-5S"></a>前明观音胜身观法。<a id="a-5T"></a>先想冠髻则令众相次第皆明。<a id="a-5U"></a>势至观中髻有宝瓶。<a id="a-5V"></a>其余身相不异观音。<a id="a-5W"></a>以此二种是二大士身之别相。<a id="a-5X"></a>令修观者但观别相。<a id="a-5Y"></a>别相若显同相则明。<a id="a-5Z"></a>疏释首相虽通两说。<a id="a-5a"></a>然头首之首手足之手皆是别相。<a id="a-5b"></a>悉可以别而显于通。<a id="a-5c"></a>应知观佛丈六之身。<a id="a-5d"></a>先观白毫方彰众相。<a id="a-5e"></a>备如前疏约释迦说。<a id="a-5f"></a>三后三观明三辈往生四。<a id="a-5g"></a>初立观所由。<a id="a-5h"></a>此中二义。<a id="a-5i"></a>初即杂观观劣应者。<a id="a-5j"></a>位在中下。<a id="a-5k"></a>令识三品进修胜观登于上品。<a id="a-5l"></a>次义即是前观胜应。<a id="a-5m"></a>及修杂想了随机化。<a id="a-5n"></a>在八九信。<a id="a-5o"></a>今令此人以妙三观。<a id="a-5p"></a>分别九品。<a id="a-5q"></a>即大本三辈。<a id="a-5r"></a>事理穷深登第十信。<a id="a-5s"></a>既云此下三观观往生人有二义。<a id="a-5t"></a>乃是修前观法行者观于九品往生之相。<a id="a-5u"></a>非是凡小求生之者。<a id="a-5v"></a>读今三辈经文改转行业。<a id="a-5w"></a>纵通此义亦是傍兼。<a id="a-5x"></a>非今增进观行意也。<a id="a-5y"></a>二释会经论二。<a id="a-5z"></a>初会论即无量寿经论。<a id="a-60"></a>今云往生论是也。<a id="a-61"></a>天亲所造有十七成就。<a id="a-62"></a>至第十六大义门成就中。<a id="a-63"></a>偈云。<a id="a-64"></a>大乘善根男。<a id="a-65"></a>等无讥嫌名。<a id="a-66"></a>女人及根缺。<a id="a-67"></a>二乘种不生。<a id="a-68"></a>长行释云。<a id="a-69"></a>故净土果报离二种讥嫌过。<a id="a-6A"></a>一者体。<a id="a-6B"></a>二者名。<a id="a-6C"></a>体有三种。<a id="a-6D"></a>一二乘人。<a id="a-6E"></a>二女人。<a id="a-6F"></a>三诸根不具足人。<a id="a-6G"></a>无此三种过故名离讥嫌也。<a id="a-6H"></a>名亦三种非但无三体。<a id="a-6I"></a>乃至不闻二乘女人诸根不具三种名故。<a id="a-6J"></a>此十七成就俱明彼土果报。<a id="a-6K"></a>故无二乘等悉约彼土。<a id="a-6L"></a>非是此方二乘等不得生也。<a id="a-6M"></a>恐惑者不晓。<a id="a-6N"></a>故和会解释之。<a id="a-6O"></a>分二初会二乘二。<a id="a-6P"></a>初会不生。<a id="a-6Q"></a>且据彼论二乘种不生句。<a id="a-6R"></a>并于此经小戒得生。<a id="a-6S"></a>以具足戒及沙弥戒等是小乘种故。<a id="a-6T"></a>二说相违而为诘问。<a id="a-6U"></a>今以住小回心以会释之。<a id="a-6V"></a>坚住小道志趣无余。<a id="a-6W"></a>不求净土。<a id="a-6X"></a>故云正处。<a id="a-6Y"></a>若回小向大转小乘业。<a id="a-6Z"></a>作净土因故云要由。<a id="a-6a"></a>经就现今向大时说。<a id="a-6b"></a>是以得生。<a id="a-6c"></a>论就本始住小时说。<a id="a-6d"></a>是故不生。<a id="a-6e"></a>然论说彼土无二乘人。<a id="a-6f"></a>由在此身因转故也。<a id="a-6g"></a>二何故下释证果云。<a id="a-6h"></a>垂终回小向大方生彼国。<a id="a-6i"></a>何故中辈三品行人生彼复证小乘果邪。<a id="a-6j"></a>今释意者。<a id="a-6k"></a>回心故得生。<a id="a-6l"></a>惯习故证小。<a id="a-6m"></a>知大证小不执偏真而为究竟。<a id="a-6n"></a>不久证大也。<a id="a-6o"></a>二问论下会女人。<a id="a-6p"></a>复举论偈女人根缺不生之文。<a id="a-6q"></a>并于此经韦提侍女得生之说。<a id="a-6r"></a>而为诘问。<a id="a-6s"></a>今约彼此会释二说。<a id="a-6t"></a>论就转报。<a id="a-6u"></a>是故彼土无有女人及根不具者。<a id="a-6v"></a>若名若体。<a id="a-6w"></a>经就此土修净业者。<a id="a-6x"></a>故有善心一切得往。<a id="a-6y"></a>故大弥陀经薜荔多蠢动蜎蜚皆得往生。<a id="a-6z"></a>故知经论无少相违。<a id="a-70"></a>二问大下会经二。<a id="a-71"></a>初对经双问。<a id="a-72"></a>逆罪得生即下品下生文。<a id="a-73"></a>二释有下立义双释二。<a id="a-74"></a>初悔有轻重。<a id="a-75"></a>上即利根下即钝根。<a id="a-76"></a>俱舍云。<a id="a-77"></a>愚智所犯轻重不同。<a id="a-78"></a>愚作罪小亦堕恶。<a id="a-79"></a>智为罪大亦脱苦。<a id="a-7A"></a>如团铁小亦沉水。<a id="a-7B"></a>为钵铁大亦能浮。<a id="a-7C"></a>涅槃云。<a id="a-7D"></a>智者有二。<a id="a-7E"></a>一者不造诸恶。<a id="a-7F"></a>二者作已忏悔。<a id="a-7G"></a>愚者亦二。<a id="a-7H"></a>一者作罪。<a id="a-7I"></a>二者覆藏。<a id="a-7J"></a>如阿阇世王杀父害母。<a id="a-7K"></a>至涅槃会身疮肿热。<a id="a-7L"></a>生重惭愧悔过自责。<a id="a-7M"></a>耆婆劝往佛所。<a id="a-7N"></a>佛为说法得无根信。<a id="a-7O"></a>文载涅槃梵行品。<a id="a-7P"></a>此经明逆罪得生净土者。<a id="a-7Q"></a>即同阇王上根利智能重心忏也。<a id="a-7R"></a>彼经不生者。<a id="a-7S"></a>下根愚人至于临终不能重悔也。<a id="a-7T"></a>二二者下约行有定散。<a id="a-7U"></a>大本就此者。<a id="a-7V"></a>指上散善力微也。<a id="a-7W"></a>此经明观者。<a id="a-7X"></a>即观佛三昧。<a id="a-7Y"></a>问若定力得生下下品。<a id="a-7Z"></a>云此人苦逼不遑念佛。<a id="a-7a"></a>善友告言。<a id="a-7b"></a>若不能念者应称无量寿佛。<a id="a-7c"></a>如是至心令声不绝具足十念。<a id="a-7d"></a>此与大本散心十念理应无别。<a id="a-7e"></a>答此虽造恶已曾修观故。<a id="a-7f"></a>使临终善友劝称十念。<a id="a-7g"></a>定心则成。<a id="a-7h"></a>亦是法行乘急戒缓人也。<a id="a-7i"></a>修观故乘急。<a id="a-7j"></a>造恶故戒缓。<a id="a-7k"></a>由乘急故得值善友。<a id="a-7l"></a>纵现世不修三昧。<a id="a-7m"></a>亦是宿种今熟。<a id="a-7n"></a>故得往生。<a id="a-7o"></a>所以华开见二大士说实相法。<a id="a-7p"></a>自非定善孰至此乎。<a id="a-7q"></a>故十疑论云。<a id="a-7r"></a>临终遇善知识十念成就者。<a id="a-7s"></a>并是宿善业强始遇知识等。<a id="a-7t"></a>当知作此解释方合此中定善之义。<a id="a-7u"></a>若本不修三昧之者。<a id="a-7v"></a>则属前悔有轻义也。<a id="a-7w"></a>三依品定位二。<a id="a-7x"></a>初通示九品二。<a id="a-7y"></a>初就三下示三中具九。<a id="a-7z"></a>经文显示三辈各三。<a id="a-80"></a>二判九品属三二。<a id="a-81"></a>初上品下约位判。<a id="a-82"></a>虽分九品。<a id="a-83"></a>以义定之不出三位。<a id="a-84"></a>即内凡外凡及悠悠者。<a id="a-85"></a>然习种解行及十信名。<a id="a-86"></a>乃是别教地前凡位。<a id="a-87"></a>以为今经往生位者。<a id="a-88"></a>略有三意。<a id="a-89"></a>一别位次第对品显故。<a id="a-8A"></a>二别具四观收机广故。<a id="a-8B"></a>三九品多判所观人故。<a id="a-8C"></a>若以九品判今能观圆观位者。<a id="a-8D"></a>则以三贤对今十信。<a id="a-8E"></a>彼之十信对今五品。<a id="a-8F"></a>悠悠即对名字人也。<a id="a-8G"></a>以名字位通修未修故。<a id="a-8H"></a>应知疏用此之三位。<a id="a-8I"></a>判九品人其意深细。<a id="a-8J"></a>不可粗心。<a id="a-8K"></a>今试略言盖一切善若能回向。<a id="a-8L"></a>皆净土因。<a id="a-8M"></a>仍一切恶若能忏愿。<a id="a-8N"></a>亦净土因。<a id="a-8O"></a>故种种善修之浅深。<a id="a-8P"></a>无非九品。<a id="a-8Q"></a>其一一恶约忏功力。<a id="a-8R"></a>亦皆九品。<a id="a-8S"></a>故上上品善通下下品。<a id="a-8T"></a>下下品恶通上上品。<a id="a-8U"></a>三心六念或闻或修。<a id="a-8V"></a>未能伏惑属下三品。<a id="a-8W"></a>以此伏惑入中三品。<a id="a-8X"></a>能破二惑方预上三。<a id="a-8Y"></a>如五逆罪临终十念为能消功。<a id="a-8Z"></a>属下下品。<a id="a-8a"></a>阇王重悔得无根信。<a id="a-8b"></a>即是上辈三品所摄。<a id="a-8c"></a>岂非五逆随于忏功自分九品。<a id="a-8d"></a>中间七品若善若恶若修若忏。<a id="a-8e"></a>随功浅深一一皆须明于九品。<a id="a-8f"></a>若据经文下三唯恶。<a id="a-8g"></a>中下世善。<a id="a-8h"></a>中中中上即小乘行。<a id="a-8i"></a>上三唯大。<a id="a-8j"></a>疏则纯用大乘三位。<a id="a-8k"></a>判九品者。<a id="a-8l"></a>以中三品回向大乘故。<a id="a-8m"></a>下三品人依大灭罪故。<a id="a-8n"></a>故九品行一一成大。<a id="a-8o"></a>随一品行若至三贤。<a id="a-8p"></a>皆上三品。<a id="a-8q"></a>若至十信皆中三品。<a id="a-8r"></a>全未伏惑即下三品。<a id="a-8s"></a>应知经为收机尽故。<a id="a-8t"></a>故以大小善恶分其九品。<a id="a-8u"></a>盖约增胜高下互显也。<a id="a-8v"></a>大师得意乃约三位判乎九品。<a id="a-8w"></a>则何机不摄。<a id="a-8x"></a>何行不深。<a id="a-8y"></a>乃由妙解大小观行善恶之业全修即性。<a id="a-8z"></a>一一具于四种净土。<a id="a-90"></a>但能回向随功能显四种乐邦。<a id="a-91"></a>如是说者。<a id="a-92"></a>多约一行随功浅深历于九品。<a id="a-93"></a>亦自有人节节改行历于九品。<a id="a-94"></a>若以三位定其高下。<a id="a-95"></a>改与不改皆悉不滥。<a id="a-96"></a>问今十六观既是圆修。<a id="a-97"></a>为一一观皆通九品。<a id="a-98"></a>为须节节改观入品。<a id="a-99"></a>答虽俱圆观。<a id="a-9A"></a>而所托境随其宜乐有改不改。<a id="a-9B"></a>合有二途。<a id="a-9C"></a>若就现文。<a id="a-9D"></a>多从改观历于九品。<a id="a-9E"></a>以初心人虽了根尘皆是法界。<a id="a-9F"></a>而心想羸劣胜境难观。<a id="a-9G"></a>是故如来设异方便。<a id="a-9H"></a>先观落日于西定心。<a id="a-9I"></a>疏云。<a id="a-9J"></a>除五逆罪下辈自论。<a id="a-9K"></a>故知妙观想落日成当下下品。<a id="a-9L"></a>次以三观想水结冰。<a id="a-9M"></a>合在下中。<a id="a-9N"></a>转想琉璃粗见彼地可对下上。<a id="a-9O"></a>若得三昧见彼宝地及宝树宝池。<a id="a-9P"></a>虽五品初而五住圆伏。<a id="a-9Q"></a>名得三昧。<a id="a-9R"></a>品当中下。<a id="a-9S"></a>总见依报五品中心合当中中。<a id="a-9T"></a>华座观成五品后心即中上品。<a id="a-9U"></a>此之三品虽成三昧能伏五住。<a id="a-9V"></a>见惑未断事识犹存。<a id="a-9W"></a>未可即观胜妙身相。<a id="a-9X"></a>故修三观观于宝像。<a id="a-9Y"></a>像想现前见思俱尽。<a id="a-9Z"></a>所以尽者。<a id="a-9a"></a>以事定力深能伏思。<a id="a-9b"></a>见断即登圆第七信。<a id="a-9c"></a>即上下品。<a id="a-9d"></a>事识既尽。<a id="a-9e"></a>全依业识可观三圣真法之身。<a id="a-9f"></a>及普观成在八九信。<a id="a-9g"></a>即上中品。<a id="a-9h"></a>故难思相法界光明。<a id="a-9i"></a>十方佛事悉能洞见。<a id="a-9j"></a>后修杂观及三辈观成。<a id="a-9k"></a>当第十信。<a id="a-9l"></a>即上上品。<a id="a-9m"></a>内外尘沙任运除尽。<a id="a-9n"></a>故随机应相。<a id="a-9o"></a>及差别行业观察明了宣示无穷。<a id="a-9p"></a>此约修者从微至着。<a id="a-9q"></a>三圣观成后修杂想及三辈观。<a id="a-9r"></a>故当如此。<a id="a-9s"></a>若观胜相不成就者。<a id="a-9t"></a>始依杂观观丈六身。<a id="a-9u"></a>此人或在下。<a id="a-9v"></a>之三品。<a id="a-9w"></a>或沾中辈。<a id="a-9x"></a>今观九品。<a id="a-9y"></a>必能进功从劣观胜求预上流。<a id="a-9z"></a>是故疏云。<a id="a-A0"></a>令识三辈往生。<a id="a-A1"></a>舍于中下修习上品。<a id="a-A2"></a>此从节节改观次第入品。<a id="a-A3"></a>如是说也。<a id="a-A4"></a>有因改观超品位者。<a id="a-A5"></a>不可定判。<a id="a-A6"></a>此上皆从次第改境修观者说。<a id="a-A7"></a>其不改者十六境中宜乐何境。<a id="a-A8"></a>即用妙观修之不舍。<a id="a-A9"></a>乃从名字修成观行。<a id="a-AA"></a>入相似位历乎九品。<a id="a-AB"></a>然十六中佛境最宜。<a id="a-AC"></a>从劣观胜成于九品。<a id="a-AD"></a>故疏令观释迦毫相。<a id="a-AE"></a>以为初心入门之渐。<a id="a-AF"></a>杂观令观一丈六像。<a id="a-AG"></a>经虽不云从一相入。<a id="a-AH"></a>据理合然。<a id="a-AI"></a>若般舟经则从足下千辐轮相。<a id="a-AJ"></a>次第上观至顶肉髻。<a id="a-AK"></a>故知但解今家住前三位以判九品。<a id="a-AL"></a>于境于行改与不改。<a id="a-AM"></a>次比自成也。<a id="a-AN"></a>非独今经九品如此。<a id="a-AO"></a>法华五品其义亦然。<a id="a-AP"></a>解一千从矣。<a id="a-AQ"></a>二何以下以经验。<a id="a-AR"></a>以无生忍位在别圆初地初住。<a id="a-AS"></a>非别十向圆第十信。<a id="a-AT"></a>何能见佛便登此位。<a id="a-AU"></a>上上既尔诸品例知。<a id="a-AV"></a>复以造罪验下三品。<a id="a-AW"></a>以别圆教内外凡位不造众恶。<a id="a-AX"></a>既约罪说。<a id="a-AY"></a>知是未入外凡人也。<a id="a-AZ"></a>类此似尔者。<a id="a-Aa"></a>经不明示。<a id="a-Ab"></a>故以得悟及造罪等。<a id="a-Ac"></a>比类验之。<a id="a-Ad"></a>此乃大师尊经谦己。<a id="a-Ae"></a>近人判解不逊者多。<a id="a-Af"></a>二别明上三二。<a id="a-Ag"></a>初上品下约三位定。<a id="a-Ah"></a>上以三品判于九品下至悠悠。<a id="a-Ai"></a>今则别明上辈三品。<a id="a-Aj"></a>故约种性以分三位。<a id="a-Ak"></a>璎珞经明六种性。<a id="a-Al"></a>一十住习种性。<a id="a-Am"></a>二十行性种性。<a id="a-An"></a>三十向道种性。<a id="a-Ao"></a>四十地圣种性。<a id="a-Ap"></a>五等觉性六妙觉性。<a id="a-Aq"></a>问今此上品是出假位。<a id="a-Ar"></a>合在秽土利益有情。<a id="a-As"></a>何故求生净土邪。<a id="a-At"></a>答大论四十三正有此说。<a id="a-Au"></a>故彼问云。<a id="a-Av"></a>菩萨法应度众生。<a id="a-Aw"></a>何以但至清净无量寿佛国土中。<a id="a-Ax"></a>答曰。<a id="a-Ay"></a>菩萨有二种。<a id="a-Az"></a>一者有慈悲心多为众生。<a id="a-B0"></a>二者多集诸佛功德乐多集功德者。<a id="a-B1"></a>至一乘清净无量寿国土。<a id="a-B2"></a>好多为众生者。<a id="a-B3"></a>无佛法众处赞叹三宝之音。<a id="a-B4"></a>故知一等断惑菩萨而好乐不同。<a id="a-B5"></a>故有二别。<a id="a-B6"></a>又论第四十五云。<a id="a-B7"></a>菩萨有二。<a id="a-B8"></a>有先自成就功德。<a id="a-B9"></a>然后度众生。<a id="a-BA"></a>有先成就众生然后自成就功德者。<a id="a-BB"></a>故知今十向菩萨求生净土。<a id="a-BC"></a>乃是先自成就功德人也。<a id="a-BD"></a>故十疑论明未得无生忍已还要须常不离佛故须求生。<a id="a-BE"></a>二一得下约二义求。<a id="a-BF"></a>上上生已即悟无生法忍。<a id="a-BG"></a>上中经七日得不退转。<a id="a-BH"></a>上下经三。<a id="a-BI"></a>小劫住欢喜地。<a id="a-BJ"></a>得无生忍证念不退。<a id="a-BK"></a>即欢喜地也。<a id="a-BL"></a>四随文解释三。<a id="a-BM"></a>即十六中后三观也。<a id="a-BN"></a>疏前标云。<a id="a-BO"></a>此下三观观往生人。<a id="a-BP"></a>若但读文不名为观。<a id="a-BQ"></a>必须览经所诠之相入一念心。<a id="a-BR"></a>用空假中微妙之观。<a id="a-BS"></a>照于心性本具净土因缘果报。<a id="a-BT"></a>生佛咸然三无差别。<a id="a-BU"></a>诸佛净土因果已满。<a id="a-BV"></a>能应众生。<a id="a-BW"></a>众生由具净土因果。<a id="a-BX"></a>能感诸佛。<a id="a-BY"></a>感应缘起不一不异。<a id="a-BZ"></a>一一融妙相相宛然。<a id="a-Ba"></a>随品随功感佛感土。<a id="a-Bb"></a>观之不已。<a id="a-Bc"></a>则难思俗谛净土因缘自然明了。<a id="a-Bd"></a>明了之位大判有三。<a id="a-Be"></a>若相似明当上三品。<a id="a-Bf"></a>若观行了即中三品。<a id="a-Bg"></a>名字观解属下三品。<a id="a-Bh"></a>论断伏等虽有高下。<a id="a-Bi"></a>而皆了知一切善恶回向忏悔。<a id="a-Bj"></a>皆通九品。<a id="a-Bk"></a>或共不共或超不超。<a id="a-Bl"></a>或改不改或进或否。<a id="a-Bm"></a>状类万差难以言具。<a id="a-Bn"></a>若不尔者。<a id="a-Bo"></a>岂得名为观于三辈往生人邪。<a id="a-Bp"></a>初第十四上品生观三。<a id="a-Bq"></a>初上品上生二。<a id="a-Br"></a>初分科。<a id="a-Bs"></a>二随释三。<a id="a-Bt"></a>初标。<a id="a-Bu"></a>二释四。<a id="a-Bv"></a>初明生因。<a id="a-Bw"></a>经有二段。<a id="a-Bx"></a>初段既云发三种心即便往生。<a id="a-By"></a>知此三心是一人发。<a id="a-Bz"></a>次段乃云复有三种众生当得往生。<a id="a-C0"></a>据此合是三人各修成三种行。<a id="a-C1"></a>然修之在人。<a id="a-C2"></a>或别一行或兼余行。<a id="a-C3"></a>或具足修。<a id="a-C4"></a>但能位至别教道种圆第十信。<a id="a-C5"></a>即得名为上品上生。<a id="a-C6"></a>言至诚等三心者。<a id="a-C7"></a>此与起信论中三心义合。<a id="a-C8"></a>彼云。<a id="a-C9"></a>一者直心。<a id="a-CA"></a>正念真如故。<a id="a-CB"></a>二者深心。<a id="a-CC"></a>乐集一切诸善行故。<a id="a-CD"></a>三者大悲心欲拔一切众生苦故。<a id="a-CE"></a>今初至诚疏以专实释之。<a id="a-CF"></a>非念真如。<a id="a-CG"></a>岂名专实解于深心。<a id="a-CH"></a>疏虽三义而不相舍。<a id="a-CI"></a>求高深果须契深理。<a id="a-CJ"></a>欲契深理须厚乐善根。<a id="a-CK"></a>此乃立行依理求果也。<a id="a-CL"></a>二经证成三种深义。<a id="a-CM"></a>不出彼论乐集一切诸善行也。<a id="a-CN"></a>经回向发愿心疏虽不解。<a id="a-CO"></a>义当彼论大悲拔苦之义。<a id="a-CP"></a>盖以真如实念趣果善心。<a id="a-CQ"></a>二心功德善巧回向。<a id="a-CR"></a>愿生净土速证法忍。<a id="a-CS"></a>广拔一切众生苦恼。<a id="a-CT"></a>然此三心顺于三法。<a id="a-CU"></a>何者。<a id="a-CV"></a>初念真如平等一性。<a id="a-CW"></a>次二即是自行化他二种修义。<a id="a-CX"></a>既是修二性一。<a id="a-CY"></a>乃就圆融三法而发心也。<a id="a-CZ"></a>今此三心一念中修。<a id="a-Ca"></a>见思尘沙任运先去。<a id="a-Cb"></a>入第十信。<a id="a-Cc"></a>故当此品。<a id="a-Cd"></a>若此三心但能圆伏即中三品。<a id="a-Ce"></a>若全未伏当下三品。<a id="a-Cf"></a>文在此中义该下八。<a id="a-Cg"></a>经慈心不杀具诸戒行者。<a id="a-Ch"></a>以无缘慈不害物命。<a id="a-Ci"></a>知性离非心具诸戒。<a id="a-Cj"></a>读诵方等者。<a id="a-Ck"></a>随文成观也。<a id="a-Cl"></a>修行六念者。<a id="a-Cm"></a>涅槃疏云。<a id="a-Cn"></a>前三念他后三念自。<a id="a-Co"></a>戒施是自因生天是自果。<a id="a-Cp"></a>戒是止善施是行善。<a id="a-Cq"></a>天有近果远果。<a id="a-Cr"></a>远即第一义天也。<a id="a-Cs"></a>安心下释念义。<a id="a-Ct"></a>谓念同体三宝一心戒施第一义理。<a id="a-Cu"></a>悉不为二边所动。<a id="a-Cv"></a>故通名念。<a id="a-Cw"></a>经回向发愿等者。<a id="a-Cx"></a>总论不杀等皆须善巧回向。<a id="a-Cy"></a>愿生净土。<a id="a-Cz"></a>证无生后广度含识。<a id="a-D0"></a>经具此功德者。<a id="a-D1"></a>或全或分皆得言具。<a id="a-D2"></a>一日乃至七日即得往生者。<a id="a-D3"></a>上一一行修之成就。<a id="a-D4"></a>至道种位长时弥善。<a id="a-D5"></a>下至七日或唯一日。<a id="a-D6"></a>皆得预于上上品生也。<a id="a-D7"></a>此等悉须约于断伏及全未伏。<a id="a-D8"></a>分下八品。<a id="a-D9"></a>若不尔者。<a id="a-DA"></a>岂令初修六念等人。<a id="a-DB"></a>三惑尚炽便登极品邪。<a id="a-DC"></a>须知九品难将法定。<a id="a-DD"></a>只可随功。<a id="a-DE"></a>此去科节经疏分明。<a id="a-DF"></a>钞不标也。<a id="a-DG"></a>上品中生明生因云不必受持方等经典善解义趣等者。<a id="a-DH"></a>是义持人不乐读诵。<a id="a-DI"></a>但于经中取一句偈深穷旨趣。<a id="a-DJ"></a>于绝言思深广之理。<a id="a-DK"></a>心不惊动。<a id="a-DL"></a>又复其心安住中道。<a id="a-DM"></a>不为二边之所惊动。<a id="a-DN"></a>了达因果皆是实相。<a id="a-DO"></a>名为深信。<a id="a-DP"></a>虽不遍习或闻大教赴机异说。<a id="a-DQ"></a>知显一理不生疑谤。<a id="a-DR"></a>此一种因亦通九品。<a id="a-DS"></a>但今此观位至圆教八九信位。<a id="a-DT"></a>故当此品。<a id="a-DU"></a>若第一义解全未伏惑。<a id="a-DV"></a>只在下品三品摄也。<a id="a-DW"></a>如常不轻不专读诵。<a id="a-DX"></a>但以一句礼拜授人。<a id="a-DY"></a>深知义故多年不懈。<a id="a-DZ"></a>此以第一随喜品行。<a id="a-Da"></a>始从名字历于五品至六根净。<a id="a-Db"></a>故知读诵等四品行皆可从于名字修之至六根净。<a id="a-Dc"></a>若证分真无偏修者也。<a id="a-Dd"></a>生后利益中。<a id="a-De"></a>疏云名之深妙精进等者。<a id="a-Df"></a>以闻众声说第一义。<a id="a-Dg"></a>能成趣理不思议观。<a id="a-Dh"></a>既顿泯绝情尘微碍。<a id="a-Di"></a>是故进趣其疾如风。<a id="a-Dj"></a>比余事行杂而且滞。<a id="a-Dk"></a>故此精进最称第一。<a id="a-Dl"></a>疏牒阿耨不退。<a id="a-Dm"></a>释云道种菩提等。<a id="a-Dn"></a>以阿耨多罗三藐三菩提翻为无上正等觉。<a id="a-Do"></a>斯是行人心之本性所求之果。<a id="a-Dp"></a>于此不退其位有三。<a id="a-Dq"></a>若破见思名位不退。<a id="a-Dr"></a>则永不失超凡之位。<a id="a-Ds"></a>习种性也。<a id="a-Dt"></a>伏断尘沙名行不退。<a id="a-Du"></a>则永不失菩萨之行。<a id="a-Dv"></a>当性种性及道种性也。<a id="a-Dw"></a>若破无明名念不退。<a id="a-Dx"></a>则永不失中道正念。<a id="a-Dy"></a>圣种性也。<a id="a-Dz"></a>上中生者此土已得性种菩提。<a id="a-E0"></a>到彼一劫始得无生圣种不退。<a id="a-E1"></a>今于七日所得菩提不退转者。<a id="a-E2"></a>义当道种菩提不退也。<a id="a-E3"></a>通名地者凡圣所依皆名地故。<a id="a-E4"></a>四种授记一往现前者。<a id="a-E5"></a>净名大疏出四受记。<a id="a-E6"></a>谓未发心记密记现前记无生记。<a id="a-E7"></a>言一往现前者。<a id="a-E8"></a>以现前记通于凡圣。<a id="a-E9"></a>今无生位。<a id="a-EA"></a>佛就一往通名现前耳。<a id="a-EB"></a>上品下生亦信因果不谤大乘。<a id="a-EC"></a>同上中品故名为亦。<a id="a-ED"></a>彼以解了第一义谛而为别行。<a id="a-EE"></a>此以但发无上道心而为别行。<a id="a-EF"></a>究理摄生标心虽异。<a id="a-EG"></a>从凡入圣历位无殊。<a id="a-EH"></a>谓依无作四谛妙境。<a id="a-EI"></a>发四誓愿名为真正发菩提心。<a id="a-EJ"></a>未度苦者誓令得度。<a id="a-EK"></a>阴入皆如故。<a id="a-EL"></a>未解集者誓令得解。<a id="a-EM"></a>尘劳本净故。<a id="a-EN"></a>未安道者誓令得安。<a id="a-EO"></a>即惑成智故。<a id="a-EP"></a>未证灭者誓令得证。<a id="a-EQ"></a>即生成灭故。<a id="a-ER"></a>发此道心亦通九品。<a id="a-ES"></a>名字中发自有静散。<a id="a-ET"></a>即下三品。<a id="a-EU"></a>观行五位即中三品。<a id="a-EV"></a>相似既分三般种性。<a id="a-EW"></a>即上三品。<a id="a-EX"></a>今习种发故当此品。<a id="a-EY"></a>此心深运分真可阶。<a id="a-EZ"></a>岂不能至上上品邪。<a id="a-Ea"></a>约位判之无法非九。<a id="a-Eb"></a>生后利益中。<a id="a-Ec"></a>经虽见佛身。<a id="a-Ed"></a>于众相好心不明了。<a id="a-Ee"></a>于三七日后乃了了见者。<a id="a-Ef"></a>以此品人位当习种。<a id="a-Eg"></a>见思虽破尘沙未除。<a id="a-Eh"></a>故于众相心不明了。<a id="a-Ei"></a>过三七日。<a id="a-Ej"></a>进入性种侵断尘沙。<a id="a-Ek"></a>故八万相一一分明。<a id="a-El"></a>自此三劫游历十方。<a id="a-Em"></a>供佛闻法进入道种。<a id="a-En"></a>登于初地。<a id="a-Eo"></a>此地即得百法明门。<a id="a-Ep"></a>言百法者。<a id="a-Eq"></a>如百法论所出名数。<a id="a-Er"></a>今于此法皆证三谛。<a id="a-Es"></a>乃以百法而为明达三谛之门。<a id="a-Et"></a>三谛若明。<a id="a-Eu"></a>则了一切。<a id="a-Ev"></a>是故论云。<a id="a-Ew"></a>增长智慧思惟种种法门义。<a id="a-Ex"></a>明此义故心大欢喜。<a id="a-Ey"></a>故名欢喜地也。<a id="a-Ez"></a>中品上生明生因中。<a id="a-F0"></a>但言众戒。<a id="a-F1"></a>斯乃略举三学之初也。<a id="a-F2"></a>若据生彼闻赞四谛。<a id="a-F3"></a>便成罗汉三明八解。<a id="a-F4"></a>以果验因不专持戒。<a id="a-F5"></a>合修小乘理观事禅。<a id="a-F6"></a>但未证果犹在贤位。<a id="a-F7"></a>于临终时闻赞方等。<a id="a-F8"></a>回心向大愿生净土。<a id="a-F9"></a>然回向心须至别教七信已上圆教观行四五二品。<a id="a-FA"></a>方是中品上生人也。<a id="a-FB"></a>若其小行已至忍位及世第一。<a id="a-FC"></a>但案位回即当此品。<a id="a-FD"></a>若在暖顶及外凡者。<a id="a-FE"></a>须猛利回超入此品。<a id="a-FF"></a>大约小乘并世间善。<a id="a-FG"></a>从回向心深浅高下判于九品。<a id="a-FH"></a>生后利益疏二。<a id="a-FI"></a>初正释经文。<a id="a-FJ"></a>四谛者。<a id="a-FK"></a>既是共二乘行。<a id="a-FL"></a>由宿习故而闻生灭无生二种四谛也。<a id="a-FM"></a>生灭者。<a id="a-FN"></a>苦则三相迁移。<a id="a-FO"></a>集则四心流动。<a id="a-FP"></a>道则对治易夺。<a id="a-FQ"></a>灭则灭有还无。<a id="a-FR"></a>无生四者。<a id="a-FS"></a>苦无逼迫相。<a id="a-FT"></a>集无和合相。<a id="a-FU"></a>道不二相。<a id="a-FV"></a>灭无生相。<a id="a-FW"></a>次三明者。<a id="a-FX"></a>过去宿命明。<a id="a-FY"></a>现在漏尽明。<a id="a-FZ"></a>未来天眼明。<a id="a-Fa"></a>此三名明。<a id="a-Fb"></a>复得名通。<a id="a-Fc"></a>余三但得名通者。<a id="a-Fd"></a>婆沙云。<a id="a-Fe"></a>身通但是工巧。<a id="a-Ff"></a>天耳但是闻声。<a id="a-Fg"></a>他心缘他别想而已。<a id="a-Fh"></a>是故非明。<a id="a-Fi"></a>宿命知过去苦生大厌离。<a id="a-Fj"></a>天眼知未来苦生大厌离。<a id="a-Fk"></a>漏尽正观断惑。<a id="a-Fl"></a>是故此三称明。<a id="a-Fm"></a>大论问通明何别。<a id="a-Fn"></a>答直知过去等名通。<a id="a-Fo"></a>知过去等因缘行业名明。<a id="a-Fp"></a>次释八解脱。<a id="a-Fq"></a>一内有等者。<a id="a-Fr"></a>内色即内身骨人也。<a id="a-Fs"></a>为修八色流光故存骨人。<a id="a-Ft"></a>欲界结使难断故。<a id="a-Fu"></a>以不净心观外色也。<a id="a-Fv"></a>位在初禅能脱自地及下欲界。<a id="a-Fw"></a>二者下位在二禅。<a id="a-Fx"></a>二禅内净故坏灭内身骨人。<a id="a-Fy"></a>欲惑难断。<a id="a-Fz"></a>故犹观外不净之相。<a id="a-G0"></a>三者下除外不净相。<a id="a-G1"></a>但于定中练八色光明。<a id="a-G2"></a>清净皎洁故名净也。<a id="a-G3"></a>住在三禅。<a id="a-G4"></a>四空处者。<a id="a-G5"></a>若灭根本四禅及三背舍等色。<a id="a-G6"></a>一心缘无边虚空而入定。<a id="a-G7"></a>即观此定依阴入故有。<a id="a-G8"></a>无常苦空虚诳不实。<a id="a-G9"></a>心生厌背而不受着。<a id="a-GA"></a>五识处者。<a id="a-GB"></a>若舍空缘识入定。<a id="a-GC"></a>即观此定虚诳不实。<a id="a-GD"></a>而不受着。<a id="a-GE"></a>六无所有处者。<a id="a-GF"></a>若舍识缘无所有入定时。<a id="a-GG"></a>乃至而不受着。<a id="a-GH"></a>七非非想处者。<a id="a-GI"></a>若舍无所有处缘非非想入定时。<a id="a-GJ"></a>乃至而不受着。<a id="a-GK"></a>八灭尽等者。<a id="a-GL"></a>背灭受想诸心数法也。<a id="a-GM"></a>诸佛弟子患厌散乱心。<a id="a-GN"></a>欲入定休息以涅槃法安着身中。<a id="a-GO"></a>故云身证而想受灭也。<a id="a-GP"></a>前三等者。<a id="a-GQ"></a>位在色界能离自地五欲也。<a id="a-GR"></a>中四等者。<a id="a-GS"></a>位在无色界皆展转离下地。<a id="a-GT"></a>然前三亦离下。<a id="a-GU"></a>中四亦离自地。<a id="a-GV"></a>互现说耳。<a id="a-GW"></a>后一可知。<a id="a-GX"></a>亦名下背舍因称解脱果名。<a id="a-GY"></a>二释会下释诸疑妨三。<a id="a-GZ"></a>初会小乘不生疑。<a id="a-Ga"></a>疏与释论取法华意会于今经及往生论。<a id="a-Gb"></a>论云不生。<a id="a-Gc"></a>据决定性。<a id="a-Gd"></a>入无余者。<a id="a-Ge"></a>今经云生。<a id="a-Gf"></a>是退菩提。<a id="a-Gg"></a>取小乘者。<a id="a-Gh"></a>疏前会云。<a id="a-Gi"></a>正处小行不生要由垂终发大心故生。<a id="a-Gj"></a>若无宿种。<a id="a-Gk"></a>岂能垂终回小向大。<a id="a-Gl"></a>故知与前义不相反。<a id="a-Gm"></a>仍释伏疑既因回心向大得生。<a id="a-Gn"></a>何故至彼却证小果。<a id="a-Go"></a>故释云。<a id="a-Gp"></a>无漏道熟等。<a id="a-Gq"></a>以退大既久习小功深。<a id="a-Gr"></a>是故彼佛称习说小且令证果。<a id="a-Gs"></a>或接下再出经论引小之意。<a id="a-Gt"></a>今经释论说至彼土证小果者。<a id="a-Gu"></a>意欲别接小乘求生。<a id="a-Gv"></a>其若生已。<a id="a-Gw"></a>咸慕大乘必不证小。<a id="a-Gx"></a>然虽出此意前义为正。<a id="a-Gy"></a>二中品下释中不及下妨。<a id="a-Gz"></a>以下下品生彼闻法。<a id="a-H0"></a>应时即发菩提之心。<a id="a-H1"></a>中上生彼何故只证无学果也邪。<a id="a-H2"></a>以大小故难第四品不及九品。<a id="a-H3"></a>解云下以登地速而为答也。<a id="a-H4"></a>中上顺习虽证小果。<a id="a-H5"></a>不逾十劫必入初地九品恶重十二大劫。<a id="a-H6"></a>方得出胎。<a id="a-H7"></a>虽发大心更经多劫。<a id="a-H8"></a>方阶法忍。<a id="a-H9"></a>故以速证比彼为胜。<a id="a-HA"></a>三大本下通中不出家难。<a id="a-HB"></a>彼明中品云虽不能行作沙门。<a id="a-HC"></a>故云不明出家。<a id="a-HD"></a>长时始终者。<a id="a-HE"></a>谓尽形出家者。<a id="a-HF"></a>就短时者。<a id="a-HG"></a>谓一日一夜也。<a id="a-HH"></a>是知若据短时大本约义亦有。<a id="a-HI"></a>若论长时此经约说亦无。<a id="a-HJ"></a>此乃二经事同也。<a id="a-HK"></a>中品中生修因中。<a id="a-HL"></a>疏云十戒者。<a id="a-HM"></a>释经持沙弥戒也。<a id="a-HN"></a>金银生像者。<a id="a-HO"></a>南山云。<a id="a-HP"></a>胡汉二彰。<a id="a-HQ"></a>谓胡言生像此翻金银也。<a id="a-HR"></a>善见云生色似色。<a id="a-HS"></a>似即像也。<a id="a-HT"></a>此谓金则生是黄色银则可染似金。<a id="a-HU"></a>故云生像。<a id="a-HV"></a>若尔生像此方之言何谓胡语邪。<a id="a-HW"></a>答谓五竺之北胡地言音有涉汉者。<a id="a-HX"></a>故谓生像胡人重译又却入汉。<a id="a-HY"></a>故存胡音。<a id="a-HZ"></a>中品下生修因中。<a id="a-Ha"></a>经云孝养父母行世仁慈。<a id="a-Hb"></a>此凡夫善不能伏惑。<a id="a-Hc"></a>岂预中辈。<a id="a-Hd"></a>疏前判位中辈人常别教十信。<a id="a-He"></a>即圆五品。<a id="a-Hf"></a>斯由垂终善友广说阿弥陀佛随顺本性取极乐国。<a id="a-Hg"></a>及谈法藏称理发愿。<a id="a-Hh"></a>行者闻已解悟大乘。<a id="a-Hi"></a>发回向心求生净土。<a id="a-Hj"></a>经虽不云发回向心。<a id="a-Hk"></a>既闻广说岂不回心。<a id="a-Hl"></a>特是影略。<a id="a-Hm"></a>临终发心心猛利故。<a id="a-Hn"></a>能入别圆外凡初位。<a id="a-Ho"></a>通伏顿伏。<a id="a-Hp"></a>故令世善当此品位。<a id="a-Hq"></a>大师唯就大乘三位对于九品。<a id="a-Hr"></a>深有其致。<a id="a-Hs"></a>生后利益中过一小劫成阿罗汉。<a id="a-Ht"></a>问到彼证小皆顺本习。<a id="a-Hu"></a>今此行人本习世善。<a id="a-Hv"></a>是人天因非声闻行。<a id="a-Hw"></a>至彼那得阿罗汉邪。<a id="a-Hx"></a>答孝养仁慈大小基址。<a id="a-Hy"></a>何教不谈。<a id="a-Hz"></a>而其阿含偏论此善以果验因。<a id="a-I0"></a>是依三藏行孝顺等。<a id="a-I1"></a>虽行世善心在无常。<a id="a-I2"></a>既久标心无漏道熟。<a id="a-I3"></a>故证小果。<a id="a-I4"></a>第十六下三品人造罪轻重值缘得灭。<a id="a-I5"></a>为往生因。<a id="a-I6"></a>须知经意为易解故。<a id="a-I7"></a>以三业等恶灭。<a id="a-I8"></a>为下三品因。<a id="a-I9"></a>回向凡小为中三品因。<a id="a-IA"></a>以大乘诸善为上三品因。<a id="a-IB"></a>此乃上下互相显映为观法境。<a id="a-IC"></a>若称实观依义而说。<a id="a-ID"></a>大小善恶逐回向心随灭罪力。<a id="a-IE"></a>浅深阶位各论九品。<a id="a-IF"></a>今之三人闻法称佛。<a id="a-IG"></a>虽业障灭全未伏惑。<a id="a-IH"></a>位在名字故属下三。<a id="a-II"></a>若灭罪心利入别圆外凡。<a id="a-IJ"></a>即中三品。<a id="a-IK"></a>能至内凡即上三品。<a id="a-IL"></a>阇王悔逆得无根信。<a id="a-IM"></a>是其类也。<a id="a-IN"></a>下品上生经云虽不诽方等经典者。<a id="a-IO"></a>此品不谤显罪犹轻。<a id="a-IP"></a>至下一品云五逆十恶具诸不善。<a id="a-IQ"></a>则谤经等一切恶业无不造作。<a id="a-IR"></a>故言具也。<a id="a-IS"></a>圆顿教说罪无轻重悔则皆灭。<a id="a-IT"></a>如仙预杀诸婆罗门。<a id="a-IU"></a>地狱三念知谤方等。<a id="a-IV"></a>心生改悔即生佛国。<a id="a-IW"></a>下品中生经偷僧祇物盗现前僧物者。<a id="a-IX"></a>所盗之物不出四种常住。<a id="a-IY"></a>一常住常住。<a id="a-IZ"></a>谓众僧厨库寺舍众具。<a id="a-Ia"></a>华果树林田园仆畜等。<a id="a-Ib"></a>以体通十方不可分用故。<a id="a-Ic"></a>二十方常住。<a id="a-Id"></a>如僧家供僧常食。<a id="a-Ie"></a>体通十方唯局本处。<a id="a-If"></a>三者现前现前谓僧得之物。<a id="a-Ig"></a>四十方现前。<a id="a-Ih"></a>如亡五众轻物。<a id="a-Ii"></a>若未羯磨从十方僧得罪。<a id="a-Ij"></a>若已羯磨望现前僧得罪。<a id="a-Ik"></a>则属第三现前现前盗前二种。<a id="a-Il"></a>名偷僧祇物。<a id="a-Im"></a>盗后二种名现前僧物。<a id="a-In"></a>不净说法者。<a id="a-Io"></a>但求名利非益物也。<a id="a-Ip"></a>无有惭愧者。<a id="a-Iq"></a>屏处为恶不。<a id="a-Ir"></a>惭于天。<a id="a-Is"></a>显露为恶不愧于人。<a id="a-It"></a>惭愧犹羞耻也。<a id="a-Iu"></a>下品下生疏释修因中二。<a id="a-Iv"></a>初称无下明念佛灭罪。<a id="a-Iw"></a>二引大论问答二。<a id="a-Ix"></a>初问云下约少时责。<a id="a-Iy"></a>二是心下约猛心答。<a id="a-Iz"></a>此猛利心从二缘发。<a id="a-J0"></a>一值善友二为苦逼心怖恶道耳听佛名。<a id="a-J1"></a>是故牢强至诚称念。<a id="a-J2"></a>既境胜心猛故时少功多。<a id="a-J3"></a>能超百年悠悠愿力若此二缘猛心不发。<a id="a-J4"></a>此人乃是合堕地狱也。<a id="a-J5"></a>二明利益二。<a id="a-J6"></a>初疏科。<a id="a-J7"></a>二释经二。<a id="a-J8"></a>初夫人悟道。<a id="a-J9"></a>经豁然大悟逮无生忍者。<a id="a-JA"></a>以凡夫心闻十六观。<a id="a-JB"></a>即闻即修顿入圆住。<a id="a-JC"></a>盖由了知依正应色即报即法非纵非横三一融妙。<a id="a-JD"></a>全心作佛全心是佛。<a id="a-JE"></a>能所既忘思议泯绝。<a id="a-JF"></a>三德秘藏当念顿开。<a id="a-JG"></a>是故名为豁然大悟。<a id="a-JH"></a>悟通观行及相似位。<a id="a-JI"></a>是故特云逮无生忍。<a id="a-JJ"></a>显此大悟的在分真。<a id="a-JK"></a>若十六观非妙宗者。<a id="a-JL"></a>岂令当机顿入圆位。<a id="a-JM"></a>经文结益显此观门非偏非渐。<a id="a-JN"></a>信不可用事相销文。<a id="a-JO"></a>二明侍女发心。<a id="a-JP"></a>经文但云。<a id="a-JQ"></a>发无上正等觉心。<a id="a-JR"></a>是何位邪。<a id="a-JS"></a>经示夫人无生忽后。<a id="a-JT"></a>别云发心验非真发。<a id="a-JU"></a>净名疏云。<a id="a-JV"></a>苦萨柔顺忍方有发义。<a id="a-JW"></a>故多约相似明发心位。<a id="a-JX"></a>名字观行亦有发义。<a id="a-JY"></a>去无生远故下得论。<a id="a-JZ"></a>大段第三流通分。<a id="a-Ja"></a>金光明疏云。<a id="a-Jb"></a>流名下澍通名不壅。<a id="a-Jc"></a>欲使正法之水从今以澍当。<a id="a-Jd"></a>圣教筌罤不壅于来世。<a id="a-Je"></a>是故此下举名举益劝人修习。<a id="a-Jf"></a>若不尔者。<a id="a-Jg"></a>安令法水下澍不壅。<a id="a-Jh"></a>疏二初总别分科。<a id="a-Ji"></a>二随科解释。<a id="a-Jj"></a>今经两处流通观道。<a id="a-Jk"></a>初于王宫佛自嘱劝。<a id="a-Jl"></a>次回灵鹫阿难备述。<a id="a-Jm"></a>初文自四。<a id="a-Jn"></a>初列名教持二。<a id="a-Jo"></a>初阿难问二。<a id="a-Jp"></a>初当何下问经名。<a id="a-Jq"></a>疏云言义非一等者。<a id="a-Jr"></a>经文别示三种净业十六妙观。<a id="a-Js"></a>未审以何而为总目二。<a id="a-Jt"></a>初法下问持法。<a id="a-Ju"></a>二如来答二。<a id="a-Jv"></a>初佛答前问。<a id="a-Jw"></a>观之一字心观妙宗也。<a id="a-Jx"></a>极乐三圣实相圆体也。<a id="a-Jy"></a>此从宗体而立此名。<a id="a-Jz"></a>净除业障极至五逆。<a id="a-K0"></a>生诸佛前该于九品。<a id="a-K1"></a>此名从用总此三义即是释名。<a id="a-K2"></a>此四既圆即当教相。<a id="a-K3"></a>故示二名五章意足。<a id="a-K4"></a>信今释题冥符佛旨。<a id="a-K5"></a>二汝当下答后问。<a id="a-K6"></a>无令忘失即是念心。<a id="a-K7"></a>念心能成欲等四法。<a id="a-K8"></a>良以欲进巧慧一心。<a id="a-K9"></a>若其忘失皆不成就。<a id="a-KA"></a>佛令不忘则具五法。<a id="a-KB"></a>受持之功于兹尽矣。<a id="a-KC"></a>二举益劝修三。<a id="a-KD"></a>初明生善灭恶二。<a id="a-KE"></a>初次明下直明生见佛善。<a id="a-KF"></a>能见弥陀及二菩萨真法之身。<a id="a-KG"></a>生善极也。<a id="a-KH"></a>以深比浅何善不生。<a id="a-KI"></a>二善男下况显灭生死罪。<a id="a-KJ"></a>闻名是闻慧。<a id="a-KK"></a>忆念是修慧。<a id="a-KL"></a>举闻之劣况其修胜。<a id="a-KM"></a>行者应知前无忘失。<a id="a-KN"></a>亦是忆念然属方便。<a id="a-KO"></a>今之忆念乃是正修。<a id="a-KP"></a>名同义异善须分别。<a id="a-KQ"></a>二明身胜友胜二。<a id="a-KR"></a>初念佛下喻白莲明身胜。<a id="a-KS"></a>分陀利者此云白莲华。<a id="a-KT"></a>涅槃云。<a id="a-KU"></a>水生华中分陀利最为第一。<a id="a-KV"></a>显修圆观超余一切修道之人。<a id="a-KW"></a>即七方便也。<a id="a-KX"></a>二观音下类补处明友胜。<a id="a-KY"></a>二圣本修圆念佛定。<a id="a-KZ"></a>今为补处。<a id="a-Ka"></a>行者今修亦是此定。<a id="a-Kb"></a>位虽高下所修法同。<a id="a-Kc"></a>故可为友。<a id="a-Kd"></a>其犹世人道术之交。<a id="a-Ke"></a>岂分贵贱。<a id="a-Kf"></a>三当坐下明得果起行。<a id="a-Kg"></a>事相解释。<a id="a-Kh"></a>菩提树下坐金刚台。<a id="a-Ki"></a>此处成佛名为道场。<a id="a-Kj"></a>事本表理。<a id="a-Kk"></a>今观本性弥陀觉体。<a id="a-Kl"></a>此体即是所坐道场所生佛家。<a id="a-Km"></a>理一义异名场名家。<a id="a-Kn"></a>此理为场坐必得果。<a id="a-Ko"></a>此理为家生必起行。<a id="a-Kp"></a>果即分果行即真修。<a id="a-Kq"></a>此观本期分证之果无功用行。<a id="a-Kr"></a>欲以病行及婴儿行度众生故。<a id="a-Ks"></a>修念佛观求生净土。<a id="a-Kt"></a>生彼速获故云当坐。<a id="a-Ku"></a>三结名下结名付嘱。<a id="a-Kv"></a>经好持者。<a id="a-Kw"></a>好即妙也。<a id="a-Kx"></a>以不纵横绝思议心。<a id="a-Ky"></a>方能受持此经章句。<a id="a-Kz"></a>别文既妙。<a id="a-L0"></a>是故能持经之总名。<a id="a-L1"></a>上以三一融妙释者。<a id="a-L2"></a>意在于此此寄阿难嘱今人也。<a id="a-L3"></a>四欢喜下众闻欢喜。<a id="a-L4"></a>言三义者。<a id="a-L5"></a>一遇人。<a id="a-L6"></a>二闻法。<a id="a-L7"></a>三得果。<a id="a-L8"></a>文出大论义归此经。<a id="a-L9"></a>人既是佛。<a id="a-LA"></a>佛必具足四无碍智。<a id="a-LB"></a>谓法义词及以乐说。<a id="a-LC"></a>说观佛法离于错谬。<a id="a-LD"></a>故名清净。<a id="a-LE"></a>今遇此人宁不欢喜。<a id="a-LF"></a>法是观法。<a id="a-LG"></a>一十六门曲尽其妙。<a id="a-LH"></a>能令凡心入深三昧。<a id="a-LI"></a>离虚设故名为清净。<a id="a-LJ"></a>闻如是法岂不欢喜。<a id="a-LK"></a>果即修观克获之果。<a id="a-LL"></a>韦提希等闻法即修登分真果。<a id="a-LM"></a>侍女诸天得相似果。<a id="a-LN"></a>目连阿难同佛化机。<a id="a-LO"></a>或能增道莫测浅深。<a id="a-LP"></a>各以离惑名为清净。<a id="a-LQ"></a>得如是果岂不欢喜。<a id="a-LR"></a>此三相由。<a id="a-LS"></a>得果由法法由人说。<a id="a-LT"></a>彼众欢喜具兹三义。<a id="a-LU"></a>我于今日虽面不睹金容。<a id="a-LV"></a>而为妙智所被。<a id="a-LW"></a>又得闻此微妙观法。<a id="a-LX"></a>但未获果。<a id="a-LY"></a>是故阙于第三喜耳。<a id="a-LZ"></a>二崛山流通二初耆山下佛步空还。<a id="a-La"></a>前赴请时从崛山没。<a id="a-Lb"></a>于王宫出。<a id="a-Lc"></a>今步虚空还于崛山。<a id="a-Ld"></a>二俱神通前隐后显者。<a id="a-Le"></a>前欲施化化法未成。<a id="a-Lf"></a>故但密往。<a id="a-Lg"></a>今宣妙观当机已益。<a id="a-Lh"></a>欲使同遵此法。<a id="a-Li"></a>是故现变彰灼而还。<a id="a-Lj"></a>二次阿下阿难重述。<a id="a-Lk"></a>王宫机悟崛山未知。<a id="a-Ll"></a>故遣重宣普令信受。<a id="a-Lm"></a>阿难所述即是佛言。<a id="a-Ln"></a>是以文云闻佛所说皆大欢喜。<a id="a-Lo"></a>理合同前三义故喜。</p>
 </body>
</html>