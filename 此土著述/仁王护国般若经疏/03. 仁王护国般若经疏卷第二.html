<!doctype html>
<html id="z3IBWaT1Ng" data-ver="1257">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">仁王护国般若经疏卷第二</h1>
  <p id="a2">法假虚实观下。<a id="a-3"></a>次叹三假观门。<a id="a-4"></a>法假者。<a id="a-5"></a>色阴法是也。<a id="a-6"></a>受假者。<a id="a-7"></a>四阴是也。<a id="a-8"></a>取此二名是名名假。<a id="a-9"></a>自实无体籍他方有是名为假。<a id="a-A"></a>又色阴是法。<a id="a-B"></a>受等是名。<a id="a-C"></a>一切世间中但有名与色。<a id="a-D"></a>而今有三别说也云云。<a id="a-E"></a>言虚实者。<a id="a-F"></a>一虚二实。<a id="a-G"></a>相形得称。<a id="a-H"></a>阴法是虚凡夫谓实。<a id="a-I"></a>智欲了知求不可得。<a id="a-J"></a>只实而虚名为虚实。<a id="a-K"></a>此通意也。<a id="a-L"></a>若说别义者。<a id="a-M"></a>三假之中各有三观。<a id="a-N"></a>法假即虚。<a id="a-O"></a>是空观。<a id="a-P"></a>空即假实。<a id="a-Q"></a>一色一香无非般若。<a id="a-R"></a>是假观观之一字是中观。<a id="a-S"></a>以空假是方便道故不立观名。<a id="a-T"></a>得入中道方独称观。<a id="a-U"></a>受及名等类此可解。<a id="a-V"></a>若圆说者。<a id="a-W"></a>三法即空即假即中。<a id="a-X"></a>双照双亡是也云云。<a id="a-Y"></a>智度论云。<a id="a-Z"></a>诸法非实凡夫虚假。<a id="a-a"></a>忆想分别妄谓有人。<a id="a-b"></a>如狗临井自叱其影。<a id="a-c"></a>水中无狗但有相影。<a id="a-d"></a>而生恶心投井而死。<a id="a-e"></a>众生亦尔。<a id="a-f"></a>四大和合名之为身。<a id="a-g"></a>因缘生义动作语言。<a id="a-h"></a>凡夫于中妄起人相。<a id="a-i"></a>此法假也。<a id="a-j"></a>生爱恚起愚乐堕三恶道。<a id="a-k"></a>此受假也。<a id="a-l"></a>又一切法但从名字和合更无余名。<a id="a-m"></a>如头足腹脊。<a id="a-n"></a>和合故假名为身。<a id="a-o"></a>如发眼耳鼻口皮骨。<a id="a-p"></a>和合故假名为头。<a id="a-q"></a>诸毛和合假名为发。<a id="a-r"></a>分分合故假名为毛。<a id="a-s"></a>诸泥尘和合故假名为分。<a id="a-t"></a>亦和合诸分故名为尘。<a id="a-u"></a>此即名假也。<a id="a-v"></a>以此假故一切法空。<a id="a-w"></a>三空等者。<a id="a-x"></a>次叹三昧德以三假因缘故得三空名。<a id="a-y"></a>此因果次第说也。<a id="a-z"></a>以法假故空。<a id="a-10"></a>受假故无相。<a id="a-11"></a>名假故无作。<a id="a-12"></a>故大论云。<a id="a-13"></a>因三十七品趣涅槃门。<a id="a-14"></a>涅槃门有三。<a id="a-15"></a>谓空无相无作等。<a id="a-16"></a>言空门者。<a id="a-17"></a>观诸法无我我所。<a id="a-18"></a>诸法从因缘和合而有。<a id="a-19"></a>无有作者无有受者。<a id="a-1A"></a>是名空门。<a id="a-1B"></a>无相门者。<a id="a-1C"></a>观身虽空而有相在。<a id="a-1D"></a>人着此相故修无相。<a id="a-1E"></a>如说俯仰屈伸住立去来观瞻言语。<a id="a-1F"></a>于中无实。<a id="a-1G"></a>风依识故有所作者。<a id="a-1H"></a>是识灭相。<a id="a-1I"></a>念念无故。<a id="a-1J"></a>此男女有我心无智慧故妄见有。<a id="a-1K"></a>骨锁相连皮肉覆机关动作如木人。<a id="a-1L"></a>此无相门也。<a id="a-1M"></a>无作门者。<a id="a-1N"></a>无相亦无。<a id="a-1O"></a>是名无作。<a id="a-1P"></a>此三定诸禅中若无不名三昧。<a id="a-1Q"></a>以退失故堕生死中。<a id="a-1R"></a>如说能持净戒名比丘。<a id="a-1S"></a>能观空名行空人。<a id="a-1T"></a>一心常勤精进者。<a id="a-1U"></a>是名真实行道人。<a id="a-1V"></a>此三能到涅槃。<a id="a-1W"></a>得三解脱门云云。<a id="a-1X"></a>四谛十二因缘者。<a id="a-1Y"></a>次叹谛缘。<a id="a-1Z"></a>此二有同有别。<a id="a-1a"></a>同是声闻断见思故名同。<a id="a-1b"></a>利钝有殊。<a id="a-1c"></a>广略数异故名别。<a id="a-1d"></a>四谛钝根者观。<a id="a-1e"></a>大经有四种四谛。<a id="a-1f"></a>生灭藏教。<a id="a-1g"></a>今所不说。<a id="a-1h"></a>此经具三教有三种四谛。<a id="a-1i"></a>所谓无生无量无作等也。<a id="a-1j"></a>苦等四法审实不虚。<a id="a-1k"></a>名之为谛。<a id="a-1l"></a>若苦集是有漏灭道是无漏此三藏也。<a id="a-1m"></a>若四俱无漏是通也。<a id="a-1n"></a>若四俱亦有漏亦无漏是别也。<a id="a-1o"></a>若四俱非漏非无漏是圆也。<a id="a-1p"></a>十二因缘利钝者观。<a id="a-1q"></a>知大经中亦有四种。<a id="a-1r"></a>于四种中各各有三别。<a id="a-1s"></a>一者三世十二因缘。<a id="a-1t"></a>二者二世。<a id="a-1u"></a>三者一世。<a id="a-1v"></a>广如余说云云。<a id="a-1w"></a>无量功德皆成就者。<a id="a-1x"></a>五结文可知也。<a id="a-1y"></a>复有八百万亿下。<a id="a-1z"></a>二列缘觉众。<a id="a-20"></a>文四一唱数。<a id="a-21"></a>二标位。<a id="a-22"></a>三叹德。<a id="a-23"></a>四结成。<a id="a-24"></a>初文可知。<a id="a-25"></a>大仙缘觉者。<a id="a-26"></a>二标位也。<a id="a-27"></a>有三差别。<a id="a-28"></a>一者独觉。<a id="a-29"></a>如昔有国王入园游观。<a id="a-2A"></a>清旦见树林花果甚可爱乐。<a id="a-2B"></a>时王食已即便偃卧。<a id="a-2C"></a>王诸婇女皆竞采摘毁坏林树。<a id="a-2D"></a>时王觉已。<a id="a-2E"></a>即悟、<a id="a-2F"></a>一切诸法无常。<a id="a-2G"></a>若是以外况内成大仙缘觉。<a id="a-2H"></a>二者因缘觉。<a id="a-2I"></a>出于佛世闻十二因缘断见思惑、<a id="a-2J"></a>三者小辟支佛。<a id="a-2K"></a>是须陀洹人在人间生。<a id="a-2L"></a>是时无佛佛法已灭．人中七生天上亦尔。<a id="a-2M"></a>不受八生自悟成道。<a id="a-2N"></a>即成小辟支佛也．非断非常者三叹德也。<a id="a-2O"></a>过去二因牵识等故非断。<a id="a-2P"></a>识等灭故三因不生故非常。<a id="a-2Q"></a>又三世相续故非断。<a id="a-2R"></a>无自性故非常。<a id="a-2S"></a>又顺则生死无际故非断。<a id="a-2T"></a>逆则无明燋竭故非常。<a id="a-2U"></a>四谛十二缘下。<a id="a-2V"></a>四结成也。<a id="a-2W"></a>问。<a id="a-2X"></a>前列声闻亦云谛缘。<a id="a-2Y"></a>今叹支佛更复重明。<a id="a-2Z"></a>后列菩萨仍云罗汉者何耶。<a id="a-2a"></a>答。<a id="a-2b"></a>于一境上取悟自差。<a id="a-2c"></a>三兽度河。<a id="a-2d"></a>三鸟出网。<a id="a-2e"></a>河同兽异。<a id="a-2f"></a>网一鸟殊。<a id="a-2g"></a>故大经云。<a id="a-2h"></a>下智观故声闻菩提。<a id="a-2i"></a>中智观故缘觉菩提。<a id="a-2j"></a>上智观菩萨菩提。<a id="a-2k"></a>上上智观故诸佛菩提。<a id="a-2l"></a>良由理一见殊。<a id="a-2m"></a>所以谛缘互说云云。<a id="a-2n"></a>问。<a id="a-2o"></a>缘觉出无佛世。<a id="a-2p"></a>今云何列为同闻众。<a id="a-2q"></a>答。<a id="a-2r"></a>缘觉佛在世亦有。<a id="a-2s"></a>只在声闻中摄。<a id="a-2t"></a>言出无佛世者。<a id="a-2u"></a>此对声闻。<a id="a-2v"></a>非谓佛世总无缘觉也。<a id="a-2w"></a>复有九百万亿下。<a id="a-2x"></a>第二列菩萨众。<a id="a-2y"></a>文五。<a id="a-2z"></a>一数。<a id="a-30"></a>二号。<a id="a-31"></a>三位。<a id="a-32"></a>四德。<a id="a-33"></a>五结。<a id="a-34"></a>初文可知。<a id="a-35"></a>菩萨摩诃萨者。<a id="a-36"></a>二标号也。<a id="a-37"></a>菩萨此云道心众生。<a id="a-38"></a>摩诃萨此云大道心。<a id="a-39"></a>亦云大士。<a id="a-3A"></a>亦云开士。<a id="a-3B"></a>若以生灭心行六波罗蜜三祇成佛。<a id="a-3C"></a>此三藏教中菩萨。<a id="a-3D"></a>心胜声闻道卑罗汉。<a id="a-3E"></a>若以无生心断见思惑。<a id="a-3F"></a>留余习扶愿受生。<a id="a-3G"></a>十地行圆当知如佛。<a id="a-3H"></a>此通教中菩萨也。<a id="a-3I"></a>若以无量心行无量行。<a id="a-3J"></a>净佛国土成就众生。<a id="a-3K"></a>大慈不穷大悲无限。<a id="a-3L"></a>华台摩顶成功德身。<a id="a-3M"></a>此别教中菩萨也。<a id="a-3N"></a>若以无作心。<a id="a-3O"></a>观烦恼菩提生死涅槃无二无别非成不成。<a id="a-3P"></a>此圆教中菩萨也。<a id="a-3Q"></a>今此所列正列通教。<a id="a-3R"></a>蜜兼别圆云云。<a id="a-3S"></a>皆阿罗汉者。<a id="a-3T"></a>三明位也。<a id="a-3U"></a>若三藏中佛即是罗汉。<a id="a-3V"></a>故本行云。<a id="a-3W"></a>尔时世间有六罗汉。<a id="a-3X"></a>五是陈如等五人。<a id="a-3Y"></a>一即是佛也。<a id="a-3Z"></a>若通教中三乘共行十地。<a id="a-3a"></a>七地菩萨即阿罗汉。<a id="a-3b"></a>若别教中十向菩萨断三界惑尽齐阿罗汉。<a id="a-3c"></a>若圆教中十信菩萨断三界惑尽亦齐罗汉。<a id="a-3d"></a>今皆阿罗汉者。<a id="a-3e"></a>即通教菩萨。<a id="a-3f"></a>大品云。<a id="a-3g"></a>阿罗汉若智若断是菩萨无生法忍。<a id="a-3h"></a>大集亦云。<a id="a-3i"></a>大法菩萨名阿罗汉。<a id="a-3j"></a>问。<a id="a-3k"></a>若皆罗汉前已辨竟。<a id="a-3l"></a>今何更明。<a id="a-3m"></a>答。<a id="a-3n"></a>以菩萨形无定准。<a id="a-3o"></a>或同凡像或同二乘。<a id="a-3p"></a>若不别明。<a id="a-3q"></a>恐于实混滥。<a id="a-3r"></a>庶几贵小乘者知大士德齐罗汉。<a id="a-3s"></a>取名相者。<a id="a-3t"></a>悟知菩萨道越凡夫。<a id="a-3u"></a>故更别说也。<a id="a-3v"></a>实智功德下。<a id="a-3w"></a>四叹德中先叹智德。<a id="a-3x"></a>实智则照空。<a id="a-3y"></a>方便智照有。<a id="a-3z"></a>有实智故不住生死。<a id="a-40"></a>有方便故不住涅槃。<a id="a-41"></a>向者明位虽云罗汉。<a id="a-42"></a>今此叹德即异二乘。<a id="a-43"></a>故别说也。<a id="a-44"></a>通教菩萨七地中具实智。<a id="a-45"></a>八地已上具方便智云云。<a id="a-46"></a>行独大乘者。<a id="a-47"></a>次叹乘。<a id="a-48"></a>二乘无分故名独大。<a id="a-49"></a>此叹别教菩萨也。<a id="a-4A"></a>四眼者。<a id="a-4B"></a>次叹眼。<a id="a-4C"></a>菩萨行既未圆。<a id="a-4D"></a>义当无佛眼也。<a id="a-4E"></a>通教当知如佛。<a id="a-4F"></a>义推之眼亦如佛。<a id="a-4G"></a>圆教十信虽是肉眼。<a id="a-4H"></a>名为佛眼。<a id="a-4I"></a>今云四眼者。<a id="a-4J"></a>即别教地前菩萨也。<a id="a-4K"></a>五通者。<a id="a-4L"></a>次叹通。<a id="a-4M"></a>具天眼等五。<a id="a-4N"></a>除漏尽通。<a id="a-4O"></a>通教未断无明。<a id="a-4P"></a>别教断犹未尽。<a id="a-4Q"></a>故但云五也云云。<a id="a-4R"></a>三达者。<a id="a-4S"></a>次明过去宿命明。<a id="a-4T"></a>现在天眼明。<a id="a-4U"></a>未来漏尽明。<a id="a-4V"></a>明即达也。<a id="a-4W"></a>十力者。<a id="a-4X"></a>次叹力。<a id="a-4Y"></a>智论云。<a id="a-4Z"></a>菩萨十力。<a id="a-4a"></a>一发心坚固力。<a id="a-4b"></a>二大慈力。<a id="a-4c"></a>三大悲力。<a id="a-4d"></a>四精进力。<a id="a-4e"></a>五禅定力。<a id="a-4f"></a>六智慧力。<a id="a-4g"></a>七身不厌生死力。<a id="a-4h"></a>八无生法忍力。<a id="a-4i"></a>九解脱力。<a id="a-4j"></a>十无碍力也。<a id="a-4k"></a>四无量心者。<a id="a-4l"></a>次叹心。<a id="a-4m"></a>慈能与乐悲能拔苦。<a id="a-4n"></a>喜与众生增上之乐。<a id="a-4o"></a>如上三心舍之不着云云。<a id="a-4p"></a>四辨者。<a id="a-4q"></a>次叹辩。<a id="a-4r"></a>法辞乐说义等是也。<a id="a-4s"></a>四摄。<a id="a-4t"></a>次叹摄。<a id="a-4u"></a>布施爱语利行同事等也。<a id="a-4v"></a>金刚灭定者。<a id="a-4w"></a>次叹断。<a id="a-4x"></a>十地上忍定如金刚。<a id="a-4y"></a>碎烦恼山自不倾动。<a id="a-4z"></a>亦名首楞严定云云。<a id="a-50"></a>一切功德下五总结也。<a id="a-51"></a>复有千万亿下第三列杂类众。<a id="a-52"></a>以其中名色非一故言杂类。<a id="a-53"></a>一别二总。<a id="a-54"></a>别中四。<a id="a-55"></a>一人二士三天四贤。<a id="a-56"></a>初人更二。<a id="a-57"></a>一男二女。<a id="a-58"></a>初四。<a id="a-59"></a>一数二名三德四结。<a id="a-5A"></a>初标数可知。<a id="a-5B"></a>五戒贤者次列名也。<a id="a-5C"></a>五者是数义。<a id="a-5D"></a>戒者防止义。<a id="a-5E"></a>梵云优婆塞此云清信男。<a id="a-5F"></a>于佛法中生净信心故。<a id="a-5G"></a>又云近事男。<a id="a-5H"></a>以依三宝亲近师长承事无失故。<a id="a-5I"></a>离杀盗淫。<a id="a-5J"></a>此三防身业。<a id="a-5K"></a>妄语一戒防口业。<a id="a-5L"></a>饮酒一戒通防二业。<a id="a-5M"></a>广释戒相如大论尸波罗蜜说云云。<a id="a-5N"></a>提谓波利等问佛。<a id="a-5O"></a>何不为我说四六戒。<a id="a-5P"></a>佛答。<a id="a-5Q"></a>五者天下之大数。<a id="a-5R"></a>在天为五星。<a id="a-5S"></a>在地为五岳。<a id="a-5T"></a>在人为五脏。<a id="a-5U"></a>在阴阳为五行。<a id="a-5V"></a>在王为五帝。<a id="a-5W"></a>在世为五德。<a id="a-5X"></a>在色为五色。<a id="a-5Y"></a>在法为五戒。<a id="a-5Z"></a>以不杀配东方。<a id="a-5a"></a>东方是木。<a id="a-5b"></a>木主于仁。<a id="a-5c"></a>仁以养生为义。<a id="a-5d"></a>不盗配北方。<a id="a-5e"></a>北方是水。<a id="a-5f"></a>水主于智。<a id="a-5g"></a>智者不盗为义。<a id="a-5h"></a>不邪淫配西方。<a id="a-5i"></a>西方是金。<a id="a-5j"></a>金主于义。<a id="a-5k"></a>有义者。<a id="a-5l"></a>不邪淫。<a id="a-5m"></a>不饮酒配南方。<a id="a-5n"></a>南方是火。<a id="a-5o"></a>火主于礼。<a id="a-5p"></a>礼防于失也。<a id="a-5q"></a>以不妄语配中央。<a id="a-5r"></a>中央是土。<a id="a-5s"></a>土主于信。<a id="a-5t"></a>妄语之人乖角两头不契中正。<a id="a-5u"></a>中正以不偏乖为义也。<a id="a-5v"></a>道将邻圣曰贤。<a id="a-5w"></a>假名行人位也。<a id="a-5x"></a>皆行阿罗汉下。<a id="a-5y"></a>三叹德也。<a id="a-5z"></a>虽迹同凡夫而本皆罗汉。<a id="a-60"></a>十地者有三种。<a id="a-61"></a>若菩萨二乘共行。<a id="a-62"></a>此通教也。<a id="a-63"></a>一干慧二性地。<a id="a-64"></a>三八人四见地。<a id="a-65"></a>五薄地六离欲。<a id="a-66"></a>七已辨八支佛。<a id="a-67"></a>九菩萨十佛地。<a id="a-68"></a>依此十地则是通教中优婆塞也。<a id="a-69"></a>大品经云。<a id="a-6A"></a>若菩萨具干慧地。<a id="a-6B"></a>于十地速证菩提云云。<a id="a-6C"></a>大论七十八云。<a id="a-6D"></a>干慧地二种。<a id="a-6E"></a>一声闻二菩萨。<a id="a-6F"></a>声闻独为涅槃故勤精进持戒等。<a id="a-6G"></a>或习观佛三昧不浮观等。<a id="a-6H"></a>虽有智慧不得禅定水。<a id="a-6I"></a>故名干慧地。<a id="a-6J"></a>于菩萨则初发心乃至未得顺忍者是。<a id="a-6K"></a>性地者。<a id="a-6L"></a>声闻从暖至世第一。<a id="a-6M"></a>于菩萨得顺忍爱着实相不生邪见得禅定水。<a id="a-6N"></a>八人地者。<a id="a-6O"></a>从苦法忍乃至道比忍是十六心。<a id="a-6P"></a>于菩萨则无生法忍入菩萨位。<a id="a-6Q"></a>见地者。<a id="a-6R"></a>初得须陀洹果。<a id="a-6S"></a>于菩萨则是阿毗跋致地。<a id="a-6T"></a>薄地者。<a id="a-6U"></a>斯陀含人。<a id="a-6V"></a>欲界九种苦分断故。<a id="a-6W"></a>于菩萨则过阿毗跋地。<a id="a-6X"></a>乃至未成佛。<a id="a-6Y"></a>断诸烦恼余习气亦薄。<a id="a-6Z"></a>离欲地者。<a id="a-6a"></a>离欲界等贪名阿那含。<a id="a-6b"></a>于菩萨离欲因缘。<a id="a-6c"></a>得五神通。<a id="a-6d"></a>已作地者。<a id="a-6e"></a>声闻人得尽无生智。<a id="a-6f"></a>无著阿罗汉。<a id="a-6g"></a>于菩萨成就佛地。<a id="a-6h"></a>辟支佛地者。<a id="a-6i"></a>先世种辟支佛道因。<a id="a-6j"></a>今世得小因缘。<a id="a-6k"></a>亦观深因缘法名支佛也。<a id="a-6l"></a>菩萨地者。<a id="a-6m"></a>初欢喜地乃至法云地皆名菩萨。<a id="a-6n"></a>此借别名名通也。<a id="a-6o"></a>佛地者。<a id="a-6p"></a>一切种智等法。<a id="a-6q"></a>诸菩萨于自地中观具足。<a id="a-6r"></a>于化他地中行具足。<a id="a-6s"></a>二事具足故名佛地。<a id="a-6t"></a>若别教则初地终至法云。<a id="a-6u"></a>独自修行不与声闻辟支佛共。<a id="a-6v"></a>准此则是别教中优婆塞也。<a id="a-6w"></a>圆教云云。<a id="a-6x"></a>回向五分法身具足者。<a id="a-6y"></a>别接通空。<a id="a-6z"></a>以别初地接通教。<a id="a-70"></a>令不滞界内即色之空。<a id="a-71"></a>回心向别断界外无明。<a id="a-72"></a>成就五分法身故。<a id="a-73"></a>叹回向也。<a id="a-74"></a>言具足者。<a id="a-75"></a>通教偏真五分等是不具足。<a id="a-76"></a>别圆中道正观成就五分方称具足也。<a id="a-77"></a>五分法身者。<a id="a-78"></a>一戒身。<a id="a-79"></a>二定身。<a id="a-7A"></a>三慧身。<a id="a-7B"></a>四解脱身。<a id="a-7C"></a>五解脱知见身。<a id="a-7D"></a>问。<a id="a-7E"></a>菩萨所作何故回向。<a id="a-7F"></a>答。<a id="a-7G"></a>回向之利其功最善。<a id="a-7H"></a>故净名云。<a id="a-7I"></a>回向为善利。<a id="a-7J"></a>回向二种。<a id="a-7K"></a>一者所作回施众生。<a id="a-7L"></a>二者所作回向佛果也云云。<a id="a-7M"></a>无量功德下。<a id="a-7N"></a>四总结也。<a id="a-7O"></a>复有十千下。<a id="a-7P"></a>第二列清信女。<a id="a-7Q"></a>文三。<a id="a-7R"></a>一数二名三德。<a id="a-7S"></a>今初可解。<a id="a-7T"></a>清信女者二标名也。<a id="a-7U"></a>梵云优婆夷。<a id="a-7V"></a>此云清信女。<a id="a-7W"></a>皆行阿罗汉下。<a id="a-7X"></a>三叹德。<a id="a-7Y"></a>亦通别中优婆夷也。<a id="a-7Z"></a>文二。<a id="a-7a"></a>先总叹十地可解。<a id="a-7b"></a>次始生下。<a id="a-7c"></a>别叹十地中功德。<a id="a-7d"></a>文二。<a id="a-7e"></a>今先正叹。<a id="a-7f"></a>一地三心。<a id="a-7g"></a>从第十回向。<a id="a-7h"></a>始有初地所得功德是初心。<a id="a-7i"></a>停住不进所得功德是住心。<a id="a-7j"></a>满足功德欲入二地是终心。<a id="a-7k"></a>法华亦云。<a id="a-7l"></a>善入出住等云云。<a id="a-7m"></a>三十生功德下。<a id="a-7n"></a>次结也。<a id="a-7o"></a>复有十亿下。<a id="a-7p"></a>第二列居士众。<a id="a-7q"></a>文四。<a id="a-7r"></a>一数二名三德四结。<a id="a-7s"></a>今初可知。<a id="a-7t"></a>七贤居士者。<a id="a-7u"></a>二标名也。<a id="a-7v"></a>七贤有二。<a id="a-7w"></a>一小乘五停心观等是也。<a id="a-7x"></a>二大乘。<a id="a-7y"></a>一名初发心人。<a id="a-7z"></a>二名有相行人。<a id="a-80"></a>三名无相行人。<a id="a-81"></a>四名方便行人。<a id="a-82"></a>五名绝种性人。<a id="a-83"></a>六性种性人。<a id="a-84"></a>七道种性人。<a id="a-85"></a>俱在地前。<a id="a-86"></a>调心顺道名为七贤。<a id="a-87"></a>居士者。<a id="a-88"></a>外国积财至亿名为居士。<a id="a-89"></a>今此富有七净财故名居士。<a id="a-8A"></a>信施戒闻慧惭愧名七庶财也云云。<a id="a-8B"></a>德行具足下。<a id="a-8C"></a>三叹德。<a id="a-8D"></a>谓具足诸德之行。<a id="a-8E"></a>名德行具足。<a id="a-8F"></a>二十二品者。<a id="a-8G"></a>此叹道品。<a id="a-8H"></a>以在见道前。<a id="a-8I"></a>唯有四念处四正勤四如意足五根五力二十二品也。<a id="a-8J"></a>十一切入者。<a id="a-8K"></a>次叹十遍处。<a id="a-8L"></a>入者处也。<a id="a-8M"></a>青黄赤白地水火风空处识处名之为十云云。<a id="a-8N"></a>八除入者。<a id="a-8O"></a>次叹胜处。<a id="a-8P"></a>一内有色相观外色少。<a id="a-8Q"></a>二内有色相外观色多。<a id="a-8R"></a>三内无色相外观色少。<a id="a-8S"></a>四内无色相外观色多。<a id="a-8T"></a>五青六黄七赤八白云云。<a id="a-8U"></a>八解脱者。<a id="a-8V"></a>次叹解脱。<a id="a-8W"></a>一内有色相外观色。<a id="a-8X"></a>二内无色相外观色。<a id="a-8Y"></a>三观净色。<a id="a-8Z"></a>四空处。<a id="a-8a"></a>五识处。<a id="a-8b"></a>六无所有处。<a id="a-8c"></a>七非有想非无想。<a id="a-8d"></a>八灭受想解脱。<a id="a-8e"></a>问。<a id="a-8f"></a>观未得圣云何今叹八解脱。<a id="a-8g"></a>答。<a id="a-8h"></a>八中得七。<a id="a-8i"></a>未得灭尽。<a id="a-8j"></a>今从多而叹也。<a id="a-8k"></a>问。<a id="a-8l"></a>解脱以何为义。<a id="a-8m"></a>答。<a id="a-8n"></a>解脱以弃背为义。<a id="a-8o"></a>初二弃背色贪心。<a id="a-8p"></a>第三弃背不净观心。<a id="a-8q"></a>四无色弃背下地心。<a id="a-8r"></a>灭尽令弃背一切所有缘心。<a id="a-8s"></a>问。<a id="a-8t"></a>解脱胜处遍处何别。<a id="a-8u"></a>答。<a id="a-8v"></a>有弃背名解脱。<a id="a-8w"></a>能降境界名胜处。<a id="a-8x"></a>能广能胜境名遍处云云。<a id="a-8y"></a>三慧者。<a id="a-8z"></a>次叹慧。<a id="a-90"></a>谓闻思修。<a id="a-91"></a>初是干慧地。<a id="a-92"></a>次是四善根。<a id="a-93"></a>苦忍已上名修慧。<a id="a-94"></a>十六谛者。<a id="a-95"></a>次叹观门。<a id="a-96"></a>如前说云云。<a id="a-97"></a>四谛者。<a id="a-98"></a>次叹谛门。<a id="a-99"></a>亦如前说云云。<a id="a-9A"></a>四三二一品观者。<a id="a-9B"></a>次叹四门。<a id="a-9C"></a>即四观忍也。<a id="a-9D"></a>从下举之。<a id="a-9E"></a>暖第四。<a id="a-9F"></a>顶第三。<a id="a-9G"></a>忍第二。<a id="a-9H"></a>世第一法第一。<a id="a-9I"></a>四即四善根。<a id="a-9J"></a>三即除暖位。<a id="a-9K"></a>二除暖顶。<a id="a-9L"></a>一除前三也。<a id="a-9M"></a>又四即四果。<a id="a-9N"></a>三即三果。<a id="a-9O"></a>二即二果。<a id="a-9P"></a>一即初果。<a id="a-9Q"></a>此非叹意。<a id="a-9R"></a>今取前释。<a id="a-9S"></a>得九十忍者。<a id="a-9T"></a>四结。<a id="a-9U"></a>文二。<a id="a-9V"></a>先别结。<a id="a-9W"></a>次总结。<a id="a-9X"></a>今初。<a id="a-9Y"></a>有人云。<a id="a-9Z"></a>地前三贤三十心。<a id="a-9a"></a>一一中作下中上。<a id="a-9b"></a>或入住出等三品观。<a id="a-9c"></a>合九十忍也。<a id="a-9d"></a>有人云。<a id="a-9e"></a>四三二一合成十忍。<a id="a-9f"></a>约三界九地。<a id="a-9g"></a>一一地中各有九品。<a id="a-9h"></a>成九十忍。<a id="a-9i"></a>又曰。<a id="a-9j"></a>谛观二十。<a id="a-9k"></a>谓十六谛及四谛。<a id="a-9l"></a>品观有十。<a id="a-9m"></a>谓四三二一。<a id="a-9n"></a>总成三十。<a id="a-9o"></a>各有下中上三品。<a id="a-9p"></a>成九十忍也。<a id="a-9q"></a>今谓九十忍者。<a id="a-9r"></a>是别结。<a id="a-9s"></a>经文中德不可众多作异说也。<a id="a-9t"></a>但说具足二十二品。<a id="a-9u"></a>下至四三二一。<a id="a-9v"></a>数有八十一品。<a id="a-9w"></a>从此等法出四禅四空灭定。<a id="a-9x"></a>合九十忍。<a id="a-9y"></a>经虽无四禅等文。<a id="a-9z"></a>义推可尔云云。<a id="a-A0"></a>一切功德皆成就。<a id="a-A1"></a>次总结也。<a id="a-A2"></a>复有万万亿下。<a id="a-A3"></a>第三列天众。<a id="a-A4"></a>文二。<a id="a-A5"></a>先列色次列欲。<a id="a-A6"></a>初文四。<a id="a-A7"></a>一数二处三德四结。<a id="a-A8"></a>今初。<a id="a-A9"></a>以万数万故云万万亿也。<a id="a-AA"></a>九梵下。<a id="a-AB"></a>二明处此经三本不同。<a id="a-AC"></a>有一本云。<a id="a-AD"></a>复有万万亿十八梵天。<a id="a-AE"></a>九梵三净三光五喜乐天。<a id="a-AF"></a>又一本中。<a id="a-AG"></a>但云三净三光五喜乐天。<a id="a-AH"></a>又一本除五字。<a id="a-AI"></a>初除十八梵天四字。<a id="a-AJ"></a>后但有三字无梵字。<a id="a-AK"></a>盖译者出没耳。<a id="a-AL"></a>言九梵者。<a id="a-AM"></a>谓第四禅九天。<a id="a-AN"></a>一无云。<a id="a-AO"></a>二福生。<a id="a-AP"></a>三广果。<a id="a-AQ"></a>四无想。<a id="a-AR"></a>五无烦。<a id="a-AS"></a>六无热。<a id="a-AT"></a>七善现。<a id="a-AU"></a>八善见。<a id="a-AV"></a>九色究竟也。<a id="a-AW"></a>三净者。<a id="a-AX"></a>是第三禅有三天。<a id="a-AY"></a>谓少净无量净遍净也。<a id="a-AZ"></a>三光者。<a id="a-Aa"></a>是第二禅有三天。<a id="a-Ab"></a>谓少光无量光光音。<a id="a-Ac"></a>三梵者。<a id="a-Ad"></a>谓初禅三天。<a id="a-Ae"></a>梵众大梵梵辅也。<a id="a-Af"></a>五喜乐天者。<a id="a-Ag"></a>即五支。<a id="a-Ah"></a>谓觉观喜乐一心等也。<a id="a-Ai"></a>是四禅中后五净者。<a id="a-Aj"></a>此天义论受喜乐故也云云。<a id="a-Ak"></a>天定功德定味者。<a id="a-Al"></a>三叹德。<a id="a-Am"></a>天定者。<a id="a-An"></a>谓报生天上得此定。<a id="a-Ao"></a>功德定者。<a id="a-Ap"></a>谓修德生天而有此定。<a id="a-Aq"></a>味者一字为句。<a id="a-Ar"></a>即是味着禅定也。<a id="a-As"></a>有人云。<a id="a-At"></a>功德定味为句非也。<a id="a-Au"></a>常乐神通者。<a id="a-Av"></a>色界天中皆有修报二种神通也。<a id="a-Aw"></a>言常乐简非报德神通也。<a id="a-Ax"></a>十八生处下。<a id="a-Ay"></a>四总结云云。<a id="a-Az"></a>复有亿亿下。<a id="a-B0"></a>二列欲界。<a id="a-B1"></a>文四。<a id="a-B2"></a>今初明数。<a id="a-B3"></a>六欲诸天子者。<a id="a-B4"></a>二明处。<a id="a-B5"></a>此六天中有小五欲。<a id="a-B6"></a>从初四天。<a id="a-B7"></a>至他化自在为六也。<a id="a-B8"></a>十善等者。<a id="a-B9"></a>三叹德也。<a id="a-BA"></a>十善是因。<a id="a-BB"></a>生天是果报也。<a id="a-BC"></a>功德皆成者四结也。<a id="a-BD"></a>复有十六下。<a id="a-BE"></a>第四列人众。<a id="a-BF"></a>文四。<a id="a-BG"></a>一数二众三德四结。<a id="a-BH"></a>今初。<a id="a-BI"></a>云十六国王者。<a id="a-BJ"></a>举国数以标人也。<a id="a-BK"></a>各各有下。<a id="a-BL"></a>第二明众也。<a id="a-BM"></a>五戒下。<a id="a-BN"></a>三叹德也。<a id="a-BO"></a>德有三。<a id="a-BP"></a>一戒二善三归。<a id="a-BQ"></a>清信行具足者。<a id="a-BR"></a>四结。<a id="a-BS"></a>四信成就故云清信也。<a id="a-BT"></a>复有五道下。<a id="a-BU"></a>第二总列。<a id="a-BV"></a>前别中但明天人。<a id="a-BW"></a>今则通明五道。<a id="a-BX"></a>修罗等或鬼或畜故但云五道也。<a id="a-BY"></a>又六道中天人先有。<a id="a-BZ"></a>三恶之内或有或无。<a id="a-Ba"></a>此经无缘故总云五也。<a id="a-Bb"></a>此土众竟。<a id="a-Bc"></a>复有他方下。<a id="a-Bd"></a>二列他方众。<a id="a-Be"></a>他处异见云云。<a id="a-Bf"></a>复有变下。<a id="a-Bg"></a>三列化众。<a id="a-Bh"></a>文三。<a id="a-Bi"></a>今初明不思议力能变净土。<a id="a-Bj"></a>净土者。<a id="a-Bk"></a>非寂光之净。<a id="a-Bl"></a>且现华台实报等净相也。<a id="a-Bm"></a>现百亿高座及花者。<a id="a-Bn"></a>且明应身大千之化相也。<a id="a-Bo"></a>各各坐前下。<a id="a-Bp"></a>二明不思议力能现诸佛菩萨。<a id="a-Bq"></a>八部者。<a id="a-Br"></a>乾闼婆毗舍阇二众东方提头赖吒天王领。<a id="a-Bs"></a>鸠槃茶薜荔多二众南方毗留勒叉天王领。<a id="a-Bt"></a>龙富单那二众西方毗留博叉天王领。<a id="a-Bu"></a>夜叉罗刹二众北方毗沙门天王领云云。<a id="a-Bv"></a>一一国土中下。<a id="a-Bw"></a>三明不思议力各说般若等。<a id="a-Bx"></a>上来列众竟。<a id="a-By"></a>他方大众下。<a id="a-Bz"></a>第二总结。<a id="a-C0"></a>他方大众即结前来第二他方众。<a id="a-C1"></a>及化众即结前第三化众。<a id="a-C2"></a>三界中众即结前此土众。<a id="a-C3"></a>十二大众皆来集会。<a id="a-C4"></a>即总结前三众差别果。<a id="a-C5"></a>一声闻。<a id="a-C6"></a>二缘觉。<a id="a-C7"></a>三菩萨。<a id="a-C8"></a>四五戒贤者。<a id="a-C9"></a>五清信女。<a id="a-CA"></a>六七贤居士。<a id="a-CB"></a>七色天。<a id="a-CC"></a>八欲天。<a id="a-CD"></a>九仁王。<a id="a-CE"></a>十五道。<a id="a-CF"></a>十一他方。<a id="a-CG"></a>十二化众是也。<a id="a-CH"></a>坐九劫座者。<a id="a-CI"></a>结座。<a id="a-CJ"></a>劫者级也。<a id="a-CK"></a>级者层也。<a id="a-CL"></a>其会下。<a id="a-CM"></a>结众广狭也。<a id="a-CN"></a>问。<a id="a-CO"></a>诸经列众或有或无何耶。<a id="a-CP"></a>答。<a id="a-CQ"></a>若说报生三界。<a id="a-CR"></a>由善恶业力。<a id="a-CS"></a>见佛不见佛由有缘无缘。<a id="a-CT"></a>即有生天受乐至不闻经。<a id="a-CU"></a>乃至地狱烧燃而来听法。<a id="a-CV"></a>今以大经之义。<a id="a-CW"></a>试为断之。<a id="a-CX"></a>大经云。<a id="a-CY"></a>于戒缓者不名为缓。<a id="a-CZ"></a>于乘缓者乃名为缓。<a id="a-Ca"></a>总相明之。<a id="a-Cb"></a>乘即戒也。<a id="a-Cc"></a>今约别说。<a id="a-Cd"></a>乘戒二殊。<a id="a-Ce"></a>即以三归五戒十善八戒二百五十五百戒等。<a id="a-Cf"></a>名之为戒。<a id="a-Cg"></a>念诵修行禅智施进等。<a id="a-Ch"></a>名之曰乘。<a id="a-Ci"></a>然戒与乘各有三品。<a id="a-Cj"></a>乘有小中大。<a id="a-Ck"></a>戒有上中下。<a id="a-Cl"></a>若乘戒俱急者。<a id="a-Cm"></a>又有三品。<a id="a-Cn"></a>如持上品戒急。<a id="a-Co"></a>生无色界天。<a id="a-Cp"></a>下品乘急。<a id="a-Cq"></a>以无色天身闻佛说声闻法。<a id="a-Cr"></a>中品乘急。<a id="a-Cs"></a>闻说因缘。<a id="a-Ct"></a>上品乘急。<a id="a-Cu"></a>闻说中道等。<a id="a-Cv"></a>若持中品戒急。<a id="a-Cw"></a>生色界天。<a id="a-Cx"></a>下乘急。<a id="a-Cy"></a>闻说四谛。<a id="a-Cz"></a>中乘急。<a id="a-D0"></a>闻说因缘。<a id="a-D1"></a>上乘急。<a id="a-D2"></a>闻说六度。<a id="a-D3"></a>若持下品戒急。<a id="a-D4"></a>生欲界天。<a id="a-D5"></a>下乘急。<a id="a-D6"></a>闻小乘。<a id="a-D7"></a>中乘急。<a id="a-D8"></a>上乘急。<a id="a-D9"></a>准上说。<a id="a-DA"></a>若戒乘俱缓者。<a id="a-DB"></a>上品戒缓堕地狱。<a id="a-DC"></a>中品缓堕畜生。<a id="a-DD"></a>下品缓堕饿鬼。<a id="a-DE"></a>以乘缓故永不见佛。<a id="a-DF"></a>何况闻法。<a id="a-DG"></a>若戒缓乘急者。<a id="a-DH"></a>得见佛闻法。<a id="a-DI"></a>上品戒缓生地狱中。<a id="a-DJ"></a>下乘急以地狱身闻说四谛。<a id="a-DK"></a>中乘急闻因缘。<a id="a-DL"></a>上乘急闻六度云云。<a id="a-DM"></a>若戒急乘缓者。<a id="a-DN"></a>三品戒急得三界身。<a id="a-DO"></a>如乘缓故着人天乐不得见佛。<a id="a-DP"></a>况得闻法。<a id="a-DQ"></a>今无色界天众者。<a id="a-DR"></a>以上品戒急大乘缓故。<a id="a-DS"></a>此经无缘故。<a id="a-DT"></a>不来也。<a id="a-DU"></a>余经有无例此可解。<a id="a-DV"></a>上来证信序竟云云。<a id="a-DW"></a>尔时十号下。<a id="a-DX"></a>第二发起序。<a id="a-DY"></a>文中为五。<a id="a-DZ"></a>一佛自现瑞。<a id="a-Da"></a>二时众生疑。<a id="a-Db"></a>三觉悟如来。<a id="a-Dc"></a>四佛升华座。<a id="a-Dd"></a>五大众欢喜。<a id="a-De"></a>初中更五。<a id="a-Df"></a>一赞佛德。<a id="a-Dg"></a>二现瑞时节。<a id="a-Dh"></a>三正住十地。<a id="a-Di"></a>四入大寂定。<a id="a-Dj"></a>五思缘现瑞。<a id="a-Dk"></a>今初。<a id="a-Dl"></a>言尔时者当尔之时也。<a id="a-Dm"></a>十号者。<a id="a-Dn"></a>教主之德。<a id="a-Do"></a>德凡有四。<a id="a-Dp"></a>一十号德。<a id="a-Dq"></a>二三明德。<a id="a-Dr"></a>三断德。<a id="a-Ds"></a>四智德。<a id="a-Dt"></a>今初。<a id="a-Du"></a>言十号者。<a id="a-Dv"></a>一是如来。<a id="a-Dw"></a>二应供。<a id="a-Dx"></a>三正遍知。<a id="a-Dy"></a>四明行足。<a id="a-Dz"></a>五善逝。<a id="a-E0"></a>六世间解。<a id="a-E1"></a>七无上士。<a id="a-E2"></a>八调御丈夫。<a id="a-E3"></a>九天人师。<a id="a-E4"></a>十佛世尊。<a id="a-E5"></a>是十号之数也云云。<a id="a-E6"></a>次叹三明德以明鉴三世也。<a id="a-E7"></a>次叹断德。<a id="a-E8"></a>谓大灭谛。<a id="a-E9"></a>简非小灭故言大也。<a id="a-EA"></a>金刚智者。<a id="a-EB"></a>次叹佛智德。<a id="a-EC"></a>释迦牟尼佛者。<a id="a-ED"></a>上明通号及德。<a id="a-EE"></a>今明别号也。<a id="a-EF"></a>然佛种姓出处不同。<a id="a-EG"></a>或姓刹利。<a id="a-EH"></a>或婆罗门。<a id="a-EI"></a>今姓释迦者。<a id="a-EJ"></a>此云能仁。<a id="a-EK"></a>如长阿含说。<a id="a-EL"></a>昔梵摩谷王四子有过。<a id="a-EM"></a>徙向雪山。<a id="a-EN"></a>令自存活。<a id="a-EO"></a>四子至彼民归如市。<a id="a-EP"></a>王叹四子。<a id="a-EQ"></a>我子能仁能自存活。<a id="a-ER"></a>因此姓释。<a id="a-ES"></a>佛第四祖已来始姓释也。<a id="a-ET"></a>本姓瞿昙。<a id="a-EU"></a>或甘庶种。<a id="a-EV"></a>或日种。<a id="a-EW"></a>或牛粪种云云。<a id="a-EX"></a>牟尼者名也。<a id="a-EY"></a>此云寂默。<a id="a-EZ"></a>三业俱寂默也。<a id="a-Ea"></a>初年月八日者。<a id="a-Eb"></a>二明现瑞时节也。<a id="a-Ec"></a>真谛云。<a id="a-Ed"></a>如来在世四十五年。<a id="a-Ee"></a>说三法轮。<a id="a-Ef"></a>谓转照持。<a id="a-Eg"></a>然此三轮有显有密。<a id="a-Eh"></a>密则从得道夜至涅槃夜。<a id="a-Ei"></a>俱三转法轮。<a id="a-Ej"></a>显则初成道七年但转转法轮。<a id="a-Ek"></a>七年后三十一年中转照法轮。<a id="a-El"></a>三十八年后七年中转持法轮。<a id="a-Em"></a>从转转法轮来有三十年。<a id="a-En"></a>前至二十九年已说余般若。<a id="a-Eo"></a>今至三十年初月八日方说仁王。<a id="a-Ep"></a>故言初年月八日。<a id="a-Eq"></a>此则成佛道。<a id="a-Er"></a>三十七年说此经。<a id="a-Es"></a>乃年七十二岁也云云。<a id="a-Et"></a>方坐十地者。<a id="a-Eu"></a>三正住十地。<a id="a-Ev"></a>方者正也。<a id="a-Ew"></a>正坐佛之十地。<a id="a-Ex"></a>非菩萨十地。<a id="a-Ey"></a>又佛以别接通坐别十地。<a id="a-Ez"></a>欲密显通教十地正令悟别地。<a id="a-F0"></a>故云方坐也。<a id="a-F1"></a>佛十地者。<a id="a-F2"></a>同性经云。<a id="a-F3"></a>一甚深难知广明至德地。<a id="a-F4"></a>二清净身不思议地。<a id="a-F5"></a>三海藏地。<a id="a-F6"></a>四神通智德地。<a id="a-F7"></a>五明德地。<a id="a-F8"></a>六无垢涅槃炎光开相地。<a id="a-F9"></a>七广胜法界藏明界地。<a id="a-FA"></a>八无碍智慧地。<a id="a-FB"></a>九无边亿庄严回向能照明地。<a id="a-FC"></a>十毗卢遮那智藏地。<a id="a-FD"></a>入大寂室三昧者。<a id="a-FE"></a>四入寂定也。<a id="a-FF"></a>欲观察物机授法药故。<a id="a-FG"></a>又令知因定发慧故。<a id="a-FH"></a>又作说法仪轨故。<a id="a-FI"></a>佛具智断尚自观机。<a id="a-FJ"></a>况于凡夫而不审谛云云。<a id="a-FK"></a>大寂室者。<a id="a-FL"></a>即大涅槃也。<a id="a-FM"></a>大经云。<a id="a-FN"></a>涅槃深禅定窟。<a id="a-FO"></a>窟即室义。<a id="a-FP"></a>法华大通智胜佛亦入静室。<a id="a-FQ"></a>与此义同也。<a id="a-FR"></a>又大寂者。<a id="a-FS"></a>即动是寂。<a id="a-FT"></a>室者。<a id="a-FU"></a>即寂而照。<a id="a-FV"></a>大寂是法。<a id="a-FW"></a>室是喻。<a id="a-FX"></a>如室虚能受万物。<a id="a-FY"></a>般若空理能含多义也。<a id="a-FZ"></a>约观者。<a id="a-Fa"></a>室是一法。<a id="a-Fb"></a>空亦无二。<a id="a-Fc"></a>明暗自殊室空不别。<a id="a-Fd"></a>明喻智慧暗喻烦恼。<a id="a-Fe"></a>室喻人身空喻心识。<a id="a-Ff"></a>日出则室空俱明。<a id="a-Fg"></a>喻智生身心俱净。<a id="a-Fh"></a>日入则室空俱暗。<a id="a-Fi"></a>喻智灭则身心俱秽。<a id="a-Fj"></a>秽净虽殊而性常清净。<a id="a-Fk"></a>故净名云。<a id="a-Fl"></a>无明性即是明。<a id="a-Fm"></a>一切众生即菩提相。<a id="a-Fn"></a>不复更灭。<a id="a-Fo"></a>此即证也。<a id="a-Fp"></a>思缘放大光明照三界中下。<a id="a-Fq"></a>有本云照三界众生也。<a id="a-Fr"></a>第五思缘现瑞。<a id="a-Fs"></a>文五。<a id="a-Ft"></a>一思缘放光。<a id="a-Fu"></a>二顶上出花。<a id="a-Fv"></a>三诸天雨花。<a id="a-Fw"></a>四佛自生花。<a id="a-Fx"></a>五大地振动。<a id="a-Fy"></a>今初。<a id="a-Fz"></a>思缘者。<a id="a-G0"></a>思于无相缘于法性。<a id="a-G1"></a>自受大乐也。<a id="a-G2"></a>光照三界中觉化境也。<a id="a-G3"></a>问。<a id="a-G4"></a>无色界无色阴。<a id="a-G5"></a>何故照之。<a id="a-G6"></a>答。<a id="a-G7"></a>虽无粗色而有细色。<a id="a-G8"></a>约凡夫二乘不见言无而实有也。<a id="a-G9"></a>复于顶上出千宝莲花下。<a id="a-GA"></a>二顶上出花。<a id="a-GB"></a>文三。<a id="a-GC"></a>今初。<a id="a-GD"></a>出花。<a id="a-GE"></a>其花上至下。<a id="a-GF"></a>二明竖现。<a id="a-GG"></a>乃至他方下。<a id="a-GH"></a>三明横现。<a id="a-GI"></a>放光令识智慧之本。<a id="a-GJ"></a>出花令悟得道之因。<a id="a-GK"></a>又光欲化当机众。<a id="a-GL"></a>花令其见作结缘因。<a id="a-GM"></a>前列众中。<a id="a-GN"></a>无无色界天者。<a id="a-GO"></a>以其戒急乘缓无现益缘。<a id="a-GP"></a>今令非相见花使作当来种子也。<a id="a-GQ"></a>时无色界天下。<a id="a-GR"></a>三诸天雨花。<a id="a-GS"></a>前教主现相明有感。<a id="a-GT"></a>今诸天雨花明有应。<a id="a-GU"></a>此则药病相称感应道交也。<a id="a-GV"></a>无量变者。<a id="a-GW"></a>心树花非生死花也。<a id="a-GX"></a>文三。<a id="a-GY"></a>初无色界。<a id="a-GZ"></a>次色界。<a id="a-Ga"></a>后欲界。<a id="a-Gb"></a>皆可见。<a id="a-Gc"></a>色天多禅无色天多定。<a id="a-Gd"></a>能心树变花故言变。<a id="a-Ge"></a>欲天无此但雨宝花也。<a id="a-Gf"></a>其佛座前下。<a id="a-Gg"></a>四佛自生花。<a id="a-Gh"></a>向明顶上出花。<a id="a-Gi"></a>显正报瑞。<a id="a-Gj"></a>今佛座前生花。<a id="a-Gk"></a>明依报瑞。<a id="a-Gl"></a>劫者层也。<a id="a-Gm"></a>是时世界下。<a id="a-Gn"></a>五大地振动。<a id="a-Go"></a>放光雨花令其目见。<a id="a-Gp"></a>动地令其心动。<a id="a-Gq"></a>心动则烦恼动。<a id="a-Gr"></a>故大经云。<a id="a-Gs"></a>大地动者。<a id="a-Gt"></a>能令众生心动也。<a id="a-Gu"></a>动踊觉起振吼等为六。<a id="a-Gv"></a>又东踊西没等六也。<a id="a-Gw"></a>地动八缘如阿含说。<a id="a-Gx"></a>一大水动时动。<a id="a-Gy"></a>二尊神试力时。<a id="a-Gz"></a>三如来入胎时。<a id="a-H0"></a>四出胎时。<a id="a-H1"></a>五成道时。<a id="a-H2"></a>六转法轮时。<a id="a-H3"></a>七息教时。<a id="a-H4"></a>八涅槃时。<a id="a-H5"></a>增一经。<a id="a-H6"></a>亦有八缘。<a id="a-H7"></a>阎浮提风轮从上向下。<a id="a-H8"></a>有地水火风。<a id="a-H9"></a>从下向上次第动。<a id="a-HA"></a>二菩萨入胎。<a id="a-HB"></a>三出胎。<a id="a-HC"></a>四出家学道成道。<a id="a-HD"></a>五入涅槃。<a id="a-HE"></a>六神通比丘心得自在。<a id="a-HF"></a>七诸天命终还生胜处。<a id="a-HG"></a>八众生福尽相云云。<a id="a-HH"></a>动意者。<a id="a-HI"></a>十地论云。<a id="a-HJ"></a>治三种烦恼。<a id="a-HK"></a>一生天众生乐着天报。<a id="a-HL"></a>振动天宫。<a id="a-HM"></a>令生厌舍起求法心。<a id="a-HN"></a>二造恶众生不识无常。<a id="a-HO"></a>纵心荡意。<a id="a-HP"></a>令因地动舍恶从善。<a id="a-HQ"></a>三我慢众生。<a id="a-HR"></a>或因咒力能小动地。<a id="a-HS"></a>起高慢心使见大动。<a id="a-HT"></a>知其力劣也。<a id="a-HU"></a>尔时诸大众下。<a id="a-HV"></a>第二时众生疑。<a id="a-HW"></a>文三。<a id="a-HX"></a>一明众生疑。<a id="a-HY"></a>二申众疑意。<a id="a-HZ"></a>三问众不决。<a id="a-Ha"></a>今初可解。<a id="a-Hb"></a>各相谓言下。<a id="a-Hc"></a>二申众疑意。<a id="a-Hd"></a>文三。<a id="a-He"></a>一叹佛德。<a id="a-Hf"></a>次领前事。<a id="a-Hg"></a>三腾今事。<a id="a-Hh"></a>初文二。<a id="a-Hi"></a>先明成人之德有四。<a id="a-Hj"></a>一者四无畏德。<a id="a-Hk"></a>谓一切智无畏。<a id="a-Hl"></a>漏尽无畏。<a id="a-Hm"></a>尽苦道无畏。<a id="a-Hn"></a>说障道无畏云云。<a id="a-Ho"></a>十八不共法自有二。<a id="a-Hp"></a>小乘中谓十力四无畏大悲三念处是。<a id="a-Hq"></a>三念处者。<a id="a-Hr"></a>应贪不贪。<a id="a-Hs"></a>应嗔不嗔。<a id="a-Ht"></a>常行舍心也。<a id="a-Hu"></a>大乘者谓身口意无失是三。<a id="a-Hv"></a>四无异相。<a id="a-Hw"></a>五无不定心。<a id="a-Hx"></a>六无不知已舍。<a id="a-Hy"></a>七欲。<a id="a-Hz"></a>八精进。<a id="a-I0"></a>九念。<a id="a-I1"></a>十慧。<a id="a-I2"></a>十一解脱。<a id="a-I3"></a>十二解脱知见等无减。<a id="a-I4"></a>十三十四十五。<a id="a-I5"></a>三业道随智慧行。<a id="a-I6"></a>十六十七十八。<a id="a-I7"></a>智慧知三世无得。<a id="a-I8"></a>二乘无分故言不共。<a id="a-I9"></a>三五眼。<a id="a-IA"></a>谓肉天慧法在佛身上并名佛眼云云。<a id="a-IB"></a>四法身。<a id="a-IC"></a>法身有三。<a id="a-ID"></a>一但空法身。<a id="a-IE"></a>三乘皆有。<a id="a-IF"></a>如善吉七叶岩中礼佛法身。<a id="a-IG"></a>此小乘灭三十二相即空为法身也。<a id="a-IH"></a>二即假法身。<a id="a-II"></a>谓灭无常色获常等。<a id="a-IJ"></a>我乐净三亦复如是。<a id="a-IK"></a>三即中法身。<a id="a-IL"></a>谓如来法身非常非无常。<a id="a-IM"></a>乐我净等亦复如是云云。<a id="a-IN"></a>大觉世尊下。<a id="a-IO"></a>二明德所成人。<a id="a-IP"></a>觉中道理名为大觉。<a id="a-IQ"></a>天人所重名曰世尊。<a id="a-IR"></a>前已为我下。<a id="a-IS"></a>领前事。<a id="a-IT"></a>谓从得道后。<a id="a-IU"></a>二十九年说四般若。<a id="a-IV"></a>于灵山说大品。<a id="a-IW"></a>次舍卫说金刚及天王问。<a id="a-IX"></a>后还灵山说光赞及道行。<a id="a-IY"></a>具出光赞云云。<a id="a-IZ"></a>人日如来下。<a id="a-Ia"></a>第二为今事。<a id="a-Ib"></a>谓疑前瑞相等也云云。<a id="a-Ic"></a>时十六下。<a id="a-Id"></a>第三问众不决。<a id="a-Ie"></a>文有二。<a id="a-If"></a>一问。<a id="a-Ig"></a>二众不决。<a id="a-Ih"></a>初文二。<a id="a-Ii"></a>先举处叹德。<a id="a-Ij"></a>二明次第举问。<a id="a-Ik"></a>初文三。<a id="a-Il"></a>一明处。<a id="a-Im"></a>依大轮憍萨罗国主波斯匿王。<a id="a-In"></a>今言舍卫。<a id="a-Io"></a>或云舍婆提城。<a id="a-Ip"></a>善见律云。<a id="a-Iq"></a>舍卫者是人名。<a id="a-Ir"></a>往古有王名为舍卫。<a id="a-Is"></a>见地好立以为国。<a id="a-It"></a>因居其地。<a id="a-Iu"></a>从人得名名舍卫也。<a id="a-Iv"></a>波斯匿王下。<a id="a-Iw"></a>二举名。<a id="a-Ix"></a>有云。<a id="a-Iy"></a>王姓月。<a id="a-Iz"></a>闻法之后。<a id="a-J0"></a>更立光名。<a id="a-J1"></a>德行十地下。<a id="a-J2"></a>三叹德。<a id="a-J3"></a>十地六度道品多是通教也。<a id="a-J4"></a>信三宝及戒不坏名四不坏净也。<a id="a-J5"></a>行摩诃衍化者。<a id="a-J6"></a>以大乘治国也。<a id="a-J7"></a>次第问居士下。<a id="a-J8"></a>二次第举问。<a id="a-J9"></a>先问俗众。<a id="a-JA"></a>宝是宝积。<a id="a-JB"></a>盖是月盖。<a id="a-JC"></a>法是法财。<a id="a-JD"></a>净名是维摩诘也。<a id="a-JE"></a>次问声闻。<a id="a-JF"></a>后问菩萨云云。<a id="a-JG"></a>无能答者下。<a id="a-JH"></a>二众所不决云云。<a id="a-JI"></a>时波斯匿王下。<a id="a-JJ"></a>第三觉悟如来文三。<a id="a-JK"></a>一明此土设乐觉悟如来。<a id="a-JL"></a>二他方。<a id="a-JM"></a>三共设。<a id="a-JN"></a>今初文二。<a id="a-JO"></a>一三类设乐。<a id="a-JP"></a>谓月光梵天欲天。<a id="a-JQ"></a>二声动世界。<a id="a-JR"></a>先一佛世界。<a id="a-JS"></a>次十方世界云云。<a id="a-JT"></a>彼他方下。<a id="a-JU"></a>二明他方。<a id="a-JV"></a>文二。<a id="a-JW"></a>一来集。<a id="a-JX"></a>二作乐。<a id="a-JY"></a>初中先明四方。<a id="a-JZ"></a>次列六方。<a id="a-Ja"></a>作乐亦然者。<a id="a-Jb"></a>二明作乐也。<a id="a-Jc"></a>云云。<a id="a-Jd"></a>复共作下。<a id="a-Je"></a>三共设乐。<a id="a-Jf"></a>亦是前佛现瑞明能应。<a id="a-Jg"></a>今时设乐明有感。<a id="a-Jh"></a>即觉悟如来也云云。<a id="a-Ji"></a>佛即知时下。<a id="a-Jj"></a>第四明佛升华座。<a id="a-Jk"></a>即是如来赴感也。<a id="a-Jl"></a>又佛现瑞。<a id="a-Jm"></a>即良医也。<a id="a-Jn"></a>时众设乐。<a id="a-Jo"></a>即病人求救也。<a id="a-Jp"></a>佛升华座即医人授药也云云。<a id="a-Jq"></a>又放光是身业。<a id="a-Jr"></a>入定是意业。<a id="a-Js"></a>即从座起说空观是口业。<a id="a-Jt"></a>又放光动地神通轮。<a id="a-Ju"></a>入定得众生根。<a id="a-Jv"></a>是他心轮。<a id="a-Jw"></a>说空观品是说法轮。<a id="a-Jx"></a>师子座者。<a id="a-Jy"></a>大论云。<a id="a-Jz"></a>非是实师子。<a id="a-K0"></a>亦非木石师子。<a id="a-K1"></a>以如来是师子所坐之处。<a id="a-K2"></a>若床若坐。<a id="a-K3"></a>皆各师子床座也。<a id="a-K4"></a>如金刚山王者。<a id="a-K5"></a>金刚喻佛四德法身一切不能沮坏。<a id="a-K6"></a>山王即须弥山。<a id="a-K7"></a>喻佛也。<a id="a-K8"></a>不为八风所动。<a id="a-K9"></a>又华座皆是现实报土。<a id="a-KA"></a>如山王是现尊特身。<a id="a-KB"></a>亦别接通也云云。<a id="a-KC"></a>大众欢喜下。<a id="a-KD"></a>第五大众欢喜。<a id="a-KE"></a>有通者在空。<a id="a-KF"></a>无通者居地。<a id="a-KG"></a>上来序分竟。</p>
 </body>
</html>