<!doctype html>
<html id="z3IBWaW1Ni" data-ver="1134">
 <head>
  <meta charset="utf-8">
  <meta author="智者大师">
  <meta library="龙藏">
  <meta catalog="此土著述">
  <meta period="隋">
 </head>
 <body>
  <h1 id="a1">仁王护国般若经疏卷第四</h1>
  <p id="a2">又信忍菩萨下。<a id="a-3"></a>第二明信忍。<a id="a-4"></a>文四。<a id="a-5"></a>今初标名配位。<a id="a-6"></a>言信忍者。<a id="a-7"></a>以无漏信三宝等故名信。<a id="a-8"></a>言善达明中行者。<a id="a-9"></a>配位。<a id="a-A"></a>如下经说。<a id="a-B"></a>善觉初地菩萨。<a id="a-C"></a>证人法二空故名善觉也。<a id="a-D"></a>达即离达。<a id="a-E"></a>谓二地菩萨。<a id="a-F"></a>离破戒垢达真俗理故名离达。<a id="a-G"></a>明即明慧。<a id="a-H"></a>谓三地菩萨智慧光明照诸法故故名明慧。<a id="a-I"></a>五阴假人于中修行名中行者。<a id="a-J"></a>下经云道行人。<a id="a-K"></a>此道成人名行人。<a id="a-L"></a>断三界下。<a id="a-M"></a>二明离障。<a id="a-N"></a>以色烦恼粗故。<a id="a-O"></a>于此三地而断云云。<a id="a-P"></a>能化百佛下。<a id="a-Q"></a>三明摄化。<a id="a-R"></a>三等差别配对三地可解。<a id="a-S"></a>问信有几种。<a id="a-T"></a>答略有三种。<a id="a-U"></a>一想信。<a id="a-V"></a>轻毛菩萨十信是。<a id="a-W"></a>二久信。<a id="a-X"></a>三贤菩萨是。<a id="a-Y"></a>三证信。<a id="a-Z"></a>初二三地是也云云。<a id="a-a"></a>常以十五心下。<a id="a-b"></a>四明发行种子。<a id="a-c"></a>四摄者。<a id="a-d"></a>布施爱语利益同事。<a id="a-e"></a>四无量者。<a id="a-f"></a>慈悲喜舍。<a id="a-g"></a>四弘誓愿者。<a id="a-h"></a>璎珞经云。<a id="a-i"></a>愿一切众生度苦断集证灭修道。<a id="a-j"></a>名四愿也。<a id="a-k"></a>乃至成佛。<a id="a-l"></a>从于初地用此十五心为根本云云。<a id="a-m"></a>顺忍菩萨下地三明顺忍。<a id="a-n"></a>文三。<a id="a-o"></a>今初标名位。<a id="a-p"></a>顺无生忍观而未正得。<a id="a-q"></a>故名顺忍。<a id="a-r"></a>见胜现法者。<a id="a-s"></a>即是位也。<a id="a-t"></a>见谓顺忍下品见理道品分明。<a id="a-u"></a>即第四焰地。<a id="a-v"></a>胜即中品第五难胜地。<a id="a-w"></a>难胜有二义。<a id="a-x"></a>一教化众生。<a id="a-y"></a>二不从烦恼。<a id="a-z"></a>于二事得胜名难胜地。<a id="a-10"></a>见法即第六现前地。<a id="a-11"></a>因缘观解现前故也。<a id="a-12"></a>能断三界心等烦恼缚者。<a id="a-13"></a>二明除障。<a id="a-14"></a>前断色烦恼。<a id="a-15"></a>此断心烦恼。<a id="a-16"></a>又前断见惑。<a id="a-17"></a>此断思惑。<a id="a-18"></a>故言心也。<a id="a-19"></a>故现一身下。<a id="a-1A"></a>三明摄化。<a id="a-1B"></a>前信忍明化身。<a id="a-1C"></a>故云现百身千身万身。<a id="a-1D"></a>今顺忍明实身。<a id="a-1E"></a>故云现一身于十方佛土化众生也。<a id="a-1F"></a>问云何一身现于多土。<a id="a-1G"></a>答不思议力神通变化令众见也。<a id="a-1H"></a>又无生忍菩萨下。<a id="a-1I"></a>第四明无生忍。<a id="a-1J"></a>文三。<a id="a-1K"></a>今初标名位。<a id="a-1L"></a>谓以自他共无因。<a id="a-1M"></a>求色心二法不可得。<a id="a-1N"></a>于此得智名无生忍。<a id="a-1O"></a>所谓远不动观慧者。<a id="a-1P"></a>此配位也。<a id="a-1Q"></a>远即第七远行地。<a id="a-1R"></a>能至有功用心后边故。<a id="a-1S"></a>不动即第八不动地。<a id="a-1T"></a>有相烦恼不能动故。<a id="a-1U"></a>观慧即第九善慧地。<a id="a-1V"></a>四无碍解化众生故。<a id="a-1W"></a>亦能断三界心色等烦恼。<a id="a-1X"></a>习者二明除障。<a id="a-1Y"></a>前各断一重。<a id="a-1Z"></a>今双断正习也。<a id="a-1a"></a>故现不可说下。<a id="a-1b"></a>三明摄化分齐云云。<a id="a-1c"></a>复次寂灭忍下。<a id="a-1d"></a>第五辨寂灭忍。<a id="a-1e"></a>文四。<a id="a-1f"></a>初标名位三。<a id="a-1g"></a>一标名者。<a id="a-1h"></a>前之四忍未尽法源。<a id="a-1i"></a>今之一忍寂诸心色灭于想习名寂灭忍云云。<a id="a-1j"></a>佛与菩萨下。<a id="a-1k"></a>二明证用。<a id="a-1l"></a>金刚是喻。<a id="a-1m"></a>三昧是定。<a id="a-1n"></a>有以烦恼如金刚。<a id="a-1o"></a>以其坚靳不可即断。<a id="a-1p"></a>非佛智力无能断者。<a id="a-1q"></a>如经中龟甲羊角所能破者。<a id="a-1r"></a>是此义也。<a id="a-1s"></a>有以智慧如金刚。<a id="a-1t"></a>能破烦恼不为彼损。<a id="a-1u"></a>亦大经中。<a id="a-1v"></a>如金刚宝瓶无嘶破声。<a id="a-1w"></a>是其义也。<a id="a-1x"></a>今佛与十地菩萨同用寂灭忍。<a id="a-1y"></a>入金刚三昧也云云。<a id="a-1z"></a>下忍中行下。<a id="a-20"></a>三配位。<a id="a-21"></a>下忍即法云。<a id="a-22"></a>上忍即佛也。<a id="a-23"></a>萨婆若此云一切智。<a id="a-24"></a>又无碍道因位摄故名下忍。<a id="a-25"></a>解脱道果摄故名上忍。<a id="a-26"></a>又法云与佛同入金刚三昧。<a id="a-27"></a>前心名菩萨后心名佛。<a id="a-28"></a>无有中间故。<a id="a-29"></a>但上下。<a id="a-2A"></a>全之四忍俱是因位故有三品。<a id="a-2B"></a>问诸经有等觉。<a id="a-2C"></a>何故此中不立。<a id="a-2D"></a>答若依余经即合有三品。<a id="a-2E"></a>下品十地。<a id="a-2F"></a>中品等觉。<a id="a-2G"></a>上品妙觉。<a id="a-2H"></a>今般若附通不同别教。<a id="a-2I"></a>故但论法云即及佛地。<a id="a-2J"></a>故大品云。<a id="a-2K"></a>十地菩萨当知如佛。<a id="a-2L"></a>如者未是义。<a id="a-2M"></a>大经亦云。<a id="a-2N"></a>十地菩萨见性未了。<a id="a-2O"></a>此皆通教意也云云。<a id="a-2P"></a>共观第一义谛下。<a id="a-2Q"></a>第二辨除障。<a id="a-2R"></a>文三。<a id="a-2S"></a>初明所观之境。<a id="a-2T"></a>同观真谛而明昧不同。<a id="a-2U"></a>如大经云。<a id="a-2V"></a>如十地菩萨闻见佛性。<a id="a-2W"></a>诸佛如来眼见佛性。<a id="a-2X"></a>又十地菩萨名有上士。<a id="a-2Y"></a>佛名无上士。<a id="a-2Z"></a>又菩萨如十四夜月。<a id="a-2a"></a>佛如十五夜月等云云。<a id="a-2b"></a>断三界心习者。<a id="a-2c"></a>二正辨除障。<a id="a-2d"></a>前无生忍中双断心色粗习。<a id="a-2e"></a>今此忍中。<a id="a-2f"></a>永断心法细习也。<a id="a-2g"></a>无明尽相下。<a id="a-2h"></a>三明二道差别之相。<a id="a-2i"></a>无明尽相为金刚者。<a id="a-2j"></a>此无碍道也。<a id="a-2k"></a>言尽相者未尽之义。<a id="a-2l"></a>如烟是火相而未是火。<a id="a-2m"></a>金刚喻定。<a id="a-2n"></a>是尽无明之相而无明未尽。<a id="a-2o"></a>问若无明未尽应是烦恼。<a id="a-2p"></a>何故前文。<a id="a-2q"></a>佛与菩萨同入此定。<a id="a-2r"></a>答无明之性即是于明。<a id="a-2s"></a>如灯生时即同灭时。<a id="a-2t"></a>只以一念无明心变为明。<a id="a-2u"></a>微明即菩萨。<a id="a-2v"></a>大明即佛也。<a id="a-2w"></a>尽相无相为萨婆若者。<a id="a-2x"></a>此解脱道。<a id="a-2y"></a>前金刚下定。<a id="a-2z"></a>但尽色心粗细之相。<a id="a-30"></a>不得名一切智。<a id="a-31"></a>今佛地非但尽相亦尽无相。<a id="a-32"></a>故得名一切智。<a id="a-33"></a>可谓缘观双冥境智俱寂也。<a id="a-34"></a>超度世谛下。<a id="a-35"></a>第三约谛辨异。<a id="a-36"></a>三贤多住世谛十地多住真谛。<a id="a-37"></a>真谛即无。<a id="a-38"></a>世谛即有。<a id="a-39"></a>超世谛故非有。<a id="a-3A"></a>超真谛故非无。<a id="a-3B"></a>非有非无即萨云若。<a id="a-3C"></a>问萨婆若萨云若有何差别。<a id="a-3D"></a>答有二说。<a id="a-3E"></a>一云同。<a id="a-3F"></a>二云异。<a id="a-3G"></a>同者彼此无殊。<a id="a-3H"></a>异者萨婆若是一切智。<a id="a-3I"></a>萨云若一切种智。<a id="a-3J"></a>今谓。<a id="a-3K"></a>说五忍文寂灭忍中既唯分二品。<a id="a-3L"></a>不应更有萨婆若萨。<a id="a-3M"></a>云若之别。<a id="a-3N"></a>复说即有密明等觉之义。<a id="a-3O"></a>即于寂灭忍中有上中下。<a id="a-3P"></a>下即十地。<a id="a-3Q"></a>中一切智。<a id="a-3R"></a>上一切种智。<a id="a-3S"></a>若依经超度二谛外为第十一地萨云若者。<a id="a-3T"></a>即依前释云云。<a id="a-3U"></a>无缘大悲下。<a id="a-3V"></a>四明摄化分齐。<a id="a-3W"></a>文二。<a id="a-3X"></a>今初略者。<a id="a-3Y"></a>一切众生在于三界。<a id="a-3Z"></a>佛以大悲而济拔之。<a id="a-3a"></a>法华云。<a id="a-3b"></a>诸子游戏来入此宅。<a id="a-3c"></a>长行即云。<a id="a-3d"></a>长者惊入火宅。<a id="a-3e"></a>净名云。<a id="a-3f"></a>菩萨病者从大悲起。<a id="a-3g"></a>皆此意也。<a id="a-3h"></a>大悲是能化心。<a id="a-3i"></a>众生是所化境。<a id="a-3j"></a>萨婆若是能化体。<a id="a-3k"></a>大悲有三。<a id="a-3l"></a>一众生缘悲。<a id="a-3m"></a>外道亦有。<a id="a-3n"></a>二法缘悲。<a id="a-3o"></a>二乘亦有。<a id="a-3p"></a>三无缘悲。<a id="a-3q"></a>唯佛独有。<a id="a-3r"></a>善男子下第二依宗广释。<a id="a-3s"></a>文三。<a id="a-3t"></a>初约正理三界者欲色无色等三也。<a id="a-3u"></a>藏者能含六道四生也。<a id="a-3v"></a>果者分段报果也。<a id="a-3w"></a>报者苦乐等报也。<a id="a-3x"></a>二十二根者。<a id="a-3y"></a>眼等六根苦乐忧喜舍五成十一根。<a id="a-3z"></a>男女命三信进念定慧等五成十九根。<a id="a-40"></a>未知根欲知根知已根成二十二根。<a id="a-41"></a>二十一根不出分段三界。<a id="a-42"></a>知已根不出变易三界。<a id="a-43"></a>诸佛三身亦不出三界者。<a id="a-44"></a>以法身即应化也。<a id="a-45"></a>大经云。<a id="a-46"></a>今我此身即是法身。<a id="a-47"></a>法华云。<a id="a-48"></a>常在灵鹫山及余诸住处。<a id="a-49"></a>普贤观云。<a id="a-4A"></a>释迦牟尼名毗卢遮那遍一切处。<a id="a-4B"></a>华严云。<a id="a-4C"></a>亦名释迦亦名舍那等。<a id="a-4D"></a>既知三身即一身。<a id="a-4E"></a>亦须知界外即界内也。<a id="a-4F"></a>三界外无众生下。<a id="a-4G"></a>二明听说。<a id="a-4H"></a>说云界外有众生可化者。<a id="a-4I"></a>此外道说。<a id="a-4J"></a>非佛说也。<a id="a-4K"></a>问界外实无众生耶。<a id="a-4L"></a>答圣教不同。<a id="a-4M"></a>有无异说。<a id="a-4N"></a>此经则云界外无众生。<a id="a-4O"></a>余经则有。<a id="a-4P"></a>法华云。<a id="a-4Q"></a>余国作佛三百由旬外权置化城。<a id="a-4R"></a>净名云。<a id="a-4S"></a>上方界分度如四十二恒佛土。<a id="a-4T"></a>有佛名香积。<a id="a-4U"></a>若界外无人。<a id="a-4V"></a>岂容三界内。<a id="a-4W"></a>上方更有尔许佛土耶。<a id="a-4X"></a>故知亦有。<a id="a-4Y"></a>问此经云无。<a id="a-4Z"></a>余经云有。<a id="a-4a"></a>如何会通答此经云无。<a id="a-4b"></a>无变易众生。<a id="a-4c"></a>余经云有。<a id="a-4d"></a>有变易众生。<a id="a-4e"></a>故大论云。<a id="a-4f"></a>声闻生界外白银世界无烦恼名。<a id="a-4g"></a>只约无烦恼即云无众生。<a id="a-4h"></a>而声闻无明未断。<a id="a-4i"></a>岂实无耶。<a id="a-4j"></a>此文正是通教意。<a id="a-4k"></a>偏论界内烦恼众生也。<a id="a-4l"></a>卫世师外道说有六谛。<a id="a-4m"></a>大有经是其一谛。<a id="a-4n"></a>彼经说云。<a id="a-4o"></a>此三界外别有世界。<a id="a-4p"></a>若言三界外别有众生。<a id="a-4q"></a>同彼外道说也。<a id="a-4r"></a>实理而论。<a id="a-4s"></a>若言界外有众生。<a id="a-4t"></a>即同外道。<a id="a-4u"></a>若言无即同二乘。<a id="a-4v"></a>诸佛菩萨见者。<a id="a-4w"></a>即不有不无。<a id="a-4x"></a>不有不无即非如非异。<a id="a-4y"></a>非如非异即不如三界见于三界。<a id="a-4z"></a>如斯等事法华中佛方显了说也。<a id="a-50"></a>大王我常下。<a id="a-51"></a>第三引昔证今。<a id="a-52"></a>我昔常说。<a id="a-53"></a>断三界烦恼果报尽名为佛。<a id="a-54"></a>岂于三界外别有众生耶。<a id="a-55"></a>自性清净名萨云若性者。<a id="a-56"></a>即正因佛性一切众生佛及菩萨同共有此。<a id="a-57"></a>岂于三界外而更别有众生可化也。<a id="a-58"></a>众生本业下。<a id="a-59"></a>第三总结。<a id="a-5A"></a>文二。<a id="a-5B"></a>初总结五忍。<a id="a-5C"></a>众生本业即烦恼。<a id="a-5D"></a>诸佛菩萨未成道时。<a id="a-5E"></a>亦有烦恼。<a id="a-5F"></a>由烦恼故修诸功德智慧。<a id="a-5G"></a>今得成佛。<a id="a-5H"></a>佛本烦恼与今众生无异。<a id="a-5I"></a>故名为本。<a id="a-5J"></a>五忍中十四忍具足者。<a id="a-5K"></a>二结广略。<a id="a-5L"></a>略即五忍。<a id="a-5M"></a>广即十四。<a id="a-5N"></a>谓三贤是三十地及佛地成十四也。<a id="a-5O"></a>上来答前问兼利他竟。<a id="a-5P"></a>白佛言下。<a id="a-5Q"></a>第二答后问兼自利。<a id="a-5R"></a>文二。<a id="a-5S"></a>先问后答。<a id="a-5T"></a>今初揲前问。<a id="a-5U"></a>是故更重申。<a id="a-5V"></a>十地是菩萨本业。<a id="a-5W"></a>菩萨于生死菩提无染名本业清净。<a id="a-5X"></a>以净法教化众生。<a id="a-5Y"></a>不同凡夫二乘杂烦恼法化众生也。<a id="a-5Z"></a>问杂烦恼化众生有何失。<a id="a-5a"></a>答自既有缚。<a id="a-5b"></a>岂能化他凡夫。<a id="a-5c"></a>则师既堕弟亦随堕。<a id="a-5d"></a>二乘则谤佛败法。<a id="a-5e"></a>于诸众生而起怨心。<a id="a-5f"></a>岂成利益耶。<a id="a-5g"></a>佛言从一地下。<a id="a-5h"></a>二答。<a id="a-5i"></a>文二。<a id="a-5j"></a>先略后广。<a id="a-5k"></a>初又三。<a id="a-5l"></a>初明净业所依。<a id="a-5m"></a>谓从欢喜乃至法云。<a id="a-5n"></a>问何故但说十地。<a id="a-5o"></a>答地前三贤。<a id="a-5p"></a>贤而非圣不名本业清净。<a id="a-5q"></a>妙觉一地妙果已圆。<a id="a-5r"></a>故于因中举十地。<a id="a-5s"></a>答自所行下。<a id="a-5t"></a>简二行。<a id="a-5u"></a>一自行处即十地境。<a id="a-5v"></a>二佛行处谓妙觉地境。<a id="a-5w"></a>前十地但行自所行处。<a id="a-5x"></a>后金刚心通行二处。<a id="a-5y"></a>故下文云。<a id="a-5z"></a>得理尽三昧同佛行处。<a id="a-60"></a>又璎珞云。<a id="a-61"></a>佛子菩萨尔时住大寂门。<a id="a-62"></a>乃至过十地外与佛同坐也。<a id="a-63"></a>一切知见故者。<a id="a-64"></a>三释成清净。<a id="a-65"></a>以佛五眼方能见一切法。<a id="a-66"></a>以佛三智方能知一切法也。<a id="a-67"></a>本业者下。<a id="a-68"></a>第二广答。<a id="a-69"></a>文三。<a id="a-6A"></a>初标次释后结。<a id="a-6B"></a>今初。<a id="a-6C"></a>可解。<a id="a-6D"></a>若菩萨住下。<a id="a-6E"></a>二释十地为十。<a id="a-6F"></a>今初释善觉地。<a id="a-6G"></a>文五。<a id="a-6H"></a>今初明土宽狭。<a id="a-6I"></a>言住百佛国者。<a id="a-6J"></a>国土有三。<a id="a-6K"></a>一说法土。<a id="a-6L"></a>百亿日月化小乘。<a id="a-6M"></a>二神通土。<a id="a-6N"></a>亿亿日月化中乘。<a id="a-6O"></a>三智慧土。<a id="a-6P"></a>无量世界化菩萨。<a id="a-6Q"></a>今言百佛国土者。<a id="a-6R"></a>说法土也。<a id="a-6S"></a>作阎浮提四天王者。<a id="a-6T"></a>二配位。<a id="a-6U"></a>化于四王中。<a id="a-6V"></a>作南方增长天王。<a id="a-6W"></a>以阎浮提胜于余方。<a id="a-6X"></a>有佛出此处故。<a id="a-6Y"></a>又次第作四天王。<a id="a-6Z"></a>依十地经。<a id="a-6a"></a>初地菩萨作阎浮铁轮王。<a id="a-6b"></a>不言四天王。<a id="a-6c"></a>璎珞云。<a id="a-6d"></a>修行一劫二劫三劫。<a id="a-6e"></a>十信善者有三品。<a id="a-6f"></a>上品善铁轮王。<a id="a-6g"></a>化一天下。<a id="a-6h"></a>中品善粟散王。<a id="a-6i"></a>下品善人中王。<a id="a-6j"></a>十住铜轮王。<a id="a-6k"></a>十行银轮王。<a id="a-6l"></a>十向金轮王。<a id="a-6m"></a>初地已上琉璃轮王。<a id="a-6n"></a>十地经初地作铁轮王。<a id="a-6o"></a>此别教意也。<a id="a-6p"></a>璎珞及此经。<a id="a-6q"></a>十善作铁轮王圆教意也。<a id="a-6r"></a>修百法门者。<a id="a-6s"></a>三显法门也。<a id="a-6t"></a>即自利行。<a id="a-6u"></a>于十善中一一更明十善故言百法门。<a id="a-6v"></a>二谛平等心者。<a id="a-6w"></a>四释地中别行也。<a id="a-6x"></a>即俗即真故言平等。<a id="a-6y"></a>化一切众生者。<a id="a-6z"></a>五释地中通行也。<a id="a-70"></a>地地皆用化生为行。<a id="a-71"></a>已下九地文句类此可解。<a id="a-72"></a>住千佛下。<a id="a-73"></a>二释离达地。<a id="a-74"></a>忉利天此云三十三天也。<a id="a-75"></a>地经云。<a id="a-76"></a>二地作金光王。<a id="a-77"></a>璎珞与此经同。<a id="a-78"></a>千法门者。<a id="a-79"></a>于前十善中一一各行百善也云云。<a id="a-7A"></a>住十万下。<a id="a-7B"></a>三释发光地。<a id="a-7C"></a>地经作忉利天王。<a id="a-7D"></a>璎珞同此。<a id="a-7E"></a>住百亿下四释炎慧地。<a id="a-7F"></a>地经作炎摩天王。<a id="a-7G"></a>璎珞同此作兜率天王。<a id="a-7H"></a>道品即三十七道品也。<a id="a-7I"></a>住千亿下。<a id="a-7J"></a>五释难胜地。<a id="a-7K"></a>二谛者真俗也。<a id="a-7L"></a>四谛者苦集灭道也。<a id="a-7M"></a>八谛者有作四无作四也。<a id="a-7N"></a>又苦空无常无我及常乐我净处八也。<a id="a-7O"></a>地经作兜率天王。<a id="a-7P"></a>璎珞同此作化乐天王。<a id="a-7Q"></a>住十万亿下。<a id="a-7R"></a>六释现前地。<a id="a-7S"></a>地经作化乐天王。<a id="a-7T"></a>璎珞同此作他化天王。<a id="a-7U"></a>住百万亿下。<a id="a-7V"></a>七释远行地。<a id="a-7W"></a>地经作他化天至。<a id="a-7X"></a>璎珞经云梵王。<a id="a-7Y"></a>常以二智化众生也。<a id="a-7Z"></a>住百万微尘下。<a id="a-7a"></a>八释等观地。<a id="a-7b"></a>地经作梵天王王一千界。<a id="a-7c"></a>璎珞云梵师子璎珞光光天王。<a id="a-7d"></a>双照真俗不相违名为方便智。<a id="a-7e"></a>于入观中能发神通名神通智。<a id="a-7f"></a>住百万亿下。<a id="a-7g"></a>九释善慧地。<a id="a-7h"></a>地经作梵王王二千界。<a id="a-7i"></a>璎珞经作净天王。<a id="a-7j"></a>住不可说下。<a id="a-7k"></a>十释法云地。<a id="a-7l"></a>地经作大自在天王王三千界。<a id="a-7m"></a>璎珞作大净居天王。<a id="a-7n"></a>大自在大净居大净天皆同也。<a id="a-7o"></a>学行已满名理尽三昧。<a id="a-7p"></a>唯有一行是如来行。<a id="a-7q"></a>所谓大般涅槃菩萨亦得名同佛行处。<a id="a-7r"></a>无明是三界之本。<a id="a-7s"></a>此惑已尽即三界原尽也。<a id="a-7t"></a>是故一切下。<a id="a-7u"></a>第三结。<a id="a-7v"></a>文二。<a id="a-7w"></a>先结菩萨业。<a id="a-7x"></a>若十方下。<a id="a-7y"></a>二结如来业。<a id="a-7z"></a>又是答释妙觉地也。<a id="a-80"></a>尔时百万下。<a id="a-81"></a>大章第二月光偈赞。<a id="a-82"></a>文三。<a id="a-83"></a>一时众供养。<a id="a-84"></a>二月光赞佛。<a id="a-85"></a>三大众得益。<a id="a-86"></a>初又二。<a id="a-87"></a>初财供养佛。<a id="a-88"></a>合掌下。<a id="a-89"></a>次法供养云云。<a id="a-8A"></a>今于佛前下。<a id="a-8B"></a>二月光正赞。<a id="a-8C"></a>文二。<a id="a-8D"></a>一明赞处。<a id="a-8E"></a>世尊导师下。<a id="a-8F"></a>二正发言赞。<a id="a-8G"></a>偈者竭也。<a id="a-8H"></a>摄义竭尽故名为偈。<a id="a-8I"></a>四句为偈。<a id="a-8J"></a>句有三四五七等差别。<a id="a-8K"></a>若梵天以三十二字为首卢偈。<a id="a-8L"></a>即以八字为句也云云。<a id="a-8M"></a>五十九行大分为三。<a id="a-8N"></a>初六行总颂上义。<a id="a-8O"></a>二四十五行别颂十四忍。<a id="a-8P"></a>三八行总结颂五忍。<a id="a-8Q"></a>初人三。<a id="a-8R"></a>前三行叹别相三宝。<a id="a-8S"></a>次两行叹五忍。<a id="a-8T"></a>后一行叹一体三宝。<a id="a-8U"></a>初文三。<a id="a-8V"></a>佛法僧差别也。<a id="a-8W"></a>众生及器二世间俱尊名世尊。<a id="a-8X"></a>引导匠成名导师。<a id="a-8Y"></a>导师不同。<a id="a-8Z"></a>有世间导师出世导师。<a id="a-8a"></a>出世中有拙度巧度次第度一心度等。<a id="a-8b"></a>金刚体叹法身也。<a id="a-8c"></a>心行下。<a id="a-8d"></a>二两句叹法宝。<a id="a-8e"></a>净名云心净已度诸禅定。<a id="a-8f"></a>此中云寂灭。<a id="a-8g"></a>净名云。<a id="a-8h"></a>三转法轮于大千其轮本来常清净。<a id="a-8i"></a>此中云心行寂灭转法轮。<a id="a-8j"></a>一句包之义理不失。<a id="a-8k"></a>又初句叹佛身业。<a id="a-8l"></a>次句叹心业。<a id="a-8m"></a>次句叹口业。<a id="a-8n"></a>又佛五事具足。<a id="a-8o"></a>一世尊威德具足。<a id="a-8p"></a>二导师智慧具足。<a id="a-8q"></a>三金刚体法身具足。<a id="a-8r"></a>四心行寂灭解脱具足。<a id="a-8s"></a>五转法轮化他具足云云。<a id="a-8t"></a>捷疾应机名辨。<a id="a-8u"></a>八音者。<a id="a-8v"></a>梵摩喻经云。<a id="a-8w"></a>一最好声。<a id="a-8x"></a>二易了声。<a id="a-8y"></a>三调和声。<a id="a-8z"></a>四柔软声。<a id="a-90"></a>五不误声。<a id="a-91"></a>六不女声。<a id="a-92"></a>七尊重声。<a id="a-93"></a>八深远声。<a id="a-94"></a>洪者大也。<a id="a-95"></a>时众下。<a id="a-96"></a>三叹僧宝。<a id="a-97"></a>文中。<a id="a-98"></a>总前大众天无出家法。<a id="a-99"></a>今言出家者。<a id="a-9A"></a>约心说也。<a id="a-9B"></a>三乘共行十地。<a id="a-9C"></a>故云成比丘众菩萨行也。<a id="a-9D"></a>又人身出家成比丘众。<a id="a-9E"></a>天心出家行菩萨行也。<a id="a-9F"></a>五忍功德下。<a id="a-9G"></a>二别叹五忍。<a id="a-9H"></a>三贤十圣是因位名忍中行。<a id="a-9I"></a>佛居果地穷原尽理名能尽原。<a id="a-9J"></a>又十四皆云正士者。<a id="a-9K"></a>即四十一地也。<a id="a-9L"></a>十地为十。<a id="a-9M"></a>住行向及等觉名为四。<a id="a-9N"></a>成十四大士。<a id="a-9O"></a>圆教十四圣人。<a id="a-9P"></a>皆以一心三观谛了诸法名忍中行。<a id="a-9Q"></a>毗卢遮那众行休息名能尽原云云。<a id="a-9R"></a>佛众法海下一行。<a id="a-9S"></a>三叹一体三宝。<a id="a-9T"></a>佛是佛宝众是僧宝法是法宝。<a id="a-9U"></a>包含如海蕴积如藏。<a id="a-9V"></a>故无量功德摄在其中也。<a id="a-9W"></a>十善菩萨下。<a id="a-9X"></a>第二别颂十四忍。<a id="a-9Y"></a>文五。<a id="a-9Z"></a>初九行颂伏忍。<a id="a-9a"></a>二十行颂信忍。<a id="a-9b"></a>三八行颂顺忍。<a id="a-9c"></a>四十行颂无生忍。<a id="a-9d"></a>五八行颂寂灭忍。<a id="a-9e"></a>初文二。<a id="a-9f"></a>前两行颂伏忍方便即十信也。<a id="a-9g"></a>复有七行颂伏忍功德。<a id="a-9h"></a>即三贤也。<a id="a-9i"></a>初文二。<a id="a-9j"></a>先一行明离过。<a id="a-9k"></a>次一行明摄位。<a id="a-9l"></a>今初。<a id="a-9m"></a>古人云。<a id="a-9n"></a>十信菩萨由发大心求出三界。<a id="a-9o"></a>虽未能出。<a id="a-9p"></a>已能远离恶道等苦。<a id="a-9q"></a>故言长别。<a id="a-9r"></a>今则不然。<a id="a-9s"></a>若别教十信是外凡。<a id="a-9t"></a>未能暂离。<a id="a-9u"></a>岂能长别。<a id="a-9v"></a>若圆教十信断三界惑。<a id="a-9w"></a>至十住初。<a id="a-9x"></a>即断界外无明等惑。<a id="a-9y"></a>以其但断三界四住与罗汉齐。<a id="a-9z"></a>长别苦海。<a id="a-A0"></a>与二乘人同生方便有余土。<a id="a-A1"></a>若罗汉支佛。<a id="a-A2"></a>于彼土遇余佛为说法华经。<a id="a-A3"></a>即成菩萨进断无明。<a id="a-A4"></a>若十信菩萨纵未闻法华。<a id="a-A5"></a>亦能渐次自断无明。<a id="a-A6"></a>岂以不生恶道便是长别苦海。<a id="a-A7"></a>问此十信。<a id="a-A8"></a>与别教中何位相似。<a id="a-A9"></a>答夺而论之。<a id="a-AA"></a>别教地前次第修证。<a id="a-AB"></a>十住修从假入空观。<a id="a-AC"></a>十行修从空入假观。<a id="a-AD"></a>十回向修中道正观。<a id="a-AE"></a>圆教十信即能圆修三观。<a id="a-AF"></a>不可论同。<a id="a-AG"></a>与而言之。<a id="a-AH"></a>即别教十回向齐。<a id="a-AI"></a>问与前二教何位齐。<a id="a-AJ"></a>答夺而论之。<a id="a-AK"></a>藏通二教巧拙虽异。<a id="a-AL"></a>但见于空不见不空。<a id="a-AM"></a>未识中道。<a id="a-AN"></a>圆教十信具修三观。<a id="a-AO"></a>与前二教不可格量。<a id="a-AP"></a>与而为论。<a id="a-AQ"></a>圆教十信藏通佛与二乘俱断见思。<a id="a-AR"></a>即与藏通等佛地齐也。<a id="a-AS"></a>所言大信者。<a id="a-AT"></a>谓誓愿大度生大说法大慈悲喜舍大也。<a id="a-AU"></a>区分各别名界。<a id="a-AV"></a>三苦八苦八万四千苦名苦。<a id="a-AW"></a>回转不息如轮。<a id="a-AX"></a>沉浮出没如海云云。<a id="a-AY"></a>中下品善下。<a id="a-AZ"></a>二明摄位。<a id="a-Aa"></a>修行十善必具三心。<a id="a-Ab"></a>中下二心为粟散王。<a id="a-Ac"></a>小王众多犹如粟散。<a id="a-Ad"></a>上品心行十善为铁轮王。<a id="a-Ae"></a>王阎浮提。<a id="a-Af"></a>其铁轮宝广一俱卢舍云云。<a id="a-Ag"></a>若璎珞上品铁轮。<a id="a-Ah"></a>中品粟散。<a id="a-Ai"></a>下品人王云云。<a id="a-Aj"></a>习种铜轮下。<a id="a-Ak"></a>第二伏忍上中下功德文二。<a id="a-Al"></a>初两行别叹三品。<a id="a-Am"></a>为三轮王。<a id="a-An"></a>次五行总叹三品。<a id="a-Ao"></a>今初。<a id="a-Ap"></a>十住菩萨习种性人。<a id="a-Aq"></a>作铜轮王王二天下。<a id="a-Ar"></a>其铜轮宝广二俱卢舍。<a id="a-As"></a>十行菩萨性种性人。<a id="a-At"></a>作银轮王王三天下。<a id="a-Au"></a>其银轮宝广三俱卢舍。<a id="a-Av"></a>十回向菩萨道种性人。<a id="a-Aw"></a>作金轮王王四天下。<a id="a-Ax"></a>其金轮宝广四俱卢舍。<a id="a-Ay"></a>七宝者。<a id="a-Az"></a>女宝、<a id="a-B0"></a>珠宝、<a id="a-B1"></a>轮宝．主兵宝．主藏臣宝．象宝．马宝等也。<a id="a-B2"></a>伏忍圣胎下。<a id="a-B3"></a>二总叹三品。<a id="a-B4"></a>文二。<a id="a-B5"></a>初一行列三十心。<a id="a-B6"></a>与十圣作胎故名圣胎。<a id="a-B7"></a>三十人总标数。<a id="a-B8"></a>十住下别列。<a id="a-B9"></a>经作信字。<a id="a-BA"></a>有人云。<a id="a-BB"></a>信即十信止则十住坚则十行。<a id="a-BC"></a>此恐与经文义理相违。<a id="a-BD"></a>有人云。<a id="a-BE"></a>信即十住止则十行坚则十回向。<a id="a-BF"></a>此则得义违文。<a id="a-BG"></a>今谓住信相似。<a id="a-BH"></a>传写者谬。<a id="a-BI"></a>应作住字读之。<a id="a-BJ"></a>三世诸佛下。<a id="a-BK"></a>二正叹功德。<a id="a-BL"></a>文四。<a id="a-BM"></a>初叹伏忍能生诸佛。<a id="a-BN"></a>以伏忍为入道之初门菩提之关键。<a id="a-BO"></a>谁人出不由户。<a id="a-BP"></a>故三世诸佛由此而生。<a id="a-BQ"></a>一切菩萨下。<a id="a-BR"></a>罗叹伏忍能生菩萨。<a id="a-BS"></a>大海有本。<a id="a-BT"></a>所谓众流。<a id="a-BU"></a>众流之本必有涓滴。<a id="a-BV"></a>菩萨之行本乎伏忍。<a id="a-BW"></a>伏忍成立由于信心。<a id="a-BX"></a>若能发信心。<a id="a-BY"></a>入圆十住即断无明。<a id="a-BZ"></a>无明盘礴非一心三观所不能断。<a id="a-Ba"></a>能断之智从十信生。<a id="a-Bb"></a>故佛叹云信心难也。<a id="a-Bc"></a>若得信心下。<a id="a-Bd"></a>三明功能。<a id="a-Be"></a>若得圆信心必不退转。<a id="a-Bf"></a>即得入于初地之道。<a id="a-Bg"></a>此中经文包含两教。<a id="a-Bh"></a>若约别教。<a id="a-Bi"></a>即从十信渐进不退登于欢喜。<a id="a-Bj"></a>若是圆教十信心菩萨即不退转便登初住。<a id="a-Bk"></a>圆教初住即别教初地。<a id="a-Bl"></a>故华严及下经文亦以十住为十地也。<a id="a-Bm"></a>必不退者。<a id="a-Bn"></a>圆教十信必不退堕凡夫二乘及于三界。<a id="a-Bo"></a>问本业璎珞说十住中。<a id="a-Bp"></a>第六住正观现前。<a id="a-Bq"></a>值佛菩萨善知识所护。<a id="a-Br"></a>则出七住常不退转。<a id="a-Bs"></a>七住以前名为退分。<a id="a-Bt"></a>如佛初会有八万人退。<a id="a-Bu"></a>如净目天子法才王子舍利弗等。<a id="a-Bv"></a>欲入七住值恶因缘退落凡夫不善恶中作大邪见。<a id="a-Bw"></a>今此经中不言退者何耶。<a id="a-Bx"></a>答人心如面各各不同。<a id="a-By"></a>大圣随机故亦差别。<a id="a-Bz"></a>有说十行菩萨性种人。<a id="a-C0"></a>犹退堕地狱。<a id="a-C1"></a>又初阿僧祇劫犹退堕者。<a id="a-C2"></a>即入回向人亦有退堕。<a id="a-C3"></a>璎珞第一说十住第七名住不退。<a id="a-C4"></a>七住已前即有退义。<a id="a-C5"></a>约教而断。<a id="a-C6"></a>初阿僧祇退者三藏意。<a id="a-C7"></a>十行退者通意。<a id="a-C8"></a>十回向退者别意。<a id="a-C9"></a>十信退者圆意。<a id="a-CA"></a>今云信心不退进入初住之地。<a id="a-CB"></a>即圆义也。<a id="a-CC"></a>教化众生下。<a id="a-CD"></a>四明利他。<a id="a-CE"></a>上句明化他之行。<a id="a-CF"></a>教化众生令常觉悟必不退转。<a id="a-CG"></a>下句结叹初心也。<a id="a-CH"></a>大经云。<a id="a-CI"></a>发心毕竟二不别。<a id="a-CJ"></a>如是二心前心难。<a id="a-CK"></a>般若云。<a id="a-CL"></a>能生一念净信。<a id="a-CM"></a>于无量佛而种善根。<a id="a-CN"></a>法华云。<a id="a-CO"></a>于无量劫行五波罗蜜。<a id="a-CP"></a>不如闻佛寿命生信等。<a id="a-CQ"></a>皆斯义也。<a id="a-CR"></a>善觉菩萨下。<a id="a-CS"></a>第二颂信忍功德。<a id="a-CT"></a>文二。<a id="a-CU"></a>先颂三品。<a id="a-CV"></a>后后叹。<a id="a-CW"></a>初文三。<a id="a-CX"></a>一四行颂初地下忍。<a id="a-CY"></a>次两行颂一地中忍。<a id="a-CZ"></a>后两行颂三地上忍。<a id="a-Ca"></a>初文二。<a id="a-Cb"></a>初一行半叹作王功能。<a id="a-Cc"></a>俗如幻有真如幻无。<a id="a-Cd"></a>心虽非实不无于幻。<a id="a-Ce"></a>于幻宛然故云双照。<a id="a-Cf"></a>真俗空故故云平等。<a id="a-Cg"></a>始登一乘下。<a id="a-Ch"></a>二两行半明入地功德。<a id="a-Ci"></a>以一心三智住于谛理名住。<a id="a-Cj"></a>能生诸德名地。<a id="a-Ck"></a>地即别教初欢喜地。<a id="a-Cl"></a>住即圆教初欢喜住也。<a id="a-Cm"></a>于一心中即修三观。<a id="a-Cn"></a>万德万行并在其中。<a id="a-Co"></a>华首经云。<a id="a-Cp"></a>一切德并在初发心中。<a id="a-Cq"></a>即其义也。<a id="a-Cr"></a>于第一义而不动者。<a id="a-Cs"></a>别教则十回向菩萨修中道正观未证故有动。<a id="a-Ct"></a>至初地证得则无动。<a id="a-Cu"></a>圆教则十信。<a id="a-Cv"></a>修一心三观犹有动。<a id="a-Cw"></a>初住证得方无动也。<a id="a-Cx"></a>离达开士下。<a id="a-Cy"></a>二两行颂信忍中品。<a id="a-Cz"></a>离达者。<a id="a-D0"></a>离破戒垢通达三观。<a id="a-D1"></a>别教二地圆教二住。<a id="a-D2"></a>开士者开空法道也。<a id="a-D3"></a>大士正士开士等。<a id="a-D4"></a>并一义也。<a id="a-D5"></a>忉利明王位。<a id="a-D6"></a>现形明化。<a id="a-D7"></a>无缘等明智。<a id="a-D8"></a>世谛无法可缘。<a id="a-D9"></a>真谛无法可相。<a id="a-DA"></a>无缘无相即是中道第一义谛。<a id="a-DB"></a>无无者。<a id="a-DC"></a>一无无缘。<a id="a-DD"></a>一无无相。<a id="a-DE"></a>此二俱无。<a id="a-DF"></a>云何有生。<a id="a-DG"></a>故云无生。<a id="a-DH"></a>既真无生。<a id="a-DI"></a>何得有照。<a id="a-DJ"></a>云何无二照。<a id="a-DK"></a>照无所照不二故也。<a id="a-DL"></a>明慧空照下。<a id="a-DM"></a>三两行颂信忍上品。<a id="a-DN"></a>别则三地达人法二空得忍成就名空照。<a id="a-DO"></a>圆则三住即空即假即中名空照也。<a id="a-DP"></a>应形下明化也。<a id="a-DQ"></a>忍心下明智。<a id="a-DR"></a>三谛即一谛。<a id="a-DS"></a>三心即一心。<a id="a-DT"></a>故云无二。<a id="a-DU"></a>即有即空故云出有入无。<a id="a-DV"></a>即空即有故云变化生也。<a id="a-DW"></a>善觉离明下。<a id="a-DX"></a>第二总结信忍。<a id="a-DY"></a>能灭三界色烦恼。<a id="a-DZ"></a>即色是空。<a id="a-Da"></a>还观三界身口色。<a id="a-Db"></a>即空是色。<a id="a-Dc"></a>法性第一无遗照。<a id="a-Dd"></a>无非中道也。<a id="a-De"></a>有本作唯照。<a id="a-Df"></a>非经意也。<a id="a-Dg"></a>炎慧下。<a id="a-Dh"></a>第三颂顺忍。<a id="a-Di"></a>文二。<a id="a-Dj"></a>前六行正颂。<a id="a-Dk"></a>后两行总结。<a id="a-Dl"></a>初文三。<a id="a-Dm"></a>初两行颂下品。<a id="a-Dn"></a>次两行颂中品。<a id="a-Do"></a>后两行颂上品。<a id="a-Dp"></a>初中炎慧妙光等者。<a id="a-Dq"></a>即别教四地菩萨得精进波罗蜜成就。<a id="a-Dr"></a>圆教即四住菩萨于三观精进。<a id="a-Ds"></a>缘寂即实智。<a id="a-Dt"></a>照空有即权智也。<a id="a-Du"></a>胜慧下。<a id="a-Dv"></a>次颂中品忍。<a id="a-Dw"></a>别教五地菩萨入深禅定得于胜慧。<a id="a-Dx"></a>圆教五住菩萨也。<a id="a-Dy"></a>空空谛观无二即动是寂。<a id="a-Dz"></a>变化六道即寂是动也。<a id="a-E0"></a>法现下。<a id="a-E1"></a>三颂上忍。<a id="a-E2"></a>别教六地菩萨得般若圆满。<a id="a-E3"></a>故云法现等。<a id="a-E4"></a>圆教六住中无二无照等即寂也。<a id="a-E5"></a>智光普照即动也。<a id="a-E6"></a>焰胜法现下。<a id="a-E7"></a>二两行总结。<a id="a-E8"></a>焰即前四地。<a id="a-E9"></a>胜即五地。<a id="a-EA"></a>法现即六地。<a id="a-EB"></a>此三菩萨得中道观不起有无二相。<a id="a-EC"></a>以正观水洗无明垢也。<a id="a-ED"></a>空慧等者。<a id="a-EE"></a>即色心俱空也。<a id="a-EF"></a>还观等者。<a id="a-EG"></a>即色心俱假也。<a id="a-EH"></a>远达无生下。<a id="a-EI"></a>第四颂无生忍。<a id="a-EJ"></a>一颂为三。<a id="a-EK"></a>前五行颂七地下忍。<a id="a-EL"></a>次三行颂八地中忍。<a id="a-EM"></a>后两行颂九地上忍。<a id="a-EN"></a>初文二。<a id="a-EO"></a>初释行相。<a id="a-EP"></a>二断惑分齐。<a id="a-EQ"></a>今初。<a id="a-ER"></a>远达无生。<a id="a-ES"></a>大品云。<a id="a-ET"></a>七地深入无生。<a id="a-EU"></a>深入远达义相似也。<a id="a-EV"></a>不同六地证有间断。<a id="a-EW"></a>至法之源故云深入。<a id="a-EX"></a>深入即远行地。<a id="a-EY"></a>邻近第八地。<a id="a-EZ"></a>故复云远行。<a id="a-Ea"></a>远行地即远达也。<a id="a-Eb"></a>常万亿等者。<a id="a-Ec"></a>明化用。<a id="a-Ed"></a>略举大数故云万亿。<a id="a-Ee"></a>未度下明损生。<a id="a-Ef"></a>未度报身者分段身是也。<a id="a-Eg"></a>尽此一身即入变易故。<a id="a-Eh"></a>智论云。<a id="a-Ei"></a>七地菩萨未舍肉身。<a id="a-Ej"></a>又二十一生中。<a id="a-Ek"></a>未度末后一生也。<a id="a-El"></a>双观二谛故云等观。<a id="a-Em"></a>又色心二法无差别相。<a id="a-En"></a>故云等观。<a id="a-Eo"></a>别教七地犹有功用。<a id="a-Ep"></a>进入八地无功用心。<a id="a-Eq"></a>中道法流至萨婆若海。<a id="a-Er"></a>此别接通意也。<a id="a-Es"></a>始入无缘金刚忍。<a id="a-Et"></a>则不受三界分段身。<a id="a-Eu"></a>此乃预说八地已上功德。<a id="a-Ev"></a>以其必能致此胜神。<a id="a-Ew"></a>不久的得故先说也。<a id="a-Ex"></a>亦犹教声闻人先叹当果矣。<a id="a-Ey"></a>中道第一义谛。<a id="a-Ez"></a>对真俗即是第三。<a id="a-F0"></a>一中一切中故云无二照。<a id="a-F1"></a>从初地至七地。<a id="a-F2"></a>各有下中上三品。<a id="a-F3"></a>三七即二十一。<a id="a-F4"></a>生生之中皆观诸法空寂。<a id="a-F5"></a>以此为行也。<a id="a-F6"></a>三界爱习下。<a id="a-F7"></a>二明断惑分齐。<a id="a-F8"></a>七地菩萨断现行。<a id="a-F9"></a>此断习气。<a id="a-FA"></a>如十地经云。<a id="a-FB"></a>此远行地不名有烦恼者。<a id="a-FC"></a>一切烦恼不行故。<a id="a-FD"></a>贪求如来智者未满足故不名有烦恼。<a id="a-FE"></a>此经亦尔。<a id="a-FF"></a>爱佛智者习未断故。<a id="a-FG"></a>故名顺道定。<a id="a-FH"></a>谛谓审实。<a id="a-FI"></a>以前六地但断烦恼未断无明习气。<a id="a-FJ"></a>今第七地烦恼粗重。<a id="a-FK"></a>早已断尽。<a id="a-FL"></a>故能谛了。<a id="a-FM"></a>未断无明习也。<a id="a-FN"></a>爱谓痴爱。<a id="a-FO"></a>由痴爱故受生死身。<a id="a-FP"></a>故净名云。<a id="a-FQ"></a>从痴有爱则我病生。<a id="a-FR"></a>今七地中永已断故。<a id="a-FS"></a>等观下三行。<a id="a-FT"></a>颂无生中品忍。<a id="a-FU"></a>即八地菩萨也。<a id="a-FV"></a>此句标名举位。<a id="a-FW"></a>变生法身者。<a id="a-FX"></a>七地分段报身。<a id="a-FY"></a>已舍变彼分段得变易法身。<a id="a-FZ"></a>故云变生。<a id="a-Fa"></a>证法性理以成此身。<a id="a-Fb"></a>故云法身。<a id="a-Fc"></a>八百恒土下明胜用。<a id="a-Fd"></a>道前为过去道中为现在道后为未来。<a id="a-Fe"></a>返照者。<a id="a-Ff"></a>照过去七地已前事。<a id="a-Fg"></a>乐虚者缘现在事。<a id="a-Fh"></a>无尽原者照未来事。<a id="a-Fi"></a>七地虽得无二之照。<a id="a-Fj"></a>以其初证不明寂。<a id="a-Fk"></a>然今至八地心更纯熟故常寂然也。<a id="a-Fl"></a>慧光开士下。<a id="a-Fm"></a>二颂无生上品忍。<a id="a-Fn"></a>即九地善慧菩萨也。<a id="a-Fo"></a>常在无为等者。<a id="a-Fp"></a>即动寂齐行也。<a id="a-Fq"></a>灌顶菩萨下。<a id="a-Fr"></a>第五八行颂寂灭忍。<a id="a-Fs"></a>文二。<a id="a-Ft"></a>前五行颂下品。<a id="a-Fu"></a>后三行颂上品。<a id="a-Fv"></a>初中言灌顶者。<a id="a-Fw"></a>在十二法师之上故名顶。<a id="a-Fx"></a>华严二十七云。<a id="a-Fy"></a>譬如轮王太子成就王相。<a id="a-Fz"></a>取四大海水灌子顶上。<a id="a-G0"></a>即名灌顶大王。<a id="a-G1"></a>菩萨亦如是。<a id="a-G2"></a>受佛职时。<a id="a-G3"></a>诸佛以智水灌是菩萨顶。<a id="a-G4"></a>名灌顶法王。<a id="a-G5"></a>是名菩萨入智慧职地。<a id="a-G6"></a>即法云地菩萨也。<a id="a-G7"></a>为第四禅天王。<a id="a-G8"></a>有本云。<a id="a-G9"></a>五禅王者。<a id="a-GA"></a>即取欲界及四禅也。<a id="a-GB"></a>始入金刚等者。<a id="a-GC"></a>以此定破无明一切皆了也。<a id="a-GD"></a>从初欢喜终竟法云。<a id="a-GE"></a>有三十生。<a id="a-GF"></a>今但言二十九生者。<a id="a-GG"></a>以第三十生是其见受之身。<a id="a-GH"></a>于前二十九生已过。<a id="a-GI"></a>故云永以度也。<a id="a-GJ"></a>下忍观者。<a id="a-GK"></a>结因分齐。<a id="a-GL"></a>一转妙觉者。<a id="a-GM"></a>结果分齐。<a id="a-GN"></a>虽即未得转心即得也。<a id="a-GO"></a>等即等观。<a id="a-GP"></a>八地菩萨。<a id="a-GQ"></a>慧即慧光。<a id="a-GR"></a>九地菩萨。<a id="a-GS"></a>灌顶即十地菩萨。<a id="a-GT"></a>此三品大士。<a id="a-GU"></a>共除余习无明之缘。<a id="a-GV"></a>无明习相是旧烦恼。<a id="a-GW"></a>名之为故。<a id="a-GX"></a>即四住客尘是新烦恼也。<a id="a-GY"></a>二谛即真俗。<a id="a-GZ"></a>理穷即中道。<a id="a-Ga"></a>得此三观谛现行习气皆尽也。<a id="a-Gb"></a>圆智无相下。<a id="a-Gc"></a>三二颂明妙觉地。<a id="a-Gd"></a>即寂灭上忍也。<a id="a-Ge"></a>得一切种智圆满尽无明之相。<a id="a-Gf"></a>故云圆智无相。<a id="a-Gg"></a>得此无相方为三界之主。<a id="a-Gh"></a>法华亦云。<a id="a-Gi"></a>今此三界皆是我有。<a id="a-Gj"></a>喻云。<a id="a-Gk"></a>是时宅主在门外立等也。<a id="a-Gl"></a>十地菩萨受第三十生。<a id="a-Gm"></a>未名为尽。<a id="a-Gn"></a>今妙觉菩萨不受此生。<a id="a-Go"></a>故名尽也。<a id="a-Gp"></a>前三十生未尽不名大觉。<a id="a-Gq"></a>佛地生尽故名大觉。<a id="a-Gr"></a>得涅槃名大寂。<a id="a-Gs"></a>无余无为四魔不能破坏。<a id="a-Gt"></a>如金刚藏。<a id="a-Gu"></a>前三十生并有因尽果生。<a id="a-Gv"></a>今大果圆满更不复生。<a id="a-Gw"></a>故云报尽。<a id="a-Gx"></a>尽未来际拔众生苦。<a id="a-Gy"></a>故悲无穷极也。<a id="a-Gz"></a>第一义谛即涅槃故常安隐。<a id="a-H0"></a>即常乐我净穷无明之原尽烦恼之性。<a id="a-H1"></a>不同外道断见声闻证空。<a id="a-H2"></a>虽无得无成而妙智常照。<a id="a-H3"></a>上来颂五忍竟。<a id="a-H4"></a>长行偈颂互明五忍。<a id="a-H5"></a>而十地妙觉出没不同。<a id="a-H6"></a>是乃大圣随机转文显义者也。<a id="a-H7"></a>三贤十圣下第三八行总结叹五忍。<a id="a-H8"></a>文三。<a id="a-H9"></a>先叹法身果。<a id="a-HA"></a>后叹利益果。<a id="a-HB"></a>初中将明其胜。<a id="a-HC"></a>先且举劣。<a id="a-HD"></a>三贤即地前三十心。<a id="a-HE"></a>十圣即十地菩萨。<a id="a-HF"></a>此四十心同生华藏果报之土。<a id="a-HG"></a>非藏通教中果报。<a id="a-HH"></a>若藏教唯是凡圣同居。<a id="a-HI"></a>若论通教。<a id="a-HJ"></a>唯生有余化城之土。<a id="a-HK"></a>今言果报即是别圆教人得无障碍生无障碍土。<a id="a-HL"></a>问此中三贤十圣。<a id="a-HM"></a>为是别教为是圆教。<a id="a-HN"></a>答正是圆教。<a id="a-HO"></a>问圆教即合生常寂光。<a id="a-HP"></a>何故生华藏。<a id="a-HQ"></a>答华藏之中别圆共生。<a id="a-HR"></a>以是因非果不得生于寂光之土。<a id="a-HS"></a>故华藏土中有别教十地圆教四十心共生也。<a id="a-HT"></a>妙觉极果毗卢遮那唯独一人生于寂光净土。<a id="a-HU"></a>问前三二中亦有净土。<a id="a-HV"></a>何故寂光独名净土。<a id="a-HW"></a>答凡圣同居圣少凡多。<a id="a-HX"></a>是秽非净。<a id="a-HY"></a>方便有余。<a id="a-HZ"></a>但除见思未断无明。<a id="a-Ha"></a>偏真之净非是真净。<a id="a-Hb"></a>华藏世界带别方便。<a id="a-Hc"></a>未为纯净。<a id="a-Hd"></a>寂光无此故受净土之名也。<a id="a-He"></a>一切众生暂住报者。<a id="a-Hf"></a>有云众生虽即无始而有终暂时受报。<a id="a-Hg"></a>佛无始终故居净土。<a id="a-Hh"></a>今谓佛登妙觉应在寂光。<a id="a-Hi"></a>为化众生暂时应现寿命长短。<a id="a-Hj"></a>而受果报故云也。<a id="a-Hk"></a>如来三业下。<a id="a-Hl"></a>二叹法身果报。<a id="a-Hm"></a>净土。<a id="a-Hn"></a>即是依报。<a id="a-Ho"></a>今明法身即是正报。<a id="a-Hp"></a>上句正叹。<a id="a-Hq"></a>下句顶礼一体三宝。<a id="a-Hr"></a>法王无上下。<a id="a-Hs"></a>三叹化他果。<a id="a-Ht"></a>文中初一行举喻叹。<a id="a-Hu"></a>即是形益。<a id="a-Hv"></a>次一行法说叹佛口业。<a id="a-Hw"></a>是声益。<a id="a-Hx"></a>外道全无义。<a id="a-Hy"></a>二乘偏等。<a id="a-Hz"></a>菩萨未圆。<a id="a-I0"></a>唯佛有文义也。<a id="a-I1"></a>心智即观。<a id="a-I2"></a>寂灭即缘。<a id="a-I3"></a>观缘寂名无缘照。<a id="a-I4"></a>又外色无可缘。<a id="a-I5"></a>内心无可照。<a id="a-I6"></a>次一行明大众供养。<a id="a-I7"></a>次一行明地动。<a id="a-I8"></a>次一行结叹。<a id="a-I9"></a>佛在人为人尊。<a id="a-IA"></a>在天为天尊。<a id="a-IB"></a>又大经云。<a id="a-IC"></a>人王即天王也。<a id="a-ID"></a>十四王即三贤十圣等也。<a id="a-IE"></a>广说恐时众受难。<a id="a-IF"></a>故略叹也。<a id="a-IG"></a>又佛德无量不可叹尽。<a id="a-IH"></a>故略叹也。</p>
 </body>
</html>