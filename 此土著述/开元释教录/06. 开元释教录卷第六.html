<!doctype html>
<html id="z3IBWmw1Se" data-ver="796">
 <head>
  <meta charset="utf-8">
  <meta author="智升">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">开元释教录卷第六</h1>
  <h2 id="a2">总括群经录上之六</h2>
  <p id="a3">齐萧氏都建业(亦云南齐)</p>
  <p id="a4">自高帝建元元年己未至和帝中兴二年壬午。<a id="a-5"></a>凡经七主二十四年。<a id="a-6"></a>沙门七人。<a id="a-7"></a>所译经律总一十二部三十三卷(于中七部二十八卷见在五部五卷阙本) (萧齐)沙门昙摩伽陀耶舍(一部一卷经) 沙门摩诃乘(二部二卷经律) 沙门僧伽跋陀罗(一部一十八卷律) 沙门达摩摩提(二部二卷经) 沙门求那毗地(三部六卷经集) 沙门释昙景(二部二卷经) 沙门释法化(一部一卷经) 无量义经一卷(第二出见僧祐录)</p>
  <p id="a8">右一部一卷其本见在。</p>
  <p id="a9">沙门昙摩伽陀邪舍。<a id="a-A"></a>齐言法生称。<a id="a-B"></a>中印度人。<a id="a-C"></a>悟物居情导利无舍。<a id="a-D"></a>以高帝道成建元三年辛酉。<a id="a-E"></a>于广州朝亭寺译无量义经一部。<a id="a-F"></a>邪舍手善隶书口解齐言传受经人。<a id="a-G"></a>武当山沙门慧表永明三年赍至扬都。<a id="a-H"></a>缮写流布 五百本生经一卷(见僧祐录祐云未详卷数房云一卷) 他毗利律一卷(齐言宿德律见僧祐录祐云未详卷数房云一卷)</p>
  <p id="aI">右二部二卷其本并阙。</p>
  <p id="aJ">沙门摩诃乘。<a id="a-K"></a>西域人也。<a id="a-L"></a>栖心妙道结志弘通。<a id="a-M"></a>以武帝赜永明年中。<a id="a-N"></a>于广州译五百本生经等二部 善见律毗婆沙十八卷(或云毗婆沙律亦直云善见律见道慧宋齐录及僧祐录)</p>
  <p id="aO">右一部一十八卷其本见在。</p>
  <p id="aP">沙门僧伽跋陀罗。<a id="a-Q"></a>齐言众贤。<a id="a-R"></a>西域人。<a id="a-S"></a>怀道放旷化惠无穷。<a id="a-T"></a>师资相传云。<a id="a-U"></a>佛涅槃后优波离既结集律藏讫。<a id="a-V"></a>即于其年七月十五日受自恣竟。<a id="a-W"></a>以香花供养律藏。<a id="a-X"></a>便下一点置律藏前。<a id="a-Y"></a>年年如是。<a id="a-Z"></a>优波离欲涅槃持付弟子陀写俱。<a id="a-a"></a>陀写俱欲涅槃付弟子须俱。<a id="a-b"></a>须俱付弟子悉伽婆。<a id="a-c"></a>悉伽婆付弟子目揵连子帝须。<a id="a-d"></a>目揵连子帝须付弟子旃陀跋阇。<a id="a-e"></a>如是师师相付至今三藏法师(不出其名)三藏法师将律藏至广州。<a id="a-f"></a>临上舶反还去。<a id="a-g"></a>以律藏付弟子僧伽跋陀罗。<a id="a-h"></a>跋陀以武帝永明六年戊辰(房云己巳)共沙门僧祎。<a id="a-i"></a>于广州竹林寺译出。<a id="a-j"></a>名为善见律毗婆沙。<a id="a-k"></a>因共安居。<a id="a-l"></a>以永明七年己巳岁(房云庚午)七月半受自恣竟。<a id="a-m"></a>如前师法以香华供养律藏讫即下一点。<a id="a-n"></a>当其年计得九百七十五点。<a id="a-o"></a>点是一年。<a id="a-p"></a>赵伯休梁大同九年于庐山值苦行律师弘度。<a id="a-q"></a>得此佛涅槃后众圣点记年月讫齐永明七年。<a id="a-r"></a>伯休访弘度云。<a id="a-s"></a>自永明七年已后云何不复见点。<a id="a-t"></a>弘度答云。<a id="a-u"></a>自此已前皆是得道圣人手自下点。<a id="a-v"></a>贫道凡夫止可奉持顶戴而已。<a id="a-w"></a>不敢辄点。<a id="a-x"></a>伯休因此算。<a id="a-y"></a>至梁大同九年癸亥岁。<a id="a-z"></a>合得一千二十八年。<a id="a-10"></a>升依伯休所计推。<a id="a-11"></a>至大唐开元十八年庚午之岁。<a id="a-12"></a>合得一千二百一十六年。<a id="a-13"></a>若然则是如来灭度远近参差未堪取行(此墨点记与法显所传师子国佛牙精舍唱记年岁全悬此云优波离集律藏竟自恣了已手自下点年年如是展转相付流传至今者此或不然寻此善见婆沙非是波离所集乃是部分已后二十部中随彼所宗释一家义撮要而解非全部毗尼也即此撰集已后年下一点此或如然若言波离手自下点者未可即为指南也) 妙法莲华经提婆达多品第十二一卷(今编入妙法华在第五卷初沙门法献于于填国得梵本来见道慧宋齐录僧祐录云于高昌郡获梵本未详孰正) 观世音忏悔 除罪咒经一卷(永明八年十二月十五日译出见僧祐录及宝唱录)</p>
  <p id="a14">右二部二卷(提婆达多品见在观世音咒经阙本)</p>
  <p id="a15">沙门达摩摩提。<a id="a-16"></a>齐言法意。<a id="a-17"></a>西域人。<a id="a-18"></a>悟物情深随方启喻。<a id="a-19"></a>以武帝。<a id="a-1A"></a>永明八年庚午。<a id="a-1B"></a>为沙门法献于杨都瓦官寺译提婆达多品等二部。<a id="a-1C"></a>献时为僧正。<a id="a-1D"></a>初献以宋元徽三年游历西域。<a id="a-1E"></a>于于填国得经梵本并及佛牙。<a id="a-1F"></a>有迦毗罗神卫护还宋。<a id="a-1G"></a>经至齐永明中共沙门法意译出。<a id="a-1H"></a>佛牙安置钟山上定林寺(佛牙可长三寸围亦如之色带黄白其牙端拶凸若今印文而温润光洁颇类珠玉谨按内经佛有四牙一在忉利天一在龙王宫一在师子国一在乌苌国此即乌苌国牙也后忽失之乃现于填献于于填请还)</p>
  <p id="a1I">到梁普通三年正月。<a id="a-1J"></a>忽有数人并执器仗。<a id="a-1K"></a>初夜扣门称临川殿下奴叛。<a id="a-1L"></a>有人告云。<a id="a-1M"></a>在佛牙阁上请开阁检视。<a id="a-1N"></a>寺僧从其言主帅至佛牙座前。<a id="a-1O"></a>开函取牙作三礼已。<a id="a-1P"></a>锦巾盛牙绕东山去。<a id="a-1Q"></a>后寻却得还安定林。<a id="a-1R"></a>隋文并陈仍在钟岳。<a id="a-1S"></a>至仁寿三年内使令豫章王暕。<a id="a-1T"></a>从杨州将献文帝。<a id="a-1U"></a>其年五月十五日敕送东禅定寺供养。<a id="a-1V"></a>佛牙灵异具如僧祐佛牙记。<a id="a-1W"></a>此不复广。<a id="a-1X"></a>其东禅定寺即今大庄严寺是也 须达经一卷(一名须达长者经出中阿含第三十九卷僧祐云建武二年出异译见长房录及高僧传) 百喻经四卷(亦云百句譬喻经或五卷天竺僧伽斯那撰永明十年九月十日译见僧祐录祐等并云译成十卷此之四卷百事足矣) 十二因缘经一卷(第五出与贝多树下经等同本祐云建武二年出见高僧传及长房录)</p>
  <p id="a1Y">右三部六卷(前二部五卷见在后一部一卷阙本)</p>
  <p id="a1Z">沙门求那毗地。<a id="a-1a"></a>齐言德进。<a id="a-1b"></a>中印度人。<a id="a-1c"></a>弱龄从道师事天竺大乘法师僧伽斯。<a id="a-1d"></a>聪慧强记勤于讽习。<a id="a-1e"></a>所诵大小乘经十余万言。<a id="a-1f"></a>兼学世典明解阴阳。<a id="a-1g"></a>其候时逢占多有征验。<a id="a-1h"></a>故道术之称有闻西域。<a id="a-1i"></a>建元初来至江淮止毗耶离寺。<a id="a-1j"></a>执锡从徒威仪端肃。<a id="a-1k"></a>王公已下竞相请谒。<a id="a-1l"></a>初僧伽斯于天竺国。<a id="a-1m"></a>抄集修多罗藏十二部经中要切譬喻。<a id="a-1n"></a>撰为一部凡有百事以教授新学。<a id="a-1o"></a>毗地悉皆通诵兼明义旨。<a id="a-1p"></a>以武帝永明十年壬申秋九月。<a id="a-1q"></a>译为齐文即百喻经也。<a id="a-1r"></a>复出须达及十二因缘。<a id="a-1s"></a>自宋大明已后译经殆绝。<a id="a-1t"></a>及其宣流法宝世咸美之。<a id="a-1u"></a>毗地为人弘厚有识度。<a id="a-1v"></a>善于接诱勤躬行道夙夜匪懈。<a id="a-1w"></a>是以外国僧众万里归集。<a id="a-1x"></a>南海商人悉共宗事。<a id="a-1y"></a>供赠往来岁时不绝。<a id="a-1z"></a>性颇福积富于财宝。<a id="a-20"></a>然营建法事已无私焉。<a id="a-21"></a>于建业淮侧造止观寺。<a id="a-22"></a>重阁层门殿房整饰。<a id="a-23"></a>养徒施化德业甚着。<a id="a-24"></a>以中兴二年冬卒 摩诃摩耶经一卷(第二出一名佛升忉利天为母说法亦云摩耶经或二卷见王宗宝唱法上等三录) 未曾有因缘经二卷(度罗睺罗沙弥序亦直云未曾有经第二出见始兴录)</p>
  <p id="a25">右二部三卷其本并在。</p>
  <p id="a26">沙门释昙景。<a id="a-27"></a>不知何许人。<a id="a-28"></a>于齐代译摩耶经等二部。<a id="a-29"></a>群录直云齐世译出。<a id="a-2A"></a>既不显年未详何帝 腹中女听经一卷(第五出与无垢贤女经等同本房云见右录)</p>
  <p id="a2B">右一部一卷阙本。</p>
  <p id="a2C">沙门释法化。<a id="a-2D"></a>以废帝宝卷永元年中。<a id="a-2E"></a>诵出腹中女听经一部。<a id="a-2F"></a>众录相承并云诵出。<a id="a-2G"></a>未详诵意依而列之。<a id="a-2H"></a>以有先译故免疑失。</p>
  <p id="a2I">(又长房内典等录云齐时江州沙门道政删改弥勒成佛经一卷此或不然如后大乘录中广述又房等复云齐代沙门法度于杨都出灰河经一卷毗跋律一卷今以灰河经出杂阿含其毗跋律隋法录云法度伪造以滥律名今废不立房等又云齐代沙门释法尼译益意经二卷今以此经即是齐末梁初僧法尼闭目诵出者今见有本文理差舛不可流行若言齐末出者祐录何故不载今编疑部正录不存房等又云齐代沙门道备出九伤等经五部五卷群录并疑今依旧为定也)</p>
  <p id="a2J">梁萧氏都建业(亦云前梁)</p>
  <p id="a2K">自武帝天监元年壬午至敬帝太平二年丁丑。<a id="a-2L"></a>凡经四主五十六年缁素八人。<a id="a-2M"></a>所出经律论及诸传记等并新集失译诸经。<a id="a-2N"></a>总四十六部二百一卷(于中四十部一百九十一卷见在六部十卷阙本) 沙门释僧祐(三部三十九卷谱录集) 沙门曼陀罗仙(三部一十一卷经) 沙门僧伽婆罗(一十部三十二卷经论传) 沙门释宝唱(二部五十四卷经集尼传) 沙门释明徽(一部一卷尼戒) 王子月婆首那(一部一卷经) 沙门波罗末陀(一十一部二十四卷经论) 沙门释慧皎(一部一十四卷僧传) 新集失译诸经一十四部二十五卷经论集 释迦谱十卷(于齐代撰别有五卷本与此广略异房云四卷恐误见僧祐录及长房内典等录合入齐录随人附梁) 出三藏记集十五卷(祐录自云十卷见有十五卷长房内典二录云十六卷见僧祐长房内典等录亦齐时撰) 弘明集十四卷(祐等三录并云十卷今见十四卷见僧祐长房内典等录)</p>
  <p id="a2O">右三部三十九卷其本并在。</p>
  <p id="a2P">沙门释僧祐杨都建初寺僧也。<a id="a-2Q"></a>本姓俞氏。<a id="a-2R"></a>其先彭城下邳人。<a id="a-2S"></a>父世居建业。<a id="a-2T"></a>祐年数岁入建初寺礼拜。<a id="a-2U"></a>因踊跃乐道不肯还家。<a id="a-2V"></a>父母怜其志且许入道。<a id="a-2W"></a>师事僧范道人。<a id="a-2X"></a>年十四家人密为访婚。<a id="a-2Y"></a>祐知而避至定林投法达法师。<a id="a-2Z"></a>达亦戒德精严为法门梁栋。<a id="a-2a"></a>祐师奉竭诚。<a id="a-2b"></a>及年满具戒执操坚明。<a id="a-2c"></a>初受业于沙门法颖。<a id="a-2d"></a>颖既一时名匠为律学所宗。<a id="a-2e"></a>祐乃竭思钻求无懈昏晓。<a id="a-2f"></a>遂大精律部有励先哲。<a id="a-2g"></a>武帝衍深相礼遇。<a id="a-2h"></a>凡僧事顾疑皆敕就审决。<a id="a-2i"></a>年衰脚疾敕听乘舆入内。<a id="a-2j"></a>为六宫受戒。<a id="a-2k"></a>其见重如此。<a id="a-2l"></a>及齐竟陵文宣王子良梁临川王宏南平王伟仪同陈郡袁昂永康定公主贵嫔丁氏等。<a id="a-2m"></a>并崇其戒范尽师资之敬。<a id="a-2n"></a>凡白黑门徒万有余众。<a id="a-2o"></a>祐洞明律藏兼善文藻。<a id="a-2p"></a>搜集记录撰为部帙。<a id="a-2q"></a>庶寻览之者功省而博达。<a id="a-2r"></a>实法门之纲要释氏之元宗也。<a id="a-2s"></a>自萧齐末爰及梁代。<a id="a-2t"></a>撰释迦谱等三部。<a id="a-2u"></a>自外法苑集世界记师资传等。<a id="a-2v"></a>以非入藏故阙不论。<a id="a-2w"></a>并如三藏记等具显 文殊师利所说摩诃般若波罗蜜经二卷(或一卷亦直云文殊般若波罗蜜经初出与僧伽婆罗出者及大般若第七会曼殊室利分同本亦编入宝积当四十六会见李廓录及续高僧传) 法界体性无分别经二卷(第二出今编入宝积当第八会见李廓实唱二录及续高僧传) 宝云经七卷(初出与陈代须菩提大乘宝云经及唐达摩流支宝雨经等同本异译见东录及续高僧传)</p>
  <p id="a2x">右三部一十一卷其本并在。</p>
  <p id="a2y">沙门曼陀罗仙。<a id="a-2z"></a>梁言弱声。<a id="a-30"></a>亦云弘弱。<a id="a-31"></a>扶南国人。<a id="a-32"></a>神解超悟幽明毕观。<a id="a-33"></a>无惮夷险志存开化。<a id="a-34"></a>大赍梵经远来贡献。<a id="a-35"></a>以武帝天监二年癸未届于梁都。<a id="a-36"></a>敕僧伽婆罗令共翻译。<a id="a-37"></a>遂出文殊般若等经三部。<a id="a-38"></a>虽事传译未善梁言。<a id="a-39"></a>故所出经文多隐质 文殊师利所说般若波罗蜜经一卷(第二出与前曼陀罗出者及大般若曼殊室利分同本房云少胜前曼陀罗所出二卷者) 大乘十法经一卷(初出与元魏觉定所出十法经同本普通年译亦直云十法经) 度一切诸佛境界智严经一卷(第二出与元魏昙摩流支入佛境界经同本) 八吉祥经一卷(若人闻此八佛名号不为一切诸鬼神众难所侵第四出与八吉祥咒及八阳神咒经等同本) 孔雀王咒经二卷(亦云孔雀王陀罗尼经第七译与唐义净大孔雀咒王经等同本见宝唱录) 舍利弗陀罗尼经一卷(此咒有大神力若能持者雪山有八夜叉王常来拥护所欲随心第九译与支谦所出无量门微密持经等同本) 文殊师利问经二卷(亦直云文殊问经天监十七年于占云馆译袁昙允笔受光宅寺沙门法云祥定) 菩萨藏经一卷 解脱道论十二卷(亦云十三卷天监十四年于占云馆译) 阿育王经十卷(或加大字第二出与西晋安法钦育王传同本异译天监十一年六月二十日于杨都寿光殿译见宝唱录)</p>
  <p id="a3A">右一十部三十二卷。<a id="a-3B"></a>其本并在(并见长房录续高僧传中都有部数名不备列)</p>
  <p id="a3C">沙门僧伽婆罗。<a id="a-3D"></a>梁言众铠。<a id="a-3E"></a>亦云僧养。<a id="a-3F"></a>扶南国人也。<a id="a-3G"></a>幼而颖悟早附法津。<a id="a-3H"></a>虽经论具探而偏习对法。<a id="a-3I"></a>声闻渐布垂誉海南。<a id="a-3J"></a>具足已后广精律藏。<a id="a-3K"></a>勇意观方乐崇开化。<a id="a-3L"></a>闻齐国弘法随舶至都住正观寺。<a id="a-3M"></a>为天竺沙门求那跋陀弟子。<a id="a-3N"></a>复从跋陀研精方等。<a id="a-3O"></a>未盈炎燠博涉多通。<a id="a-3P"></a>乃解数国书语。<a id="a-3Q"></a>值齐历亡坠道教陵夷。<a id="a-3R"></a>婆罗静洁身心外绝交。<a id="a-3S"></a>故拥室栖闲养素资业。<a id="a-3T"></a>大梁御宇搜访术能。<a id="a-3U"></a>以天监五年被敕征召。<a id="a-3V"></a>于梁都寿光殿华林园正观寺占云馆扶南馆等五处传译。<a id="a-3W"></a>即以天监五年景戌至普通元年庚子。<a id="a-3X"></a>译文殊般若等经十部(其梵本并是曼陀罗献者长房等录复云婆罗更出育王传五卷者非也前育王经即是其传不合重载)初翻经日于寿光殿武帝躬临法座笔受其文。<a id="a-3Y"></a>然后乃付译人尽其经本。<a id="a-3Z"></a>敕沙门宝唱慧超僧智法云及袁昙允等相对疏出。<a id="a-3a"></a>华质有叙不坠译宗。<a id="a-3b"></a>天子礼接甚厚引为家僧。<a id="a-3c"></a>所司资给道俗改观。<a id="a-3d"></a>婆罗不畜私财。<a id="a-3e"></a>以其嚫施成立住寺。<a id="a-3f"></a>太尉临川王宏接遇隆重。<a id="a-3g"></a>普通五年因疾卒于正观寺。<a id="a-3h"></a>春秋六十有五 经律异相五十卷(天监十五年奉敕撰录云并目录五十五卷今阙其目但五十卷其目但纂篇题应无别事见宝唱录及长房录) 比丘尼传四卷(述晋宋齐梁四代尼行新编入录)</p>
  <p id="a3i">右二部五十四卷其本并在。</p>
  <p id="a3j">沙门释宝唱。<a id="a-3k"></a>梁都庄严寺僧也。<a id="a-3l"></a>俗姓岑氏吴郡人。<a id="a-3m"></a>僧祐律师之高足也。<a id="a-3n"></a>博识洽闻罕有其匹。<a id="a-3o"></a>武帝甚相崇敬。<a id="a-3p"></a>天监年中频敕撰集皆惬帝旨。<a id="a-3q"></a>十五年景申又敕撰经律异相一部。<a id="a-3r"></a>唱又别撰尼传四卷。<a id="a-3s"></a>房录之中复有名僧传等七部。<a id="a-3t"></a>非入藏故阙不论。<a id="a-3u"></a>余并备在续高僧传 五分比丘尼戒本一卷(亦云弥沙塞尼戒本见宝唱录)</p>
  <p id="a3v">右一部一卷其本见在。</p>
  <p id="a3w">沙门释明徽。<a id="a-3x"></a>梁都建初寺僧也。<a id="a-3y"></a>戒行精苦习弥沙塞部。<a id="a-3z"></a>徽以宋代觉寿译弥沙塞律。<a id="a-40"></a>但出比丘戒本而无尼戒。<a id="a-41"></a>遂以武帝普通三年壬寅。<a id="a-42"></a>于大律内抄出尼戒一卷。<a id="a-43"></a>即今见行者是(撰录者曰检此戒中众学之后无七灭诤律本虽略准义合安岂可尼僧有诤不殄只律正文与僧同有故彼律第四十云众学法中唯除污草及水七灭诤法随顺法并同比丘彼师不安理不通也) 大乘顶王经一卷(亦云维摩儿经与西晋法护方等顶王及随崛多善思童子经等同本第三出见长房录及续高僧传等)</p>
  <p id="a44">右一部一卷其本见在。</p>
  <p id="a45">王子月婆首那。<a id="a-46"></a>中印度优禅尼国王之子(此优禅尼国或云在南天竺亦云在西天竺未能定矣或可此国据在中天之维博西近南故传说差误不定一方也)</p>
  <p id="a47">生知俊朗体悟幽微。<a id="a-48"></a>专学佛经尤工义理。<a id="a-49"></a>洞晓音韵兼善方言。<a id="a-4A"></a>先于东魏兴和年中译经三部。<a id="a-4B"></a>梁大同中从魏之梁武帝留住。<a id="a-4C"></a>敕遣总知外国使命。<a id="a-4D"></a>因译顶王经一部 金光明经七卷(或六卷二十二品承圣元年于正观寺及杨雄宅出凉世无谶出四卷者有十八品真谛更出四品足前成二十二分为七卷今在删繁录) 无上依经二卷(梁绍泰三年丁丑九月八日于平固县南康内史刘文陀请令译出见经后记房云陈代出者非也诸家年历并无绍泰三年如别录中会) 涅槃经本有今无偈论一卷(房云太清四年出检诸年历太清不至四年已下并同) 决定藏论三卷(中有梁言字是梁代译寻其文句是真谛出也) 大乘起信论一卷(初出与唐实叉难陀出者同本承圣二年癸酉九月十日于衡州始兴郡建兴寺出月婆首那等传语沙门智恺等执笔并制序见论序) 如实论一卷(初题云如实论反质难品房云太清四年出) 仁王般若经一卷(承圣三年于豫章宝田寺译第三出与西晋法护等出者同本) 弥勒下生经一卷(承圣三年于豫章宝田寺译第五出与罗什等出者同本) 十七地论五卷(与唐译瑜伽师地论同本翻得五卷遇难遂辍见续高僧传太清四年于富春令陆元哲宅为沙门宝琼等二十名德译) 中论一卷(房云太清四年出) 三世分别论一卷(房云太清四年出)</p>
  <p id="a4E">已上并见长房内典等录　右一十一部二十四卷(如实论上六部一十五卷见在仁王经下五部九卷阙本)</p>
  <p id="a4F">沙门波罗末陀。<a id="a-4G"></a>梁言真谛。<a id="a-4H"></a>或云拘罗那他。<a id="a-4I"></a>此曰亲依。<a id="a-4J"></a>并梵文之名字也。<a id="a-4K"></a>本西印度优禅尼国人。<a id="a-4L"></a>婆罗门种姓。<a id="a-4M"></a>颇罗堕景行澄明器宇清肃。<a id="a-4N"></a>风神爽拔悠然自远。<a id="a-4O"></a>群藏广部罔不厝怀。<a id="a-4P"></a>艺术异能偏素精练。<a id="a-4Q"></a>虽遵融佛理而以通道知名。<a id="a-4R"></a>远涉艰关无惮夷险历游。<a id="a-4S"></a>诸国遂止中天。<a id="a-4T"></a>梁武大同中敕直省张氾等。<a id="a-4U"></a>送扶南献使返国。<a id="a-4V"></a>仍遣聘中天竺摩伽陀国。<a id="a-4W"></a>请名德三藏并求大乘诸论杂华经等。<a id="a-4X"></a>真谛远闻行化仪轨圣贤。<a id="a-4Y"></a>搜选名匠惠益氓品。<a id="a-4Z"></a>彼国乃屈真谛并赍经论恭膺帝旨。<a id="a-4a"></a>既素蓄在心涣然闻命。<a id="a-4b"></a>以大同十二年八月十五日达于南海。<a id="a-4c"></a>沿历险阔仍滞两春。<a id="a-4d"></a>以太清二年闰八月始届都邑。<a id="a-4e"></a>武皇面申礼敬安置于宝云殿竭诚供养。<a id="a-4f"></a>帝欲传翻经教不羡秦时。<a id="a-4g"></a>更出新文有逾齐日。<a id="a-4h"></a>属道销梁季寇羯凭陵法为时崩。<a id="a-4i"></a>不果宣述乃步入东土。<a id="a-4j"></a>又往富春令陆元哲创奉问津将事传译。<a id="a-4k"></a>招延英秀沙门宝琼等二十余人。<a id="a-4l"></a>翻十七地论适得五卷。<a id="a-4m"></a>而国难未静侧附通传。<a id="a-4n"></a>至大宝年为侯景请还在台供养。<a id="a-4o"></a>于斯时也兵饥相接法几颓焉。<a id="a-4p"></a>会元帝启祚承圣清夷。<a id="a-4q"></a>乃止于金陵正观寺。<a id="a-4r"></a>与愿禅师等二十余人翻金光明经。<a id="a-4s"></a>三年二月还返豫章。<a id="a-4t"></a>又往新吴始兴。<a id="a-4u"></a>复随萧太保度岭至于南康。<a id="a-4v"></a>并随方翻译栖遑靡托。<a id="a-4w"></a>谛于梁代所出经论总十一部。<a id="a-4x"></a>梁末入陈复出经论如后所述。</p>
  <p id="a4y">长房内典等录有十八部论一卷亦云谛译。<a id="a-4z"></a>今寻文句非是谛翻。<a id="a-50"></a>既与部执本同不合再出。<a id="a-51"></a>今此删之如别录中述。<a id="a-52"></a>复有金光明疏等六部二十六卷。<a id="a-53"></a>并是真谛所撰亦并删之(长房内典等录复云天监十五年木道贤献优娄频经一卷直云献上不辩委曲且编疑录此删不载) 高僧传十四卷(序录一卷传十三卷共成十四天监十八年撰见长房内典二录)</p>
  <p id="a54">右一部一十四卷其本见在。</p>
  <p id="a55">沙门释慧皎。<a id="a-56"></a>未详氏族。<a id="a-57"></a>会稽上虞人。<a id="a-58"></a>学通内外博训经律。<a id="a-59"></a>住嘉祥寺春夏弘法秋冬著述。<a id="a-5A"></a>撰涅槃梵网义疏。<a id="a-5B"></a>又以唱公所撰名僧颇多浮冗。<a id="a-5C"></a>因遂开例成广着高僧传一部。<a id="a-5D"></a>始于汉明帝永平十年终至梁天监十八年。<a id="a-5E"></a>凡四百五十三载。<a id="a-5F"></a>二百五十七人。<a id="a-5G"></a>又傍出附见者二百三十九人。<a id="a-5H"></a>都合四百九十六人。<a id="a-5I"></a>开其德业大为十例。<a id="a-5J"></a>其序略云。<a id="a-5K"></a>前之作者或嫌以繁广删减其事。<a id="a-5L"></a>而抗迹之奇多所遗削。<a id="a-5M"></a>谓出家之士处国宾王。<a id="a-5N"></a>不应傲然自远高蹈独绝。<a id="a-5O"></a>寻辞荣弃爱本以励俗为贤。<a id="a-5P"></a>若此而不论竟何所纪。<a id="a-5Q"></a>又云。<a id="a-5R"></a>前代所撰多曰名僧。<a id="a-5S"></a>窃谓名之与高如有优劣。<a id="a-5T"></a>至若实行潜光则高而不名。<a id="a-5U"></a>寡德适时则名而不高。<a id="a-5V"></a>名而不高本非所纪。<a id="a-5W"></a>高而不名则备之今录。<a id="a-5X"></a>故省彼名音代以高字。<a id="a-5Y"></a>谨详览此传义例甄著文词婉约。<a id="a-5Z"></a>实可以传之不朽永为龟镜矣 新集失译诸经 摩利支天经一卷(或云小摩利支天经是陀罗尼集经第十卷初摩利支天经少分异译) 六字神咒王经一卷(第二出与六字咒王经同本) 虚空藏菩萨问佛经一卷(亦云虚空藏菩萨问七佛陀罗尼咒经亦云七佛神咒经初出与隋译如来方便善巧咒经同本) 三劫三千佛名经三卷(过去庄严劫千佛名经卷上现在贤劫千佛名经卷中未来星宿劫千佛名经卷下见长房入藏录彼为三本经今合为一部) 牟梨曼陀罗咒经一卷(或无经字) 阿吒婆拘鬼神大将上佛陀罗尼经一卷(亦直云阿吒婆拘咒经) 阿弥陀鼓音声王陀罗尼经一卷 大普贤陀罗尼经一卷 大七宝陀罗尼经一卷 六字大陀罗尼经一卷 长者女庵提遮师子吼了义经一卷 菩萨五法忏悔文一卷(亦名菩萨五法忏悔经) 陀罗尼杂集十卷 大乘五阴论一卷(婆薮盘豆菩萨造见陈朝大乘寺藏录初出与唐译大乘五蕴论同本)此论阙。</p>
  <p id="a5a">右一十四部二十五卷除五阴论余并入藏经房等失译录中阙而不载。<a id="a-5b"></a>寻其文句非是远代。<a id="a-5c"></a>故编梁末以为梁代失源云。</p>
  <p id="a5d">魏元氏初都恒安。<a id="a-5e"></a>南迁洛阳后迁邺(亦云后魏)</p>
  <p id="a5f">始从道武帝皇始元年丙申(即东晋太元二十一年也)终东魏孝靖帝武定八年庚午。<a id="a-5g"></a>凡一十三帝一百五十五年(五帝都恒安至孝文帝太和十八年南迁七帝都洛阳一主都邺)缁素一十二人。<a id="a-5h"></a>所译经论传等。<a id="a-5i"></a>总八十三部二百七十四卷(于中七十三部二百五十五卷见在一十部一十九卷阙本) (元魏)沙门释慧觉(一部一十三卷集经) 沙门释昙曜(三部七卷经传) 沙门吉迦夜(五部一十九卷经论传集) 沙门昙摩流支(三部八卷经) 沙门释法场(一部一卷经) 沙门勒那摩提(三部九卷经) 沙门菩提留支(三十部一百一卷经论) 沙门佛陀扇多(一十部一十一卷经论) 婆罗门瞿昙般若流支(一十八部九十二卷经戒论) 王子月婆首那(三部七卷经) 沙门毗目智仙(五部五卷论) 沙门达磨菩提(一部一卷论) 贤愚经十三卷(或十五卷或十六卷或十七卷亦云贤愚因缘经见道慧宋齐录及僧祐录)</p>
  <p id="a5j">右一部一十三卷其本见在。</p>
  <p id="a5k">沙门释慧觉。<a id="a-5l"></a>一云昙觉。<a id="a-5m"></a>祐云昙觉凉州人。<a id="a-5n"></a>墙仞连霄风神爽悟。<a id="a-5o"></a>戒地清拔慧鉴通微于于阗国得经梵本。<a id="a-5p"></a>以太武皇帝太平真君六年乙酉。<a id="a-5q"></a>从于阗还到高昌国。<a id="a-5r"></a>共沙门威德译贤愚经一部。<a id="a-5s"></a>见靖迈经图(按梁沙门僧祐贤愚经记云河西沙门释昙觉威德等凡有八僧结志游方远寻经典于于阗大寺遇般遮于瑟之会般遮于瑟者汉言五年一切大众集也三藏诸学各弘法宝说经讲律依业而教觉等八僧随缘分听于是竞习胡音析以汉义精思通译各书所闻还至高昌乃集为一部既而踰越流沙赍到凉州于时沙门释慧朗河西宗匠道业渊博总持方等以为此经所记源在譬喻譬喻所明兼载善恶善恶相翻即贤愚之分也前代传经已多譬喻故因事改名号曰贤愚焉) 大吉义神咒经二卷(或四卷见法上录) 净度三昧经一卷(第四出见竺道祖录及续高僧传) 付法藏传四卷(第二出见菩提流支录及续高僧传)</p>
  <p id="a5t">右三部七卷(吉义咒经一部二卷见在净度经等二部五卷阙本)</p>
  <p id="a5u">沙门释昙曜。<a id="a-5v"></a>未详何许人也。<a id="a-5w"></a>少出家摄行坚贞风鉴闲约。<a id="a-5x"></a>以魏和平年中住北台。<a id="a-5y"></a>昭玄统。<a id="a-5z"></a>绥缉僧众妙得其心。<a id="a-60"></a>住恒安石窟通乐寺。<a id="a-61"></a>即魏帝之所造也。<a id="a-62"></a>去恒安西北三十里武周山北面石崖就而镌之建立佛寺。<a id="a-63"></a>名曰灵岩。<a id="a-64"></a>龛之大者举高二十余丈可受三千许人。<a id="a-65"></a>面别镌像穷诸巧丽。<a id="a-66"></a>龛别异状骇动人神。<a id="a-67"></a>栉比相连三十余里。<a id="a-68"></a>东头僧寺恒供千人。<a id="a-69"></a>碑碣见存未卒陈委。<a id="a-6A"></a>先是太武皇帝太平真君七年。<a id="a-6B"></a>司徒崔皓邪佞謏词。<a id="a-6C"></a>令帝崇重道士寇谦之拜为天师。<a id="a-6D"></a>珍敬老氏残害释种焚毁寺塔。<a id="a-6E"></a>至庚寅年太武感致厉疾方始开悟。<a id="a-6F"></a>兼有白足禅师来相启发。<a id="a-6G"></a>生愧悔心即诛崔皓。<a id="a-6H"></a>埋之都市以口为厕令众秽之。<a id="a-6I"></a>至壬辰年太武云崩。<a id="a-6J"></a>孙文成立。<a id="a-6K"></a>即起塔寺搜访经典。<a id="a-6L"></a>毁法七载三宝还兴。<a id="a-6M"></a>曜慨前陵废欣今重复。<a id="a-6N"></a>以和平三年壬寅故于北台石窟集诸德僧。<a id="a-6O"></a>对天竺沙门译吉义等经三部。<a id="a-6P"></a>流通后贤意存无绝 大方广菩萨十地经一卷(第五出与罗什庄严菩提心经等同本见始兴录及道慧宋齐录) 称扬诸佛功德经三卷(亦名集诸佛华经亦直名集华经一名现在佛名经或四卷第三出与罗什等出者同本见道慧宋齐录) 方便心论一卷(或二卷凡四品第二出与东晋觉贤出者同本见道慧宋齐录及僧祐录) 付法藏因缘传六卷(或无因缘字亦云付法藏经或四卷或云二卷见道慧宋齐录第三出与宋智严魏昙曜出者同本亦见僧祐录) 杂宝藏经八卷(录云十三卷未详今只有八卷见道慧宋齐录及僧祐录)</p>
  <p id="a6Q">右五部一十九卷其本并在。</p>
  <p id="a6R">沙门吉迦夜。<a id="a-6S"></a>魏云何事。<a id="a-6T"></a>西域人也。<a id="a-6U"></a>游化在虑导物为心。<a id="a-6V"></a>以孝文帝延兴二年壬子。<a id="a-6W"></a>为昭玄统沙门昙曜译大方广十地等经五部。<a id="a-6X"></a>刘孝标笔受 信力入印法门经五卷(正始元年出华严眷属经) 如来庄严智慧光明入一切佛境界经二卷(亦名如来入一切佛境界经景明二年于白马寺出第一译与梁僧伽婆罗度一切诸佛境界智严经同本) 金色王经一卷(初出与瞿昙流支译者同本正始四年出法上录云菩提留支后更重勘)</p>
  <p id="a6Y">右三部八卷(前二部七卷见在后一部一卷阙本)</p>
  <p id="a6Z">沙门昙摩流支。<a id="a-6a"></a>魏云法希。<a id="a-6b"></a>亦云法乐。<a id="a-6c"></a>南印度人。<a id="a-6d"></a>弃家入道偏以律藏传名。<a id="a-6e"></a>弘道为务感物而动。<a id="a-6f"></a>宣武帝世游化洛阳。<a id="a-6g"></a>以景明二年辛巳至正始四年丁亥。<a id="a-6h"></a>为宣武帝译信力等经三部。<a id="a-6i"></a>沙门道宝笔受。<a id="a-6j"></a>见长房等录 辩意长者子经一卷(或云辩意长者子所问经一名长者辩意经见法上录)</p>
  <p id="a6k">右一部一卷其本见在。</p>
  <p id="a6l">沙门释法场未详何许人也。<a id="a-6m"></a>亦以宣武帝时于洛阳译辩意经一部(撰录者曰谨按高僧等传并云晋时道安出家数载方启师求经师创付辩意经一卷可五千言一览便诵又安公失译复载其名准此东晋之时辨意已行于世如何至魏宣武始云法场出也) 妙法莲华经论一卷(婆薮盘豆菩萨造亦云法华经论侍中崔光僧朗等笔受见长房录初出与菩提留支译者大同小异题云妙法莲华经优波提舍) 究竟一乘宝性论四卷(亦云宝性分别七乘增上论或三卷或五卷于赵欣宅出见宝唱录第二译与菩提留支出者同本) 宝积经论四卷(第二出与菩提留支大乘宝积经论同本见宝唱录)</p>
  <p id="a6n">右三部九卷(前二部五卷见在后一部四卷阙本)</p>
  <p id="a6o">沙门勒那摩提。<a id="a-6p"></a>或云婆提。<a id="a-6q"></a>魏言宝意。<a id="a-6r"></a>中印度人。<a id="a-6s"></a>学识优赡理事兼通。<a id="a-6t"></a>三藏教文凡诵一亿偈。<a id="a-6u"></a>偈三十二字。<a id="a-6v"></a>尤明禅观意存游化。<a id="a-6w"></a>以宣武帝正始五年戊子初届洛邑。<a id="a-6x"></a>遂译法华论等三部。<a id="a-6y"></a>沙门僧朗觉意侍中崔光等笔受。<a id="a-6z"></a>当翻经日于洛阳内殿。<a id="a-70"></a>菩提留支传本。<a id="a-71"></a>勒那扇多参助。<a id="a-72"></a>其后三德乃徇流言。<a id="a-73"></a>各传师习不相访问。<a id="a-74"></a>帝以弘法之盛略叙曲烦敕三处。<a id="a-75"></a>各翻讫乃参校。<a id="a-76"></a>其间隐没互有不同。<a id="a-77"></a>致有文旨时兼异缀后人合之共成通部。<a id="a-78"></a>见宝唱等录(所以法华宝积宝性等论各有两本耳)</p>
  <p id="a79">初宝意沙门神理标异。<a id="a-7A"></a>领牒魏词偏尽隅隩。<a id="a-7B"></a>帝每令讲华严经。<a id="a-7C"></a>披释开悟精义每发。<a id="a-7D"></a>一日正处高座。<a id="a-7E"></a>忽有持笏执名者形如大官。<a id="a-7F"></a>云奉天帝命来请法师讲华严经。<a id="a-7G"></a>意曰。<a id="a-7H"></a>今此法席尚未停止。<a id="a-7I"></a>待讫经文当从来命。<a id="a-7J"></a>虽然法事所资独不能建。<a id="a-7K"></a>都讲香火维那梵呗咸亦须之可请令定。<a id="a-7L"></a>使者即如所请。<a id="a-7M"></a>见讲诸僧既而法事将了。<a id="a-7N"></a>又见前使云奉天帝命故来下迎。<a id="a-7O"></a>意乃含笑熙怡告众辞诀。<a id="a-7P"></a>奄然卒于法座。<a id="a-7Q"></a>都讲等四僧亦同时俱逝。<a id="a-7R"></a>凡所闻见叹未曾有 毗耶娑问经二卷(长房等录并云宝意于洛阳译今按经序乃云与和四年瞿昙流支于邺都译今移在瞿昙录中) 十地经论十二卷(注云初译论时未善魏言名器世间为盏子世间后因入殿斋见诸宿德从弟子索器乃总授钵襆因悟器是总名遂改为器世间此十地论长房等录勒那菩提二处俱载今按崔光论序乃云菩提留支勒那摩提在洛阳殿内二人同译佛陀扇多传语帝亲笔受二录各存理将未可今合为一本在留支录中) 龙树菩萨和香方一卷(凡五十法今以非三藏教故不录之)</p>
  <p id="a7S">上之三部今并删也 金刚般若波罗蜜经一卷(永平二年于胡相国第译是第二出僧朗笔受与秦世罗什及大般若第九会能断金刚分等同本见法上录) 弥勒菩萨所问经一卷(第二出与大乘方等要慧经同本于赵欣宅译觉意笔受今编入宝积当第四十一会改名弥勒菩萨问八法会) 胜思惟梵天所问经六卷(神龟元年于洛阳译是第三出与法护持心罗什思益并同本异出见法上录及续高僧传) 深密解脱经五卷(全本初译延昌三年于洛阳出僧辩笔受与唐译解深密经及相续解脱节经等并同本见法上录及续高僧传) 入楞伽经十卷(延昌二年译是第三出与宋功德贤四卷楞伽及唐译大乘入楞伽经等并同本僧朗道湛笔受见续高僧传) 大萨遮尼干子所说经十卷(或加受记无所说字或七卷或八卷一名菩萨境界奋迅法门经正光元年于洛阳为司州牧汝南王于第出第二译与神通变化经同本) 无字宝箧经一卷(初出僧朗笔受与唐译大乘离文字经等同本) 伽耶山顶经一卷(亦云伽耶顶经第二出与罗什文殊问菩提经等同本) 谤佛经一卷(第二出与西晋法护决定总持经同本) 大方等修多罗王经一卷(初出与觉定转有经同本) 文殊师利巡行经一卷(初出与隋崛多文殊尸利行经同本觉意笔受) 佛语经一卷(初出与周世崛多出者同本僧朗笔受) 佛名经十二卷(或云十三卷或分为二十卷正光年于胡相国第译见续高僧传) 法集经六卷(或七卷或八卷延昌四年于洛阳出僧朗笔受见法上录及续高僧传) 护诸童子陀罗尼经一卷(亦云护诸童子请求男女陀罗尼经) 差摩婆帝受记经一卷(正光年于洛阳出) 不增不减经一卷(正光年于洛阳出七纸录云二卷者误) 十地经论十二卷(或十五卷天亲菩萨造释十地经永平元年四月于太极紫亭译帝亲笔受后付沙门僧辩等讫尽论文至四年夏首毕见崔光序) 弥勒菩萨所问经论五卷(或六卷或七卷或十卷释弥勒所问经即宝积第四十一会是在洛阳赵欣宅出) 大乘宝积经论四卷(第一译与宝意出者同本释单卷宝积经即大宝积第四十三会普明菩萨会是) 金刚般若波罗蜜经论三卷(天亲菩萨造永平二年于胡相国宅出僧朗笔受第一译与唐义净所出能断金刚论释等同本) 文殊师利菩萨问菩提经论二卷(一云伽耶山顶经论婆薮盘豆菩萨造天平二年在邺城殷周寺出僧辩道湛笔受) 法华经论二卷(题云妙法莲华经优波提舍或一卷昙林笔受并制序第二出与前宝意出者同本初有归敬颂者是见续高僧传) 胜思惟梵天所问经论四卷(或三卷普泰元年于洛阳元挑汤宅出僧辩僧朗笔受录云十卷应误见续高僧传) 无量寿经论一卷(题云无量寿经优波提舍愿生偈婆薮盘豆菩萨造永安二年于洛阳永宁寺出僧辩笔受) 十二因缘论一卷(净意菩萨造) 百字论一卷(提婆菩萨造) 破外道小乘四宗论一卷(提婆菩萨造) 破外道小乘涅槃论一卷(提婆菩萨造) 宝性论四卷(或五卷初出与宝意出者同本已上并见长房录及内典录)</p>
  <p id="a7T">右三十部一百一卷(前二十九部见在后宝性论一部阙本)</p>
  <p id="a7U">沙门菩提留支。<a id="a-7V"></a>魏言道希。<a id="a-7W"></a>北印度人也。<a id="a-7X"></a>遍通三藏妙入总持。<a id="a-7Y"></a>志在弘法广流视听。<a id="a-7Z"></a>遂挟道宵征远莅葱左。<a id="a-7a"></a>以魏永平之岁至止东华。<a id="a-7b"></a>宣武下敕殷勤敬劳。<a id="a-7c"></a>后处之永宁大寺供待甚丰。<a id="a-7d"></a>七百梵僧并皆周给。<a id="a-7e"></a>敕以流支为译经之元匠也。<a id="a-7f"></a>其寺本孝明帝熙平元年灵太后胡氏所立。<a id="a-7g"></a>在宫前阊阖门南御道之东。<a id="a-7h"></a>中有九层浮图架木为之。<a id="a-7i"></a>举高九十余丈。<a id="a-7j"></a>上有金刹复高十丈。<a id="a-7k"></a>出地千尺去台百里已遥见之。<a id="a-7l"></a>初营基日掘至黄泉获金像三十二区。<a id="a-7m"></a>太后以为嘉瑞奉信法之征也。<a id="a-7n"></a>是以饰制镶奇穷世华美。<a id="a-7o"></a>刹表置金宝瓶容二十五斛。<a id="a-7p"></a>承露金槃一十一重。<a id="a-7q"></a>铁锁角张。<a id="a-7r"></a>槃及锁上皆有金铎如一石瓮。<a id="a-7s"></a>九级诸角皆悬大铎。<a id="a-7t"></a>上下凡有一百三十枚。<a id="a-7u"></a>其塔四面九间六窗三户。<a id="a-7v"></a>皆朱漆扉扇垂诸金铃。<a id="a-7w"></a>层有五千四百枚。<a id="a-7x"></a>复施金铎铺首。<a id="a-7y"></a>佛事精妙殚土木之工。<a id="a-7z"></a>绣庄金铺惊骇心目。<a id="a-80"></a>高风永夜铃铎和鸣。<a id="a-81"></a>铿锵之音闻十余里。<a id="a-82"></a>北有正殿形拟太极。<a id="a-83"></a>中诸像设金玉珠绣。<a id="a-84"></a>作工巧绮冠绝当世。<a id="a-85"></a>僧房周接千有余间。<a id="a-86"></a>台观星罗参差间出。<a id="a-87"></a>雕饰朱紫缋以丹青。<a id="a-88"></a>栝柏桢松异草丛集。<a id="a-89"></a>院墙周匝皆施[木*豕]瓦。<a id="a-8A"></a>正南三门楼开三道三重。<a id="a-8B"></a>去地二百余尺。<a id="a-8C"></a>状若天门赫奕华丽。<a id="a-8D"></a>夹门列四力士四师子。<a id="a-8E"></a>饰以金玉庄严焕烂。<a id="a-8F"></a>东西两门例皆如此。<a id="a-8G"></a>所可异者唯楼两重北门通道但路而置。<a id="a-8H"></a>其四门外树以青槐亘以渌水。<a id="a-8I"></a>京师行旅多庇其下。<a id="a-8J"></a>路断飞尘。<a id="a-8K"></a>不由渀云之润。<a id="a-8L"></a>清风送凉。<a id="a-8M"></a>岂藉合欢之发。<a id="a-8N"></a>乃诏中书舍人常景制寺碑文。<a id="a-8O"></a>故云须弥宝殿兜率净宫莫尚于斯是也。<a id="a-8P"></a>外国所献经像皆在此寺。<a id="a-8Q"></a>寺既初成。<a id="a-8R"></a>明帝及太后共登浮图视宫中如掌内。<a id="a-8S"></a>下临云雨上天清朗。<a id="a-8T"></a>以见宫中事故禁人不听登之。<a id="a-8U"></a>时有西域沙门菩提达摩者。<a id="a-8V"></a>波斯国人也。<a id="a-8W"></a>越自西域来游洛京。<a id="a-8X"></a>见金盘炫日光照云表宝铎含风响出天外。<a id="a-8Y"></a>歌咏赞叹疑是神工。<a id="a-8Z"></a>自云年一百五十岁。<a id="a-8a"></a>历涉诸国靡不周遍。<a id="a-8b"></a>如此寺精庐阎浮所无也。<a id="a-8c"></a>讫佛境界亦无有比。<a id="a-8d"></a>口唱南无合掌连日。<a id="a-8e"></a>孝昌二年大风发屋拔树。<a id="a-8f"></a>刹上宝瓶随风而堕入地丈余。<a id="a-8g"></a>复命工人更安新者。<a id="a-8h"></a>至永熙三年二月为天所震。<a id="a-8i"></a>帝登陵云台望火。<a id="a-8j"></a>遣南阳王宝炬录尚书长孙稚将羽林一千来救。<a id="a-8k"></a>于斯时也雷雨晦冥霰雪交注。<a id="a-8l"></a>第八级中平旦火起。<a id="a-8m"></a>有二道人不忍焚烬投火而死。<a id="a-8n"></a>其焰相续经余三月。<a id="a-8o"></a>入地刹柱乃至周年犹有烟气。<a id="a-8p"></a>其年五月有人从东莱郡至云。<a id="a-8q"></a>见浮图在于海中光明俨然。<a id="a-8r"></a>同睹非一。<a id="a-8s"></a>俄而云雾乱起失其所在。<a id="a-8t"></a>至七月平阳王为侍中[百*升]斯椿所挟西奔长安。<a id="a-8u"></a>至十月而洛京迁于漳邺。<a id="a-8v"></a>先时留支奉敕创翻十地经论。<a id="a-8w"></a>厥初命章宣武皇帝亲自笔受。<a id="a-8x"></a>然后方付沙门僧辩等讫尽论文。<a id="a-8y"></a>佛法隆盛英俊蔚然。<a id="a-8z"></a>相从传授孜孜如也。<a id="a-90"></a>三藏留支从洛阳宣武帝永平元年戊子。<a id="a-91"></a>至邺都孝靖帝天平二年乙卯。<a id="a-92"></a>将三十年相继翻译。<a id="a-93"></a>出金刚般若等经十地等论共三十部。<a id="a-94"></a>帝又敕清信士李廓撰众经录。<a id="a-95"></a>廓学通玄素条贯经论雅有标拟。<a id="a-96"></a>故其录云。<a id="a-97"></a>三藏法师留支房内。<a id="a-98"></a>经论梵本可有万甲。<a id="a-99"></a>所翻新文笔受[葶-丁+呆]本满一间屋。<a id="a-9A"></a>然其慧解与勒那相亚。<a id="a-9B"></a>而神悟聪敏洞善方言兼工咒术则无抗衡矣。<a id="a-9C"></a>尝坐井口澡灌内空。<a id="a-9D"></a>弟子未来无人汲水。<a id="a-9E"></a>流支乃操柳杖聊撝井中。<a id="a-9F"></a>密加诵咒才始数遍。<a id="a-9G"></a>泉水上涌平及井栏。<a id="a-9H"></a>即以钵酌用之灌洗。<a id="a-9I"></a>傍僧具见莫测其神。<a id="a-9J"></a>咸共嘉叹大圣人也。<a id="a-9K"></a>留支曰。<a id="a-9L"></a>勿妄褒赏。<a id="a-9M"></a>斯乃术法外国共行。<a id="a-9N"></a>此方不习谓为圣耳。<a id="a-9O"></a>惧惑世间遂秘不恒 奋迅王问经二卷 不必定入印经一卷 一切法高王经一卷 第一义法胜经一卷 顺中论二卷(已上五部七卷长房等录并云菩提留支所译今按经初本译序记并云瞿昙留支非菩提也今移在瞿昙录中) 宝髻菩萨四法经论一卷 三具足经论一卷 转法轮经论一卷(已上三部三卷房等亦云菩提留支所译今按序记乃是毗目智仙故此三部亦移彼录) 众经论目录一卷(此是留支所撰非是梵本别翻今目录中叙此不复存也) 菩萨境界奋迅法门经十卷(宝唱录云菩提留支译今以即是萨遮尼干子经异名故不别存也) 十法经一卷(元象二年于邺都出第二译与梁僧伽婆罗出者同本今编入宝积当第九会名大乘十法会) 无畏德菩萨经一卷(亦云无畏德女经元象二年于邺都译第五出与阿术达经等同本今编入宝积当第三十二会昙林笔受) 如来师子吼经一卷(正光六年于洛阳出第一译与唐日照方广师子吼经同本) 银色女经一卷(元象二年于邺都译第二出与西晋法炬前世三转经同本) 正恭敬经一卷(一名威德陀罗尼中说经或名正法恭敬经元象二年于邺都出第一译与隋阇那崛多善敬经同本) 转有经一卷(元象二年于邺都译第二出与菩提留支方等修多罗经同本) 阿难陀目佉尼诃离陀邻尼经一卷(第八译与支谦无量门微密持经等同本) 金刚上味陀罗尼经一卷(正光六年于洛阳出第一译与隋崛多金刚场经同本) 摄大乘论二卷(普泰元年于洛阳出与陈真谛唐玄奘所出摄论同本阿僧佉作) 无字宝箧经一卷(元象二年于邺都出第二译与留支等出者同本上十部并见隋费长房录及唐内典录等)</p>
  <p id="a9P">右一十部一十一卷(前九部十卷见在后一部一卷阙本)</p>
  <p id="a9Q">沙门佛陀扇多。<a id="a-9R"></a>魏言觉定。<a id="a-9S"></a>北印度人。<a id="a-9T"></a>神悟聪敏内外博通。<a id="a-9U"></a>特善方言尤工艺术。<a id="a-9V"></a>以孝明帝正光六年乙巳至孝靖帝元象二年己未。<a id="a-9W"></a>于洛阳白马寺及邺都金华寺。<a id="a-9X"></a>译十法等经十部。<a id="a-9Y"></a>沙门昙林等笔受 得无垢女经一卷(或无得字一名论义辩才法门兴和三年于邺都出第三译与宝积无垢施会及法护离垢施经同本见长房录) 圣善住意天子所问经三卷(兴和三年于邺城金华寺出昙林笔受第五译或四卷与宝积善住意会及法护如幻三昧经等同本见长房录) 毗耶娑问经二卷(初出与宝积广博仙人会同本兴和四年七月七日于尚书令仪同高公第译三十日毕沙门昙林笔受见经前序记) 奋迅王问经二卷(第二出与罗什自在王经同本兴和四年七月三十日于尚书令仪同高公第内启挟创译沙门昙林笔受见经前序记) 不必定入定入印经一卷(初出与唐义净入定不定印经同本兴和四年九月十九日于尚书令仪同高公第译沙门昙林笔受见经前序记) 一切法高王经一卷(一名一切法义王经第三出与诸法勇王经等同本兴和四年六月二十三日在窦太尉定昌寺译沙门昙林笔受见经前序记) 第一义法胜经一卷(初出与大威灯光仙人经同本兴和四年九月一日于尚书令仪同高公第译沙门昙林笔受见经前序) 金色王经一卷(兴和四年于金华寺出沙门昙林笔受第二出与昙摩流支出者同本见长房录) 八部佛名经一卷(亦云八佛名经兴和四年于金华寺出沙门昙林笔受见长房录) 顺中论二卷(无著菩萨造武定元年八月十日于尚书令仪同高公第译沙门昙林笔受见经前序记) 唯识论一卷(一名破色心或云唯识无境界论在金华寺出天亲菩萨造第一译与陈真谛唯识论及唐译二十唯识论并同本见长房录) 一输卢迦论一卷(龙树菩萨造在金华寺出见长房录录云伊迦输卢迦论) 正法念处经七十卷(兴和元年于邺城大承相高澄第译昙林僧昉等笔授见长房录) 无垢优婆夷问经一卷(兴和四年出见长房录) 解脱戒本一卷(出迦葉毗部武定元年在邺都侍中尚书令高澄请出见经前序僧昉笔受并制序亦见长房录) 菩萨四法经一卷(金华寺出昙林李希义等笔受见长房录) 宝意猫儿经一卷(于金华寺为高仲密出见长房录) 犊子道人问论一卷(于金华寺为高仲密出李希义笔受)</p>
  <p id="a9Z">右一十八部九十二卷(解脱戒上一十五部八十九卷见在菩萨四法经下三部三卷阙本)</p>
  <p id="a9a">婆罗门瞿昙般若流支。<a id="a-9b"></a>魏云智希。<a id="a-9c"></a>中印度波罗奈城净志之种。<a id="a-9d"></a>少学佛法妙闲经旨。<a id="a-9e"></a>神理标异领悟方言。<a id="a-9f"></a>以孝明帝熙平元年游寓洛阳。<a id="a-9g"></a>后京师迁邺亦与时徙。<a id="a-9h"></a>以孝靖帝元象元年戊午至武定元年癸亥。<a id="a-9i"></a>于邺城内在金华昌定二寺及尚书令仪同高公第内。<a id="a-9j"></a>译得无垢女等经一十八部。<a id="a-9k"></a>沙门僧昉昙林居士李希义等笔受 回诤论一卷。<a id="a-9l"></a>业成就论一卷(已上二论长房等录皆云瞿昙流支译今按经初本译序记乃云毗目智仙今依经记为正)</p>
  <p id="a9m">又续高僧传云。<a id="a-9n"></a>当魏时有沙门菩提流支。<a id="a-9o"></a>与般若流支前后出经。<a id="a-9p"></a>而众录传写率多轻略。<a id="a-9q"></a>各去上字但云流支。<a id="a-9r"></a>而不知是何流支。<a id="a-9s"></a>迄今群录译目相涉难得详定。<a id="a-9t"></a>今搜访实录件注如前。<a id="a-9u"></a>余所未见者俟诸后进耳 摩诃迦葉经二卷(亦云大迦葉经或无大字兴和三年于骠骑大将军左仆射内侍中司徒公孙腾第译见经前序今编入宝积当第二十三会) 僧伽吒经四卷(元象元年于司徒公孙腾第译见续高僧传) 频婆娑罗王问佛供养经一卷(兴和三年出增一阿含第二十六卷异译)</p>
  <p id="a9v">右三部七卷(前二部六卷见在后一部一卷阙本)</p>
  <p id="a9w">王子月婆首那。<a id="a-9x"></a>魏言高空。<a id="a-9y"></a>中印度优禅尼国王子。<a id="a-9z"></a>以孝靖帝元象元年戊午讫兴和三年辛酉。<a id="a-A0"></a>于邺都司徒公孙腾之第。<a id="a-A1"></a>译迦葉等经三部。<a id="a-A2"></a>沙门僧昉笔受。<a id="a-A3"></a>首那从魏之梁。<a id="a-A4"></a>及于陈代更译诸经。<a id="a-A5"></a>如别所述 宝髻菩萨四法经论一卷(题云宝髻经四法优波提舍天亲菩萨造兴和三年九月一日在金华寺为御史中尉高仲密译沙门昙林笔受见经前序记) 三具足经论一卷(题云三具足经优波提舍天亲菩萨造兴和三年九月十三日在金华寺为骠骑大将军高仲密译沙门昙林笔受见经前序记) 转法轮经论一卷(题云转法轮经优波提舍天亲菩萨造兴和三年八月十一日在金华寺为开府仪同三司勃海高仲密译沙门昙林笔受见经前序记) 业成就论一卷(天亲菩萨造初出与唐译大乘成业论同本兴和三年七月二十五日为高仲密于金华寺译沙门昙林笔受见经前序记) 回诤论一卷(龙树菩萨造兴和三年三月二十日于金华寺为骠骑大将军开府仪同三司御史中尉勃海高仲密译沙门昙林笔受见经前序记)</p>
  <p id="aA6">右五部五卷其本见在。</p>
  <p id="aA7">沙门毗目智仙。<a id="a-A8"></a>北印度乌苌国人。<a id="a-A9"></a>刹利王种释迦之苗裔。<a id="a-AA"></a>曩者毗流离王坏迦毗罗城诛残释种。<a id="a-AB"></a>当斯时也有四释子。<a id="a-AC"></a>忿其见逼不思犯戒出外拒军流离遂退归还本国城中不受。<a id="a-AD"></a>告曰。<a id="a-AE"></a>吾为法种誓不行师。<a id="a-AF"></a>汝退彼军非吾族也。<a id="a-AG"></a>既被放斥远投诸国。<a id="a-AH"></a>本是圣胤竞宗树之。<a id="a-AI"></a>四释支离皆王一国。<a id="a-AJ"></a>今乌苌梵衍王等并其后也。<a id="a-AK"></a>嗣胤相承于今不绝。<a id="a-AL"></a>智仙法师即斯王种。<a id="a-AM"></a>妙闲三藏最善毗昙。<a id="a-AN"></a>与瞿昙流支同游魏境。<a id="a-AO"></a>而瞿昙流支尊事为师。<a id="a-AP"></a>以孝靖帝兴和三年辛酉。<a id="a-AQ"></a>于邺城内在金华寺。<a id="a-AR"></a>共瞿昙流支译宝髻论等五部沙门昙林笔受。<a id="a-AS"></a>骠骑大将军开府仪同三司御史中尉勃海高仲密为檀越启请供养。<a id="a-AT"></a>并见经前序记。<a id="a-AU"></a>而智仙法师游方弘化。<a id="a-AV"></a>踰越沙险志在利生。<a id="a-AW"></a>既启梵文应多部卷。<a id="a-AX"></a>但余见浅狭寻览未周。<a id="a-AY"></a>所睹五经件述如右。<a id="a-AZ"></a>后进傥遇幸希续补。<a id="a-Aa"></a>使法门无谬岂不善欤。<a id="a-Ab"></a>自魏及唐传录非一。<a id="a-Ac"></a>智仙法师未蒙编载。<a id="a-Ad"></a>弘法之名莫着。<a id="a-Ae"></a>高行之迹靡彰。<a id="a-Af"></a>伤哉悲哉深可嗟矣 涅槃论一卷(或云大般涅槃经论婆薮盘豆菩萨造略释大经见内典录初出)</p>
  <p id="aAg">右一部一卷其本见在。</p>
  <p id="aAh">沙门达磨菩提此云法觉。<a id="a-Ai"></a>内典录云。<a id="a-Aj"></a>达磨菩提译涅槃论。<a id="a-Ak"></a>不显帝代而编魏末。<a id="a-Al"></a>今亦同彼附于此中(复有涅槃论三卷亦题达磨菩提译寻文乃释前论或疑是人造也)</p>
  <p id="aAm">齐高氏都邺(亦云北齐)</p>
  <p id="aAn">从文宣帝天保元年庚午至高恒(无谥)承光元年丁酉。<a id="a-Ao"></a>凡经六主二十八年。<a id="a-Ap"></a>缁素二人。<a id="a-Aq"></a>所出经论八部五十二卷 (高齐)沙门那连提黎耶舍(七部五十一卷经论) 居士万天懿(一部一卷经) 菩萨见宝三昧经十六卷(或十四卷天统四年于天平寺出今编入宝积当第十六会) 大集月藏经十卷(题云大集经月藏分或十二卷或十五卷或直云月藏经天统二年于天平寺出) 大集须弥藏经二卷(内题云大乘大集经须弥藏分第十五或直云须弥藏经天保九年于天平寺出) 大悲经五卷(天保九年于天平寺出大周录云涅槃支派) 月灯三昧经十一卷(或十卷天保八年于天平寺出) 施灯功德经一卷(亦名然灯经天保九年于天平寺出) 法胜阿毗昙心论经六卷(大德优波扇多造或七卷或无经字或无法胜字或加别译字或云法胜阿毗昙论河清二年于天平寺出并见长房录)</p>
  <p id="aAr">右七部五十一卷其本并在。</p>
  <p id="aAs">沙门那连提黎耶舍。<a id="a-At"></a>齐言尊称。<a id="a-Au"></a>北印度乌场国人。<a id="a-Av"></a>正音应云邬荼(茶音持耶反奘法师云乌仗那唐翻云苑谓昔轮王之苑囿也)</p>
  <p id="aAw">其王与佛同氏。<a id="a-Ax"></a>亦姓释迦。<a id="a-Ay"></a>刹帝利种(齐云土田主也由劫初之时先为分地主因即号焉今所谓国王者是也)舍年十七发意出家。<a id="a-Az"></a>寻值名师备闻正教。<a id="a-B0"></a>二十有一得受具篇。<a id="a-B1"></a>闻诸宿老叹佛景迹。<a id="a-B2"></a>或言某国有钵某国有衣顶骨牙齿神变非一。<a id="a-B3"></a>遂即起心愿得瞻奉。<a id="a-B4"></a>以戒初受须知律相。<a id="a-B5"></a>既满五夏发足游方。<a id="a-B6"></a>所以天梯石台之迹。<a id="a-B7"></a>龙庙宝塔之方。<a id="a-B8"></a>广周诸国并亲顶礼仅无遗逸。<a id="a-B9"></a>曾竹园寺一住十年。<a id="a-BA"></a>通履僧坊多值明德。<a id="a-BB"></a>有一尊者深识人机见。<a id="a-BC"></a>语舍云。<a id="a-BD"></a>若能静修应获圣果。<a id="a-BE"></a>恐汝游涉终无所成。<a id="a-BF"></a>尔日虽闻情无领悟。<a id="a-BG"></a>晚来却想悔将何及。<a id="a-BH"></a>耶舍北背雪山南穷师子。<a id="a-BI"></a>历览圣迹仍旋旧坏。<a id="a-BJ"></a>乃睹乌场国主真大士焉。<a id="a-BK"></a>自所经见罕俦其类。<a id="a-BL"></a>试略述之。<a id="a-BM"></a>安民以理民爱若亲。<a id="a-BN"></a>后夜五更先礼三宝。<a id="a-BO"></a>香华伎乐竭诚供养。<a id="a-BP"></a>日出升殿方览万机。<a id="a-BQ"></a>次到辰时香水浴像。<a id="a-BR"></a>宫中常设日百僧斋。<a id="a-BS"></a>王及夫人手自行食。<a id="a-BT"></a>斋后消食习诸武艺。<a id="a-BU"></a>日景将昳写十行经。<a id="a-BV"></a>与诸德僧共谈法义。<a id="a-BW"></a>复与群臣量议治政。<a id="a-BX"></a>瞑入佛堂自奉灯烛。<a id="a-BY"></a>礼拜读诵各有恒条。<a id="a-BZ"></a>了其常业乃还退静。<a id="a-Ba"></a>三十余年斯功不替。<a id="a-Bb"></a>王有百子诚孝居怀。<a id="a-Bc"></a>释种余风胤流此国。<a id="a-Bd"></a>但以寺接山阜野火所焚。<a id="a-Be"></a>各相差遣四远投告。<a id="a-Bf"></a>六人为伴行化雪山之北。<a id="a-Bg"></a>至于峻顶见有人鬼二路。<a id="a-Bh"></a>人道荒险鬼道利通。<a id="a-Bi"></a>行客心迷多寻鬼道。<a id="a-Bj"></a>渐入其境便遭杀害。<a id="a-Bk"></a>昔有圣王。<a id="a-Bl"></a>于其路首作毗沙门天王石像手指人路。<a id="a-Bm"></a>同伴一僧错入鬼道。<a id="a-Bn"></a>耶舍觉已口诵观音神咒。<a id="a-Bo"></a>至百步追及已被鬼害。<a id="a-Bp"></a>自以咒力得免斯厄因复前行。<a id="a-Bq"></a>又逢山贼专念前咒便蒙灵卫。<a id="a-Br"></a>贼来相突对目不见。<a id="a-Bs"></a>循路东指到芮芮国。<a id="a-Bt"></a>值突厥乱西路不通反乡意绝。<a id="a-Bu"></a>乃随流转北至泥海之旁。<a id="a-Bv"></a>南距突厥七千余里。<a id="a-Bw"></a>彼既不安远投齐境。<a id="a-Bx"></a>天保七年届于邺都。<a id="a-By"></a>文宣帝洋极见殊礼偏异恒伦。<a id="a-Bz"></a>耶舍时年四十。<a id="a-C0"></a>骨梗雄雅物议弹之。<a id="a-C1"></a>缘是文宣礼遇隆重。<a id="a-C2"></a>安置天平寺中请为翻经三藏。<a id="a-C3"></a>殿内梵本千有余甲。<a id="a-C4"></a>敕送于寺处以上房。<a id="a-C5"></a>为建道场供穷珍妙。<a id="a-C6"></a>别立厨库以表尊崇。<a id="a-C7"></a>舍从文宣帝天保八年丁丑至纬(无谥)天统四年戊子。<a id="a-C8"></a>于邺城天平寺译菩萨见实等经七部。<a id="a-C9"></a>敕昭玄大统沙门法上等二十余人监掌翻译。<a id="a-CA"></a>昭玄都瞿昙般若流支长子沙门达摩阇那(齐言法智)及居士万天懿传语。<a id="a-CB"></a>舍于齐时大兴正法弘畅众心。<a id="a-CC"></a>文宣重法殊异躬礼梵本。<a id="a-CD"></a>顾谓群臣曰。<a id="a-CE"></a>此乃三宝洪基故我偏敬。<a id="a-CF"></a>其奉信推诚为如此也。<a id="a-CG"></a>耶舍每于宣译之暇时陈神咒。<a id="a-CH"></a>冥救显助立功多矣。<a id="a-CI"></a>未几授昭玄都俄转为统。<a id="a-CJ"></a>所获供禄不专自资。<a id="a-CK"></a>好起慈惠乐兴福业。<a id="a-CL"></a>设供饭僧施诸贫乏。<a id="a-CM"></a>狱囚系畜咸将济之。<a id="a-CN"></a>市[門@里]闹所多造义井。<a id="a-CO"></a>亲自漉水津给众生。<a id="a-CP"></a>又于汲郡西山建立三寺。<a id="a-CQ"></a>依泉旁谷制极山美。<a id="a-CR"></a>又收养厉疾男女别坊。<a id="a-CS"></a>四事供承务令周给。<a id="a-CT"></a>又往突厥客馆劝持六斋羊断放生受行素食。<a id="a-CU"></a>又曾遇病百日不起。<a id="a-CV"></a>天子皇后躬问起居。<a id="a-CW"></a>耶舍叹曰。<a id="a-CX"></a>我本外客德行未隆。<a id="a-CY"></a>乘舆今降重法故尔。<a id="a-CZ"></a>内抚其心愧惧交集。<a id="a-Ca"></a>耶舍后至隋代更出诸经。<a id="a-Cb"></a>备在隋录具如彼述 尊胜菩萨所问一切诸法入无量门陀罗尼经一卷(第三出与无崖际持法门经等同本或直云尊胜菩萨所问经亦直云入无量门陀罗尼经)</p>
  <p id="aCc">右一部一卷其本见在。</p>
  <p id="aCd">居士万天懿。<a id="a-Ce"></a>本姓拓跋。<a id="a-Cf"></a>北代云中人也。<a id="a-Cg"></a>魏分十姓因为万俟氏。<a id="a-Ch"></a>世居洛阳故复为河南人也。<a id="a-Ci"></a>后单称万氏。<a id="a-Cj"></a>少曾出家师婆罗门。<a id="a-Ck"></a>而聪慧有志力。<a id="a-Cl"></a>善梵书梵语兼工咒术。<a id="a-Cm"></a>由是应召得预翻传之数。<a id="a-Cn"></a>懿以武成帝湛河清年中。<a id="a-Co"></a>于邺都自译尊胜菩萨所问经一部。<a id="a-Cp"></a>见长房录。</p>
 </body>
</html>