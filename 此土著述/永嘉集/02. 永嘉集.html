<!doctype html>
<html id="z3IBWnl1T2" data-ver="1915">
 <head>
  <meta charset="utf-8">
  <meta author="玄觉">
  <meta library="龙藏">
  <meta catalog="此土著述">
  <meta period="唐">
 </head>
 <body>
  <h1 id="a1">永嘉集</h1>
  <p id="a2">大章分为十门。<a id="a-3"></a>慕道志仪第一。<a id="a-4"></a>夫欲修道。<a id="a-5"></a>先须立志。<a id="a-6"></a>及事师仪则。<a id="a-7"></a>彰乎轨训。<a id="a-8"></a>故标第一。<a id="a-9"></a>慕道仪式。<a id="a-A"></a>戒憍奢意第二。<a id="a-B"></a>初虽立志修道。<a id="a-C"></a>善识轨仪。<a id="a-D"></a>若三业憍奢。<a id="a-E"></a>妄心扰动。<a id="a-F"></a>何能得定。<a id="a-G"></a>故次第二明戒憍奢意也。<a id="a-H"></a>净修三业第三。<a id="a-I"></a>前戒憍奢。<a id="a-J"></a>略标纲要。<a id="a-K"></a>今子细检责。<a id="a-L"></a>令粗过不生。<a id="a-M"></a>故次第三明净修三业。<a id="a-N"></a>戒乎身口意也。<a id="a-O"></a>奢摩他颂第四。<a id="a-P"></a>前已检责身口。<a id="a-Q"></a>令粗过不生。<a id="a-R"></a>次须入门。<a id="a-S"></a>修道渐次。<a id="a-T"></a>不出定慧。<a id="a-U"></a>五种起心。<a id="a-V"></a>六种料简。<a id="a-W"></a>故次第四。<a id="a-X"></a>明奢摩他颂也。<a id="a-Y"></a>毗婆舍那颂第五。<a id="a-Z"></a>非戒不禅。<a id="a-a"></a>非禅不慧。<a id="a-b"></a>上既修定。<a id="a-c"></a>定久慧明。<a id="a-d"></a>故次第五明毗婆舍那颂也。<a id="a-e"></a>优毕叉颂第六。<a id="a-f"></a>偏修于定。<a id="a-g"></a>定久则沈。<a id="a-h"></a>偏学于慧。<a id="a-i"></a>慧多心动。<a id="a-j"></a>故次第六明优毕叉颂。<a id="a-k"></a>等于定慧。<a id="a-l"></a>令不沈动。<a id="a-m"></a>使定慧均等。<a id="a-n"></a>舍于二边。<a id="a-o"></a>三乘渐次第七。<a id="a-p"></a>定慧既均。<a id="a-q"></a>则寂而常照。<a id="a-r"></a>三观一心。<a id="a-s"></a>何疑不遣。<a id="a-t"></a>何照不圆。<a id="a-u"></a>自解虽明。<a id="a-v"></a>悲他未悟。<a id="a-w"></a>悟有浅深。<a id="a-x"></a>故次第七明三乘渐次也。<a id="a-y"></a>理事不二第八。<a id="a-z"></a>三乘悟理。<a id="a-10"></a>理无不穷。<a id="a-11"></a>穷理在事。<a id="a-12"></a>了事即理。<a id="a-13"></a>故次第八明事理不二。<a id="a-14"></a>即事而真。<a id="a-15"></a>用祛倒见也。<a id="a-16"></a>劝友人书第九。<a id="a-17"></a>事理既融。<a id="a-18"></a>内心自莹。<a id="a-19"></a>复悲远学。<a id="a-1A"></a>虚掷寸阴。<a id="a-1B"></a>故次第九明劝友人书也。<a id="a-1C"></a>发愿文第十。<a id="a-1D"></a>劝友虽是悲他。<a id="a-1E"></a>专心在一。<a id="a-1F"></a>情犹未普。<a id="a-1G"></a>故次第十明发愿文。<a id="a-1H"></a>誓度一切也。</p>
  <p data-pb></p>
  <h2 id="a1I">慕道志仪第一</h2>
  <p id="a1J">观三界。<a id="a-1K"></a>生厌离故。<a id="a-1L"></a>次亲善友。<a id="a-1M"></a>求出路故。<a id="a-1N"></a>次朝晡问讯。<a id="a-1O"></a>存礼数故。<a id="a-1P"></a>次审乖适如何。<a id="a-1Q"></a>明侍养故。<a id="a-1R"></a>次问何所作。<a id="a-1S"></a>为明亲承事故。<a id="a-1T"></a>次瞻仰无怠。<a id="a-1U"></a>生殷重故。<a id="a-1V"></a>次数决心要。<a id="a-1W"></a>为正修故。<a id="a-1X"></a>次随解呈简。<a id="a-1Y"></a>为识邪正故。<a id="a-1Z"></a>次验气力。<a id="a-1a"></a>知生熟故。<a id="a-1b"></a>次见病生疑。<a id="a-1c"></a>堪进妙药故。<a id="a-1d"></a>委的审思。<a id="a-1e"></a>求谛当故。<a id="a-1f"></a>日夜精勤。<a id="a-1g"></a>恐缘差故。<a id="a-1h"></a>专心一行。<a id="a-1i"></a>为成业故。<a id="a-1j"></a>亡身为法。<a id="a-1k"></a>为知恩故。<a id="a-1l"></a>如其信力轻微。<a id="a-1m"></a>意无专志。<a id="a-1n"></a>粗行浅解。<a id="a-1o"></a>泛漾随机。<a id="a-1p"></a>触事则因事生心。<a id="a-1q"></a>缘无则依无息念。<a id="a-1r"></a>既非动静之等观。<a id="a-1s"></a>则顺有无之得失。<a id="a-1t"></a>然道不浪阶</p>
  <p data-pb></p>
  <h2 id="a1u">戒憍奢意第二</h2>
  <p id="a1v">食由来。<a id="a-1w"></a>长养栽种。<a id="a-1x"></a>垦土掘地。<a id="a-1y"></a>盐煮蚕蛾。<a id="a-1z"></a>成熟施为。<a id="a-20"></a>损伤物命。<a id="a-21"></a>令他受死。<a id="a-22"></a>资给自身。<a id="a-23"></a>但畏饥寒。<a id="a-24"></a>不观死苦。<a id="a-25"></a>杀他活己。<a id="a-26"></a>痛哉可伤。<a id="a-27"></a>兼用农功。<a id="a-28"></a>积力深厚。<a id="a-29"></a>何独含灵致命。<a id="a-2A"></a>亦乃信施难消。<a id="a-2B"></a>虽复出家。<a id="a-2C"></a>何德之有。<a id="a-2D"></a>噫。<a id="a-2E"></a>夫欲出超三界。<a id="a-2F"></a>未有绝尘之行。<a id="a-2G"></a>徒为男子之身。<a id="a-2H"></a>而无丈夫之志。<a id="a-2I"></a>但以终朝扰扰。<a id="a-2J"></a>竟夜昏昏。<a id="a-2K"></a>道德未修。<a id="a-2L"></a>衣食斯费。<a id="a-2M"></a>上乖弘道。<a id="a-2N"></a>下阙利生。<a id="a-2O"></a>中负四恩。<a id="a-2P"></a>诚以为耻。<a id="a-2Q"></a>故智人思之。<a id="a-2R"></a>宁有法死。<a id="a-2S"></a>不无法生。<a id="a-2T"></a>徒自迷痴。<a id="a-2U"></a>贵身贱法耳。</p>
  <p data-pb></p>
  <h2 id="a2V">净修三业第三</h2>
  <p id="a2W">嗔邪见意业。<a id="a-2X"></a>妄言绮语两舌恶口口业。<a id="a-2Y"></a>杀盗淫身业。<a id="a-2Z"></a>夫欲志求大道者。<a id="a-2a"></a>必先净修三业。<a id="a-2b"></a>然后于四威仪中。<a id="a-2c"></a>渐次入道。<a id="a-2d"></a>乃至六根所对。<a id="a-2e"></a>随缘了达。<a id="a-2f"></a>境智双寂。<a id="a-2g"></a>冥乎妙旨。<a id="a-2h"></a>云何净修身业。<a id="a-2i"></a>深自思惟。<a id="a-2j"></a>行住坐卧。<a id="a-2k"></a>四威仪中。<a id="a-2l"></a>检摄三愆。<a id="a-2m"></a>无令漏失。<a id="a-2n"></a>慈悲抚育。<a id="a-2o"></a>不伤物命。<a id="a-2p"></a>水陆空行。<a id="a-2q"></a>一切含识。<a id="a-2r"></a>命无大小。<a id="a-2s"></a>等心爱护。<a id="a-2t"></a>蠢动蜎飞。<a id="a-2u"></a>无令毁损。<a id="a-2v"></a>危难之流。<a id="a-2w"></a>殷勤拔济。<a id="a-2x"></a>方便救度。<a id="a-2y"></a>皆令解脱。<a id="a-2z"></a>于他财物。<a id="a-30"></a>不与不取。<a id="a-31"></a>乃至鬼神。<a id="a-32"></a>随有主物。<a id="a-33"></a>一针一草。<a id="a-34"></a>终无故犯。<a id="a-35"></a>贫穷乞丐。<a id="a-36"></a>随己所有。<a id="a-37"></a>敬心施与。<a id="a-38"></a>令彼安隐。<a id="a-39"></a>不求恩报。<a id="a-3A"></a>作是思惟。<a id="a-3B"></a>过去诸佛。<a id="a-3C"></a>经无量劫行檀。<a id="a-3D"></a>布施象马七珍。<a id="a-3E"></a>头目髓脑。<a id="a-3F"></a>乃至身命。<a id="a-3G"></a>舍而无吝。<a id="a-3H"></a>我今亦尔。<a id="a-3I"></a>随有施与。<a id="a-3J"></a>欢喜供养。<a id="a-3K"></a>心无吝惜。<a id="a-3L"></a>于诸女色。<a id="a-3M"></a>心无染着。<a id="a-3N"></a>凡夫颠倒。<a id="a-3O"></a>为欲所醉。<a id="a-3P"></a>耽荒迷乱。<a id="a-3Q"></a>不知其过。<a id="a-3R"></a>如捉花茎。<a id="a-3S"></a>不悟毒蛇。<a id="a-3T"></a>智人观之。<a id="a-3U"></a>毒蛇之口。<a id="a-3V"></a>熊豹之手。<a id="a-3W"></a>猛火热铁。<a id="a-3X"></a>不以为喻。<a id="a-3Y"></a>铜柱铁床。<a id="a-3Z"></a>焦背烂肠。<a id="a-3a"></a>血肉糜溃。<a id="a-3b"></a>痛彻心髓。<a id="a-3c"></a>作如是观。<a id="a-3d"></a>唯苦无乐。<a id="a-3e"></a>革囊盛粪。<a id="a-3f"></a>脓血之聚。<a id="a-3g"></a>外假香涂。<a id="a-3h"></a>内唯臭秽。<a id="a-3i"></a>不净流溢。<a id="a-3j"></a>虫蛆住处。<a id="a-3k"></a>鲍肆厕孔。<a id="a-3l"></a>亦所不及。<a id="a-3m"></a>智者观之。<a id="a-3n"></a>但见发毛爪齿。<a id="a-3o"></a>薄皮厚皮。<a id="a-3p"></a>肉血汗泪。<a id="a-3q"></a>涕唾脓脂。<a id="a-3r"></a>筋脉脑膜。<a id="a-3s"></a>黄痰白痰。<a id="a-3t"></a>肝胆骨髓肺脾肾胃。<a id="a-3u"></a>心膏膀胱。<a id="a-3v"></a>大肠小肠。<a id="a-3w"></a>生藏熟藏。<a id="a-3x"></a>屎尿臭处。<a id="a-3y"></a>如是等物。<a id="a-3z"></a>一一非人。<a id="a-40"></a>识风鼓击。<a id="a-41"></a>妄生言语。<a id="a-42"></a>诈为亲友。<a id="a-43"></a>其实怨妒。<a id="a-44"></a>败德障道。<a id="a-45"></a>为过至重。<a id="a-46"></a>应当远离。<a id="a-47"></a>如避怨贼。<a id="a-48"></a>是故智者观之。<a id="a-49"></a>如毒蛇想。<a id="a-4A"></a>宁近毒蛇。<a id="a-4B"></a>不亲女色。<a id="a-4C"></a>何以故。<a id="a-4D"></a>毒蛇杀人。<a id="a-4E"></a>一死一生。<a id="a-4F"></a>女色系缚。<a id="a-4G"></a>百千万劫。<a id="a-4H"></a>种种楚毒。<a id="a-4I"></a>苦痛无穷。<a id="a-4J"></a>谛察深思。<a id="a-4K"></a>难可附近。<a id="a-4L"></a>是以智者。<a id="a-4M"></a>切检三衍。<a id="a-4N"></a>改往修来。<a id="a-4O"></a>背恶从善。<a id="a-4P"></a>不杀不盗。<a id="a-4Q"></a>放生布施。<a id="a-4R"></a>不行淫秽。<a id="a-4S"></a>常修梵行。<a id="a-4T"></a>日夜精勤。<a id="a-4U"></a>行道礼拜。<a id="a-4V"></a>归凭三宝。<a id="a-4W"></a>志求解脱。<a id="a-4X"></a>于身命财。<a id="a-4Y"></a>修三坚法。<a id="a-4Z"></a>知身虚幻。<a id="a-4a"></a>无有自性。<a id="a-4b"></a>色即是空。<a id="a-4c"></a>谁是我者。<a id="a-4d"></a>一切诸法。<a id="a-4e"></a>但有假名。<a id="a-4f"></a>无一定实。<a id="a-4g"></a>是我身者。<a id="a-4h"></a>四大五阴。<a id="a-4i"></a>一一非我。<a id="a-4j"></a>和合亦无。<a id="a-4k"></a>内外推求。<a id="a-4l"></a>如水聚沫。<a id="a-4m"></a>浮泡阳焰。<a id="a-4n"></a>芭蕉幻化。<a id="a-4o"></a>镜像水月。<a id="a-4p"></a>毕竟无人。<a id="a-4q"></a>无明不了。<a id="a-4r"></a>妄执为我。<a id="a-4s"></a>于非实中。<a id="a-4t"></a>横生贪着。<a id="a-4u"></a>杀生偷盗。<a id="a-4v"></a>淫秽荒迷。<a id="a-4w"></a>竟夜终朝。<a id="a-4x"></a>矻矻造业。<a id="a-4y"></a>虽非真实。<a id="a-4z"></a>善恶报应。<a id="a-50"></a>如影随形。<a id="a-51"></a>作是观时。<a id="a-52"></a>不以恶求。<a id="a-53"></a>而养身命。<a id="a-54"></a>应自观身。<a id="a-55"></a>如毒蛇想。<a id="a-56"></a>为治病故。<a id="a-57"></a>受于四事。<a id="a-58"></a>身着衣服。<a id="a-59"></a>如裹痈疮。<a id="a-5A"></a>口餐滋味。<a id="a-5B"></a>如病服药。<a id="a-5C"></a>节身俭口。<a id="a-5D"></a>不生奢泰。<a id="a-5E"></a>闻说少欲。<a id="a-5F"></a>深乐修行。<a id="a-5G"></a>故经云。<a id="a-5H"></a>少欲头陀。<a id="a-5I"></a>善知止足。<a id="a-5J"></a>是人能入贤圣之道。<a id="a-5K"></a>何以故。<a id="a-5L"></a>恶道众生。<a id="a-5M"></a>经无量劫。<a id="a-5N"></a>阙衣乏食。<a id="a-5O"></a>叫唤号毒。<a id="a-5P"></a>饥寒切楚。<a id="a-5Q"></a>皮骨相连。<a id="a-5R"></a>我今暂阙。<a id="a-5S"></a>未足为苦。<a id="a-5T"></a>是故智者。<a id="a-5U"></a>贵法贱身。<a id="a-5V"></a>勤求至道。<a id="a-5W"></a>不顾形命。<a id="a-5X"></a>是名净修身业。<a id="a-5Y"></a>云何净修口业。<a id="a-5Z"></a>深自思惟口之四过。<a id="a-5a"></a>生死根本。<a id="a-5b"></a>增长众恶。<a id="a-5c"></a>倾覆万行。<a id="a-5d"></a>递相是非。<a id="a-5e"></a>是故智者。<a id="a-5f"></a>欲拔其源。<a id="a-5g"></a>断除虚妄。<a id="a-5h"></a>修四实语。<a id="a-5i"></a>正直柔软和合如实。<a id="a-5j"></a>此之四语。<a id="a-5k"></a>智者所行。<a id="a-5l"></a>何以故。<a id="a-5m"></a>正直语者。<a id="a-5n"></a>能除绮语。<a id="a-5o"></a>柔软语者。<a id="a-5p"></a>能除恶口。<a id="a-5q"></a>和合语者。<a id="a-5r"></a>能除两舌。<a id="a-5s"></a>如实语者。<a id="a-5t"></a>能除妄语。<a id="a-5u"></a>正直语者有二。<a id="a-5v"></a>一称法说。<a id="a-5w"></a>令诸闻者。<a id="a-5x"></a>信解明了。<a id="a-5y"></a>二称理说。<a id="a-5z"></a>令诸闻者。<a id="a-60"></a>除疑遣惑。<a id="a-61"></a>柔软语者亦二。<a id="a-62"></a>一者安慰语。<a id="a-63"></a>令诸闻者。<a id="a-64"></a>欢喜亲近。<a id="a-65"></a>二者宫商清雅。<a id="a-66"></a>令诸闻者。<a id="a-67"></a>爱乐受习。<a id="a-68"></a>和合语者亦二。<a id="a-69"></a>一事和合者。<a id="a-6A"></a>见斗诤人。<a id="a-6B"></a>谏劝令舍。<a id="a-6C"></a>不自称誉。<a id="a-6D"></a>卑逊敬物。<a id="a-6E"></a>二理和合者。<a id="a-6F"></a>见退菩提心人。<a id="a-6G"></a>殷勤劝进。<a id="a-6H"></a>善能分别。<a id="a-6I"></a>菩提烦恼。<a id="a-6J"></a>平等一相。<a id="a-6K"></a>如实语者亦二。<a id="a-6L"></a>一事实者。<a id="a-6M"></a>有则言有。<a id="a-6N"></a>无则言无。<a id="a-6O"></a>是则言是。<a id="a-6P"></a>非则言非。<a id="a-6Q"></a>二理实者。<a id="a-6R"></a>一切众生。<a id="a-6S"></a>皆有佛性。<a id="a-6T"></a>如来涅槃。<a id="a-6U"></a>常住不变。<a id="a-6V"></a>是以智者。<a id="a-6W"></a>行四</p>
  <p data-pb></p>
  <h2 id="a6X">奢摩他颂第四</h2>
  <p id="a6Y">恰用心时。<a id="a-6Z"></a>恰恰无心用。<a id="a-6a"></a>无心恰恰用。<a id="a-6b"></a>常用恰恰无。<a id="a-6c"></a>夫念非忘尘。<a id="a-6d"></a>而不息尘。<a id="a-6e"></a>非息念而不忘尘。<a id="a-6f"></a>忘则息念而忘。<a id="a-6g"></a>念息则忘尘而息。<a id="a-6h"></a>忘尘而息。<a id="a-6i"></a>息无能息。<a id="a-6j"></a>息念而忘。<a id="a-6k"></a>忘无所忘。<a id="a-6l"></a>忘无所忘。<a id="a-6m"></a>尘遗非对。<a id="a-6n"></a>息无能息。<a id="a-6o"></a>念灭非知。<a id="a-6p"></a>知灭对遗。<a id="a-6q"></a>一向冥寂。<a id="a-6r"></a>閴尔无寄。<a id="a-6s"></a>妙性天然。<a id="a-6t"></a>如火得空。<a id="a-6u"></a>火则自灭。<a id="a-6v"></a>空喻妙性之非相。<a id="a-6w"></a>火比妄念之不生。<a id="a-6x"></a>其辞曰。<a id="a-6y"></a>忘缘之后寂寂。<a id="a-6z"></a>灵知之性历历。<a id="a-70"></a>无记昏昧昭昭。<a id="a-71"></a>契真本空的的。<a id="a-72"></a>惺惺寂寂是。<a id="a-73"></a>无记寂寂非。<a id="a-74"></a>寂寂惺惺是。<a id="a-75"></a>乱想惺惺非。<a id="a-76"></a>若以知知寂。<a id="a-77"></a>此非无缘知。<a id="a-78"></a>如手执如意。<a id="a-79"></a>非无如意手。<a id="a-7A"></a>若以自知知。<a id="a-7B"></a>亦非无缘知。<a id="a-7C"></a>如手自作拳。<a id="a-7D"></a>非是不拳手。<a id="a-7E"></a>亦不知知寂。<a id="a-7F"></a>亦不自知知。<a id="a-7G"></a>不可为无知。<a id="a-7H"></a>自性了然故。<a id="a-7I"></a>不同于木石。<a id="a-7J"></a>手不执如意。<a id="a-7K"></a>亦不自作拳。<a id="a-7L"></a>不可为无手。<a id="a-7M"></a>以手安然故。<a id="a-7N"></a>不同于兔角。<a id="a-7O"></a>复次修心渐次者。<a id="a-7P"></a>夫以知知物。<a id="a-7Q"></a>物在知亦在。<a id="a-7R"></a>若以知知知。<a id="a-7S"></a>知知则离物。<a id="a-7T"></a>物离犹知在。<a id="a-7U"></a>起知知于知。<a id="a-7V"></a>后知若生时。<a id="a-7W"></a>前知早已灭。<a id="a-7X"></a>二知既不并。<a id="a-7Y"></a>但得前知灭。<a id="a-7Z"></a>灭处为知境。<a id="a-7a"></a>能所俱非真。<a id="a-7b"></a>前则灭灭引知。<a id="a-7c"></a>后则知知续灭。<a id="a-7d"></a>生灭相续。<a id="a-7e"></a>自是轮回之道。<a id="a-7f"></a>今言知者。<a id="a-7g"></a>不须知知。<a id="a-7h"></a>但知而已。<a id="a-7i"></a>则前不接灭。<a id="a-7j"></a>后不引起。<a id="a-7k"></a>前后断续。<a id="a-7l"></a>中间自孤。<a id="a-7m"></a>当体不顾。<a id="a-7n"></a>应时消灭。<a id="a-7o"></a>知体既已灭。<a id="a-7p"></a>豁然如托空。<a id="a-7q"></a>寂尔少时间。<a id="a-7r"></a>唯觉无所得。<a id="a-7s"></a>即觉无觉。<a id="a-7t"></a>无觉之觉。<a id="a-7u"></a>异乎木石。<a id="a-7v"></a>此是初心处。<a id="a-7w"></a>冥然绝虑。<a id="a-7x"></a>乍同死人。<a id="a-7y"></a>能所顿忘。<a id="a-7z"></a>纤缘尽净。<a id="a-80"></a>閴尔虚寂。<a id="a-81"></a>似觉无知。<a id="a-82"></a>无知之性。<a id="a-83"></a>异乎木石。<a id="a-84"></a>此是初心处。<a id="a-85"></a>领会难为。<a id="a-86"></a>入初心时。<a id="a-87"></a>三不应有。<a id="a-88"></a>一恶。<a id="a-89"></a>谓思惟世间五欲等因缘。<a id="a-8A"></a>二善。<a id="a-8B"></a>谓思惟世间杂善等事。<a id="a-8C"></a>三无记。<a id="a-8D"></a>谓善恶不思閴尔昏住。<a id="a-8E"></a>戒中三应须具。<a id="a-8F"></a>一摄律仪戒。<a id="a-8G"></a>谓断一切恶。<a id="a-8H"></a>二摄善法戒。<a id="a-8I"></a>谓修一切善。<a id="a-8J"></a>三饶益有情戒。<a id="a-8K"></a>谓誓度一切众生。<a id="a-8L"></a>定中三应须别。<a id="a-8M"></a>一安住定。<a id="a-8N"></a>谓妙性天然本自非动。<a id="a-8O"></a>二引起定。<a id="a-8P"></a>谓澄心寂怕发莹增明。<a id="a-8Q"></a>三办事定。<a id="a-8R"></a>谓定水凝清万像斯鉴。<a id="a-8S"></a>慧中三应须别。<a id="a-8T"></a>一人空慧。<a id="a-8U"></a>谓了阴非我。<a id="a-8V"></a>即阴中无我。<a id="a-8W"></a>如龟毛兔角。<a id="a-8X"></a>二法空慧。<a id="a-8Y"></a>谓了阴等诸法。<a id="a-8Z"></a>缘假非实。<a id="a-8a"></a>如镜像水月。<a id="a-8b"></a>三空空慧。<a id="a-8c"></a>谓了境智俱空。<a id="a-8d"></a>是空亦空。<a id="a-8e"></a>见中三应须识。<a id="a-8f"></a>一空见。<a id="a-8g"></a>谓见空而见非空。<a id="a-8h"></a>二不空见。<a id="a-8i"></a>谓见不空而见非不空。<a id="a-8j"></a>三性空见。<a id="a-8k"></a>谓见自性而见非性。<a id="a-8l"></a>偏中三应须简。<a id="a-8m"></a>一有法身无般若解脱。<a id="a-8n"></a>二有般若无解脱法身。<a id="a-8o"></a>三有解脱无法身般若。<a id="a-8p"></a>有一无二故不圆。<a id="a-8q"></a>不圆故非性。<a id="a-8r"></a>又偏中三应须简。<a id="a-8s"></a>一有法身般若无解脱。<a id="a-8t"></a>二有般若解脱无法身。<a id="a-8u"></a>三有解脱法身无般若。<a id="a-8v"></a>有二无一故不圆。<a id="a-8w"></a>不圆故非性。<a id="a-8x"></a>圆中三应须具。<a id="a-8y"></a>一法身不痴即般若。<a id="a-8z"></a>般若无著即解脱。<a id="a-90"></a>解脱寂灭即法身。<a id="a-91"></a>二般若无著即解脱。<a id="a-92"></a>解脱寂灭即法身。<a id="a-93"></a>法身不痴即般若。<a id="a-94"></a>三解脱寂灭即法身。<a id="a-95"></a>法身不痴即般若。<a id="a-96"></a>般若无著即解脱。<a id="a-97"></a>举一即具三。<a id="a-98"></a>言三体即一。<a id="a-99"></a>此因中三德。<a id="a-9A"></a>非果上三德。<a id="a-9B"></a>欲知果上三德。<a id="a-9C"></a>法身有断德迩。<a id="a-9D"></a>因断惑而显德。<a id="a-9E"></a>故名断德。<a id="a-9F"></a>自受用身有智德。<a id="a-9G"></a>具四智真实功德故。<a id="a-9H"></a>他化二身。<a id="a-9I"></a>有大恩德。<a id="a-9J"></a>他受用身。<a id="a-9K"></a>于十地菩萨有恩德故。<a id="a-9L"></a>三种化身。<a id="a-9M"></a>于菩萨二乘异生有恩故。<a id="a-9N"></a>三谛四智。<a id="a-9O"></a>除成所作智。<a id="a-9P"></a>为缘俗谛故。<a id="a-9Q"></a>然法无浅深。<a id="a-9R"></a>而照之有明昧。<a id="a-9S"></a>心非垢净。<a id="a-9T"></a>而解之有迷悟。<a id="a-9U"></a>创入初心。<a id="a-9V"></a>迷复何非浅。<a id="a-9W"></a>终契圆理。<a id="a-9X"></a>达始何非深。<a id="a-9Y"></a>迷之失理而自差。<a id="a-9Z"></a>悟之失差而即理。<a id="a-9a"></a>迷悟则同其致。<a id="a-9b"></a>故有渐次名焉。<a id="a-9c"></a>复次初修心人。<a id="a-9d"></a>入门之后。<a id="a-9e"></a>须识五念。<a id="a-9f"></a>一故起。<a id="a-9g"></a>二串习。<a id="a-9h"></a>三接续。<a id="a-9i"></a>四别生</p>
  <p data-pb></p>
  <h2 id="a9j">毗婆舍那颂第五</h2>
  <p id="a9k">夫境非智而不了。<a id="a-9l"></a>智非境而不生。<a id="a-9m"></a>智生则了境而生。<a id="a-9n"></a>境了则智生而了。<a id="a-9o"></a>智生而了。<a id="a-9p"></a>了无所了。<a id="a-9q"></a>了境而生。<a id="a-9r"></a>生无能生。<a id="a-9s"></a>生无能生。<a id="a-9t"></a>虽智而非有。<a id="a-9u"></a>了无所了。<a id="a-9v"></a>虽境而非无。<a id="a-9w"></a>无即不无。<a id="a-9x"></a>有即非有。<a id="a-9y"></a>有无双照。<a id="a-9z"></a>妙悟萧然。<a id="a-A0"></a>如火得薪。<a id="a-A1"></a>弥加炽盛。<a id="a-A2"></a>薪喻发智之多境。<a id="a-A3"></a>火比了境之妙智。<a id="a-A4"></a>其辞曰。<a id="a-A5"></a>达性空而非缚。<a id="a-A6"></a>虽缘假而无著。<a id="a-A7"></a>有无之境双照。<a id="a-A8"></a>中观之心历落。<a id="a-A9"></a>若智了于境。<a id="a-AA"></a>即是境空。<a id="a-AB"></a>智如眼了花。<a id="a-AC"></a>空是了花空眼。<a id="a-AD"></a>若智了于智。<a id="a-AE"></a>即是智空。<a id="a-AF"></a>智如眼了眼。<a id="a-AG"></a>空是了眼空眼。<a id="a-AH"></a>智虽了境空。<a id="a-AI"></a>及以了智空。<a id="a-AJ"></a>非无了境智。<a id="a-AK"></a>境空智犹有。<a id="a-AL"></a>了境智空智。<a id="a-AM"></a>无境智不了。<a id="a-AN"></a>如眼了花空。<a id="a-AO"></a>及以了眼空。<a id="a-AP"></a>非无了花眼。<a id="a-AQ"></a>花空眼犹有。<a id="a-AR"></a>了花眼空眼。<a id="a-AS"></a>无花眼不了。<a id="a-AT"></a>复次一切诸法。<a id="a-AU"></a>悉假因缘。<a id="a-AV"></a>因缘所生。<a id="a-AW"></a>皆无自性。<a id="a-AX"></a>一法既尔。<a id="a-AY"></a>万法皆然。<a id="a-AZ"></a>境智相从。<a id="a-Aa"></a>于何不寂。<a id="a-Ab"></a>何以故。<a id="a-Ac"></a>因缘之法。<a id="a-Ad"></a>性无差别。<a id="a-Ae"></a>故今之三界。<a id="a-Af"></a>轮回六道。<a id="a-Ag"></a>升降净秽苦乐。<a id="a-Ah"></a>凡圣差殊。<a id="a-Ai"></a>皆由三业四仪。<a id="a-Aj"></a>六根所对。<a id="a-Ak"></a>随情造业。<a id="a-Al"></a>果报不同。<a id="a-Am"></a>善则受乐。<a id="a-An"></a>恶则受苦。<a id="a-Ao"></a>故经云。<a id="a-Ap"></a>善恶为因。<a id="a-Aq"></a>苦乐为果。<a id="a-Ar"></a>当知法无定相。<a id="a-As"></a>随缘构集。<a id="a-At"></a>缘非我有。<a id="a-Au"></a>故曰性空。<a id="a-Av"></a>空故非异。<a id="a-Aw"></a>万法皆如。<a id="a-Ax"></a>故经云。<a id="a-Ay"></a>色即是空。<a id="a-Az"></a>四阴亦尔。<a id="a-B0"></a>如是则何独凡类缘生。<a id="a-B1"></a>亦乃三乘圣果。<a id="a-B2"></a>皆从缘有。<a id="a-B3"></a>是故经云。<a id="a-B4"></a>佛种从缘起。<a id="a-B5"></a>是以万机丛凑。<a id="a-B6"></a>达之者。<a id="a-B7"></a>则无非道场。<a id="a-B8"></a>色像无边。<a id="a-B9"></a>悟之者则无非般若。<a id="a-BA"></a>故经云。<a id="a-BB"></a>色无边故。<a id="a-BC"></a>当知般若亦无边。<a id="a-BD"></a>何以故。<a id="a-BE"></a>境非智而不了。<a id="a-BF"></a>智非境而不生。<a id="a-BG"></a>智生则了境而生。<a id="a-BH"></a>境了则智生而了。<a id="a-BI"></a>智生而了。<a id="a-BJ"></a>了无所了。<a id="a-BK"></a>了境而生。<a id="a-BL"></a>生无能生。<a id="a-BM"></a>生无能生。<a id="a-BN"></a>则内智寂寂。<a id="a-BO"></a>了无所了。<a id="a-BP"></a>则外境如如。<a id="a-BQ"></a>如寂无差。<a id="a-BR"></a>境智冥一。<a id="a-BS"></a>万累都泯。<a id="a-BT"></a>妙旨存焉。<a id="a-BU"></a>故经云。<a id="a-BV"></a>般若无知。<a id="a-BW"></a>无所不知。<a id="a-BX"></a>如是则妙旨非知。<a id="a-BY"></a>不知而知矣。</p>
  <h2 id="aBZ">优毕叉颂第六</h2>
  <p id="aBa">夫定乱分政。<a id="a-Bb"></a>动静之源莫二。<a id="a-Bc"></a>愚慧乖路。<a id="a-Bd"></a>明闇之本非殊。<a id="a-Be"></a>群迷从暗而背明。<a id="a-Bf"></a>舍静以求动。<a id="a-Bg"></a>众悟背动而从静。<a id="a-Bh"></a>舍暗以求明。<a id="a-Bi"></a>明生则转愚成慧。<a id="a-Bj"></a>静立则息乱成定。<a id="a-Bk"></a>定立由乎背动。<a id="a-Bl"></a>慧生因乎舍暗。<a id="a-Bm"></a>暗动连系于烦笼。<a id="a-Bn"></a>静明相趋于物表。<a id="a-Bo"></a>物不能愚。<a id="a-Bp"></a>功由于慧。<a id="a-Bq"></a>烦不能乱。<a id="a-Br"></a>功由于定。<a id="a-Bs"></a>定慧更资于静明。<a id="a-Bt"></a>愚乱相缠于暗动。<a id="a-Bu"></a>动而能静者。<a id="a-Bv"></a>即乱而定也。<a id="a-Bw"></a>暗而能明者。<a id="a-Bx"></a>即愚而慧也。<a id="a-By"></a>如是则暗动之本无差。<a id="a-Bz"></a>静明由兹合道。<a id="a-C0"></a>愚乱之源非异。<a id="a-C1"></a>定慧于是同宗。<a id="a-C2"></a>宗同则无缘之慈。<a id="a-C3"></a>定慧则寂而常照。<a id="a-C4"></a>寂而常照则双与。<a id="a-C5"></a>无缘之慈则双夺。<a id="a-C6"></a>双夺故优毕叉。<a id="a-C7"></a>双与故毗婆奢摩。<a id="a-C8"></a>以奢摩他故。<a id="a-C9"></a>虽寂而常照。<a id="a-CA"></a>以毗娑舍那故。<a id="a-CB"></a>虽照而常寂。<a id="a-CC"></a>以优毕叉故。<a id="a-CD"></a>非照而非寂。<a id="a-CE"></a>照而常寂故说俗而即真。<a id="a-CF"></a>寂而常照故说真而即俗。<a id="a-CG"></a>非寂非照。<a id="a-CH"></a>故杜口于毗耶。<a id="a-CI"></a>复次观心十门。<a id="a-CJ"></a>初则言其法尔。<a id="a-CK"></a>次则出其观体。<a id="a-CL"></a>三则语其相应。<a id="a-CM"></a>四则警其上慢。<a id="a-CN"></a>五则诫其疏怠。<a id="a-CO"></a>六则重出观体。<a id="a-CP"></a>七则明其是非。<a id="a-CQ"></a>八则简其诠旨。<a id="a-CR"></a>九则触途成观。<a id="a-CS"></a>十则妙契玄源。<a id="a-CT"></a>第一言其法尔者。<a id="a-CU"></a>夫心性虚通。<a id="a-CV"></a>动静之源莫二。<a id="a-CW"></a>真如绝虑。<a id="a-CX"></a>缘计之念非殊。<a id="a-CY"></a>惑见纷驰。<a id="a-CZ"></a>穷之则唯一寂。<a id="a-Ca"></a>灵源不状。<a id="a-Cb"></a>鉴之则以千差。<a id="a-Cc"></a>千差不同。<a id="a-Cd"></a>法眼之名自立。<a id="a-Ce"></a>一寂非异。<a id="a-Cf"></a>慧眼之号斯存。<a id="a-Cg"></a>理量双消。<a id="a-Ch"></a>佛眼之功圆着。<a id="a-Ci"></a>是以三谛一境。<a id="a-Cj"></a>法身之理恒清。<a id="a-Ck"></a>三智一心。<a id="a-Cl"></a>般若之明常照。<a id="a-Cm"></a>境智冥合。<a id="a-Cn"></a>解脱之应随机。<a id="a-Co"></a>非纵非横。<a id="a-Cp"></a>圆伊之道玄会。<a id="a-Cq"></a>故知三德妙性。<a id="a-Cr"></a>宛尔无乖。<a id="a-Cs"></a>一心深广难思。<a id="a-Ct"></a>何出要而非路。<a id="a-Cu"></a>是以即心为道者。<a id="a-Cv"></a>可谓寻流而得源矣。<a id="a-Cw"></a>第二出其观体者。<a id="a-Cx"></a>只知一念即空不空。<a id="a-Cy"></a>非空非不空。<a id="a-Cz"></a>第三语其相应者。<a id="a-D0"></a>心与空相应。<a id="a-D1"></a>则讥毁赞誉。<a id="a-D2"></a>何忧何喜。<a id="a-D3"></a>身与空相应。<a id="a-D4"></a>则刀割香涂。<a id="a-D5"></a>何苦何乐。<a id="a-D6"></a>依报与空相应。<a id="a-D7"></a>则施与劫夺。<a id="a-D8"></a>何得何失。<a id="a-D9"></a>心与空不空相应。<a id="a-DA"></a>则爱见都忘。<a id="a-DB"></a>慈悲普救。<a id="a-DC"></a>身与空不空相应。<a id="a-DD"></a>则内同枯木。<a id="a-DE"></a>外现威仪。<a id="a-DF"></a>依报与空不空相应。<a id="a-DG"></a>则永绝贪求。<a id="a-DH"></a>资财给济。<a id="a-DI"></a>心与空不空非空非不空相应。<a id="a-DJ"></a>则实相初明。<a id="a-DK"></a>开佛知见。<a id="a-DL"></a>身与空不空非空非不空相应。<a id="a-DM"></a>则一尘入正受。<a id="a-DN"></a>诸尘三昧起。<a id="a-DO"></a>依报与空不空非空非不空相应。<a id="a-DP"></a>则香台宝阁。<a id="a-DQ"></a>严土化生。<a id="a-DR"></a>第四警其上慢者。<a id="a-DS"></a>若不尔者。<a id="a-DT"></a>则未相应也。<a id="a-DU"></a>第五诫其疏怠者。<a id="a-DV"></a>然渡海应须上船。<a id="a-DW"></a>非船何以能渡。<a id="a-DX"></a>修心必须入观。<a id="a-DY"></a>非观无以明心。<a id="a-DZ"></a>心尚未明。<a id="a-Da"></a>相应何日。<a id="a-Db"></a>思之勿自恃也。<a id="a-Dc"></a>第六重出观体者。<a id="a-Dd"></a>秖知一念即空不空。<a id="a-De"></a>非有非无。<a id="a-Df"></a>不知即念即空不空。<a id="a-Dg"></a>非非有非非无。<a id="a-Dh"></a>第七明其是非者。<a id="a-Di"></a>心不是有。<a id="a-Dj"></a>心不是无。<a id="a-Dk"></a>心不非有。<a id="a-Dl"></a>心不非无。<a id="a-Dm"></a>是有是无即堕是。<a id="a-Dn"></a>非有非无即堕非。<a id="a-Do"></a>如是秖是。<a id="a-Dp"></a>是非之非。<a id="a-Dq"></a>未是非是。<a id="a-Dr"></a>非非之是。<a id="a-Ds"></a>今以双非破两是。<a id="a-Dt"></a>是破非是。<a id="a-Du"></a>犹是非又以双非破两非。<a id="a-Dv"></a>非破非非即是是。<a id="a-Dw"></a>如是秖是非是。<a id="a-Dx"></a>非非之是未是。<a id="a-Dy"></a>不非不不非。<a id="a-Dz"></a>不是不不是。<a id="a-E0"></a>是非之惑。<a id="a-E1"></a>绵微难见。<a id="a-E2"></a>神清虑静。<a id="a-E3"></a>细而研之。<a id="a-E4"></a>第八简其诠旨者。<a id="a-E5"></a>然而至理无言。<a id="a-E6"></a>假文言以明其旨。<a id="a-E7"></a>旨宗非观。<a id="a-E8"></a>藉修观以会其宗。<a id="a-E9"></a>若旨之未明。<a id="a-EA"></a>则言之未的。<a id="a-EB"></a>若宗之未会。<a id="a-EC"></a>则观之未深。<a id="a-ED"></a>深观乃会其宗。<a id="a-EE"></a>的言必明其旨。<a id="a-EF"></a>旨宗既其明会。<a id="a-EG"></a>言观何得存存耶。<a id="a-EH"></a>第九触途成观者。<a id="a-EI"></a>夫再演言辞。<a id="a-EJ"></a>重标观体。<a id="a-EK"></a>欲明宗旨无异。<a id="a-EL"></a>言观有逐方移。<a id="a-EM"></a>移言则言理无差。<a id="a-EN"></a>改观则观旨不异。<a id="a-EO"></a>不异之旨即理。<a id="a-EP"></a>无差之理即宗。<a id="a-EQ"></a>宗旨一而二名。<a id="a-ER"></a>言观明其弄引耳。<a id="a-ES"></a>第十妙契玄源者。<a id="a-ET"></a>夫悟心之士。<a id="a-EU"></a>宁执观而迷旨。<a id="a-EV"></a>达教之人。<a id="a-EW"></a>岂滞言而惑理。<a id="a-EX"></a>理明则言语道断。<a id="a-EY"></a>何言之能议。<a id="a-EZ"></a>旨会则心行处灭。<a id="a-Ea"></a>何观之能思心。<a id="a-Eb"></a>言不能思议者。<a id="a-Ec"></a>可谓妙契寰中矣。</p>
  <h2 id="aEd">三乘渐次第七</h2>
  <p id="aEe">夫妙道冲微。<a id="a-Ef"></a>理绝名相之表。<a id="a-Eg"></a>至真虚寂。<a id="a-Eh"></a>量超群数之外。<a id="a-Ei"></a>而能无缘之慈。<a id="a-Ej"></a>随有机而感应。<a id="a-Ek"></a>不二之旨。<a id="a-El"></a>逐根性以区分。<a id="a-Em"></a>顺物忘怀。<a id="a-En"></a>施而不作。<a id="a-Eo"></a>终日说示。<a id="a-Ep"></a>不异无言。<a id="a-Eq"></a>设教多途。<a id="a-Er"></a>无乖一揆。<a id="a-Es"></a>是以大圣慈悲。<a id="a-Et"></a>随机利物。<a id="a-Eu"></a>统其幽致。<a id="a-Ev"></a>群籍非殊。<a id="a-Ew"></a>中下之流。<a id="a-Ex"></a>观谛缘而自小。<a id="a-Ey"></a>高上之士。<a id="a-Ez"></a>御六度而成大。<a id="a-F0"></a>由是品类愚迷。<a id="a-F1"></a>无能自晓。<a id="a-F2"></a>或因说而悟解。<a id="a-F3"></a>故号声闻。<a id="a-F4"></a>原其所修。<a id="a-F5"></a>四谛而为本行。<a id="a-F6"></a>观无常而生恐。<a id="a-F7"></a>念空寂以求安。<a id="a-F8"></a>患六道之轮回。<a id="a-F9"></a>恶三界之生死。<a id="a-FA"></a>见苦常怀厌离断集。<a id="a-FB"></a>恒畏其生证灭。<a id="a-FC"></a>独契无为修道。<a id="a-FD"></a>惟论自度。<a id="a-FE"></a>大誓之心未普。<a id="a-FF"></a>摄化之道无施。<a id="a-FG"></a>六和之敬空然。<a id="a-FH"></a>三界之慈靡运。<a id="a-FI"></a>因乖万行。<a id="a-FJ"></a>果阙圆常。<a id="a-FK"></a>六度未修。<a id="a-FL"></a>非小何类。<a id="a-FM"></a>如是则声闻之道也。<a id="a-FN"></a>或有不因他话。<a id="a-FO"></a>自悟非常。<a id="a-FP"></a>偶缘散而体真。<a id="a-FQ"></a>故名缘觉。<a id="a-FR"></a>原其所习。<a id="a-FS"></a>十二因缘。<a id="a-FT"></a>而为本行。<a id="a-FU"></a>观无明而即空。<a id="a-FV"></a>达诸行而无作。<a id="a-FW"></a>二因既非其业。<a id="a-FX"></a>五果之报何酬。<a id="a-FY"></a>爱取有以无疵。<a id="a-FZ"></a>老死亦何所累。<a id="a-Fa"></a>故能翛然独脱。<a id="a-Fb"></a>静处幽居。<a id="a-Fc"></a>观物变而悟非常。<a id="a-Fd"></a>睹秋零而入真道。<a id="a-Fe"></a>四仪庠序。<a id="a-Ff"></a>摄心虑以恬愉。<a id="a-Fg"></a>性好单栖。<a id="a-Fh"></a>憩间林而自适。<a id="a-Fi"></a>不忻说法。<a id="a-Fj"></a>现神力以化他。<a id="a-Fk"></a>无佛之世。<a id="a-Fl"></a>出兴作佛。<a id="a-Fm"></a>灯之后焰。<a id="a-Fn"></a>身惟善寂。<a id="a-Fo"></a>意玩清虚。<a id="a-Fp"></a>独宿孤峰。<a id="a-Fq"></a>观缘散灭。<a id="a-Fr"></a>利他不普。<a id="a-Fs"></a>自益未圆。<a id="a-Ft"></a>于下有胜。<a id="a-Fu"></a>于上不足。<a id="a-Fv"></a>两非其类。<a id="a-Fw"></a>位处中乘。<a id="a-Fx"></a>如此辟支佛道也。<a id="a-Fy"></a>如其根性本明。<a id="a-Fz"></a>玄功宿着。<a id="a-G0"></a>学非博涉。<a id="a-G1"></a>解自生知。<a id="a-G2"></a>心无所缘。<a id="a-G3"></a>而能利物。<a id="a-G4"></a>慈悲至大。<a id="a-G5"></a>爱见之所不拘。<a id="a-G6"></a>终日度生。<a id="a-G7"></a>不见生之可度。<a id="a-G8"></a>一异齐旨。<a id="a-G9"></a>解惑同源。<a id="a-GA"></a>人法俱空。<a id="a-GB"></a>故名菩萨。<a id="a-GC"></a>原其所修。<a id="a-GD"></a>六度而为正因。<a id="a-GE"></a>行施则尽命倾财。<a id="a-GF"></a>持戒则吉罗无犯。<a id="a-GG"></a>忍辱则深明非我。<a id="a-GH"></a>割截何伤。<a id="a-GI"></a>安耐毁誉。<a id="a-GJ"></a>八风不动。<a id="a-GK"></a>精进则勤求至道。<a id="a-GL"></a>如救头然。<a id="a-GM"></a>自行化他。<a id="a-GN"></a>刹那之顷无间。<a id="a-GO"></a>禅那则身心寂怕。<a id="a-GP"></a>安般希微。<a id="a-GQ"></a>住寂定以自资。<a id="a-GR"></a>运四仪而利物。<a id="a-GS"></a>智慧则了知缘起。<a id="a-GT"></a>自性无生。<a id="a-GU"></a>万法皆如。<a id="a-GV"></a>真源至寂。<a id="a-GW"></a>虽知烦恼无可舍。<a id="a-GX"></a>菩提无可取。<a id="a-GY"></a>而能不证无为。<a id="a-GZ"></a>度生长劫。<a id="a-Ga"></a>广修万行。<a id="a-Gb"></a>等观群方。<a id="a-Gc"></a>下及谛缘。<a id="a-Gd"></a>上该不共。<a id="a-Ge"></a>大誓之心普被。<a id="a-Gf"></a>四摄之道通收。<a id="a-Gg"></a>总三界以为家。<a id="a-Gh"></a>括四生而为子。<a id="a-Gi"></a>悲智双运。<a id="a-Gj"></a>福慧两严。<a id="a-Gk"></a>超越二乘。<a id="a-Gl"></a>独居其上。<a id="a-Gm"></a>如是则大乘之道也。<a id="a-Gn"></a>是以一真之理。<a id="a-Go"></a>逐根性以阶差。<a id="a-Gp"></a>取益随机。<a id="a-Gq"></a>三乘之唱备矣。<a id="a-Gr"></a>然而至理虚玄。<a id="a-Gs"></a>穷微绝妙。<a id="a-Gt"></a>尚非其一。<a id="a-Gu"></a>何是于三。<a id="a-Gv"></a>不三之三而言三。<a id="a-Gw"></a>不一之一而言一。<a id="a-Gx"></a>一三非三尚不三。<a id="a-Gy"></a>三一之一亦何一。<a id="a-Gz"></a>一不一自非三。<a id="a-H0"></a>三不三自非一。<a id="a-H1"></a>非一一非三不留。<a id="a-H2"></a>非三三非一不立。<a id="a-H3"></a>不立之一本无三。<a id="a-H4"></a>不留之三本无一。<a id="a-H5"></a>一三本无无亦无。<a id="a-H6"></a>无无无本故妙绝。<a id="a-H7"></a>如是则一何所分。<a id="a-H8"></a>三何所合。<a id="a-H9"></a>合分自于人耳。<a id="a-HA"></a>何理异于言哉。<a id="a-HB"></a>譬夫三兽渡河。<a id="a-HC"></a>河一宁从兽合。<a id="a-HD"></a>复何独河非兽合。<a id="a-HE"></a>亦乃兽不河。<a id="a-HF"></a>分河尚不成。<a id="a-HG"></a>三河岂得以河而合兽。<a id="a-HH"></a>兽尚不成一。<a id="a-HI"></a>兽岂得以兽而成河。<a id="a-HJ"></a>河非兽而何三。<a id="a-HK"></a>兽非河而何一。<a id="a-HL"></a>一河独包三兽。<a id="a-HM"></a>而河未曾三。<a id="a-HN"></a>三兽共履一河。<a id="a-HO"></a>而兽未尝一。<a id="a-HP"></a>兽之非一。<a id="a-HQ"></a>明其足有短长。<a id="a-HR"></a>河之不三。<a id="a-HS"></a>知其水无深浅。<a id="a-HT"></a>水无深浅。<a id="a-HU"></a>譬法之无差。<a id="a-HV"></a>足有短长。<a id="a-HW"></a>类智之有明昧。<a id="a-HX"></a>如是则法本无三。<a id="a-HY"></a>而人自三耳。<a id="a-HZ"></a>今之三乘之初。<a id="a-Ha"></a>四谛最标其首。<a id="a-Hb"></a>法之既以无差。<a id="a-Hc"></a>四谛亦何非大。<a id="a-Hd"></a>而言声闻观之。<a id="a-He"></a>位居其小者哉。<a id="a-Hf"></a>是知谛以于河。<a id="a-Hg"></a>人之若兽。<a id="a-Hh"></a>声闻最劣。<a id="a-Hi"></a>与兔为俦。<a id="a-Hj"></a>虽复奔波。<a id="a-Hk"></a>宁穷浪底。<a id="a-Hl"></a>未能知其深极。<a id="a-Hm"></a>位自居卑。<a id="a-Hn"></a>何必观谛之流。<a id="a-Ho"></a>一概同其成小。<a id="a-Hp"></a>如其智照高明。<a id="a-Hq"></a>量齐香象者。<a id="a-Hr"></a>则可以穷源尽际。<a id="a-Hs"></a>焕然成大矣。<a id="a-Ht"></a>故知下智观者。<a id="a-Hu"></a>得声闻果。<a id="a-Hv"></a>中智观者。<a id="a-Hw"></a>得缘觉果。<a id="a-Hx"></a>上智观者。<a id="a-Hy"></a>得菩萨果。<a id="a-Hz"></a>明宗皎然。<a id="a-I0"></a>岂容图度者矣。<a id="a-I1"></a>是以声闻见苦而断集。<a id="a-I2"></a>缘觉悟集散而观离。<a id="a-I3"></a>菩萨了达真源。<a id="a-I4"></a>知集本无和合。<a id="a-I5"></a>三人同观四谛。<a id="a-I6"></a>证果之所差殊。<a id="a-I7"></a>良由观有浅深。<a id="a-I8"></a>对照明其高下耳。<a id="a-I9"></a>是以下乘行下。<a id="a-IA"></a>中上之所未修。<a id="a-IB"></a>上乘行上。<a id="a-IC"></a>而修中下。<a id="a-ID"></a>中行中下。<a id="a-IE"></a>不修于上。<a id="a-IF"></a>上中下之在人。<a id="a-IG"></a>非谛令其大小耳。<a id="a-IH"></a>然三乘虽殊。<a id="a-II"></a>同归出苦之要。<a id="a-IJ"></a>声闻虽小。<a id="a-IK"></a>见爱之惑已祛。<a id="a-IL"></a>故于三界无忧。<a id="a-IM"></a>分段之形灭矣。<a id="a-IN"></a>三明照耀。<a id="a-IO"></a>开朗八万之劫。<a id="a-IP"></a>现前六通。<a id="a-IQ"></a>纵任无为。<a id="a-IR"></a>山壁游之直度。<a id="a-IS"></a>时复空中行住。<a id="a-IT"></a>或坐卧之安然。<a id="a-IU"></a>泛沼则轻若鸿毛。<a id="a-IV"></a>涉地则犹如履水。<a id="a-IW"></a>九定之功满足。<a id="a-IX"></a>十八之变随心。<a id="a-IY"></a>然三藏之佛。<a id="a-IZ"></a>望六根清净位。<a id="a-Ia"></a>有齐有劣。<a id="a-Ib"></a>同除四住。<a id="a-Ic"></a>此处为齐。<a id="a-Id"></a>若伏无明。<a id="a-Ie"></a>三藏则劣。<a id="a-If"></a>佛尚为劣。<a id="a-Ig"></a>二乘可知。<a id="a-Ih"></a>望上断伏虽殊。<a id="a-Ii"></a>于下悟迷有隔。<a id="a-Ij"></a>如是则二乘何咎。<a id="a-Ik"></a>而欲不修者哉。<a id="a-Il"></a>如来为对大根。<a id="a-Im"></a>引归宝所。<a id="a-In"></a>令修种智。<a id="a-Io"></a>同契圆伊。<a id="a-Ip"></a>或毁或誉。<a id="a-Iq"></a>抑扬当时耳。<a id="a-Ir"></a>凡夫不了预畏被呵。<a id="a-Is"></a>宁知见爱尚存。<a id="a-It"></a>去二乘而甚远。<a id="a-Iu"></a>虽复言其修道。<a id="a-Iv"></a>惑使诸所不祛。<a id="a-Iw"></a>非惟身口未端。<a id="a-Ix"></a>亦乃心由谄曲。<a id="a-Iy"></a>见生自意。<a id="a-Iz"></a>解背真诠。<a id="a-J0"></a>圣教之所不依明师未曾承受。<a id="a-J1"></a>根缘非唯宿习。<a id="a-J2"></a>见解未预生知。<a id="a-J3"></a>而能世智辩聪谈论。<a id="a-J4"></a>以之终日。<a id="a-J5"></a>时复牵于经语。<a id="a-J6"></a>曲会私情。<a id="a-J7"></a>纵邪说以诳愚人。<a id="a-J8"></a>拨因果而排罪福。<a id="a-J9"></a>顺情则嬉怡生爱。<a id="a-JA"></a>违意则[怡-台+於][怡-台+諸]怀嗔。<a id="a-JB"></a>三受之状固然。<a id="a-JC"></a>称位乃俦菩萨。<a id="a-JD"></a>初篇之非未免。<a id="a-JE"></a>过人之衅又萦。<a id="a-JF"></a>大乘之所不修。<a id="a-JG"></a>而复讥于小学。<a id="a-JH"></a>恣一时之强口。<a id="a-JI"></a>谤说之患铿然。<a id="a-JJ"></a>三涂苦轮。<a id="a-JK"></a>报之长劫。<a id="a-JL"></a>哀哉吁哉。<a id="a-JM"></a>言及怆然悲酸矣。<a id="a-JN"></a>然而达性之人。<a id="a-JO"></a>对境弥加其照。<a id="a-JP"></a>忘心之士。<a id="a-JQ"></a>相善不涉其怀。<a id="a-JR"></a>况乎三业之邪非。<a id="a-JS"></a>宁有历心于尘滴。<a id="a-JT"></a>是以鉴玄之侣。<a id="a-JU"></a>净三受于心源。<a id="a-JV"></a>涤秽之流。<a id="a-JW"></a>扫七支于身口。<a id="a-JX"></a>无情罔侵尘叶。<a id="a-JY"></a>有识无恼蜎螟。<a id="a-JZ"></a>幽涧未足比其清。<a id="a-Ja"></a>飞雪无以方其素。<a id="a-Jb"></a>眷德若羽群扬翅。<a id="a-Jc"></a>望星月以穷高。<a id="a-Jd"></a>弃恶若鳞众惊钩。<a id="a-Je"></a>投江瀛而尽底。<a id="a-Jf"></a>玄曦惭其照远。<a id="a-Jg"></a>上界恧以缘消。<a id="a-Jh"></a>境智合以圆虚。<a id="a-Ji"></a>定慧均而等妙。<a id="a-Jj"></a>桑田改而心无易。<a id="a-Jk"></a>海岳迁而志不移。<a id="a-Jl"></a>而能处愦非喧。<a id="a-Jm"></a>凝神挺照。<a id="a-Jn"></a>心源朗净。<a id="a-Jo"></a>慧解无方。<a id="a-Jp"></a>观法性而达真如。<a id="a-Jq"></a>鉴金文而依了义。<a id="a-Jr"></a>如是则一念之中。<a id="a-Js"></a>何法门而不具。<a id="a-Jt"></a>如其妙慧未彰。<a id="a-Ju"></a>心无准的。<a id="a-Jv"></a>解非契理。<a id="a-Jw"></a>行阙超尘。<a id="a-Jx"></a>乖法性而顺常情。<a id="a-Jy"></a>背圆诠而执权说。<a id="a-Jz"></a>如是则次第随机。<a id="a-K0"></a>对根缘而设教矣。<a id="a-K1"></a>是以叙其纲纪。<a id="a-K2"></a>委悉余所。<a id="a-K3"></a>未明深浅宗途。<a id="a-K4"></a>略言其趣。<a id="a-K5"></a>三乘之学。<a id="a-K6"></a>影响知其分位耳。</p>
  <h2 id="aK7">事理不二第八</h2>
  <p id="aK8">夫妙悟通衢。<a id="a-K9"></a>则山河非壅。<a id="a-KA"></a>迷名滞相。<a id="a-KB"></a>则丝毫成隔。<a id="a-KC"></a>然万法本源。<a id="a-KD"></a>由来实相。<a id="a-KE"></a>尘沙惑趣。<a id="a-KF"></a>原是真宗。<a id="a-KG"></a>故物像无边。<a id="a-KH"></a>般若无际者。<a id="a-KI"></a>以其法性本真。<a id="a-KJ"></a>了达成智故也。<a id="a-KK"></a>譬夫行由通径。<a id="a-KL"></a>则万里可期。<a id="a-KM"></a>如其触物冲渠。<a id="a-KN"></a>则终朝域内。<a id="a-KO"></a>以其不知物有无形之畔。<a id="a-KP"></a>渠有穷虚之域故也。<a id="a-KQ"></a>是以学游中道。<a id="a-KR"></a>则实相可期。<a id="a-KS"></a>如其执有滞无。<a id="a-KT"></a>则终归边见。<a id="a-KU"></a>以其不知有有非有之相。<a id="a-KV"></a>无有非无之实故也。<a id="a-KW"></a>今之色相纷纭。<a id="a-KX"></a>穷之则非相。<a id="a-KY"></a>音声吼唤。<a id="a-KZ"></a>究之则无言。<a id="a-Ka"></a>迷之则谓有形声。<a id="a-Kb"></a>悟之则知其閴寂。<a id="a-Kc"></a>如是则真谛不乖于事理。<a id="a-Kd"></a>即事理之体元真。<a id="a-Ke"></a>妙智不异于了知。<a id="a-Kf"></a>即了知之性元智。<a id="a-Kg"></a>然而妙旨绝言。<a id="a-Kh"></a>假文言以诠旨。<a id="a-Ki"></a>真宗非相。<a id="a-Kj"></a>假名相以标宗。<a id="a-Kk"></a>譬夫象非雪山。<a id="a-Kl"></a>假雪山而类象。<a id="a-Km"></a>此但取其能类耳。<a id="a-Kn"></a>岂以雪山而为象耶。<a id="a-Ko"></a>今之法非常而执有。<a id="a-Kp"></a>有假非有以破常。<a id="a-Kq"></a>性非断而执无。<a id="a-Kr"></a>假非无而破断。<a id="a-Ks"></a>类夫净非水灰。<a id="a-Kt"></a>假水灰而洗净者。<a id="a-Ku"></a>此但取其能洗耳。<a id="a-Kv"></a>岂以水灰而为净耶。<a id="a-Kw"></a>故知中道不偏。<a id="a-Kx"></a>假二边而辨正。<a id="a-Ky"></a>断常非是。<a id="a-Kz"></a>寄无有以明非。<a id="a-L0"></a>若有若无言既非。<a id="a-L1"></a>非有非无亦何是。<a id="a-L2"></a>信知妙达玄源者。<a id="a-L3"></a>非常情之所测也。<a id="a-L4"></a>何者。<a id="a-L5"></a>夫妄非愚出。<a id="a-L6"></a>真不智生。<a id="a-L7"></a>达妄名真。<a id="a-L8"></a>迷真曰妄。<a id="a-L9"></a>岂有妄随愚变。<a id="a-LA"></a>真逐智回。<a id="a-LB"></a>真妄不差。<a id="a-LC"></a>愚智自异耳。<a id="a-LD"></a>夫欲妙识玄宗。<a id="a-LE"></a>必先审其愚智。<a id="a-LF"></a>若欲审其愚智。<a id="a-LG"></a>善须明其真妄。<a id="a-LH"></a>若欲明其真妄。<a id="a-LI"></a>复当究其名体。<a id="a-LJ"></a>名体若分。<a id="a-LK"></a>真妄自辨。<a id="a-LL"></a>真妄既辨。<a id="a-LM"></a>愚智迢然。<a id="a-LN"></a>是以愚无了智之能。<a id="a-LO"></a>智有达愚之实。<a id="a-LP"></a>故知非智无以明其真妄。<a id="a-LQ"></a>非智莫能辨其名体。<a id="a-LR"></a>何者或有名而无体。<a id="a-LS"></a>或因体而施名。<a id="a-LT"></a>名体混绪。<a id="a-LU"></a>实难穷究矣。<a id="a-LV"></a>是以体非名而不辨。<a id="a-LW"></a>名非体而不施。<a id="a-LX"></a>言体必假其名。<a id="a-LY"></a>语名必藉其体。<a id="a-LZ"></a>今之体外施名者。<a id="a-La"></a>此但名其无体耳。<a id="a-Lb"></a>岂有体当其名耶。<a id="a-Lc"></a>譬夫兔无角而施名。<a id="a-Ld"></a>此则名其无角耳。<a id="a-Le"></a>岂有角当其名耶。<a id="a-Lf"></a>无体而施名者。<a id="a-Lg"></a>则名无实名也。<a id="a-Lh"></a>名无实名。<a id="a-Li"></a>则所名无也。<a id="a-Lj"></a>所名既无。<a id="a-Lk"></a>能名不有也。<a id="a-Ll"></a>何者。<a id="a-Lm"></a>设名本以名其体。<a id="a-Ln"></a>无体何以当其名。<a id="a-Lo"></a>言体本以当其名。<a id="a-Lp"></a>无名何以当其体。<a id="a-Lq"></a>体无当而非体。<a id="a-Lr"></a>名无名而非名。<a id="a-Ls"></a>此则何独体而元虚。<a id="a-Lt"></a>亦乃名而本寂也。<a id="a-Lu"></a>然而无体当名。<a id="a-Lv"></a>由来若此。<a id="a-Lw"></a>名之体当。<a id="a-Lx"></a>何所云为。<a id="a-Ly"></a>夫体不自名。<a id="a-Lz"></a>假他名而名我体。<a id="a-M0"></a>名非自设。<a id="a-M1"></a>假他体而施我名。<a id="a-M2"></a>若体之未形。<a id="a-M3"></a>则名何所名。<a id="a-M4"></a>若名之未设。<a id="a-M5"></a>则体何所明。<a id="a-M6"></a>然而明体虽假其名。<a id="a-M7"></a>不为不名而无体耳。<a id="a-M8"></a>设名要因其体。<a id="a-M9"></a>无体则名之本无。<a id="a-MA"></a>如是则体不名生。<a id="a-MB"></a>名生于体耳。<a id="a-MC"></a>今之体在名前。<a id="a-MD"></a>名从体后辨者。<a id="a-ME"></a>如此则设名以名其体。<a id="a-MF"></a>故知体是名源耳。<a id="a-MG"></a>则名之所由缘起于体。<a id="a-MH"></a>体之元绪何所因依。<a id="a-MI"></a>夫体不我形。<a id="a-MJ"></a>假缘会而成体。<a id="a-MK"></a>缘非我会。<a id="a-ML"></a>因会体而成缘。<a id="a-MM"></a>若体之未形。<a id="a-MN"></a>则缘何所会。<a id="a-MO"></a>若缘之未会。<a id="a-MP"></a>则体何所形。<a id="a-MQ"></a>体形则缘会而形。<a id="a-MR"></a>缘会则体形而会。<a id="a-MS"></a>体形而会则明。<a id="a-MT"></a>形无别会。<a id="a-MU"></a>形无别会。<a id="a-MV"></a>则会本无也。<a id="a-MW"></a>缘会而形则明。<a id="a-MX"></a>会无别形。<a id="a-MY"></a>会无别形。<a id="a-MZ"></a>则形本无也。<a id="a-Ma"></a>是以万法从缘。<a id="a-Mb"></a>无自体耳。<a id="a-Mc"></a>体而无自。<a id="a-Md"></a>故名性空。<a id="a-Me"></a>性之既空。<a id="a-Mf"></a>虽缘会而非有。<a id="a-Mg"></a>缘之既会。<a id="a-Mh"></a>虽性空而不无。<a id="a-Mi"></a>是以缘会之有。<a id="a-Mj"></a>有而非有。<a id="a-Mk"></a>性空之无。<a id="a-Ml"></a>无而不无。<a id="a-Mm"></a>何者会即性空。<a id="a-Mn"></a>故言非有。<a id="a-Mo"></a>空即缘会。<a id="a-Mp"></a>故曰非无。<a id="a-Mq"></a>今言不有不无者。<a id="a-Mr"></a>非是离有别有一无也。<a id="a-Ms"></a>亦非离无别有一有也。<a id="a-Mt"></a>如是则明法非有无。<a id="a-Mu"></a>故以非有非无名耳。<a id="a-Mv"></a>不是非有非无。<a id="a-Mw"></a>既非有无。<a id="a-Mx"></a>又非非有非非无也。<a id="a-My"></a>如是何独言语道断。<a id="a-Mz"></a>亦乃心行处灭也。</p>
  <h2 id="aN0">劝友人书第九</h2>
  <p id="aN1">婺州浦阳县佐溪山朗禅师召大师山居书。</p>
  <p id="aN2">自到灵溪。<a id="a-N3"></a>泰然心意。<a id="a-N4"></a>高低峰顶。<a id="a-N5"></a>振锡常游。<a id="a-N6"></a>石室岩龛。<a id="a-N7"></a>拂乎宴坐。<a id="a-N8"></a>青松碧沼。<a id="a-N9"></a>明月自生。<a id="a-NA"></a>风扫白云。<a id="a-NB"></a>纵目千里。<a id="a-NC"></a>名花香果。<a id="a-ND"></a>峰鸟衔将。<a id="a-NE"></a>猿啸长吟。<a id="a-NF"></a>远近皆听。<a id="a-NG"></a>锄头当枕。<a id="a-NH"></a>细草为毡。<a id="a-NI"></a>世上峥嵘。<a id="a-NJ"></a>竞争人我。<a id="a-NK"></a>心地未达。<a id="a-NL"></a>方乃如斯。<a id="a-NM"></a>傥有寸阴。<a id="a-NN"></a>愿垂相访。</p>
  <p id="aNO">大师答朗禅师书。</p>
  <p id="aNP">自别以来。<a id="a-NQ"></a>经今数载。<a id="a-NR"></a>遥心眷想。<a id="a-NS"></a>时复成劳。<a id="a-NT"></a>忽奉来书。<a id="a-NU"></a>适然无虑。<a id="a-NV"></a>不委信后。<a id="a-NW"></a>道体如何。<a id="a-NX"></a>法味资神。<a id="a-NY"></a>故应清乐也。<a id="a-NZ"></a>玄觉粗得延时。<a id="a-Na"></a>钦咏德音。<a id="a-Nb"></a>非言可述。<a id="a-Nc"></a>承怀节操。<a id="a-Nd"></a>独处幽栖。<a id="a-Ne"></a>泯迹人间。<a id="a-Nf"></a>潜形山谷。<a id="a-Ng"></a>亲朋绝往。<a id="a-Nh"></a>鸟兽时游。<a id="a-Ni"></a>竟夜绵绵。<a id="a-Nj"></a>终朝寂寂。<a id="a-Nk"></a>视听都息。<a id="a-Nl"></a>心累閴然。<a id="a-Nm"></a>独宿孤峰。<a id="a-Nn"></a>端居树下。<a id="a-No"></a>息繁餐道。<a id="a-Np"></a>诚合如之。<a id="a-Nq"></a>然而正道寂寥。<a id="a-Nr"></a>虽有修而难会。<a id="a-Ns"></a>邪徒諠扰。<a id="a-Nt"></a>乃无习而易亲。<a id="a-Nu"></a>若非解契玄宗。<a id="a-Nv"></a>行符真趣者。<a id="a-Nw"></a>则未可幽居抱拙。<a id="a-Nx"></a>自谓一生欤。<a id="a-Ny"></a>应当博问先知。<a id="a-Nz"></a>伏膺诚恳。<a id="a-O0"></a>执掌屈膝。<a id="a-O1"></a>整意端容。<a id="a-O2"></a>晓夜忘疲。<a id="a-O3"></a>始终虔仰。<a id="a-O4"></a>折挫身口。<a id="a-O5"></a>蠲矜怠慢。<a id="a-O6"></a>不顾形骸。<a id="a-O7"></a>专精至道者。<a id="a-O8"></a>可谓澄神方寸欤。<a id="a-O9"></a>夫欲采妙探玄。<a id="a-OA"></a>实非容易。<a id="a-OB"></a>决择之次。<a id="a-OC"></a>如履轻冰。<a id="a-OD"></a>必须侧耳目而奉玄音。<a id="a-OE"></a>肃情尘而赏幽致。<a id="a-OF"></a>忘言宴旨。<a id="a-OG"></a>濯累餐微。<a id="a-OH"></a>夕惕朝询。<a id="a-OI"></a>不滥丝发。<a id="a-OJ"></a>如是则乃可潜形山谷。<a id="a-OK"></a>寂累绝群哉。<a id="a-OL"></a>其或心径未通。<a id="a-OM"></a>瞩物成壅。<a id="a-ON"></a>而欲避諠求静者。<a id="a-OO"></a>尽世未有其方。<a id="a-OP"></a>况乎郁郁长林。<a id="a-OQ"></a>峨峨耸峭。<a id="a-OR"></a>鸟兽呜咽。<a id="a-OS"></a>松竹森梢。<a id="a-OT"></a>水石峥嵘。<a id="a-OU"></a>风枝萧索。<a id="a-OV"></a>藤萝萦绊。<a id="a-OW"></a>云雾氤氲。<a id="a-OX"></a>节物衰荣。<a id="a-OY"></a>晨昏眩晃。<a id="a-OZ"></a>斯之种类。<a id="a-Oa"></a>岂非喧杂耶。<a id="a-Ob"></a>故知见惑尚纡。<a id="a-Oc"></a>触途成滞耳。<a id="a-Od"></a>是以先须识道后乃居山。<a id="a-Oe"></a>若未识道而先居山者。<a id="a-Of"></a>但见其山。<a id="a-Og"></a>必忘其道。<a id="a-Oh"></a>若未居山而先识道者。<a id="a-Oi"></a>但见其道。<a id="a-Oj"></a>必忘其山。<a id="a-Ok"></a>忘山则道性怡神。<a id="a-Ol"></a>忘道则山形眩目。<a id="a-Om"></a>是以见道忘山者。<a id="a-On"></a>人间亦寂也。<a id="a-Oo"></a>见山忘道者。<a id="a-Op"></a>山中乃喧也。<a id="a-Oq"></a>必能了阴无我。<a id="a-Or"></a>无我谁住人间。<a id="a-Os"></a>若知阴入如空。<a id="a-Ot"></a>空聚何殊山谷。<a id="a-Ou"></a>如其三毒未祛。<a id="a-Ov"></a>六尘尚扰。<a id="a-Ow"></a>身心自相矛盾。<a id="a-Ox"></a>何关人山之喧寂耶。<a id="a-Oy"></a>且夫道性冲虚。<a id="a-Oz"></a>万物本非其累。<a id="a-P0"></a>真慈平等。<a id="a-P1"></a>声色何非道乎。<a id="a-P2"></a>特因见倒惑生。<a id="a-P3"></a>遂成轮转耳。<a id="a-P4"></a>若能了境非有。<a id="a-P5"></a>触目无非道场。<a id="a-P6"></a>知了本无。<a id="a-P7"></a>所以不缘而照。<a id="a-P8"></a>圆融法界。<a id="a-P9"></a>解惑何殊。<a id="a-PA"></a>以含灵而辨悲。<a id="a-PB"></a>即想念而明智。<a id="a-PC"></a>智生则法应圆照。<a id="a-PD"></a>离境何以观悲。<a id="a-PE"></a>悲智理合通收。<a id="a-PF"></a>乖生何以能度。<a id="a-PG"></a>度尽生而悲大。<a id="a-PH"></a>照穷境以智圆。<a id="a-PI"></a>智圆则喧寂同观。<a id="a-PJ"></a>悲大则怨亲普救。<a id="a-PK"></a>如是则何假长居山谷。<a id="a-PL"></a>随处任缘哉。<a id="a-PM"></a>况乎法法虚融。<a id="a-PN"></a>心心寂灭。<a id="a-PO"></a>本自非有。<a id="a-PP"></a>谁强言无。<a id="a-PQ"></a>何喧扰之可喧。<a id="a-PR"></a>何寂静之可寂。<a id="a-PS"></a>若知物我冥一。<a id="a-PT"></a>彼此无非道场。<a id="a-PU"></a>复何徇喧杂于人间。<a id="a-PV"></a>散寂寞于山谷。<a id="a-PW"></a>是以释动求静者。<a id="a-PX"></a>憎枷爱杻也。<a id="a-PY"></a>离怨求亲者。<a id="a-PZ"></a>厌槛忻笼也。<a id="a-Pa"></a>若能慕寂于喧。<a id="a-Pb"></a>市廛无非宴坐。<a id="a-Pc"></a>征违纳顺。<a id="a-Pd"></a>怨债由来善友矣。<a id="a-Pe"></a>如是则劫夺毁辱。<a id="a-Pf"></a>何曾非我本师。<a id="a-Pg"></a>叫唤喧烦。<a id="a-Ph"></a>无非寂灭。<a id="a-Pi"></a>故知妙道无形。<a id="a-Pj"></a>万像不乖。<a id="a-Pk"></a>其致真如寂灭。<a id="a-Pl"></a>众响靡异其源。<a id="a-Pm"></a>迷之则见倒惑生。<a id="a-Pn"></a>悟之则违顺无地。<a id="a-Po"></a>閴寂非有缘会而能生峨嶷非无缘散而能灭。<a id="a-Pp"></a>灭既非灭以何灭灭。<a id="a-Pq"></a>生既非生以何生生。<a id="a-Pr"></a>生灭既虚。<a id="a-Ps"></a>实相常住矣。<a id="a-Pt"></a>是以定水滔滔。<a id="a-Pu"></a>何念尘而不洗。<a id="a-Pv"></a>智灯了了。<a id="a-Pw"></a>何惑雾而不祛。<a id="a-Px"></a>乖之则六趣循环。<a id="a-Py"></a>会之则三涂迥出。<a id="a-Pz"></a>如是则何不乘慧舟而游法海。<a id="a-Q0"></a>而欲驾折轴于山谷者哉。<a id="a-Q1"></a>故知物类纭纭。<a id="a-Q2"></a>其性自一。<a id="a-Q3"></a>灵源寂寂。<a id="a-Q4"></a>不照而知实相。<a id="a-Q5"></a>天真灵智非造。<a id="a-Q6"></a>人迷谓之失。<a id="a-Q7"></a>人悟谓之得。<a id="a-Q8"></a>得失在于人。<a id="a-Q9"></a>何关动静者乎。<a id="a-QA"></a>譬夫未解乘舟。<a id="a-QB"></a>而欲怨其水曲者哉。<a id="a-QC"></a>若能妙识玄宗。<a id="a-QD"></a>虚心冥契。<a id="a-QE"></a>动静常短。<a id="a-QF"></a>语默恒规。<a id="a-QG"></a>寂尔有归。<a id="a-QH"></a>恬然无间。<a id="a-QI"></a>如是则乃可逍遥山谷。<a id="a-QJ"></a>放旷郊廛。<a id="a-QK"></a>游逸形仪。<a id="a-QL"></a>寂怕心腑。<a id="a-QM"></a>恬澹息于内。<a id="a-QN"></a>萧散扬于外。<a id="a-QO"></a>其身兮若拘。<a id="a-QP"></a>其心兮若泰。<a id="a-QQ"></a>现形容于寰宇。<a id="a-QR"></a>潜幽灵于法界。<a id="a-QS"></a>如是则应机有感。<a id="a-QT"></a>适然无准矣。<a id="a-QU"></a>因信略此。<a id="a-QV"></a>余更何申。<a id="a-QW"></a>若非志朋。<a id="a-QX"></a>安敢轻触。<a id="a-QY"></a>宴寂之暇。<a id="a-QZ"></a>时暂思量。<a id="a-Qa"></a>予必诳言。<a id="a-Qb"></a>无当看竟。<a id="a-Qc"></a>回充纸烬耳不宣。<a id="a-Qd"></a>同友玄觉和南。</p>
  <p data-pb></p>
  <h2 id="aQe">发愿文第十</h2>
  <p id="aQf">稽首圆满遍知觉。<a id="a-Qg"></a>寂静平等本真源。<a id="a-Qh"></a>相好严特非有无。<a id="a-Qi"></a>慧明普照微尘刹。<a id="a-Qj"></a>稽首湛然真妙觉。<a id="a-Qk"></a>甚深十二修多罗。<a id="a-Ql"></a>非文非字非言诠。<a id="a-Qm"></a>一音随类皆明了。<a id="a-Qn"></a>稽首清净诸贤圣。<a id="a-Qo"></a>十方和合应真僧。<a id="a-Qp"></a>执持禁戒无有违。<a id="a-Qq"></a>振锡携瓶利含识。<a id="a-Qr"></a>卵生胎生及湿化。<a id="a-Qs"></a>有色无色想非想。<a id="a-Qt"></a>非有非无想杂类。<a id="a-Qu"></a>六道轮回不暂停。<a id="a-Qv"></a>我今稽首归三宝。<a id="a-Qw"></a>普为众生发道心。<a id="a-Qx"></a>群生沉沦苦海中。<a id="a-Qy"></a>愿因诸佛法僧力。<a id="a-Qz"></a>慈悲方便拔诸苦。<a id="a-R0"></a>不舍弘愿济含灵。<a id="a-R1"></a>化力自在度无穷。<a id="a-R2"></a>恒沙众生成正觉。</p>
  <p id="aR3">说此偈已。<a id="a-R4"></a>我复稽首归依。<a id="a-R5"></a>十方三世。<a id="a-R6"></a>一切诸佛法僧前。<a id="a-R7"></a>承三宝力。<a id="a-R8"></a>志心发愿。<a id="a-R9"></a>修无上菩提。<a id="a-RA"></a>契从今生。<a id="a-RB"></a>至成正觉。<a id="a-RC"></a>中间决定。<a id="a-RD"></a>勤求不退。<a id="a-RE"></a>未得道前。<a id="a-RF"></a>身无横病。<a id="a-RG"></a>寿不中夭。<a id="a-RH"></a>正命尽时。<a id="a-RI"></a>不见恶相。<a id="a-RJ"></a>无诸恐怖。<a id="a-RK"></a>不生颠倒。<a id="a-RL"></a>身无苦痛。<a id="a-RM"></a>心不散乱。<a id="a-RN"></a>正慧明了。<a id="a-RO"></a>不经中阴。<a id="a-RP"></a>不入地狱。<a id="a-RQ"></a>畜生饿鬼。<a id="a-RR"></a>水陆空行。<a id="a-RS"></a>天魔外道。<a id="a-RT"></a>幽冥鬼神。<a id="a-RU"></a>一切杂形。<a id="a-RV"></a>皆悉不受。<a id="a-RW"></a>长得人身。<a id="a-RX"></a>聪明正直。<a id="a-RY"></a>不生恶国。<a id="a-RZ"></a>不值恶王。<a id="a-Ra"></a>不生边地。<a id="a-Rb"></a>不受贫苦。<a id="a-Rc"></a>奴婢女形。<a id="a-Rd"></a>黄门二根。<a id="a-Re"></a>黄发黑齿。<a id="a-Rf"></a>顽愚暗钝。<a id="a-Rg"></a>丑陋残缺。<a id="a-Rh"></a>盲聋喑哑。<a id="a-Ri"></a>凡是可恶。<a id="a-Rj"></a>毕竟不生。<a id="a-Rk"></a>出处中国。<a id="a-Rl"></a>正信家生。<a id="a-Rm"></a>常得男身。<a id="a-Rn"></a>六根完具。<a id="a-Ro"></a>端正香洁。<a id="a-Rp"></a>无诸垢秽。<a id="a-Rq"></a>志意和雅。<a id="a-Rr"></a>身安心静。<a id="a-Rs"></a>不贪嗔痴。<a id="a-Rt"></a>三毒永断。<a id="a-Ru"></a>不造众恶。<a id="a-Rv"></a>恒思诸善。<a id="a-Rw"></a>不作王臣。<a id="a-Rx"></a>不为使命。<a id="a-Ry"></a>不愿荣饰。<a id="a-Rz"></a>安贫度世。<a id="a-S0"></a>少欲知足。<a id="a-S1"></a>不长畜积。<a id="a-S2"></a>衣食供身。<a id="a-S3"></a>不行偷盗。<a id="a-S4"></a>不杀众生。<a id="a-S5"></a>不啖鱼肉。<a id="a-S6"></a>敬爱含识。<a id="a-S7"></a>如我无异。<a id="a-S8"></a>性行柔软。<a id="a-S9"></a>不求人过。<a id="a-SA"></a>不称己善。<a id="a-SB"></a>不与物诤。<a id="a-SC"></a>怨亲平等。<a id="a-SD"></a>不起分别。<a id="a-SE"></a>不生憎爱。<a id="a-SF"></a>他物不悕。<a id="a-SG"></a>自财不吝。<a id="a-SH"></a>不乐侵犯。<a id="a-SI"></a>恒怀质直。<a id="a-SJ"></a>心不卒暴。<a id="a-SK"></a>常乐谦下。<a id="a-SL"></a>口无恶说。<a id="a-SM"></a>身无恶行。<a id="a-SN"></a>心不谄曲。<a id="a-SO"></a>三业清净。<a id="a-SP"></a>在处安隐。<a id="a-SQ"></a>无诸障难。<a id="a-SR"></a>窃盗劫贼。<a id="a-SS"></a>王法牢狱。<a id="a-ST"></a>枷杖钩锁。<a id="a-SU"></a>刀枪箭槊。<a id="a-SV"></a>猛兽毒虫。<a id="a-SW"></a>堕峰溺水。<a id="a-SX"></a>火烧风飘。<a id="a-SY"></a>雷惊霹雳。<a id="a-SZ"></a>树折岩颓。<a id="a-Sa"></a>堂崩栋朽。<a id="a-Sb"></a>挝打怖畏。<a id="a-Sc"></a>趁逐围绕。<a id="a-Sd"></a>执捉系缚。<a id="a-Se"></a>加诬毁谤。<a id="a-Sf"></a>横注钩牵。<a id="a-Sg"></a>凡诸难事。<a id="a-Sh"></a>一切不受。<a id="a-Si"></a>恶鬼飞灾。<a id="a-Sj"></a>天行毒疠。<a id="a-Sk"></a>邪魔魍魉。<a id="a-Sl"></a>若河若海。<a id="a-Sm"></a>崇山穹岳。<a id="a-Sn"></a>居止树神。<a id="a-So"></a>凡是灵只。<a id="a-Sp"></a>闻我名者。<a id="a-Sq"></a>见我形者。<a id="a-Sr"></a>发菩提心。<a id="a-Ss"></a>悉相覆护。<a id="a-St"></a>不相侵恼。<a id="a-Su"></a>昼夜安隐。<a id="a-Sv"></a>无诸惊惧。<a id="a-Sw"></a>四大康强。<a id="a-Sx"></a>六根清净。<a id="a-Sy"></a>不染六尘。<a id="a-Sz"></a>心无乱想。<a id="a-T0"></a>不有昏滞。<a id="a-T1"></a>不生断见。<a id="a-T2"></a>不着空有。<a id="a-T3"></a>远离诸相。<a id="a-T4"></a>信奉能仁。<a id="a-T5"></a>不执己见。<a id="a-T6"></a>悟解明了。<a id="a-T7"></a>生生修习。<a id="a-T8"></a>正慧坚固。<a id="a-T9"></a>不被魔摄。<a id="a-TA"></a>大命终时。<a id="a-TB"></a>安然快乐。<a id="a-TC"></a>舍身受身。<a id="a-TD"></a>无有怨对。<a id="a-TE"></a>一切众生。<a id="a-TF"></a>同为善友。<a id="a-TG"></a>所生之处。<a id="a-TH"></a>值佛闻法。<a id="a-TI"></a>童真出家。<a id="a-TJ"></a>为僧和合。<a id="a-TK"></a>身身之服。<a id="a-TL"></a>不离袈裟。<a id="a-TM"></a>食食之器。<a id="a-TN"></a>不乖盂钵。<a id="a-TO"></a>道心坚固。<a id="a-TP"></a>不生憍慢。<a id="a-TQ"></a>敬重三宝。<a id="a-TR"></a>常修梵行。<a id="a-TS"></a>亲近明师。<a id="a-TT"></a>随善知识。<a id="a-TU"></a>深信正法。<a id="a-TV"></a>勤行六度。<a id="a-TW"></a>读诵大乘。<a id="a-TX"></a>行道礼拜。<a id="a-TY"></a>妙味香花。<a id="a-TZ"></a>音声赞呗。<a id="a-Ta"></a>灯烛台观。<a id="a-Tb"></a>山海林泉。<a id="a-Tc"></a>空中平地。<a id="a-Td"></a>世间所有。<a id="a-Te"></a>微尘已上。<a id="a-Tf"></a>悉持供养。<a id="a-Tg"></a>合集功德。<a id="a-Th"></a>回助菩提。<a id="a-Ti"></a>思惟了义。<a id="a-Tj"></a>志乐间静。<a id="a-Tk"></a>清素寂默。<a id="a-Tl"></a>不爱喧扰。<a id="a-Tm"></a>不乐群居。<a id="a-Tn"></a>常好独处。<a id="a-To"></a>一切无求。<a id="a-Tp"></a>专心定慧。<a id="a-Tq"></a>六通具足。<a id="a-Tr"></a>化度众生。<a id="a-Ts"></a>随心所愿。<a id="a-Tt"></a>自在无碍。<a id="a-Tu"></a>万行成就。<a id="a-Tv"></a>精妙无穷。<a id="a-Tw"></a>正直圆明。<a id="a-Tx"></a>志成佛道。<a id="a-Ty"></a>愿以此善根。<a id="a-Tz"></a>普及十方界。<a id="a-U0"></a>上穷有顶。<a id="a-U1"></a>下极风轮。<a id="a-U2"></a>天上人间。<a id="a-U3"></a>六道诸身。<a id="a-U4"></a>一切含识。</p>
  <p id="aU5">我所有功德。<a id="a-U6"></a>悉与众生共。<a id="a-U7"></a>尽于微尘劫。<a id="a-U8"></a>不惟一众生。<a id="a-U9"></a>随我有善根。<a id="a-UA"></a>普皆充薰饰。<a id="a-UB"></a>地狱中苦恼。<a id="a-UC"></a>南无佛法僧。<a id="a-UD"></a>称佛法僧名。<a id="a-UE"></a>愿皆蒙解脱。<a id="a-UF"></a>饿鬼中苦恼。<a id="a-UG"></a>南无佛法僧。<a id="a-UH"></a>称佛法僧名。<a id="a-UI"></a>愿皆蒙解脱。<a id="a-UJ"></a>畜生中苦恼。<a id="a-UK"></a>南无佛法僧。<a id="a-UL"></a>称佛法僧名。<a id="a-UM"></a>愿皆蒙解脱。<a id="a-UN"></a>天人阿修罗。<a id="a-UO"></a>恒沙诸含识。<a id="a-UP"></a>八苦相煎迫。<a id="a-UQ"></a>南无佛法僧。<a id="a-UR"></a>因我此善根。<a id="a-US"></a>普免诸缠缚。<a id="a-UT"></a>南无三世佛。<a id="a-UU"></a>南无修多罗。<a id="a-UV"></a>菩萨声闻僧。<a id="a-UW"></a>微尘诸圣众。<a id="a-UX"></a>不舍本慈悲。<a id="a-UY"></a>摄受群生类。<a id="a-UZ"></a>尽空诸含识。<a id="a-Ua"></a>归依佛法僧。<a id="a-Ub"></a>离苦出三涂。<a id="a-Uc"></a>疾得超三界。<a id="a-Ud"></a>各发菩提心。<a id="a-Ue"></a>昼夜行般若。<a id="a-Uf"></a>生生勤精进。<a id="a-Ug"></a>常如救头然。<a id="a-Uh"></a>先得菩提时。<a id="a-Ui"></a>誓愿相度脱。<a id="a-Uj"></a>我行道礼拜。<a id="a-Uk"></a>我诵经念佛。<a id="a-Ul"></a>我修戒定慧。<a id="a-Um"></a>南无佛法僧。<a id="a-Un"></a>普愿诸众生。<a id="a-Uo"></a>悉皆成佛道。<a id="a-Up"></a>我等诸含识。<a id="a-Uq"></a>坚固求菩提。<a id="a-Ur"></a>顶礼佛法僧。<a id="a-Us"></a>愿早成正觉。</p>
 </body>
</html>