<!doctype html>
<html id="z3IBWOY1Hs" data-ver="1112">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第八(自行菩萨部第八)</h1>
  <p id="a2">萨陀波仑为欲闻法卖心血髓一 药王今生舍臂先世烧形二 净藏净眼化其父母三 羼提和山居遇于国王之所割截四 无言受天戒诲依义思惟获得四禅五 常悲东行求法遇佛示道六 善信东行为求半偈履泥不溺七 一切世间现为师妇所爱违命致苦八 [火*僉]光行吉祥愿遇于女人退习家业九 题耆罗那赖提者二人共争令五日闇冥十 乐法舍诸宝饰以易一偈十一 为闻半偈舍身十二 久修忍辱割截不忧十三 卖身奉佛听涅槃一偈割肉无痍十四 为听法华经大地震裂踊空中现十五 为王采花遇佛供养十六 持戒发愿防之十七 初发心胜二乘十八 三小儿施佛二发小心一发大心十九 幼年为鬼所迷二十</p>
  <p data-pb></p>
  <h2 id="a3">萨陀波仑为闻法卖心血髓第一</h2>
  <p id="a4">陀波仑菩萨在大雷音佛所行菩萨道。<a id="a-5"></a>本求般若波罗蜜时。<a id="a-6"></a>不惜身命不求名利。<a id="a-7"></a>空中有言而戒诲之。<a id="a-8"></a>我当处处求般若波罗蜜。<a id="a-9"></a>即忧愁啼哭经过七日。<a id="a-A"></a>身体疲极乃至饥渴寒热。<a id="a-B"></a>空中有佛而语之言。<a id="a-C"></a>善男子过去诸佛行菩萨道求闻般若波罗蜜。<a id="a-D"></a>如汝今日以是勤精进爱乐法故。<a id="a-E"></a>供养般若波罗蜜。<a id="a-F"></a>昙无竭菩萨于此座上说般若波罗蜜。<a id="a-G"></a>若有受持读诵如说行者。<a id="a-H"></a>汝从今者莫问昼夜不久当得闻般若波罗蜜。<a id="a-I"></a>我今贫无有物可以供养般若波罗蜜及说法师。<a id="a-J"></a>不应空往。<a id="a-K"></a>我当卖身得财为般若波罗蜜故并供养法师。<a id="a-L"></a>我世世丧身无数。<a id="a-M"></a>无始生死中或死或卖。<a id="a-N"></a>或为贪欲世世在地狱中受无量苦。<a id="a-O"></a>未曾为清净法及供养法师故丧身命。<a id="a-P"></a>即入一大城至市肆上。<a id="a-Q"></a>高声唱言。<a id="a-R"></a>谁欲须人谁欲须人。<a id="a-S"></a>时恶魔作是念。<a id="a-T"></a>萨陀波仑岂念法故欲自卖身。<a id="a-U"></a>我今当坏之。<a id="a-V"></a>魔蔽诸人民令不闻其声。<a id="a-W"></a>自卖身不售甚自忧愁。<a id="a-X"></a>释提桓因化作婆罗门语言。<a id="a-Y"></a>我今欲祠天须人心人血人髓。<a id="a-Z"></a>汝能与不。<a id="a-a"></a>答言。<a id="a-b"></a>我今得大善利。<a id="a-c"></a>即执刀刺其左臂出血割右髀肉欲破骨出髓。<a id="a-d"></a>时一长者女在阁上遥见即下问菩萨。<a id="a-e"></a>何故苦困自身用心血髓欲作何等。<a id="a-f"></a>答曰。<a id="a-g"></a>卖与婆罗门为般若波罗蜜供养昙无竭菩萨。<a id="a-h"></a>女问得何功德。<a id="a-i"></a>答曰。<a id="a-j"></a>是人善学般若方便力。<a id="a-k"></a>我学是法能得无上道。<a id="a-l"></a>为众生作依止。<a id="a-m"></a>得金色身具诸功德。<a id="a-n"></a>分布是利与一切众生等功德利。<a id="a-o"></a>女曰微妙难值为是功德。<a id="a-p"></a>应舍如恒河沙身。<a id="a-q"></a>汝有何须尽当相与。<a id="a-r"></a>我亦欲往昙无竭所共殖善根。<a id="a-s"></a>释提桓因即复本身。<a id="a-t"></a>赞言。<a id="a-u"></a>善哉男子。<a id="a-v"></a>诸过去佛行菩萨道亦复如是求。<a id="a-w"></a>我实不用人心血髓。<a id="a-x"></a>但来相试。<a id="a-y"></a>汝欲何求。<a id="a-z"></a>我当相与。<a id="a-10"></a>愿我是身平复如故。<a id="a-11"></a>到长者女家。<a id="a-12"></a>女之父母与众妙华香及诸璎珞涂香烧香幡盖衣服七宝伎乐。<a id="a-13"></a>女与侍人共往供养经及昙无竭。<a id="a-14"></a>昙无竭说般若波罗蜜及方便力。<a id="a-15"></a>萨陀波仑求水洒地而不能得。<a id="a-16"></a>即自刺身以血洒地令无尘土来依大师(出大品经第三十卷)</p>
  <h2 id="a17">药王今身舍臂先世烧形第二</h2>
  <p id="a18">宿王华菩萨白言。<a id="a-19"></a>世尊药王云何游此娑婆世界。<a id="a-1A"></a>有百万亿那由他难行苦行。<a id="a-1B"></a>愿少解说。<a id="a-1C"></a>佛言。<a id="a-1D"></a>过去恒河沙劫有佛号日月净明德。<a id="a-1E"></a>彼国无有女人。<a id="a-1F"></a>喜见菩萨于此佛法精进经行一心求佛。<a id="a-1G"></a>满二万岁得现一切色身三昧。<a id="a-1H"></a>皆是闻法华经力。<a id="a-1I"></a>于虚空中雨曼陀罗华及海此岸栴檀之香。<a id="a-1J"></a>以天衣缠身灌以香油而自燃身。<a id="a-1K"></a>光明遍照八十亿恒河沙世界。<a id="a-1L"></a>是真精进真法供养。<a id="a-1M"></a>其身火燃千二百岁过是已后其身乃尽。<a id="a-1N"></a>一切众生喜见菩萨法供养已。<a id="a-1O"></a>化生此国净德王家。<a id="a-1P"></a>为父说偈。</p>
  <p id="a1Q">我先经行处　　已得现身定</p>
  <p id="a1R">勤行大精进　　舍所爱之身</p>
  <p id="a1S">日月净明德佛今故现在。<a id="a-1T"></a>即当还彼供养此佛。<a id="a-1U"></a>坐七宝台上升虚空。<a id="a-1V"></a>往到佛所合掌赞佛。</p>
  <p id="a1W">容颜甚奇妙　　光明照十方</p>
  <p id="a1X">我适曾供养　　今复还亲觐</p>
  <p id="a1Y">佛告喜见。<a id="a-1Z"></a>我灭尽时至。<a id="a-1a"></a>今夜涅槃。<a id="a-1b"></a>我法嘱汝舍利相付当令流布广设供养。<a id="a-1c"></a>喜见即以海此岸栴檀[卄/積]而烧之。<a id="a-1d"></a>收取舍利作八万四千宝瓶。<a id="a-1e"></a>起八万四千塔。<a id="a-1f"></a>虽是供养心犹未足。<a id="a-1g"></a>即于八万四千塔前。<a id="a-1h"></a>燃百福庄严臂七万二千岁。<a id="a-1i"></a>而以供养。<a id="a-1j"></a>无数求声闻众无量人发菩提心。<a id="a-1k"></a>皆得住现一切色身三昧。<a id="a-1l"></a>诸菩萨天人等见其无臂忧恼悲哀而作是言。<a id="a-1m"></a>一切众生喜见菩萨是我等大师教化我者今不具足。<a id="a-1n"></a>喜见菩萨于大众中誓言。<a id="a-1o"></a>我舍两臂必当得佛。<a id="a-1p"></a>若实不虚令臂还复。<a id="a-1q"></a>当时三千世界六种震动天雨宝华。<a id="a-1r"></a>时其两臂平复如故。<a id="a-1s"></a>佛告宿王华菩萨。<a id="a-1t"></a>时喜见者今药王是。<a id="a-1u"></a>若有发心欲得无上菩提道者。<a id="a-1v"></a>能燃手指乃至足一指供养佛塔。<a id="a-1w"></a>胜以国城妻子及三千国土山林河池诸珍宝物而以供养佛及菩萨辟支阿罗汉等(出法花经第六卷)</p>
  <p data-pb></p>
  <h2 id="a1x">净藏净眼化其父母第三</h2>
  <p id="a1y">往过去有佛。<a id="a-1z"></a>名云雷音宿王华智。<a id="a-20"></a>有王名妙庄严。<a id="a-21"></a>其王夫人名曰净德。<a id="a-22"></a>有二子。<a id="a-23"></a>一名净藏。<a id="a-24"></a>二名净眼。<a id="a-25"></a>是二子者有大神力。<a id="a-26"></a>福德智慧修菩萨道。<a id="a-27"></a>佛欲引导妙庄严王愍念众生说是法华经。<a id="a-28"></a>时净藏净眼白母言。<a id="a-29"></a>愿母往诣云雷音宿王华智佛。<a id="a-2A"></a>我等亦当侍从供养礼拜。<a id="a-2B"></a>母告子言。<a id="a-2C"></a>汝父信受外道深着婆罗门法。<a id="a-2D"></a>汝等应往白父与共俱去。<a id="a-2E"></a>母又告言。<a id="a-2F"></a>汝等当念父为见神变。<a id="a-2G"></a>于是二子踊在虚空高七多罗树现十八变。<a id="a-2H"></a>父见神力心大欢喜合掌向子言。<a id="a-2I"></a>汝等师为是谁。<a id="a-2J"></a>二子白言。<a id="a-2K"></a>云雷音宿王华智佛今在七宝菩提树下法座上坐说法华经。<a id="a-2L"></a>是我等师。<a id="a-2M"></a>父语子言。<a id="a-2N"></a>我今欲见。<a id="a-2O"></a>二子从空中下白母父王今已信解发菩提心。<a id="a-2P"></a>我等为父已作佛事。<a id="a-2Q"></a>愿母见听。<a id="a-2R"></a>于彼佛所出家修道。<a id="a-2S"></a>母言听汝。<a id="a-2T"></a>佛难值故。<a id="a-2U"></a>于是二子白父母言。<a id="a-2V"></a>愿时往诣佛所亲觐供养。<a id="a-2W"></a>于是妙庄严王与群臣眷属。<a id="a-2X"></a>净德夫人与后宫婇女并其二子四万二千人。<a id="a-2Y"></a>一时诣佛。<a id="a-2Z"></a>佛为说法示教利喜。<a id="a-2a"></a>王大欢悦。<a id="a-2b"></a>时王及夫人。<a id="a-2c"></a>即解颈真珠璎珞以散佛上。<a id="a-2d"></a>于虚空中化成四柱宝台。<a id="a-2e"></a>中有大宝床敷百千万天衣。<a id="a-2f"></a>其上有佛结跏趺坐放大光明。<a id="a-2g"></a>时云雷音宿王华智佛告四众言。<a id="a-2h"></a>汝等见是妙庄严王于我前合掌立不。<a id="a-2i"></a>此王于我法中当作比丘精勤修习助佛道法当得作佛号娑罗树王。<a id="a-2j"></a>国名大光劫名大高王。<a id="a-2k"></a>其王即时以国付弟。<a id="a-2l"></a>王与夫人二子并诸眷属于佛法中出家修道。<a id="a-2m"></a>王出家已于八万四千岁常精进修行妙法华经。<a id="a-2n"></a>过是已后得一切净功德庄严三昧。<a id="a-2o"></a>即升虚空高七多罗树。<a id="a-2p"></a>妙庄严王今华德</p>
  <p data-pb></p>
  <h2 id="a2q">羼提和山居遇于国王之所割截第四</h2>
  <p id="a2r">者菩萨时为梵志名羼提和山。<a id="a-2s"></a>居树下饮食果泉内垢消尽弘明六通得尽知之智。<a id="a-2t"></a>名香普薰闻八方上下。<a id="a-2u"></a>圣凡咨嗟拥护其国。<a id="a-2v"></a>风雨从时五谷丰熟灾毒消灭。<a id="a-2w"></a>王名迦黎。<a id="a-2x"></a>入山畋猎驰逐麋鹿。<a id="a-2y"></a>寻其足迹历菩萨前过。<a id="a-2z"></a>王以问之。<a id="a-30"></a>菩萨默然。<a id="a-31"></a>王曰。<a id="a-32"></a>当死乞人吾一国之尊。<a id="a-33"></a>问不时对兽迹历兹。<a id="a-34"></a>而佯低头我势能戮尔。<a id="a-35"></a>菩萨曰。<a id="a-36"></a>吾听王耳。<a id="a-37"></a>曰尔为谁乎。<a id="a-38"></a>曰吾忍辱人。<a id="a-39"></a>王怒拔剑截其右臂。<a id="a-3A"></a>菩萨曰。<a id="a-3B"></a>吾志无上道与时无诤。<a id="a-3C"></a>斯王尚加吾忍岂况黎庶乎。<a id="a-3D"></a>愿吾得佛必先度之。<a id="a-3E"></a>不令众生效其为恶也。<a id="a-3F"></a>王曰。<a id="a-3G"></a>君为谁。<a id="a-3H"></a>答曰。<a id="a-3I"></a>吾忍辱人也。<a id="a-3J"></a>又截其左手乃至两脚耳鼻。<a id="a-3K"></a>血若流泉其痛无量。<a id="a-3L"></a>天地震动日月无明。<a id="a-3M"></a>四天大王佥然俱臻同声恚言。<a id="a-3N"></a>斯王酷烈。<a id="a-3O"></a>谓道士曰。<a id="a-3P"></a>吾等诛之及其妻子。<a id="a-3Q"></a>并灭一国以彰其恶。<a id="a-3R"></a>道士答曰。<a id="a-3S"></a>斯何言乎。<a id="a-3T"></a>此由吾前世不奉佛教加毒乎彼。<a id="a-3U"></a>为恶祸追由影系形矣。<a id="a-3V"></a>黎民睹变驰诣首过齐声而曰。<a id="a-3W"></a>道士处兹禳灾灭度。<a id="a-3X"></a>愚君不识臧否不知去就。<a id="a-3Y"></a>恶加元圣。<a id="a-3Z"></a>唯愿圣人无以吾等报上帝矣。<a id="a-3a"></a>菩萨答曰。<a id="a-3b"></a>王以凶酷见加吾心愍之犹母之念赤子。<a id="a-3c"></a>黎庶何过不假有疑。<a id="a-3d"></a>菩萨有弟处在异山。<a id="a-3e"></a>以天眼视。<a id="a-3f"></a>时天神龙会议王恶靡不怀忿。<a id="a-3g"></a>惧兄有损德之心。<a id="a-3h"></a>以神足力来至兄所。<a id="a-3i"></a>取断手足耳鼻着其故处。<a id="a-3j"></a>弟还续之即复如本。<a id="a-3k"></a>兄曰。<a id="a-3l"></a>吾普慈之信于今着矣。<a id="a-3m"></a>天神地祇靡不悲喜。<a id="a-3n"></a>稽首称善更相劝导受诫而退。<a id="a-3o"></a>羼提和者吾身是。<a id="a-3p"></a>弟者弥勒是。<a id="a-3q"></a>王者拘邻是也(出度无极集第五卷)</p>
  <p data-pb></p>
  <h2 id="a3r">无言受天戒诲依义思惟获得四禅第五</h2>
  <p id="a3s">时王舍城师子将军家产一子。<a id="a-3t"></a>当其生时虚空诸天作如是言。<a id="a-3u"></a>童子常念法思惟法凡所发言莫说世事。<a id="a-3v"></a>常当班宣出世之法。<a id="a-3w"></a>常当守口慎言少语。<a id="a-3x"></a>莫于世事起诸觉观。<a id="a-3y"></a>当依于义莫依文字。<a id="a-3z"></a>尔时童子闻是不复涕泣无婴儿相。<a id="a-40"></a>乃至七日色貌和悦见人欢喜目未曾眴。<a id="a-41"></a>是时有人语其父母。<a id="a-42"></a>是儿不祥不应畜养。<a id="a-43"></a>父母答言。<a id="a-44"></a>是儿虽复无声。<a id="a-45"></a>然其身根具足。<a id="a-46"></a>当知是儿必有福德非是不祥因。<a id="a-47"></a>为立字名曰无言。<a id="a-48"></a>时无言童子渐渐长大如八岁儿。<a id="a-49"></a>人所乐见。<a id="a-4A"></a>随有说法转法轮处。<a id="a-4B"></a>乐法听受口无所宣。<a id="a-4C"></a>尔时无言与其父母眷属宗亲。<a id="a-4D"></a>色欲二界之间往宝坊之中。<a id="a-4E"></a>见佛及十方诸来菩萨生大喜心。<a id="a-4F"></a>舍利弗白佛言。<a id="a-4G"></a>世尊。<a id="a-4H"></a>师子将军所生之子。<a id="a-4I"></a>身根具足而不能语是何业致。<a id="a-4J"></a>佛言。<a id="a-4K"></a>不应轻是童子。<a id="a-4L"></a>何以故。<a id="a-4M"></a>是人即是大菩萨也。<a id="a-4N"></a>已于无量佛所种诸善根。<a id="a-4O"></a>不退转菩提之道。<a id="a-4P"></a>是儿生时多有诸天来诫敕如前。<a id="a-4Q"></a>随天教诲默然思惟获得四禅。<a id="a-4R"></a>示如是身则能调伏无量众生。<a id="a-4S"></a>以已愿力神通力。<a id="a-4T"></a>令八部四众各见右手有大莲华犹如车轮。<a id="a-4U"></a>色香具足微妙第一。<a id="a-4V"></a>人所乐见。<a id="a-4W"></a>一一华台有一菩萨结跏趺坐三十二相八十种好庄严其身。<a id="a-4X"></a>无言见是大神通力。<a id="a-4Y"></a>低头合掌称南无佛陀。<a id="a-4Z"></a>诸华台中一切菩萨同作是言。<a id="a-4a"></a>十方恒河沙等世界六种震动。<a id="a-4b"></a>虚空诸天以妙香华种种伎乐供养于佛。<a id="a-4c"></a>尔时无言与诸菩萨踊在虚空。<a id="a-4d"></a>高七多罗树。<a id="a-4e"></a>说偈赞佛(出大集经第十七卷)</p>
  <h2 id="a4f">常悲东行求法遇佛示道第六</h2>
  <p id="a4g">众祐昔为菩萨。<a id="a-4h"></a>名曰常悲。<a id="a-4i"></a>见世佛法僧。<a id="a-4j"></a>若世秽浊。<a id="a-4k"></a>背正向邪华伪趣利。<a id="a-4l"></a>犹蛾乐火。<a id="a-4m"></a>以四等六度为永康之宅。<a id="a-4n"></a>而世废佛就彼危祸以自破碎也。<a id="a-4o"></a>菩萨常为愁荒悲恸。<a id="a-4p"></a>往昔有佛名景法无秽。<a id="a-4q"></a>灭度未久。<a id="a-4r"></a>经法都尽。<a id="a-4s"></a>常悲梦见其佛为其说法。<a id="a-4t"></a>菩萨闻之心垢消除入清净定。<a id="a-4u"></a>即弃妻子入山闲寂。<a id="a-4v"></a>水果自供。<a id="a-4w"></a>椎心哀号。<a id="a-4x"></a>吾不值佛不见法僧。<a id="a-4y"></a>大道极趣哀声适讫。<a id="a-4z"></a>天神下曰明士。<a id="a-50"></a>乃尔莫复哀号。<a id="a-51"></a>佛有大法名明度无极之明。<a id="a-52"></a>三世诸佛皆由斯成。<a id="a-53"></a>尔索之诵习其文怀识其义。<a id="a-54"></a>奉而行之。<a id="a-55"></a>尔必得佛。<a id="a-56"></a>常悲仰视曰。<a id="a-57"></a>当由谁闻斯尊法乎。<a id="a-58"></a>以何方便之何国土厥师族名。<a id="a-59"></a>天人报曰。<a id="a-5A"></a>尔正东行。<a id="a-5B"></a>无念色痛想行识。<a id="a-5C"></a>意绝众愿执心无违。<a id="a-5D"></a>吾教汝睹明度无极圣典。<a id="a-5E"></a>常悲曰诺。<a id="a-5F"></a>终始戢之。<a id="a-5G"></a>天人重曰。<a id="a-5H"></a>精进存之。<a id="a-5I"></a>忽然不现。<a id="a-5J"></a>菩萨受教东行索之。<a id="a-5K"></a>数日即止。<a id="a-5L"></a>深自思曰。<a id="a-5M"></a>吾宿薄祐。<a id="a-5N"></a>君臣愦愦。<a id="a-5O"></a>无知佛者。<a id="a-5P"></a>除冥尊师。<a id="a-5Q"></a>去斯几里。<a id="a-5R"></a>精诚之至。<a id="a-5S"></a>感上方佛来在其前诸天翼从。<a id="a-5T"></a>叹菩萨曰善哉善哉尔世希有。<a id="a-5U"></a>菩萨见佛且喜且悲。<a id="a-5V"></a>稽首而言。<a id="a-5W"></a>愿佛哀我为吾说经。<a id="a-5X"></a>佛告之曰。<a id="a-5Y"></a>三界皆空。<a id="a-5Z"></a>夫有必无万物若幻一生一灭犹若水波睹世皆然慎无忘也。<a id="a-5a"></a>自是东行二万里。<a id="a-5b"></a>有国名健陀越。<a id="a-5c"></a>诸菩萨城也。<a id="a-5d"></a>一国之内皆是上士无凡庸人。<a id="a-5e"></a>欲为汝说菩萨之德。<a id="a-5f"></a>劫数已尽其德有余。<a id="a-5g"></a>菩萨名曰法来。<a id="a-5h"></a>于彼诸圣犹星中月。<a id="a-5i"></a>怀诸经典反覆教人。<a id="a-5j"></a>诸菩萨等受诵书读。<a id="a-5k"></a>是经原者必为尔师劝尔就之当为尔说。<a id="a-5l"></a>常悲定寤左右顾视。<a id="a-5m"></a>不复睹佛。<a id="a-5n"></a>心悲流泪。<a id="a-5o"></a>且云诸佛灵耀从何所来而今逝焉(出度无极集第七卷)</p>
  <h2 id="a5p">善信东行为求半偈履泥不溺第七</h2>
  <p id="a5q">善信菩萨于无法之世寻求正法空中声曰。<a id="a-5r"></a>其此东方一万由旬彼有一国王名曰善住。<a id="a-5s"></a>昔有如来出现于世久已灭度。<a id="a-5t"></a>像法衰微有一女人。<a id="a-5u"></a>生自卑贱形貌丑陋人世所无。<a id="a-5v"></a>而仿佛能识半句一偈。<a id="a-5w"></a>示有所传能往问疑。<a id="a-5x"></a>有一游泥纵广万里践者即没。<a id="a-5y"></a>乃至鸟飞不能过毫毛不能胜。<a id="a-5z"></a>汝今困瘵手足断裂。<a id="a-60"></a>云何而能更复前进。<a id="a-61"></a>我闻踊跃驰起东行至淤泥所。<a id="a-62"></a>分舍身命以躯自投本期陷没。<a id="a-63"></a>我掷身时。<a id="a-64"></a>当身所触。<a id="a-65"></a>出一小路。<a id="a-66"></a>洁白修直。<a id="a-67"></a>我践其上无复众难。<a id="a-68"></a>径至彼国入善住城。<a id="a-69"></a>哀号自咎不睹世尊。<a id="a-6A"></a>见此女人处于卑陋。<a id="a-6B"></a>屋室穿穴。<a id="a-6C"></a>人形凡鄙。<a id="a-6D"></a>而我恭敬视如佛想。<a id="a-6E"></a>瞻奉礼拜围绕赞叹。<a id="a-6F"></a>仰请女人以为大师。<a id="a-6G"></a>愿垂教示得遂深信。<a id="a-6H"></a>女人答曰。<a id="a-6I"></a>诸佛妙法无量无边我之所闻唯一半偈。<a id="a-6J"></a>若欲闻者今便说之。</p>
  <p id="a6K">诸恶莫作　　诸善奉行</p>
  <p id="a6L">我闻此语身心清凉诸根寂静自然调伏。<a id="a-6M"></a>诵习在心思惟其义洞达斯旨。<a id="a-6N"></a>即获神通飞还本国遍宣此偈。<a id="a-6O"></a>以此功德我于佛法得坚固信不可沮坏。<a id="a-6P"></a>众魔启伏一切归化。<a id="a-6Q"></a>未有此信我常在生死。<a id="a-6R"></a>为众生故开示此信令得奉行(出菩萨决定要行第一卷)</p>
  <p data-pb></p>
  <h2 id="a6S">一切世间现为师妇所爱违命致苦第八</h2>
  <p id="a6T">舍卫城北去城不远村名萨那有一贫穷婆罗门女。<a id="a-6U"></a>名跋陀罗。<a id="a-6V"></a>腹生一子。<a id="a-6W"></a>名一切世间现。<a id="a-6X"></a>少失其父。<a id="a-6Y"></a>厥年十二。<a id="a-6Z"></a>色力人相具足第一。<a id="a-6a"></a>聪明辩慧微言善说。<a id="a-6b"></a>复有异村名颇罗诃私。<a id="a-6c"></a>有一旧住婆罗门师。<a id="a-6d"></a>名摩尼跋陀罗。<a id="a-6e"></a>善能通达四毗陀经。<a id="a-6f"></a>一切世间现从其受学。<a id="a-6g"></a>谦从恭敬尽心供养诸根纯淑所受必持。<a id="a-6h"></a>师受王请。<a id="a-6i"></a>留一切世间现守舍而去。<a id="a-6j"></a>婆罗门妇年少端正。<a id="a-6k"></a>于世间现深生染心。<a id="a-6l"></a>忽忘仪愧前执其衣。<a id="a-6m"></a>时世间现白。<a id="a-6n"></a>仁今便是我母。<a id="a-6o"></a>如何而行非法。<a id="a-6p"></a>内怀愧悚舍衣远避。<a id="a-6q"></a>师妇欲盛泣泪念之曰。<a id="a-6r"></a>忽见断绝不随我意。<a id="a-6s"></a>必不见从要断汝命。<a id="a-6t"></a>即以指爪自攫其体。<a id="a-6u"></a>行女人谄庄严其身。<a id="a-6v"></a>以绳自絓足不离地。<a id="a-6w"></a>夫还见妇以刀截绳。<a id="a-6x"></a>高声大叫而问何故。<a id="a-6y"></a>妇答。<a id="a-6z"></a>是世间现强见陵逼作如是事。<a id="a-70"></a>其夫思惟言。<a id="a-71"></a>世间现初生之日一切刹利所有刀剑悉自拔出。<a id="a-72"></a>利皆卷屈坠落于地。<a id="a-73"></a>时诸刹利咸大恐怖。<a id="a-74"></a>其生之日有如此相。<a id="a-75"></a>当知是人有大德力。<a id="a-76"></a>语世间现。<a id="a-77"></a>汝是恶人毁辱所尊。<a id="a-78"></a>汝今非复真婆罗门。<a id="a-79"></a>当杀千人可得除罪。<a id="a-7A"></a>世间现禀性敬从尊重师教。<a id="a-7B"></a>即白师言。<a id="a-7C"></a>呜呼和上杀害千人非我所应。<a id="a-7D"></a>师即谓言。<a id="a-7E"></a>汝是恶人不乐生天作婆罗门耶。<a id="a-7F"></a>答言。<a id="a-7G"></a>和上善哉奉命即杀千人还礼师足。<a id="a-7H"></a>师闻见已生希有心。<a id="a-7I"></a>汝大恶人故不死耶。<a id="a-7J"></a>复作念言今当令死。<a id="a-7K"></a>而告之言。<a id="a-7L"></a>杀一人一人取一指。<a id="a-7M"></a>杀千人已取指作鬘冠首而归。<a id="a-7N"></a>然后得成婆罗门。<a id="a-7O"></a>以是因缘名央掘魔罗。<a id="a-7P"></a>即白师言。<a id="a-7Q"></a>善哉和上受教。<a id="a-7R"></a>即杀千人尚少一耳。<a id="a-7S"></a>时央掘魔罗母念子当饥。<a id="a-7T"></a>自持四种美食送往与之。<a id="a-7U"></a>子见母已作是思惟。<a id="a-7V"></a>当令我母得生天上。<a id="a-7W"></a>即便执剑前欲断命。<a id="a-7X"></a>去舍卫国十由延少一丈。<a id="a-7Y"></a>于彼有树名阿输迦。<a id="a-7Z"></a>时佛以一切智如象王来。<a id="a-7a"></a>央掘魔罗既见世尊执剑疾往。<a id="a-7b"></a>作是念言。<a id="a-7c"></a>我今复当杀是沙门。<a id="a-7d"></a>世尊示现避去。<a id="a-7e"></a>央掘魔罗而说偈言。</p>
  <p id="a7f">住住大沙门　　白净王太子</p>
  <p id="a7g">我是央掘魔　　今当税一指</p>
  <p id="a7h">世尊说偈言。</p>
  <p id="a7i">住住央掘魔　　汝当住净戒</p>
  <p id="a7j">我是等正觉　　输汝慧剑税</p>
  <p id="a7k">时母见佛与央掘魔罗往反苦论。<a id="a-7l"></a>子心降伏纵身垂念故说偈云。</p>
  <p id="a7m">久失宝藏今还得　　尘秽坏眼今眼净</p>
  <p id="a7n">哀哉我子心迷乱　　常以人血自涂身</p>
  <p id="a7o">极利刀剑恒在手　　多杀人众成尸聚</p>
  <p id="a7p">当令此子随我从　　今敬稽首等正觉</p>
  <p id="a7q">多人见骂难听闻　　汝子如是切责我</p>
  <p id="a7r">(出央掘魔罗经第一卷)</p>
  <p data-pb></p>
  <h2 id="a7s">[火*僉]光行吉祥愿遇女人退习家业第九</h2>
  <p id="a7t">去无数劫时有一学志。<a id="a-7u"></a>名曰[火*僉]光。<a id="a-7v"></a>处于林薮行吉祥愿。<a id="a-7w"></a>已四百二十万岁修行无碍。<a id="a-7x"></a>入沙竭国有陶家女。<a id="a-7y"></a>见此学志姿貌姝好。<a id="a-7z"></a>欲意隆崇即自投之。<a id="a-80"></a>学志报言。<a id="a-81"></a>吾不乐欲。<a id="a-82"></a>女曰。<a id="a-83"></a>设不然者吾将自贼。<a id="a-84"></a>[火*僉]光自念吾护禁戒。<a id="a-85"></a>今若毁之非吉祥也。<a id="a-86"></a>离之七步乃发慈哀。<a id="a-87"></a>毁犯禁戒堕地狱罪。<a id="a-88"></a>若不如是女自残贼。<a id="a-89"></a>宁令斯女以致安隐。<a id="a-8A"></a>吾当安忍地狱之痛。<a id="a-8B"></a>[火*僉]光即还从女所欲。<a id="a-8C"></a>退习家业十有二年。<a id="a-8D"></a>寿终之后生梵天上。<a id="a-8E"></a>佛言。<a id="a-8F"></a>欲知尔时[火*僉]光学志。<a id="a-8G"></a>岂异人乎则吾身是。<a id="a-8H"></a>陶家女者即瞿夷也(出慧上菩萨经上卷)</p>
  <p data-pb></p>
  <h2 id="a8I">题耆罗那赖提者二人共争令五日闇冥第十</h2>
  <p id="a8J">有两菩萨志清行净。<a id="a-8K"></a>内寂无欲表如天金。<a id="a-8L"></a>凿石为室闲居靖志。<a id="a-8M"></a>葌衣草席食饮泉水。<a id="a-8N"></a>清净无为志若虚空。<a id="a-8O"></a>四禅备悉得五通智。<a id="a-8P"></a>凡释仙圣诸天龙鬼神无不稽首。<a id="a-8Q"></a>处于山泽六十余年。<a id="a-8R"></a>悲愍众生敬奉三尊。<a id="a-8S"></a>一名题耆罗。<a id="a-8T"></a>二名那赖。<a id="a-8U"></a>题耆夜兴诵经疲极卧出。<a id="a-8V"></a>那赖时亦诵经误蹈题耆罗首。<a id="a-8W"></a>题耆即兴而曰。<a id="a-8X"></a>谁蹈吾首者。<a id="a-8Y"></a>明旦日出破尔之首以为七分。<a id="a-8Z"></a>那赖曰误蹈尔首咒誓何重。<a id="a-8a"></a>凡器之类尚有相触。<a id="a-8b"></a>岂况于人共处终年而不误失。<a id="a-8c"></a>尔言常试明旦日出吾首必破。<a id="a-8d"></a>吾当制日不令得出。<a id="a-8e"></a>日遂不出五日之间举国幽冥。<a id="a-8f"></a>炬烛相寻众官不修君民惶惑。<a id="a-8g"></a>悉会群僚请诸道士。<a id="a-8h"></a>王曰。<a id="a-8i"></a>日之不出其咎安在。<a id="a-8j"></a>道士之中有五通者曰。<a id="a-8k"></a>山中道士两有微诤制不令出。<a id="a-8l"></a>王曰奈何。<a id="a-8m"></a>答曰。<a id="a-8n"></a>王率群僚民无巨细驰诣于彼稽首和解彼必慈和。<a id="a-8o"></a>王即有诏诣于山泽叩头曰。<a id="a-8p"></a>国丰民宁二尊之润。<a id="a-8q"></a>而今不和率土失所。<a id="a-8r"></a>其咎在我黎民无过。<a id="a-8s"></a>愿愍赦之。<a id="a-8t"></a>那赖曰。<a id="a-8u"></a>王劝喻晓彼意。<a id="a-8v"></a>彼意解者吾放日出。<a id="a-8w"></a>王之题耆罗所宣那赖旨。<a id="a-8x"></a>即日念彼以泥涂首放日令出。<a id="a-8y"></a>泥首即破为七分。<a id="a-8z"></a>那赖无为王臣黎民靡不欣怿。<a id="a-90"></a>两道士为王广陈治国。<a id="a-91"></a>当以四等无尽之慈劝民。<a id="a-92"></a>奉五戒戴十善行。<a id="a-93"></a>王及臣民佥然受戒。<a id="a-94"></a>王还国有诏曰。<a id="a-95"></a>人无尊卑带五戒十善经。<a id="a-96"></a>以为国正。<a id="a-97"></a>自斯之后王润逮草木。<a id="a-98"></a>臣忠且清。<a id="a-99"></a>佛告诸比丘。<a id="a-9A"></a>那赖者吾身是。<a id="a-9B"></a>题耆罗者弥勒是(出度无极集第七卷)</p>
  <h2 id="a9C">乐法菩萨舍宝饰以易一偈第十一</h2>
  <p id="a9D">过去世时有一菩萨。<a id="a-9E"></a>名曰乐法。<a id="a-9F"></a>生长王家所闻善言皆写读诵。<a id="a-9G"></a>为求法故游诸国邑。<a id="a-9H"></a>时有一人住深坑侧语乐法言。<a id="a-9I"></a>来来我当相与佛所说偈。<a id="a-9J"></a>菩萨答曰。<a id="a-9K"></a>汝持与我。<a id="a-9L"></a>是人又曰。<a id="a-9M"></a>与我宝衣摩尼璎珞。<a id="a-9N"></a>然后相与。<a id="a-9O"></a>菩萨许之。<a id="a-9P"></a>是人贪心增长。<a id="a-9Q"></a>又言若能与我得闻佛偈投此深坑。<a id="a-9R"></a>能如是者当先立誓然后为说。<a id="a-9S"></a>王子答言。<a id="a-9T"></a>咄哉仁者。<a id="a-9U"></a>汝欲令我投此深坑为得何利。<a id="a-9V"></a>是人答言。<a id="a-9W"></a>我无所得。<a id="a-9X"></a>但恐王今舍此宝物。<a id="a-9Y"></a>既日闻得便生悔心。<a id="a-9Z"></a>恃豪势力而还夺我。<a id="a-9a"></a>王子答言。<a id="a-9b"></a>汝但说之。<a id="a-9c"></a>我终不悔与汝宝物亦投深坑。<a id="a-9d"></a>是人闻誓为说佛偈。<a id="a-9e"></a>菩萨即与宝衣摩尼璎珞。<a id="a-9f"></a>又立誓言。<a id="a-9g"></a>若我诚心舍此无悔。<a id="a-9h"></a>以是实语当令我今从高坠下安隐平住无所伤损。<a id="a-9i"></a>作是誓已便自投身。<a id="a-9j"></a>未到地顷四天王来徐接置地曰。<a id="a-9k"></a>佛所说偈甚深微妙有大利益。<a id="a-9l"></a>是人亦从高而下到菩萨所。<a id="a-9m"></a>作如是言。<a id="a-9n"></a>王子希有能为难事欲求何法。<a id="a-9o"></a>菩萨答言。<a id="a-9p"></a>我以是事当得佛道。<a id="a-9q"></a>发四弘誓。<a id="a-9r"></a>是人闻已便生信心。<a id="a-9s"></a>语菩萨言。<a id="a-9t"></a>还王宝衣珠璎珞。<a id="a-9u"></a>正是王宜答言。<a id="a-9v"></a>犹如弃吐岂可还食。<a id="a-9w"></a>是人白言。<a id="a-9x"></a>若不还取愿受我悔。<a id="a-9y"></a>后作佛时当见救济。<a id="a-9z"></a>乐法王子即舍利弗是也。<a id="a-A0"></a>时说偈者即礼伽利(出濡首无上清净分卫经上分重检未相应也)</p>
  <h2 id="aA1">为闻半偈舍身第十二</h2>
  <p id="aA2">善男子乃昔过去佛日未出。<a id="a-A3"></a>我于尔时作婆罗门。<a id="a-A4"></a>修菩萨行。<a id="a-A5"></a>悉能通达外道经论。<a id="a-A6"></a>修寂灭行具足威仪。<a id="a-A7"></a>其心清净不为外欲所能破坏。<a id="a-A8"></a>灭嗔恚火。<a id="a-A9"></a>受持常乐我净之法。<a id="a-AA"></a>周遍求索大乘经典。<a id="a-AB"></a>乃至不闻方等名字。<a id="a-AC"></a>住于雪山系心坐禅经无量岁。<a id="a-AD"></a>修难行苦行。<a id="a-AE"></a>尔时释提桓因自变其身作罗刹像。<a id="a-AF"></a>形甚可畏。<a id="a-AG"></a>下至雪山去其不远而便立住。<a id="a-AH"></a>是时罗刹心无所畏勇健难当。<a id="a-AI"></a>辩才次第其声清雅。<a id="a-AJ"></a>宣过去佛所说半偈。</p>
  <p id="aAK">诸行无常　　是生灭法</p>
  <p id="aAL">说已便住。<a id="a-AM"></a>所现形貌甚可怖畏。<a id="a-AN"></a>颠眄遍视观于四方。<a id="a-AO"></a>是苦行者闻是半偈心生欢喜。<a id="a-AP"></a>即便坐起以手举发四向顾视。<a id="a-AQ"></a>而作是语。<a id="a-AR"></a>向所闻偈谁之所说。<a id="a-AS"></a>尔时四顾不见余人。<a id="a-AT"></a>唯见罗刹。<a id="a-AU"></a>即说是言。<a id="a-AV"></a>谁开如是解脱之门。<a id="a-AW"></a>谁能雷震诸佛音声。<a id="a-AX"></a>谁于生死眠睡之中而独觉寤。<a id="a-AY"></a>唱如是言。<a id="a-AZ"></a>谁能于此示导生死饥馑众生无上道味。<a id="a-Aa"></a>无量众生沉生死海。<a id="a-Ab"></a>谁能于中作大船师。<a id="a-Ac"></a>是诸众生常为烦恼重病所缠。<a id="a-Ad"></a>谁能于中为作良医。<a id="a-Ae"></a>说是半偈启悟我心。<a id="a-Af"></a>犹如半月渐开莲华。<a id="a-Ag"></a>我于尔时复作是念。<a id="a-Ah"></a>将是罗刹说是偈耶。<a id="a-Ai"></a>覆生疑惑非其所说。<a id="a-Aj"></a>何以故。<a id="a-Ak"></a>是人形容甚可怖畏。<a id="a-Al"></a>若有得闻是偈句者。<a id="a-Am"></a>一切恐怖丑陋即除。<a id="a-An"></a>何有形貌如是能说此偈。<a id="a-Ao"></a>善男子。<a id="a-Ap"></a>我于尔时复作是念。<a id="a-Aq"></a>而此罗刹或能得见过去诸佛。<a id="a-Ar"></a>从诸佛闻说是半偈。<a id="a-As"></a>即至罗刹所言。<a id="a-At"></a>善哉大士。<a id="a-Au"></a>汝于何处得是过去离怖畏者所说半偈。<a id="a-Av"></a>即答我言。<a id="a-Aw"></a>大婆罗门。<a id="a-Ax"></a>汝今不应问我是义。<a id="a-Ay"></a>何以故。<a id="a-Az"></a>我不食来已经多日。<a id="a-B0"></a>处处求索了不能得。<a id="a-B1"></a>饥渴苦恼心乱谬语。<a id="a-B2"></a>非我本心之所知也。<a id="a-B3"></a>我时即复语罗刹言。<a id="a-B4"></a>大士若能为我说是偈竟。<a id="a-B5"></a>我当终身为汝弟子。<a id="a-B6"></a>汝所说者名字不终义亦不尽。<a id="a-B7"></a>以何因缘不欲说耶。<a id="a-B8"></a>夫财施者则有竭尽。<a id="a-B9"></a>法施因缘不可尽也。<a id="a-BA"></a>法施无尽多所利益。<a id="a-BB"></a>罗刹答言。<a id="a-BC"></a>汝智太过。<a id="a-BD"></a>但自忧身都不念我饥苦所逼实不能说。<a id="a-BE"></a>我即问言。<a id="a-BF"></a>汝所食者为是何物。<a id="a-BG"></a>罗刹答言。<a id="a-BH"></a>汝不须问。<a id="a-BI"></a>我若说者令多人怖。<a id="a-BJ"></a>我复语言。<a id="a-BK"></a>此中独处更无有人。<a id="a-BL"></a>我不畏汝。<a id="a-BM"></a>何故不说。<a id="a-BN"></a>罗刹答言。<a id="a-BO"></a>我所食者唯人暖肉。<a id="a-BP"></a>其所饮者唯人热血。<a id="a-BQ"></a>世虽多人皆有福德兼为诸天之所守护。<a id="a-BR"></a>而我无力不能得杀。<a id="a-BS"></a>我复语言。<a id="a-BT"></a>汝但具足说是半偈。<a id="a-BU"></a>我当以身奉施供养。<a id="a-BV"></a>我设命终如此之身无所复用。<a id="a-BW"></a>当为虎狼鸱枭鹰鹫之所啖食。<a id="a-BX"></a>而复不得一毫之福。<a id="a-BY"></a>我为求佛舍不坚身以易坚身。<a id="a-BZ"></a>罗刹答言。<a id="a-Ba"></a>谁当信汝为八字故弃所爱身。<a id="a-Bb"></a>我即答言。<a id="a-Bc"></a>如有人施他人瓦器得七宝器。<a id="a-Bd"></a>我舍不坚身得金刚身。<a id="a-Be"></a>大梵天王释提桓因。<a id="a-Bf"></a>及四天王能证是事。<a id="a-Bg"></a>复有天眼诸菩萨等为欲利益无量众生。<a id="a-Bh"></a>修行大乘具六度者亦能证知乃至十方诸佛。<a id="a-Bi"></a>罗刹即说。</p>
  <p id="aBj">生灭灭已　　寂灭为乐</p>
  <p id="aBk">罗刹说言。<a id="a-Bl"></a>菩萨摩诃萨汝今已闻具足偈义。<a id="a-Bm"></a>汝之所愿为悉满足。<a id="a-Bn"></a>若必欲利诸众生者时施我身。<a id="a-Bo"></a>我于尔时深思此义。<a id="a-Bp"></a>然后处处若石若壁若树若道。<a id="a-Bq"></a>书写此偈。<a id="a-Br"></a>即便更系所著衣裳。<a id="a-Bs"></a>恐于死后身体露现。<a id="a-Bt"></a>即上高树自投树下。<a id="a-Bu"></a>下未至地时虚空中出种种声。<a id="a-Bv"></a>其声乃至阿迦尼吒。<a id="a-Bw"></a>尔时罗刹还复释形。<a id="a-Bx"></a>即于空中接取我身安置平地。<a id="a-By"></a>以是因缘便得超越。<a id="a-Bz"></a>足十二劫。<a id="a-C0"></a>在弥勒前成阿耨多罗三藐三菩提(出大涅槃第十三卷)</p>
  <p data-pb></p>
  <h2 id="aC1">久修忍辱割截不忧第十三</h2>
  <p id="aC2">曰。<a id="a-C3"></a>菩萨身非木石。<a id="a-C4"></a>云何众生来割截之不生异心。<a id="a-C5"></a>答曰。<a id="a-C6"></a>有人言。<a id="a-C7"></a>菩萨久修羼提波罗蜜故能不愁恼。<a id="a-C8"></a>如羼提仙人被截手足血皆为乳。<a id="a-C9"></a>有人言。<a id="a-CA"></a>菩萨无量世来深修大慈故虽有割截亦不愁忧。<a id="a-CB"></a>譬如草木无有嗔心。<a id="a-CC"></a>有人言。<a id="a-CD"></a>菩萨深修般若波罗蜜。<a id="a-CE"></a>转身得般若波罗蜜果报。<a id="a-CF"></a>空心故了了知空。<a id="a-CG"></a>割截身时心亦不动。<a id="a-CH"></a>如外物不动内亦如是。<a id="a-CI"></a>般若果报故于诸法中无所分别。<a id="a-CJ"></a>有人言。<a id="a-CK"></a>是菩萨非生死身。<a id="a-CL"></a>是出三界法性生身。<a id="a-CM"></a>住无漏圣心果报中故。<a id="a-CN"></a>身如木石而能慈念割截者。<a id="a-CO"></a>是菩萨能生如是心故。<a id="a-CP"></a>割截劫夺内外法时。<a id="a-CQ"></a>其心不动。<a id="a-CR"></a>是为菩萨希有之法。<a id="a-CS"></a>我以佛眼见十方如洹河沙等世界中。<a id="a-CT"></a>菩萨入地狱中。<a id="a-CU"></a>令火灭汤冷。<a id="a-CV"></a>以三事教化众生。<a id="a-CW"></a>于无量阿僧祇劫。<a id="a-CX"></a>深行慈心外物给施。<a id="a-CY"></a>意犹不满。<a id="a-CZ"></a>以身布施尔乃足满。<a id="a-Ca"></a>如药王菩萨外物珍宝供养于佛。<a id="a-Cb"></a>意犹不满以身为灯尔乃足满。<a id="a-Cc"></a>外物虽多不以为恩。<a id="a-Cd"></a>所以者何。<a id="a-Ce"></a>非所重故。<a id="a-Cf"></a>得其身时乃能惊感。<a id="a-Cg"></a>是故身施(出大智论第八十卷)</p>
  <p data-pb></p>
  <h2 id="aCh">卖身奉佛听涅槃一偈割肉无痍第十四</h2>
  <p id="aCi">念过去于无量劫。<a id="a-Cj"></a>尔时世界名曰娑婆。<a id="a-Ck"></a>有佛出世。<a id="a-Cl"></a>号释迦文。<a id="a-Cm"></a>为诸大众说大涅槃经。<a id="a-Cn"></a>我于尔时。<a id="a-Co"></a>从善友所。<a id="a-Cp"></a>闻当为法说。<a id="a-Cq"></a>我闻是已心怀欢喜。<a id="a-Cr"></a>欲设供养。<a id="a-Cs"></a>居贫无物周行卖身冀有微获。<a id="a-Ct"></a>乃于路间见有一人。<a id="a-Cu"></a>吾欲自买。<a id="a-Cv"></a>但家作业人无堪者。<a id="a-Cw"></a>吾有恶病良医处药。<a id="a-Cx"></a>应当日服人肉三两。<a id="a-Cy"></a>卿若能以身肉三两日日见给。<a id="a-Cz"></a>便当与汝金钱五枚。<a id="a-D0"></a>我时闻已心大欢喜。<a id="a-D1"></a>即复语言汝与我钱惠我七日。<a id="a-D2"></a>须我事讫。<a id="a-D3"></a>便还相就。<a id="a-D4"></a>其人答言。<a id="a-D5"></a>七日不可。<a id="a-D6"></a>审能尔者。<a id="a-D7"></a>听汝一日。<a id="a-D8"></a>我于尔时。<a id="a-D9"></a>即取其钱。<a id="a-DA"></a>还至佛所。<a id="a-DB"></a>头面礼足尽以上佛。<a id="a-DC"></a>然后诚心听受是经。<a id="a-DD"></a>我时闇钝虽得闻经。<a id="a-DE"></a>唯能受持一偈。<a id="a-DF"></a>即便还至彼病人家。<a id="a-DG"></a>我时虽复日日与肉。<a id="a-DH"></a>以念偈故不以为痛。<a id="a-DI"></a>足满一月。<a id="a-DJ"></a>以是因缘其病得瘥。<a id="a-DK"></a>我身平复亦无疮痍。<a id="a-DL"></a>我时见身具足完全。<a id="a-DM"></a>即发无上菩提之心。<a id="a-DN"></a>一偈之力尚能如是。<a id="a-DO"></a>何况具足受持读诵我见此经有如是利。<a id="a-DP"></a>复倍发心。<a id="a-DQ"></a>愿后成佛字释迦文(出大涅槃经第二十卷)</p>
  <h2 id="aDR">为听法华经大地震裂踊现空中第十五</h2>
  <p id="aDS">尔时如来说法华经。<a id="a-DT"></a>诸余菩萨请欲护持。<a id="a-DU"></a>佛即止之云。<a id="a-DV"></a>下方国菩萨无量无数。<a id="a-DW"></a>因地震裂同时踊现住虚空中。<a id="a-DX"></a>诣七宝塔多宝如来释迦文佛。<a id="a-DY"></a>向二世尊头面作礼(出法华经第五卷)</p>
  <h2 id="aDZ">为王采花遇佛供养第十六</h2>
  <p id="aDa">昔者世尊游罗阅只时。<a id="a-Db"></a>王使数十人常采好花。<a id="a-Dc"></a>一日之后大小贵人采女俱出城外采花。<a id="a-Dd"></a>欲还入城。<a id="a-De"></a>遥见世尊相好威光巍巍无量。<a id="a-Df"></a>犹星中月若日初出照于天下。<a id="a-Dg"></a>与弟子菩萨前后围绕。<a id="a-Dh"></a>即往佛所稽首为礼。<a id="a-Di"></a>心自念言。<a id="a-Dj"></a>人命难保佛世难遇经法难值。<a id="a-Dk"></a>今遭大圣犹病得医。<a id="a-Dl"></a>我既贫贱加属县官羁役之患。<a id="a-Dm"></a>恒不自从。<a id="a-Dn"></a>国王严急。<a id="a-Do"></a>主给采花常以早进。<a id="a-Dp"></a>设失时节或能见诛。<a id="a-Dq"></a>圣众难遇。<a id="a-Dr"></a>亿世时有。<a id="a-Ds"></a>宁弃身命。<a id="a-Dt"></a>以华上佛并散圣众。<a id="a-Du"></a>因受经戒听察深法无穷之慧。<a id="a-Dv"></a>我从无数劫为人所害不可称载。<a id="a-Dw"></a>未曾为法而不惜命。<a id="a-Dx"></a>今供世尊三宝之业。<a id="a-Dy"></a>纵使见害不堕苦痛必生安处。<a id="a-Dz"></a>却自归命一心重礼。<a id="a-E0"></a>佛知其念。<a id="a-E1"></a>发大道意甚慈愍之。<a id="a-E2"></a>具为散讲大乐之法。<a id="a-E3"></a>六度无极四等四恩三脱菩萨。<a id="a-E4"></a>诸采花人皆发道意。<a id="a-E5"></a>心解佛慧至不退转无所从生。<a id="a-E6"></a>佛即授决。<a id="a-E7"></a>后当得佛。<a id="a-E8"></a>号曰妙华。<a id="a-E9"></a>十号具足。<a id="a-EA"></a>其边人闻莫不怡悦。<a id="a-EB"></a>启受大法供养三宝。<a id="a-EC"></a>时采花人还归家中。<a id="a-ED"></a>与家二亲妻子辞别。<a id="a-EE"></a>我命今尽为王见杀。<a id="a-EF"></a>父母愕然问何罪咎。<a id="a-EG"></a>诸子具答。<a id="a-EH"></a>王大严急。<a id="a-EI"></a>既违失时。<a id="a-EJ"></a>复无有华。<a id="a-EK"></a>必见危命故辞别耳。<a id="a-EL"></a>二亲闻之益以愁戚。<a id="a-EM"></a>当奈之何。<a id="a-EN"></a>发箧视之满中好华。<a id="a-EO"></a>须蔓杂香远彻四面。<a id="a-EP"></a>父母告曰。<a id="a-EQ"></a>可以进王。<a id="a-ER"></a>诸子各白。<a id="a-ES"></a>众人见之必传白王。<a id="a-ET"></a>又复违时恐不得安。<a id="a-EU"></a>时王大嗔。<a id="a-EV"></a>见不时来复散众花。<a id="a-EW"></a>遣兵收取。<a id="a-EX"></a>则受王教反缚入宫。<a id="a-EY"></a>罪当弃市。<a id="a-EZ"></a>诸人不恐面色不变。<a id="a-Ea"></a>王怪问之。<a id="a-Eb"></a>汝等罪过命在不测缚来当杀。<a id="a-Ec"></a>何故不懅面色不改。<a id="a-Ed"></a>即白王曰。<a id="a-Ee"></a>人生有死物成有败。<a id="a-Ef"></a>我从无数劫每以非法不惜身命。<a id="a-Eg"></a>今朝采花值遇世尊。<a id="a-Eh"></a>以花供上稽首归命。<a id="a-Ei"></a>知违敕当死。<a id="a-Ej"></a>宁以有德而死。<a id="a-Ek"></a>不以无德而存。<a id="a-El"></a>还视花箧续满如故。<a id="a-Em"></a>皆是如来恩仁所覆。<a id="a-En"></a>王以问佛。<a id="a-Eo"></a>佛示言然。<a id="a-Ep"></a>王曰。</p>
  <p id="aEq">此人至心欲度十方不惜身命。<a id="a-Er"></a>故取众花以散上佛。<a id="a-Es"></a>意无想报已得受决。<a id="a-Et"></a>将来成佛号曰妙花。<a id="a-Eu"></a>王大欢喜。<a id="a-Ev"></a>疾解众缚悔过自责。<a id="a-Ew"></a>愚意不及系缚菩萨。<a id="a-Ex"></a>佛言。<a id="a-Ey"></a>善哉善哉。<a id="a-Ez"></a>能自改者与无过同(出采花违王上佛授决号妙花经)</p>
  <p data-pb></p>
  <h2 id="aF0">持戒发愿防之第十七</h2>
  <p id="aF1">善男子菩萨受持禁戒。<a id="a-F2"></a>夫作是愿。<a id="a-F3"></a>宁以此身投于火坑。<a id="a-F4"></a>终不毁犯三世佛制与诸女人而行不净。<a id="a-F5"></a>宁以热铁缠身。<a id="a-F6"></a>终不敢以破戒之身而受信心檀越衣服。<a id="a-F7"></a>宁以此口吞热铁丸。<a id="a-F8"></a>终不敢以毁戒之口而食信心檀越饮食。<a id="a-F9"></a>宁卧大热铁上。<a id="a-FA"></a>终不敢以破戒之身受信心檀越床卧铺具。<a id="a-FB"></a>宁以此身受三百鉾。<a id="a-FC"></a>终不敢以毁戒之身而受信心檀越医药。<a id="a-FD"></a>宁以此身投热铁镬。<a id="a-FE"></a>终不敢以破戒之身受信心檀越房舍屋宅。<a id="a-FF"></a>宁以铁椎打破此身从头至足令如微尘。<a id="a-FG"></a>不以破戒之身受诸刹利婆罗门居士恭敬礼拜。<a id="a-FH"></a>宁以热铁挑其两目。<a id="a-FI"></a>不以染心视他好色。<a id="a-FJ"></a>宁以铁锥周遍刺身。<a id="a-FK"></a>不以染心听好音声。<a id="a-FL"></a>宁以利刀割去其鼻。<a id="a-FM"></a>不以染心贪嗅诸香。<a id="a-FN"></a>宁以利刀割裂其舌。<a id="a-FO"></a>不以染心贪着美味。<a id="a-FP"></a>宁以利斧斩斫其身。<a id="a-FQ"></a>不以染心贪着诸触。<a id="a-FR"></a>何以故。<a id="a-FS"></a>以是因缘能令行者。<a id="a-FT"></a>堕于地狱畜生饿鬼。<a id="a-FU"></a>迦葉是名菩萨摩诃萨护持禁戒。<a id="a-FV"></a>悉以施与一切众生。<a id="a-FW"></a>以是因缘愿令众生护持诸禁得清净戒。</p>
  <p id="aFX">善男子菩萨修是戒时。<a id="a-FY"></a>即得住于初不动地。<a id="a-FZ"></a>如须弥山。<a id="a-Fa"></a>随蓝猛风不能令动。<a id="a-Fb"></a>菩萨住是地中。<a id="a-Fc"></a>不为色声香味所动。<a id="a-Fd"></a>不堕地狱畜生饿鬼。<a id="a-Fe"></a>不退声闻辟支佛地。<a id="a-Ff"></a>不为异见邪风所散(出大涅槃经第十一卷)</p>
  <p data-pb></p>
  <h2 id="aFg">初发心便胜二乘第十八</h2>
  <p id="aFh">心菩萨有二种。<a id="a-Fi"></a>一者行诸波罗蜜。<a id="a-Fj"></a>二者但空发心。<a id="a-Fk"></a>行菩萨道者。<a id="a-Fl"></a>虽事未成能胜一切。<a id="a-Fm"></a>如歌罗频伽鸟。<a id="a-Fn"></a>虽在卵中亦能发声已胜诸鸟。<a id="a-Fo"></a>如一六通罗汉。<a id="a-Fp"></a>将一沙弥令负衣钵。<a id="a-Fq"></a>沙弥念言。<a id="a-Fr"></a>当以佛乘入于涅槃。<a id="a-Fs"></a>师知其念即取衣钵自担。<a id="a-Ft"></a>推沙弥在前。<a id="a-Fu"></a>沙弥覆复思惟。<a id="a-Fv"></a>佛道甚难。<a id="a-Fw"></a>久住生死受无量苦。<a id="a-Fx"></a>且以小乘早入涅槃。<a id="a-Fy"></a>师复以衣钵囊还与沙弥令担语在后行。<a id="a-Fz"></a>如是至三。<a id="a-G0"></a>沙弥白师。<a id="a-G1"></a>师年老耄状如小儿。<a id="a-G2"></a>师即答言。<a id="a-G3"></a>汝初发心作佛是心贵重位是我师。<a id="a-G4"></a>诸辟支佛尚应供养。<a id="a-G5"></a>何况罗汉。<a id="a-G6"></a>是故推汝在前。<a id="a-G7"></a>汝心还悔欲取小乘。<a id="a-G8"></a>而未便得。<a id="a-G9"></a>去我悬远。<a id="a-GA"></a>是故令汝在后。<a id="a-GB"></a>沙弥惊悟即住大乘(出大智度论第七十八卷)</p>
  <p data-pb></p>
  <h2 id="aGC">三小儿施佛二发小心一发大心第十九</h2>
  <p id="aGD">过去无数劫有佛。<a id="a-GE"></a>号一切度。<a id="a-GF"></a>与其眷属俱行分卫。<a id="a-GG"></a>有三尊者子严服共戏。<a id="a-GH"></a>见佛及诸菩萨光明巍巍。<a id="a-GI"></a>手相指示。<a id="a-GJ"></a>而吾等当共供养。<a id="a-GK"></a>二儿答言。<a id="a-GL"></a>既无花香当用何物。<a id="a-GM"></a>其一儿脱头上白珠以着手中。<a id="a-GN"></a>便谓二儿可以供佛。<a id="a-GO"></a>二儿效之解头上白珠着其手中。<a id="a-GP"></a>即至佛所。<a id="a-GQ"></a>一儿复问二儿。<a id="a-GR"></a>持是功德以何求索。<a id="a-GS"></a>其一儿言。<a id="a-GT"></a>愿如佛右面尊比丘。<a id="a-GU"></a>其一儿言。<a id="a-GV"></a>愿如左面神足比丘。<a id="a-GW"></a>共问一儿。<a id="a-GX"></a>报言。<a id="a-GY"></a>我欲如佛。<a id="a-GZ"></a>八千天子皆言善哉。<a id="a-Ga"></a>若如所言天上天下一切蒙恩。<a id="a-Gb"></a>是三小儿已到佛前。<a id="a-Gc"></a>各以白珠而散佛上。<a id="a-Gd"></a>二儿发声闻意者。<a id="a-Ge"></a>珠在佛肩上。<a id="a-Gf"></a>其一儿发菩提心者。<a id="a-Gg"></a>珠在佛头上。<a id="a-Gh"></a>化为珠花交露之帐其中有佛。<a id="a-Gi"></a>佛告舍利弗中央儿者则我身是。<a id="a-Gj"></a>右面之儿舍利弗是。<a id="a-Gk"></a>左面之儿目连是。<a id="a-Gl"></a>舍利弗汝等本畏生死故。<a id="a-Gm"></a>不发菩萨心欲疾泥洹。<a id="a-Gn"></a>观此一儿发阿耨多罗三藐三菩提心者(出阿阇世王经卷上)</p>
  <h2 id="aGo">幼年为鬼欲所迷第二十</h2>
  <p id="aGp">昔者菩萨。<a id="a-Gq"></a>时为凡人。<a id="a-Gr"></a>年始十六。<a id="a-Gs"></a>志学弘深达众经典。<a id="a-Gt"></a>喟然叹曰。<a id="a-Gu"></a>唯有佛经最真最妙。<a id="a-Gv"></a>吾当怀其真处其自安矣。<a id="a-Gw"></a>亲欲为纳妻。<a id="a-Gx"></a>怅然而曰。<a id="a-Gy"></a>妖祸之盛莫大乎色。<a id="a-Gz"></a>若妖蛊一臻道德丧失。<a id="a-H0"></a>吾不遁迈将为狼吞乎。<a id="a-H1"></a>于是遂之异国。<a id="a-H2"></a>力赁自供。<a id="a-H3"></a>时有田翁老而无嗣。<a id="a-H4"></a>草行获一女焉。<a id="a-H5"></a>颜华绝国欣育为嗣。<a id="a-H6"></a>采男为偶一国无可翁者焉。<a id="a-H7"></a>曰。<a id="a-H8"></a>童子吾居有足以女妻尔为吾嗣矣。<a id="a-H9"></a>女有神德惑菩萨心。<a id="a-HA"></a>纳之无几。<a id="a-HB"></a>即自觉曰。<a id="a-HC"></a>吾睹诸佛明化。<a id="a-HD"></a>以色为火。<a id="a-HE"></a>人为飞蛾。<a id="a-HF"></a>蛾贪火色。<a id="a-HG"></a>身见烧煮。<a id="a-HH"></a>斯翁以色火。<a id="a-HI"></a>烧吾躬。<a id="a-HJ"></a>财饵钩吾口。<a id="a-HK"></a>家[病-丙+歲]丧吾德矣。<a id="a-HL"></a>夜默道迈行百余里。<a id="a-HM"></a>依空亭宿。<a id="a-HN"></a>亭人曰。<a id="a-HO"></a>子何人乎。<a id="a-HP"></a>曰吾欲寄宿耳。<a id="a-HQ"></a>入睹床蓐。<a id="a-HR"></a>先自有妇人焉。<a id="a-HS"></a>颜似己妻。<a id="a-HT"></a>惑菩萨心与之共居。<a id="a-HU"></a>复积五年。<a id="a-HV"></a>明心觉焉曰。<a id="a-HW"></a>淫为蛎虫残危身命。<a id="a-HX"></a>默而疾迈。<a id="a-HY"></a>又睹妇人与居十年。<a id="a-HZ"></a>又明觉曰。<a id="a-Ha"></a>吾殃重矣。<a id="a-Hb"></a>奔而不免。<a id="a-Hc"></a>深自誓曰。<a id="a-Hd"></a>终不寄宿。<a id="a-He"></a>又复遁逃。<a id="a-Hf"></a>遥睹大屋避之草行。<a id="a-Hg"></a>守门者曰。<a id="a-Hh"></a>何人夜行。<a id="a-Hi"></a>答曰。<a id="a-Hj"></a>趣前聚落。<a id="a-Hk"></a>又曰。<a id="a-Hl"></a>有禁内人呼前所睹。<a id="a-Hm"></a>如上妇曰。<a id="a-Hn"></a>自无数劫誓为室家尔走安之。<a id="a-Ho"></a>菩萨念曰。<a id="a-Hp"></a>欲根难拔乃如之乎。<a id="a-Hq"></a>即兴四非常之念。<a id="a-Hr"></a>灭三界诸[病-丙+歲]。<a id="a-Hs"></a>何但余垢而不殄乎。<a id="a-Ht"></a>鬼妻即灭。<a id="a-Hu"></a>便睹诸佛处其前立。<a id="a-Hv"></a>说无想之定授沙门戒为无胜师菩萨普度无极(出度无极集第八卷)</p>
 </body>
</html>