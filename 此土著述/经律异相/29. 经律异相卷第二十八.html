<!doctype html>
<html id="z3IBWPE1IC" data-ver="855">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第二十八(行声闻道诸国王部第二十之一)</h1>
  <p id="a2">横兴费调为奸臣所害鬼复为王一 感佛闻法得须陀洹道二 波斯匿王后园生自然甘蔗粳米三 波斯匿王请佛解梦四 波斯匿王求赎女命五 波斯匿王游猎得末利夫人六 好信王发愿灌佛七 耆域药王请佛僧八 瓶沙王有四种畏九 瓶沙王乐食而死生四天王天十 瓶沙王与弗迦沙王亲厚更献珍异十一 赤马天子问佛无生死处十二 多智王佯狂免祸十三</p>
  <p data-pb></p>
  <h2 id="a3">横兴费调为奸臣所杀鬼复为王第一</h2>
  <p id="a4">昔瓶沙王。<a id="a-5"></a>有一大臣。<a id="a-6"></a>犯事徙南山中去国千里。<a id="a-7"></a>由来无人不熟五谷。<a id="a-8"></a>大臣到中。<a id="a-9"></a>泉水通流五谷大熟。<a id="a-A"></a>四方诸国有饥寒者来至此中。<a id="a-B"></a>数年之中便有三四千家。<a id="a-C"></a>来者给与田地令得生活。<a id="a-D"></a>其中三老诸长者宿年。<a id="a-E"></a>共议国之无君。<a id="a-F"></a>由身之无首相将至大臣所。<a id="a-G"></a>举大臣为王。<a id="a-H"></a>大臣答长老曰。<a id="a-I"></a>若以我为王者。<a id="a-J"></a>当如诸国王之法。<a id="a-K"></a>左右大臣文武将士。<a id="a-L"></a>上下朝贡发女开宫租税谷帛当如民法。<a id="a-M"></a>诸国老曰。<a id="a-N"></a>唯然奉命。<a id="a-O"></a>一随王法。<a id="a-P"></a>即立为王。<a id="a-Q"></a>处置群臣。<a id="a-R"></a>文武上下发调人民。<a id="a-S"></a>筑城作舍宫殿楼观。<a id="a-T"></a>民被苦毒不复能堪。<a id="a-U"></a>皆发想念欲谋图于王。<a id="a-V"></a>诸奸臣辈将王出猎。<a id="a-W"></a>去城三四十里。<a id="a-X"></a>于旷野泽中索王欲杀。<a id="a-Y"></a>王问左右。<a id="a-Z"></a>何缘杀我。<a id="a-a"></a>并曰。<a id="a-b"></a>民慕丰乐奉王以礼。<a id="a-c"></a>民困思乱破家图国。<a id="a-d"></a>王告之言。<a id="a-e"></a>卿等自为非我本造。<a id="a-f"></a>抂杀我者神祇知之。<a id="a-g"></a>听我发一愿死不有恨。<a id="a-h"></a>即时愿曰。<a id="a-i"></a>我本开荒出土养民。<a id="a-j"></a>来者皆活富乐无极。<a id="a-k"></a>自举我为王。<a id="a-l"></a>依案诸国自共作此今反杀我。<a id="a-m"></a>我实无恶于此人民。<a id="a-n"></a>若我死者愿作罗刹。<a id="a-o"></a>还入故身中当报此怨。<a id="a-p"></a>于是绞杀弃尸而去。<a id="a-q"></a>三日之后王神还身中。<a id="a-r"></a>自名阿罗波。<a id="a-s"></a>即起入宫。<a id="a-t"></a>杀新王并后宫婇女左右奸臣。<a id="a-u"></a>欲尽杀人。<a id="a-v"></a>国中三老草索自缚来。<a id="a-w"></a>向罗刹自首。<a id="a-x"></a>此是奸臣所为。<a id="a-y"></a>非是细民所可能知。<a id="a-z"></a>乞丐原恕愿还治国。<a id="a-10"></a>曰我是罗刹。<a id="a-11"></a>与人从事食饮当得人肉。<a id="a-12"></a>罗刹急性忿不思难。<a id="a-13"></a>三老曰。<a id="a-14"></a>国是王许故当如前。<a id="a-15"></a>食饮所须当相差次。<a id="a-16"></a>国老共出宣令人民。<a id="a-17"></a>从此为次。<a id="a-18"></a>家出一小儿。<a id="a-19"></a>生用作食。<a id="a-1A"></a>食罗刹王三四千家。<a id="a-1B"></a>正有一户为佛弟子。<a id="a-1C"></a>居门精进持佛五戒。<a id="a-1D"></a>贤者大小懊恼啼哭。<a id="a-1E"></a>遥向崛山为佛作礼。<a id="a-1F"></a>悔过自责。<a id="a-1G"></a>佛以道眼见其辛苦。<a id="a-1H"></a>便自说言。<a id="a-1I"></a>因是小儿当度无数人。<a id="a-1J"></a>便独飞往至罗刹门。<a id="a-1K"></a>现变光相照其宫内。<a id="a-1L"></a>罗刹见光疑是异人。<a id="a-1M"></a>即出见佛便起毒心。<a id="a-1N"></a>欲前唅佛光刺其目。<a id="a-1O"></a>担山吐火皆化为尘。<a id="a-1P"></a>至久疲顿然后降化。<a id="a-1Q"></a>请佛入坐头面作礼。<a id="a-1R"></a>佛为说法一心听法。<a id="a-1S"></a>即受五戒为优婆塞。<a id="a-1T"></a>里吏催食夺儿将还。<a id="a-1U"></a>室家[口*睪]哭随道而来。<a id="a-1V"></a>观者无数为之悲哀。<a id="a-1W"></a>吏抱儿擎食着罗刹前。<a id="a-1X"></a>罗刹以手擎儿。<a id="a-1Y"></a>长跪白佛。<a id="a-1Z"></a>国人相次以儿食。<a id="a-1a"></a>我今受佛五戒不复得食人。<a id="a-1b"></a>请以小儿持布施佛。<a id="a-1c"></a>为佛给使。<a id="a-1d"></a>佛为受之。<a id="a-1e"></a>说法咒愿。<a id="a-1f"></a>罗刹欢喜得须陀洹道。<a id="a-1g"></a>佛以小儿着钵中。<a id="a-1h"></a>擎出宫门还其父母。<a id="a-1i"></a>而告之曰。<a id="a-1j"></a>快养小儿勿复愁忧。<a id="a-1k"></a>众人见佛莫不惊怪。<a id="a-1l"></a>是何神此儿何福。<a id="a-1m"></a>而独救之。<a id="a-1n"></a>罗刹所食夺还父母。<a id="a-1o"></a>佛即说偈言。</p>
  <p id="a1p">戒德可恃怙　　福报常随己</p>
  <p id="a1q">见法为人长　　终远三恶道</p>
  <p id="a1r">戒慎除苦畏　　福报三界尊</p>
  <p id="a1s">鬼龙邪毒害　　不犯有戒人</p>
  <p id="a1t">见佛光像皆为佛弟子。<a id="a-1u"></a>闻偈欢喜皆得道迹(出法句譬喻经第五卷)</p>
  <p data-pb></p>
  <h2 id="a1v">感佛闻法得须陀洹道第二</h2>
  <p id="a1w">舍卫国有二商人。<a id="a-1x"></a>一人念曰。<a id="a-1y"></a>佛身丈六华色紫金。<a id="a-1z"></a>顶有肉髻项背日光巍巍难言。<a id="a-20"></a>佛犹帝王沙门犹忠臣。<a id="a-21"></a>佛陈明法沙门诵宣斯王明矣。<a id="a-22"></a>知佛可尊。<a id="a-23"></a>佛知其意而熟视之。<a id="a-24"></a>其人心意喜如获宝。<a id="a-25"></a>其一念曰。<a id="a-26"></a>佛者如牛弟子犹车。<a id="a-27"></a>彼牛索车东西南北。<a id="a-28"></a>佛亦犹然。<a id="a-29"></a>佛知其有恶念必获其殃怆然愍之。<a id="a-2A"></a>其人心恶二人俱去。<a id="a-2B"></a>至三十里有亭住宿沽酒饮之。<a id="a-2C"></a>共平属事讼之纷纭。<a id="a-2D"></a>其善念者。<a id="a-2E"></a>四天王遣善神护焉。<a id="a-2F"></a>其毒念者。<a id="a-2G"></a>太山鬼神令酒入腹。<a id="a-2H"></a>犹火烧身。<a id="a-2I"></a>出亭露卧宛转落车辙中。<a id="a-2J"></a>晨有商人车五百乘经轹之焉。<a id="a-2K"></a>伴见之曰。<a id="a-2L"></a>吾今衰矣。<a id="a-2M"></a>还国见疑取物而去名为不义。<a id="a-2N"></a>遂轻身委财而逝。<a id="a-2O"></a>展转远迈去舍卫数万里。<a id="a-2P"></a>有一国。<a id="a-2Q"></a>国王崩无太子。<a id="a-2R"></a>谶书云。<a id="a-2S"></a>中国有微人当王斯土。<a id="a-2T"></a>群僚议曰。<a id="a-2U"></a>国之无君犹体之无首。<a id="a-2V"></a>难以久立。<a id="a-2W"></a>故王有马常为王作礼。<a id="a-2X"></a>若任王者马必屈膝。<a id="a-2Y"></a>佥曰大善。<a id="a-2Z"></a>即具严驾以王印绶着车上。<a id="a-2a"></a>人马填路观者莫不挥涕。<a id="a-2b"></a>时彼商人亦出观看。<a id="a-2c"></a>国太史曰。<a id="a-2d"></a>彼有黄云之盖斯王者之气也。<a id="a-2e"></a>神马直进屈膝舐足。<a id="a-2f"></a>群臣欣豫香汤澡浴。<a id="a-2g"></a>拜为国主。<a id="a-2h"></a>佥然称臣。<a id="a-2i"></a>王曰。<a id="a-2j"></a>余本商人。<a id="a-2k"></a>无德于民不任天位。<a id="a-2l"></a>群僚曰。<a id="a-2m"></a>天授有德神马屈膝。<a id="a-2n"></a>于是遂处王宫。<a id="a-2o"></a>听省国政。<a id="a-2p"></a>深自惟曰。<a id="a-2q"></a>我无微善何缘获此。<a id="a-2r"></a>必是佛恩使之然也。<a id="a-2s"></a>晨在御座叹佛无上之圣。<a id="a-2t"></a>率土群僚向舍卫国。<a id="a-2u"></a>稽首言曰。<a id="a-2v"></a>贱人蒙世尊润获为人君。<a id="a-2w"></a>斯土传世不知有佛。<a id="a-2x"></a>流俗之书亦无记焉。<a id="a-2y"></a>愿以大明开斯国人之聋盲也。<a id="a-2z"></a>明日愿与应真圣众。<a id="a-30"></a>垂意顾斯一时三月。<a id="a-31"></a>佛告阿难。<a id="a-32"></a>敕诸比丘。<a id="a-33"></a>明日彼王请。<a id="a-34"></a>皆当随变化现神尊德。<a id="a-35"></a>令其国民咸共睹焉。<a id="a-36"></a>诸天闻佛之彼教化。<a id="a-37"></a>相率导从作乐歌德。<a id="a-38"></a>宝帐幢幡华下纷纷光色耀目。<a id="a-39"></a>佛及应真皆坐正殿。<a id="a-3A"></a>王自斟酌毕。<a id="a-3B"></a>以小床于佛前坐。<a id="a-3C"></a>佛广说法。<a id="a-3D"></a>王曰。<a id="a-3E"></a>吾本微人。<a id="a-3F"></a>业无快德何缘获斯。<a id="a-3G"></a>佛告王曰。<a id="a-3H"></a>昔彼国王饭佛。<a id="a-3I"></a>王心念言。<a id="a-3J"></a>佛心如国王。<a id="a-3K"></a>沙门如臣。<a id="a-3L"></a>王种斯栽今获其果。<a id="a-3M"></a>彼人云。<a id="a-3N"></a>佛若牛弟子若车。<a id="a-3O"></a>彼人自种车轹之栽。<a id="a-3P"></a>今在太山为火车所轹。<a id="a-3Q"></a>自获其果也。<a id="a-3R"></a>非王勇猛所能致矣。<a id="a-3S"></a>为善福随履恶祸追。<a id="a-3T"></a>响之应声善恶如音。<a id="a-3U"></a>非天龙鬼神所授。<a id="a-3V"></a>非先祢所为也。<a id="a-3W"></a>造之者心。<a id="a-3X"></a>成者身口矣。<a id="a-3Y"></a>佛颂偈曰。</p>
  <p id="a3Z">心为法本　　心尊心使　　中心念恶</p>
  <p id="a3a">即言即行　　罪苦自追　　车轹于辙</p>
  <p id="a3b">心为法本　　心尊心使　　中心念善</p>
  <p id="a3c">即言即行　　福乐自追　　如影随形</p>
  <p id="a3d">世尊又告王曰。<a id="a-3e"></a>众恶之罪最重有五。<a id="a-3f"></a>不孝不忠杀亲杀君家灭国乱。<a id="a-3g"></a>重罪一也。<a id="a-3h"></a>罗汉之行得空不愿无想之定。<a id="a-3i"></a>与佛齐意拯济众生。<a id="a-3j"></a>而愚害之。<a id="a-3k"></a>重罪二也。<a id="a-3l"></a>佛者众罪已毕景福会成。<a id="a-3m"></a>相好十力法导众生。<a id="a-3n"></a>慈悲喜护心过慈母。<a id="a-3o"></a>而愚恶谤重罪三也。<a id="a-3p"></a>清洁沙门志靖行高。<a id="a-3q"></a>情抱经法助佛化愚。<a id="a-3r"></a>诸佛相绍众生得度皆由众僧。<a id="a-3s"></a>佞谗挍遘以致不调。<a id="a-3t"></a>以不调故正法毁。<a id="a-3u"></a>正法毁则民狂走。<a id="a-3v"></a>民狂走者三恶道兴。<a id="a-3w"></a>恼比丘僧。<a id="a-3x"></a>重罪四也。<a id="a-3y"></a>佛尊庙宝物水土。<a id="a-3z"></a>众生赤心以贡三尊。<a id="a-40"></a>愚人或毁盗。<a id="a-41"></a>重罪五也。<a id="a-42"></a>犯斯五者罪无有请。<a id="a-43"></a>谓之自杀身自灭族自投太山火矣。<a id="a-44"></a>五罪之重重于须弥慎无犯焉。<a id="a-45"></a>佛说经竟。<a id="a-46"></a>王及群臣皆得须陀洹。<a id="a-47"></a>受五戒为清信士。<a id="a-48"></a>国民有作沙门者。<a id="a-49"></a>守戒为清信士者。<a id="a-4A"></a>遂以五戒十善为国政。<a id="a-4B"></a>诸天祐护国遂兴矣(出百爱经)</p>
  <p data-pb></p>
  <h2 id="a4C">波斯匿王后园生自然甘蔗粳米第三</h2>
  <p id="a4D">波斯匿王。<a id="a-4E"></a>宿殖德本福响自应。<a id="a-4F"></a>于后园中自然生甘蔗之树。<a id="a-4G"></a>流出甘浆昼夜不绝。<a id="a-4H"></a>又生一株粳米。<a id="a-4I"></a>垂穗数百取之无尽。<a id="a-4J"></a>王受其福食之无厌。<a id="a-4K"></a>身体肥重喘息苦极不能转侧。<a id="a-4L"></a>往到佛所低身揖让。<a id="a-4M"></a>在一面坐。<a id="a-4N"></a>佛便说偈。</p>
  <p id="a4O">若人能专意　　于食知止足</p>
  <p id="a4P">趣欲支形命　　养寿守道德</p>
  <p id="a4Q">王欢喜踊跃。<a id="a-4R"></a>即从坐起辞佛还宫。<a id="a-4S"></a>敕擎食人在吾前者。<a id="a-4T"></a>先说斯偈以为常法。<a id="a-4U"></a>王转减食。<a id="a-4V"></a>身减体轻。<a id="a-4W"></a>行来无患(出出曜经第十七卷)</p>
  <p data-pb></p>
  <h2 id="a4X">波斯匿王请佛解梦第四</h2>
  <p id="a4Y">斯匿王。<a id="a-4Z"></a>夜卧有十种梦。<a id="a-4a"></a>一小树生华。<a id="a-4b"></a>二见小树生果。<a id="a-4c"></a>三见牸牛从犊求乳。<a id="a-4d"></a>四见人切索羊随后食。<a id="a-4e"></a>五见十釜重上釜踊灌入最下釜。<a id="a-4f"></a>六见马一身两头食麦。<a id="a-4g"></a>七见血流成渠。<a id="a-4h"></a>八见澄水四边清中央浊。<a id="a-4i"></a>九见犬在金器中小便。<a id="a-4j"></a>十见四方有四牛来相抵突各散还去。<a id="a-4k"></a>王见恐怖衣毛皆竖。<a id="a-4l"></a>即从卧觉便作是念。<a id="a-4m"></a>我应命终失此王位耶。<a id="a-4n"></a>即往问佛。<a id="a-4o"></a>佛曰。<a id="a-4p"></a>大王勿怀恐怖。<a id="a-4q"></a>不由此梦乃失王位。<a id="a-4r"></a>梦小树生华者。<a id="a-4s"></a>当来众生非法欲行。<a id="a-4t"></a>常怀贪嫉与邪法相应。<a id="a-4u"></a>是时人民不孝父母。<a id="a-4v"></a>不承事沙门婆罗门。<a id="a-4w"></a>便得供养。<a id="a-4x"></a>犹如今孝从父母供养沙门者也。<a id="a-4y"></a>小树生果者。<a id="a-4z"></a>当来众生非法欲行</p>
  <p data-pb></p>
  <h2 id="a50">波斯匿王求赎女命第五</h2>
  <p id="a51">斯匿王。<a id="a-52"></a>女婆陀命过。<a id="a-53"></a>极爱念之。<a id="a-54"></a>未曾离目。<a id="a-55"></a>殡葬已毕。<a id="a-56"></a>亲觐如来头面礼足在一面坐。<a id="a-57"></a>佛言。<a id="a-58"></a>今王何故衣裳尘垢愁忧如是。<a id="a-59"></a>王言。<a id="a-5A"></a>有一女适命终甚爱念。<a id="a-5B"></a>始殡葬竟欲以象赎女命。<a id="a-5C"></a>乃至车马伏藏。<a id="a-5D"></a>愁忧苦恼皆由恩爱生。<a id="a-5E"></a>所以然者。<a id="a-5F"></a>古者大王。<a id="a-5G"></a>于此舍卫城。<a id="a-5H"></a>有人女命终。<a id="a-5I"></a>爱念女故未曾远目。<a id="a-5J"></a>便自迷惑不有所识。<a id="a-5K"></a>处处游行问人民言。<a id="a-5L"></a>谁见我女。<a id="a-5M"></a>大王当以此方便知。<a id="a-5N"></a>愁忧苦恼皆由恩爱生。<a id="a-5O"></a>大王勿怀愁忧。<a id="a-5P"></a>一切恩爱皆当分离。<a id="a-5Q"></a>所生之物必当坏败。<a id="a-5R"></a>如是广为说法。<a id="a-5S"></a>王受教而去(出波斯匿王女命过请佛经)</p>
  <p data-pb></p>
  <h2 id="a5T">波斯匿王游猎遇得末利夫人第六</h2>
  <p id="a5U">舍卫城中。<a id="a-5V"></a>有一大姓婆罗门。<a id="a-5W"></a>名耶若达。<a id="a-5X"></a>多饶财宝。<a id="a-5Y"></a>一婢名黄头。<a id="a-5Z"></a>常守末罗园。<a id="a-5a"></a>时彼婢常愁忧言。<a id="a-5b"></a>我何时当免出于婢。<a id="a-5c"></a>时彼婢晨朝已。<a id="a-5d"></a>食分干饭持诣园中。<a id="a-5e"></a>尔时世尊入城乞食。<a id="a-5f"></a>时黄头婢遥见如来。<a id="a-5g"></a>心自念言。<a id="a-5h"></a>我今宁可持此饭施彼沙门。<a id="a-5i"></a>或可脱此婢使。<a id="a-5j"></a>即授饭施佛。<a id="a-5k"></a>世尊慈愍受还精舍。<a id="a-5l"></a>时黄头婢。<a id="a-5m"></a>即前进入末罗园中。<a id="a-5n"></a>波斯匿王。<a id="a-5o"></a>严四种兵出外游猎。<a id="a-5p"></a>从人分张驰逐群鹿。<a id="a-5q"></a>天时大热遥见末利园。<a id="a-5r"></a>即回车往步入园中。<a id="a-5s"></a>黄头遥见波斯匿来。<a id="a-5t"></a>行步举动非是常人。<a id="a-5u"></a>即前奉迎言。<a id="a-5v"></a>善来大人可就此坐。<a id="a-5w"></a>即脱一衣敷令王坐。<a id="a-5x"></a>黄头问言。<a id="a-5y"></a>不审须水洗脚不。<a id="a-5z"></a>王言可尔。<a id="a-60"></a>即取水与王。<a id="a-61"></a>为王揩脚。<a id="a-62"></a>复问王言。<a id="a-63"></a>欲洗面不。<a id="a-64"></a>即更以水与王洗面。<a id="a-65"></a>复问王言。<a id="a-66"></a>欲饮不。<a id="a-67"></a>即诣池更洗手。<a id="a-68"></a>取好藕叶盛水与王。<a id="a-69"></a>复问王言。<a id="a-6A"></a>不审欲卧息不。<a id="a-6B"></a>即复更脱一衣与王敷之。<a id="a-6C"></a>见王卧已在前长跪。<a id="a-6D"></a>按脚及余支节。<a id="a-6E"></a>解王疲劳。<a id="a-6F"></a>黄头身如天身细濡妙好。<a id="a-6G"></a>王着细滑。<a id="a-6H"></a>心念言。<a id="a-6I"></a>未曾有如此女聪明。<a id="a-6J"></a>我所不教而悉为之。<a id="a-6K"></a>王即问言。<a id="a-6L"></a>汝是谁家女。<a id="a-6M"></a>报言。<a id="a-6N"></a>我是耶若达家婢。<a id="a-6O"></a>使差我守此园。<a id="a-6P"></a>如是语顷。<a id="a-6Q"></a>王诸大臣。<a id="a-6R"></a>寻王车迹来诣园中。<a id="a-6S"></a>跪拜王足在一面立。<a id="a-6T"></a>王敕一人。<a id="a-6U"></a>汝唤耶若达婆罗门来。<a id="a-6V"></a>婆罗门来诣王所。<a id="a-6W"></a>王问言。<a id="a-6X"></a>此女是汝婢耶。<a id="a-6Y"></a>答曰是。<a id="a-6Z"></a>王言。<a id="a-6a"></a>吾今欲取为妇。<a id="a-6b"></a>汝意云何。<a id="a-6c"></a>报言。<a id="a-6d"></a>此是婢使云何为妇。<a id="a-6e"></a>王言。<a id="a-6f"></a>无苦。<a id="a-6g"></a>但论价直。<a id="a-6h"></a>婆罗门言。<a id="a-6i"></a>欲论价直。<a id="a-6j"></a>百千两金。<a id="a-6k"></a>我岂取王价。<a id="a-6l"></a>今持奉王。<a id="a-6m"></a>王言。<a id="a-6n"></a>不尔。<a id="a-6o"></a>我取为妇。<a id="a-6p"></a>云何不与价。<a id="a-6q"></a>即出百千两金。<a id="a-6r"></a>与婆罗门。<a id="a-6s"></a>即迎载入宫。<a id="a-6t"></a>众臣卫从。<a id="a-6u"></a>末利园中将来故即莂之末利夫人。<a id="a-6v"></a>王甚爱敬。<a id="a-6w"></a>复于异时。<a id="a-6x"></a>王于五百女人中。<a id="a-6y"></a>立为第一夫人。<a id="a-6z"></a>在高殿便自念言。<a id="a-70"></a>我以何业报因缘得免于婢今受如是快乐。<a id="a-71"></a>复作是念。<a id="a-72"></a>将是我先以和蜜干饭分施与沙门。<a id="a-73"></a>以此因缘今得免婢。<a id="a-74"></a>受如是快乐耳(出四分律初分第十三卷)</p>
  <h2 id="a75">好信王发愿灌佛第七</h2>
  <p id="a76">古昔有佛。<a id="a-77"></a>号曰始无。<a id="a-78"></a>时有国王。<a id="a-79"></a>名曰好信。<a id="a-7A"></a>好乐佛法视佛无厌。<a id="a-7B"></a>种尼俱类树。<a id="a-7C"></a>树下为佛敷栴檀床座。<a id="a-7D"></a>佛坐其上。<a id="a-7E"></a>好信王听经。<a id="a-7F"></a>佛泥洹后。<a id="a-7G"></a>王不见佛。<a id="a-7H"></a>便名尼俱类树则为佛树。<a id="a-7I"></a>见之如见佛。<a id="a-7J"></a>日日往树下坐。<a id="a-7K"></a>常所坐处想闻教戒。<a id="a-7L"></a>王有青衣。<a id="a-7M"></a>名曰拘录。<a id="a-7N"></a>常侍王边。<a id="a-7O"></a>夫人嫉妒雇婆罗门令咒杀佛树。<a id="a-7P"></a>于常婆罗门。<a id="a-7Q"></a>四月七日夜取南山中大毒蛇脑涂树。<a id="a-7R"></a>树即枯死。<a id="a-7S"></a>王即便悲涕不能自胜。<a id="a-7T"></a>四月八日夜半明星出时取五色香水集华用灌此树。<a id="a-7U"></a>即还更生。<a id="a-7V"></a>王便愿言。<a id="a-7W"></a>当令十方诸佛生时用今日。<a id="a-7X"></a>得道时用今日。<a id="a-7Y"></a>般泥洹亦用今日。<a id="a-7Z"></a>从此以来诸佛兴世。<a id="a-7a"></a>皆是此日。<a id="a-7b"></a>故用四月八日灌佛也(山宿愿果报经)</p>
  <h2 id="a7c">耆域药王请僧佛第八</h2>
  <p id="a7d">耆域药王。<a id="a-7e"></a>请佛及僧。<a id="a-7f"></a>唯除槃特。<a id="a-7g"></a>槃特四月诵帚彗名。<a id="a-7h"></a>终不能得。<a id="a-7i"></a>如来及僧往坐耆域舍。<a id="a-7j"></a>行清净水如来不受。<a id="a-7k"></a>耆域白佛。<a id="a-7l"></a>不审如来以何因缘而不受水。<a id="a-7m"></a>佛告耆域。<a id="a-7n"></a>今此众中无有槃特比丘。<a id="a-7o"></a>是故不受。<a id="a-7p"></a>耆域白佛。<a id="a-7q"></a>此槃特愚钝。<a id="a-7r"></a>放牛羊人皆胜于此。<a id="a-7s"></a>佛告耆域。<a id="a-7t"></a>汝不请槃特者吾不受清净水。<a id="a-7u"></a>时耆域承佛教戒即遣人往唤槃特。<a id="a-7v"></a>佛告阿难。<a id="a-7w"></a>汝授钵与槃特。<a id="a-7x"></a>令莫起于坐遥授与我。<a id="a-7y"></a>耆域见此神力便自悔责。<a id="a-7z"></a>咄哉大误毁辱贤圣。<a id="a-80"></a>今日乃知大犯口过。<a id="a-81"></a>即生敬心向槃特比丘。<a id="a-82"></a>逾于五百僧。<a id="a-83"></a>世尊广说。<a id="a-84"></a>过去世时耆域为将贩卖转易。<a id="a-85"></a>尝驱千疋马往诣他国。<a id="a-86"></a>中路有一马产驹。<a id="a-87"></a>以驹乞人进至他国。<a id="a-88"></a>与国主相见。<a id="a-89"></a>王语马将。<a id="a-8A"></a>君此千疋皆是凡马。<a id="a-8B"></a>一马悲鸣其声有异必生[馬*父]驹。<a id="a-8C"></a>其驹长大者价当千马。<a id="a-8D"></a>若得此驹诸马尽买不尔不须。<a id="a-8E"></a>马将追乞驹处。<a id="a-8F"></a>其驹未经旬日便作人语。<a id="a-8G"></a>语其主曰。<a id="a-8H"></a>若使马将来求我者。<a id="a-8I"></a>得五百谓马可与。<a id="a-8J"></a>马将求以一疋始马赎之。<a id="a-8K"></a>其人答曰。<a id="a-8L"></a>吾本不强从君索。<a id="a-8M"></a>勤苦养活。<a id="a-8N"></a>君今欲须。<a id="a-8O"></a>以五百疋马赎当相还也。<a id="a-8P"></a>遂从之。<a id="a-8Q"></a>先薄贱马驹。<a id="a-8R"></a>今留槃特。<a id="a-8S"></a>后皆贵重。<a id="a-8T"></a>槃特因缘久矣。<a id="a-8U"></a>非适今日(出请磐特比丘经)</p>
  <h2 id="a8V">瓶沙王有四种畏第九</h2>
  <p id="a8W">昔瓶沙王先祖。<a id="a-8X"></a>治罪人法。<a id="a-8Y"></a>若作贼者以手拍头。<a id="a-8Z"></a>贼大惭愧与死无异。<a id="a-8a"></a>后更不作。<a id="a-8b"></a>至父王时治。<a id="a-8c"></a>若作贼者驱令出城以为严教。<a id="a-8d"></a>贼悉惭愧与死无殊。<a id="a-8e"></a>后更不作。<a id="a-8f"></a>洴沙嗣立。<a id="a-8g"></a>若作贼者驱令出国。<a id="a-8h"></a>时有一贼七反驱出。<a id="a-8i"></a>犹故复还劫杀村城。<a id="a-8j"></a>最后缚送。<a id="a-8k"></a>王言。<a id="a-8l"></a>将去截其小指。<a id="a-8m"></a>时有司急截恐王有悔。<a id="a-8n"></a>王自试啮指痛殊难忍即追莫截。<a id="a-8o"></a>臣答王言。<a id="a-8p"></a>已截。<a id="a-8q"></a>王甚愁悔。<a id="a-8r"></a>即自念言。<a id="a-8s"></a>我为法王之末。<a id="a-8t"></a>而为非法之始。<a id="a-8u"></a>夫为王者忧念民下。<a id="a-8v"></a>而截人指。<a id="a-8w"></a>即自命驾。<a id="a-8x"></a>诣佛白言。<a id="a-8y"></a>我曾祖先王迄至父王。<a id="a-8z"></a>皆以法治民。<a id="a-90"></a>及到我身。<a id="a-91"></a>为恶日滋正化渐薄。<a id="a-92"></a>谬得为王伤截人体。<a id="a-93"></a>自惟无道愧惧实深。<a id="a-94"></a>佛告大王。<a id="a-95"></a>治国之法。<a id="a-96"></a>盗至几钱罪应至死至几出国。<a id="a-97"></a>齐几用刑。<a id="a-98"></a>王曰。<a id="a-99"></a>世尊。<a id="a-9A"></a>以十九古钱为一罽利沙槃分。<a id="a-9B"></a>一罽利沙槃为四分。<a id="a-9C"></a>若盗一分罪应至死。<a id="a-9D"></a>佛为说法。<a id="a-9E"></a>王礼佛而退。<a id="a-9F"></a>时诸比丘言。<a id="a-9G"></a>云何瓶沙王畏罪乃尔。<a id="a-9H"></a>佛言。<a id="a-9I"></a>其不但今世畏罪。<a id="a-9J"></a>过去有国名曰迦尸。<a id="a-9K"></a>王号名称。<a id="a-9L"></a>时国人民。<a id="a-9M"></a>工巧伎术无不悉备以自生活。<a id="a-9N"></a>若无工伎者谓之愚痴。<a id="a-9O"></a>若作贼者亦名愚痴。<a id="a-9P"></a>时有一人作贼缚送王所。<a id="a-9Q"></a>王言。<a id="a-9R"></a>止止。<a id="a-9S"></a>彼人失财此人作贼。<a id="a-9T"></a>我复何用共作恶为。<a id="a-9U"></a>思惟。<a id="a-9V"></a>昔来始一痴人。<a id="a-9W"></a>是愚痴人不能满千我应命终。<a id="a-9X"></a>即持愚人付于大臣云。<a id="a-9Y"></a>我须千愚痴人用作大会。<a id="a-9Z"></a>收觅数满白我令知。<a id="a-9a"></a>臣执持愚人系在一处。<a id="a-9b"></a>王寻念言。<a id="a-9c"></a>是愚痴者将无自苦。<a id="a-9d"></a>便告大臣。<a id="a-9e"></a>好看此人莫令羸瘦。<a id="a-9f"></a>着我无忧园中。<a id="a-9g"></a>五欲娱乐伎乐供给。<a id="a-9h"></a>大臣奉教。<a id="a-9i"></a>欲取王意加情看视。<a id="a-9j"></a>如是不久其数满千。<a id="a-9k"></a>臣启满千。<a id="a-9l"></a>更须何等当速办之。<a id="a-9m"></a>王闻此言。<a id="a-9n"></a>甚大愁忧。<a id="a-9o"></a>昔来久远始有其一人。<a id="a-9p"></a>如何今者倏已千数。<a id="a-9q"></a>将是末世恶法增长。<a id="a-9r"></a>王敕群臣。<a id="a-9s"></a>洒扫园内烧香悬缯。<a id="a-9t"></a>备办种种肴膳饮食。<a id="a-9u"></a>王与群臣十八部众诣无忧园。<a id="a-9v"></a>敕现愚人见其衣破垢腻爪长发乱。<a id="a-9w"></a>即敕沐浴剪发截甲。<a id="a-9x"></a>给以新衣。<a id="a-9y"></a>然后将来各与种种饮食财宝。<a id="a-9z"></a>恣其所须。<a id="a-A0"></a>语令还家供养父母。<a id="a-A1"></a>勤修产业莫复作贼。<a id="a-A2"></a>愚人闻敕欢喜奉行。<a id="a-A3"></a>时王以位授其太子。<a id="a-A4"></a>出家入山学仙人法。<a id="a-A5"></a>时国王者洴沙是也。<a id="a-A6"></a>常畏罪报。<a id="a-A7"></a>佛言。<a id="a-A8"></a>洴沙王。<a id="a-A9"></a>不但今世教令斩指追即还悔。<a id="a-AA"></a>过去世时有婆罗门。<a id="a-AB"></a>无有钱财以乞自活。<a id="a-AC"></a>是婆罗门妻不生儿子。<a id="a-AD"></a>家本有那俱罗虫。<a id="a-AE"></a>便生一子。<a id="a-AF"></a>婆罗门念如儿想。<a id="a-AG"></a>那俱罗子于婆罗门亦如父想。<a id="a-AH"></a>少时妇生一子。<a id="a-AI"></a>行乞食时便敕妇言。<a id="a-AJ"></a>汝若出行当将儿去。<a id="a-AK"></a>妇与儿食往比舍寄舂。<a id="a-AL"></a>儿有酥酪香气。<a id="a-AM"></a>毒蛇张口吐毒欲杀小儿。<a id="a-AN"></a>那俱罗虫便作是念。<a id="a-AO"></a>我父母不在。<a id="a-AP"></a>云何毒蛇欲杀我弟。<a id="a-AQ"></a>即杀毒蛇断为七分。<a id="a-AR"></a>以血涂口当门而立。<a id="a-AS"></a>欲令父母见之欢喜。<a id="a-AT"></a>时婆罗门。<a id="a-AU"></a>始从外来遥见其妇于舍外。<a id="a-AV"></a>便嗔恚言。<a id="a-AW"></a>我教行时当将儿去。<a id="a-AX"></a>何以独行。<a id="a-AY"></a>父当入门见那俱罗口唇有血。<a id="a-AZ"></a>即作是念。<a id="a-Aa"></a>我夫妇不在。<a id="a-Ab"></a>那俱罗于后将无杀啖我儿。<a id="a-Ac"></a>以杖打杀那俱罗。<a id="a-Ad"></a>入门见其儿。<a id="a-Ae"></a>坐于庭中[口*數]指而戏。<a id="a-Af"></a>又见毒蛇七分甚大忧悔。<a id="a-Ag"></a>是那俱罗救我子命。<a id="a-Ah"></a>我不善观卒便杀之可痛可怜。<a id="a-Ai"></a>即便迷闷僻地。<a id="a-Aj"></a>时空中有天。<a id="a-Ak"></a>即说偈言。</p>
  <p id="aAl">宜审谛观察　　勿行卒威怒</p>
  <p id="aAm">善友恩爱离　　抂害信伤苦</p>
  <p id="aAn">时婆罗门者。<a id="a-Ao"></a>今洴沙王也(出僧祇律第二卷)</p>
  <p data-pb></p>
  <h2 id="aAp">瓶沙王乐食而死生四天王天第十</h2>
  <p id="aAq">沙王问目连。<a id="a-Ar"></a>何处天有好食。<a id="a-As"></a>目连叹曰。<a id="a-At"></a>四天王天。<a id="a-Au"></a>瓶沙应生兜率。<a id="a-Av"></a>即念先生此天。<a id="a-Aw"></a>后生兜率。<a id="a-Ax"></a>命终为毗沙门王太子。<a id="a-Ay"></a>名曰最胜子。<a id="a-Az"></a>如目连施设所说。<a id="a-B0"></a>始人者以胸臆行名为摩睺勒。<a id="a-B1"></a>生三手众生名为象。<a id="a-B2"></a>问曰。<a id="a-B3"></a>何故说人。<a id="a-B4"></a>或是摩睺勒。<a id="a-B5"></a>或是象。<a id="a-B6"></a>答曰。<a id="a-B7"></a>证彼众生从光音天终来生于此。<a id="a-B8"></a>当时生畜生中。<a id="a-B9"></a>但形如人。<a id="a-BA"></a>饮食恶意恶巧诈滋多。<a id="a-BB"></a>故人相转灭遂成畜生。<a id="a-BC"></a>形如虾蟆(出鞞婆沙第十四卷)</p>
  <p data-pb></p>
  <h2 id="aBD">瓶沙王与弗迦沙王亲厚更献珍异第十一</h2>
  <p id="aBE">王舍国王。<a id="a-BF"></a>名曰洴沙。<a id="a-BG"></a>少作太子常求五愿。<a id="a-BH"></a>一者曼我年少为王。<a id="a-BI"></a>二者令我国中有佛。<a id="a-BJ"></a>三者使我常往来。<a id="a-BK"></a>四者常听说经。<a id="a-BL"></a>五者闻疾开解得须陀洹。<a id="a-BM"></a>王皆得之。<a id="a-BN"></a>时王舍国北游异国。<a id="a-BO"></a>国名德差伊罗。<a id="a-BP"></a>王名弗迦沙。<a id="a-BQ"></a>甚自高绝。<a id="a-BR"></a>宿曾见佛受佛经道。<a id="a-BS"></a>学身中六分经。<a id="a-BT"></a>谓地水火风空心。<a id="a-BU"></a>而洴沙王。<a id="a-BV"></a>与弗沙王生未相见。<a id="a-BW"></a>遥相爱敬有如兄弟。<a id="a-BX"></a>常通书记更相问遗。<a id="a-BY"></a>弗迦沙王国中生一莲华。<a id="a-BZ"></a>而有千叶皆作金色。<a id="a-Ba"></a>遣遗洴沙王。<a id="a-Bb"></a>洴沙王。<a id="a-Bc"></a>见华大欢喜言。<a id="a-Bd"></a>弗迦沙王。<a id="a-Be"></a>遗我物甚奇有异。<a id="a-Bf"></a>洴沙王。<a id="a-Bg"></a>作书与弗迦沙王言。<a id="a-Bh"></a>我国中有金银珍宝甚多。<a id="a-Bi"></a>我不用为宝。<a id="a-Bj"></a>今我国中生一人华。<a id="a-Bk"></a>字佛。<a id="a-Bl"></a>紫磨金色身有三十二相。<a id="a-Bm"></a>弗迦沙王。<a id="a-Bn"></a>闻佛声欢喜踊跃。<a id="a-Bo"></a>作书与洴沙王。<a id="a-Bp"></a>佛教戒所行愿具告意。<a id="a-Bq"></a>弗迦沙王。<a id="a-Br"></a>却后数日自念言。<a id="a-Bs"></a>人命不可知在呼吸间。<a id="a-Bt"></a>我不能复待洴沙报书。<a id="a-Bu"></a>敕诸小国王及群臣。<a id="a-Bv"></a>严驾发行欲诣佛所。<a id="a-Bw"></a>道逢洴沙王书。<a id="a-Bx"></a>书上言。<a id="a-By"></a>佛教人弃家捐妻子断爱欲。<a id="a-Bz"></a>当除须发着法衣作沙门。<a id="a-C0"></a>又疏十二因缘。<a id="a-C1"></a>送与弗迦沙王。<a id="a-C2"></a>弗迦沙王。<a id="a-C3"></a>读书竟自思念。<a id="a-C4"></a>夜人定后群臣百官众皆卧出。<a id="a-C5"></a>寂然无声窃起亡去。<a id="a-C6"></a>入丘墓间便自剃头。<a id="a-C7"></a>被法衣作沙门。<a id="a-C8"></a>佛以天眼见弗迦沙。<a id="a-C9"></a>到王舍城止于窑家。<a id="a-CA"></a>佛念。<a id="a-CB"></a>弗迦沙王命尽明日。<a id="a-CC"></a>即飞到窑家愿寄一宿。<a id="a-CD"></a>窑家报言。<a id="a-CE"></a>可得相容。<a id="a-CF"></a>佛于一处端坐。<a id="a-CG"></a>便自念言。<a id="a-CH"></a>是弗迦沙安谛寂寞。<a id="a-CI"></a>起到弗迦沙前。<a id="a-CJ"></a>问言。<a id="a-CK"></a>卿师受谁道作沙门耶。<a id="a-CL"></a>报言。<a id="a-CM"></a>我闻有佛今师事之。<a id="a-CN"></a>佛念。<a id="a-CO"></a>是贤者为用我故作沙门。<a id="a-CP"></a>当为说宿命时所知经。<a id="a-CQ"></a>尔乃解耳。<a id="a-CR"></a>佛言。<a id="a-CS"></a>我为卿说经事。<a id="a-CT"></a>善听之。<a id="a-CU"></a>弗迦沙言善。<a id="a-CV"></a>佛为说法。<a id="a-CW"></a>得第三阿那含道。<a id="a-CX"></a>能知是佛耳。<a id="a-CY"></a>即起为佛作礼。<a id="a-CZ"></a>明日入城未远。<a id="a-Ca"></a>有少齿牛触抵弗迦沙。<a id="a-Cb"></a>诸比丘白佛言。<a id="a-Cc"></a>佛昨于窑家为说经。<a id="a-Cd"></a>沙门为犇牛所抵杀。<a id="a-Ce"></a>当趣何道。<a id="a-Cf"></a>佛言。<a id="a-Cg"></a>我为说经即得阿那含。<a id="a-Ch"></a>生十六天上得阿罗汉。<a id="a-Ci"></a>令诸比丘共取弗迦沙身。<a id="a-Cj"></a>好收葬之。<a id="a-Ck"></a>于其上起塔(出洴沙王五愿经又出弗迦沙王因缘经)</p>
  <h2 id="aCl">赤马天子问佛无生死处第十二</h2>
  <p id="aCm">时有赤马天子。<a id="a-Cn"></a>容色绝妙。<a id="a-Co"></a>于后夜时来诣佛所。<a id="a-Cp"></a>白佛言。<a id="a-Cq"></a>世尊。<a id="a-Cr"></a>颇有能行过世界边。<a id="a-Cs"></a>至不生不老不死处不。<a id="a-Ct"></a>佛告赤马。<a id="a-Cu"></a>无有能至者。<a id="a-Cv"></a>赤马天子又白佛言。<a id="a-Cw"></a>奇哉世尊。<a id="a-Cx"></a>善说斯义。<a id="a-Cy"></a>如世尊说。<a id="a-Cz"></a>所以者何。<a id="a-D0"></a>自忆宿命。<a id="a-D1"></a>名曰赤马。<a id="a-D2"></a>作外道仙人。<a id="a-D3"></a>得神通离诸爱欲。<a id="a-D4"></a>我时作念。<a id="a-D5"></a>我有如是捷疾神足。<a id="a-D6"></a>如健士夫以利箭横射。<a id="a-D7"></a>过多罗树影顷。<a id="a-D8"></a>能登须弥。<a id="a-D9"></a>至一须弥。<a id="a-DA"></a>足蹑东海超至西海。<a id="a-DB"></a>我念神力捷疾今求世界边。<a id="a-DC"></a>便发足去。<a id="a-DD"></a>唯除食息便利。<a id="a-DE"></a>减节睡眠常行百岁。<a id="a-DF"></a>于路命终竟不得至。<a id="a-DG"></a>即没不现(出杂阿含第二十九卷)</p>
  <h2 id="aDH">多智王佯狂免祸第十三</h2>
  <p id="aDI">外国有恶雨。<a id="a-DJ"></a>若堕江湖河井陂池。<a id="a-DK"></a>人食之者狂醉七日。<a id="a-DL"></a>有国王。<a id="a-DM"></a>多智善知恶雨见云以知。<a id="a-DN"></a>使盖一井令雨不入。<a id="a-DO"></a>时百官群臣食恶雨水。<a id="a-DP"></a>举朝皆狂。<a id="a-DQ"></a>脱衣赤裸泥土涂头坐王殿上。<a id="a-DR"></a>唯王一人独不狂耳。<a id="a-DS"></a>一切群臣不自知狂。<a id="a-DT"></a>反谓王狂。<a id="a-DU"></a>何故着衣独异众人。<a id="a-DV"></a>皆相谓言。<a id="a-DW"></a>此非小事思共宜之。<a id="a-DX"></a>王恐诸臣欲反便自怖懅。<a id="a-DY"></a>语诸臣言。<a id="a-DZ"></a>我有良药能自愈病。<a id="a-Da"></a>诸人小停待我服药。<a id="a-Db"></a>王便入内脱衣同其而出。<a id="a-Dc"></a>一切群臣见皆大喜。<a id="a-Dd"></a>七日之后群臣醒悟大自惭愧。<a id="a-De"></a>各着衣冠而来朝会。<a id="a-Df"></a>王故如前赤裸而坐。<a id="a-Dg"></a>诸臣皆惊怪而问言。<a id="a-Dh"></a>王常多智。<a id="a-Di"></a>何故若是。<a id="a-Dj"></a>王答臣言。<a id="a-Dk"></a>我心常定无变易也。<a id="a-Dl"></a>以汝狂故反谓我狂。<a id="a-Dm"></a>非实心也(出杂譬喻经第四卷)</p>
 </body>
</html>