<!doctype html>
<html id="z3IBWOx1I4" data-ver="610">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第二十(声闻学人僧部第十四)</h1>
  <p id="a2">选择遇佛善诱舍于爱欲得第三果一 须陀洹妇病于从事一悟得第三果二 比丘自誓入定经时既久出定便死三 比丘坐禅为毒蛇所害生天见佛得道四 比丘遮国王着巾屣礼佛听法五 比丘修不净观得须陀洹道六 盲比丘倩人衽闻法得道七 三藏比丘着弊服常饥好衣得食八 族姓子出家佛为欲爱证贤圣明法九 旃陀罗七子为王逼杀失命十</p>
  <p data-pb></p>
  <h2 id="a3">选择遇佛善诱舍于爱欲得第三果第一</h2>
  <p id="a4">有七藏处。<a id="a-5"></a>一谓风藏。<a id="a-6"></a>二生藏。<a id="a-7"></a>三熟藏。<a id="a-8"></a>四冷藏。<a id="a-9"></a>五热藏。<a id="a-A"></a>六见藏。<a id="a-B"></a>七欲藏。<a id="a-C"></a>是诸藏中。<a id="a-D"></a>欲藏最坚。<a id="a-E"></a>依止涕唾。<a id="a-F"></a>澹[泳-永+陰]脓血。<a id="a-G"></a>筋骨皮肉。<a id="a-H"></a>心肝五藏。<a id="a-I"></a>肠胃屎尿。<a id="a-J"></a>时会中有一居士。<a id="a-K"></a>名曰选择。<a id="a-L"></a>妻名妙色。<a id="a-M"></a>面貌端严。<a id="a-N"></a>姿容挺特。<a id="a-O"></a>居士爱着烦恼炽盛。<a id="a-P"></a>闻佛说此。<a id="a-Q"></a>即白佛言。<a id="a-R"></a>世尊。<a id="a-S"></a>莫作是说。<a id="a-T"></a>云何欲心起于屎尿。<a id="a-U"></a>我妻端严无诸臭秽。<a id="a-V"></a>佛时化作妇人。<a id="a-W"></a>端严姝洁状如妙色。<a id="a-X"></a>正容徐步来入众中。<a id="a-Y"></a>居士问曰。<a id="a-Z"></a>汝何故来。<a id="a-a"></a>答曰。<a id="a-b"></a>欲听说法。<a id="a-c"></a>居士即牵坐其衣上。<a id="a-d"></a>佛以神力。<a id="a-e"></a>令是妇人粪污其衣。<a id="a-f"></a>使此居士不堪臭处。<a id="a-g"></a>以手掩鼻。<a id="a-h"></a>顾问左右。<a id="a-i"></a>谁为此者。<a id="a-j"></a>跋难陀不堪。<a id="a-k"></a>语居士言。<a id="a-l"></a>何故掩鼻而顾视我。<a id="a-m"></a>答曰。<a id="a-n"></a>甚大臭秽。<a id="a-o"></a>以佛神力。<a id="a-p"></a>令跋难陀及诸众会。<a id="a-q"></a>见此妇人污居士衣。<a id="a-r"></a>时跋难陀语居士言。<a id="a-s"></a>且观汝妻所为臭秽。<a id="a-t"></a>居士答言。<a id="a-u"></a>我妻净洁。<a id="a-v"></a>身无诸秽。<a id="a-w"></a>若有疑者自当观之。<a id="a-x"></a>语跋难陀。<a id="a-y"></a>我意谓汝为此秽。<a id="a-z"></a>跋难陀大怒。<a id="a-10"></a>从坐起言。<a id="a-11"></a>汝今应名屎居士也。<a id="a-12"></a>汝妻坐时粪出衣上。<a id="a-13"></a>为屎所涂。<a id="a-14"></a>而无羞耻。<a id="a-15"></a>反欲谤人。<a id="a-16"></a>又复唱言。<a id="a-17"></a>此屎居士可遣出众。<a id="a-18"></a>即以手牵令出众外。<a id="a-19"></a>居士语其妻曰。<a id="a-1A"></a>我敬汝故。<a id="a-1B"></a>令坐衣上。<a id="a-1C"></a>汝为大人。<a id="a-1D"></a>法应尔耶。<a id="a-1E"></a>妻即答言。<a id="a-1F"></a>汝近屎囊法自应尔。<a id="a-1G"></a>居士尔时即生厌心。<a id="a-1H"></a>欲去衣粪。<a id="a-1I"></a>更污身体。<a id="a-1J"></a>谓跋难陀。<a id="a-1K"></a>当何方便得离此秽。<a id="a-1L"></a>跋难陀言。<a id="a-1M"></a>非直此粪污染汝身。<a id="a-1N"></a>更有诸衰。<a id="a-1O"></a>是汝之分。<a id="a-1P"></a>若欲离者当远此。<a id="a-1Q"></a>是以汝妻粪。<a id="a-1R"></a>令此大众头痛闷乱。<a id="a-1S"></a>居士答曰。<a id="a-1T"></a>诸释子等皆多慈悲。<a id="a-1U"></a>汝甚恶口。<a id="a-1V"></a>乃如是耶。<a id="a-1W"></a>跋难陀言。<a id="a-1X"></a>如汝今者何可怜愍。<a id="a-1Y"></a>汝今自观为净洁不。<a id="a-1Z"></a>而欲谤我。<a id="a-1a"></a>时居士谓其妻曰。<a id="a-1b"></a>汝可还归。<a id="a-1c"></a>既遣之已。<a id="a-1d"></a>语跋难陀。<a id="a-1e"></a>我今明见女人谄曲。<a id="a-1f"></a>多诸过咎。<a id="a-1g"></a>不净充满。<a id="a-1h"></a>心生厌离。<a id="a-1i"></a>欲于佛法出家为道。<a id="a-1j"></a>跋难陀言。<a id="a-1k"></a>汝今形体臭秽如是。<a id="a-1l"></a>若以香涂经历年载。<a id="a-1m"></a>然后或可堪任出家。<a id="a-1n"></a>居士答曰。<a id="a-1o"></a>我若涂香经历年岁。<a id="a-1p"></a>或身已无常。<a id="a-1q"></a>或佛灭度。<a id="a-1r"></a>坏我出家求道因缘。<a id="a-1s"></a>今苦见听得出家者。<a id="a-1t"></a>我不复住城邑聚落僧房精舍。<a id="a-1u"></a>作阿兰若乞食纳衣。<a id="a-1v"></a>于空闲处。<a id="a-1w"></a>谁闻我臭。<a id="a-1x"></a>佛闻呼之言善来。<a id="a-1y"></a>汝为沙门。<a id="a-1z"></a>修行梵行。<a id="a-20"></a>居士须发自落。<a id="a-21"></a>袈裟着身。<a id="a-22"></a>执持应器。<a id="a-23"></a>如比丘像。<a id="a-24"></a>佛为说法。<a id="a-25"></a>苦习尽道。<a id="a-26"></a>远尘离垢。<a id="a-27"></a>得法眼净。<a id="a-28"></a>成须陀洹。<a id="a-29"></a>重为说法乃至得阿那含。<a id="a-2A"></a>过于是夜。<a id="a-2B"></a>执衣持钵。<a id="a-2C"></a>诣王舍城。<a id="a-2D"></a>次行乞食。<a id="a-2E"></a>遂到本舍。<a id="a-2F"></a>在门外立。<a id="a-2G"></a>时妻妙色自见其夫。<a id="a-2H"></a>剃头法服出家为道。<a id="a-2I"></a>即语之曰。<a id="a-2J"></a>法应见舍为沙门耶。<a id="a-2K"></a>选择答曰。<a id="a-2L"></a>汝昨法应于我衣上。<a id="a-2M"></a>便弃不净污我身体耶。<a id="a-2N"></a>妙色答曰。<a id="a-2O"></a>汝为比丘应谤人耶。<a id="a-2P"></a>我从父舍到汝家来。<a id="a-2Q"></a>未见外门。<a id="a-2R"></a>况至竹园。<a id="a-2S"></a>时有恶魔。<a id="a-2T"></a>语居士言。<a id="a-2U"></a>汝昨见者初非妙色。<a id="a-2V"></a>是化作尔。<a id="a-2W"></a>詃惑汝心。<a id="a-2X"></a>今可还以五欲自娱。<a id="a-2Y"></a>沙门瞿昙欺诳汝耳。<a id="a-2Z"></a>汝今虚妄非实比丘。<a id="a-2a"></a>瞿昙沙门。<a id="a-2b"></a>常以术惑多人。<a id="a-2c"></a>令其出家。<a id="a-2d"></a>如今诳汝。<a id="a-2e"></a>选择比丘证真法故。<a id="a-2f"></a>即觉是魔。<a id="a-2g"></a>谓言。<a id="a-2h"></a>恶人汝亦变化我。<a id="a-2i"></a>亦变化是妙色姊。<a id="a-2j"></a>俱为变化。<a id="a-2k"></a>佛所说法皆空如化。<a id="a-2l"></a>尔时妙色得闻此法。<a id="a-2m"></a>远尘离垢得法眼净。<a id="a-2n"></a>蠲除疑悔不随他语。<a id="a-2o"></a>于佛法中得无畏法。<a id="a-2p"></a>谓选择言。<a id="a-2q"></a>所为甚善。<a id="a-2r"></a>能于佛法。<a id="a-2s"></a>乐修梵行。<a id="a-2t"></a>我亦于法出家为道(出花首经第八卷)</p>
  <h2 id="a2u">须陀洹妇病于从事一悟得第三果第二</h2>
  <p id="a2v">昔有淫逸之人。<a id="a-2w"></a>意专女色。<a id="a-2x"></a>思不能离。<a id="a-2y"></a>欲与交言通于梦想。<a id="a-2z"></a>时妇遇疾。<a id="a-30"></a>骨消肉尽。<a id="a-31"></a>家有知识道人往反。<a id="a-32"></a>妇白道人曰。<a id="a-33"></a>我今所患日夜羸困。<a id="a-34"></a>将其意故欲陈我情。<a id="a-35"></a>为可尔不。<a id="a-36"></a>时道人曰。<a id="a-37"></a>但说无苦。<a id="a-38"></a>设有隐匿之事。<a id="a-39"></a>我当覆藏不使彰露。<a id="a-3A"></a>妇人白言。<a id="a-3B"></a>我夫多欲。<a id="a-3C"></a>昼夜役娆不容食息。<a id="a-3D"></a>由是生疾恐不自济。<a id="a-3E"></a>道人曰。<a id="a-3F"></a>若汝夫主近汝者。<a id="a-3G"></a>语以此语。<a id="a-3H"></a>须陀洹法。<a id="a-3I"></a>礼应尔耶。<a id="a-3J"></a>妇寻语夫。<a id="a-3K"></a>夫甚怀惭。<a id="a-3L"></a>内自思惟。<a id="a-3M"></a>我是须陀洹。<a id="a-3N"></a>不即便息意。<a id="a-3O"></a>闲处思惟阿那含果。<a id="a-3P"></a>自知已得道迹。<a id="a-3Q"></a>便不复与女人从事。<a id="a-3R"></a>妇人问夫。<a id="a-3S"></a>汝今何故永息欲心。<a id="a-3T"></a>夫曰。<a id="a-3U"></a>吾审见汝。<a id="a-3V"></a>何由复共往反。<a id="a-3W"></a>妇语其夫。<a id="a-3X"></a>汝言审见。<a id="a-3Y"></a>我有何咎。<a id="a-3Z"></a>我恒贞洁。<a id="a-3a"></a>不犯女礼。<a id="a-3b"></a>何以见骂。<a id="a-3c"></a>乃至于斯。<a id="a-3d"></a>妇人即集五亲宗族。<a id="a-3e"></a>告语之曰。<a id="a-3f"></a>今我夫主意见疏薄。<a id="a-3g"></a>永息情亲复见骂詈。<a id="a-3h"></a>称言见我。<a id="a-3i"></a>今于众前便可说之。<a id="a-3j"></a>夫言。<a id="a-3k"></a>且止须我引证自明。<a id="a-3l"></a>夫主还归。<a id="a-3m"></a>彩画好瓶。<a id="a-3n"></a>盛满粪秽。<a id="a-3o"></a>牢盖其口。<a id="a-3p"></a>香花芬熏。<a id="a-3q"></a>还至彼众。<a id="a-3r"></a>告其妇曰。<a id="a-3s"></a>审爱我不。<a id="a-3t"></a>若爱我者可抱弄此瓶。<a id="a-3u"></a>如爱我身。<a id="a-3v"></a>妇随其语。<a id="a-3w"></a>抱瓶玩弄意不舍离。<a id="a-3x"></a>夫主见妇爱着此瓶。<a id="a-3y"></a>即打瓶破。<a id="a-3z"></a>臭秽流溢蛆虫现出。<a id="a-40"></a>复语妇曰。<a id="a-41"></a>汝今故能抱此破瓶不耶。<a id="a-42"></a>答曰。<a id="a-43"></a>我宁取死不能近此。<a id="a-44"></a>宁入火坑。<a id="a-45"></a>投于深水。<a id="a-46"></a>高山自下。<a id="a-47"></a>头足异处。<a id="a-48"></a>终不能近。<a id="a-49"></a>夫主见汝正见。<a id="a-4A"></a>我观汝身剧于此瓶。<a id="a-4B"></a>从头至足。<a id="a-4C"></a>分别思惟。<a id="a-4D"></a>三十六物。<a id="a-4E"></a>有何可贪。<a id="a-4F"></a>重说偈言。</p>
  <p id="a4G">勇者入定观　　身心所与尘</p>
  <p id="a4H">见已生秽恶　　如彼彩画瓶(出出曜经第十一卷)</p>
  <p data-pb></p>
  <h2 id="a4I">比丘自誓入定经时既久出定便死第三</h2>
  <p id="a4J">一比丘。<a id="a-4K"></a>得灭尽定。<a id="a-4L"></a>乞食时。<a id="a-4M"></a>着衣诣食堂中。<a id="a-4N"></a>其日彼寺打揵捶。<a id="a-4O"></a>晚彼比丘。<a id="a-4P"></a>精勤而作是念。<a id="a-4Q"></a>我何故空过此时。<a id="a-4R"></a>不观未来。<a id="a-4S"></a>何时当打揵捶。<a id="a-4T"></a>即立誓愿。<a id="a-4U"></a>入于灭定。<a id="a-4V"></a>乃至打揵捶当起。<a id="a-4W"></a>时彼僧伽蓝有事难起。<a id="a-4X"></a>时诸比丘。<a id="a-4Y"></a>背舍僧伽蓝而去。<a id="a-4Z"></a>经于三月。<a id="a-4a"></a>难事乃解。<a id="a-4b"></a>时诸比丘还集会而打揵捶。<a id="a-4c"></a>时彼比丘起定即死。<a id="a-4d"></a>后有一乞食比丘。<a id="a-4e"></a>获得灭定。<a id="a-4f"></a>以日初分。<a id="a-4g"></a>欲诣乞食。<a id="a-4h"></a>时天大雨。<a id="a-4i"></a>而作是念。<a id="a-4j"></a>若入村者坏我衣色。<a id="a-4k"></a>若不往者何故空还。<a id="a-4l"></a>此时不观未来即立愿入定。<a id="a-4m"></a>乃至不雨自当起。<a id="a-4n"></a>或有说者。<a id="a-4o"></a>雨经半月。<a id="a-4p"></a>或有说者雨经一月。<a id="a-4q"></a>雨既止彼比丘起定即死(出毗婆沙第四十四卷)</p>
  <p data-pb></p>
  <h2 id="a4r">比丘坐禅为毒蛇害生天见佛得道第四</h2>
  <p id="a4s">摩头罗国。<a id="a-4t"></a>尼拘类园中。<a id="a-4u"></a>有一比丘。<a id="a-4v"></a>静处坐禅。<a id="a-4w"></a>复有毒蛇。<a id="a-4x"></a>床下蟠卧。<a id="a-4y"></a>比丘睡眠。<a id="a-4z"></a>或低或仰。<a id="a-50"></a>毒蛇自念。<a id="a-51"></a>此人见恐必欲杀我。<a id="a-52"></a>即举身掷。<a id="a-53"></a>比丘命终生忉利天。<a id="a-54"></a>诸天玉女各来卫侍。<a id="a-55"></a>天子告曰。<a id="a-56"></a>汝等诸妹莫近我身。<a id="a-57"></a>设当近者必犯于戒。<a id="a-58"></a>诸女自念。<a id="a-59"></a>此天前身必是沙门。<a id="a-5A"></a>故生此间受天之福。<a id="a-5B"></a>时诸天女各执镜前照天子面。<a id="a-5C"></a>见天衣冠。<a id="a-5D"></a>方觉生天。<a id="a-5E"></a>即从坐起。<a id="a-5F"></a>见诸卫从。<a id="a-5G"></a>行至园中。<a id="a-5H"></a>坐一树下。<a id="a-5I"></a>端坐思惟求定三昧。<a id="a-5J"></a>池水之中有异类鸟。<a id="a-5K"></a>相对悲鸣。<a id="a-5L"></a>声哀响和。<a id="a-5M"></a>欲求成道。<a id="a-5N"></a>不能得办。<a id="a-5O"></a>是时天子。<a id="a-5P"></a>从三十三天至阎浮提。<a id="a-5Q"></a>到世尊所。<a id="a-5R"></a>白言。<a id="a-5S"></a>受天福尽。<a id="a-5T"></a>下入泰山地狱。<a id="a-5U"></a>如是流转无有穷已。<a id="a-5V"></a>当见愍济令得度脱。<a id="a-5W"></a>佛为说法。<a id="a-5X"></a>即于坐上诸尘垢尽得法眼净(出比丘坐禅命过生天经)</p>
  <h2 id="a5Y">比丘遮国王着巾屣礼佛听法第五</h2>
  <p id="a5Z">内法常仪。<a id="a-5a"></a>入寺听法及礼佛者。<a id="a-5b"></a>皆当脱巾帽。<a id="a-5c"></a>时有国王。<a id="a-5d"></a>头素少发。<a id="a-5e"></a>加复有疮。<a id="a-5f"></a>又脚着革屣。<a id="a-5g"></a>自恃豪尊。<a id="a-5h"></a>以叠衣裹头。<a id="a-5i"></a>入堂内听经。<a id="a-5j"></a>王白比丘。<a id="a-5k"></a>为我说法。<a id="a-5l"></a>比丘曰。<a id="a-5m"></a>如来有教。<a id="a-5n"></a>不为脚着革屣者说法。<a id="a-5o"></a>王闻怀恚。<a id="a-5p"></a>即却革屣语比丘曰。<a id="a-5q"></a>卿速说法称释我情。<a id="a-5r"></a>违我本意者当枭汝首。<a id="a-5s"></a>比丘告王。<a id="a-5t"></a>又如来禁戒不得为覆头者说法。<a id="a-5u"></a>王嗔恚奋其天威曰。<a id="a-5v"></a>卿欲辱我。<a id="a-5w"></a>今故前却露头。<a id="a-5x"></a>听卿说法。<a id="a-5y"></a>若不解吾痴结者。<a id="a-5z"></a>当取汝身分为三分。<a id="a-60"></a>比丘说偈。</p>
  <p id="a61">不以不净意　　示及嗔怒人</p>
  <p id="a62">欲得知法者　　三耶三佛说</p>
  <p id="a63">诸有除贡高　　心意极清净</p>
  <p id="a64">能舍伤害怀　　乃得闻正法</p>
  <p id="a65">王惭颜愧影。<a id="a-66"></a>即起于坐。<a id="a-67"></a>五体投地。<a id="a-68"></a>自归求灭身口意过。<a id="a-69"></a>长跪叉手白比丘言。<a id="a-6A"></a>不审此偈。<a id="a-6B"></a>出如来神口。<a id="a-6C"></a>为是尊人知我心意然后说乎。<a id="a-6D"></a>比丘告王。<a id="a-6E"></a>此偈乃是如来所说。<a id="a-6F"></a>其来久矣。<a id="a-6G"></a>王自思惟。<a id="a-6H"></a>善哉大圣。<a id="a-6I"></a>三达智靡所不通。<a id="a-6J"></a>乃知将来有我之徒。<a id="a-6K"></a>有恚害心。<a id="a-6L"></a>今重自悔更不造新。<a id="a-6M"></a>比丘说法。<a id="a-6N"></a>王于坐诸尘垢尽得法眼净(出乞儿发恶心经)</p>
  <p data-pb></p>
  <h2 id="a6O">比丘修不净观得须陀洹道第六</h2>
  <p id="a6P">在舍卫国。<a id="a-6Q"></a>有异比丘。<a id="a-6R"></a>日至城外旷野塳间路。<a id="a-6S"></a>由他田乃得达彼。<a id="a-6T"></a>其主见已便兴嗔恚。<a id="a-6U"></a>此何道士。<a id="a-6V"></a>日往来不修道德。<a id="a-6W"></a>即问道人。<a id="a-6X"></a>汝何乞士。<a id="a-6Y"></a>在吾田中纵横往来。<a id="a-6Z"></a>乃成人踪。<a id="a-6a"></a>道人报曰。<a id="a-6b"></a>吾有斗讼来求证人。<a id="a-6c"></a>时彼田主。<a id="a-6d"></a>宿缘钩连应蒙得度。<a id="a-6e"></a>便逐道人。<a id="a-6f"></a>私匿从行。<a id="a-6g"></a>见在塳间。<a id="a-6h"></a>尸骸狼藉。<a id="a-6i"></a>膖胀臭秽。<a id="a-6j"></a>鸟狩食啖。<a id="a-6k"></a>散落其处。<a id="a-6l"></a>或有食啖尽不尽者。<a id="a-6m"></a>有似灰鸽。<a id="a-6n"></a>蛆虫囋[口*束]。<a id="a-6o"></a>臭秽难近。<a id="a-6p"></a>乌鹊狐狗。<a id="a-6q"></a>老鹫鸱鸺。<a id="a-6r"></a>啖死人尸。<a id="a-6s"></a>比丘举</p>
  <p data-pb></p>
  <h2 id="a6t">盲比丘倩人衽闻法得道第七</h2>
  <p id="a6u">一盲比丘。<a id="a-6v"></a>眼无所见。<a id="a-6w"></a>而以手缝衣。<a id="a-6x"></a>时针衽脱。<a id="a-6y"></a>便言。<a id="a-6z"></a>谁爱福德。<a id="a-70"></a>为我衽针。<a id="a-71"></a>是时佛到其所。<a id="a-72"></a>语比丘言。<a id="a-73"></a>我是爱福德人。<a id="a-74"></a>为汝衽来。<a id="a-75"></a>是比丘识佛声。<a id="a-76"></a>疾起作礼。<a id="a-77"></a>白佛言。<a id="a-78"></a>佛功德已满。<a id="a-79"></a>云何言爱福德。<a id="a-7A"></a>佛报言。<a id="a-7B"></a>我虽功德已满。<a id="a-7C"></a>我深知功德因果。<a id="a-7D"></a>于一切众生中。<a id="a-7E"></a>得最第一。<a id="a-7F"></a>由此功德。<a id="a-7G"></a>是故比丘赞叹功德。<a id="a-7H"></a>次为说法。<a id="a-7I"></a>时此比丘得法眼净。<a id="a-7J"></a>肉眼更明(出大智论第十卷)</p>
  <p data-pb></p>
  <h2 id="a7K">三藏比丘着弊服常饥好衣得食第八</h2>
  <p id="a7L">罽宾三藏比丘。<a id="a-7M"></a>阿兰若法。<a id="a-7N"></a>至一王寺。<a id="a-7O"></a>设大会。<a id="a-7P"></a>守门人见其衣服粗弊遮门不前。<a id="a-7Q"></a>如是数数。<a id="a-7R"></a>以衣服弊故每不得前。<a id="a-7S"></a>便作方便。<a id="a-7T"></a>假借好衣而来。<a id="a-7U"></a>门家不禁。<a id="a-7V"></a>既至会坐。<a id="a-7W"></a>得种种好食。<a id="a-7X"></a>先以与衣。<a id="a-7Y"></a>众人问言。<a id="a-7Z"></a>何以尔也。<a id="a-7a"></a>答言。<a id="a-7b"></a>我比丘数来每不得入。<a id="a-7c"></a>今以衣故得在此坐。<a id="a-7d"></a>得种种好食。<a id="a-7e"></a>故先与衣(出大智论第四卷)</p>
  <h2 id="a7f">族姓子出家佛为欲爱证贤圣明法第九</h2>
  <p id="a7g">时有族姓子。<a id="a-7h"></a>弃家捐妻舍诸眷属。<a id="a-7i"></a>行作沙门。<a id="a-7j"></a>其妇端正姝妙。<a id="a-7k"></a>见夫舍家。<a id="a-7l"></a>便复行嫁。<a id="a-7m"></a>族姓子闻之。<a id="a-7n"></a>心即生念。<a id="a-7o"></a>与妇相娱乐。<a id="a-7p"></a>时愁忧愦恼。<a id="a-7q"></a>不复共乐净修梵行。<a id="a-7r"></a>便起归家。<a id="a-7s"></a>诸比丘闻。<a id="a-7t"></a>便往启佛。<a id="a-7u"></a>佛呼为除痴爱尘劳之秽休息众想。<a id="a-7v"></a>时族姓子寻时证明贤圣之法。<a id="a-7w"></a>时诸比丘白世尊曰。<a id="a-7x"></a>自非如来孰能尔乎。<a id="a-7y"></a>告诸比丘。<a id="a-7z"></a>此比丘者。<a id="a-80"></a>不但今世心常在欲。<a id="a-81"></a>乃往过去久远世时。<a id="a-82"></a>有一国王。<a id="a-83"></a>名曰方迹。<a id="a-84"></a>中宫婇女不可称数。<a id="a-85"></a>淫荡斗争不肯共和。<a id="a-86"></a>适斗争已。<a id="a-87"></a>便出宫去。<a id="a-88"></a>方迹求之不知所趣。<a id="a-89"></a>愁忧不乐不能自解。<a id="a-8A"></a>于时有一仙人。<a id="a-8B"></a>与五神通。<a id="a-8C"></a>神足飞行威神无极。<a id="a-8D"></a>名曰无乐。<a id="a-8E"></a>飞在空中。<a id="a-8F"></a>忽然来下。<a id="a-8G"></a>何为说爱欲之难离欲之德。<a id="a-8H"></a>出家为道。<a id="a-8I"></a>修四梵行。<a id="a-8J"></a>寿终之后。<a id="a-8K"></a>生于梵天。<a id="a-8L"></a>佛告诸比丘。<a id="a-8M"></a>尔时方迹王者。<a id="a-8N"></a>则此比丘是。<a id="a-8O"></a>无乐仙人者。<a id="a-8P"></a>则我身是(出那赖经)</p>
  <h2 id="a8Q">旃陀罗七子为王逼杀失命第十</h2>
  <p id="a8R">昔旃陀利家生七男。<a id="a-8S"></a>六兄得须陀洹道。<a id="a-8T"></a>小者故处凡夫。<a id="a-8U"></a>母人旃陀利得阿那含道。<a id="a-8V"></a>兄弟七人尽受五戒。<a id="a-8W"></a>彼国常仪。<a id="a-8X"></a>旃陀利行杀。<a id="a-8Y"></a>国中男女。<a id="a-8Z"></a>犯杀盗淫及余重罪。<a id="a-8a"></a>尽使旃陀利杀之。<a id="a-8b"></a>时国王召彼大儿言。<a id="a-8c"></a>有应死之徒。<a id="a-8d"></a>汝行杀之。<a id="a-8e"></a>其拜自陈。<a id="a-8f"></a>特愿弘恕。<a id="a-8g"></a>我受五戒。<a id="a-8h"></a>守身谨慎。<a id="a-8i"></a>蚁子不敢杀。<a id="a-8j"></a>不能为非。<a id="a-8k"></a>宁自杀身。<a id="a-8l"></a>不敢犯戒。<a id="a-8m"></a>时王奋怒。<a id="a-8n"></a>敕市杀之。<a id="a-8o"></a>复白王。<a id="a-8p"></a>身是王民。<a id="a-8q"></a>心是我资。<a id="a-8r"></a>欲杀便杀。<a id="a-8s"></a>不得仰从。<a id="a-8t"></a>王即令枭首。<a id="a-8u"></a>次召诸弟。<a id="a-8v"></a>六人皆言。<a id="a-8w"></a>受戒不敢行杀。<a id="a-8x"></a>王嗔恚盛。<a id="a-8y"></a>尽便杀之。<a id="a-8z"></a>次复召小弟。<a id="a-90"></a>母子俱来。<a id="a-91"></a>王见母来倍复嗔怒。<a id="a-92"></a>前杀六子。<a id="a-93"></a>母不送行。<a id="a-94"></a>今召小子。<a id="a-95"></a>何故便来。<a id="a-96"></a>母曰。<a id="a-97"></a>愿听微言以自宣理。<a id="a-98"></a>前六子者。<a id="a-99"></a>尽得须陀洹道。<a id="a-9A"></a>正使大王取彼六人碎身如尘者。<a id="a-9B"></a>终不兴恶如一毛发。<a id="a-9C"></a>今此小者。<a id="a-9D"></a>处在凡夫。<a id="a-9E"></a>身虽修善。<a id="a-9F"></a>未蒙道法。<a id="a-9G"></a>是故念子。<a id="a-9H"></a>既未得道。<a id="a-9I"></a>或能失意。<a id="a-9J"></a>畏王教令。<a id="a-9K"></a>自惜形命。<a id="a-9L"></a>毁戒行杀。<a id="a-9M"></a>身坏命终。<a id="a-9N"></a>入太山地狱。<a id="a-9O"></a>怜念子故。<a id="a-9P"></a>是以送来。<a id="a-9Q"></a>王复问母。<a id="a-9R"></a>前死六子。<a id="a-9S"></a>尽得须陀洹道耶。<a id="a-9T"></a>答曰。<a id="a-9U"></a>尽得。<a id="a-9V"></a>王复问母。<a id="a-9W"></a>母身为得何道。<a id="a-9X"></a>母答曰。<a id="a-9Y"></a>得阿那含道。<a id="a-9Z"></a>王闻斯语。<a id="a-9a"></a>自投于地。<a id="a-9b"></a>称冤自责。<a id="a-9c"></a>我造罪根。<a id="a-9d"></a>施心建意杀六须陀洹。<a id="a-9e"></a>身意烦恼坐不安席即自严办香油苏薪。<a id="a-9f"></a>取六死尸而阇维之。<a id="a-9g"></a>起六偷婆兴杀之供养。<a id="a-9h"></a>日三忏悔。<a id="a-9i"></a>意愿灭罪。<a id="a-9j"></a>渐渐微薄。<a id="a-9k"></a>复出财货。<a id="a-9l"></a>给彼老母。<a id="a-9m"></a>至于斋日。<a id="a-9n"></a>数数忏悔。<a id="a-9o"></a>冀得罪薄。<a id="a-9p"></a>免于地狱(出慈仁不杀经)</p>
 </body>
</html>