<!doctype html>
<html id="z3IBWOd1Hv" data-ver="1119">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十一(随机见身下菩萨部第十之二)</h1>
  <p id="a2">先给四仙人后世为王一 为伯叔身意不同故行立殊别二 为肉山以施众生三 为大理家身济鳖及蛇狐四 为师子身与猕猴为亲友五 为白象身而现益物六 昔为龙身劝伴行忍七 为熊身济迷路人八 为鹿王身代怀妊者受死九 为威德鹿王身落罗网为猎师所放十 为九色鹿身以救溺人十一 为雁王身猎者得而放之求国报恩十二 为鹦鹉现身救山火以申报恩十三 为雀王身拔虎口骨十四 为大鱼身以济饥渴十五 为鳖王身化诸同类活众贾人十六</p>
  <p data-pb></p>
  <h2 id="a3">先给四仙人后世为国王第一</h2>
  <p id="a4">远无数劫时。<a id="a-5"></a>有五仙人。<a id="a-6"></a>处于山薮。<a id="a-7"></a>四人为主。<a id="a-8"></a>一人供给奉事未曾失意采果汲水进以时节。<a id="a-9"></a>一日远采果浆懈废眠寐。<a id="a-A"></a>不以时还。<a id="a-B"></a>日已过中。<a id="a-C"></a>四人失食。<a id="a-D"></a>怀恨可为凶咒。<a id="a-E"></a>侍者闻之退在树下。<a id="a-F"></a>思惟自责执劳岁久。<a id="a-G"></a>今违四仙时食之供。<a id="a-H"></a>既失道教不从四等。<a id="a-I"></a>遂感而死。<a id="a-J"></a>其足常着七宝之屐。<a id="a-K"></a>翘足而坐。<a id="a-L"></a>宝屐堕水而没一只。<a id="a-M"></a>命过之后即生外道。<a id="a-N"></a>为凶咒子。<a id="a-O"></a>年十余岁。<a id="a-P"></a>与其同辈戏于路侧。<a id="a-Q"></a>时有梵志。<a id="a-R"></a>遇见戏童。<a id="a-S"></a>人数猥多以遍观察。<a id="a-T"></a>见凶咒子特有贵相。<a id="a-U"></a>应为王者。<a id="a-V"></a>颜貌殊异于人中上。<a id="a-W"></a>梵志命曰。<a id="a-X"></a>尔有王相不宜游众。<a id="a-Y"></a>童子答曰。<a id="a-Z"></a>吾凶咒子何有王相。<a id="a-a"></a>梵志又曰。<a id="a-b"></a>如吾经典。<a id="a-c"></a>仪容形体与谶书符合。<a id="a-d"></a>尔则应之。<a id="a-e"></a>斯国之王薨殒必禅尔位。<a id="a-f"></a>童子曰。<a id="a-g"></a>唯设如仁信当念重恩。<a id="a-h"></a>梵志言毕。<a id="a-i"></a>寻遁逃走。<a id="a-j"></a>出游他国。<a id="a-k"></a>后日未几。<a id="a-l"></a>王薨绝嗣。<a id="a-m"></a>娉求贤士以为国胄。<a id="a-n"></a>使者四布。<a id="a-o"></a>遥见斯童有异人之姿。<a id="a-p"></a>辄寻遣人还启群臣。<a id="a-q"></a>唯严法驾寻来奉迎。<a id="a-r"></a>群臣百寮莫不踊跃。<a id="a-s"></a>香汤洗浴五时朝服。<a id="a-t"></a>宝冠剑带即位处殿。<a id="a-u"></a>南面称制。<a id="a-v"></a>境土安宁民庶踊悦。<a id="a-w"></a>于时梵志。<a id="a-x"></a>仰瞻天文下察地理。<a id="a-y"></a>知已嗣立。<a id="a-z"></a>即诣宫门求奉觐王。<a id="a-10"></a>梵</p>
  <p data-pb></p>
  <h2 id="a11">为伯叔身意不同故行立殊别第二</h2>
  <p id="a12">者菩萨伯叔二人。<a id="a-13"></a>各赍国货俱之裸乡。<a id="a-14"></a>叔曰。<a id="a-15"></a>入国随俗进退寻仪。<a id="a-16"></a>儒心言逊匿明伴愚。<a id="a-17"></a>伯曰。<a id="a-18"></a>礼不可亏德不可退。<a id="a-19"></a>岂可裸形毁吾旧仪乎。<a id="a-1A"></a>叔曰。<a id="a-1B"></a>先圣景则殒身不殒行。<a id="a-1C"></a>从时初讥亦叹权道之大矣。<a id="a-1D"></a>遂俱之彼。<a id="a-1E"></a>伯曰。<a id="a-1F"></a>尔先入观其得失即遣使告诚。<a id="a-1G"></a>叔曰。<a id="a-1H"></a>敬诺。<a id="a-1I"></a>旬日之间使反告。<a id="a-1J"></a>伯曰。<a id="a-1K"></a>必从俗仪。<a id="a-1L"></a>伯勃然曰。<a id="a-1M"></a>释仁从畜岂君子行乎。<a id="a-1N"></a>叔为吾不也。<a id="a-1O"></a>其国俗以月晦十五日夜。<a id="a-1P"></a>周匝为乐。<a id="a-1Q"></a>以麻油膏首白土画身。<a id="a-1R"></a>杂骨缨颈。<a id="a-1S"></a>两石相扣男子携手。<a id="a-1T"></a>逍遥歌舞。<a id="a-1U"></a>菩萨随之。<a id="a-1V"></a>国人欣叹。<a id="a-1W"></a>王怜民敬。<a id="a-1X"></a>宾王悉取货十倍雇之。<a id="a-1Y"></a>伯乘车入国。<a id="a-1Z"></a>言以严法辄违民心。<a id="a-1a"></a>王忿民慢夺财讁捶。<a id="a-1b"></a>叔请乃释。<a id="a-1c"></a>俱还本国。<a id="a-1d"></a>送叔者被路骂伯者括耳。<a id="a-1e"></a>伯耻怒曰。<a id="a-1f"></a>彼与尔何亲。<a id="a-1g"></a>与吾何仇。<a id="a-1h"></a>尔惠吾夺岂非谗言耶。<a id="a-1i"></a>结叔誓曰。<a id="a-1j"></a>自今之后世世相酷终不赦尔。<a id="a-1k"></a>菩萨怆然泣泪誓曰。<a id="a-1l"></a>令吾世世逢佛见法亲奉沙门。<a id="a-1m"></a>四恩普覆润济众生。<a id="a-1n"></a>奉伯若已不违斯誓。<a id="a-1o"></a>自斯之后。<a id="a-1p"></a>伯辄克叔叔常济之。<a id="a-1q"></a>佛告诸比丘。<a id="a-1r"></a>时叔者是吾身。<a id="a-1s"></a>伯者调达是(出孔雀王经又出无极集经第五卷)</p>
  <p data-pb></p>
  <h2 id="a1t">为肉山以施众生第三</h2>
  <p id="a1u">去无量阿僧祇劫。<a id="a-1v"></a>尔时此界名无垢须弥。<a id="a-1w"></a>人寿百岁。<a id="a-1x"></a>有佛出世。<a id="a-1y"></a>号香莲花。<a id="a-1z"></a>般涅槃后像法之中。<a id="a-20"></a>我于尔时。<a id="a-21"></a>作大强力转轮圣王。<a id="a-22"></a>号难沮坏。<a id="a-23"></a>王阎浮提。<a id="a-24"></a>千子具足。<a id="a-25"></a>我悉劝化。<a id="a-26"></a>令发阿耨多罗三藐三菩提心。<a id="a-27"></a>欲于像法出家修道。<a id="a-28"></a>炽然增益佛之遗法。<a id="a-29"></a>唯除六子。<a id="a-2A"></a>不肯出家发菩提心。<a id="a-2B"></a>我以善言说语。<a id="a-2C"></a>终不出家。<a id="a-2D"></a>我复重问。<a id="a-2E"></a>令发无上道心。<a id="a-2F"></a>六子答言。<a id="a-2G"></a>若能与我阎浮提者。<a id="a-2H"></a>然后当发阿耨多罗三藐三菩提心。<a id="a-2I"></a>我闻是已心生欢喜。<a id="a-2J"></a>作是思惟。<a id="a-2K"></a>我今已化阎浮提人。<a id="a-2L"></a>今当分此阎浮提。<a id="a-2M"></a>以为六分。<a id="a-2N"></a>与此六子。<a id="a-2O"></a>令其得发无上道心。<a id="a-2P"></a>然后我当出家修道。<a id="a-2Q"></a>即分阎浮提为六分以赐六子。<a id="a-2R"></a>寻便出家。<a id="a-2S"></a>尔时六子。<a id="a-2T"></a>各相违戾抄掠攻伐。<a id="a-2U"></a>尔时一切阎浮提内。<a id="a-2V"></a>苗稼不登人民饥饿。<a id="a-2W"></a>水雨不时诸树枯悴。<a id="a-2X"></a>不生华实。<a id="a-2Y"></a>鸟兽皆饥。<a id="a-2Z"></a>其身炽然。<a id="a-2a"></a>我于尔时舍己身体饥肤血肉。<a id="a-2b"></a>以施众生令其饱满。<a id="a-2c"></a>我于尔时。<a id="a-2d"></a>自投其身。<a id="a-2e"></a>以愿力故即成肉山。<a id="a-2f"></a>高一由旬。<a id="a-2g"></a>纵广正等。<a id="a-2h"></a>是时人民。<a id="a-2i"></a>飞鸟禽兽</p>
  <p data-pb></p>
  <h2 id="a2j">为大理家身济鳖及蛇狐第四</h2>
  <p id="a2k">昔者菩萨。<a id="a-2l"></a>为大理家。<a id="a-2m"></a>积财巨亿。<a id="a-2n"></a>常奉三尊。<a id="a-2o"></a>慈向众生。<a id="a-2p"></a>往市观戏。<a id="a-2q"></a>即见一鳖心便悼之。<a id="a-2r"></a>问价贵贱。<a id="a-2s"></a>鳖主知菩萨有普慈之德常济众生财富难数贵贱无违。<a id="a-2t"></a>答曰。<a id="a-2u"></a>百万。<a id="a-2v"></a>能取者善。<a id="a-2w"></a>不者吾当啖之。<a id="a-2x"></a>菩萨答曰。<a id="a-2y"></a>大善。<a id="a-2z"></a>持鳖归家澡护不伤。<a id="a-30"></a>其临水放之睹其浮去。<a id="a-31"></a>悲喜誓曰。<a id="a-32"></a>太山饿鬼众生之类。<a id="a-33"></a>世主牢狱早获免难。<a id="a-34"></a>身安命全如尔今也。<a id="a-35"></a>稽首十方叉手愿曰。<a id="a-36"></a>众生扰扰其苦无量。<a id="a-37"></a>吾当为地。<a id="a-38"></a>为旱作润。<a id="a-39"></a>为湿作筏。<a id="a-3A"></a>饥食渴浆。<a id="a-3B"></a>寒衣热凉。<a id="a-3C"></a>为病作医为冥作光。<a id="a-3D"></a>若有浊世颠倒之时。<a id="a-3E"></a>吾当于中作佛度彼众生矣。<a id="a-3F"></a>十方诸佛皆善其誓。<a id="a-3G"></a>赞曰。<a id="a-3H"></a>善哉。<a id="a-3I"></a>必获尔志。<a id="a-3J"></a>鳖后夜来齰其门。<a id="a-3K"></a>怪门有声。<a id="a-3L"></a>使出睹鳖。<a id="a-3M"></a>还如事白。<a id="a-3N"></a>菩萨视鳖即人语曰。<a id="a-3O"></a>吾受重润身命获全。<a id="a-3P"></a>无以答谢。<a id="a-3Q"></a>水居之物知水盈虚。<a id="a-3R"></a>洪水将至必为大害。<a id="a-3S"></a>愿速严船临时来迎。<a id="a-3T"></a>答曰。<a id="a-3U"></a>大善。<a id="a-3V"></a>明晨诣宫门如事启王。<a id="a-3W"></a>王曰。<a id="a-3X"></a>菩萨宿有善名。<a id="a-3Y"></a>信用其言迁下处高。<a id="a-3Z"></a>时鳖来曰。<a id="a-3a"></a>洪水至矣。<a id="a-3b"></a>可速上载。<a id="a-3c"></a>寻吾所之。<a id="a-3d"></a>必获无患。<a id="a-3e"></a>船寻其后。<a id="a-3f"></a>有蛇趣船。<a id="a-3g"></a>菩萨曰。<a id="a-3h"></a>取之。<a id="a-3i"></a>鳖曰。<a id="a-3j"></a>大善。<a id="a-3k"></a>又睹漂狐。<a id="a-3l"></a>曰取之。<a id="a-3m"></a>鳖亦云善。<a id="a-3n"></a>又睹漂人。<a id="a-3o"></a>博颊呼天哀济吾命。<a id="a-3p"></a>又曰。<a id="a-3q"></a>取之。<a id="a-3r"></a>鳖曰。<a id="a-3s"></a>慎无取也。<a id="a-3t"></a>凡人心奸伪。<a id="a-3u"></a>鲜有终信。<a id="a-3v"></a>背恩追势。<a id="a-3w"></a>好恶凶逆。<a id="a-3x"></a>菩萨曰。<a id="a-3y"></a>虫类尽济。<a id="a-3z"></a>更弃求人。<a id="a-40"></a>岂是仁哉。<a id="a-41"></a>吾不忍为也。<a id="a-42"></a>于是取之。<a id="a-43"></a>鳖曰。<a id="a-44"></a>悔哉遂之丰土。<a id="a-45"></a>鳖辞曰。<a id="a-46"></a>恩毕请退。<a id="a-47"></a>答。<a id="a-48"></a>吾获为如来无所著至真等正觉者。<a id="a-49"></a>必当相度。<a id="a-4A"></a>鳖曰。<a id="a-4B"></a>大善。<a id="a-4C"></a>鳖退。<a id="a-4D"></a>蛇狐各去。<a id="a-4E"></a>狐以穴为居。<a id="a-4F"></a>获古人伏藏紫磨金百斤。<a id="a-4G"></a>喜曰。<a id="a-4H"></a>当以报彼恩矣。<a id="a-4I"></a>驰还白曰。<a id="a-4J"></a>小虫受润获济微命。<a id="a-4K"></a>虫穴居之物求穴自安获金百斤。<a id="a-4L"></a>斯穴非垦非家。<a id="a-4M"></a>非劫非盗。<a id="a-4N"></a>吾精诚之所致。<a id="a-4O"></a>愿以贡贤。<a id="a-4P"></a>菩萨深唯不取。<a id="a-4Q"></a>徒损无益于贫民。<a id="a-4R"></a>取以布施众生获济。<a id="a-4S"></a>不亦善乎。<a id="a-4T"></a>寻而取之。<a id="a-4U"></a>漂人睹焉曰。<a id="a-4V"></a>分吾半矣。<a id="a-4W"></a>菩萨即以十斤惠之。<a id="a-4X"></a>漂人曰。<a id="a-4Y"></a>尔掘垦劫金。<a id="a-4Z"></a>罪应奈何。<a id="a-4a"></a>不半分之。<a id="a-4b"></a>吾必告有司。<a id="a-4c"></a>答曰。<a id="a-4d"></a>贫民困者吾欲等施。<a id="a-4e"></a>尔欲专之。<a id="a-4f"></a>不亦偏乎。<a id="a-4g"></a>漂人遂告有司。<a id="a-4h"></a>菩萨见拘无所告诉。<a id="a-4i"></a>唯归命三尊悔过自责。<a id="a-4j"></a>慈愿众生早离八难。<a id="a-4k"></a>莫有怨结如我今也。<a id="a-4l"></a>蛇狐会曰。<a id="a-4m"></a>奈斯事何。<a id="a-4n"></a>蛇曰。<a id="a-4o"></a>吾将济之。<a id="a-4p"></a>遂衔良药开关入狱。<a id="a-4q"></a>见菩萨状颜色有损怆而心悲。<a id="a-4r"></a>谓菩萨言。<a id="a-4s"></a>以药自随。<a id="a-4t"></a>吾将齰太子。<a id="a-4u"></a>其毒尤甚莫能济者。<a id="a-4v"></a>贤者以药自傅即瘳矣。<a id="a-4w"></a>菩萨默然。<a id="a-4x"></a>蛇如所云。<a id="a-4y"></a>太子将殒。<a id="a-4z"></a>王命曰。<a id="a-50"></a>有能济兹。<a id="a-51"></a>封之相国。<a id="a-52"></a>告与参治。<a id="a-53"></a>菩萨上闻傅之即瘳。<a id="a-54"></a>王喜问所由。<a id="a-55"></a>因本末自陈。<a id="a-56"></a>王怅然自咎。<a id="a-57"></a>即诛漂人。<a id="a-58"></a>大赦其国。<a id="a-59"></a>封为相国。<a id="a-5A"></a>执手入宫。<a id="a-5B"></a>并坐而曰。<a id="a-5C"></a>贤者说何书。<a id="a-5D"></a>怀何道。<a id="a-5E"></a>而为二仪之仁惠。<a id="a-5F"></a>逮众生乎。<a id="a-5G"></a>对曰。<a id="a-5H"></a>说佛经怀佛道也。<a id="a-5I"></a>曰。<a id="a-5J"></a>佛有要诀不。<a id="a-5K"></a>答曰。<a id="a-5L"></a>有之。<a id="a-5M"></a>佛说四非常。<a id="a-5N"></a>存之者众福昌。<a id="a-5O"></a>王曰。<a id="a-5P"></a>善哉。<a id="a-5Q"></a>愿获其实。<a id="a-5R"></a>菩萨说之。<a id="a-5S"></a>王曰。<a id="a-5T"></a>善哉。<a id="a-5U"></a>佛说非身吾心信矣。<a id="a-5V"></a>身且不保。<a id="a-5W"></a>岂况国土乎。<a id="a-5X"></a>痛哉先王。<a id="a-5Y"></a>不闻无上正真正觉非常苦空非身之教。<a id="a-5Z"></a>王即空藏布施贫乏。<a id="a-5a"></a>鳏寡孤儿怜之如子。<a id="a-5b"></a>举国欣欣含笑且行。<a id="a-5c"></a>仰天叹曰。<a id="a-5d"></a>菩萨神化乃至于兹。<a id="a-5e"></a>四方叹德遂至太平。<a id="a-5f"></a>佛告沙门。<a id="a-5g"></a>菩萨者吾身是也。<a id="a-5h"></a>国王者弥勒是。<a id="a-5i"></a>鳖者阿难是。<a id="a-5j"></a>狐者秋露子是。<a id="a-5k"></a>蛇者目连是。<a id="a-5l"></a>漂人者调达是(出布施度无极经)</p>
  <h2 id="a5m">为师子身与猕猴为亲友第五</h2>
  <p id="a5n">昔者菩萨。<a id="a-5o"></a>曾为师子。<a id="a-5p"></a>在林中住。<a id="a-5q"></a>与一猕猴共为亲友。<a id="a-5r"></a>猕猴以二子寄于师子。<a id="a-5s"></a>时有鹫鸟饥行求食。<a id="a-5t"></a>值师子睡。<a id="a-5u"></a>取猕猴子去住于树上。<a id="a-5v"></a>师子觉已。<a id="a-5w"></a>求猕猴子不得。<a id="a-5x"></a>见鹫持在树上。<a id="a-5y"></a>而告鹫言。<a id="a-5z"></a>我受猕猴寄托二子。<a id="a-60"></a>护之不谨。<a id="a-61"></a>令汝得去。<a id="a-62"></a>孤负言信。<a id="a-63"></a>请从汝索。<a id="a-64"></a>我为兽中之王。<a id="a-65"></a>汝为鸟中之主。<a id="a-66"></a>贵势同等。<a id="a-67"></a>宜以相还。<a id="a-68"></a>鹫言。<a id="a-69"></a>汝不知时。<a id="a-6A"></a>吾今饥乏何论同异。<a id="a-6B"></a>师子知其叵得。<a id="a-6C"></a>自以利抓。<a id="a-6D"></a>爴其胁肉。<a id="a-6E"></a>以贸猕猴子。<a id="a-6F"></a>又过去世时。<a id="a-6G"></a>人民多病。<a id="a-6H"></a>黄白痿熟。<a id="a-6I"></a>菩萨尔时身为赤鱼。<a id="a-6J"></a>自以其肉施诸病人。<a id="a-6K"></a>以救其疾。<a id="a-6L"></a>又昔菩萨。<a id="a-6M"></a>作一鸟身在林中住。<a id="a-6N"></a>见有一人入于深水。<a id="a-6O"></a>非人行处为水神所罥。<a id="a-6P"></a>水神。<a id="a-6Q"></a>罥法着不可解。<a id="a-6R"></a>若能至香山中。<a id="a-6S"></a>取一药草着其罥上。<a id="a-6T"></a>绳即烂坏人得脱去。<a id="a-6U"></a>如是等无量本生。<a id="a-6V"></a>多有所济名本生经(出大智论第三十三卷)</p>
  <h2 id="a6W">为白象身而现益物第六</h2>
  <p id="a6X">须菩提问。<a id="a-6Y"></a>菩萨善根成就。<a id="a-6Z"></a>云何生作象马。<a id="a-6a"></a>佛言。<a id="a-6b"></a>菩萨实有福德。<a id="a-6c"></a>善根成就。<a id="a-6d"></a>为利众生受畜生形。<a id="a-6e"></a>无畜生罪。<a id="a-6f"></a>菩萨在畜生中。<a id="a-6g"></a>慈愍怨贼。<a id="a-6h"></a>阿罗汉辟支佛之所无有。<a id="a-6i"></a>阿罗汉辟支佛。<a id="a-6j"></a>怨贼来害。<a id="a-6k"></a>虽不加报。<a id="a-6l"></a>不能爱念供养供给。<a id="a-6m"></a>如菩萨本身。<a id="a-6n"></a>作六牙白象。<a id="a-6o"></a>猎师以毒箭射胸。<a id="a-6p"></a>尔时菩萨象鼻拥抱猎者。<a id="a-6q"></a>不令余象得害。<a id="a-6r"></a>语雌象言。<a id="a-6s"></a>汝为菩萨妇。<a id="a-6t"></a>何缘生恶心。<a id="a-6u"></a>猎师是烦恼罪。<a id="a-6v"></a>非人过也。<a id="a-6w"></a>我得阿耨多罗三藐三菩提。<a id="a-6x"></a>当灭其烦恼。<a id="a-6y"></a>如鬼着人咒师治鬼而不见人。<a id="a-6z"></a>徐问猎者。<a id="a-70"></a>汝何以射我。<a id="a-71"></a>答言。<a id="a-72"></a>我须汝牙。<a id="a-73"></a>象即就石拔牙与之。<a id="a-74"></a>血肉俱出不以为痛。<a id="a-75"></a>供给粮食示语道径。<a id="a-76"></a>如是等慈悲。<a id="a-77"></a>阿罗汉辟支佛之所无也。<a id="a-78"></a>问曰。<a id="a-79"></a>何以不作人身而为说法。<a id="a-7A"></a>而作此兽身。<a id="a-7B"></a>答曰。<a id="a-7C"></a>有时众生见人身则不信受。<a id="a-7D"></a>见畜生身说法。<a id="a-7E"></a>则生信乐。<a id="a-7F"></a>受其教化。<a id="a-7G"></a>菩萨。<a id="a-7H"></a>欲具足大慈心。<a id="a-7I"></a>欲行其实事。<a id="a-7J"></a>众生见之惊喜皆得入道(出大智论九十三卷)</p>
  <h2 id="a7K">昔为龙身劝伴行忍第七</h2>
  <p id="a7L">昔者菩萨。<a id="a-7M"></a>与阿难俱。<a id="a-7N"></a>受罪毕矣。<a id="a-7O"></a>各为龙身。<a id="a-7P"></a>其一龙曰。<a id="a-7Q"></a>唯吾与卿共在海中。<a id="a-7R"></a>靡所不睹。<a id="a-7S"></a>宁可俱上陆地游戏乎。<a id="a-7T"></a>答曰。<a id="a-7U"></a>陆地人恶起逢非常不可出也。<a id="a-7V"></a>一龙又曰。<a id="a-7W"></a>化为小蛇。<a id="a-7X"></a>若路无人寻大道戏。<a id="a-7Y"></a>逢人则隐何所忧哉。<a id="a-7Z"></a>于是相可。<a id="a-7a"></a>俱升游观。<a id="a-7b"></a>出水未久。<a id="a-7c"></a>道逢含毒蛇虺。<a id="a-7d"></a>虺睹两蛇凶念欲害。<a id="a-7e"></a>便吐毒沫。<a id="a-7f"></a>一蛇欲杀毒虺。<a id="a-7g"></a>一蛇慈忍而谏止。<a id="a-7h"></a>曰。<a id="a-7i"></a>夫为高士当赦众愚。<a id="a-7j"></a>忍不可忍。<a id="a-7k"></a>是乃圣诫。<a id="a-7l"></a>即说偈言。</p>
  <p id="a7m">贪欲为狂夫　　靡有人义心</p>
  <p id="a7n">嫉妒欲害诫　　唯默忍为安</p>
  <p id="a7o">蛇称颂忍。<a id="a-7p"></a>一蛇敬受遂不害虺。<a id="a-7q"></a>一蛇曰。<a id="a-7r"></a>吾等还海。<a id="a-7s"></a>相然俱去。<a id="a-7t"></a>则奋其威神。<a id="a-7u"></a>震天动地。<a id="a-7v"></a>兴云降雨。<a id="a-7w"></a>人鬼咸惊。<a id="a-7x"></a>虺乃惶怖。<a id="a-7y"></a>尸视无知。<a id="a-7z"></a>七日绝食欲害。<a id="a-80"></a>蚢龙阿难是。<a id="a-81"></a>说忍龙吾身是也。<a id="a-82"></a>含毒虺者调达是(出度无极集第五卷)</p>
  <p data-pb></p>
  <h2 id="a83">为熊身济迷路人第八</h2>
  <p id="a84">人。<a id="a-85"></a>入林伐木。<a id="a-86"></a>迷惑失心。<a id="a-87"></a>时值大雨。<a id="a-88"></a>日暮饥寒。<a id="a-89"></a>恶虫毒兽欲侵害之。<a id="a-8A"></a>是人入石窟中。<a id="a-8B"></a>有一大熊。<a id="a-8C"></a>见之怖出。<a id="a-8D"></a>熊语之言。<a id="a-8E"></a>汝勿恐怖。<a id="a-8F"></a>此舍温暖可于中宿。<a id="a-8G"></a>时连雨七日。<a id="a-8H"></a>常以甘果美水供给此人。<a id="a-8I"></a>七日雨止。<a id="a-8J"></a>熊将此人示其道径。<a id="a-8K"></a>熊语人言。<a id="a-8L"></a>我是罪身人是怨家。<a id="a-8M"></a>若有问者。<a id="a-8N"></a>莫言见我。<a id="a-8O"></a>人答言尔。<a id="a-8P"></a>此人前行。<a id="a-8Q"></a>见诸猎者。<a id="a-8R"></a>猎者问。<a id="a-8S"></a>汝从何来。<a id="a-8T"></a>见有众兽不。<a id="a-8U"></a>答言。<a id="a-8V"></a>见一大熊。<a id="a-8W"></a>于我有恩。<a id="a-8X"></a>不得示汝。<a id="a-8Y"></a>猎者言。<a id="a-8Z"></a>汝是人党。<a id="a-8a"></a>以人类相观。<a id="a-8b"></a>何以惜熊。<a id="a-8c"></a>今一失道。<a id="a-8d"></a>何时复来。<a id="a-8e"></a>汝示我者。<a id="a-8f"></a>我与汝多分。<a id="a-8g"></a>此人心变。<a id="a-8h"></a>即将猎者示熊处所。<a id="a-8i"></a>猎者杀熊。<a id="a-8j"></a>即以多分与之。<a id="a-8k"></a>此人展手取肉。<a id="a-8l"></a>二肘俱堕。<a id="a-8m"></a>猎者言。<a id="a-8n"></a>汝有何罪。<a id="a-8o"></a>答言。<a id="a-8p"></a>是熊看我。<a id="a-8q"></a>如父视子。<a id="a-8r"></a>我今背恩。<a id="a-8s"></a>将是罪报。<a id="a-8t"></a>猎者恐怖。<a id="a-8u"></a>不敢食肉。<a id="a-8v"></a>持施众僧。<a id="a-8w"></a>上座是六通阿罗汉。<a id="a-8x"></a>语诸下座。<a id="a-8y"></a>此是菩萨。<a id="a-8z"></a>未来世当作佛。<a id="a-90"></a>莫食此肉。<a id="a-91"></a>即时起塔供养。<a id="a-92"></a>王闻此事。<a id="a-93"></a>敕下国内。<a id="a-94"></a>背恩之人无令住此。<a id="a-95"></a>人以种种因缘。<a id="a-96"></a>赞知恩者(出诸经中要事)</p>
  <p data-pb></p>
  <h2 id="a97">为鹿王身代怀妊者受死第九</h2>
  <p id="a98">昔佛在波罗奈国仙人鹿野苑者。<a id="a-99"></a>诸五通神仙。<a id="a-9A"></a>皆游学此国。<a id="a-9B"></a>非凡夫所住。<a id="a-9C"></a>王出游猎。<a id="a-9D"></a>值群鹿千头悉入网里。<a id="a-9E"></a>王布步兵围绕一匝。<a id="a-9F"></a>群鹿惊惧。<a id="a-9G"></a>有失声唐突于弶或有伏地自隐形者。<a id="a-9H"></a>释迦牟尼佛。<a id="a-9I"></a>昔为菩萨时。<a id="a-9J"></a>为群鹿王。<a id="a-9K"></a>佛自告群鹿言。<a id="a-9L"></a>汝等安意勿复恐惧。<a id="a-9M"></a>吾设方便。<a id="a-9N"></a>向王求哀必得济命。<a id="a-9O"></a>各各无他。<a id="a-9P"></a>鹿王来向人王下膝求哀。<a id="a-9Q"></a>人王遥见。<a id="a-9R"></a>敕诸左右勿伤害鹿。<a id="a-9S"></a>鹿曰。<a id="a-9T"></a>今观王意。<a id="a-9U"></a>欲杀千鹿一日供厨。<a id="a-9V"></a>今且盛热。<a id="a-9W"></a>肉叵久停。<a id="a-9X"></a>愿王哀愍。<a id="a-9Y"></a>日杀一鹿以供厨宰。<a id="a-9Z"></a>不烦王使。<a id="a-9a"></a>鹿自当往诣厨。<a id="a-9b"></a>受死。<a id="a-9c"></a>肉供不断。<a id="a-9d"></a>鹿得增多。<a id="a-9e"></a>王问鹿曰。<a id="a-9f"></a>汝在群鹿中为长大耶。<a id="a-9g"></a>答曰。<a id="a-9h"></a>如是。<a id="a-9i"></a>王复问鹿。<a id="a-9j"></a>汝审实不。<a id="a-9k"></a>答曰。<a id="a-9l"></a>审实。<a id="a-9m"></a>王即舍鹿摄阵入城。<a id="a-9n"></a>时菩萨将鹿五百。<a id="a-9o"></a>调达亦将五百鹿。<a id="a-9p"></a>日差一鹿。<a id="a-9q"></a>诣王供厨。<a id="a-9r"></a>时次调达遣鹿诣王。<a id="a-9s"></a>值一鹿母怀妊数月。<a id="a-9t"></a>次应供厨。<a id="a-9u"></a>鹿母白王云。<a id="a-9v"></a>今垂欲产。<a id="a-9w"></a>我次应至。<a id="a-9x"></a>子次未至。<a id="a-9y"></a>愿见差次小听在后。<a id="a-9z"></a>调达恚曰。<a id="a-A0"></a>何不速往。<a id="a-A1"></a>谁能代汝先死。<a id="a-A2"></a>鹿母哀泣悲鸣唤呼。<a id="a-A3"></a>辄就菩萨自陈如此。<a id="a-A4"></a>愿王开恕。<a id="a-A5"></a>听在后次。<a id="a-A6"></a>菩萨问鹿。<a id="a-A7"></a>汝主听汝自陈不。<a id="a-A8"></a>答曰。<a id="a-A9"></a>主不见听。<a id="a-AA"></a>菩萨慰劳彼鹿。<a id="a-AB"></a>汝且勿惧。<a id="a-AC"></a>吾今代汝。<a id="a-AD"></a>以供厨宰。<a id="a-AE"></a>菩萨鹿王。<a id="a-AF"></a>即召千鹿。<a id="a-AG"></a>恳切戒敕。<a id="a-AH"></a>汝等勿怀懈慢。<a id="a-AI"></a>亦莫侵王秋苗谷食。<a id="a-AJ"></a>调达嗔鹿母曰。<a id="a-AK"></a>汝应次至何辞。<a id="a-AL"></a>菩萨语调达。<a id="a-AM"></a>止止勿陈此言。<a id="a-AN"></a>鹿母诚应次死。<a id="a-AO"></a>为愍其胎未应死耳。<a id="a-AP"></a>吾代济胎命。<a id="a-AQ"></a>群鹿自陈。<a id="a-AR"></a>吾等愿欲代王受死。<a id="a-AS"></a>王在我存。<a id="a-AT"></a>得食水草。<a id="a-AU"></a>随意自游。<a id="a-AV"></a>无所畏忌。<a id="a-AW"></a>王遂诣厨。<a id="a-AX"></a>群鹿追逐随到王宫。<a id="a-AY"></a>鹿王就厨自求供宰。<a id="a-AZ"></a>厨士见鹿王。<a id="a-Aa"></a>即往白王。<a id="a-Ab"></a>鹿王入厨。<a id="a-Ac"></a>次应供宰。<a id="a-Ad"></a>不审大王。<a id="a-Ae"></a>为可杀不。<a id="a-Af"></a>王敕诸臣。<a id="a-Ag"></a>速将鹿王来。<a id="a-Ah"></a>王问鹿曰。<a id="a-Ai"></a>千鹿尽耶。<a id="a-Aj"></a>汝何为来。<a id="a-Ak"></a>鹿白王曰。<a id="a-Al"></a>千头孚乳遂成大群。<a id="a-Am"></a>日有增多。<a id="a-An"></a>无有减少。<a id="a-Ao"></a>具说上事。<a id="a-Ap"></a>王自恳责。<a id="a-Aq"></a>自怨不及。<a id="a-Ar"></a>吾为畜兽不别真伪。<a id="a-As"></a>枉杀生类。<a id="a-At"></a>及至于斯。<a id="a-Au"></a>王告大臣。<a id="a-Av"></a>普令国界其有游猎杀害鹿者。<a id="a-Aw"></a>当取诛戮。<a id="a-Ax"></a>即遣鹿王还。<a id="a-Ay"></a>令国内不得食鹿肉。<a id="a-Az"></a>其有食肉者。<a id="a-B0"></a>当枭其首。<a id="a-B1"></a>因是立名鹿野苑也(出出曜经第九卷)</p>
  <h2 id="aB2">为威德鹿王身落罗网为猎师所放第十</h2>
  <p id="aB3">佛言。<a id="a-B4"></a>过去世近雪山下。<a id="a-B5"></a>有鹿王。<a id="a-B6"></a>名曰威德。<a id="a-B7"></a>作五百鹿主。<a id="a-B8"></a>时有猎师。<a id="a-B9"></a>安谷施罥。<a id="a-BA"></a>鹿主前行。<a id="a-BB"></a>右脚堕毛罥中。<a id="a-BC"></a>鹿王心念。<a id="a-BD"></a>若我现相。<a id="a-BE"></a>则诸鹿不敢食谷。<a id="a-BF"></a>须啖谷尽。<a id="a-BG"></a>尔乃现脚相。<a id="a-BH"></a>时诸鹿皆去。<a id="a-BI"></a>一女鹿住。<a id="a-BJ"></a>说偈言曰。</p>
  <p id="aBK">大王当知　　是猎师来　　愿勤方便</p>
  <p id="aBL">出是罥去</p>
  <p id="aBM">尔时鹿王以偈答言。</p>
  <p id="aBN">我勤方便　　力势已尽　　毛罥转急</p>
  <p id="aBO">不能得出</p>
  <p id="aBP">女鹿。<a id="a-BQ"></a>见猎师到已。<a id="a-BR"></a>向说偈言。</p>
  <p id="aBS">汝以利刀　　先杀我身　　然后愿放</p>
  <p id="aBT">鹿王令去</p>
  <p id="aBU">猎师闻之。<a id="a-BV"></a>生怜愍心。<a id="a-BW"></a>以偈答言。</p>
  <p id="aBX">我终不杀汝　　亦不杀鹿王</p>
  <p id="aBY">放汝及鹿王　　随意之所去</p>
  <p id="aBZ">猎师即时解放鹿王。<a id="a-Ba"></a>佛言。<a id="a-Bb"></a>昔鹿王者今我身是。<a id="a-Bc"></a>五百鹿者五百比丘是(出十诵律杂诵第一卷)</p>
  <p data-pb></p>
  <h2 id="aBd">为九色鹿身以救溺人第十一</h2>
  <p id="aBe">者菩萨。<a id="a-Bf"></a>身为九色鹿。<a id="a-Bg"></a>其毛九种色。<a id="a-Bh"></a>其角白如雪。<a id="a-Bi"></a>在恒水边饮食水草。<a id="a-Bj"></a>常与一乌为知识。<a id="a-Bk"></a>时水中有一溺人。<a id="a-Bl"></a>随流来下。<a id="a-Bm"></a>或出或没。<a id="a-Bn"></a>仰头呼天。<a id="a-Bo"></a>山神树神诸天龙神。<a id="a-Bp"></a>何不愍我。<a id="a-Bq"></a>鹿闻下水言。<a id="a-Br"></a>汝可骑我背捉我角。<a id="a-Bs"></a>负出上岸。<a id="a-Bt"></a>溺人下地。<a id="a-Bu"></a>绕鹿三匝。<a id="a-Bv"></a>向鹿叩头。<a id="a-Bw"></a>乞得为大夫作奴。<a id="a-Bx"></a>给其使令采水草。<a id="a-By"></a>鹿言不用。<a id="a-Bz"></a>且各自去。<a id="a-C0"></a>欲报恩者。<a id="a-C1"></a>莫道我在此。<a id="a-C2"></a>人贪我皮角。<a id="a-C3"></a>必来杀我。<a id="a-C4"></a>时国王夫人。<a id="a-C5"></a>夜梦见九色鹿。<a id="a-C6"></a>即诈病不起。<a id="a-C7"></a>王问何以。<a id="a-C8"></a>答曰。<a id="a-C9"></a>我昨夜梦见非常之鹿。<a id="a-CA"></a>其毛九种色。<a id="a-CB"></a>其角白如雪。<a id="a-CC"></a>我思欲得其皮作坐蓐。<a id="a-CD"></a>其角作拂柄。<a id="a-CE"></a>王当为我得之。<a id="a-CF"></a>王若不得我将死矣。<a id="a-CG"></a>王募于国中。<a id="a-CH"></a>若有能得当与分国而治。<a id="a-CI"></a>赐其金钵盛满银粟。<a id="a-CJ"></a>赐其银钵盛满金粟。<a id="a-CK"></a>溺人闻之欲取富贵。<a id="a-CL"></a>念言。<a id="a-CM"></a>鹿是畜生。<a id="a-CN"></a>死活何在。<a id="a-CO"></a>往至王所言知鹿处。<a id="a-CP"></a>王大欢喜言。<a id="a-CQ"></a>汝若能得其皮角来者。<a id="a-CR"></a>报之半国。<a id="a-CS"></a>溺人面上即生癞疮。<a id="a-CT"></a>溺人言。<a id="a-CU"></a>大王此鹿虽是畜生。<a id="a-CV"></a>大有威神王宜多出人兵乃可得耳。<a id="a-CW"></a>王即大出人众。<a id="a-CX"></a>经到恒水边乌在树头。<a id="a-CY"></a>见人兵来即呼鹿言。<a id="a-CZ"></a>知识且起王来至。<a id="a-Ca"></a>鹿故熟卧不觉。<a id="a-Cb"></a>乌下啄其耳。<a id="a-Cc"></a>鹿方惊觉四向顾望无复走趣。<a id="a-Cd"></a>便往趣王车边。<a id="a-Ce"></a>傍臣欲射。<a id="a-Cf"></a>王曰。<a id="a-Cg"></a>莫射。<a id="a-Ch"></a>此鹿非常。<a id="a-Ci"></a>将是天神。<a id="a-Cj"></a>鹿言。<a id="a-Ck"></a>大王。<a id="a-Cl"></a>且莫射我。<a id="a-Cm"></a>我前活王国中一人。<a id="a-Cn"></a>鹿复长跪问王言。<a id="a-Co"></a>谁道我在此。<a id="a-Cp"></a>王便指示。<a id="a-Cq"></a>车边癞面人是也。<a id="a-Cr"></a>鹿即仰头。<a id="a-Cs"></a>视此人面。<a id="a-Ct"></a>眼中泪出。<a id="a-Cu"></a>不能自胜。<a id="a-Cv"></a>此人前溺在水中。<a id="a-Cw"></a>我不惜身命。<a id="a-Cx"></a>自投水中。<a id="a-Cy"></a>负此人出。<a id="a-Cz"></a>约不相道也。<a id="a-D0"></a>无反复不如出水中浮木也。<a id="a-D1"></a>王有愧色。<a id="a-D2"></a>三数其民。<a id="a-D3"></a>汝受其恩。<a id="a-D4"></a>奈何反欲杀之。<a id="a-D5"></a>即下于国中。<a id="a-D6"></a>若有驱逐此鹿者。<a id="a-D7"></a>当诛五族。<a id="a-D8"></a>众鹿数千皆来依附。<a id="a-D9"></a>饮食水草不侵禾稼。<a id="a-DA"></a>风雨时节五谷丰熟。<a id="a-DB"></a>人无疾病。<a id="a-DC"></a>其世太平。<a id="a-DD"></a>时九色鹿我身是也。<a id="a-DE"></a>乌阿难是。<a id="a-DF"></a>国王者今父王阅头檀是。<a id="a-DG"></a>时王夫人者今孙陀利是。<a id="a-DH"></a>时溺人者调达是也。<a id="a-DI"></a>我虽有善心向之。<a id="a-DJ"></a>故欲害我。<a id="a-DK"></a>阿难有至意(出九色鹿经)</p>
  <h2 id="aDL">为雁王身猎者得之而放求国报恩第十二</h2>
  <p id="aDM">过去世时。<a id="a-DN"></a>有波罗奈城。<a id="a-DO"></a>城边有池。<a id="a-DP"></a>池名雨成。<a id="a-DQ"></a>是池中多鱼龟鹅雁鸭等。<a id="a-DR"></a>中有雁王。<a id="a-DS"></a>名曰治国。<a id="a-DT"></a>作五百雁主。<a id="a-DU"></a>时有猎师。<a id="a-DV"></a>先施毛罥。<a id="a-DW"></a>雁王前行。<a id="a-DX"></a>右脚着罥。<a id="a-DY"></a>作是念言。<a id="a-DZ"></a>若我出是罥脚。<a id="a-Da"></a>余雁不敢啖谷。<a id="a-Db"></a>尽已即便现脚。<a id="a-Dc"></a>众雁飞去。<a id="a-Dd"></a>唯有一雁。<a id="a-De"></a>名曰苏摩。<a id="a-Df"></a>不舍王去。<a id="a-Dg"></a>王语大臣言。<a id="a-Dh"></a>我与汝职作王。<a id="a-Di"></a>在诸雁前行。<a id="a-Dj"></a>答言。<a id="a-Dk"></a>不能。<a id="a-Dl"></a>问言。<a id="a-Dm"></a>何故致。</p>
  <p id="aDn">尔时大臣。<a id="a-Do"></a>以偈答言。</p>
  <p id="aDp">我愿随王　　死生不变　　宁共王死</p>
  <p id="aDq">胜相离生　　大王当知　　是罥师来</p>
  <p id="aDr">但勤方便　　求脱此罥</p>
  <p id="aDs">尔时雁王。<a id="a-Dt"></a>以偈答言。</p>
  <p id="aDu">我勤方便　　力势已尽　　毛罥转急</p>
  <p id="aDv">不能得脱</p>
  <p id="aDw">苏摩大臣。<a id="a-Dx"></a>见罥师到。<a id="a-Dy"></a>向说偈言。</p>
  <p id="aDz">大王毛脂肉　　我与等无异</p>
  <p id="aE0">汝以刀杀我　　放王不损汝</p>
  <p id="aE1">尔时罥师。<a id="a-E2"></a>语大臣言。<a id="a-E3"></a>我不相杀。<a id="a-E4"></a>放汝及王。<a id="a-E5"></a>随所乐去。<a id="a-E6"></a>猎师即解雁王。<a id="a-E7"></a>二雁俱去。<a id="a-E8"></a>共相谓言。<a id="a-E9"></a>是猎师作希有事。<a id="a-EA"></a>与我等命。<a id="a-EB"></a>我等资生当以厚报。<a id="a-EC"></a>猎师问言。<a id="a-ED"></a>汝是畜生。<a id="a-EE"></a>有何生具以用报我。<a id="a-EF"></a>二雁答言。<a id="a-EG"></a>波罗奈王名曰梵德。<a id="a-EH"></a>汝持我与猎师。<a id="a-EI"></a>持雁着两肩上。<a id="a-EJ"></a>到城巷中。<a id="a-EK"></a>是雁端正。<a id="a-EL"></a>众人乐见。<a id="a-EM"></a>有与五钱十钱二十钱者。<a id="a-EN"></a>皆言莫杀。<a id="a-EO"></a>是人比至王宫。<a id="a-EP"></a>大得财物。<a id="a-EQ"></a>猎师到王宫门。<a id="a-ER"></a>置雁于地。<a id="a-ES"></a>雁王语守门者曰。<a id="a-ET"></a>汝白梵德王。<a id="a-EU"></a>治国雁王今在门外。<a id="a-EV"></a>便往白王。<a id="a-EW"></a>王即听入。<a id="a-EX"></a>与设金床。<a id="a-EY"></a>苏摩大臣随所应与共相问讯。<a id="a-EZ"></a>然后就座。<a id="a-Ea"></a>以偈问讯梵德王言。</p>
  <p id="aEb">王体安隐不　　国土丰足不</p>
  <p id="aEc">如法化民不　　等心治国不</p>
  <p id="aEd">尔时梵德王。<a id="a-Ee"></a>以偈答言。</p>
  <p id="aEf">我常自安隐　　以法化国民</p>
  <p id="aEg">国土恒丰宁　　等心无偏私</p>
  <p id="aEh">如是詶对。<a id="a-Ei"></a>说五百偈。<a id="a-Ej"></a>苏摩大臣时默然住。<a id="a-Ek"></a>梵德王言。<a id="a-El"></a>汝何故默然。<a id="a-Em"></a>大臣答言。<a id="a-En"></a>汝是人王国主。<a id="a-Eo"></a>此雁王陂泽国主。<a id="a-Ep"></a>二王共语何敢间错。<a id="a-Eq"></a>王言。<a id="a-Er"></a>我有好园。<a id="a-Es"></a>汝能住不。<a id="a-Et"></a>答言。<a id="a-Eu"></a>不能。<a id="a-Ev"></a>王问。<a id="a-Ew"></a>何故。<a id="a-Ex"></a>雁言。<a id="a-Ey"></a>王或睡觉。<a id="a-Ez"></a>忘不蠲我。<a id="a-F0"></a>敕作雁肉食。<a id="a-F1"></a>若宰人不能得余雁。<a id="a-F2"></a>或杀我等以充王厨。<a id="a-F3"></a>治国雁王入王宫中。<a id="a-F4"></a>诸雁从雨成池出于王宫上。<a id="a-F5"></a>徘徊悲鸣。<a id="a-F6"></a>翅湿有水洒污宫殿。<a id="a-F7"></a>王问曰。<a id="a-F8"></a>此是何等。<a id="a-F9"></a>雁王答言。<a id="a-FA"></a>是我眷属。<a id="a-FB"></a>王言。<a id="a-FC"></a>汝欲去耶。<a id="a-FD"></a>答言。<a id="a-FE"></a>欲去。<a id="a-FF"></a>王言。<a id="a-FG"></a>汝何所须。<a id="a-FH"></a>答言。<a id="a-FI"></a>我为猎师所得。<a id="a-FJ"></a>于我等作希有事。<a id="a-FK"></a>与我等寿。<a id="a-FL"></a>若先杀一后复杀一谁能遮者。<a id="a-FM"></a>王言。<a id="a-FN"></a>当何以报之。<a id="a-FO"></a>二雁答曰。<a id="a-FP"></a>与金银车渠马瑙衣服饮食。<a id="a-FQ"></a>作是语已飞升虚空。<a id="a-FR"></a>佛言。<a id="a-FS"></a>雁王则我身是。<a id="a-FT"></a>五百雁者。<a id="a-FU"></a>则五百比丘是也。<a id="a-FV"></a>猎师者守财象是也。<a id="a-FW"></a>梵德王者即净饭王是也。<a id="a-FX"></a>苏摩大臣者阿难是也(出十诵律杂诵第一卷)</p>
  <p data-pb></p>
  <h2 id="aFY">为鹦鹉现身救山火以申报恩第十三</h2>
  <p id="aFZ">者菩萨。<a id="a-Fa"></a>现为鹦鹉常处于树。<a id="a-Fb"></a>风吹彼树更相切磨。<a id="a-Fc"></a>便有火出。<a id="a-Fd"></a>火渐炽盛。<a id="a-Fe"></a>遂焚一山。<a id="a-Ff"></a>鹦鹉思惟。<a id="a-Fg"></a>犹如飞鸟躯止于树。<a id="a-Fh"></a>故当反复起报恩心。<a id="a-Fi"></a>何况于我长夜处之。<a id="a-Fj"></a>而不能灭火。<a id="a-Fk"></a>即往诣海。<a id="a-Fl"></a>以其两翅取大海水。<a id="a-Fm"></a>至彼火上而洒于火。<a id="a-Fn"></a>或以口洒东西驰奔。<a id="a-Fo"></a>时有善神。<a id="a-Fp"></a>感其勤苦。<a id="a-Fq"></a>寻为灭火(出僧伽罗刹经上卷)</p>
  <p data-pb></p>
  <h2 id="aFr">为雀王身拔虎口骨第十四</h2>
  <p id="aFs">者菩萨身为雀王。<a id="a-Ft"></a>慈心济众由护身疮。<a id="a-Fu"></a>有虎食兽骨拄其齿。<a id="a-Fv"></a>病困将终。<a id="a-Fw"></a>雀入口啄骨日日若兹。<a id="a-Fx"></a>雀口生疮身为瘦疵。<a id="a-Fy"></a>骨出虎口。<a id="a-Fz"></a>雀飞登树。<a id="a-G0"></a>说佛经曰。<a id="a-G1"></a>杀为凶疟其恶莫大。<a id="a-G2"></a>虎闻雀戒。<a id="a-G3"></a>勃然恚曰。<a id="a-G4"></a>尔始离吾口。<a id="a-G5"></a>而敢多言。<a id="a-G6"></a>雀睹其不可化。<a id="a-G7"></a>即速飞去。<a id="a-G8"></a>佛言。<a id="a-G9"></a>雀者是吾身。<a id="a-GA"></a>虎者是调达(出雀王经)</p>
  <h2 id="aGB">为大鱼身以济饥渴第十五</h2>
  <p id="aGC">昔者菩萨贫窭。<a id="a-GD"></a>与诸商人俱至他国。<a id="a-GE"></a>菩萨睹海中鱼巨细相吞。<a id="a-GF"></a>以身代小者令得须臾之命。<a id="a-GG"></a>即自投海大鱼得饱小者得活。<a id="a-GH"></a>魂神化为鲸鱼之王。<a id="a-GI"></a>身有数里。<a id="a-GJ"></a>海边国旱人民饥馑。<a id="a-GK"></a>更相吞啖。<a id="a-GL"></a>鱼即荡身于国。<a id="a-GM"></a>啖者存命。<a id="a-GN"></a>辇肉数月而鱼犹活。<a id="a-GO"></a>天神下曰。<a id="a-GP"></a>尔为仁慈苦可堪乎。<a id="a-GQ"></a>何不收寿离斯痛也。<a id="a-GR"></a>鱼曰。<a id="a-GS"></a>吾神逝身腐。<a id="a-GT"></a>民后饥馑。<a id="a-GU"></a>复当相啖。<a id="a-GV"></a>吾不忍睹。<a id="a-GW"></a>天曰。<a id="a-GX"></a>尔必得佛度苦众生。<a id="a-GY"></a>有人取其首鱼时死矣。<a id="a-GZ"></a>魂为王子。<a id="a-Ga"></a>有上圣之明。<a id="a-Gb"></a>四恩弘慈润齐二仪。<a id="a-Gc"></a>愍民困穷。<a id="a-Gd"></a>言之哽咽。<a id="a-Ge"></a>然国尚旱。<a id="a-Gf"></a>靖心斋肃。<a id="a-Gg"></a>退食绝献。<a id="a-Gh"></a>顿首悔过曰。<a id="a-Gi"></a>民之不善。<a id="a-Gj"></a>咎在我身。<a id="a-Gk"></a>愿丧吾命惠民雨泽。<a id="a-Gl"></a>月月哀恸。<a id="a-Gm"></a>由至孝之子遭圣父之丧。<a id="a-Gn"></a>精诚远远有名。<a id="a-Go"></a>佛与五百人来其国界。<a id="a-Gp"></a>王闻心悦。<a id="a-Gq"></a>奉迎稽首叩头涕泣。<a id="a-Gr"></a>心秽行浊。<a id="a-Gs"></a>不合三尊四恩之教。<a id="a-Gt"></a>苦酷人民。<a id="a-Gu"></a>枯旱累载。<a id="a-Gv"></a>黎庶饥馑。<a id="a-Gw"></a>怨痛伤情。<a id="a-Gx"></a>愿除民灾以祸罪我。<a id="a-Gy"></a>诸佛答曰。<a id="a-Gz"></a>尔为人君。<a id="a-H0"></a>慈恻仁惠德齐帝释。<a id="a-H1"></a>诸佛普知。<a id="a-H2"></a>令王受福慎无戚也。<a id="a-H3"></a>敕民种谷。<a id="a-H4"></a>家无不修。<a id="a-H5"></a>稻化为滋。<a id="a-H6"></a>王曰。<a id="a-H7"></a>须熟。<a id="a-H8"></a>禾实覆国。<a id="a-H9"></a>皆含稻穬。<a id="a-HA"></a>中容数斛。<a id="a-HB"></a>其米芬芳举国欣怿。<a id="a-HC"></a>叹咏王德。<a id="a-HD"></a>率土持戒。<a id="a-HE"></a>归命三宝。<a id="a-HF"></a>王及臣民命终生天。<a id="a-HG"></a>时贫人吾身是(出度无极集第一卷)</p>
  <h2 id="aHH">为鳖王身化诸同类活众贾人第十六</h2>
  <p id="aHI">昔者菩萨。<a id="a-HJ"></a>曾为鳖王。<a id="a-HK"></a>生长大海化诸同类。<a id="a-HL"></a>子民群众皆修仁德。<a id="a-HM"></a>王自奉行慈悲喜护。<a id="a-HN"></a>愍于众生如母爱子。<a id="a-HO"></a>其海深长边际难限。<a id="a-HP"></a>而悉周至靡不更历。<a id="a-HQ"></a>于时鳖王出于海外。<a id="a-HR"></a>在边卧息积有日月。<a id="a-HS"></a>其背坚燥犹如陆地。<a id="a-HT"></a>贾人远来因止其上。<a id="a-HU"></a>破薪然火炊煮饭食。<a id="a-HV"></a>系其牛马车乘载石皆着其上。<a id="a-HW"></a>鳖王欲趣入水。<a id="a-HX"></a>畏堕商人。<a id="a-HY"></a>适欲强忍痛不可胜。<a id="a-HZ"></a>便设权计入浅水处。<a id="a-Ha"></a>除灭火毒不危众贾。<a id="a-Hb"></a>众贾恐怖谓潮卒涨。<a id="a-Hc"></a>悲哀吁嗟归命诸天。<a id="a-Hd"></a>释梵四王日月神明。<a id="a-He"></a>愿以威德唯见救济。<a id="a-Hf"></a>鳖王心益愍之。<a id="a-Hg"></a>因报贾人。<a id="a-Hh"></a>慎莫恐怖。<a id="a-Hi"></a>吾被火焚故舍入水。<a id="a-Hj"></a>欲令痛息。<a id="a-Hk"></a>今当相安终不相危。<a id="a-Hl"></a>众贾闻之知有活望。<a id="a-Hm"></a>俱时发声言。<a id="a-Hn"></a>南无佛。<a id="a-Ho"></a>鳖兴大慈。<a id="a-Hp"></a>还负众贾移在岸边。<a id="a-Hq"></a>众人得脱靡不欢喜。<a id="a-Hr"></a>遥拜鳖王而叹其德。<a id="a-Hs"></a>尊为桥梁多所过度。<a id="a-Ht"></a>行为大舟载越三界。<a id="a-Hu"></a>设得佛道当复救脱生死之厄。<a id="a-Hv"></a>鳖王报曰。<a id="a-Hw"></a>善哉善哉。<a id="a-Hx"></a>当如汝言。<a id="a-Hy"></a>各自别去。<a id="a-Hz"></a>佛言。<a id="a-I0"></a>时鳖王者我身是也。<a id="a-I1"></a>五百贾人。<a id="a-I2"></a>五百弟子舍利弗等是(出生经第四卷)</p>
 </body>
</html>