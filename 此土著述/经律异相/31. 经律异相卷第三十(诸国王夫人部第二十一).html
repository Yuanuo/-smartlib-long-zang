<!doctype html>
<html id="z3IBWPI1IE" data-ver="531">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十(诸国王夫人部第二十一)</h1>
  <p id="a2">阿育王夫人受八岁沙弥化一 王后生肉弃水遂生二子为毗舍离人种二 拘蓝尼国王后悟法三 末利夫人持斋四 优达那王妻学道生天五 国王大夫人与一贤者共王造寺六</p>
  <p data-pb></p>
  <h2 id="a3">阿育王夫人受八岁沙弥化第一</h2>
  <p id="a4">阿育王。<a id="a-5"></a>未解佛法。<a id="a-6"></a>造诸地狱。<a id="a-7"></a>入者必治。<a id="a-8"></a>酷以众毒。<a id="a-9"></a>后得信心。<a id="a-A"></a>因弃诸非奉事正觉。<a id="a-B"></a>人民疾疫。<a id="a-C"></a>王断内外不得相通。<a id="a-D"></a>畏病及宫中。<a id="a-E"></a>遣信白圣众。<a id="a-F"></a>乞遥咒愿。<a id="a-G"></a>可遣一比丘入宫。<a id="a-H"></a>达嚫使天下安病疾消除。<a id="a-I"></a>众僧荷之。<a id="a-J"></a>愿以见告。<a id="a-K"></a>时圣众遣一沙弥其年八岁。<a id="a-L"></a>名曰妙颜。<a id="a-M"></a>已得罗汉神通具足。<a id="a-N"></a>飞到王宫见夫人婇女宣语。<a id="a-O"></a>所乏并显道德知佛至尊况弟子乎。<a id="a-P"></a>妙颜受教。<a id="a-Q"></a>飞入王宫住王后前。<a id="a-R"></a>王后作礼举手欲抱。<a id="a-S"></a>言妙颜子何能自屈显其神足。<a id="a-T"></a>妙颜谓夫人曰。<a id="a-U"></a>且却且却。<a id="a-V"></a>不宜身近沙门。<a id="a-W"></a>夫人答曰。<a id="a-X"></a>卿年幼小方始八岁。<a id="a-Y"></a>心相恋念犹如吾子。<a id="a-Z"></a>虽身近之当何所苦。<a id="a-a"></a>沙弥答曰。<a id="a-b"></a>近情喻之如夫人教。<a id="a-c"></a>情从微起。<a id="a-d"></a>犹粟之火能烧万里之野。<a id="a-e"></a>譬指渧之水陷穿玉石亦能盈器。<a id="a-f"></a>事皆以渐。<a id="a-g"></a>以少致多。<a id="a-h"></a>以小成大。<a id="a-i"></a>是以智者远嫌避疑。<a id="a-j"></a>以防未然。<a id="a-k"></a>沙弥夫人相难往来言声遂高。<a id="a-l"></a>声彻正殿。<a id="a-m"></a>王问傍人。<a id="a-n"></a>是谁语声如有所诤。<a id="a-o"></a>傍臣答曰。<a id="a-p"></a>沙弥妙颜这至宫中。<a id="a-q"></a>与正后语。<a id="a-r"></a>音声高亮乃闻于此。<a id="a-s"></a>王即起往与之相见。<a id="a-t"></a>作礼问讯以何所诤。<a id="a-u"></a>沙弥答曰。<a id="a-v"></a>贵后见颜垂意见愍。<a id="a-w"></a>欲往相见道法不应。<a id="a-x"></a>故难却之耳。<a id="a-y"></a>阿育王曰。<a id="a-z"></a>卿年尚幼犹如吾子。<a id="a-10"></a>爱念抱之当有何嫌。<a id="a-11"></a>乃以壮言相折耶。<a id="a-12"></a>沙弥答曰。<a id="a-13"></a>不如王语。<a id="a-14"></a>古圣制仪豫其未萌亦戒终始。<a id="a-15"></a>女子年七不戏父机。<a id="a-16"></a>男儿八岁不倨母床。<a id="a-17"></a>果下不扪首。<a id="a-18"></a>苽田无摸足。<a id="a-19"></a>所以然者。<a id="a-1A"></a>远嫌避疑杜渐消萌也。<a id="a-1B"></a>劝示将来便防未然。<a id="a-1C"></a>吾心以净无复微翳。<a id="a-1D"></a>譬如莲华泥水不洿。<a id="a-1E"></a>犹水精琉璃之器也。<a id="a-1F"></a>实如来谈。<a id="a-1G"></a>等于母子所以无异。<a id="a-1H"></a>虽知无瑕当为不能者施。<a id="a-1I"></a>王与夫人闻其所言惊然琦之。<a id="a-1J"></a>如妙颜言。<a id="a-1K"></a>年幼八岁尚顾众难。<a id="a-1L"></a>况年长大三毒未灭者。<a id="a-1M"></a>于是沙弥为说经法。<a id="a-1N"></a>夫人婇女五百余人悉得道迹。<a id="a-1O"></a>及正后傍臣太子皆发道意。<a id="a-1P"></a>寻时得立不退转地(出八岁沙弥开解国王经)</p>
  <p data-pb></p>
  <h2 id="a1Q">王后生肉弃水遂生二儿为毗舍离人种第二</h2>
  <p id="a1R">昔波罗奈国王夫人怀妊。<a id="a-1S"></a>此夫人自知怀妊。<a id="a-1T"></a>而白王言。<a id="a-1U"></a>王即供给养视皆使调适。<a id="a-1V"></a>月满生肉一段。<a id="a-1W"></a>赤如槿花。<a id="a-1X"></a>诸余夫人生儿端正。<a id="a-1Y"></a>我生段肉无有手足。<a id="a-1Z"></a>心生羞耻。<a id="a-1a"></a>若王见者必生恶贱。<a id="a-1b"></a>盛贮器中打金作薄以朱沙题上。<a id="a-1c"></a>是波罗奈国王夫人所生。<a id="a-1d"></a>盖覆器头以王印印之。<a id="a-1e"></a>以金薄书置器外。<a id="a-1f"></a>送放江中。<a id="a-1g"></a>使人弃已。<a id="a-1h"></a>诸鬼神营护使无风浪。<a id="a-1i"></a>时一道士。<a id="a-1j"></a>依牧牛人住于江边。<a id="a-1k"></a>清朝澡洗遥见此器。<a id="a-1l"></a>拾取见金薄书字。<a id="a-1m"></a>复见有王印印之。<a id="a-1n"></a>便开器看唯见肉段。<a id="a-1o"></a>而作是念。<a id="a-1p"></a>若是死肉久应烂臭。<a id="a-1q"></a>必有异相。<a id="a-1r"></a>将还住所善举一处。<a id="a-1s"></a>过半月已而成二片。<a id="a-1t"></a>自尔之后复经半月。<a id="a-1u"></a>二片各生五胞。<a id="a-1v"></a>却后半月一片成男。<a id="a-1w"></a>一片成女。<a id="a-1x"></a>男色如黄金。<a id="a-1y"></a>女色如白银。<a id="a-1z"></a>道士见之。<a id="a-20"></a>心生爱重如自有子。<a id="a-21"></a>两手母指自然出乳。<a id="a-22"></a>一指饮男。<a id="a-23"></a>一指饮女。<a id="a-24"></a>乳入子腹譬如清水摩尼之珠内外明彻。<a id="a-25"></a>道士号儿。<a id="a-26"></a>名为离车子(梁言皮薄亦言同皮)道士养此二子极为辛苦。<a id="a-27"></a>旦入聚落乞食。<a id="a-28"></a>兼为二子日晏方还。<a id="a-29"></a>是时牧牛人。<a id="a-2A"></a>见道士为此二子辛苦如是。<a id="a-2B"></a>谓言。<a id="a-2C"></a>大德。<a id="a-2D"></a>出家人正应行道。<a id="a-2E"></a>何为二子妨废道业。<a id="a-2F"></a>可收乞我我等为养活。<a id="a-2G"></a>道士言善哉。<a id="a-2H"></a>是牧牛人各还到家。<a id="a-2I"></a>明日与诸同伴平治道路。<a id="a-2J"></a>竖立幢幡散杂色花。<a id="a-2K"></a>鸣鼓来迎二子到道士处。<a id="a-2L"></a>白道士言。<a id="a-2M"></a>今此二子时可去矣。<a id="a-2N"></a>道士付嘱。<a id="a-2O"></a>此二子者有大福德。<a id="a-2P"></a>不可度量。<a id="a-2Q"></a>汝等善好料理。<a id="a-2R"></a>当以乳酪生熟酥五种而供养之。<a id="a-2S"></a>若此二子长大还自共匹对。<a id="a-2T"></a>觅好平博处所安立住止。<a id="a-2U"></a>可拜男为王女为夫人。<a id="a-2V"></a>牧牛人等受教而去。<a id="a-2W"></a>二子年至十六。<a id="a-2X"></a>以平博处纵广一百由旬。<a id="a-2Y"></a>中央起宅。<a id="a-2Z"></a>以女嫁男。<a id="a-2a"></a>立为夫妇。<a id="a-2b"></a>后一产二儿一男一女。<a id="a-2c"></a>如是十六过生。<a id="a-2d"></a>诸牧牛人见王子渐多。<a id="a-2e"></a>更开舍宅造诸园地。<a id="a-2f"></a>合三十二人宅舍。<a id="a-2g"></a>如是遂乃三过开广。<a id="a-2h"></a>故名为毗舍离(出善见律毗婆沙第十卷)</p>
  <h2 id="a2i">拘蓝尼国王后悟法第三</h2>
  <p id="a2j">佛与千二百五十比丘。<a id="a-2k"></a>游拘蓝尼国美音精舍。<a id="a-2l"></a>足蹈门阃天地震动。<a id="a-2m"></a>珠玑乐器不鼓自鸣。<a id="a-2n"></a>蛊毒隐伏吉瑞和清。<a id="a-2o"></a>境界人民靡不渴仰。<a id="a-2p"></a>王名优填。<a id="a-2q"></a>强[(一/正)*虎]侵克开纳佞言耽荒女乐。<a id="a-2r"></a>置左右二后。<a id="a-2s"></a>容姿妙绝。<a id="a-2t"></a>左名照堂。<a id="a-2u"></a>憍傲谗嫉。<a id="a-2v"></a>右字詃容。<a id="a-2w"></a>常行仁爱。<a id="a-2x"></a>王珍其操每事私焉。<a id="a-2y"></a>詃容有老宿青衣。<a id="a-2z"></a>名曰度胜。<a id="a-30"></a>恒行布香。<a id="a-31"></a>减省而合集。<a id="a-32"></a>饭佛及僧。<a id="a-33"></a>佛为说法。<a id="a-34"></a>尽心不忘。<a id="a-35"></a>施讫还宫。<a id="a-36"></a>持所布香。<a id="a-37"></a>因此功德。<a id="a-38"></a>本行所追香气远闻。<a id="a-39"></a>斤两倍香。<a id="a-3A"></a>詃容诰问。<a id="a-3B"></a>首减香钱。<a id="a-3C"></a>饭佛及僧。<a id="a-3D"></a>法深义妙非世所闻。<a id="a-3E"></a>詃容闻佛。<a id="a-3F"></a>心生欢喜。<a id="a-3G"></a>自念无因得闻正法。<a id="a-3H"></a>即报度胜。<a id="a-3I"></a>汝为我说。<a id="a-3J"></a>度胜启曰。<a id="a-3K"></a>身贱口秽不敢便宣如来尊言。<a id="a-3L"></a>乞行诣佛受敕而还。<a id="a-3M"></a>便遣出宫。<a id="a-3N"></a>重告之曰。<a id="a-3O"></a>具受仪式。<a id="a-3P"></a>度胜末还。<a id="a-3Q"></a>夫人与侍女侧塞中庭。<a id="a-3R"></a>佛告度胜。<a id="a-3S"></a>汝还说法多有度者。<a id="a-3T"></a>说法之仪先施高座。<a id="a-3U"></a>度胜具宣圣旨。<a id="a-3V"></a>詃容欣悦。<a id="a-3W"></a>开笥出衣积为高座。<a id="a-3X"></a>承佛威神如应说法。<a id="a-3Y"></a>夫人詃容及诸侍女疑解得道。<a id="a-3Z"></a>度胜得总持。<a id="a-3a"></a>照堂妒责数谮非一。<a id="a-3b"></a>王不肯从。<a id="a-3c"></a>后又说之。<a id="a-3d"></a>王心乃惑。<a id="a-3e"></a>伺其斋时劝王奏乐。<a id="a-3f"></a>请召夫人。<a id="a-3g"></a>王便普召被命皆会。<a id="a-3h"></a>詃容持斋独不应命。<a id="a-3i"></a>反覆三召执节不移。<a id="a-3j"></a>王怒隆盛缚曳殿前。<a id="a-3k"></a>将欲射杀。<a id="a-3l"></a>詃容寸心归佛。<a id="a-3m"></a>王自射两箭皆还自向。<a id="a-3n"></a>王怖而解之。<a id="a-3o"></a>问曰。<a id="a-3p"></a>汝有何术乃致是耶。<a id="a-3q"></a>对曰。<a id="a-3r"></a>唯事如来归命三尊。<a id="a-3s"></a>朝奉佛斋过中不食。<a id="a-3t"></a>加行八事庄严不近。<a id="a-3u"></a>必是世尊哀愍若兹。<a id="a-3v"></a>王曰。<a id="a-3w"></a>善哉。<a id="a-3x"></a>岂可言也。<a id="a-3y"></a>当诣精舍奉觐世尊。<a id="a-3z"></a>会有敌国兴兵入界。<a id="a-40"></a>王自出征顾命梵志。<a id="a-41"></a>名曰吉星。<a id="a-42"></a>权领国政。<a id="a-43"></a>照堂喜曰。<a id="a-44"></a>吾父领正杀子必矣。<a id="a-45"></a>女与父谋遂烧杀詃容及诸侍女。<a id="a-46"></a>诈言失火谓可掩塞。<a id="a-47"></a>事后发露。<a id="a-48"></a>王大恚之。<a id="a-49"></a>远徙吉星捐于界外。<a id="a-4A"></a>照堂等辈幽之地窟。<a id="a-4B"></a>摧逐邪道。<a id="a-4C"></a>广阐佛化(出中本起经)</p>
  <h2 id="a4D">末利夫人持斋第四</h2>
  <p id="a4E">佛在舍卫国。<a id="a-4F"></a>国王群臣莫不归仰。<a id="a-4G"></a>时有贾客。<a id="a-4H"></a>名曰波利。<a id="a-4I"></a>与五百贾人入海求宝。<a id="a-4J"></a>时海神出揈水。<a id="a-4K"></a>问波利言。<a id="a-4L"></a>海水为多。<a id="a-4M"></a>揈水为多。<a id="a-4N"></a>波利答言。<a id="a-4O"></a>揈水为多。<a id="a-4P"></a>海水虽多不能救饥渴之人。<a id="a-4Q"></a>揈水虽少能济渴乏之命。<a id="a-4R"></a>世世受福不可訾计。<a id="a-4S"></a>海神欢喜。<a id="a-4T"></a>即脱身上八种香璎。<a id="a-4U"></a>挍以七宝以上波利。<a id="a-4V"></a>波利还国。<a id="a-4W"></a>持此香璎上波斯匿王。<a id="a-4X"></a>王甚珍奇。<a id="a-4Y"></a>即列诸夫人。<a id="a-4Z"></a>若最好者以香璎与之。<a id="a-4a"></a>六万夫人尽严束而出。<a id="a-4b"></a>王问。<a id="a-4c"></a>末利夫人何以不出。<a id="a-4d"></a>侍人答言。<a id="a-4e"></a>今十五日持佛法斋素服不严。<a id="a-4f"></a>王曰。<a id="a-4g"></a>如今持斋应违王命乎。<a id="a-4h"></a>如是三反。<a id="a-4i"></a>末利夫人素服而出。<a id="a-4j"></a>在众人中明如日月倍好于常。<a id="a-4k"></a>王意竦然加敬问曰。<a id="a-4l"></a>有何道德炳然有异。<a id="a-4m"></a>夫人白王。<a id="a-4n"></a>自念少福禀斯女形。<a id="a-4o"></a>情态垢秽日夜山积。<a id="a-4p"></a>人命促短惧坠三涂。<a id="a-4q"></a>是以月日奉佛法斋。<a id="a-4r"></a>割爱从道世世蒙福。<a id="a-4s"></a>王闻欢喜。<a id="a-4t"></a>便以香璎与之。<a id="a-4u"></a>夫人辞曰。<a id="a-4v"></a>我今持斋不应着此。<a id="a-4w"></a>可与余人。<a id="a-4x"></a>王曰。<a id="a-4y"></a>我本发意欲与胜者。<a id="a-4z"></a>卿今最胜。<a id="a-50"></a>又奉法斋道志殊高。<a id="a-51"></a>是以相与。<a id="a-52"></a>若卿不受吾将安置。<a id="a-53"></a>夫人答言。<a id="a-54"></a>大王勿忧。<a id="a-55"></a>愿王屈意共到佛所。<a id="a-56"></a>以此香璎奉上世尊。<a id="a-57"></a>并采圣训累劫之福矣。<a id="a-58"></a>王即许焉。<a id="a-59"></a>即敕严驾往至佛所。<a id="a-5A"></a>白佛言。<a id="a-5B"></a>海神香璎波利所上。<a id="a-5C"></a>六万夫人莫不贪得。<a id="a-5D"></a>末利夫人与而不取。<a id="a-5E"></a>持佛法斋心无贪欲。<a id="a-5F"></a>谨以上佛。<a id="a-5G"></a>愿垂纳受。<a id="a-5H"></a>世尊弟子执心难齐。<a id="a-5I"></a>直信如此岂有福乎。<a id="a-5J"></a>于是世尊为受香璎。<a id="a-5K"></a>即说偈言。</p>
  <p id="a5L">多作宝华　　结步摇绮　　广积德香</p>
  <p id="a5M">所生转好　　琦草芳华　　不逆风熏</p>
  <p id="a5N">近道敷开　　德人遍香　　栴檀多香</p>
  <p id="a5O">青莲芳花　　虽曰是真　　不如戒香</p>
  <p id="a5P">华香气微　　不可谓真　　持戒之香</p>
  <p id="a5Q">到天殊胜　　戒具成就　　行无放逸</p>
  <p id="a5R">定意度脱　　长离魔道(出法句经第二卷)</p>
  <p data-pb></p>
  <h2 id="a5S">优达那王妻学道生天第五</h2>
  <p id="a5T">提国王名优达。<a id="a-5U"></a>迦葉佛时出家修道。<a id="a-5V"></a>仰值释迦皆得道迹。<a id="a-5W"></a>其国殷富人民炽盛。<a id="a-5X"></a>王有二万夫人。<a id="a-5Y"></a>第一夫人。<a id="a-5Z"></a>字曰月明。<a id="a-5a"></a>容仪端正王甚爱敬。<a id="a-5b"></a>不过半岁夫人将终相现。<a id="a-5c"></a>王甚忧戚。<a id="a-5d"></a>月明问之。<a id="a-5e"></a>王言。<a id="a-5f"></a>汝寿将终。<a id="a-5g"></a>情爱别离是故愁耳。<a id="a-5h"></a>月明答言。<a id="a-5i"></a>夫生有死。<a id="a-5j"></a>自世之常。<a id="a-5k"></a>何独忧耶。<a id="a-5l"></a>若隆顾念但放出家。<a id="a-5m"></a>王听入道。<a id="a-5n"></a>汝若出家设未成道必生天上。<a id="a-5o"></a>若生天上还至我所。<a id="a-5p"></a>听汝出家。<a id="a-5q"></a>月明即许其誓。<a id="a-5r"></a>唤比丘尼。<a id="a-5s"></a>即舍五欲。<a id="a-5t"></a>多来问讯恭敬供养妨其道业。<a id="a-5u"></a>是故游行诸国。<a id="a-5v"></a>从出家日数满六月。<a id="a-5w"></a>持戒清净厌患世间。<a id="a-5x"></a>得阿那含道。<a id="a-5y"></a>终一聚落即生色天。<a id="a-5z"></a>观昔因缘于王有约。<a id="a-60"></a>欲赴本誓。<a id="a-61"></a>观王没于五欲[怡-台+龍]戾难化。<a id="a-62"></a>直尔而往无以感发。<a id="a-63"></a>宜以恐逼尔乃降伏。<a id="a-64"></a>便自变身作大罗刹。<a id="a-65"></a>衣毛振竖执五尺刀。<a id="a-66"></a>因王夜卧去之不远悬在空中。<a id="a-67"></a>王甚大怖。<a id="a-68"></a>即语王言。<a id="a-69"></a>汝虽士众千万。<a id="a-6A"></a>今唯属我不得自在。<a id="a-6B"></a>死时已至何缘自济。<a id="a-6C"></a>王即报言。<a id="a-6D"></a>我无因缘惟持本所作善。<a id="a-6E"></a>修心清净死生善处。<a id="a-6F"></a>天言。<a id="a-6G"></a>此最可恃更无余理。<a id="a-6H"></a>王便问言。<a id="a-6I"></a>汝是何神使我怖畏。<a id="a-6J"></a>天答。<a id="a-6K"></a>我是月明夫人。<a id="a-6L"></a>王放出家思惟离欲生色天上。<a id="a-6M"></a>今来赴约。<a id="a-6N"></a>王言。<a id="a-6O"></a>汝虽说此我犹不信。<a id="a-6P"></a>复汝本形尔乃可信。<a id="a-6Q"></a>天即变为昔形。<a id="a-6R"></a>衣裳服饰如本而立。<a id="a-6S"></a>王欲心发即趣欲捉。<a id="a-6T"></a>月明即升虚空为王说法曰。<a id="a-6U"></a>此身无常弹指叵保。<a id="a-6V"></a>譬如朝露日出则灭。<a id="a-6W"></a>不惟无常贪着我身。<a id="a-6X"></a>王不见。<a id="a-6Y"></a>盛年华色老所吞灭。<a id="a-6Z"></a>诸根朽迈。<a id="a-6a"></a>目视不明。<a id="a-6b"></a>耳听不聪。<a id="a-6c"></a>形败腐朽无所复堪。<a id="a-6d"></a>譬如酿酒戾取淳味糟无所直。<a id="a-6e"></a>是身既老无所贪乐。<a id="a-6f"></a>唯有死在。<a id="a-6g"></a>身既生死无常与俱。<a id="a-6h"></a>王不见。<a id="a-6i"></a>胎夭幼壮皆死。<a id="a-6j"></a>是身危脆死贼常随。<a id="a-6k"></a>身心火然但是众苦。<a id="a-6l"></a>心有三毒身有寒热饥渴。<a id="a-6m"></a>而不生厌贪着我身。<a id="a-6n"></a>宫人伎女华色五欲。<a id="a-6o"></a>国财妻子悉非我有。<a id="a-6p"></a>死去之时无一随者。<a id="a-6q"></a>身尚自弃何况余物。<a id="a-6r"></a>迷没五欲回流生死莫知出路。<a id="a-6s"></a>王是智人何不厌离出家求道。<a id="a-6t"></a>王善心生许其出家。<a id="a-6u"></a>月明重化之曰。<a id="a-6v"></a>吾当出家求于妙法受而修行日夕精进翘勤勿懈。<a id="a-6w"></a>说此语已忽然不现。<a id="a-6x"></a>王即禅位太子。<a id="a-6y"></a>舍离五欲。<a id="a-6z"></a>投迦旃延出家为道。<a id="a-70"></a>时人以其舍重荣利。<a id="a-71"></a>求正真道。<a id="a-72"></a>臣吏人民多来供养恭敬问讯方修道业。<a id="a-73"></a>于是游行至摩竭国。<a id="a-74"></a>佛为说法得阿罗汉道。<a id="a-75"></a>执持瓦钵入王舍城。<a id="a-76"></a>乞得宿饭还林坐食。<a id="a-77"></a>洴沙王出游诣林。<a id="a-78"></a>问讯曰。<a id="a-79"></a>汝本为王出入荣从。<a id="a-7A"></a>今作乞儿独行丐食。<a id="a-7B"></a>岂可乐耶。<a id="a-7C"></a>汝还罢道分半国治。<a id="a-7D"></a>道人答言。<a id="a-7E"></a>我大国王聚落甚多。<a id="a-7F"></a>今复何缘舍大就小非我所宜。<a id="a-7G"></a>洴沙王曰。<a id="a-7H"></a>汝本食以上味盛以宝器。<a id="a-7I"></a>今执瓦钵乞残宿食不亦难乎。<a id="a-7J"></a>汝本为王勇士侍卫。<a id="a-7K"></a>今日单独岂不恐耶。<a id="a-7L"></a>本在深宫妃妓妙色盈悦耳目。<a id="a-7M"></a>坐以宝床敷以细缛。<a id="a-7N"></a>今日独宿林野卧坐唯草岂不苦哉。<a id="a-7O"></a>答曰。<a id="a-7P"></a>我今知足无所贪乐。<a id="a-7Q"></a>洴沙王曰。<a id="a-7R"></a>卿今可怜。<a id="a-7S"></a>答言。<a id="a-7T"></a>卿是可怜非是我也。<a id="a-7U"></a>所以者何。<a id="a-7V"></a>卿五欲所缠恩爱所驱不得自在。<a id="a-7W"></a>我今快乐心无挂碍。<a id="a-7X"></a>瓶沙闻已即便还去(出杂藏经)</p>
  <h2 id="a7Y">国王大夫人与一贤者共王造寺第六</h2>
  <p id="a7Z">昔有一人。<a id="a-7a"></a>见浮图寺。<a id="a-7b"></a>意欲作之。<a id="a-7c"></a>而钱帛不足。<a id="a-7d"></a>发愿入海益得金宝。<a id="a-7e"></a>我当作寺国中第一。<a id="a-7f"></a>得金银还复熟思惟。<a id="a-7g"></a>谁能同意共作寺者。<a id="a-7h"></a>国王常言。<a id="a-7i"></a>我欲作寺塔。<a id="a-7j"></a>今初未作。<a id="a-7k"></a>当珠宝瑛贡上于王。<a id="a-7l"></a>王得欢喜问。<a id="a-7m"></a>何处得此。<a id="a-7n"></a>贤者言。<a id="a-7o"></a>我愿作寺不办独作。<a id="a-7p"></a>入海得宝当作寺。<a id="a-7q"></a>今安隐还是我一利。<a id="a-7r"></a>至得金宝是我二利。<a id="a-7s"></a>意不贪着兴立寺舍是我三利。<a id="a-7t"></a>我猗三利功德今欲作寺。<a id="a-7u"></a>唯无人力功夫。<a id="a-7v"></a>故以闻王。<a id="a-7w"></a>王言。<a id="a-7x"></a>我亦有三利。<a id="a-7y"></a>欲作寺塔身得作王为人中上是我一利。<a id="a-7z"></a>丰饶财宝人兵是我二利。<a id="a-80"></a>四方皆伏是我三利。<a id="a-81"></a>当与卿共作寺。<a id="a-82"></a>王呼五百夫人以珠与之。<a id="a-83"></a>五百夫人皆自庄饰各欲得珠。<a id="a-84"></a>唯大夫人独不装梳。<a id="a-85"></a>王问何故。<a id="a-86"></a>答亦有三利。<a id="a-87"></a>故得作王夫人。<a id="a-88"></a>一宫所敬是我一利。<a id="a-89"></a>生男为太子是我二利。<a id="a-8A"></a>常乐经道欲作佛图寺是我三利。<a id="a-8B"></a>王言善哉。<a id="a-8C"></a>以珠与之。<a id="a-8D"></a>大夫人以百千两金助王立寺。<a id="a-8E"></a>王与国中贤者作寺广千步。<a id="a-8F"></a>皆以金银刻镂。<a id="a-8G"></a>王言。<a id="a-8H"></a>唯我三人有此福。<a id="a-8I"></a>我国中人不蒙此耶。<a id="a-8J"></a>遣使街里宣令。<a id="a-8K"></a>谁能多有善意得福无量。<a id="a-8L"></a>有贫穷女唯一小屋乞丐衣食。<a id="a-8M"></a>闻之自责。<a id="a-8N"></a>宿不布施今致困穷。<a id="a-8O"></a>解身布裙向中掷与使者以裙助王。<a id="a-8P"></a>我形裸露无衣可出。<a id="a-8Q"></a>王闻惊怪乃有是善心。<a id="a-8R"></a>即敕将来。<a id="a-8S"></a>使者曰。<a id="a-8T"></a>此女人无衣可着。<a id="a-8U"></a>王敕五百夫人。<a id="a-8V"></a>各取一领衣与之。<a id="a-8W"></a>速往迎取。<a id="a-8X"></a>王即见之拜为第二夫人。<a id="a-8Y"></a>令教授宫中(出十卷譬喻经第四卷)</p>
 </body>
</html>