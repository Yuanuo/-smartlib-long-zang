<!doctype html>
<html id="z3IBWOr1I1" data-ver="835">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十七(声闻无学僧部第十二之五)</h1>
  <p id="a2">僧大不纳其妻出家山泽贼害得道一 金天前生与妇共以水物施僧今身得井出物如意二 阿娑陀为尼所悟得道度于商主三 修罗陀在胎令母性温和精进得道四 差摩因疾说法心得解脱五 拘提六反退定害身取证六 摩诃卢惜义招钝改悔得道七 槃特诵扫忘彗诵彗忘扫八 朱梨槃特诵一偈能解其义又以神力授钵九 鸯崛鬘暴害人民遇佛出家得罗汉道十 蜜婆和吒罗汉等有习气十一 兄弟争财请佛解竞为说往事便得四果第十二 常给事众僧饮食衣服得道十三 见罗刹出家得道十四 有人避灾出家见佛成道十五 罗汉与象先身共为兄弟行善不同十六 五百盲儿崎岖见佛眼明悟道十七 旃陀罗儿被佛慈化悟道十八 猎师舍家学道事十九</p>
  <p data-pb></p>
  <h2 id="a3">僧大不纳其妻出家山泽贼害得道第一</h2>
  <p id="a4">卫国人名曰厉。<a id="a-5"></a>其家大富。<a id="a-6"></a>年已老耄绝无继嗣。<a id="a-7"></a>祷祀日月天神无不必修。<a id="a-8"></a>终不能得。<a id="a-9"></a>自念祈请无益。<a id="a-A"></a>宝财消散产业不修。<a id="a-B"></a>疾病相仍灾害首尾。<a id="a-C"></a>奴婢死亡六畜不孳。<a id="a-D"></a>为妖[薛/女]神师所迷。<a id="a-E"></a>云当有福而祸重至。<a id="a-F"></a>由盲人吞毒谓为良药。<a id="a-G"></a>庶有瘳损遂丧其身。<a id="a-H"></a>吾既杀生祠祀当入地狱。<a id="a-I"></a>而望天祚岂不惑哉。<a id="a-J"></a>世有佛道高操之圣。<a id="a-K"></a>学得仙者名曰应真。<a id="a-L"></a>净如琉璃精进存想乃睹之耳。<a id="a-M"></a>奉斯道者唯守靖寞。<a id="a-N"></a>无欲无求以斯为乐。<a id="a-O"></a>现世得安终生天上。<a id="a-P"></a>置吾常供养佛三尊。<a id="a-Q"></a>经涉一载妇遇生男。<a id="a-R"></a>字曰佛大。<a id="a-S"></a>后复生男。<a id="a-T"></a>字曰僧大。<a id="a-U"></a>厉训二子。<a id="a-V"></a>示以圣道。<a id="a-W"></a>僧大禀性慈孝仁爱万物。<a id="a-X"></a>奉佛法戒亲近沙门。<a id="a-Y"></a>清净知足二亲爱之。<a id="a-Z"></a>厉卧疾着床。<a id="a-a"></a>即呼长子涕泣诫之。<a id="a-b"></a>夫生有死持戒者安犯戒者危。<a id="a-c"></a>僧大尚小仁孝清白。<a id="a-d"></a>方以累汝言竟便没故。<a id="a-e"></a>后频告数启其兄欲作沙门。<a id="a-f"></a>其国法欲得妇。<a id="a-g"></a>其言欲作沙门。<a id="a-h"></a>佛大即为娉妻。<a id="a-i"></a>索贤家女字快见。<a id="a-j"></a>光华炜炜端正少双。<a id="a-k"></a>妇归升堂兄会宾客九族欣然。<a id="a-l"></a>兄于众前谓其弟曰。<a id="a-m"></a>当今之日肯作沙门乎。<a id="a-n"></a>僧大答曰。<a id="a-o"></a>实我宿愿。<a id="a-p"></a>兄戏之曰。<a id="a-q"></a>可从尔志。<a id="a-r"></a>弟心欢喜为兄作礼即便入山。<a id="a-s"></a>见一沙门。<a id="a-t"></a>年少端正独处树下。<a id="a-u"></a>问曰。<a id="a-v"></a>贤者何缘行作沙门。<a id="a-w"></a>其人已得应真之道。<a id="a-x"></a>豫知去来无数劫事。<a id="a-y"></a>谓僧大曰。<a id="a-z"></a>佛说人好淫泆。<a id="a-10"></a>如持炬火逆风而行。<a id="a-11"></a>其焰稍却不置炬者火烧其手。<a id="a-12"></a>犹乌衔肉。<a id="a-13"></a>鹰鹯追夺。<a id="a-14"></a>乌不置肉灾及躯命。<a id="a-15"></a>吾以是故行作沙门。<a id="a-16"></a>又如蜜涂利刀。<a id="a-17"></a>小儿贪甜以舌舐之。<a id="a-18"></a>有截舌之患。<a id="a-19"></a>淫泆之人苟快愚心。<a id="a-1A"></a>不惟其后。<a id="a-1B"></a>有烧身之害。<a id="a-1C"></a>如蛾贪火色投入于灯。<a id="a-1D"></a>体见烧煮将何克获。<a id="a-1E"></a>为淫惑者不别善恶。<a id="a-1F"></a>远贤亲愚日就流冥。<a id="a-1G"></a>亡国灭众死入地狱。<a id="a-1H"></a>恶着罪成悔将何逮(喻多不能备载)如是譬类。<a id="a-1I"></a>僧大顿首足下。<a id="a-1J"></a>愿去世浊履清净道。<a id="a-1K"></a>奉沙门戒以为荣福。<a id="a-1L"></a>师曰小待。<a id="a-1M"></a>僧大曰。<a id="a-1N"></a>意欲入山禅寂。<a id="a-1O"></a>师曰。<a id="a-1P"></a>处山泽者当学星宿。<a id="a-1Q"></a>明</p>
  <p data-pb></p>
  <h2 id="a1R">金天前生与妇共以水物施僧今身得井出物如意第二</h2>
  <p id="a1S">卫国有一长者。<a id="a-1T"></a>其家大富。<a id="a-1U"></a>生一男儿。<a id="a-1V"></a>身体金色。<a id="a-1W"></a>相师占省见其奇相。<a id="a-1X"></a>即为立字。<a id="a-1Y"></a>字修越那提婆(梁言金天)其生之日。<a id="a-1Z"></a>家中自然出一井水。<a id="a-1a"></a>纵广八尺。<a id="a-1b"></a>汲用其水能称人意。<a id="a-1c"></a>一切所须如心即出。<a id="a-1d"></a>儿年转大才艺博通。<a id="a-1e"></a>长者爱之。<a id="a-1f"></a>未敢逆意。<a id="a-1g"></a>而作是念。<a id="a-1h"></a>我子端正容貌无伦。<a id="a-1i"></a>要当推求选择</p>
  <p data-pb></p>
  <h2 id="a1j">阿娑陀为尼所悟得道度于商主第三</h2>
  <p id="a1k">天护商主。<a id="a-1l"></a>往陆求那国。<a id="a-1m"></a>常乐布施。<a id="a-1n"></a>于佛生信。<a id="a-1o"></a>欲先入海。<a id="a-1p"></a>若安隐还。<a id="a-1q"></a>我当于佛法中作五年大会。<a id="a-1r"></a>天人国内无不闻知。<a id="a-1s"></a>时有一阿罗汉比丘尼。<a id="a-1t"></a>同往彼国。<a id="a-1u"></a>思惟观察。<a id="a-1v"></a>知天护得安隐还作五年大会。<a id="a-1w"></a>请一万八千比丘。<a id="a-1x"></a>皆阿罗汉。<a id="a-1y"></a>学人倍多。<a id="a-1z"></a>凡夫无数。<a id="a-20"></a>即见上座名阿娑陀。<a id="a-21"></a>乃是凡夫甚能精进。<a id="a-22"></a>入僧伽蓝从次作礼。<a id="a-23"></a>谓上座曰。<a id="a-24"></a>大德甚不端严。<a id="a-25"></a>上座心自思惟。<a id="a-26"></a>云何以我为不端严。<a id="a-27"></a>即自观身见须</p>
  <p data-pb></p>
  <h2 id="a28">修罗陀在胎令母性温和精进得道第四</h2>
  <p id="a29">连弗国有商主。<a id="a-2A"></a>名曰须陀那。<a id="a-2B"></a>中阴众生来入母胎。<a id="a-2C"></a>即令其母质直温和。<a id="a-2D"></a>无诸邪想。<a id="a-2E"></a>夫以问师。<a id="a-2F"></a>师答曰。<a id="a-2G"></a>怀良善子。<a id="a-2H"></a>后生一儿。<a id="a-2I"></a>名曰修罗陀。<a id="a-2J"></a>年渐长大。<a id="a-2K"></a>求欲出家。<a id="a-2L"></a>父母即听。<a id="a-2M"></a>勤行精进。<a id="a-2N"></a>证罗汉果(出阿含经第二十五卷)</p>
  <p data-pb></p>
  <h2 id="a2O">差摩因疾说法心得解脱第五</h2>
  <p id="a2P">差摩比丘身得重病。<a id="a-2Q"></a>受大苦痛。<a id="a-2R"></a>陀娑比丘为瞻病者。<a id="a-2S"></a>时诸上座令陀娑比丘。<a id="a-2T"></a>为病者说五受阴法。<a id="a-2U"></a>往反至再。<a id="a-2V"></a>差摩比丘语陀娑比丘。<a id="a-2W"></a>何烦令汝驱驰往反。<a id="a-2X"></a>汝取杖来我自扶杖。<a id="a-2Y"></a>诣彼上座。<a id="a-2Z"></a>彼上座遥见差摩扶杖而来。<a id="a-2a"></a>自为敷座命令就坐。<a id="a-2b"></a>更为具说往古谈论。<a id="a-2c"></a>差摩比丘即便说法。<a id="a-2d"></a>时彼上座。<a id="a-2e"></a>远尘离垢得法眼净。<a id="a-2f"></a>差摩比丘不起诸漏。<a id="a-2g"></a>心得解脱(出差摩比丘喻重病经)</p>
  <h2 id="a2h">拘提六反退定害身取证第六</h2>
  <p id="a2i">昔佛在舍卫国。<a id="a-2j"></a>弟子拘提。<a id="a-2k"></a>于罗汉果六反退还。<a id="a-2l"></a>至第七头。<a id="a-2m"></a>自觉身证。<a id="a-2n"></a>复恐退还。<a id="a-2o"></a>即求利剑自害其命。<a id="a-2p"></a>是时魔波旬。<a id="a-2q"></a>求比丘神为生何处。<a id="a-2r"></a>而不能知。<a id="a-2s"></a>即往问佛。<a id="a-2t"></a>世尊告曰。<a id="a-2u"></a>拘提比丘已取灭度。<a id="a-2v"></a>神识处空与空合体。<a id="a-2w"></a>弊魔闻已心兴郁毒。<a id="a-2x"></a>举身自投青莲池浴。<a id="a-2y"></a>池水涌沸水性皆终。<a id="a-2z"></a>以此因缘诸比丘等。<a id="a-30"></a>皆勤精进恐复退还(出说拘提比丘经)</p>
  <h2 id="a31">摩诃卢惜义招钝改悔得道第七</h2>
  <p id="a32">昔有一国。<a id="a-33"></a>名多摩罗。<a id="a-34"></a>去城七里有精舍。<a id="a-35"></a>五百沙门常处其中。<a id="a-36"></a>赞经行道。<a id="a-37"></a>有一长老比丘。<a id="a-38"></a>名摩诃卢。<a id="a-39"></a>为人闇塞。<a id="a-3A"></a>五百道人传共教之。<a id="a-3B"></a>数年之中不得一偈。<a id="a-3C"></a>众共轻之。<a id="a-3D"></a>不将会同常守精舍。<a id="a-3E"></a>敕令扫除。<a id="a-3F"></a>后日国王请诸道人。<a id="a-3G"></a>入宫供养。<a id="a-3H"></a>摩诃卢比丘自念言。<a id="a-3I"></a>我生世间闇塞如此。<a id="a-3J"></a>不知一偈人所薄贱。<a id="a-3K"></a>用是活为。<a id="a-3L"></a>即持绳至后园中大树下。<a id="a-3M"></a>欲自绞死。<a id="a-3N"></a>佛以道眼遥见如是。<a id="a-3O"></a>化作树神半身人现。<a id="a-3P"></a>而呵之曰。<a id="a-3Q"></a>咄比丘。<a id="a-3R"></a>何为作此。<a id="a-3S"></a>摩诃卢即具陈辛苦。<a id="a-3T"></a>化神呵曰。<a id="a-3U"></a>勿得作是。<a id="a-3V"></a>且听我言。<a id="a-3W"></a>往迦葉佛时。<a id="a-3X"></a>卿作三藏沙门。<a id="a-3Y"></a>有五百弟子。<a id="a-3Z"></a>自以多智轻慢众人。<a id="a-3a"></a>吝惜经义初不训诲。<a id="a-3b"></a>是以世世所生诸根闇钝。<a id="a-3c"></a>但当自责何为自贱。<a id="a-3d"></a>于是世尊即现光像为说妙偈。<a id="a-3e"></a>时摩诃卢稽首佛足。<a id="a-3f"></a>思惟偈义即入定意。<a id="a-3g"></a>寻在佛前得罗汉道。<a id="a-3h"></a>自识宿命无数世事。<a id="a-3i"></a>三藏众经即贯在心。<a id="a-3j"></a>佛语摩诃卢。<a id="a-3k"></a>着衣持钵就王宫食。<a id="a-3l"></a>在五百道人上坐。<a id="a-3m"></a>此诸道人是卿先世五百弟子。<a id="a-3n"></a>还为说法令得道迹。<a id="a-3o"></a>并使国王明信罪福。<a id="a-3p"></a>即便受教。<a id="a-3q"></a>入王宫里。<a id="a-3r"></a>坐于上坐。<a id="a-3s"></a>众人心恚怪其所以。<a id="a-3t"></a>各护王意不敢呼遣。<a id="a-3u"></a>念其愚冥不晓达嚫。<a id="a-3v"></a>心为之疲。<a id="a-3w"></a>王便下食手自斟酌。<a id="a-3x"></a>摩诃卢即为达嚫。<a id="a-3y"></a>音如雷震清辞两下。<a id="a-3z"></a>坐上道人惊怖自悔。<a id="a-40"></a>皆得罗汉。<a id="a-41"></a>为王说法莫不解悟。<a id="a-42"></a>群臣百官。<a id="a-43"></a>皆得须陀洹(出法句经譬喻第一卷)</p>
  <h2 id="a44">槃特诵扫忘彗诵彗忘扫第八</h2>
  <p id="a45">朱梨槃特兄曰。<a id="a-46"></a>汝若不能持戒还作白衣。<a id="a-47"></a>槃特诣祇洹门泣泪。<a id="a-48"></a>佛告之曰。<a id="a-49"></a>汝何故悲。<a id="a-4A"></a>以兄言答。<a id="a-4B"></a>佛言。<a id="a-4C"></a>勿怖。<a id="a-4D"></a>我成无上士正觉。<a id="a-4E"></a>不由汝兄。<a id="a-4F"></a>手牵槃特。<a id="a-4G"></a>诣静室教执扫彗令诵。<a id="a-4H"></a>槃特诵扫忘彗诵彗忘扫。<a id="a-4I"></a>乃经数日扫彗复名除垢。<a id="a-4J"></a>槃特思念。<a id="a-4K"></a>灰土瓦石若除即清净也。<a id="a-4L"></a>结缚是垢。<a id="a-4M"></a>智慧能除。<a id="a-4N"></a>我今以智慧彗扫。<a id="a-4O"></a>除诸结结缚(出增一阿含经第一卷)</p>
  <h2 id="a4P">朱利槃特诵一偈能解其义又以神力授钵第九</h2>
  <p id="a4Q">佛在舍卫国。<a id="a-4R"></a>有一比丘字槃特。<a id="a-4S"></a>新作出家禀性闇塞。<a id="a-4T"></a>佛令五百罗汉日日教之。<a id="a-4U"></a>三年之中不得一偈。<a id="a-4V"></a>国中四辈知其愚冥。<a id="a-4W"></a>佛愍伤之。<a id="a-4X"></a>即呼着前。<a id="a-4Y"></a>授与一偈。<a id="a-4Z"></a>守口摄意身莫犯。<a id="a-4a"></a>如是行者得度世。<a id="a-4b"></a>槃特感佛慈恩。<a id="a-4c"></a>欢喜心开诵偈上口。<a id="a-4d"></a>佛告之曰。<a id="a-4e"></a>汝今年老方得一偈。<a id="a-4f"></a>人皆知之。<a id="a-4g"></a>不足为奇。<a id="a-4h"></a>今当为汝解说其义。<a id="a-4i"></a>一心身三口四意三所由。<a id="a-4j"></a>观其所起察其所灭。<a id="a-4k"></a>三界五道轮转不息。<a id="a-4l"></a>由之升天。<a id="a-4m"></a>由之堕渊由之得道。<a id="a-4n"></a>泥洹自然。<a id="a-4o"></a>分别为说无量妙法。<a id="a-4p"></a>[火*霍]然心开得罗汉道。<a id="a-4q"></a>时有五百比丘尼。<a id="a-4r"></a>别有精舍。<a id="a-4s"></a>佛曰遣一比丘为说经法。<a id="a-4t"></a>明日槃特次应当行。<a id="a-4u"></a>诸尼闻之。<a id="a-4v"></a>皆豫含笑。<a id="a-4w"></a>明日来者我等当逆说其偈。<a id="a-4x"></a>令之惭愧无所一言。<a id="a-4y"></a>明日槃特往。<a id="a-4z"></a>诸尼大小皆出作礼相视而笑。<a id="a-50"></a>坐毕下食。<a id="a-51"></a>食已澡漱。<a id="a-52"></a>请令说法。<a id="a-53"></a>槃特即上高座。<a id="a-54"></a>自惭鄙曰。<a id="a-55"></a>薄德下才。<a id="a-56"></a>未为沙门。<a id="a-57"></a>顽钝有素。<a id="a-58"></a>所学不多。<a id="a-59"></a>唯知一偈。<a id="a-5A"></a>粗识其义。<a id="a-5B"></a>当为敷说。<a id="a-5C"></a>愿各静听。<a id="a-5D"></a>诸年少比丘尼欲逆说偈。<a id="a-5E"></a>口不能开。<a id="a-5F"></a>惊怖自责稽首悔过。<a id="a-5G"></a>槃特即如佛所说。<a id="a-5H"></a>一一分别。<a id="a-5I"></a>身意所由。<a id="a-5J"></a>罪福内外升天得道。<a id="a-5K"></a>凝神断想入定之法。<a id="a-5L"></a>即时诸尼闻其说。<a id="a-5M"></a>甚怪其异一心欢喜。<a id="a-5N"></a>皆得罗汉道。<a id="a-5O"></a>后日国王波斯匿。<a id="a-5P"></a>请佛及僧于正殿会。<a id="a-5Q"></a>佛欲现槃特威神。<a id="a-5R"></a>与钵令持随后而行。<a id="a-5S"></a>门士识之留不听入。<a id="a-5T"></a>卿为沙门一偈不了。<a id="a-5U"></a>受请何为。<a id="a-5V"></a>吾是俗人。<a id="a-5W"></a>犹尚知偈。<a id="a-5X"></a>岂况沙门。<a id="a-5Y"></a>无有智慧。<a id="a-5Z"></a>施卿无益。<a id="a-5a"></a>不须入门。<a id="a-5b"></a>槃特即住门外。<a id="a-5c"></a>佛坐殿上。<a id="a-5d"></a>行水已毕。<a id="a-5e"></a>槃特擎钵申臂遥以授佛。<a id="a-5f"></a>王及群臣夫人太子。<a id="a-5g"></a>众会四辈。<a id="a-5h"></a>见臂来入不见其形怪而问佛。<a id="a-5i"></a>是何人臂。<a id="a-5j"></a>佛言。<a id="a-5k"></a>是贤者槃特比丘臂也。<a id="a-5l"></a>王曰得道。<a id="a-5m"></a>向吾使持钵。<a id="a-5n"></a>门士不听来入。<a id="a-5o"></a>是以申臂授吾钵耳。<a id="a-5p"></a>即便请入威神倍常。<a id="a-5q"></a>王白佛言。<a id="a-5r"></a>闻尊者槃特本性愚钝。<a id="a-5s"></a>方知一偈。<a id="a-5t"></a>何缘得道。<a id="a-5u"></a>佛告王曰。<a id="a-5v"></a>学不必多行之为上。<a id="a-5w"></a>贤者槃特解一偈义。<a id="a-5x"></a>精理入神。<a id="a-5y"></a>身口意寂净如天金。<a id="a-5z"></a>人虽多学不行徒丧识想。<a id="a-60"></a>有何益哉。<a id="a-61"></a>于是世尊。<a id="a-62"></a>即说偈言。</p>
  <p id="a63">虽诵千章　　句义不正　　不如一要</p>
  <p id="a64">闻可灭意　　虽诵千言　　不义何益</p>
  <p id="a65">不如一义　　闻行可度　　虽多诵经</p>
  <p id="a66">不解何益　　解一法句　　行可得道</p>
  <p id="a67">同闻此偈。<a id="a-68"></a>二百比丘得罗汉道。<a id="a-69"></a>王及群臣夫人太子。<a id="a-6A"></a>莫不欢喜(出法句经第一卷)</p>
  <p data-pb></p>
  <h2 id="a6B">鸯崛鬘暴害人民遇佛出家得罗汉道第十</h2>
  <p id="a6C">伽婆。<a id="a-6D"></a>在舍卫城。<a id="a-6E"></a>祇树给孤独园。<a id="a-6F"></a>尔时众多比丘。<a id="a-6G"></a>到时着衣持钵。<a id="a-6H"></a>入舍卫城乞食。<a id="a-6I"></a>闻王波斯匿宫门外有众多人民。<a id="a-6J"></a>各携手啼哭唤呼。<a id="a-6K"></a>便作是说。<a id="a-6L"></a>于此国土有大恶贼。<a id="a-6M"></a>名鸯崛鬘。<a id="a-6N"></a>杀害人民暴虐无慈。<a id="a-6O"></a>村落居止不得宁息。<a id="a-6P"></a>杀害人民各取一指用作华鬘。<a id="a-6Q"></a>以是故名曰鸯崛鬘。<a id="a-6R"></a>愿王当降伏此人。<a id="a-6S"></a>比丘食已。<a id="a-6T"></a>诣佛世尊具陈上事。<a id="a-6U"></a>佛便往彼。<a id="a-6V"></a>时有众人。<a id="a-6W"></a>担薪负草。<a id="a-6X"></a>及耕田人。<a id="a-6Y"></a>有行路人。<a id="a-6Z"></a>蹈世尊所。<a id="a-6a"></a>语世尊言。<a id="a-6b"></a>沙门莫从此道行。<a id="a-6c"></a>所以然者。<a id="a-6d"></a>此道中有鸯崛鬘。<a id="a-6e"></a>杀害人民无有慈心。<a id="a-6f"></a>于众生城郭村落皆为彼人所害。<a id="a-6g"></a>彼既杀人。<a id="a-6h"></a>以指作华</p>
  <p data-pb></p>
  <h2 id="a6i">蜜婆和吒等有习气第十一</h2>
  <p id="a6j">人虽断一切烦恼。<a id="a-6k"></a>身口中亦有烦恼相。<a id="a-6l"></a>凡人见闻则起不清净心。<a id="a-6m"></a>如蜜婆和吒阿罗汉。<a id="a-6n"></a>五百世在猕猴中。<a id="a-6o"></a>今虽得道犹腾跳树木。<a id="a-6p"></a>愚人见之即生轻慢。<a id="a-6q"></a>又毕陵伽婆蹉阿罗汉。<a id="a-6r"></a>五百世生婆罗门中。<a id="a-6s"></a>习轻蔑心。<a id="a-6t"></a>今虽得道。<a id="a-6u"></a>犹语恒水神言。<a id="a-6v"></a>小婢止流。<a id="a-6w"></a>恒神嗔恚。<a id="a-6x"></a>诣佛陈诉。<a id="a-6y"></a>佛教忏悔。<a id="a-6z"></a>犹称小婢。<a id="a-70"></a>佛无如是事。<a id="a-71"></a>如一婆罗门恶口。<a id="a-72"></a>一时以五百事骂佛佛无愠色。<a id="a-73"></a>婆罗门心乃欢喜。<a id="a-74"></a>即复一时以五百善事赞叹于佛。<a id="a-75"></a>亦无喜色。<a id="a-76"></a>当知佛烦恼习气尽。<a id="a-77"></a>故好恶无异(出大智论第八十四卷)</p>
  <p data-pb></p>
  <h2 id="a78">兄弟争财请佛解竞为说往事便得四果第十二</h2>
  <p id="a79">在罗阅只竹园中。<a id="a-7A"></a>时有大姓子兄弟四人。<a id="a-7B"></a>父母早亡共争居财。<a id="a-7C"></a>见舍利弗欢喜问言。<a id="a-7D"></a>愿为说此后不复争。<a id="a-7E"></a>舍利弗言。<a id="a-7F"></a>善哉。<a id="a-7G"></a>吾有大师佛于三界最尊。<a id="a-7H"></a>尔等随我。<a id="a-7I"></a>还到佛所。<a id="a-7J"></a>必当得解。<a id="a-7K"></a>随舍利弗还。<a id="a-7L"></a>佛遥见四人笑出五色光。<a id="a-7M"></a>四人礼佛白言。<a id="a-7N"></a>吾等愚痴。<a id="a-7O"></a>愿佛解说。<a id="a-7P"></a>令不复争。<a id="a-7Q"></a>昔有国王。<a id="a-7R"></a>号曰惟娄。<a id="a-7S"></a>身体有疾。<a id="a-7T"></a>迎医往视。<a id="a-7U"></a>合药应用师子乳</p>
  <p data-pb></p>
  <h2 id="a7V">常给事众僧饮食衣服得道第十三</h2>
  <p id="a7W">一男子。<a id="a-7X"></a>于正法出家。<a id="a-7Y"></a>能为给事。<a id="a-7Z"></a>所至寺诸比丘等。<a id="a-7a"></a>令其给事。<a id="a-7b"></a>后转疲极。<a id="a-7c"></a>自思惟言。<a id="a-7d"></a>谁能为我说法教化。<a id="a-7e"></a>闻摩偷罗国。<a id="a-7f"></a>有优波笈多。<a id="a-7g"></a>是佛所记。<a id="a-7h"></a>能于后弟子中最为第一。<a id="a-7i"></a>往为作礼合掌说言。<a id="a-7j"></a>大德。<a id="a-7k"></a>大作佛事为我说法。<a id="a-7l"></a>优波笈多言。<a id="a-7m"></a>能随我教当为说法。<a id="a-7n"></a>答曰能。<a id="a-7o"></a>问曰。<a id="a-7p"></a>那多婆哆寺。<a id="a-7q"></a>众僧有几。<a id="a-7r"></a>汝更给事众僧。<a id="a-7s"></a>答曰。<a id="a-7t"></a>有一万八千阿罗汉。<a id="a-7u"></a>学人一倍。<a id="a-7v"></a>精进凡夫无数。<a id="a-7w"></a>时彼比丘。<a id="a-7x"></a>即为一切众僧。<a id="a-7y"></a>而作给事。<a id="a-7z"></a>令一切僧专修道业。<a id="a-80"></a>时给事比丘早起。<a id="a-81"></a>着衣持钵入摩偷罗国。<a id="a-82"></a>有一长者朝出相逢。<a id="a-83"></a>长者念言。<a id="a-84"></a>我未曾见。<a id="a-85"></a>而今见之头面礼足。<a id="a-86"></a>问言。<a id="a-87"></a>大德。<a id="a-88"></a>所从远近有何事来。<a id="a-89"></a>答言。<a id="a-8A"></a>从东国来。<a id="a-8B"></a>至优波笈多处。<a id="a-8C"></a>为欲闻法。<a id="a-8D"></a>而优波笈多令我为僧给事。<a id="a-8E"></a>我今不知摩偷罗国人谁精进谁不精进者。<a id="a-8F"></a>长者曰。<a id="a-8G"></a>汝今不须思惟是事。<a id="a-8H"></a>我当代汝给事众僧一切饮食衣服医药。<a id="a-8I"></a>我悉给与比丘与长者。<a id="a-8J"></a>共取饮食等。<a id="a-8K"></a>供养众僧。<a id="a-8L"></a>三月安居时比丘因此供养修获道果。</p>
  <p data-pb></p>
  <h2 id="a8M">见罗刹出家得道第十四</h2>
  <p id="a8N">偷罗国。<a id="a-8O"></a>有一男子。<a id="a-8P"></a>启其父母求欲出家。<a id="a-8Q"></a>往优波笈多所。<a id="a-8R"></a>恭敬作礼白言。<a id="a-8S"></a>大德。<a id="a-8T"></a>我得作比丘不。<a id="a-8U"></a>优波笈多见其于身。<a id="a-8V"></a>为爱所缚。<a id="a-8W"></a>语言善来。<a id="a-8X"></a>我当与汝出家。<a id="a-8Y"></a>欢喜礼足。<a id="a-8Z"></a>乞先暂还家。<a id="a-8a"></a>于路思惟。<a id="a-8b"></a>我若至家。<a id="a-8c"></a>或有留难。<a id="a-8d"></a>夕于中道宿一神庙(大智论云空舍)优波笈多作二罗刹。<a id="a-8e"></a>一持死尸。<a id="a-8f"></a>一则空手。<a id="a-8g"></a>俱入庙中。<a id="a-8h"></a>互言我得。<a id="a-8i"></a>共诤不决。<a id="a-8j"></a>而问此人。<a id="a-8k"></a>谁将尸来。<a id="a-8l"></a>此人思惟。<a id="a-8m"></a>不得妄语。<a id="a-8n"></a>如实语之。<a id="a-8o"></a>空来之鬼即牵其臂向口欲食。<a id="a-8p"></a>将尸之鬼助其分解。<a id="a-8q"></a>劣相免脱。<a id="a-8r"></a>如此良久遂至日出。<a id="a-8s"></a>经二日后还至笈多所。<a id="a-8t"></a>出家为道。<a id="a-8u"></a>精进勤修。<a id="a-8v"></a>得阿罗汉果(出阿育王经第九卷又出大智论第十二卷)</p>
  <h2 id="a8w">有人避灾出家见佛成道第十五</h2>
  <p id="a8x">昔有众人。<a id="a-8y"></a>在江水侧。<a id="a-8z"></a>为水所害。<a id="a-90"></a>人民无复齐限。<a id="a-91"></a>其中得解脱万中有一。<a id="a-92"></a>于深水得解脱人。<a id="a-93"></a>往至佛所。<a id="a-94"></a>求为沙门。<a id="a-95"></a>佛便然可听在道末。<a id="a-96"></a>内不思惟谓离困厄。<a id="a-97"></a>佛为说法劝令行道。<a id="a-98"></a>时彼比丘内自惭愧。<a id="a-99"></a>解知一切万物无常。<a id="a-9A"></a>心开意解淡然无想。<a id="a-9B"></a>即于佛前。<a id="a-9C"></a>成阿罗汉(出说为沙门经)</p>
  <h2 id="a9D">罗汉与象先身兄弟行善不同第十六</h2>
  <p id="a9E">迦葉佛时。<a id="a-9F"></a>兄弟二人。<a id="a-9G"></a>俱为沙门。<a id="a-9H"></a>兄持戒坐禅一心求道。<a id="a-9I"></a>而不布施。<a id="a-9J"></a>弟布施修福。<a id="a-9K"></a>而喜破戒。<a id="a-9L"></a>兄从释迦出家得罗汉道。<a id="a-9M"></a>衣裳不充食常不饱。<a id="a-9N"></a>弟生象中。<a id="a-9O"></a>为象多力。<a id="a-9P"></a>能却怨敌。<a id="a-9Q"></a>国王所爱。<a id="a-9R"></a>金银珍宝璎珞其身。<a id="a-9S"></a>封数百户邑。<a id="a-9T"></a>供给此象。<a id="a-9U"></a>随其所须。<a id="a-9V"></a>时兄比丘值世大俭。<a id="a-9W"></a>游行乞食七日不得。<a id="a-9X"></a>末后得少粗食。<a id="a-9Y"></a>劣得存命。<a id="a-9Z"></a>先知此象是前世弟。<a id="a-9a"></a>便往诣象。<a id="a-9b"></a>手捉象耳。<a id="a-9c"></a>而语之言。<a id="a-9d"></a>我昔与汝俱有罪也。<a id="a-9e"></a>象思比丘语。<a id="a-9f"></a>即识宿命。<a id="a-9g"></a>见前世因缘。<a id="a-9h"></a>愁忧不食。<a id="a-9i"></a>象子怖惧。<a id="a-9j"></a>便往白王。<a id="a-9k"></a>象不饮食。<a id="a-9l"></a>不知何意。<a id="a-9m"></a>王问象子。<a id="a-9n"></a>先无有人犯此象不。<a id="a-9o"></a>象子答曰。<a id="a-9p"></a>无他异人。<a id="a-9q"></a>唯一沙门来至象边。<a id="a-9r"></a>须臾便去。<a id="a-9s"></a>王即遣人觅得沙门。<a id="a-9t"></a>问言。<a id="a-9u"></a>至我象边何道。<a id="a-9v"></a>沙门答曰。<a id="a-9w"></a>语象。<a id="a-9x"></a>我与汝俱有罪耳。<a id="a-9y"></a>沙门向王具说如上。<a id="a-9z"></a>王意便悟。<a id="a-A0"></a>即放沙门。<a id="a-A1"></a>令还所止(出杂譬喻经第四卷)</p>
  <h2 id="aA2">五百盲儿崎岖见佛眼明悟道第十七</h2>
  <p id="aA3">毗舍离国。<a id="a-A4"></a>有五百盲人。<a id="a-A5"></a>乞丐自活。<a id="a-A6"></a>时闻佛出世。<a id="a-A7"></a>睹见之者。<a id="a-A8"></a>癃残百病皆蒙除愈。<a id="a-A9"></a>贫施衣食。<a id="a-AA"></a>愁忧苦厄。<a id="a-AB"></a>悉能解免。<a id="a-AC"></a>盲人共议。<a id="a-AD"></a>我等罪积苦毒特兼。<a id="a-AE"></a>若当遇佛必见救济。<a id="a-AF"></a>便共行乞。<a id="a-AG"></a>人各令得金钱一枚。<a id="a-AH"></a>以用雇人足得达彼。<a id="a-AI"></a>行乞经时人获一钱。<a id="a-AJ"></a>左右唤人谁将我等到舍卫者。<a id="a-AK"></a>金钱五百雇其劳苦。<a id="a-AL"></a>时有一人来。<a id="a-AM"></a>共相可以钱与之。<a id="a-AN"></a>语诸盲人。<a id="a-AO"></a>展转相牵。<a id="a-AP"></a>自在前导。<a id="a-AQ"></a>将至摩竭。<a id="a-AR"></a>弃诸盲人。<a id="a-AS"></a>置空泽中。<a id="a-AT"></a>盲人不知为在何国。<a id="a-AU"></a>互相捉手践踏他田。<a id="a-AV"></a>伤碎苗谷。<a id="a-AW"></a>田主见之盛发嗔怒。<a id="a-AX"></a>语痛与手。<a id="a-AY"></a>乞儿求哀具说上事。<a id="a-AZ"></a>长者愍之。<a id="a-Aa"></a>令一使人将诣舍卫。<a id="a-Ab"></a>适达彼国。<a id="a-Ac"></a>又闻世尊已向摩竭提国。<a id="a-Ad"></a>使人将向摩竭国。<a id="a-Ae"></a>盲人钦佛系心欲见。<a id="a-Af"></a>肉眼虽闭心眼已睹。<a id="a-Ag"></a>欢喜发心不觉疲劳。<a id="a-Ah"></a>已至摩竭。<a id="a-Ai"></a>复闻世尊已还舍卫。<a id="a-Aj"></a>如是追逐凡经七返。<a id="a-Ak"></a>尔时如来观诸盲人善根已熟。<a id="a-Al"></a>便住待之。<a id="a-Am"></a>佛光触身。<a id="a-An"></a>应时两目即得开明。<a id="a-Ao"></a>乃见如来四众围绕。<a id="a-Ap"></a>身色晃昱如紫金山。<a id="a-Aq"></a>前诣佛所五体投地。<a id="a-Ar"></a>为佛作礼。<a id="a-As"></a>异口同音。<a id="a-At"></a>共白佛言。<a id="a-Au"></a>唯愿垂矜。<a id="a-Av"></a>听在道次。<a id="a-Aw"></a>佛曰。<a id="a-Ax"></a>善来比丘。<a id="a-Ay"></a>须发自堕法衣在身。<a id="a-Az"></a>重为说法。<a id="a-B0"></a>得阿罗汉(出贤愚经第六卷)</p>
  <h2 id="aB1">旃陀罗儿被佛慈化悟道第十八</h2>
  <p id="aB2">舍卫城里。<a id="a-B3"></a>有一旃陀罗儿(贤愚经云尼提)除粪自活。<a id="a-B4"></a>尔时世尊入城分卫。<a id="a-B5"></a>次至彼家。<a id="a-B6"></a>客除粪者即避余巷。<a id="a-B7"></a>如来逆之。<a id="a-B8"></a>其人自念。<a id="a-B9"></a>吾担粪不净。<a id="a-BA"></a>今日何由得觐世尊。<a id="a-BB"></a>复诣一泽。<a id="a-BC"></a>佛遥唤曰。<a id="a-BD"></a>吾为汝来。<a id="a-BE"></a>其人报曰。<a id="a-BF"></a>不敢亲近。<a id="a-BG"></a>不审世尊何所教诫。<a id="a-BH"></a>乃能慈愍与罪人语。<a id="a-BI"></a>世尊告曰。<a id="a-BJ"></a>欲度卿为沙门。<a id="a-BK"></a>其人白佛。<a id="a-BL"></a>地狱畜生亦得为道乎。<a id="a-BM"></a>佛言。<a id="a-BN"></a>吾今出世。<a id="a-BO"></a>正为罪苦。<a id="a-BP"></a>手执其人。<a id="a-BQ"></a>上升虚空。<a id="a-BR"></a>至恒水侧。<a id="a-BS"></a>沐浴身体。<a id="a-BT"></a>复至祇洹。<a id="a-BU"></a>敕诸比丘。<a id="a-BV"></a>度为沙门。<a id="a-BW"></a>其人劝励精勤日新。<a id="a-BX"></a>未经旬日便得须陀洹果。<a id="a-BY"></a>至罗汉果。<a id="a-BZ"></a>六通清彻涌没自由。<a id="a-Ba"></a>诣大方石当中央坐补纳故衣。<a id="a-Bb"></a>王闻佛度旃陀罗儿。<a id="a-Bc"></a>念佛出释种豪族姓家。<a id="a-Bd"></a>左右弟子皆出四姓。<a id="a-Be"></a>来入宫室。<a id="a-Bf"></a>受供信施。<a id="a-Bg"></a>五体投地。<a id="a-Bh"></a>接足而礼。<a id="a-Bi"></a>今闻如来度旃陀罗。<a id="a-Bj"></a>云何礼敬。<a id="a-Bk"></a>吾今当往责数如来。<a id="a-Bl"></a>未到之顷。<a id="a-Bm"></a>见前比丘坐大方石。<a id="a-Bn"></a>有五百净居天围绕礼觐。<a id="a-Bo"></a>王前语曰。<a id="a-Bp"></a>烦白世尊。<a id="a-Bq"></a>波斯匿王欲觐世尊。<a id="a-Br"></a>比丘闻已即没石中。<a id="a-Bs"></a>从精舍出具以白佛。<a id="a-Bt"></a>佛言知时。<a id="a-Bu"></a>比丘还从石涌出。<a id="a-Bv"></a>语王。<a id="a-Bw"></a>如来有教。<a id="a-Bx"></a>先问此比丘云何得入是刚[革*卬]石。<a id="a-By"></a>涌没自由。<a id="a-Bz"></a>前至佛所头面礼足。<a id="a-C0"></a>在一面坐。<a id="a-C1"></a>前白佛言。<a id="a-C2"></a>向者比丘。<a id="a-C3"></a>为名何等。<a id="a-C4"></a>有此神力。<a id="a-C5"></a>佛告王曰。<a id="a-C6"></a>此是客除粪人。<a id="a-C7"></a>尔时世尊以此因缘便说二偈。<a id="a-C8"></a>犹如秽污恶。<a id="a-C9"></a>地田沟深坑。<a id="a-CA"></a>生香洁莲华。<a id="a-CB"></a>云何大王有目之士。<a id="a-CC"></a>当取此华不。<a id="a-CD"></a>王言。<a id="a-CE"></a>世尊。<a id="a-CF"></a>华极香洁。<a id="a-CG"></a>当取庄饰秽污。<a id="a-CH"></a>观母胎于彼胎中生功德华。<a id="a-CI"></a>时王白佛。<a id="a-CJ"></a>彼人快得善利。<a id="a-CK"></a>不可思议。<a id="a-CL"></a>自今以始。<a id="a-CM"></a>请此比丘。<a id="a-CN"></a>供养四事(出旃陀罗儿经)</p>
  <h2 id="aCO">猎师舍家学道事第十九</h2>
  <p id="aCP">昔佛在摩竭国。<a id="a-CQ"></a>甘梨园中。<a id="a-CR"></a>城北石室窟中。<a id="a-CS"></a>有众多猎师。<a id="a-CT"></a>入山游猎。<a id="a-CU"></a>广施罗网。<a id="a-CV"></a>杀鹿无数。<a id="a-CW"></a>复还上山。<a id="a-CX"></a>时有一鹿。<a id="a-CY"></a>堕彼弶中。<a id="a-CZ"></a>大声唤呼。<a id="a-Ca"></a>猎师闻已。<a id="a-Cb"></a>各各驰奔。<a id="a-Cc"></a>自还堕弶。<a id="a-Cd"></a>伤害人民。<a id="a-Ce"></a>不可称数。<a id="a-Cf"></a>虽复不死被疮极重。<a id="a-Cg"></a>痛不可言。<a id="a-Ch"></a>各相扶持。<a id="a-Ci"></a>劣乃到舍。<a id="a-Cj"></a>求诸膏药。<a id="a-Ck"></a>以拊其疮。<a id="a-Cl"></a>室家五亲各迎尸丧。<a id="a-Cm"></a>归还耶旬之。<a id="a-Cn"></a>其中被疮众生。<a id="a-Co"></a>自知疮差。<a id="a-Cp"></a>厌患游猎。<a id="a-Cq"></a>宿缘应度。<a id="a-Cr"></a>种诸善本。<a id="a-Cs"></a>便自舍家学道作沙门。<a id="a-Ct"></a>尔时世尊。<a id="a-Cu"></a>与无央数百千众生。<a id="a-Cv"></a>前后围绕。<a id="a-Cw"></a>而为说法。<a id="a-Cx"></a>尔时世尊。<a id="a-Cy"></a>为彼众生。<a id="a-Cz"></a>欲拔其根修立功德。<a id="a-D0"></a>示现教戒。<a id="a-D1"></a>永离生死常处福堂。<a id="a-D2"></a>于大众中。<a id="a-D3"></a>而说此偈。</p>
  <p id="aD4">犹如自造箭　　还自伤其身</p>
  <p id="aD5">内箭亦如是　　爱箭伤众生</p>
  <p id="aD6">时彼猎者虽为沙门。<a id="a-D7"></a>不自觉知。<a id="a-D8"></a>如来今日。<a id="a-D9"></a>证明我等。<a id="a-DA"></a>定为猎师。<a id="a-DB"></a>内自惭愧。<a id="a-DC"></a>自省本过。<a id="a-DD"></a>在闲静处。<a id="a-DE"></a>思惟止观。<a id="a-DF"></a>系意不乱。<a id="a-DG"></a>所以族姓子剃除须发着三法衣。<a id="a-DH"></a>出家学道修无上梵行。<a id="a-DI"></a>自身作证而自娱乐。<a id="a-DJ"></a>生死已尽梵行已立。<a id="a-DK"></a>所作已办更不复受生死。<a id="a-DL"></a>如实知之。<a id="a-DM"></a>尔时诸比丘。<a id="a-DN"></a>皆得阿罗汉。<a id="a-DO"></a>六通清彻。<a id="a-DP"></a>无所挂碍。<a id="a-DQ"></a>是故说此偈。</p>
  <p id="aDR">能觉知是者　　爱苦共生有</p>
  <p id="aDS">无欲无有想　　比丘专念度(出猎师舍家学道经)</p>
 </body>
</html>