<!doctype html>
<html id="z3IBWOG1Hk" data-ver="49">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相序</h1>
  <p id="a2">如来应迹投缘。<a id="a-3"></a>随机阐教。<a id="a-4"></a>兼被龙鬼。<a id="a-5"></a>匪直天人。<a id="a-6"></a>化启憍陈。<a id="a-7"></a>道终须跋。<a id="a-8"></a>文积巨万简累大千。<a id="a-9"></a>自西徂东固难得而究也。<a id="a-A"></a>若乃刘向校书。<a id="a-B"></a>玄言久蕴。<a id="a-C"></a>汉明感梦。<a id="a-D"></a>灵证弥彰。<a id="a-E"></a>自兹厥后传译相继。<a id="a-F"></a>三藏奥典虽已略周。<a id="a-G"></a>九部杂言通未区集。</p>
  <p id="aH">皇帝同契等觉比德遍知。<a id="a-I"></a>大弘经教并利法俗。<a id="a-J"></a>广延博古旁采遗文。<a id="a-K"></a>于是散偈流章往往而出。<a id="a-L"></a>今之所获盖亦多矣。</p>
  <p id="aM">圣旨以为。<a id="a-N"></a>象正浸末信乐弥衰。<a id="a-O"></a>文句浩漫鲜能该洽。<a id="a-P"></a>以天监七年。</p>
  <p id="aQ">敕释僧旻等。<a id="a-R"></a>备钞众典。<a id="a-S"></a>显证深文控会神宗。<a id="a-T"></a>辞略意晓。<a id="a-U"></a>于钻求者已有太半之益。<a id="a-V"></a>但希有异相犹散众篇。<a id="a-W"></a>难闻秘说未加标显。<a id="a-X"></a>又以十五年末。</p>
  <p id="aY">敕宝唱钞经律要事。<a id="a-Z"></a>皆使以类相从。<a id="a-a"></a>令览者易了。<a id="a-b"></a>又。</p>
  <p id="ac">敕新安寺释僧豪。<a id="a-d"></a>兴皇寺释法生等。<a id="a-e"></a>相助检读。<a id="a-f"></a>于是博综经籍择采秘要。<a id="a-g"></a>上询神虑取则成规。<a id="a-h"></a>凡为五十卷。<a id="a-i"></a>又目录五卷。<a id="a-j"></a>分为五秩。<a id="a-k"></a>名为经律异相。<a id="a-l"></a>将来学者。<a id="a-m"></a>可不劳而博矣。</p>
 </body>
</html>