<!doctype html>
<html id="z3IBWPP1IJ" data-ver="822">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十五(得道长者部第二十五)</h1>
  <p id="a2">宝称出家见佛悟道一 守笼那足下生毛苦行得道二 最胜难降染化成道三 福增百岁出家见其本骸心晓见道四 须达多崎岖见佛时获悟道五 须达七贫后得食并奉佛僧仓库自满六 最胜魔娆不移七 申日为佛作毒饭火坑自皆变灭八 辩意请佛僧有二乞儿一死一为王九 昙摩留支先身为大鱼十 悭长者入海妇施佛绢众商皆死唯己独存十一 毗罗陀请佛僧食而库藏自满十二 婆世踬染欲危身为目连所救十三 长者新生一子即识本缘求母请佛甘味自下十四 阿那邠邸七子为财受戒闻法离垢十五</p>
  <p data-pb></p>
  <h2 id="a3">宝称长者出家见佛悟道第一</h2>
  <p id="a4">波罗奈城有长者。<a id="a-5"></a>名阿具利子。<a id="a-6"></a>字曰蛇陀(梁言宝称出曜经云夜输)年二十四。<a id="a-7"></a>有琉璃屐生而着足。<a id="a-8"></a>父母贵异。<a id="a-9"></a>字曰蛇陀。<a id="a-A"></a>别作屋宅。<a id="a-B"></a>寒暑易处伎女娱乐不去左右。<a id="a-C"></a>宝称中夜欻见诸伎女皆如死状。<a id="a-D"></a>脓血流溢肢节断坏屋宅众具皆似冢墓。<a id="a-E"></a>户辄自开天地大冥。<a id="a-F"></a>唯睹小光趣东城门。<a id="a-G"></a>门复自开明照鹿园。<a id="a-H"></a>寻光见佛瞻睹相好。<a id="a-I"></a>怖止迷解举声叹曰。<a id="a-J"></a>久在爱狱著名色械。<a id="a-K"></a>今趣神尊宁得脱不。<a id="a-L"></a>佛言。<a id="a-M"></a>童子善来觉矣。<a id="a-N"></a>斯处无忧众行毕竟。<a id="a-O"></a>前礼佛足。<a id="a-P"></a>佛为说法逮无垢法眼。<a id="a-Q"></a>即起白佛。<a id="a-R"></a>愿为弟子。<a id="a-S"></a>佛言。<a id="a-T"></a>善来比丘便成沙门。<a id="a-U"></a>明旦众女周慞遍求。<a id="a-V"></a>大家惊怖不知所在。<a id="a-W"></a>长者遣马四出推索。<a id="a-X"></a>父乘子车东行寻求。<a id="a-Y"></a>道遇一水。<a id="a-Z"></a>水名波罗奈。<a id="a-a"></a>度水见子宝屐脱置岸边。<a id="a-b"></a>即寻足迹径趣鹿园。<a id="a-c"></a>佛以方便令其父子两不相见。<a id="a-d"></a>长者问佛言。<a id="a-e"></a>我子宝称足迹趣此。<a id="a-f"></a>瞿昙见不。<a id="a-g"></a>佛告长者。<a id="a-h"></a>若子在斯何忧不见。<a id="a-i"></a>佛为说法入须陀洹。<a id="a-j"></a>宝称心解便得罗汉。<a id="a-k"></a>父子相见恩爱微薄。<a id="a-l"></a>长者白佛。<a id="a-m"></a>今日心悦情有二喜。<a id="a-n"></a>一遇佛解喜。<a id="a-o"></a>二离爱快喜。</p>
  <p id="ap">于时宝称亲支四人。<a id="a-q"></a>一名富耨。<a id="a-r"></a>二名维摩罗。<a id="a-s"></a>三名桥炎钵。<a id="a-t"></a>四名须陀。<a id="a-u"></a>闻宝称已作沙门。<a id="a-v"></a>惊喜毛坚曰。<a id="a-w"></a>吾共诣佛并省宝称。<a id="a-x"></a>即便俱行。<a id="a-y"></a>见佛影则乘本愿行。<a id="a-z"></a>作礼白佛。<a id="a-10"></a>饥渴道化虚心日久。<a id="a-11"></a>不以鄙陋愿为弟子。<a id="a-12"></a>佛言。<a id="a-13"></a>善来比丘皆成沙门。<a id="a-14"></a>为说心本净闻义心了。<a id="a-15"></a>便得罗汉。<a id="a-16"></a>如有闻者发足寻觅。<a id="a-17"></a>皆得道果(出中本起经又上出出曜经第十九卷)</p>
  <p data-pb></p>
  <h2 id="a18">守笼那足下生毛苦行得道第二</h2>
  <p id="a19">婆城有大长者子。<a id="a-1A"></a>字守笼那。<a id="a-1B"></a>其父母唯有此子。<a id="a-1C"></a>心甚念之。<a id="a-1D"></a>生来习乐未曾蹑地足下生毛。<a id="a-1E"></a>时摩竭国王闻瞻婆城中大长者子迟欲见之。<a id="a-1F"></a>即敕城主。<a id="a-1G"></a>使诸长者各将儿来。<a id="a-1H"></a>时瞻婆城主奉敕。<a id="a-1I"></a>诣摩竭王。<a id="a-1J"></a>在一面住。<a id="a-1K"></a>王听以衣敷地。<a id="a-1L"></a>诣王所。<a id="a-1M"></a>王见足毛。<a id="a-1N"></a>心甚欢喜。<a id="a-1O"></a>即语言。<a id="a-1P"></a>可往见佛礼拜问讯。<a id="a-1Q"></a>当与汝后世利益。<a id="a-1R"></a>时瞻婆城主及诸长者。<a id="a-1S"></a>共诣耆阇崛山。<a id="a-1T"></a>时有长老婆竭陀。<a id="a-1U"></a>为佛给使在磐石上坐。<a id="a-1V"></a>时瞻婆城主。<a id="a-1W"></a>诣长老婆竭陀所言。<a id="a-1X"></a>我等欲见如来。<a id="a-1Y"></a>时婆竭陀即没石上涌出佛前。<a id="a-1Z"></a>白言。<a id="a-1a"></a>瞻婆长者欲见世尊。<a id="a-1b"></a>佛言。<a id="a-1c"></a>汝往屋荫中敷座。<a id="a-1d"></a>我当往坐。<a id="a-1e"></a>时婆竭陀即敷座已还到佛所。<a id="a-1f"></a>白世尊言。<a id="a-1g"></a>敷座已竟。<a id="a-1h"></a>世尊坐已。<a id="a-1i"></a>告婆竭陀言。<a id="a-1j"></a>语长者来。<a id="a-1k"></a>时婆竭陀没于佛前踊出石上。<a id="a-1l"></a>时诸长者叹未曾有世尊弟子神足犹尔。<a id="a-1m"></a>况复如来。<a id="a-1n"></a>婆竭陀言。<a id="a-1o"></a>长者宜知。<a id="a-1p"></a>是时瞻婆城主来诣佛所。<a id="a-1q"></a>世尊尔时。<a id="a-1r"></a>即为诸长者子及瞻婆城主说法劝化。<a id="a-1s"></a>即于坐上得法眼净。<a id="a-1t"></a>白世尊言。<a id="a-1u"></a>大德。<a id="a-1v"></a>从今已去归依三宝。<a id="a-1w"></a>为优婆塞。<a id="a-1x"></a>时守笼那后遂出家。<a id="a-1y"></a>往温水河边尸陀林中。<a id="a-1z"></a>勤行精进。<a id="a-20"></a>经行之处血流污地。<a id="a-21"></a>犹如血涂。<a id="a-22"></a>时守笼那在静处思惟。<a id="a-23"></a>佛弟子中勤行精进无胜我者。<a id="a-24"></a>我今何故不得无漏。<a id="a-25"></a>我当舍戒还家自恣五欲布施作福。<a id="a-26"></a>佛知其心。<a id="a-27"></a>到守笼那所。<a id="a-28"></a>我今问汝。<a id="a-29"></a>随意答我。<a id="a-2A"></a>汝在家时弹琴。<a id="a-2B"></a>琴弦若缓若急音声好不。<a id="a-2C"></a>若不缓不急乃得好声。<a id="a-2D"></a>佛言。<a id="a-2E"></a>比丘亦如是。<a id="a-2F"></a>不缓不急心乃会道。<a id="a-2G"></a>依教修行逮成罗汉焉(出四分律三分第二卷)</p>
  <h2 id="a2H">最胜难降染化成道第三</h2>
  <p id="a2I">昔舍卫城内。<a id="a-2J"></a>有一长者。<a id="a-2K"></a>名曰最胜。<a id="a-2L"></a>更有长者。<a id="a-2M"></a>名曰难降。<a id="a-2N"></a>二人悭贪国中第一。<a id="a-2O"></a>饶财多宝不可称计。<a id="a-2P"></a>二人门户各有七重敕守门者。<a id="a-2Q"></a>无令乞儿得入我家庭室中。<a id="a-2R"></a>铁笼遍覆庭内以断飞鸟。<a id="a-2S"></a>四面铁墙防鼠穿凿啮坏器物。<a id="a-2T"></a>是时五大声闻各以次第诣彼教化。<a id="a-2U"></a>从地踊出教以法施。<a id="a-2V"></a>长者二人闻之各不受化。<a id="a-2W"></a>后佛自往坐卧虚空放大光明。<a id="a-2X"></a>佛与长者说微妙法。<a id="a-2Y"></a>长者虽闻心犹不达。<a id="a-2Z"></a>内自思惟。<a id="a-2a"></a>佛来至不可虚尔使还精舍。<a id="a-2b"></a>宜入藏里取一白毡布施如来。<a id="a-2c"></a>即起入藏。<a id="a-2d"></a>选一恶者反更得好。<a id="a-2e"></a>舍而更取倍得好者。<a id="a-2f"></a>心意共诤不能自决。<a id="a-2g"></a>当于其日阿须伦与忉利天共斗。<a id="a-2h"></a>或天得胜阿须伦不如。<a id="a-2i"></a>或阿须伦得胜诸天不如。<a id="a-2j"></a>尔时世尊以天眼观见长者心。<a id="a-2k"></a>或时悭心得胜施心不如。<a id="a-2l"></a>或时施心得胜悭心不如。<a id="a-2m"></a>尔时世尊便说斯偈。</p>
  <p id="a2n">施与战同处　　此得智不誉</p>
  <p id="a2o">施时亦战时　　此事二俱等</p>
  <p id="a2p">长者遥闻内怀惭愧。<a id="a-2q"></a>如来所说正谓我身。<a id="a-2r"></a>即出好氎持用为施。<a id="a-2s"></a>难降长者。<a id="a-2t"></a>出五百两金持用惠施。<a id="a-2u"></a>心开意解各见道迹(出出曜经第十七卷)</p>
  <p data-pb></p>
  <h2 id="a2v">福增百岁出家见其本骸心晓见道第四</h2>
  <p id="a2w">若放男女若放奴婢。<a id="a-2x"></a>若听人民若自己身。<a id="a-2y"></a>出家入道功德无量。<a id="a-2z"></a>布施之报六天人中往反十世。<a id="a-30"></a>出家之福无边无量。<a id="a-31"></a>胜起七宝塔上至三十三天。<a id="a-32"></a>以贪人能坏。<a id="a-33"></a>出家之德无有可毁。<a id="a-34"></a>乃高须弥。<a id="a-35"></a>深于大海广于虚空。<a id="a-36"></a>若为出家作留难者。<a id="a-37"></a>其罪甚重。<a id="a-38"></a>入深地狱黑闇无目。<a id="a-39"></a>有一长者。<a id="a-3A"></a>名尸利苾提(梁言福增)其年百岁求欲出家。<a id="a-3B"></a>家人大小无从用者。<a id="a-3C"></a>尸利苾提往趣迦兰陀竹林。<a id="a-3D"></a>从舍利弗求欲出家。<a id="a-3E"></a>老不得出家。<a id="a-3F"></a>遍问五百罗汉皆同。<a id="a-3G"></a>舍利弗出竹园门。<a id="a-3H"></a>举声大哭。<a id="a-3I"></a>优波离是剃发贱人。<a id="a-3J"></a>泥提下秽除粪之人。<a id="a-3K"></a>殃掘魔罗杀无量人。<a id="a-3L"></a>及陀塞羁大贼恶人。<a id="a-3M"></a>如是等人尚得出家。<a id="a-3N"></a>我有何罪而独不得。<a id="a-3O"></a>佛即踊现。<a id="a-3P"></a>问福增言。<a id="a-3Q"></a>汝何故哭。<a id="a-3R"></a>闻佛梵音心喜作礼。<a id="a-3S"></a>白佛言。<a id="a-3T"></a>诸罪恶人皆得出家。<a id="a-3U"></a>我何罪不听我出家。<a id="a-3V"></a>大小不复用。<a id="a-3W"></a>我于佛法中复不得出家。<a id="a-3X"></a>设我还家必不见前。<a id="a-3Y"></a>我当何趣。<a id="a-3Z"></a>今日定当于此舍命。<a id="a-3a"></a>佛慰喻言。<a id="a-3b"></a>汝莫忧恼。<a id="a-3c"></a>听汝出家。<a id="a-3d"></a>告大目连。<a id="a-3e"></a>听与出家。<a id="a-3f"></a>即得出家。<a id="a-3g"></a>受具足戒。<a id="a-3h"></a>昼夜精勤修集读诵广通经藏。<a id="a-3i"></a>以年老故不能随时恭敬迎送礼问上座。<a id="a-3j"></a>诸少比丘皆为上座常苦言激切。<a id="a-3k"></a>又作是念。<a id="a-3l"></a>我今宁死。<a id="a-3m"></a>往大河岸边脱去袈裟置树枝上。<a id="a-3n"></a>泣而誓言。<a id="a-3o"></a>我不舍佛法众僧。<a id="a-3p"></a>唯欲舍命。<a id="a-3q"></a>我此身上布施持戒精进诵经。<a id="a-3r"></a>设有报者。<a id="a-3s"></a>愿我舍身生富乐家。<a id="a-3t"></a>眷属调从。<a id="a-3u"></a>于我善法不作留难。<a id="a-3v"></a>常遇三宝遭值善师。<a id="a-3w"></a>示悟涅槃毕投[泳-永+迴]澓中。<a id="a-3x"></a>未至水顷目连接置岸上。<a id="a-3y"></a>令捉衣角上冲虚空。<a id="a-3z"></a>犹如猛鹰衔一小鸟。<a id="a-40"></a>屈申臂顷至大海岛。<a id="a-41"></a>海边有新死人。<a id="a-42"></a>女相具足。<a id="a-43"></a>见有一虫从口出还从鼻入复从眼出更从耳入。<a id="a-44"></a>苾提问。<a id="a-45"></a>此何女人。<a id="a-46"></a>答曰。<a id="a-47"></a>时到当说。<a id="a-48"></a>前行复见一女。<a id="a-49"></a>自负铜镬燃火吹之既沸。<a id="a-4A"></a>脱衣自入镬中。<a id="a-4B"></a>发爪先脱肉熟离骨沸吹骨出。<a id="a-4C"></a>在外风吹寻还成人。<a id="a-4D"></a>自取其肉而啖食之。<a id="a-4E"></a>次复前行见一大树。<a id="a-4F"></a>多虫围唼其身乃至枝叶。<a id="a-4G"></a>无有空处如针头许。<a id="a-4H"></a>大叫震动如地狱声。<a id="a-4I"></a>复次见一男子。<a id="a-4J"></a>周匝兽头诸恶鬼神。<a id="a-4K"></a>手执弓弩三放毒箭镞皆火燃。<a id="a-4L"></a>竞共射之。<a id="a-4M"></a>身皆燋然。<a id="a-4N"></a>又见一大山。<a id="a-4O"></a>下安刀剑见有一人。<a id="a-4P"></a>从上投下刀戟剑槊坏刺其身。<a id="a-4Q"></a>即自收拔还竖本处。<a id="a-4R"></a>往还不息。<a id="a-4S"></a>前见骨山。<a id="a-4T"></a>高七百由旬。<a id="a-4U"></a>目连于山为说。<a id="a-4V"></a>舍卫城中大萨薄妇。<a id="a-4W"></a>夫甚爱念。<a id="a-4X"></a>欲入大海恋妇不舍。<a id="a-4Y"></a>即将入海。<a id="a-4Z"></a>妇擎镜照面。<a id="a-4a"></a>自睹端正。<a id="a-4b"></a>便起憍慢深心爱着。<a id="a-4c"></a>时遇大龟蹋船没海。<a id="a-4d"></a>一切皆死。<a id="a-4e"></a>五百贾客一切皆死。<a id="a-4f"></a>海不受尸。<a id="a-4g"></a>夜叉罗刹出置岸上。<a id="a-4h"></a>随所爱念死还生为虫。<a id="a-4i"></a>舍此虫身堕大地狱。<a id="a-4j"></a>舍卫国优婆夷婢优婆夷请一比丘。<a id="a-4k"></a>夏九十日奉给供养。<a id="a-4l"></a>使婢送食。<a id="a-4m"></a>婢至屏处选好自食。<a id="a-4n"></a>余与比丘。<a id="a-4o"></a>大家觉问。<a id="a-4p"></a>婢答。<a id="a-4q"></a>我若先食使我世世自食身肉。<a id="a-4r"></a>今先受花报后堕地狱。</p>
  <p id="a4s">大树诸虫唼食发大恶声。<a id="a-4t"></a>是濑利吒营事比丘。<a id="a-4u"></a>用僧祇物华果饭食。<a id="a-4v"></a>送与白衣。<a id="a-4w"></a>受此花报。<a id="a-4x"></a>后堕地狱。<a id="a-4y"></a>唼树诸虫。<a id="a-4z"></a>即是得物之人。</p>
  <p id="a50">举声大哭众箭射身者。<a id="a-51"></a>此人前身为大猎师。<a id="a-52"></a>多害禽兽以是罪故受斯苦毒。<a id="a-53"></a>于此命终堕大地狱。</p>
  <p id="a54">大山上自投刀剑者。<a id="a-55"></a>是王舍城大健斗将。<a id="a-56"></a>以猛勇故身处前锋。<a id="a-57"></a>或以刀剑矛楯伤克物命故受此报。</p>
  <p id="a58">有一国王名昙摩苾提。<a id="a-59"></a>布施持戒慈悲不伤物命。<a id="a-5A"></a>政法治国满二十年。<a id="a-5B"></a>共人博戏。<a id="a-5C"></a>时有一人杀人。<a id="a-5D"></a>诸臣白王。<a id="a-5E"></a>答言。<a id="a-5F"></a>随国法治。<a id="a-5G"></a>即案律杀。<a id="a-5H"></a>王戏已毕问。<a id="a-5I"></a>罪人何在。<a id="a-5J"></a>臣曰已杀。<a id="a-5K"></a>王闻泣曰。<a id="a-5L"></a>七珍皆住我独入地狱。<a id="a-5M"></a>即舍王位入山自守。<a id="a-5N"></a>命终作摩竭鱼。<a id="a-5O"></a>身长七百由旬。<a id="a-5P"></a>王臣恃势抂刻百姓。<a id="a-5Q"></a>命终亦作摩竭大鱼。<a id="a-5R"></a>身虫[癈-(弓*殳)+虫]痒揩颇梨山。<a id="a-5S"></a>碎杀虫血流百里皆赤。<a id="a-5T"></a>应堕大地狱。<a id="a-5U"></a>时鱼一眠百岁乃觉。<a id="a-5V"></a>觉大饥渴。<a id="a-5W"></a>即便张口海水流入如注大河。<a id="a-5X"></a>有五百估客入海采宝。<a id="a-5Y"></a>值之船趣鱼口。<a id="a-5Z"></a>贾人称南无佛。<a id="a-5a"></a>鱼闻闭口。<a id="a-5b"></a>贾客得活。<a id="a-5c"></a>鱼饥命终生王舍城。<a id="a-5d"></a>夜叉出身置此海边。<a id="a-5e"></a>时王者汝身是。<a id="a-5f"></a>杀人为鱼。<a id="a-5g"></a>苾提口解无常厌世。<a id="a-5h"></a>尽结得罗汉果(出贤愚经第七卷)</p>
  <p data-pb></p>
  <h2 id="a5i">须达多崎岖见佛时获悟道第五</h2>
  <p id="a5j">卫国有大长者。<a id="a-5k"></a>名须达多(贤愚经始云。<a id="a-5l"></a>大臣四部律并呼居士)常给施孤独乞儿。<a id="a-5m"></a>人以为号。<a id="a-5n"></a>先有田业在王舍城。<a id="a-5o"></a>年年履行(大涅槃贤愚二经云为儿[身*(叟-又+ㄎ)]妇诣王舍城)寄止长者护弥家(中本起经云。<a id="a-5p"></a>迦兰陀。<a id="a-5q"></a>大涅槃经云珊檀那)。<a id="a-5r"></a>夜起扫治宅舍办肴膳。<a id="a-5s"></a>须达问之。<a id="a-5t"></a>答曰。<a id="a-5u"></a>迦毗罗城有释种子。<a id="a-5v"></a>名悉达多。<a id="a-5w"></a>姓瞿昙氏。<a id="a-5x"></a>其生未久相师占之。<a id="a-5y"></a>定当作转轮王。<a id="a-5z"></a>心不愿乐。<a id="a-60"></a>舍之出家。<a id="a-61"></a>无师自觉得阿耨多罗三藐三菩提。<a id="a-62"></a>于诸众生其心平等故号为佛。<a id="a-63"></a>明受我请。<a id="a-64"></a>又问。<a id="a-65"></a>今在何处。<a id="a-66"></a>答曰。<a id="a-67"></a>在迦兰陀竹林精舍(十诵律云寒林)须达多一心念佛所有功德。<a id="a-68"></a>忽然大明。<a id="a-69"></a>寻光而出至尸呵城门。<a id="a-6A"></a>佛神力故自然而开(四分律云神即开门)出门路有天祠。<a id="a-6B"></a>须达致敬寻还黑闇。<a id="a-6C"></a>心生惶怖。<a id="a-6D"></a>复欲还反城门。<a id="a-6E"></a>有大天神。<a id="a-6F"></a>告须达言。<a id="a-6G"></a>仁者见佛当获善利。<a id="a-6H"></a>尽阎浮提所得功德。<a id="a-6I"></a>不如发心一步诣如来所。<a id="a-6J"></a>须达问曰。<a id="a-6K"></a>汝是谁耶。<a id="a-6L"></a>答曰。<a id="a-6M"></a>我是信相婆罗</p>
  <p data-pb></p>
  <h2 id="a6N">须达七贫后得食并奉佛僧仓库自满第六</h2>
  <p id="a6O">者须达七贫后贫最剧。<a id="a-6P"></a>于粪壤中得一木斗。<a id="a-6Q"></a>其实栴檀。<a id="a-6R"></a>出市卖之。<a id="a-6S"></a>得米四斗。<a id="a-6T"></a>语妇曰并炊一斗。<a id="a-6U"></a>吾当索菜。<a id="a-6V"></a>时佛念曰。<a id="a-6W"></a>当度须达令福更生。<a id="a-6X"></a>炊米方熟。<a id="a-6Y"></a>舍利弗往。<a id="a-6Z"></a>妇见欢喜。<a id="a-6a"></a>一斗米饭悉投着钵中。<a id="a-6b"></a>更炊一斗。<a id="a-6c"></a>目连复往。<a id="a-6d"></a>亦欢喜与之。<a id="a-6e"></a>复炊一斗。<a id="a-6f"></a>迦葉复往。<a id="a-6g"></a>亦复与之。<a id="a-6h"></a>适有一斗。<a id="a-6i"></a>寻复炊熟。<a id="a-6j"></a>如来自往。<a id="a-6k"></a>妇自念言。<a id="a-6l"></a>间日之粮。<a id="a-6m"></a>莫有降者。<a id="a-6n"></a>今有是米。<a id="a-6o"></a>如来躬顾。<a id="a-6p"></a>得无罪毕福生者哉。<a id="a-6q"></a>一斗米饭尽施如来。<a id="a-6r"></a>佛口咒愿。<a id="a-6s"></a>罪灭福生从今日始。<a id="a-6t"></a>须达寻归。<a id="a-6u"></a>妇恐其恚。<a id="a-6v"></a>便问曰。<a id="a-6w"></a>如今佛来及舍利弗目连。<a id="a-6x"></a>迦葉尽来求食。<a id="a-6y"></a>当与不耶。<a id="a-6z"></a>答曰当与。<a id="a-70"></a>福田难遭。<a id="a-71"></a>若来求者是为值遇。<a id="a-72"></a>妇言。<a id="a-73"></a>向四斗米吾尽用施矣。<a id="a-74"></a>夫大欢喜。<a id="a-75"></a>余有饭汁公姥共饮之。<a id="a-76"></a>须臾彷徉。<a id="a-77"></a>诸室珍宝仓库谷帛。<a id="a-78"></a>自然实满。<a id="a-79"></a>如往时富也。<a id="a-7A"></a>须达踊跃。<a id="a-7B"></a>知佛愍念。<a id="a-7C"></a>更请佛及僧供养尽空。<a id="a-7D"></a>佛为说法皆得道迹(出杂譬喻经下卷)</p>
  <p data-pb></p>
  <h2 id="a7E">最胜魔娆不移第七</h2>
  <p id="a7F">胜长者闻说妙法。<a id="a-7G"></a>即于坐上诸尘垢尽得法眼净。<a id="a-7H"></a>受三自归为优婆塞。<a id="a-7I"></a>尽形寿不杀。<a id="a-7J"></a>佛去不久。<a id="a-7K"></a>弊魔波旬化作佛像及相好。<a id="a-7L"></a>来至长者家。<a id="a-7M"></a>长者念曰。<a id="a-7N"></a>如来向出还其何速。<a id="a-7O"></a>伪佛告曰。<a id="a-7P"></a>吾谓长者高才博智分别讥趣。<a id="a-7Q"></a>谛念长者。<a id="a-7R"></a>愚惑无智。<a id="a-7S"></a>吾向所说四谛者实非真谛。<a id="a-7T"></a>斯是颠倒。<a id="a-7U"></a>外道所习。<a id="a-7V"></a>长者即自觉知。<a id="a-7W"></a>即报之曰。<a id="a-7X"></a>止止勿语。<a id="a-7Y"></a>吾得慧眼住牢固地。<a id="a-7Z"></a>正使汝化作亿千万身。<a id="a-7a"></a>吾不退转。<a id="a-7b"></a>何以萤火之光与日竞明。<a id="a-7c"></a>佃家灰埠欲比须弥。<a id="a-7d"></a>鸱鹫乌鹊金翅并飞。<a id="a-7e"></a>波旬惭愧复身而去(出最胜长者受咒愿经)</p>
  <p data-pb></p>
  <h2 id="a7f">申日为佛作毒饭火坑自皆变灭第八</h2>
  <p id="a7g">时王舍国。<a id="a-7h"></a>有一四姓长者。<a id="a-7i"></a>字为申日。<a id="a-7j"></a>财产甚富。<a id="a-7k"></a>金银珍宝无有央数。<a id="a-7l"></a>申日事余道人。<a id="a-7m"></a>唯不事佛。<a id="a-7n"></a>诸异道人皆共嫉妒。<a id="a-7o"></a>申日共议言。<a id="a-7p"></a>佛今为王及傍臣长者吏民所敬。<a id="a-7q"></a>而我等独不为所重。<a id="a-7r"></a>佛常自说言。<a id="a-7s"></a>知去来现在之事。<a id="a-7t"></a>知他所念。<a id="a-7u"></a>今宁可试。<a id="a-7v"></a>为审尔不。<a id="a-7w"></a>申日言。<a id="a-7x"></a>当何试之。<a id="a-7y"></a>异道人言。<a id="a-7z"></a>请佛持毒药置饭中。<a id="a-80"></a>掘门里深五丈。<a id="a-81"></a>以火置中薄覆其上。<a id="a-82"></a>令佛从上来。<a id="a-83"></a>若知当不受请。<a id="a-84"></a>受请则不知。<a id="a-85"></a>申日言诺。<a id="a-86"></a>即行请佛。<a id="a-87"></a>佛言大善。<a id="a-88"></a>异道人言。<a id="a-89"></a>已无所知。<a id="a-8A"></a>但当穿地。<a id="a-8B"></a>申日有子。<a id="a-8C"></a>字旃罗法。<a id="a-8D"></a>年十六。<a id="a-8E"></a>通达宿命善学佛道能知去来现在之事。<a id="a-8F"></a>启其父言。<a id="a-8G"></a>佛已知之。<a id="a-8H"></a>莫用恶人言自投汤火。<a id="a-8I"></a>申日</p>
  <p data-pb></p>
  <h2 id="a8J">辩意请佛僧有二乞儿一死一为王第九</h2>
  <p id="a8K">卫国有一长者子。<a id="a-8L"></a>名曰辩意。<a id="a-8M"></a>闻佛说五十事要。<a id="a-8N"></a>逮得法忍。<a id="a-8O"></a>五百长者子得法眼净。<a id="a-8P"></a>辩意言。<a id="a-8Q"></a>唯愿世尊及大众。<a id="a-8R"></a>明日中自屈于我舍食。<a id="a-8S"></a>佛与大众往其家食。<a id="a-8T"></a>未咒愿。<a id="a-8U"></a>有一乞儿。<a id="a-8V"></a>历座行乞。<a id="a-8W"></a>无敢与者遍无所得。<a id="a-8X"></a>嗔恚而出。<a id="a-8Y"></a>便生恶念。<a id="a-8Z"></a>此诸沙门。<a id="a-8a"></a>放恣愚惑。<a id="a-8b"></a>有何道哉。<a id="a-8c"></a>贫者从乞无心见与。<a id="a-8d"></a>吾得为王。<a id="a-8e"></a>以铁辋车轹断其头。<a id="a-8f"></a>言已便去。<a id="a-8g"></a>佛咒愿竟。<a id="a-8h"></a>复一乞儿来。<a id="a-8i"></a>从众乞食。<a id="a-8j"></a>各各与之。<a id="a-8k"></a>大得饭食欢喜而去。<a id="a-8l"></a>即生念言。<a id="a-8m"></a>此诸沙门有慈悲心。<a id="a-8n"></a>我得为王供养佛僧。<a id="a-8o"></a>乃至七日。<a id="a-8p"></a>不报今者饥渴之恩。<a id="a-8q"></a>言已便去。<a id="a-8r"></a>二乞儿展转求丐。<a id="a-8s"></a>到他国中卧于道边深草之中。<a id="a-8t"></a>时彼国主忽然崩亡无有继嗣。<a id="a-8u"></a>相师</p>
  <p data-pb></p>
  <h2 id="a8v">昙摩留支先身为大鱼第十</h2>
  <p id="a8w">昔有长者。<a id="a-8x"></a>字昙摩留支问讯。<a id="a-8y"></a>佛言。<a id="a-8z"></a>昙摩留支。<a id="a-90"></a>别来大久乃得相见。<a id="a-91"></a>有人问。<a id="a-92"></a>佛答曰。<a id="a-93"></a>昔阿僧祇劫时。<a id="a-94"></a>世有佛。<a id="a-95"></a>名曰定光。<a id="a-96"></a>我时为梵志。<a id="a-97"></a>字曰超述。<a id="a-98"></a>时定光佛。<a id="a-99"></a>方欲入城。<a id="a-9A"></a>我即中路相逢。<a id="a-9B"></a>解发布泥上令佛蹈过。<a id="a-9C"></a>佛即记曰。<a id="a-9D"></a>汝勇猛乃尔。<a id="a-9E"></a>却后阿僧祇劫当得作佛。<a id="a-9F"></a>汝于时起恚心曰。<a id="a-9G"></a>此人与畜生无异。<a id="a-9H"></a>乃蹈他头发上过去。<a id="a-9I"></a>从起以来阿僧祇劫。<a id="a-9J"></a>常堕畜生中。<a id="a-9K"></a>复在大海中。<a id="a-9L"></a>为摩竭鱼。<a id="a-9M"></a>身长七千由延。<a id="a-9N"></a>时有五百贾客。<a id="a-9O"></a>乘船入海采宝。<a id="a-9P"></a>值此大鱼噏船垂欲入口。<a id="a-9Q"></a>时五百人各称所行事。<a id="a-9R"></a>时贾客主语众人言。<a id="a-9S"></a>今世有佛名释迦文。<a id="a-9T"></a>济人危厄无复是过。<a id="a-9U"></a>我等称名冀蒙得脱。<a id="a-9V"></a>即便齐声称唤。<a id="a-9W"></a>鱼闻佛名本识由存。<a id="a-9X"></a>即自惟曰。<a id="a-9Y"></a>释迦文佛已出世间。<a id="a-9Z"></a>我身云何故在鱼中。<a id="a-9a"></a>即还没水。<a id="a-9b"></a>五百贾客安隐而归。<a id="a-9c"></a>时鱼即扑身出沙坛上。<a id="a-9d"></a>不饮不食经二七日命终。<a id="a-9e"></a>生长者家作子。<a id="a-9f"></a>字昙摩留支。<a id="a-9g"></a>今来与吾相见。<a id="a-9h"></a>所以称久远耳。<a id="a-9i"></a>留支闻此本末。<a id="a-9j"></a>即向海边求其故尸。<a id="a-9k"></a>见大鱼骨皮肉已尽行胁骨上。<a id="a-9l"></a>思惟言。<a id="a-9m"></a>此是我故尸。<a id="a-9n"></a>即以华散故尸上。<a id="a-9o"></a>寻惟即往。<a id="a-9p"></a>忽然道成(出分别功德经第四卷)</p>
  <h2 id="a9q">悭长者入海妇施佛绢众商皆死唯己独存第十一</h2>
  <p id="a9r">昔人大富而悭。<a id="a-9s"></a>其妇好法欲施不敢。<a id="a-9t"></a>婿临入海。<a id="a-9u"></a>先以铁蒺[卄/梨]三重绕舍。<a id="a-9v"></a>妇碍之不能得出。<a id="a-9w"></a>一心念佛。<a id="a-9x"></a>诸铁关阂变成鹄毛。<a id="a-9y"></a>取绢一匹寄人施佛。<a id="a-9z"></a>佛受咒愿。<a id="a-A0"></a>夫与五百伴共在海中。<a id="a-A1"></a>为鬼所啖。<a id="a-A2"></a>唯留其夫。<a id="a-A3"></a>诸鬼相语。<a id="a-A4"></a>是人妇事佛。<a id="a-A5"></a>不可近也。<a id="a-A6"></a>伴侣死尽独得宝还。<a id="a-A7"></a>问妇何事。<a id="a-A8"></a>妇具告之。<a id="a-A9"></a>二人欢喜。<a id="a-AA"></a>即请佛僧设会得道(出杂譬喻经第一卷)</p>
  <h2 id="aAB">毗罗陀请佛僧食而库藏自满第十二</h2>
  <p id="aAC">昔佛在世有大长者。<a id="a-AD"></a>名修罗陀财富无数信向道德。<a id="a-AE"></a>自誓。<a id="a-AF"></a>常以腊月八日请佛及僧。<a id="a-AG"></a>终身子孙奉行不辍。<a id="a-AH"></a>长者亡时。<a id="a-AI"></a>嘱儿勿废。<a id="a-AJ"></a>儿名毗罗陀。<a id="a-AK"></a>后日渐贫。<a id="a-AL"></a>至时无以供办愁戚不乐。<a id="a-AM"></a>佛遣目连往问云。<a id="a-AN"></a>汝父供月欲至当设何计。<a id="a-AO"></a>答言。<a id="a-AP"></a>唯愿世尊。<a id="a-AQ"></a>勿见忽弃。<a id="a-AR"></a>八日临盻。<a id="a-AS"></a>将妻至外家。<a id="a-AT"></a>质百两金。<a id="a-AU"></a>还办供具。<a id="a-AV"></a>佛与千二百五十众僧往舍而坐。<a id="a-AW"></a>行水下食清净竟而还。<a id="a-AX"></a>其日夜半诸故藏中宝物自满。<a id="a-AY"></a>夫妇见之。<a id="a-AZ"></a>且喜且惧。<a id="a-Aa"></a>恐官顾问。<a id="a-Ab"></a>即往白佛。<a id="a-Ac"></a>佛言。<a id="a-Ad"></a>安意快用勿有疑难。<a id="a-Ae"></a>汝之履信不违父教。<a id="a-Af"></a>闻施慧道七财满足(出法句经第三卷)</p>
  <h2 id="aAg">婆世踬染欲危身为目连所救第十三</h2>
  <p id="aAh">佛在罗阅只国。<a id="a-Ai"></a>有豪长者。<a id="a-Aj"></a>名尸利踬。<a id="a-Ak"></a>大富盈溢。<a id="a-Al"></a>妇生一男形容严妙。<a id="a-Am"></a>请师占候叹子福德。<a id="a-An"></a>问言。<a id="a-Ao"></a>从怀此儿有何瑞应。<a id="a-Ap"></a>长者曰。<a id="a-Aq"></a>其母讷口钝辞。<a id="a-Ar"></a>既怀此子谈语巧妙。<a id="a-As"></a>字婆世踬。<a id="a-At"></a>及年长大游行观看。<a id="a-Au"></a>见那罗伎家有一女子。<a id="a-Av"></a>心便染着欲得娉娶。<a id="a-Aw"></a>还启父母愿为求索。<a id="a-Ax"></a>父母告言。<a id="a-Ay"></a>高卑非匹如何为婚。<a id="a-Az"></a>子重启言。<a id="a-B0"></a>莫问门户但论其身。<a id="a-B1"></a>幸为我求若不如志便自殒命。<a id="a-B2"></a>父母从之。<a id="a-B3"></a>共作婚姻。<a id="a-B4"></a>儿惑其色不耻鄙事。<a id="a-B5"></a>即诣彼家。<a id="a-B6"></a>学习戏艺皆已成就。<a id="a-B7"></a>是时国王集诸那罗众多戏事。<a id="a-B8"></a>时长者子次应现伎上索而走。<a id="a-B9"></a>王脱不见。<a id="a-BA"></a>复敕更上。<a id="a-BB"></a>气力渐羸中道欲堕。<a id="a-BC"></a>心中惶懅无所归依。<a id="a-BD"></a>目连陵虚告之曰。<a id="a-BE"></a>如卿今日宁全身命出家学道。<a id="a-BF"></a>为宁堕地娶彼女耶。<a id="a-BG"></a>答言。<a id="a-BH"></a>愿自存济不用女也。<a id="a-BI"></a>目连即时化作平地得全身首。<a id="a-BJ"></a>喜不自胜。<a id="a-BK"></a>随逐目连。<a id="a-BL"></a>往诣世尊礼拜供养。<a id="a-BM"></a>佛于是时广说妙论。<a id="a-BN"></a>心意开解便得初果。<a id="a-BO"></a>因求出家世尊听之。<a id="a-BP"></a>须发自落法衣在身。<a id="a-BQ"></a>专精禅思成阿罗汉。<a id="a-BR"></a>佛言。<a id="a-BS"></a>过世波罗奈国。<a id="a-BT"></a>有大长者。<a id="a-BU"></a>初生一子端正无比。<a id="a-BV"></a>有人从海中来赍一鸟卵用奉长者。<a id="a-BW"></a>长者纳受。<a id="a-BX"></a>经少时间。<a id="a-BY"></a>其卵便剖出一鸟雏。<a id="a-BZ"></a>毛羽光润。<a id="a-Ba"></a>长者受与子使弄。<a id="a-Bb"></a>子骑鸟脊飞游观看。<a id="a-Bc"></a>闻他国王作那罗戏。<a id="a-Bd"></a>乘鸟至彼。<a id="a-Be"></a>鸟住树上。<a id="a-Bf"></a>偶见王女情便染爱。<a id="a-Bg"></a>遣信腾情。<a id="a-Bh"></a>女便与交。<a id="a-Bi"></a>为王所知。<a id="a-Bj"></a>推捕缚来而当斩戮。<a id="a-Bk"></a>长者子言。<a id="a-Bl"></a>诸君何为劳力杀我。<a id="a-Bm"></a>听我上树自投而死。<a id="a-Bn"></a>诸人听许。<a id="a-Bo"></a>便相上树乘骑其鸟翔虚而去。<a id="a-Bp"></a>得延寿命。<a id="a-Bq"></a>时长者子今婆世踬是。<a id="a-Br"></a>王女者今伎家女是。<a id="a-Bs"></a>尔时鸟者则目连是。<a id="a-Bt"></a>过去世惑色致困由鸟得济。<a id="a-Bu"></a>今垂当死。<a id="a-Bv"></a>由于目连故得安隐(出贤愚经第十三卷)</p>
  <h2 id="aBw">长者新生一子即识本缘求母请佛甘味自下第十四</h2>
  <p id="aBx">舍卫国中有大长者。<a id="a-By"></a>生一男儿。<a id="a-Bz"></a>而目端正生而能言。<a id="a-C0"></a>问其父母。<a id="a-C1"></a>世尊及舍利弗阿难等皆在世不。<a id="a-C2"></a>父母答在。<a id="a-C3"></a>见其能言乃谓非人。<a id="a-C4"></a>即往问佛。<a id="a-C5"></a>佛言。<a id="a-C6"></a>此儿有相。<a id="a-C7"></a>父母欢喜。<a id="a-C8"></a>儿又启曰。<a id="a-C9"></a>唯垂请佛及僧。<a id="a-CA"></a>答曰。<a id="a-CB"></a>卒无供养。<a id="a-CC"></a>儿又启曰。<a id="a-CD"></a>但扫洒堂舍庄严床席。<a id="a-CE"></a>施三高座。<a id="a-CF"></a>百味饭食自然满堂。<a id="a-CG"></a>又先身之母今犹存在。<a id="a-CH"></a>居波罗奈国。<a id="a-CI"></a>愿为仰报。<a id="a-CJ"></a>父母遣使驰象迎接。<a id="a-CK"></a>以三高座。<a id="a-CL"></a>一拟如来。<a id="a-CM"></a>一为父。<a id="a-CN"></a>一为前世所生母。<a id="a-CO"></a>佛与众僧既入其舍。<a id="a-CP"></a>甘味饭食自然而下种种丰饶。<a id="a-CQ"></a>佛为说法。<a id="a-CR"></a>合家大小尽得初果(出贤愚经第一卷)</p>
  <h2 id="aCS">阿那邠邸七子为财受戒闻法离垢第十五</h2>
  <p id="aCT">舍卫城中阿那邠邸。<a id="a-CU"></a>有七子心无笃信。<a id="a-CV"></a>于佛法众不持五戒。<a id="a-CW"></a>阿那邠邸长者言。<a id="a-CX"></a>我当赐汝千两金。<a id="a-CY"></a>汝等可归命三宝受于五戒。<a id="a-CZ"></a>七子闻之。<a id="a-Ca"></a>便欲归三宝受持五戒。<a id="a-Cb"></a>父各赐千两金。<a id="a-Cc"></a>俱至世尊所。<a id="a-Cd"></a>具以白佛。<a id="a-Ce"></a>云何世尊。<a id="a-Cf"></a>彼七子颇有福善诸功德不。<a id="a-Cg"></a>佛言。<a id="a-Ch"></a>善哉长者。<a id="a-Ci"></a>饶益众生安隐天人。<a id="a-Cj"></a>彼七子者缘是诸善功德具足。<a id="a-Ck"></a>所获果报我今当说。<a id="a-Cl"></a>北方有国。<a id="a-Cm"></a>城名石室。<a id="a-Cn"></a>国土丰熟人民炽盛。<a id="a-Co"></a>彼有伊罗波多罗藏。<a id="a-Cp"></a>无数百千金银珍宝。<a id="a-Cq"></a>于彼健陀赖国人七藏之中。<a id="a-Cr"></a>随其所欲皆悉费用。<a id="a-Cs"></a>无所减少及此伊罗钵多罗大宝藏。<a id="a-Ct"></a>彼七千两金百倍千倍无数倍。<a id="a-Cu"></a>皆悉不及汝七子所获功德。<a id="a-Cv"></a>世尊与阿那邠邸说微妙法。<a id="a-Cw"></a>即从坐起白世尊言。<a id="a-Cx"></a>愿受我请。<a id="a-Cy"></a>及比丘僧。<a id="a-Cz"></a>欲设甘露饮食。<a id="a-D0"></a>为七子故。<a id="a-D1"></a>世尊默然受。<a id="a-D2"></a>世尊知时。<a id="a-D3"></a>与比丘僧前后围绕入舍卫城。<a id="a-D4"></a>诣阿那邠邸家皆即就坐。<a id="a-D5"></a>长者及子礼敬世尊。<a id="a-D6"></a>世尊说法便逮等见。<a id="a-D7"></a>告言如是。<a id="a-D8"></a>长者七子甘馔饮食。<a id="a-D9"></a>饭佛比丘。<a id="a-DA"></a>食竟除钵。<a id="a-DB"></a>佛与七子说法。<a id="a-DC"></a>各于坐上诸尘垢尽。<a id="a-DD"></a>无有瑕秽得法眼生。<a id="a-DE"></a>彼已见法。<a id="a-DF"></a>无有狐疑亦无犹豫(出阿那邠邸化七子经)</p>
 </body>
</html>