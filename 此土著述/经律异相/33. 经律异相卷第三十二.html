<!doctype html>
<html id="z3IBWPK1IG" data-ver="1021">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十二(行菩萨道诸国王子部第二十二之二)</h1>
  <p id="a2">能施王子入海采宝缘一 善友好施求珠丧眼还明二 长生欲报父怨后还得国三 遮罗国储形丑失妃运智还得四 慕魄不言被埋后言得修道五 萨埵王子舍身六 人药王子救疾七 有一王子闻宿命事怖求以还佛八 无畏王孙耆婆学术九</p>
  <p data-pb></p>
  <h2 id="a3">能施王子入海采宝缘第一</h2>
  <p id="a4">迦文尼佛本身作大医王。<a id="a-5"></a>疗一切病。<a id="a-6"></a>不求名利为怜愍众生故。<a id="a-7"></a>病者甚多力不周救。<a id="a-8"></a>忧念一切而不从心。<a id="a-9"></a>懊恼而死即生忉利天上。<a id="a-A"></a>自思惟言。<a id="a-B"></a>我今生天但食福报无所长益。<a id="a-C"></a>即自方便自取灭身。<a id="a-D"></a>舍此天寿。<a id="a-E"></a>生婆迦陀龙王宫中。<a id="a-F"></a>为龙太子。<a id="a-G"></a>其身长大父母爱重。<a id="a-H"></a>欲自取死就金翅鸟王。<a id="a-I"></a>鸟即取此龙子于舍摩利树上吞之。<a id="a-J"></a>父母[口*睪]啕啼哭懊恼。<a id="a-K"></a>龙子既死生阎浮提中。<a id="a-L"></a>为大国王太子。<a id="a-M"></a>名曰能施。<a id="a-N"></a>生而能言。<a id="a-O"></a>问诸左右。<a id="a-P"></a>今此国中有何等物。<a id="a-Q"></a>尽皆持来以用布施。<a id="a-R"></a>众人怪畏皆舍之走。<a id="a-S"></a>其母怜爱独自守之。<a id="a-T"></a>语其母言。<a id="a-U"></a>我非罗刹众人何以故走。<a id="a-V"></a>我本宿命常好布施。<a id="a-W"></a>我为一切人之檀越。<a id="a-X"></a>母闻其言以语众人。<a id="a-Y"></a>众人即还。<a id="a-Z"></a>母好养育及年长大自身所有尽。<a id="a-a"></a>至父王所索物布施。<a id="a-b"></a>父与其分复以施尽。<a id="a-c"></a>见阎浮提人贫穷辛苦思欲给施。<a id="a-d"></a>而财物不足便自啼泣。<a id="a-e"></a>问诸人言。<a id="a-f"></a>作何方便当令一切满足于财。<a id="a-g"></a>诸宿人言。<a id="a-h"></a>我等曾闻。<a id="a-i"></a>有如意宝珠。<a id="a-j"></a>若得此珠则能随心所索无不必得。<a id="a-k"></a>白其父母欲入大海求龙王头上如意宝珠。<a id="a-l"></a>父母报言。<a id="a-m"></a>我唯有汝一儿耳。<a id="a-n"></a>若入大海众险难度。<a id="a-o"></a>一旦失汝我用活为。<a id="a-p"></a>我今藏中犹亦有物当以给汝。<a id="a-q"></a>儿言。<a id="a-r"></a>藏中有限我意无极。<a id="a-s"></a>欲充满一切令无短乏。<a id="a-t"></a>愿见听许得遂本心。<a id="a-u"></a>使阎浮提人一切充足。<a id="a-v"></a>父母知其志大不敢制之遂放令去。<a id="a-w"></a>是时五百贾客皆乐随从。<a id="a-x"></a>知其行日集海道口。<a id="a-y"></a>太子问众人言。<a id="a-z"></a>谁能知道至彼龙宫。<a id="a-10"></a>有盲人名曰陀舍。<a id="a-11"></a>已曾七反入大海中具知海道。<a id="a-12"></a>菩萨即命共行。<a id="a-13"></a>答曰。<a id="a-14"></a>我年既老两目失明。<a id="a-15"></a>虽曾数入今不能去。<a id="a-16"></a>菩萨言。<a id="a-17"></a>我今此行不为自身。<a id="a-18"></a>普为一切求如意宝珠。<a id="a-19"></a>欲给足众生令身无乏。<a id="a-1A"></a>次以道法因缘而教化之。<a id="a-1B"></a>汝是智人何得辞耶。<a id="a-1C"></a>我愿得成岂非汝力。<a id="a-1D"></a>陀舍周怀答言。<a id="a-1E"></a>我今入海命必不全安。<a id="a-1F"></a>我尸骸着金沙洲上。<a id="a-1G"></a>船去如驰。<a id="a-1H"></a>到众宝渚。<a id="a-1I"></a>众贾竞载宝物已足。<a id="a-1J"></a>问大子言。<a id="a-1K"></a>何以不取。<a id="a-1L"></a>报言。<a id="a-1M"></a>我所求者如意宝珠。<a id="a-1N"></a>此有尽物我不须也。<a id="a-1O"></a>汝等各当知足知量无令船重不自免也。<a id="a-1P"></a>是时众贾白菩萨言。<a id="a-1Q"></a>大德为咒愿令得安隐。<a id="a-1R"></a>于是辞去。<a id="a-1S"></a>陀舍是时语菩萨言。<a id="a-1T"></a>别留艇舟当随别道。<a id="a-1U"></a>待风七日博海南岸至一险处。<a id="a-1V"></a>当有绝崖枣林枝皆覆水。<a id="a-1W"></a>大风吹船船当摧破。<a id="a-1X"></a>汝当仰援枣枝可以自济。<a id="a-1Y"></a>我身无目于此当死。<a id="a-1Z"></a>过此隘岸当有金沙洲。<a id="a-1a"></a>可以我身置此沙中。<a id="a-1b"></a>金沙清净是我愿也。<a id="a-1c"></a>即如其言风至而去。<a id="a-1d"></a>既到绝岸如陀舍语。<a id="a-1e"></a>菩萨仰援枣枝得以自免。<a id="a-1f"></a>置陀舍尸安厝金地。<a id="a-1g"></a>于是独去。<a id="a-1h"></a>如其先教。<a id="a-1i"></a>深水中浮七日。<a id="a-1j"></a>齐咽水中行七日。<a id="a-1k"></a>齐腰水中行七日。<a id="a-1l"></a>泥中行七日。<a id="a-1m"></a>见好莲花鲜洁柔软。<a id="a-1n"></a>自思惟言。<a id="a-1o"></a>此花软脆当入虚空三昧。<a id="a-1p"></a>自轻其身行莲花上七日见诸毒蛇。<a id="a-1q"></a>念言。<a id="a-1r"></a>含毒之虫甚可畏也。<a id="a-1s"></a>即入慈心三昧。<a id="a-1t"></a>行毒蛇头上七日。<a id="a-1u"></a>蛇皆擎头授与菩萨令踰上而过。<a id="a-1v"></a>过此难已。<a id="a-1w"></a>见有七重宝城有七重堑。<a id="a-1x"></a>堑中皆满毒蛇。<a id="a-1y"></a>有二大龙守门。<a id="a-1z"></a>龙见菩萨形容端正相好严仪能度众难得来至此。<a id="a-20"></a>念言。<a id="a-21"></a>此非凡夫。<a id="a-22"></a>必是菩萨大功德人。<a id="a-23"></a>即听令前径得入宫。<a id="a-24"></a>龙王夫妇丧儿未久犹故哀泣。<a id="a-25"></a>见菩萨来龙有神通知是其子。<a id="a-26"></a>两乳流出。<a id="a-27"></a>命之令坐。<a id="a-28"></a>而问之言。<a id="a-29"></a>汝是我子。<a id="a-2A"></a>舍我命终生在何处。<a id="a-2B"></a>菩萨亦自识宿命知是父母。<a id="a-2C"></a>而答母言。<a id="a-2D"></a>我生阎浮提上。<a id="a-2E"></a>为大国王大子。<a id="a-2F"></a>怜愍贫人饥寒勤苦不得自在故来至此。<a id="a-2G"></a>欲求如意宝珠。<a id="a-2H"></a>母言。<a id="a-2I"></a>汝父头上有此宝珠以为首饰难可得也。<a id="a-2J"></a>必当将汝入诸宝藏随汝所欲必欲与汝。<a id="a-2K"></a>汝当报言。<a id="a-2L"></a>其余杂宝我不须也。<a id="a-2M"></a>唯欲得大王头上宝珠。<a id="a-2N"></a>若见怜愍愿以与我。<a id="a-2O"></a>如此可得。<a id="a-2P"></a>即往见父。<a id="a-2Q"></a>父大悲喜欢庆无量。<a id="a-2R"></a>愍念其子远涉艰难乃来至此。<a id="a-2S"></a>指示妙宝随意与汝须者取之。<a id="a-2T"></a>菩萨言。<a id="a-2U"></a>我从远来愿见大王求王头上如意宝珠。<a id="a-2V"></a>若见怜愍当以与我。<a id="a-2W"></a>若不见与不须余物。<a id="a-2X"></a>龙王报言。<a id="a-2Y"></a>我唯有一珠常为首饰。<a id="a-2Z"></a>阎浮提人薄福下贱不应见也。<a id="a-2a"></a>菩萨白言。<a id="a-2b"></a>我以此故远涉艰难冒死远来。<a id="a-2c"></a>为阎浮提人薄福贫贱。<a id="a-2d"></a>欲以如意宝珠济其所愿。<a id="a-2e"></a>然后以佛道因缘而教化之。<a id="a-2f"></a>龙王与珠而要之言。<a id="a-2g"></a>今以此珠与汝。<a id="a-2h"></a>汝既去世当以还我。<a id="a-2i"></a>答曰。<a id="a-2j"></a>敬如王言。<a id="a-2k"></a>菩萨得珠。<a id="a-2l"></a>飞腾虚空如屈申臂顷到阎浮提。<a id="a-2m"></a>人王父母见儿吉还。<a id="a-2n"></a>欢悦踊跃抱而问言。<a id="a-2o"></a>汝得何物。<a id="a-2p"></a>答言。<a id="a-2q"></a>得如意宝珠。<a id="a-2r"></a>问言。<a id="a-2s"></a>今在何许。<a id="a-2t"></a>白言。<a id="a-2u"></a>在此衣角里中。<a id="a-2v"></a>父母言。<a id="a-2w"></a>何其太小。<a id="a-2x"></a>白言。<a id="a-2y"></a>在其神德不在大也。<a id="a-2z"></a>白父母言。<a id="a-30"></a>当敕城中内外扫洒烧香悬缯幡盖持斋受戒。<a id="a-31"></a>明日清旦以长木为表以珠着上。<a id="a-32"></a>菩萨是时自立誓愿。<a id="a-33"></a>若我当成佛道度脱一切者。<a id="a-34"></a>珠当如我意愿出一切宝物。<a id="a-35"></a>随人所须尽皆备有。<a id="a-36"></a>是时阴云普遍雨种种宝物衣服饮食卧具汤药。<a id="a-37"></a>人言所须一切具足。<a id="a-38"></a>至其命尽常尔不绝。<a id="a-39"></a>如是等名为菩萨布施生精进波罗蜜(出大智论第十二卷)</p>
  <p data-pb></p>
  <h2 id="a3A">善友好施求珠丧眼还明第二</h2>
  <p id="a3B">去阎浮提。<a id="a-3C"></a>一时有二王。<a id="a-3D"></a>利师跋国王名月。<a id="a-3E"></a>波罗奈国王名月盖。<a id="a-3F"></a>同意周旋无有嫌郄。<a id="a-3G"></a>当共立约。<a id="a-3H"></a>若生儿子两通姻好。<a id="a-3I"></a>月盖王男女俱无。<a id="a-3J"></a>为欲求儿。<a id="a-3K"></a>祠于水神乃至种种鬼神。<a id="a-3L"></a>修罗吒河边有二五通神仙。<a id="a-3M"></a>河神白王。<a id="a-3N"></a>若二仙愿生王家者王当有儿。<a id="a-3O"></a>王至仙人所说言。<a id="a-3P"></a>生我家者五欲自恣快乐无乏。<a id="a-3Q"></a>仙人答曰。<a id="a-3R"></a>可尔。<a id="a-3S"></a>却后七日其一仙人命终(贤愚经云金色仙人)即入第一夫人胎。<a id="a-3T"></a>复经七日其一仙人又复命终。<a id="a-3U"></a>处第二夫人胎。<a id="a-3V"></a>第一夫人足满九月。<a id="a-3W"></a>乃生一男颜色端政。<a id="a-3X"></a>当生之日五百估客从海而归。<a id="a-3Y"></a>五百伏藏无端发出。<a id="a-3Z"></a>五百死囚从狱解脱。<a id="a-3a"></a>第二夫人生。<a id="a-3b"></a>多有怪异野干鸣。<a id="a-3c"></a>阿修罗捉日。<a id="a-3d"></a>五百应死者自就而死(出四分律三分第九卷)王甚欢喜。<a id="a-3e"></a>即请召相师占其吉凶令立名字。<a id="a-3f"></a>相师问言。<a id="a-3g"></a>此儿生时有何瑞相。<a id="a-3h"></a>答言。<a id="a-3i"></a>第一太子其母弊姤憍慢自大。<a id="a-3j"></a>从怀子来其性调善和颜悦语慈愍众生。<a id="a-3k"></a>相师答言。<a id="a-3l"></a>儿福德使然。<a id="a-3m"></a>名曰善友(四分律云善行贤愚经云迦良那伽梁言善事)。<a id="a-3n"></a>第二夫人生者问瑞相。<a id="a-3o"></a>答言。<a id="a-3p"></a>其母由来调善言适众心。<a id="a-3q"></a>怀妊已来其性卒暴发言粗恶。<a id="a-3r"></a>相师答言。<a id="a-3s"></a>是儿之行使母如是。<a id="a-3t"></a>名曰恶友(四分律云恶行。<a id="a-3u"></a>贤愚经云彼婆伽梨梁言恶事)至年十四。<a id="a-3v"></a>善友太子聪明慈仁好喜布施。<a id="a-3w"></a>父母偏念视如眼目。<a id="a-3x"></a>恶友暴恶父母所憎而不喜见。<a id="a-3y"></a>姤嫉于兄常欲毁害。<a id="a-3z"></a>触事不从违逆反戾。<a id="a-40"></a>太子导从前后作倡伎乐。<a id="a-41"></a>大众围绕出城观看。<a id="a-42"></a>见有耕者垦土出虫乌随啄食愍而伤之。<a id="a-43"></a>问左右言。<a id="a-44"></a>此作何物共相残害。<a id="a-45"></a>答言。<a id="a-46"></a>国依于民民依饮食食依耕种。<a id="a-47"></a>大子言。<a id="a-48"></a>苦哉苦哉。<a id="a-49"></a>前行复见男女纺织。<a id="a-4A"></a>又问。<a id="a-4B"></a>此作何物。<a id="a-4C"></a>答言。<a id="a-4D"></a>纺织作诸衣服以遮惭愧阴覆五形。<a id="a-4E"></a>太子言。<a id="a-4F"></a>此亦劳苦非一也。<a id="a-4G"></a>转复前行见人屠牛剥羊。<a id="a-4H"></a>又问。<a id="a-4I"></a>此复是何。<a id="a-4J"></a>答言。<a id="a-4K"></a>屠杀卖肉以供衣食。<a id="a-4L"></a>太子言。<a id="a-4M"></a>怪哉苦哉。<a id="a-4N"></a>强弱相害结殃累劫。<a id="a-4O"></a>转复前行见网鸟饵鱼。<a id="a-4P"></a>又问。<a id="a-4Q"></a>又答。<a id="a-4R"></a>张鸟捕鱼。<a id="a-4S"></a>太子悲泪满目。<a id="a-4T"></a>世间众生造诸恶本众苦不息忧愁不悦即回车还宫。<a id="a-4U"></a>王问。<a id="a-4V"></a>何故忧愁。<a id="a-4W"></a>太子具以上答。<a id="a-4X"></a>王言。<a id="a-4Y"></a>未尝不有何足愁也。<a id="a-4Z"></a>太子言。<a id="a-4a"></a>今欲从王求索一愿。<a id="a-4b"></a>愿得国藏财宝用施一切。<a id="a-4c"></a>王言随意。<a id="a-4d"></a>太子即使傍臣开王库藏。<a id="a-4e"></a>以五百大象负载珍宝出四城门。<a id="a-4f"></a>宣令国土随有所欲恣意自取。<a id="a-4g"></a>善友太子声闻八方一切运集。<a id="a-4h"></a>未久之间三分用一。<a id="a-4i"></a>藏臣白王。<a id="a-4j"></a>王宜思量。<a id="a-4k"></a>王言。<a id="a-4l"></a>不欲违之。<a id="a-4m"></a>后复经少时。<a id="a-4n"></a>诸臣共议。<a id="a-4o"></a>国依库藏库藏空竭国亦虚矣。<a id="a-4p"></a>复往白王。<a id="a-4q"></a>所有财宝三分用二。<a id="a-4r"></a>王宜深思。<a id="a-4s"></a>王言。<a id="a-4t"></a>不欲违之。<a id="a-4u"></a>卿等可小稽迟莫令称其心也。<a id="a-4v"></a>太子欲开库藏。<a id="a-4w"></a>时守藏臣缘行不在。<a id="a-4x"></a>郑重追逐差互不遂。<a id="a-4y"></a>太子言。<a id="a-4z"></a>小人何敢违逆我意。<a id="a-50"></a>当是父王教耳。<a id="a-51"></a>夫孝子者不应倾竭父母库藏。<a id="a-52"></a>我今应当自求财宝给足众生。<a id="a-53"></a>我若不能给足一切众生衣被饮食称意与者。<a id="a-54"></a>云何名为大王。<a id="a-55"></a>太子即集诸臣百官共议言。<a id="a-56"></a>夫求财利何业最胜。<a id="a-57"></a>或言田种或言畜养。<a id="a-58"></a>有一大臣言。<a id="a-59"></a>世间求利莫先入海采取妙宝。<a id="a-5A"></a>若得摩尼宝珠者便能称意给足一切众生。<a id="a-5B"></a>太子言。<a id="a-5C"></a>然即以白王。<a id="a-5D"></a>王闻咽不得语。<a id="a-5E"></a>后语太子。<a id="a-5F"></a>国是汝有。<a id="a-5G"></a>库藏珍宝随意取用何为入海。<a id="a-5H"></a>汝为吾子生长深宫。<a id="a-5I"></a>卧则帏帐食则恣口。<a id="a-5J"></a>今远涉途路饥渴寒暑谁得知者。<a id="a-5K"></a>大海之中众难非一。<a id="a-5L"></a>或有恶鬼毒龙猛风波浪水色之山摩竭大鱼。<a id="a-5M"></a>往者千万达者一两。<a id="a-5N"></a>汝今云何欲入大海。<a id="a-5O"></a>太子即便五体投地四布手足而作是言。<a id="a-5P"></a>父母若不听者我便舍命终不复起。<a id="a-5Q"></a>王及夫人即前劝谏终不饮食到于六日。<a id="a-5R"></a>父母忧恐畏其不济。<a id="a-5S"></a>七日捉手善言诱喻。<a id="a-5T"></a>太子言。<a id="a-5U"></a>父母若不许者必没于此。<a id="a-5V"></a>第一夫人白王言。<a id="a-5W"></a>如子心意难可倾动不可违度。<a id="a-5X"></a>何忍见子舍命于此。<a id="a-5Y"></a>愿王垂愍听入大海。<a id="a-5Z"></a>故万有一冀。<a id="a-5a"></a>今不听者必丧于此。<a id="a-5b"></a>王便听许。<a id="a-5c"></a>太子欢喜头面礼王。<a id="a-5d"></a>大王宣令谁欲入海。<a id="a-5e"></a>众人闻之欢喜聚集。<a id="a-5f"></a>其五百人皆言。<a id="a-5g"></a>大王我等今者随从太子。<a id="a-5h"></a>有一海</p>
  <p data-pb></p>
  <h2 id="a5i">长生欲报父怨后还得国第三</h2>
  <p id="a5j">昔有菩萨。<a id="a-5k"></a>为大国王。<a id="a-5l"></a>名曰长寿。<a id="a-5m"></a>王有太子。<a id="a-5n"></a>名曰长生。<a id="a-5o"></a>王治以正刀杖之苦不加吏民。<a id="a-5p"></a>风雨以时五谷丰饶。<a id="a-5q"></a>有邻国王。<a id="a-5r"></a>立行暴害不修正治国民贫困。<a id="a-5s"></a>谓傍臣曰。<a id="a-5t"></a>闻长寿王多饶丰乐无兵革之备我欲夺取。<a id="a-5u"></a>臣曰大善。<a id="a-5v"></a>兴兵攻伐。<a id="a-5w"></a>长寿王告群臣曰。<a id="a-5x"></a>彼贪我财。<a id="a-5y"></a>若与交战必伤我人民。<a id="a-5z"></a>夫争国杀民吾不忍也。<a id="a-60"></a>群臣不从。<a id="a-61"></a>发兵出界迎而拒之。<a id="a-62"></a>王与太子踰城幽隐。<a id="a-63"></a>贪王入国募求长寿赏金千斤钱千万。<a id="a-64"></a>后王出道边树下。<a id="a-65"></a>遇婆罗门问何处来。<a id="a-66"></a>答曰。<a id="a-67"></a>我贫道士。<a id="a-68"></a>闻长寿王好施远来告乞。<a id="a-69"></a>王默念。<a id="a-6A"></a>值我失国。<a id="a-6B"></a>垂泪曰。<a id="a-6C"></a>我即是王也。<a id="a-6D"></a>遇我如此无可相嗣。<a id="a-6E"></a>两人啼泣。<a id="a-6F"></a>王曰。<a id="a-6G"></a>我闻新王求我甚重。<a id="a-6H"></a>卿持我头诣之必获厚赏。<a id="a-6I"></a>婆罗门曰。<a id="a-6J"></a>我之薄福不敢承命。<a id="a-6K"></a>王曰。<a id="a-6L"></a>卿故远来遇我困乏。<a id="a-6M"></a>人生会有死。<a id="a-6N"></a>愿以相惠何为辞让。<a id="a-6O"></a>答曰。<a id="a-6P"></a>何忍相杀。<a id="a-6Q"></a>必欲惠施者愿相随还国。<a id="a-6R"></a>于是同反临至城门。<a id="a-6S"></a>王令其缚白贪王。<a id="a-6T"></a>贪王即赏金钱遣令还去。<a id="a-6U"></a>于四街道欲烧杀长寿。<a id="a-6V"></a>郭邑草野莫不呼天。<a id="a-6W"></a>大子闻之。<a id="a-6X"></a>出当父前心中悲痛。<a id="a-6Y"></a>父恐子报怨仇。<a id="a-6Z"></a>乃仰天叹息曰。<a id="a-6a"></a>此死我之所乐也。<a id="a-6b"></a>欲为至孝使汝父死不恨勿报怨也。<a id="a-6c"></a>长生不忍见父死还入山中。<a id="a-6d"></a>王既死后长生念言。<a id="a-6e"></a>我父仁义深笃至死不转。<a id="a-6f"></a>贪王无状不别善恶。<a id="a-6g"></a>抂杀我父我不能忍。<a id="a-6h"></a>若不杀之终不苟生。<a id="a-6i"></a>乃出佣赁大臣借其种菜菜好。<a id="a-6j"></a>大臣问园监。<a id="a-6k"></a>监答。<a id="a-6l"></a>借得一人甚勤能也。<a id="a-6m"></a>大臣呼长生问言。<a id="a-6n"></a>卿能作饮食不。<a id="a-6o"></a>答曰能。<a id="a-6p"></a>后乃请王饮食甘美。<a id="a-6q"></a>王问谁作。<a id="a-6r"></a>答曰作人。<a id="a-6s"></a>王即呼还宫使作饮食。<a id="a-6t"></a>王后问曰。<a id="a-6u"></a>汝能习兵法不。<a id="a-6v"></a>对曰最便。<a id="a-6w"></a>王使侍左右。<a id="a-6x"></a>告之曰。<a id="a-6y"></a>我有怨家恒恐相值。<a id="a-6z"></a>今相恃怙相助备之。<a id="a-70"></a>对曰唯。<a id="a-71"></a>当为王展力效命。<a id="a-72"></a>后日王问。<a id="a-73"></a>宁好猎不。<a id="a-74"></a>对曰。<a id="a-75"></a>臣少好猎。<a id="a-76"></a>王便敕外严驾因与长生共出游猎。<a id="a-77"></a>适入山林便见走兽。<a id="a-78"></a>王与长生驰而逐之。<a id="a-79"></a>转入深山失道三日。<a id="a-7A"></a>遂至饥困。<a id="a-7B"></a>王因下马解剑以授长生曰。<a id="a-7C"></a>我甚疲极汝坐我欲枕汝膝卧。<a id="a-7D"></a>长生拔剑欲杀贪王。<a id="a-7E"></a>思其父敕内剑而止。<a id="a-7F"></a>如是三过。<a id="a-7G"></a>王便惊寤问长生曰。<a id="a-7H"></a>我梦见长寿王子欲来见害。<a id="a-7I"></a>长生曰。<a id="a-7J"></a>是中强鬼来相恐耳。<a id="a-7K"></a>最后云原杀。<a id="a-7L"></a>长生曰。<a id="a-7M"></a>我是即长寿王太子故来欲杀大王。<a id="a-7N"></a>我父临死苦嘱莫报王怨。<a id="a-7O"></a>我思父教投剑于地以从父敕。<a id="a-7P"></a>虽尔犹恐后日迷惑失计。<a id="a-7Q"></a>愿大王便杀我身。<a id="a-7R"></a>王乃自悔曰。<a id="a-7S"></a>我为凶逆。<a id="a-7T"></a>不别善恶。<a id="a-7U"></a>贤者子父行仁淳固至死不转。<a id="a-7V"></a>而我贪酷初不觉知。<a id="a-7W"></a>今日命属子手。<a id="a-7X"></a>子故怀仁。<a id="a-7Y"></a>惟忆父言。<a id="a-7Z"></a>宁不相害。<a id="a-7a"></a>诚感厚恩。<a id="a-7b"></a>今欲还国当从何道。<a id="a-7c"></a>长生言。<a id="a-7d"></a>我知道径前故迷王欲报父怨耳。<a id="a-7e"></a>遂俱出林便见部曲。<a id="a-7f"></a>王还本国以此国还太子共结兄弟誓不侵夺。<a id="a-7g"></a>更相贡遗共济急难。<a id="a-7h"></a>长寿王者我身是。<a id="a-7i"></a>太子者阿难是。<a id="a-7j"></a>贪王者调达是(出长寿王经)</p>
  <h2 id="a7k">遮罗国储形丑失妃运智还得第四</h2>
  <p id="a7l">昔遮罗国王。<a id="a-7m"></a>适后无嗣。<a id="a-7n"></a>王甚悼焉。<a id="a-7o"></a>命曰。<a id="a-7p"></a>尔归汝宗以求有嗣之术。<a id="a-7q"></a>后泣辞退。<a id="a-7r"></a>誓命自捐投陨山阻遂之林薮。<a id="a-7s"></a>帝释感曰。<a id="a-7t"></a>斯王后者故世吾姊也。<a id="a-7u"></a>今以无嗣捐躯山险。<a id="a-7v"></a>怆然愍之。<a id="a-7w"></a>忽尔降焉。<a id="a-7x"></a>以器盛果授之曰。<a id="a-7y"></a>姊尔吞斯果必有圣嗣。<a id="a-7z"></a>将为世雄。<a id="a-80"></a>若王有疑以器示之。<a id="a-81"></a>斯天王神器明证之上者。<a id="a-82"></a>后仰天吞果忽然不睹即觉身。<a id="a-83"></a>重还睹王具以诚闻。<a id="a-84"></a>月满生男。<a id="a-85"></a>厥状尪陋世间希有。<a id="a-86"></a>年在龆龀聪明博畅智策无筹。<a id="a-87"></a>力能躄象走获飞鹰舒声震向若师子吼。<a id="a-88"></a>名流遐迩八方咸嗟。<a id="a-89"></a>王为纳邻国之女。<a id="a-8A"></a>厥名月光端正妍雅世好备足。<a id="a-8B"></a>次有七弟。<a id="a-8C"></a>又亦姝好。<a id="a-8D"></a>后惧月光恶太子状。<a id="a-8E"></a>讹曰。<a id="a-8F"></a>吾国旧仪室家无白日相见。<a id="a-8G"></a>视之重者也。<a id="a-8H"></a>妃无失仪矣。<a id="a-8I"></a>对曰。<a id="a-8J"></a>敬诺。<a id="a-8K"></a>不敢替尊教。<a id="a-8L"></a>自斯之后太子出入未常别色。<a id="a-8M"></a>深惟本国与七国为敌力争无宁兆民呼嗟。<a id="a-8N"></a>吾将权而安之。<a id="a-8O"></a>心自惟曰。<a id="a-8P"></a>吾体至陋妃睹必迈。<a id="a-8Q"></a>启母欲一睹妃仪容。<a id="a-8R"></a>后曰。<a id="a-8S"></a>尔状丑妃容华艳。<a id="a-8T"></a>太子重辞。<a id="a-8U"></a>后愍之将妃观焉。<a id="a-8V"></a>太子阳为牧人。<a id="a-8W"></a>妃睹之曰。<a id="a-8X"></a>牧人丑乎。<a id="a-8Y"></a>后曰。<a id="a-8Z"></a>斯先王牧夫矣。<a id="a-8a"></a>后将观象。<a id="a-8b"></a>妃又睹焉。<a id="a-8c"></a>疑之曰。<a id="a-8d"></a>吾之所由辄睹斯人将是太子乎。<a id="a-8e"></a>妃曰。<a id="a-8f"></a>愿见太子之光容。<a id="a-8g"></a>后即权之令其弟出游。<a id="a-8h"></a>以大子官僚翼从。<a id="a-8i"></a>妃观之厥心微喜。<a id="a-8j"></a>后又入苑。<a id="a-8k"></a>太子登树以果掷背。<a id="a-8l"></a>妃曰。<a id="a-8m"></a>斯是太子定矣。<a id="a-8n"></a>夜伺其眠默以火照睹其姿状惧而奔归。<a id="a-8o"></a>后妃忿曰。<a id="a-8p"></a>焉使妃还乎。<a id="a-8q"></a>对曰。<a id="a-8r"></a>妃迈天下太平之基民终宁其亲矣。<a id="a-8s"></a>拜辞寻之至妃国。<a id="a-8t"></a>阳为陶家赁作瓦器。<a id="a-8u"></a>又入城赁染。<a id="a-8v"></a>又为大臣赁养马肥。<a id="a-8w"></a>又为太官监典诸肴膳以羹入内。<a id="a-8x"></a>王有八女并欣其事月光不眄。<a id="a-8y"></a>帝释叹曰。<a id="a-8z"></a>菩萨忧济众生乃至于兹。<a id="a-90"></a>吾将权而助之。<a id="a-91"></a>挑七敌国化为月光父王手书。<a id="a-92"></a>以月光妻之。<a id="a-93"></a>七国兴礼造国亲迎。<a id="a-94"></a>俱云。<a id="a-95"></a>娉娶王女名曰月光。<a id="a-96"></a>讼之纷纭。<a id="a-97"></a>各出手书。<a id="a-98"></a>厥怨齐声云。<a id="a-99"></a>当灭尔嗣。<a id="a-9A"></a>其为不贰。<a id="a-9B"></a>使还书佥然诘曰。<a id="a-9C"></a>以尔一女为七国怨。<a id="a-9D"></a>齐兵盛发念尔丧国在于今矣。<a id="a-9E"></a>王闻惧曰。<a id="a-9F"></a>斯祸将至乃宿行所招。<a id="a-9G"></a>谓月光曰。<a id="a-9H"></a>尔为人妃。<a id="a-9I"></a>若婿明愚吉凶好丑厥由宿命孰能攘之。<a id="a-9J"></a>而不贞一尽孝尊奉薄智还国祸至于兹。<a id="a-9K"></a>吾今当七分尔尸以谢七王耳。<a id="a-9L"></a>月光泣曰。<a id="a-9M"></a>愿假吾命漏刻之斯。<a id="a-9N"></a>募求智士必有能却七国之患者也。<a id="a-9O"></a>王即募曰。<a id="a-9P"></a>孰能攘斯祸者。<a id="a-9Q"></a>妻以月光育以元福。<a id="a-9R"></a>太子曰。<a id="a-9S"></a>疾作高观吾能攘之。<a id="a-9T"></a>观成。<a id="a-9U"></a>太子权病躇步顿地。<a id="a-9V"></a>须月光荷负尔乃却敌矣。<a id="a-9W"></a>月光惶[怐-口+、<a id="a-9X"></a>]惧见屠戮扶格登观。<a id="a-9Y"></a>太子高声曰。<a id="a-9Z"></a>七国王厥音远震。<a id="a-9a"></a>若师子之吼喻以佛教为大。<a id="a-9b"></a>收民当以仁道。<a id="a-9c"></a>而今兴怒盛即祸着。<a id="a-9d"></a>祸着即身丧国亡。<a id="a-9e"></a>其由名色乎。<a id="a-9f"></a>七国师雄靡不尸跄者。<a id="a-9g"></a>斯须而稣欲旋本土。<a id="a-9h"></a>太子启王婚姻之道莫若诸王矣。<a id="a-9i"></a>何不以七女适彼七王子。<a id="a-9j"></a>婿为蕃屏王元康矣。<a id="a-9k"></a>臣民休矣。<a id="a-9l"></a>亲获养矣。<a id="a-9m"></a>王曰。<a id="a-9n"></a>善哉斯乐大矣。<a id="a-9o"></a>遂命七王以女妻之。<a id="a-9p"></a>八婿礼敬君臣欣欣。<a id="a-9q"></a>王逮臣民始知太子月光之旧婿也。<a id="a-9r"></a>即选良辅武士翼从各各还国。<a id="a-9s"></a>九国和宁兆民抃舞。<a id="a-9t"></a>佥然叹曰。<a id="a-9u"></a>天降圣权非凡所照德聚功成晏然无讥。<a id="a-9v"></a>还国有年大王崩殂。<a id="a-9w"></a>太子登位大赦众罪。<a id="a-9x"></a>以五戒六度八斋十善教化兆民。<a id="a-9y"></a>灾[薛/女]都息国丰众安大化流行皆奉三尊。<a id="a-9z"></a>德盛福归众病消灭。<a id="a-A0"></a>所以然者。<a id="a-A1"></a>菩萨宿命在家俱耕令妻取食。<a id="a-A2"></a>望睹妻还与一辟支佛俱行隐山崖。<a id="a-A3"></a>久久不至疑心生焉。<a id="a-A4"></a>兴忿执锄欲往捶之。<a id="a-A5"></a>至见其妻以所食分供养沙门。<a id="a-A6"></a>退叉手立。<a id="a-A7"></a>沙门食竟挑钵虚空光明伟晔飞行而退。<a id="a-A8"></a>婿心悔愧念妻有德。<a id="a-A9"></a>乃致斯尊。<a id="a-AA"></a>吾有重愚将受其殃。<a id="a-AB"></a>即谓妻曰。<a id="a-AC"></a>尔供养福吾当共之。<a id="a-AD"></a>余饭俱食尔无就也。<a id="a-AE"></a>至其命终各生王家。<a id="a-AF"></a>妻有淳慈之惠。<a id="a-AG"></a>生而端正。<a id="a-AH"></a>婿先恚而后慈故初丑而后好也。<a id="a-AI"></a>太子者我身是。<a id="a-AJ"></a>妻者俱夷是。<a id="a-AK"></a>父王者白净王是。<a id="a-AL"></a>母者吾母舍妙是。<a id="a-AM"></a>天帝释者弥勒是。<a id="a-AN"></a>开士世世忧念众生拯济涂炭(出遮罗国王经)</p>
  <h2 id="aAO">慕魄不言被埋后言得修道第五</h2>
  <p id="aAP">时波罗柰国王太子。<a id="a-AQ"></a>名曰慕魄。<a id="a-AR"></a>端正绝双。<a id="a-AS"></a>自识宿命无数劫事。<a id="a-AT"></a>所更善恶寿夭好丑皆悉知见。<a id="a-AU"></a>年十三岁闭口不语。<a id="a-AV"></a>王唯一子举国爱重当袭王位。<a id="a-AW"></a>不说饥寒恬惔质朴意若枯木。<a id="a-AX"></a>虽有耳目不存视听。<a id="a-AY"></a>智虑虽远如无心志。<a id="a-AZ"></a>犹若盲聋不说东西。<a id="a-Aa"></a>状如曚戆不与人同。<a id="a-Ab"></a>其父忧虑甚用患苦。<a id="a-Ac"></a>深耻邻国恐见凌嗤。<a id="a-Ad"></a>因呼国中婆罗门问之。<a id="a-Ae"></a>此子何故不能言语。<a id="a-Af"></a>诸婆罗门言。<a id="a-Ag"></a>此子虽面目端正内怀不祥。<a id="a-Ah"></a>欲害父母危国灭宗将至不久。<a id="a-Ai"></a>不复生子者皆是此恶子所妨宜生埋之。<a id="a-Aj"></a>王身可全保国安宗。<a id="a-Ak"></a>然后更得生贵子耳。<a id="a-Al"></a>不者甚危。<a id="a-Am"></a>王信狂愚谓为审然即用愁忧。<a id="a-An"></a>坐起不宁伎乐不御服美不甘。<a id="a-Ao"></a>即与耆长大臣共议之言远弃深山。<a id="a-Ap"></a>或言投沉深水。<a id="a-Aq"></a>有一臣言。<a id="a-Ar"></a>但作深坑。<a id="a-As"></a>傍入如室。<a id="a-At"></a>给与资粮侍以五仆。<a id="a-Au"></a>生置其中从命所如。<a id="a-Av"></a>王即随之。<a id="a-Aw"></a>太子悲感伤其愚惑。<a id="a-Ax"></a>其母怜爱之用伤绝曰。<a id="a-Ay"></a>我子薄命乃值此殃。<a id="a-Az"></a>涕泣[怡-台+郁][怡-台+伊]事不得已俯仰放舍。<a id="a-B0"></a>悉取太子所有衣服璎珞珠宝皆用送之。<a id="a-B1"></a>仆使于外。<a id="a-B2"></a>因共作坑作坑未竟。<a id="a-B3"></a>慕魄独于车上深自思惟。<a id="a-B4"></a>心与口语。<a id="a-B5"></a>王及人民皆共谓我审为痴哑。<a id="a-B6"></a>所以不语欲舍世缘安身避恼济神离苦耳。<a id="a-B7"></a>今反为狂诈所危。<a id="a-B8"></a>既没身命陷堕彼人。<a id="a-B9"></a>便默自取其璎珞珠宝持去。<a id="a-BA"></a>作坑人辈不觉。<a id="a-BB"></a>慕魄取物去。<a id="a-BC"></a>时慕魄即到水边。<a id="a-BD"></a>净自澡浴以香涂身。<a id="a-BE"></a>悉取衣被璎珞着之。<a id="a-BF"></a>到掘坑所问曰。<a id="a-BG"></a>作坑何施。<a id="a-BH"></a>其仆对曰。<a id="a-BI"></a>王有太子名曰慕魄。<a id="a-BJ"></a>喑哑聋痴年十三岁不能言语。<a id="a-BK"></a>我等作坑欲生埋之。<a id="a-BL"></a>太子答曰。<a id="a-BM"></a>我即慕魄也。<a id="a-BN"></a>作人惊怖走视车上不见所在。<a id="a-BO"></a>还至坑所谛熟观察听闻言语绝有异声。<a id="a-BP"></a>光景如月世所希闻。<a id="a-BQ"></a>动其左右行者驻步坐者为起。<a id="a-BR"></a>飞鸟走兽皆来会聚伏太子前听太子语。<a id="a-BS"></a>又曰。<a id="a-BT"></a>观我手足察我形容。<a id="a-BU"></a>云何群迷信此狂诈生见埋弃。<a id="a-BV"></a>发言成章左右惊惶。<a id="a-BW"></a>皆作礼叩头求哀原赦。<a id="a-BX"></a>太子曰。<a id="a-BY"></a>今已见弃不宜复还。<a id="a-BZ"></a>仆即奔驰以白王。<a id="a-Ba"></a>王闻悲喜。<a id="a-Bb"></a>即与夫人骖驾往迎。<a id="a-Bc"></a>王未到顷慕魄自念。<a id="a-Bd"></a>当行学道。<a id="a-Be"></a>帝释化作园树快乐无比。<a id="a-Bf"></a>王遥见太子在树下坐。<a id="a-Bg"></a>慕魄见王即起迎逆。<a id="a-Bh"></a>王为作礼慕魄则白大王就坐。<a id="a-Bi"></a>王闻太子语言音声。<a id="a-Bj"></a>威神无量震动天地绝无双比。<a id="a-Bk"></a>则大欢喜。<a id="a-Bl"></a>便绕慕魄共还入国。<a id="a-Bm"></a>居位理政吾请避席。<a id="a-Bn"></a>慕魄曰。<a id="a-Bo"></a>不可。<a id="a-Bp"></a>我以愧厌地狱勤苦愁毒多端。<a id="a-Bq"></a>吾昔曾作王。<a id="a-Br"></a>名曰顷念。<a id="a-Bs"></a>以政法治国奉行众善。<a id="a-Bt"></a>二十五年鞭杖不加刀兵不设狱无系者。<a id="a-Bu"></a>惠施仁爱恩德流普救济穷滞无所贪惜。<a id="a-Bv"></a>虽有此行犹犯微罪终堕地狱六万余岁。<a id="a-Bw"></a>煎煮剥裂痛酷难忍。<a id="a-Bx"></a>求死不得生无聊赖。<a id="a-By"></a>当尔之时父母有财富而且贵快乐无极。<a id="a-Bz"></a>宁能知我在彼地狱考治剧乎。<a id="a-C0"></a>岂复能来分取我苦。<a id="a-C1"></a>所以堕罪者往昔作王小国领属。<a id="a-C2"></a>性甚慈仁戒德方峻法令不严。<a id="a-C3"></a>诸小国王皆见轻易咸共谋议。<a id="a-C4"></a>今此大王。<a id="a-C5"></a>既善且弱威算不摄德不堪任总御大国当应诛罚废退之耳。<a id="a-C6"></a>即举兵众来征大国。<a id="a-C7"></a>时王顷念送以珍琦财宝皆赐遗之。<a id="a-C8"></a>复以重官厚禄抚恤慰喻而安之。<a id="a-C9"></a>即还本国。<a id="a-CA"></a>如是未久复来攻罚数数非一。<a id="a-CB"></a>大国群臣上白大王。<a id="a-CC"></a>诸小臣国愚暗无义。<a id="a-CD"></a>不虑罪衅数为慢突。<a id="a-CE"></a>谋杀悖逆触犯尊上。<a id="a-CF"></a>令民惊扰防备不息当应诛斩以除寇害。<a id="a-CG"></a>王曰。<a id="a-CH"></a>为民父母当务仁化。<a id="a-CI"></a>恕己育物危命济众。<a id="a-CJ"></a>彼犹婴孩愍其无识以渐诱导不忍加害。<a id="a-CK"></a>王普爱物命永无诛罚。<a id="a-CL"></a>大国群臣不忍数为。<a id="a-CM"></a>属城小国所易忿不顾难。<a id="a-CN"></a>举兵讨伐残杀人民。<a id="a-CO"></a>大王雨泪。<a id="a-CP"></a>即为诸国死亡人民服丧犹子矜愍无极。<a id="a-CQ"></a>诸小国王见大王慈心矜念人民。<a id="a-CR"></a>即皆降伏遂来归附。<a id="a-CS"></a>大王普设珍膳应须烹杀牛羊六畜以具众味。<a id="a-CT"></a>辄先启王。<a id="a-CU"></a>王心虽慈事不获已。<a id="a-CV"></a>顄头即可缘是得罪勤苦如是。<a id="a-CW"></a>每一念之心甚战栗体虚冷污追忆过世所更吉凶安危成败。<a id="a-CX"></a>恐复与会冀以静默。<a id="a-CY"></a>免脱瑕秽出庶尘劳。<a id="a-CZ"></a>永辞于俗不与厄会。<a id="a-Ca"></a>适复念欲闭口不言被王生埋。<a id="a-Cb"></a>恐王后时复得是殃因入地狱无有出期。<a id="a-Cc"></a>我意不欲令王得罪故复语耳。<a id="a-Cd"></a>守意无为不乐为王。<a id="a-Ce"></a>人民世间恍惚若梦。<a id="a-Cf"></a>室家欢娱须臾间耳。<a id="a-Cg"></a>计命无几忧畏延长。<a id="a-Ch"></a>乐少苦多众恼万端。<a id="a-Ci"></a>是故智者。<a id="a-Cj"></a>以国财宝恩爱为累。<a id="a-Ck"></a>众欲为尘。<a id="a-Cl"></a>使吾为王当复憍逸贪求快意。<a id="a-Cm"></a>令民忧烦。<a id="a-Cn"></a>天下之大患也。<a id="a-Co"></a>今欲除弃。<a id="a-Cp"></a>反流尽源拯济未度。<a id="a-Cq"></a>生世若寄无一可恃。<a id="a-Cr"></a>不贪富贵不重珍宝。<a id="a-Cs"></a>弃捐世荣思想大道。<a id="a-Ct"></a>高明远逝自拔于世。<a id="a-Cu"></a>父王曰。<a id="a-Cv"></a>汝为智人不可便尔。<a id="a-Cw"></a>慕魄曰。<a id="a-Cx"></a>何闻父子生而相弃。<a id="a-Cy"></a>骨肉已离为行甚愆。<a id="a-Cz"></a>苦相迎接徒益劳烦。<a id="a-D0"></a>父睹志坚。<a id="a-D1"></a>罔然失措无辞可答。<a id="a-D2"></a>乃曰。<a id="a-D3"></a>汝如前世作国王时奉行众善。<a id="a-D4"></a>财有小失非所忆知。<a id="a-D5"></a>而尚受罪勤苦如是。<a id="a-D6"></a>今我治国不奉政法。<a id="a-D7"></a>既无微善反是愆非。<a id="a-D8"></a>纯行危殆罪当何訾。<a id="a-D9"></a>便放太子听行学道。</p>
  <p id="aDA">太子于是弃国捐王不务人物。<a id="a-DB"></a>一心专精念道修德功勋累[米*責]遂至如今。<a id="a-DC"></a>慕魄者我身是。<a id="a-DD"></a>父王者阅头檀是。<a id="a-DE"></a>母者摩耶是。<a id="a-DF"></a>相师调达是。<a id="a-DG"></a>时侍仆者阿若拘邻等五人是(出太子慕魄经)</p>
  <p data-pb></p>
  <h2 id="aDH">萨埵王子舍身第六</h2>
  <p id="aDI">去有王名摩诃罗陀。<a id="a-DJ"></a>修行善行国无怨敌。<a id="a-DK"></a>王有三子。<a id="a-DL"></a>长名摩诃波那罗。<a id="a-DM"></a>次名摩诃提婆。<a id="a-DN"></a>小名摩诃萨埵。<a id="a-DO"></a>共出游观至一竹林憩驾止息。<a id="a-DP"></a>转复前行见有一虎。<a id="a-DQ"></a>新生七日七子围绕。<a id="a-DR"></a>饥饿穷悴身体羸损命将欲绝。<a id="a-DS"></a>第一王子言。<a id="a-DT"></a>怪哉此虎不得求食。<a id="a-DU"></a>为饥所迫必还啖子。<a id="a-DV"></a>第三王子言。<a id="a-DW"></a>此虎经常所食何物。<a id="a-DX"></a>第一王子曰。<a id="a-DY"></a>食热血肉。<a id="a-DZ"></a>第三王子曰。<a id="a-Da"></a>谁能与此虎食。<a id="a-Db"></a>第二王子曰。<a id="a-Dc"></a>其余命无几设余求者必不济及。<a id="a-Dd"></a>谁能不惜身命。<a id="a-De"></a>第一王子曰。<a id="a-Df"></a>难舍之至莫过己身。<a id="a-Dg"></a>第三王子曰。<a id="a-Dh"></a>智慧薄少贪惜深重。<a id="a-Di"></a>不能舍身闻即惊怖。<a id="a-Dj"></a>惟有大士心怀慈悲。<a id="a-Dk"></a>为饶益他舍此身命不足为难。<a id="a-Dl"></a>皆怀忧念熟视而去。<a id="a-Dm"></a>第三王子心念。<a id="a-Dn"></a>我舍身时至。<a id="a-Do"></a>自从昔来空弃此身都无所为。<a id="a-Dp"></a>常</p>
  <p data-pb></p>
  <h2 id="aDq">人药王子救疾第七</h2>
  <p id="aDr">去世时。<a id="a-Ds"></a>阎浮提人。<a id="a-Dt"></a>疾病劫至普皆疾恼。<a id="a-Du"></a>尔时阎浮提王。<a id="a-Dv"></a>名摩醯斯那。<a id="a-Dw"></a>领八万四千大城。<a id="a-Dx"></a>威势自在。<a id="a-Dy"></a>最大夫人怀妊以来。<a id="a-Dz"></a>手触病者皆得除差。<a id="a-E0"></a>月满产男。<a id="a-E1"></a>生而即说言。<a id="a-E2"></a>我能治病。<a id="a-E3"></a>又亦生时。<a id="a-E4"></a>阎浮提内诸天鬼神皆共唱言。<a id="a-E5"></a>今王所生便是人药。<a id="a-E6"></a>以是音声普流闻故字曰人药。<a id="a-E7"></a>时将病人示此王子。<a id="a-E8"></a>诸病人至。<a id="a-E9"></a>王子手触若以身触即皆得差。<a id="a-EA"></a>安隐快乐。<a id="a-EB"></a>人药王子于千岁中如是治病。<a id="a-EC"></a>后则命终。<a id="a-ED"></a>诸病人来闻其已死。<a id="a-EE"></a>忧愁啼泣谁复度我病痛苦恼。<a id="a-EF"></a>诸病人言。<a id="a-EG"></a>人药王子何处烧身。<a id="a-EH"></a>问知所在趣其烧处。<a id="a-EI"></a>出骨捣末以涂其身即皆得差。<a id="a-EJ"></a>骨尽之后至燃身处病皆得差。<a id="a-EK"></a>人药王子我身是也(出菩萨藏经下卷)</p>
  <h2 id="aEL">有一王子闻宿命事怖求以还佛第八</h2>
  <p id="aEM">有一王子欲知宿命。<a id="a-EN"></a>乃以问佛。<a id="a-EO"></a>佛言。<a id="a-EP"></a>不用知之令人忧愁。<a id="a-EQ"></a>王子故欲得知。<a id="a-ER"></a>如是至三。<a id="a-ES"></a>佛便授戒令知宿命。<a id="a-ET"></a>于是王子自视其事。<a id="a-EU"></a>十五应死忧愁不可言。<a id="a-EV"></a>至年十五便死。<a id="a-EW"></a>王家葬埋种柏长大。<a id="a-EX"></a>下根入地正当其心。<a id="a-EY"></a>识神故在体视柏根生。<a id="a-EZ"></a>正贯我心为生贯其心。<a id="a-Ea"></a>于是从根出柏叶之间复见羊来。<a id="a-Eb"></a>自念。<a id="a-Ec"></a>此羊啖柏当复害我。<a id="a-Ed"></a>会羊来食。<a id="a-Ee"></a>在羊腹中。<a id="a-Ef"></a>从羊屎出依附羊屎。<a id="a-Eg"></a>园家录载取以粪韭。<a id="a-Eh"></a>依韭叶间。<a id="a-Ei"></a>会王后思韭。<a id="a-Ej"></a>敕外令送。<a id="a-Ek"></a>园师持刀欲割取韭。<a id="a-El"></a>恐刀见害。<a id="a-Em"></a>事事愁忧弥不可言。<a id="a-En"></a>园师割韭束送王家。<a id="a-Eo"></a>在韭束中。<a id="a-Ep"></a>王家得韭后便食之。<a id="a-Eq"></a>随韭入腹作子。<a id="a-Er"></a>月满便生。<a id="a-Es"></a>遂年长大复识宿命。<a id="a-Et"></a>便诣佛所白言。<a id="a-Eu"></a>我不复用知宿命。<a id="a-Ev"></a>令我愁忧。<a id="a-Ew"></a>今以知宿命还佛。<a id="a-Ex"></a>佛语太子。<a id="a-Ey"></a>我尔时不欲与汝。<a id="a-Ez"></a>汝为欲得之。<a id="a-F0"></a>乃悔可听(出杂譬喻经第八卷)</p>
  <h2 id="aF1">无畏王子耆婆学术第九</h2>
  <p id="aF2">王舍城有童女。<a id="a-F3"></a>字婆罗跋提。<a id="a-F4"></a>王敕为立淫舍。<a id="a-F5"></a>有共宿者昼夜二百两金。<a id="a-F6"></a>四方人集观望极好。<a id="a-F7"></a>时瓶沙王子字无畏。<a id="a-F8"></a>与此淫女共宿遂便有身。<a id="a-F9"></a>时淫女敕守门人言。<a id="a-FA"></a>若有求见我者答言我病。<a id="a-FB"></a>后日月满生一男儿。<a id="a-FC"></a>颜貌端正。<a id="a-FD"></a>时彼淫女。<a id="a-FE"></a>即以白衣裹儿敕婢弃巷中。<a id="a-FF"></a>无畏王见问傍人言。<a id="a-FG"></a>此是何等。<a id="a-FH"></a>答言。<a id="a-FI"></a>此是小儿。<a id="a-FJ"></a>问言。<a id="a-FK"></a>死活。<a id="a-FL"></a>答言。<a id="a-FM"></a>故活。<a id="a-FN"></a>使人抱还舍与乳母养之。<a id="a-FO"></a>即为作字名耆婆童子。<a id="a-FP"></a>后渐长大。<a id="a-FQ"></a>王子爱之唤而语言。<a id="a-FR"></a>汝欲久在王家。<a id="a-FS"></a>无有才伎。<a id="a-FT"></a>不得空食王禄。<a id="a-FU"></a>可学伎术。<a id="a-FV"></a>答言尔。<a id="a-FW"></a>即从得叉尸罗国医。<a id="a-FX"></a>姓阿提梨。<a id="a-FY"></a>字宾迦罗学。<a id="a-FZ"></a>经历七年乃白师言。<a id="a-Fa"></a>我习学何当有已。<a id="a-Fb"></a>时师与一笼器及掘草之具。<a id="a-Fc"></a>汝可于得叉尸罗国。<a id="a-Fd"></a>面一由旬求觅诸草。<a id="a-Fe"></a>有非是药者持来。<a id="a-Ff"></a>时耆婆童子。<a id="a-Fg"></a>即如师语周竟不得非是药者。<a id="a-Fh"></a>所见草木及一切物。<a id="a-Fi"></a>善能分别知所用处无非药者。<a id="a-Fj"></a>还以白师。<a id="a-Fk"></a>师答。<a id="a-Fl"></a>汝今可去医道已成。<a id="a-Fm"></a>我于阎浮提中最为第一。<a id="a-Fn"></a>我若死后次复有汝。<a id="a-Fo"></a>归婆伽陀城。<a id="a-Fp"></a>城中大长者妇。<a id="a-Fq"></a>十二年中常患头痛。<a id="a-Fr"></a>众医治疗而不能差。<a id="a-Fs"></a>耆婆闻之。<a id="a-Ft"></a>即往其家语守门人言。<a id="a-Fu"></a>白汝长者。<a id="a-Fv"></a>有医在门外。<a id="a-Fw"></a>守门人以白长者。<a id="a-Fx"></a>长者妇问言。<a id="a-Fy"></a>医形貌何似。<a id="a-Fz"></a>答言。<a id="a-G0"></a>是年少。<a id="a-G1"></a>彼自念言。<a id="a-G2"></a>老宿诸医治之不差。<a id="a-G3"></a>况复年少。<a id="a-G4"></a>若无所损唤入。<a id="a-G5"></a>时耆婆诣长者妇。<a id="a-G6"></a>即取好药以苏煎之。<a id="a-G7"></a>灌长者妇鼻及口中。<a id="a-G8"></a>苏唾俱出。<a id="a-G9"></a>使人以器承之。<a id="a-GA"></a>苏还收取。<a id="a-GB"></a>唾别弃之。<a id="a-GC"></a>时耆婆言。<a id="a-GD"></a>此少苏不净犹尚悭惜。<a id="a-GE"></a>况能报我。<a id="a-GF"></a>长者妇答言。<a id="a-GG"></a>为家不易。<a id="a-GH"></a>弃之何益。<a id="a-GI"></a>可用然火是故收取。<a id="a-GJ"></a>汝但治病何忧如是。<a id="a-GK"></a>后病得差。<a id="a-GL"></a>时长者妇。<a id="a-GM"></a>与四十万两金。<a id="a-GN"></a>并奴婢牛马。<a id="a-GO"></a>耆婆还王舍城到无畏王子门。<a id="a-GP"></a>王唤入。<a id="a-GQ"></a>以前因缘具白王子。<a id="a-GR"></a>以所得物尽用奉上王子言。<a id="a-GS"></a>此是耆婆童子最初治病(出四分律三分第二卷即只域说事既异故两存之)</p>
 </body>
</html>