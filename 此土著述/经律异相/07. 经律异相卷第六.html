<!doctype html>
<html id="z3IBWOU1Hq" data-ver="1015">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第六(现涅槃后事佛部第六)</h1>
  <p id="a2">造佛舍利塔一 造佛形像二 法灭尽三</p>
  <p id="a3">造佛舍利塔第一</p>
  <p id="a4">天人龙分舍利一 阿育王造八万四千塔二 阿难问八万四千塔因三 弗沙蜜多罗王坏八万四千塔四 天爱帝须王起塔请舍利及菩提树五 迦罗越比丘共人起塔独加供养后手雨七宝六 须达起发爪塔七 身去影存仙人从化起发爪塔八 天起牙及缺盆塔九 幼童聚沙为塔十 猕猴土石塔十一 天上四塔十二 人中四塔十三 摩诃萨埵余骨塔十四 佛现菩萨舍利塔十五 禁寐王为迦葉佛起塔十六 治迦葉佛故塔十七 德主王起五百塔十八 踊出宝塔十九 诸佛舍利在金刚塔二十 起塔中悔二十一</p>
  <p data-pb></p>
  <h2 id="a5">天人龙分舍利第一</h2>
  <p id="a6">涅槃后。<a id="a-7"></a>时波波国诸末罗众(梁言力士)遮罗颇国诸跋离众。<a id="a-8"></a>罗摩伽国拘梨众。<a id="a-9"></a>毗留提国婆罗门众。<a id="a-A"></a>迦罗卫国释住众。<a id="a-B"></a>毗舍离国诸离车众。<a id="a-C"></a>摩竭提国阿阇贳王(胎经云优田王顶生王恶生阿阇贳王最兵马主容颜兵马主炽盛兵马主金刚兵马主)各严四兵王遣香姓婆罗门(十诵律云因姓胎经云优婆吉)白拘尸力士言。<a id="a-D"></a>佛是我师我之所尊。<a id="a-E"></a>于君国内而取灭度。<a id="a-F"></a>故从远来请舍利分还国起塔。<a id="a-G"></a>若分与我者举国宝重与君共之。<a id="a-H"></a>力士答曰。<a id="a-I"></a>世尊屈降此土于兹灭度。<a id="a-J"></a>国内士民自当供养。<a id="a-K"></a>远劳诸君不可得也。<a id="a-L"></a>诸王共议。<a id="a-M"></a>逊言和求既不见与。<a id="a-N"></a>不惜身命当以力取。<a id="a-O"></a>力士王曰。<a id="a-P"></a>若欲举兵力足相抵。<a id="a-Q"></a>终不可得。<a id="a-R"></a>香姓婆罗门于八众中高声唱言。<a id="a-S"></a>佛积修善忍于无量劫。<a id="a-T"></a>诸君亦应闻又赞忍辱。<a id="a-U"></a>何可兴师共相陵夺。<a id="a-V"></a>此非敬事。<a id="a-W"></a>今舍利现在但当分作八分。<a id="a-X"></a>使处处人民皆得供养。<a id="a-Y"></a>诸君亦皆受佛戒口诵语言。<a id="a-Z"></a>可争舍利遂相残害。<a id="a-a"></a>力士报言。<a id="a-b"></a>敬如君议。<a id="a-c"></a>时烟婆罗门。<a id="a-d"></a>即分为八分。<a id="a-e"></a>时释提桓因即现为人语诸王言。<a id="a-f"></a>我等诸天亦当有分。<a id="a-g"></a>若共争力则有胜负。<a id="a-h"></a>幸可见与勿足为难。<a id="a-i"></a>时阿耨达龙王文邻龙王伊那钵龙王语八王言。<a id="a-j"></a>我等亦应有舍利分。<a id="a-k"></a>若不见与力足相伏。<a id="a-l"></a>时优波吉言</p>
  <p data-pb></p>
  <h2 id="am">阿育王造八万四千塔第二</h2>
  <p id="an">育王庄严四兵。<a id="a-o"></a>往开七塔故取舍利唯余龙塔。<a id="a-p"></a>龙将王入宫言。<a id="a-q"></a>此塔我所供养愿为留之。<a id="a-r"></a>王即听许。<a id="a-s"></a>还国造作八万四千宝函分布舍利遍此函中。<a id="a-t"></a>复作八万四千宝瓶及诸幡盖。<a id="a-u"></a>付诸夜叉于阎浮提一切地乃至大海处处起塔。<a id="a-v"></a>先咨耶舍罗汉云。<a id="a-w"></a>欲于一日一念中起八万四千塔令一时俱成。<a id="a-x"></a>耶舍罗汉甚相赞美。<a id="a-y"></a>王后与龙校其功德。<a id="a-z"></a>并秤二像。<a id="a-10"></a>而龙重王轻。<a id="a-11"></a>王广请众僧植功不息。<a id="a-12"></a>后复共秤。<a id="a-13"></a>轻重衡平。<a id="a-14"></a>王转复修习。<a id="a-15"></a>知功德日多。<a id="a-16"></a>兴兵往讨。<a id="a-17"></a>始造中路。<a id="a-18"></a>龙王大小莫不奉迎。<a id="a-19"></a>一塔舍利并以恭献王。<a id="a-1A"></a>后观佛得道化人之处随复造塔(出阿育王经第一卷又出杂譬喻经上卷)在王境内有一千二百寺。<a id="a-1B"></a>造织金缕幡亦一千二百。<a id="a-1C"></a>又千叶金华欲手自悬散。<a id="a-1D"></a>始办而遇重疾。<a id="a-1E"></a>恐乖本心泫然泣下。<a id="a-1F"></a>沙门谓王曰。<a id="a-1G"></a>所修功德不可计数。<a id="a-1H"></a>正当开意何用悲为。<a id="a-1I"></a>但自一心。<a id="a-1J"></a>我当令王得果所愿。<a id="a-1K"></a>沙门即以神力使一千二百寺皆现王前。<a id="a-1L"></a>病苦即灭。<a id="a-1M"></a>欲系诸幡。<a id="a-1N"></a>凡诸刹抄低就王手。<a id="a-1O"></a>成就本愿。<a id="a-1P"></a>延寿二十五年(出迦葉经又出杂譬喻经)又兴功德二十年中。<a id="a-1Q"></a>临命终时。<a id="a-1R"></a>继念三宝心心不绝。<a id="a-1S"></a>无所吝惜尽成菩提(出杂阿含经第二十五卷)</p>
  <p data-pb></p>
  <h2 id="a1T">阿难问八万四千塔因第三</h2>
  <p id="a1U">难白佛。<a id="a-1V"></a>先造何因。<a id="a-1W"></a>分身舍利起八万四千宝塔。<a id="a-1X"></a>佛言。<a id="a-1Y"></a>过去有国王名波塞奇领阎浮提八万四千国。<a id="a-1Z"></a>时世有佛名曰弗沙。<a id="a-1a"></a>王与臣民供养于佛及比丘僧。<a id="a-1b"></a>时王念言。<a id="a-1c"></a>边陲小国处所偏僻人民之类无由修福。<a id="a-1d"></a>即召画师图画佛像。<a id="a-1e"></a>分布远国咸得供养。<a id="a-1f"></a>时诸画师看佛相好。<a id="a-1g"></a>适得一处忘失余处不能得成。<a id="a-1h"></a>时波塞奇王。<a id="a-1i"></a>调和众彩手自画像以为模揩。<a id="a-1j"></a>诸师写学画八万四千像。<a id="a-1k"></a>分布八万四千小国。<a id="a-1l"></a>诸小国王皆得供养。<a id="a-1m"></a>波塞奇王今我是也。<a id="a-1n"></a>缘此功德身有三十二相。<a id="a-1o"></a>涅槃之后复得八万四千诸塔(出贤愚经第四卷)</p>
  <p data-pb></p>
  <h2 id="a1p">弗沙蜜多罗王坏八万四千塔第四</h2>
  <p id="a1q">育王崩。<a id="a-1r"></a>诸臣欲立太子以绍王位。<a id="a-1s"></a>有一大臣。<a id="a-1t"></a>名阿菟罗地。<a id="a-1u"></a>曰。<a id="a-1v"></a>阿育大王。<a id="a-1w"></a>誓舍满十万亿金。<a id="a-1x"></a>作诸功德。<a id="a-1y"></a>尚少四亿。<a id="a-1z"></a>太子封藏不与。<a id="a-20"></a>王舍阎浮提地。<a id="a-21"></a>以施佛法僧。<a id="a-22"></a>欲以满之。<a id="a-23"></a>今日大地皆属三宝。<a id="a-24"></a>云何便使太子为王。<a id="a-25"></a>诸臣即办四亿金送寺然后共立。<a id="a-26"></a>知是四世王。<a id="a-27"></a>名弗沙蜜多罗。<a id="a-28"></a>问诸臣曰。<a id="a-29"></a>我当作何等事。<a id="a-2A"></a>令我名业久在。<a id="a-2B"></a>有臣启曰王</p>
  <p data-pb></p>
  <h2 id="a2C">天爱帝须王起塔请舍利及菩提树第五</h2>
  <p id="a2D">哂陀等诸比丘。<a id="a-2E"></a>受师子国王名天爱帝须。<a id="a-2F"></a>夏三月四事供养讫。<a id="a-2G"></a>辞王曰。<a id="a-2H"></a>昔依师目下。<a id="a-2I"></a>朝夕承事。<a id="a-2J"></a>供养礼拜。<a id="a-2K"></a>违旷既久。<a id="a-2L"></a>今欲归去。<a id="a-2M"></a>王曰。<a id="a-2N"></a>依于法师。<a id="a-2O"></a>得受归戒。<a id="a-2P"></a>四事供养何事不乐。<a id="a-2Q"></a>先言。<a id="a-2R"></a>佛已涅槃。<a id="a-2S"></a>今言。<a id="a-2T"></a>欲还问讯。<a id="a-2U"></a>诸比丘曰。<a id="a-2V"></a>佛般涅槃。<a id="a-2W"></a>舍利犹在。<a id="a-2X"></a>王曰。<a id="a-2Y"></a>诸大德。<a id="a-2Z"></a>当欲令我起塔为量度好处。<a id="a-2a"></a>即到沙弥修摩那所。<a id="a-2b"></a>问曰。<a id="a-2c"></a>当云何得如来舍利。<a id="a-2d"></a>沙弥答曰。<a id="a-2e"></a>但净治道路烧香散华。<a id="a-2f"></a>王与眷属俱受八戒。<a id="a-2g"></a>出那伽园林。<a id="a-2h"></a>自常致也。<a id="a-2i"></a>王即办具。<a id="a-2j"></a>修摩那还启其祖具宣上事。<a id="a-2k"></a>欲起塔。<a id="a-2l"></a>愿赐舍利。<a id="a-2m"></a>阿育曰汝可往忉</p>
  <p data-pb></p>
  <h2 id="a2n">迦罗越比丘共人起塔独加供养故手雨七宝第六</h2>
  <p id="a2o">阿育王国有迦罗越。<a id="a-2p"></a>供养二万比丘。<a id="a-2q"></a>长请一年名闻国王。<a id="a-2r"></a>王召见之。<a id="a-2s"></a>闻卿家大富尽有何物耶。<a id="a-2t"></a>对曰。<a id="a-2u"></a>实无所有。<a id="a-2v"></a>王不信之。<a id="a-2w"></a>留迦罗越遣看其家。<a id="a-2x"></a>见门有七重舍宅。<a id="a-2y"></a>堂宇皆以七宝。<a id="a-2z"></a>有胜王宫。<a id="a-30"></a>妇女亦胜。<a id="a-31"></a>但无谷帛钱物。<a id="a-32"></a>还</p>
  <p data-pb></p>
  <h2 id="a33">须达起发爪塔第七</h2>
  <p id="a34">久游诸国。<a id="a-35"></a>长者须达思恋渴仰。<a id="a-36"></a>白佛言。<a id="a-37"></a>愿留少物常得供养。<a id="a-38"></a>佛与发爪。<a id="a-39"></a>愿听起塔。<a id="a-3A"></a>佛乃许之。<a id="a-3B"></a>于舍卫国造作栾栱。<a id="a-3C"></a>彩画庄严(出十诵律善诵第一卷)</p>
  <p data-pb></p>
  <h2 id="a3D">身去影存仙人从化起发爪塔第八</h2>
  <p id="a3E">至月氏国。<a id="a-3F"></a>西降女罗刹。<a id="a-3G"></a>时宿石窟中。<a id="a-3H"></a>于今佛影犹在。<a id="a-3I"></a>有人就内看之。<a id="a-3J"></a>则不能见。<a id="a-3K"></a>出孔则光相如佛。<a id="a-3L"></a>有时飞到罽宾国隶跋陀仙人山上。<a id="a-3M"></a>住虚空中。<a id="a-3N"></a>降此仙人。<a id="a-3O"></a>仙人言。<a id="a-3P"></a>我乐住此。<a id="a-3Q"></a>愿佛与我发爪起塔供养。<a id="a-3R"></a>塔今现在此山下。<a id="a-3S"></a>有离越寺。<a id="a-3T"></a>离越</p>
  <p data-pb></p>
  <h2 id="a3U">天起牙及缺盆塔第九</h2>
  <p id="a3V">右牙右缺盆骨。<a id="a-3W"></a>在忉利天师子洲起塔。<a id="a-3X"></a>请得二缺盆及牙。<a id="a-3Y"></a>今在释宫(出善见毗婆第二卷)</p>
  <p data-pb></p>
  <h2 id="a3Z">幼童聚沙为塔第十</h2>
  <p id="a3a">游波罗奈时。<a id="a-3b"></a>五百幼童相结为伴。<a id="a-3c"></a>俱共行戏于江水边聚沙为塔。<a id="a-3d"></a>各自说言。<a id="a-3e"></a>吾塔甚好卿学吾作。<a id="a-3f"></a>其五百童虽有善心宿命福薄。<a id="a-3g"></a>天大暴雨江水卒涨。<a id="a-3h"></a>五百幼童俱时溺死。<a id="a-3i"></a>父母号哭求索尸丧。<a id="a-3j"></a>莫知所在。<a id="a-3k"></a>佛言。<a id="a-3l"></a>宿命不请勿生怨恨。<a id="a-3m"></a>此诸儿等宿命应尔。<a id="a-3n"></a>今生兜率天。<a id="a-3o"></a>佛放光明。<a id="a-3p"></a>令此父母远见其子。<a id="a-3q"></a>寻时皆来散华供养。<a id="a-3r"></a>佛言。<a id="a-3s"></a>善哉。<a id="a-3t"></a>因造沙塔即得生天见弥勒佛。<a id="a-3u"></a>五百天子各启父母勿复愁忧。<a id="a-3v"></a>但努力精进。<a id="a-3w"></a>绕佛三匝作礼飞去(出五百</p>
  <p data-pb></p>
  <h2 id="a3x">猕猴起土石塔第十一</h2>
  <p id="a3y">佛在罗阅只国。<a id="a-3z"></a>遣一罗汉名曰须漫。<a id="a-40"></a>持佛发爪往罽宾南山中作一浮图。<a id="a-41"></a>寺有五百罗汉常止其中。<a id="a-42"></a>旦夕烧香绕塔礼拜。<a id="a-43"></a>五百猕猴见道人供养。<a id="a-44"></a>入深涧边负辇泥石起立佛塔。<a id="a-45"></a>竖木为刹系以弊幡。<a id="a-46"></a>旦夕礼拜。<a id="a-47"></a>暴水泛漾一时漂死。<a id="a-48"></a>生忉利天。<a id="a-49"></a>即以天眼自见本末。<a id="a-4A"></a>各持华香伎乐临故尸上绕之七匝。<a id="a-4B"></a>诸天人遥睹散华奏乐绕猕猴尸。<a id="a-4C"></a>有五百婆罗门外学邪见。<a id="a-4D"></a>问天曰。<a id="a-4E"></a>何为屈意供养于此。<a id="a-4F"></a>答曰。<a id="a-4G"></a>是吾故身。<a id="a-4H"></a>昔在世间学诸沙门戏立塔寺。<a id="a-4I"></a>藉此生天今报之恩。<a id="a-4J"></a>卿等邪见百劫勤苦无所一得。<a id="a-4K"></a>不如共往耆阇崛山礼拜供事其福无限。<a id="a-4L"></a>时婆罗门即皆欣然。<a id="a-4M"></a>共至佛所五体投地散华供养(出法句譬喻经第一卷)</p>
  <h2 id="a4N">天上四塔第十二</h2>
  <p id="a4O">忉利天城东照明园中有佛发塔。<a id="a-4P"></a>城南粗涩园中有佛爪塔。<a id="a-4Q"></a>城西欢喜园中有佛钵塔。<a id="a-4R"></a>城北驾御园中有佛牙塔(出集经抄大智论云帝释取菩萨发城东门外立塔又持宝衣亦于城东立塔)</p>
  <h2 id="a4S">人中四塔第十三</h2>
  <p id="a4T">迦维罗卫国谓天地之中立生处塔。<a id="a-4U"></a>摩竭提国善胜道场。<a id="a-4V"></a>元吉树下起成道塔。<a id="a-4W"></a>波罗奈国仙人住处鹿野苑中立转法轮塔。<a id="a-4X"></a>拘尸那国力士生地秀林双树间起般涅槃塔(出经集抄)</p>
  <h2 id="a4Y">摩诃萨埵余骨起塔第十四</h2>
  <p id="a4Z">过去王子。<a id="a-4a"></a>名摩诃萨埵。<a id="a-4b"></a>出游林野。<a id="a-4c"></a>见虎新产七子多日饥饿命将欲绝。<a id="a-4d"></a>即脱衣裳以竹刺颈从高投下卧于虎前。<a id="a-4e"></a>虎舐其血渐就食尽。<a id="a-4f"></a>大王及宫内听子不还。<a id="a-4g"></a>即遣人追求。<a id="a-4h"></a>使还具说。<a id="a-4i"></a>王敕收其舍利。<a id="a-4j"></a>起七宝塔(出金光明经第四卷)</p>
  <h2 id="a4k">佛现菩萨时舍利塔第十五</h2>
  <p id="a4l">有七宝塔。<a id="a-4m"></a>从地踊出。<a id="a-4n"></a>佛从座起。<a id="a-4o"></a>为塔作礼。<a id="a-4p"></a>时道场菩提树神问曰。<a id="a-4q"></a>如来最胜最尊何缘而礼此塔。<a id="a-4r"></a>佛答曰。<a id="a-4s"></a>昔行菩萨道时有全身舍利在此塔中。<a id="a-4t"></a>因是身早成佛道。<a id="a-4u"></a>使阿难开塔取舍利示此大众。<a id="a-4v"></a>阿难启塔开七宝函。<a id="a-4w"></a>舍利红白。<a id="a-4x"></a>佛言。<a id="a-4y"></a>是戒定慧之所勋修。<a id="a-4z"></a>甚难可得最上福田。<a id="a-50"></a>大众欢喜恭敬顶礼(出金光明经第四卷)</p>
  <h2 id="a51">禁寐王为迦葉佛起塔第十六</h2>
  <p id="a52">过去世时有禁寐王。<a id="a-53"></a>迦葉如来般涅槃后。<a id="a-54"></a>是王即以金银为塔。<a id="a-55"></a>纵广千由旬高一由旬。<a id="a-56"></a>累银金为堑今犹地中。<a id="a-57"></a>尔时如来即出此塔示诸四众。<a id="a-58"></a>迦葉全身舍利俨然如本(出弥沙塞律第三十卷)</p>
  <h2 id="a59">治迦葉佛故塔第十七</h2>
  <p id="a5A">迦葉佛泥洹阇维之后。<a id="a-5B"></a>以佛舍利起七宝塔。<a id="a-5C"></a>兴敬供养。<a id="a-5D"></a>经历数世。<a id="a-5E"></a>塔自雕坏。<a id="a-5F"></a>无补治者。<a id="a-5G"></a>有义合邑九万三千人。<a id="a-5H"></a>时瓶沙王为上首。<a id="a-5I"></a>告众人曰。<a id="a-5J"></a>汝等各自劝厉。<a id="a-5K"></a>共造福德。<a id="a-5L"></a>佛世难遇。<a id="a-5M"></a>人身难得。<a id="a-5N"></a>虽得为人。<a id="a-5O"></a>或堕边地。<a id="a-5P"></a>生邪见舍。<a id="a-5Q"></a>我等何为。<a id="a-5R"></a>贪此俗乐。<a id="a-5S"></a>不如开意治朽塔寺。<a id="a-5T"></a>即共修理。<a id="a-5U"></a>复共发愿。<a id="a-5V"></a>设有福者。<a id="a-5W"></a>不堕三涂及八难处。<a id="a-5X"></a>共生人天。<a id="a-5Y"></a>见释迦文。<a id="a-5Z"></a>初会说法。<a id="a-5a"></a>皆得度脱。<a id="a-5b"></a>以王为首。<a id="a-5c"></a>时人命终。<a id="a-5d"></a>生忉利天。<a id="a-5e"></a>经历数世。<a id="a-5f"></a>释迦出兴时。<a id="a-5g"></a>九万三千人。<a id="a-5h"></a>生摩竭国瓶沙作王(出普曜经第九卷)</p>
  <h2 id="a5i">德主王起五百塔第十八</h2>
  <p id="a5j">过去世时。<a id="a-5k"></a>有转轮王。<a id="a-5l"></a>名曰德主。<a id="a-5m"></a>尝于一日。<a id="a-5n"></a>起五百塔。<a id="a-5o"></a>高五百由旬(出大智论第五十七卷)</p>
  <h2 id="a5p">踊出宝塔第十九</h2>
  <p id="a5q">尔时佛前。<a id="a-5r"></a>有七宝塔。<a id="a-5s"></a>高五百由旬。<a id="a-5t"></a>纵广二百五十由旬。<a id="a-5u"></a>从地踊出。<a id="a-5v"></a>住在空中。<a id="a-5w"></a>种种宝物。<a id="a-5x"></a>而庄校之。<a id="a-5y"></a>五千栏楯龛室千万。<a id="a-5z"></a>无数幢幡。<a id="a-60"></a>以为严饰。<a id="a-61"></a>垂宝璎珞。<a id="a-62"></a>宝铃万亿。<a id="a-63"></a>而悬其上。<a id="a-64"></a>四面皆出多摩罗跋栴檀之香。<a id="a-65"></a>充遍世界。<a id="a-66"></a>其诸幡盖。<a id="a-67"></a>以金银琉璃砗磲码瑙真珠琥珀七宝合成。<a id="a-68"></a>高至四天王宫。<a id="a-69"></a>三十三天。<a id="a-6A"></a>雨天曼陀罗华。<a id="a-6B"></a>供养宝塔。<a id="a-6C"></a>下至八部。<a id="a-6D"></a>以一切华香璎珞幡盖伎乐。<a id="a-6E"></a>供养宝塔。<a id="a-6F"></a>尔时塔中。<a id="a-6G"></a>出大音声叹言。<a id="a-6H"></a>善哉释迦牟尼佛。<a id="a-6I"></a>以平等慧。<a id="a-6J"></a>教菩萨法。<a id="a-6K"></a>四众闻塔所出音声。<a id="a-6L"></a>皆得法喜。<a id="a-6M"></a>怪未曾有。<a id="a-6N"></a>此宝塔中。<a id="a-6O"></a>有如来全身。<a id="a-6P"></a>过去东方无量千万阿僧祇世界。<a id="a-6Q"></a>国名宝净。<a id="a-6R"></a>佛号多宝。<a id="a-6S"></a>其佛行菩萨道时。<a id="a-6T"></a>作大誓愿。<a id="a-6U"></a>若我成佛灭度之后。<a id="a-6V"></a>于十方国土。<a id="a-6W"></a>有说法华经处。<a id="a-6X"></a>我之塔庙为听经故。<a id="a-6Y"></a>踊现其前以作证明。<a id="a-6Z"></a>若有说法华。<a id="a-6a"></a>全身舍利在于塔中。<a id="a-6b"></a>赞言善哉。<a id="a-6c"></a>大乐说菩萨。<a id="a-6d"></a>白佛言。<a id="a-6e"></a>世尊。<a id="a-6f"></a>我等愿欲见此佛身。<a id="a-6g"></a>佛言。<a id="a-6h"></a>多宝佛有深重愿。<a id="a-6i"></a>若我宝塔。<a id="a-6j"></a>为听法华经故出于诸佛前时。<a id="a-6k"></a>欲以我身示四众者。<a id="a-6l"></a>彼佛分身诸佛。<a id="a-6m"></a>在于十方。<a id="a-6n"></a>尽还一处。<a id="a-6o"></a>然后我身乃出现耳。<a id="a-6p"></a>大乐说言。<a id="a-6q"></a>我等亦愿欲见世尊分身诸佛。<a id="a-6r"></a>佛放白毫一光。<a id="a-6s"></a>东西南北四维上下诸佛。<a id="a-6t"></a>诸佛各告众菩萨言。<a id="a-6u"></a>善男子。<a id="a-6v"></a>我今应往娑婆世界释迦牟尼佛所。<a id="a-6w"></a>并供养多宝如来宝塔。<a id="a-6x"></a>时娑婆世界即变清净。<a id="a-6y"></a>琉璃为地。<a id="a-6z"></a>宝树庄严。<a id="a-70"></a>黄金为绳。<a id="a-71"></a>以界八道。<a id="a-72"></a>无诸聚落村营城邑大海江河山川林薮烧大宝香。<a id="a-73"></a>移诸天人置于他土。<a id="a-74"></a>是时诸佛各将一大菩萨以为侍者。<a id="a-75"></a>至娑婆世界。<a id="a-76"></a>各到宝树下。<a id="a-77"></a>树下皆有师子之座。<a id="a-78"></a>高五百由旬。<a id="a-79"></a>十方诸佛皆悉来集。<a id="a-7A"></a>坐于八方。<a id="a-7B"></a>诸佛欲同开宝塔。<a id="a-7C"></a>即从坐起住虚空中。<a id="a-7D"></a>一切四众起立合掌一心观佛。<a id="a-7E"></a>于是释迦牟尼佛。<a id="a-7F"></a>以右指开七宝塔户。<a id="a-7G"></a>出大音声。<a id="a-7H"></a>如却关钥。<a id="a-7I"></a>一切众会。<a id="a-7J"></a>皆见多宝如来于宝塔中坐师子座。<a id="a-7K"></a>全身不散如入禅定。<a id="a-7L"></a>又闻其言。<a id="a-7M"></a>善哉善哉。<a id="a-7N"></a>释迦牟尼佛。<a id="a-7O"></a>快说是法华经。<a id="a-7P"></a>我为听是经故而来至此。<a id="a-7Q"></a>尔时四众等见过去无量千万亿劫灭度之佛。<a id="a-7R"></a>说如是言。<a id="a-7S"></a>叹未曾有。<a id="a-7T"></a>以天宝华聚散多宝佛及释迦牟尼佛上。<a id="a-7U"></a>尔时多宝佛。<a id="a-7V"></a>于宝塔中。<a id="a-7W"></a>分半坐与释迦牟尼佛坐。<a id="a-7X"></a>时释迦牟尼佛坐其半坐。<a id="a-7Y"></a>以神通力接诸大众。<a id="a-7Z"></a>皆在虚空(出妙法莲华经第四卷)</p>
  <h2 id="a7a">诸佛舍利在金刚塔第二十</h2>
  <p id="a7b">佛告大众。<a id="a-7c"></a>自念古昔所行功德。<a id="a-7d"></a>舍身受身非一非二。<a id="a-7e"></a>我今说之。<a id="a-7f"></a>一身形法此大地种厚八十四万亿里。<a id="a-7g"></a>乃有风厚八十四万亿里。<a id="a-7h"></a>风下有水厚八十四万亿里。<a id="a-7i"></a>水下有火厚八十四万亿里。<a id="a-7j"></a>火下有沙厚八十四万亿里。<a id="a-7k"></a>沙下有金刚厚八十四万亿里。<a id="a-7l"></a>诸佛全身舍利及碎身舍利皆在金刚际刹中。<a id="a-7m"></a>金刚刹复厚八十四万亿里。<a id="a-7n"></a>名曰妙香。<a id="a-7o"></a>佛名不住。<a id="a-7p"></a>十号具足。<a id="a-7q"></a>现在说法(出菩萨处胎经第二卷)</p>
  <h2 id="a7r">起塔中悔后生为大鱼第二十一</h2>
  <p id="a7s">昔有沙门其家大富。<a id="a-7t"></a>造作塔庙。<a id="a-7u"></a>以栴檀为柱七宝为刹。<a id="a-7v"></a>未成之顷有五百沙门从远方来。<a id="a-7w"></a>而其国内有五百贤者。<a id="a-7x"></a>各各给与袈裟衣被。<a id="a-7y"></a>国人谓寺主。<a id="a-7z"></a>远人当去。<a id="a-80"></a>我先发遣。<a id="a-81"></a>阿阇梨常住自当作分寺主。<a id="a-82"></a>沙门念言。<a id="a-83"></a>我之功德积若须弥不可称计。<a id="a-84"></a>而国人不能佐助我。<a id="a-85"></a>我但为一切贱贵近远。<a id="a-86"></a>便以火烧寺塔。<a id="a-87"></a>后入地狱畜生各九十劫。<a id="a-88"></a>后作大鱼。<a id="a-89"></a>身在海中。<a id="a-8A"></a>长四十万里。<a id="a-8B"></a>眼如日月。<a id="a-8C"></a>牙长二万里。<a id="a-8D"></a>正白似雪山。<a id="a-8E"></a>舌广四万里。<a id="a-8F"></a>正赤似火山。<a id="a-8G"></a>口广五万里。<a id="a-8H"></a>时有五百人。<a id="a-8I"></a>入海采宝。<a id="a-8J"></a>正是先身给五百沙门衣者。<a id="a-8K"></a>因缘宿对鱼张口饮水。<a id="a-8L"></a>时舫从流甚疾。<a id="a-8M"></a>皆大恐怖。<a id="a-8N"></a>同称南无佛。<a id="a-8O"></a>鱼闻其音合口而听。<a id="a-8P"></a>水住不流。<a id="a-8Q"></a>闻船上有讽经之声。<a id="a-8R"></a>鱼便泪出。<a id="a-8S"></a>自念不闻此音其来甚久。<a id="a-8T"></a>因不复食经历七日命终海中。<a id="a-8U"></a>浮尸着岸神生法家。<a id="a-8V"></a>堕地能语。<a id="a-8W"></a>便识宿命。<a id="a-8X"></a>年满八岁。<a id="a-8Y"></a>得罗汉道。<a id="a-8Z"></a>还诣海边见其故身。<a id="a-8a"></a>积骨如山观髑髅内七日不遍。<a id="a-8b"></a>坐烧塔寺百八十劫在恶道中(出譬喻经第四卷)</p>
  <p id="a8c">造佛形像第二: <a id="a-8d"></a>优填王造牛头栴檀像一 优填王造金像二 波斯匿王造金像三 波斯匿王造牛头栴檀像四 善容王造石像五 龙王石窟佛影六</p>
  <p data-pb></p>
  <h2 id="a8e">优填王造牛头栴檀像第一</h2>
  <p id="a8f">部惰于咨听法。<a id="a-8g"></a>释提桓因请佛。<a id="a-8h"></a>升三十三天。<a id="a-8i"></a>为母说法三月夏安居。<a id="a-8j"></a>如来欲生人渴仰。<a id="a-8k"></a>不将侍者不言而去。<a id="a-8l"></a>时舍卫国波斯匿王及拘翼国优填王至阿难所。<a id="a-8m"></a>问佛在所。<a id="a-8n"></a>阿难答曰。<a id="a-8o"></a>我亦不知。<a id="a-8p"></a>二王思睹如来遂生身疾。<a id="a-8q"></a>优填王即敕国内诸巧师匠。<a id="a-8r"></a>以牛头栴檀作如来像。<a id="a-8s"></a>举高五尺(出增一阿含经第十九卷)优填王问佛曰。<a id="a-8t"></a>如来灭后欲作佛像。<a id="a-8u"></a>恭敬承事当得何福。<a id="a-8v"></a>佛言。<a id="a-8w"></a>若作佛形像者。<a id="a-8x"></a>世世生处身体貌好死后得生第七梵天。<a id="a-8y"></a>复上胜诸天端政无比。<a id="a-8z"></a>常生豪贵家。<a id="a-90"></a>气力超绝。<a id="a-91"></a>众人爱敬。<a id="a-92"></a>财富无</p>
  <p data-pb></p>
  <h2 id="a93">优填王造金像第二</h2>
  <p id="a94">升忉利天。<a id="a-95"></a>优填王不胜恋慕。<a id="a-96"></a>铸金为像。<a id="a-97"></a>闻佛当下以象载之仰候世尊犹如生佛。<a id="a-98"></a>乃遥见佛足步虚空蹈双莲华放大光明。<a id="a-99"></a>佛语像言。<a id="a-9A"></a>汝于来世大作佛事。<a id="a-9B"></a>我灭度后我诸弟子付嘱于汝。<a id="a-9C"></a>若有众生造立形像种种供养。<a id="a-9D"></a>是人来世必得念佛清净三昧。<a id="a-9E"></a>佛告阿难。<a id="a-9F"></a>持我语遍告弟子。<a id="a-9G"></a>我灭度后造佛形像。<a id="a-9H"></a>相好具足。<a id="a-9I"></a>亦作无量化佛。<a id="a-9J"></a>及画佛迹以微妙。<a id="a-9K"></a>彩及颇梨珠安白毫处。<a id="a-9L"></a>令人见之心生欢喜。<a id="a-9M"></a>能灭百亿那由他恒河沙劫生死之罪(出观佛三昧经第六卷)</p>
  <p data-pb></p>
  <h2 id="a9N">波斯匿王造金像第三</h2>
  <p id="a9O">波斯匿王闻优填王作如来像而供养之。<a id="a-9P"></a>复召工巧以紫磨金铸如来像。<a id="a-9Q"></a>高于五尺。<a id="a-9R"></a>时阎浮提内始有二像(出增一阿含第十九卷)</p>
  <h2 id="a9S">波斯匿王造牛头栴檀像第四</h2>
  <p id="a9T">佛上忉利天。<a id="a-9U"></a>为母说法。<a id="a-9V"></a>经九十日。<a id="a-9W"></a>波斯匿王思欲见佛。<a id="a-9X"></a>刻牛头栴檀作如来像置佛坐处。<a id="a-9Y"></a>佛后还入精舍像出迎佛。<a id="a-9Z"></a>佛言。<a id="a-9a"></a>还坐。<a id="a-9b"></a>曰。<a id="a-9c"></a>吾般泥洹后可为四部众作法式。<a id="a-9d"></a>像即还坐。<a id="a-9e"></a>此像最是众像之始。<a id="a-9f"></a>后人所法者也。<a id="a-9g"></a>佛乃移住两边小精舍。<a id="a-9h"></a>与像异处。<a id="a-9i"></a>相去二十步。<a id="a-9j"></a>祇洹精舍本有七层。<a id="a-9k"></a>诸国竞兴供养不绝。<a id="a-9l"></a>鼠衔灯炷烧幡盖。<a id="a-9m"></a>遂及精舍七重都尽。<a id="a-9n"></a>诸国王人民皆大悲恼。<a id="a-9o"></a>谓栴檀像已烧。<a id="a-9p"></a>却后四五日开东边小精舍户。<a id="a-9q"></a>忽见本像。<a id="a-9r"></a>众大欢喜。<a id="a-9s"></a>共治精舍。<a id="a-9t"></a>得作两重移像本处(出外国图记)</p>
  <h2 id="a9u">善容王造石像第五</h2>
  <p id="a9v">善容王(又名韦驮首只阿育王弟也)入山游猎。<a id="a-9w"></a>见诸梵志。<a id="a-9x"></a>裸形曝露。<a id="a-9y"></a>或食木叶。<a id="a-9z"></a>或吸风服气。<a id="a-A0"></a>或卧棘刺中。<a id="a-A1"></a>种种自苦以求神仙。<a id="a-A2"></a>善容问曰。<a id="a-A3"></a>那无成办。<a id="a-A4"></a>梵志答曰。<a id="a-A5"></a>座有群鹿数共合会。<a id="a-A6"></a>我见心动不能自制。<a id="a-A7"></a>王曰。<a id="a-A8"></a>服食羸惙犹有淫欲。<a id="a-A9"></a>释子沙门。<a id="a-AA"></a>饮食甘美。<a id="a-AB"></a>在好床座。<a id="a-AC"></a>衣服随时。<a id="a-AD"></a>香华自薰。<a id="a-AE"></a>岂得无耶。<a id="a-AF"></a>阿育闻之即怀忧戚。<a id="a-AG"></a>吾维一弟。<a id="a-AH"></a>忽生邪见。<a id="a-AI"></a>恐永迷没政当除恶。<a id="a-AJ"></a>敕给伎女共相欢娱。<a id="a-AK"></a>王躬语弟。<a id="a-AL"></a>何为取兄伎妾。<a id="a-AM"></a>恣意自乐。<a id="a-AN"></a>即欲杀之。<a id="a-AO"></a>大臣谏曰。<a id="a-AP"></a>王唯有一弟又少息胤。<a id="a-AQ"></a>愿听七日。<a id="a-AR"></a>奉依王命。<a id="a-AS"></a>王始默然。<a id="a-AT"></a>语诸臣曰。<a id="a-AU"></a>听弟着吾衣冠入吾宫里伎乐自娱。<a id="a-AV"></a>至七日。<a id="a-AW"></a>王遣使问云。<a id="a-AX"></a>意志自由快乐不乎。<a id="a-AY"></a>善容曰。<a id="a-AZ"></a>不见不闻有何快乐。<a id="a-Aa"></a>王曰。<a id="a-Ab"></a>触事如我复云何不闻不见耶。<a id="a-Ac"></a>弟曰。<a id="a-Ad"></a>应死之人命虽未终与死无异。<a id="a-Ae"></a>当有何情着于五欲。<a id="a-Af"></a>王曰。<a id="a-Ag"></a>今一身忧虑万端。<a id="a-Ah"></a>一身应灭。<a id="a-Ai"></a>在欲不乐。<a id="a-Aj"></a>道说沙门忧念三世。<a id="a-Ak"></a>一身死坏复受一身。<a id="a-Al"></a>亿百千世身身受苦。<a id="a-Am"></a>无量患恼。<a id="a-An"></a>虽出为人。<a id="a-Ao"></a>与他走使。<a id="a-Ap"></a>衣食穷乏。<a id="a-Aq"></a>念此辛酸故出家为道。<a id="a-Ar"></a>求于无为度世之要。<a id="a-As"></a>设不精勤当更历劫数之苦。<a id="a-At"></a>善容乃心开意解。<a id="a-Au"></a>白王曰。<a id="a-Av"></a>今闻王教乃得醒悟。<a id="a-Aw"></a>生老病死实可厌患。<a id="a-Ax"></a>愁忧苦恼流转无穷。<a id="a-Ay"></a>惟愿大王见听为道。<a id="a-Az"></a>王曰。<a id="a-B0"></a>宜知是时。<a id="a-B1"></a>弟即出家奉持禁戒昼夜精勤得罗汉道(出求离牢狱经)阿育王传云。<a id="a-B2"></a>阿育王闻弟得道。<a id="a-B3"></a>深心欢喜稽首礼敬请长供养。<a id="a-B4"></a>弟誓依林野以养余命。<a id="a-B5"></a>阿育即使鬼神于城内造山高数十丈。<a id="a-B6"></a>断外人物绝于来往。<a id="a-B7"></a>乃应王命。<a id="a-B8"></a>率舍衣资造石像一躯。<a id="a-B9"></a>高丈六即山为龛室。</p>
  <h2 id="aBA">龙王石窟佛影第六</h2>
  <p id="aBB">有龙王请佛常住其所。<a id="a-BC"></a>若不住者我发恶心无由得道。<a id="a-BD"></a>诸梵天王复殷勤劝请。<a id="a-BE"></a>愿为一切众生莫独住此。<a id="a-BF"></a>龙以七宝殿奉上如来。<a id="a-BG"></a>佛言。<a id="a-BH"></a>不须但以罗刹石窟施我。<a id="a-BI"></a>佛摄神足独入石室。<a id="a-BJ"></a>自敷坐具跏趺而坐。<a id="a-BK"></a>时罗刹女及龙。<a id="a-BL"></a>为四大弟子及阿难。<a id="a-BM"></a>又造五石室。<a id="a-BN"></a>佛受那先诃城王及诸国请。<a id="a-BO"></a>处处见佛虚空华座满中化佛。<a id="a-BP"></a>龙王欢喜发大誓愿。<a id="a-BQ"></a>愿我来世得佛如此。<a id="a-BR"></a>佛受王请七日。<a id="a-BS"></a>摄于神足。<a id="a-BT"></a>从石窟出。<a id="a-BU"></a>与诸比丘游履诸处。<a id="a-BV"></a>龙所随从。<a id="a-BW"></a>后佛还国啼哭雨泪。<a id="a-BX"></a>白言。<a id="a-BY"></a>愿勿舍我。<a id="a-BZ"></a>世尊安慰云。<a id="a-Ba"></a>当坐汝窟中经千五百岁。<a id="a-Bb"></a>时诸龙王合掌请佛入窟。<a id="a-Bc"></a>佛坐窟中作十八变。<a id="a-Bd"></a>踊身入石。<a id="a-Be"></a>犹如明镜。<a id="a-Bf"></a>在于石内影现于外。<a id="a-Bg"></a>远望则见。<a id="a-Bh"></a>近视则无。<a id="a-Bi"></a>诸天百千供养佛影。<a id="a-Bj"></a>影亦说法。<a id="a-Bk"></a>石窟高一丈八尺。<a id="a-Bl"></a>深二十四步。<a id="a-Bm"></a>石色清白(出观佛三昧经第六卷)</p>
  <p id="aBn">法灭尽第三: <a id="a-Bo"></a>法灭尽</p>
  <p data-pb></p>
  <h2 id="aBp">法灭尽第三</h2>
  <p id="aBq">佛言。<a id="a-Br"></a>我以正法付嘱人天者。<a id="a-Bs"></a>我法千岁不动。<a id="a-Bt"></a>告帝释四王。<a id="a-Bu"></a>我涅槃后各于国土护持正法。<a id="a-Bv"></a>过千载后。<a id="a-Bw"></a>恶风暴雨多诸灾患。<a id="a-Bx"></a>人民饥馑触物磨灭。<a id="a-By"></a>饮食失味珍宝沉没。<a id="a-Bz"></a>西方有王名钵罗婆。<a id="a-C0"></a>北方有王名耶婆那。<a id="a-C1"></a>南方有王名释迦。<a id="a-C2"></a>东方有王名兜沙罗。<a id="a-C3"></a>此四王皆多眷属。<a id="a-C4"></a>杀害比丘破坏塔寺。<a id="a-C5"></a>四方尽乱。<a id="a-C6"></a>时诸比丘来集中国。<a id="a-C7"></a>拘睒弥国王名摩因陀罗西那。<a id="a-C8"></a>生子。<a id="a-C9"></a>手似血涂。<a id="a-CA"></a>身似甲胄。<a id="a-CB"></a>有大勇力。<a id="a-CC"></a>有五百大臣同日生子。<a id="a-CD"></a>皆血手胄身。<a id="a-CE"></a>时拘睒弥国一日雨血。<a id="a-CF"></a>王见恶相即大恐怖请问相师。<a id="a-CG"></a>相师答曰。<a id="a-CH"></a>王今生子。<a id="a-CI"></a>当王阎浮提多杀害人。<a id="a-CJ"></a>为名难当。<a id="a-CK"></a>年渐长大。<a id="a-CL"></a>时四恶王。<a id="a-CM"></a>从四方来。<a id="a-CN"></a>王大忧怖。<a id="a-CO"></a>有天神告曰。<a id="a-CP"></a>大王但立难当为王。<a id="a-CQ"></a>足能降伏四大恶王。<a id="a-CR"></a>便依神言舍位与子。<a id="a-CS"></a>以髻中明珠。<a id="a-CT"></a>冠其子首。<a id="a-CU"></a>集五百大臣。<a id="a-CV"></a>香水灌顶。<a id="a-CW"></a>令往征伐。<a id="a-CX"></a>诸臣之子身被甲胄。<a id="a-CY"></a>从王征讨。<a id="a-CZ"></a>与四恶王战。<a id="a-Ca"></a>杀之都尽。<a id="a-Cb"></a>王阎浮提。<a id="a-Cc"></a>治拘睒弥鞞国。<a id="a-Cd"></a>佛告四大天王。<a id="a-Ce"></a>巴连弗国。<a id="a-Cf"></a>当有婆罗门。<a id="a-Cg"></a>名曰阿耆尼达多。<a id="a-Ch"></a>通达比陀经论。<a id="a-Ci"></a>此婆罗门当纳妻。<a id="a-Cj"></a>其妻有身。<a id="a-Ck"></a>便欲与人论议。<a id="a-Cl"></a>以问相师。<a id="a-Cm"></a>相师答曰。<a id="a-Cn"></a>是胎中儿。<a id="a-Co"></a>当了达一切经论。<a id="a-Cp"></a>生子明了解一切经论及诸医方。<a id="a-Cq"></a>教授五百弟子。<a id="a-Cr"></a>于我法中出家学道。<a id="a-Cs"></a>通达三藏。<a id="a-Ct"></a>善能说法。<a id="a-Cu"></a>辩才巧妙摄多眷属。<a id="a-Cv"></a>此巴连弗邑。<a id="a-Cw"></a>当有大商主。<a id="a-Cx"></a>名曰须陀那。<a id="a-Cy"></a>其妻有身。<a id="a-Cz"></a>便质直柔和诸根寂静。<a id="a-D0"></a>时彼商主即问相师。<a id="a-D1"></a>相师答曰。<a id="a-D2"></a>胎中儿极为良善。<a id="a-D3"></a>月满生子名曰修罗陀。<a id="a-D4"></a>年纪渐长于我法中出家学道。<a id="a-D5"></a>勤行精进证罗汉果。<a id="a-D6"></a>然其寡闻少欲知足。<a id="a-D7"></a>及少知旧居。<a id="a-D8"></a>在揵陀摩罗山。<a id="a-D9"></a>恒为难当王说法。<a id="a-DA"></a>难当见父王过世。<a id="a-DB"></a>两手抱父尸悲号啼哭忧恼伤心。<a id="a-DC"></a>时彼三藏为王说法。<a id="a-DD"></a>王忧恼即止。<a id="a-DE"></a>于佛法中生大敬信。<a id="a-DF"></a>而发声唱言。<a id="a-DG"></a>自今以后我施诸比丘无恐畏适意为乐。<a id="a-DH"></a>而问比丘。<a id="a-DI"></a>前四恶王毁灭佛法更几年岁。<a id="a-DJ"></a>诸比丘答云。<a id="a-DK"></a>经十二年。<a id="a-DL"></a>王心念言。<a id="a-DM"></a>作师子吼。<a id="a-DN"></a>我当十二年中。<a id="a-DO"></a>供养五众种种丰足。<a id="a-DP"></a>供施之日。<a id="a-DQ"></a>天当降香泽之雨。<a id="a-DR"></a>遍阎浮提一切苗稼皆得增长。<a id="a-DS"></a>诸方人众皆持供具来诣拘睒弥国。<a id="a-DT"></a>供养众僧。<a id="a-DU"></a>时诸比丘不勤三业。<a id="a-DV"></a>戏论过日。<a id="a-DW"></a>贪着利养好自严饰身着妙服离出家法形类比丘。<a id="a-DX"></a>而是法中大贼。<a id="a-DY"></a>坏正法幢。<a id="a-DZ"></a>建恶魔幡。<a id="a-Da"></a>灭正法炬。<a id="a-Db"></a>然烦恼火。<a id="a-Dc"></a>消正法海。<a id="a-Dd"></a>坏正法桥。<a id="a-De"></a>没正法船。<a id="a-Df"></a>没正法树。<a id="a-Dg"></a>时天龙鬼神等于诸比丘皆生恶意。<a id="a-Dh"></a>厌恶远离。<a id="a-Di"></a>不复卫护。<a id="a-Dj"></a>而同声唱言。<a id="a-Dk"></a>却后七日佛法灭尽。<a id="a-Dl"></a>号啕悲泣。<a id="a-Dm"></a>共相谓言。<a id="a-Dn"></a>至说戒日比丘斗诤。<a id="a-Do"></a>如来正法于此而灭。<a id="a-Dp"></a>诸优婆塞闻诸天言。<a id="a-Dq"></a>共诣众中谏诸比丘斗诤。<a id="a-Dr"></a>至十五日说戒。<a id="a-Ds"></a>时揵陀摩罗山阿罗汉修罗陀。<a id="a-Dt"></a>观阎浮提。<a id="a-Du"></a>今日何处。<a id="a-Dv"></a>有众僧欲往说戒。<a id="a-Dw"></a>即诣拘睒弥。<a id="a-Dx"></a>时彼僧众乃有百千人。<a id="a-Dy"></a>唯有此阿罗汉修罗陀来。<a id="a-Dz"></a>又复有一三藏名曰弟子。<a id="a-E0"></a>此是如来最后大众聚集。<a id="a-E1"></a>尔时维那行舍罗筹。<a id="a-E2"></a>白三藏言。<a id="a-E3"></a>众僧已集。<a id="a-E4"></a>今为说波罗提木叉。<a id="a-E5"></a>时彼上座答言。<a id="a-E6"></a>阎浮提如来弟子皆来集此数有百千。<a id="a-E7"></a>如是众中我为上首。<a id="a-E8"></a>了达三藏不学戒律。<a id="a-E9"></a>况复余者而有所学。<a id="a-EA"></a>今当为谁而说戒律。<a id="a-EB"></a>时阿罗汉修罗陀立上座前。<a id="a-EC"></a>合掌白上座。<a id="a-ED"></a>但说波罗提木叉。<a id="a-EE"></a>如佛在时。<a id="a-EF"></a>舍利弗目揵连等大比丘众所学法我今已悉学。<a id="a-EG"></a>如来虽灭已出千岁。<a id="a-EH"></a>彼所制律仪我悉已备。<a id="a-EI"></a>上座弟子闻修罗陀比丘自言如来所制戒律我悉备持。<a id="a-EJ"></a>起不忍心。<a id="a-EK"></a>有一弟子名曰安伽陀。<a id="a-EL"></a>极生忿恨。<a id="a-EM"></a>从坐起骂辱彼圣。<a id="a-EN"></a>汝是下座比丘愚痴无智而毁辱我师。<a id="a-EO"></a>即持利刀杀彼圣人。<a id="a-EP"></a>时有一鬼名曰大提木法。<a id="a-EQ"></a>作是念言。<a id="a-ER"></a>世间唯有此一罗汉。<a id="a-ES"></a>而为恶比丘弟子所害。<a id="a-ET"></a>执持金刚杵打头命终。<a id="a-EU"></a>时阿罗汉弟子。<a id="a-EV"></a>见杀其师忿恨不忍。<a id="a-EW"></a>即杀三藏。<a id="a-EX"></a>时诸天世人悲哀啼泣。<a id="a-EY"></a>呜呼苦哉。<a id="a-EZ"></a>如来正法今便都尽。<a id="a-Ea"></a>即此大地六种震动。<a id="a-Eb"></a>无量众生号吼啼泣。<a id="a-Ec"></a>各各离散。<a id="a-Ed"></a>时拘睒弥王。<a id="a-Ee"></a>闻诸比丘杀阿罗汉及三藏法师。<a id="a-Ef"></a>心生恼惋。<a id="a-Eg"></a>诸邪见辈竞破塔庙。<a id="a-Eh"></a>及害比丘。<a id="a-Ei"></a>从是佛法索然顿灭(出杂阿含)佛告阿难。<a id="a-Ej"></a>我泥洹后。<a id="a-Ek"></a>法欲灭时。<a id="a-El"></a>五浊恶世魔道兴盛。<a id="a-Em"></a>诸魔沙门坏乱吾道。<a id="a-En"></a>着俗衣裳饰好袈裟五色之服。<a id="a-Eo"></a>饮酒炙肉杀生贪味。<a id="a-Ep"></a>无有慈心更相憎嫉。<a id="a-Eq"></a>时有菩萨精进修德。<a id="a-Er"></a>一切敬待人所宗尚。<a id="a-Es"></a>教化平等。<a id="a-Et"></a>怜贫念老。<a id="a-Eu"></a>救育穷厄。<a id="a-Ev"></a>恒以经像。<a id="a-Ew"></a>令人奉事。<a id="a-Ex"></a>作诸福德。<a id="a-Ey"></a>志性温善。<a id="a-Ez"></a>不侵害人。<a id="a-F0"></a>捐身济物。<a id="a-F1"></a>不自惜己。<a id="a-F2"></a>忍辱仁和。<a id="a-F3"></a>设有是人。<a id="a-F4"></a>众魔比丘咸共嫉之。<a id="a-F5"></a>诽谤扬恶摈黜驱遣不令得住。<a id="a-F6"></a>自共于后不修道德。<a id="a-F7"></a>寺庙空荒不复修理。<a id="a-F8"></a>转就毁坏。<a id="a-F9"></a>但贪财物。<a id="a-FA"></a>积聚不散。<a id="a-FB"></a>不作福德。<a id="a-FC"></a>贩卖奴婢耕田种植。<a id="a-FD"></a>焚烧山林伤害众生。<a id="a-FE"></a>无有慈心。<a id="a-FF"></a>奴为比丘。<a id="a-FG"></a>婢为比丘尼。<a id="a-FH"></a>无有道德。<a id="a-FI"></a>淫劮浊乱。<a id="a-FJ"></a>男女不别。<a id="a-FK"></a>令道薄淡。<a id="a-FL"></a>皆由斯辈。<a id="a-FM"></a>或避县官。<a id="a-FN"></a>依倚吾道。<a id="a-FO"></a>求作比丘。<a id="a-FP"></a>不修戒律。<a id="a-FQ"></a>月半月尽。<a id="a-FR"></a>絓名讲戒。<a id="a-FS"></a>厌惓懈怠。<a id="a-FT"></a>不欲听闻。<a id="a-FU"></a>抄略前后。<a id="a-FV"></a>不肯尽说。<a id="a-FW"></a>经不诵读。<a id="a-FX"></a>设有读者。<a id="a-FY"></a>不识字句。<a id="a-FZ"></a>为强言是不咨明者。<a id="a-Fa"></a>贡高求名嘘天推步。<a id="a-Fb"></a>以为荣贵望人供养。<a id="a-Fc"></a>诸魔比丘命终之后。<a id="a-Fd"></a>精神当堕无泽地狱。<a id="a-Fe"></a>五逆罪中饿鬼畜生靡不更历。<a id="a-Ff"></a>过恒沙劫罪竟。<a id="a-Fg"></a>乃出生在边国无三宝处。<a id="a-Fh"></a>法欲灭时。<a id="a-Fi"></a>女人精勤恒作功德。<a id="a-Fj"></a>男子懈慢不用法语。<a id="a-Fk"></a>眼见沙门如视粪土。<a id="a-Fl"></a>无有信心。<a id="a-Fm"></a>法轮殄没诸天泣泪。<a id="a-Fn"></a>水旱不调五谷不熟。<a id="a-Fo"></a>灾疫流行死亡者众。<a id="a-Fp"></a>人民勤苦县官侵克。<a id="a-Fq"></a>不修道理皆思乐乱。<a id="a-Fr"></a>恶人转多善者甚少。<a id="a-Fs"></a>日月转促人命转短。<a id="a-Ft"></a>四十头白裁寿六十。<a id="a-Fu"></a>男子寿短。<a id="a-Fv"></a>女人命长。<a id="a-Fw"></a>七八九十或至百岁。<a id="a-Fx"></a>大水忽起卒至无期。<a id="a-Fy"></a>世人不信故谓有常。<a id="a-Fz"></a>众生杂类无有豪贱。<a id="a-G0"></a>没溺浮。<a id="a-G1"></a>漂鱼鳖啖食菩萨比丘众魔驱逐不预众会。<a id="a-G2"></a>菩萨入山福德之处惔怕自守以为忻快。<a id="a-G3"></a>寿命延长诸天卫护。<a id="a-G4"></a>月光出世得相遭值。<a id="a-G5"></a>共兴吾道五十二岁。<a id="a-G6"></a>首楞严经。<a id="a-G7"></a>般舟三昧。<a id="a-G8"></a>先灭化去。<a id="a-G9"></a>十二部经寻复化灭尽不复现不见文字。<a id="a-GA"></a>沙门袈裟自然变白。<a id="a-GB"></a>圣王去后吾法灭尽。<a id="a-GC"></a>譬如油灯临欲灭时光更猛盛。<a id="a-GD"></a>于是便灭。<a id="a-GE"></a>吾法尽时亦如灯灭。<a id="a-GF"></a>自此之后难可纲纪。<a id="a-GG"></a>如是久后弥勒当下世间作佛。<a id="a-GH"></a>天下太平毒气消除。<a id="a-GI"></a>雨润和适五谷滋茂。<a id="a-GJ"></a>树木长大人长八丈。<a id="a-GK"></a>皆寿八万四千岁。<a id="a-GL"></a>众生得度不可。<a id="a-GM"></a>称计(出法灭尽经)</p>
 </body>
</html>