<!doctype html>
<html id="z3IBWOn1Hy" data-ver="1143">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十四(声闻无学僧部第十二之二)</h1>
  <p id="a2">舍利弗退大乘而向小道一 舍利弗从生及出家得道二 舍利弗请佛制戒三 舍利弗受灌园人浴令生天上四 舍利弗化人蟒令生天上五 舍利弗入金刚定为鬼所打不能毁伤六 舍利弗性憋难求七 舍利弗先佛涅槃八 舍利弗目连角现神力九 目连使阿耆河水涨作宝桥度佛十 目连为母造盆十一 目连为魔所娆十二 目连劝弟施并示报处十三 目连伏菩萨慢十四 目连以神力降化梵志十五 目连化诸鬼神自说先恶十六 目连现二神足力降二龙王十七 目连迁无热池现金翅鸟十八 目连三观不中其心皆实十九 目连心实事虚二十</p>
  <p data-pb></p>
  <h2 id="a3">舍利弗退大乘而向小道第一</h2>
  <p id="a4">利弗于六十劫中行菩萨道。<a id="a-5"></a>欲度布施河时有一人来乞其眼。<a id="a-6"></a>舍利弗言。<a id="a-7"></a>眼无所任何以索之。<a id="a-8"></a>若须我身及财物者当以相与。<a id="a-9"></a>答曰。<a id="a-A"></a>唯欲得眼。<a id="a-B"></a>舍利弗出一眼而与之。<a id="a-C"></a>乞者得眼唾而脚踏。<a id="a-D"></a>舍利弗言。<a id="a-E"></a>如此等人难可度也。<a id="a-F"></a>不如自调早伏生死。<a id="a-G"></a>于是回向小乘(出大智度论第十二卷)</p>
  <p data-pb></p>
  <h2 id="aH">舍利弗从生及出家得道第二</h2>
  <p id="aI">南天竺有婆罗门。<a id="a-J"></a>名曰提舍。<a id="a-K"></a>为大论议师。<a id="a-L"></a>其妻怀妊。<a id="a-M"></a>梦见一人身披甲胄手执金刚。<a id="a-N"></a>摧破诸山在山边立。<a id="a-O"></a>提舍闻之曰。<a id="a-P"></a>汝当生男摧伏诸论议师。<a id="a-Q"></a>唯不如一人为作弟子。<a id="a-R"></a>怀妊以后。<a id="a-S"></a>母大聪明甚能论议。<a id="a-T"></a>弟拘郗罗与姊言谈。<a id="a-U"></a>每事屈滞。<a id="a-V"></a>知所怀子必大智慧。<a id="a-W"></a>舍家学问不暇剪爪。<a id="a-X"></a>时人呼为长爪梵志。<a id="a-Y"></a>姊生儿七日。<a id="a-Z"></a>字曰优波提舍(出曜经云优波替)时人以母所生。<a id="a-a"></a>共为之号名舍利弗。<a id="a-b"></a>年始八岁诵十八部经。<a id="a-c"></a>通解一切书籍。<a id="a-d"></a>时摩伽陀国有龙王兄弟。<a id="a-e"></a>一名吉利。<a id="a-f"></a>二名阿伽罗。<a id="a-g"></a>降雨以时国无荒年。<a id="a-h"></a>人民感之。<a id="a-i"></a>常以仲春之月。<a id="a-j"></a>一切大集。<a id="a-k"></a>至龙住处为设大会。<a id="a-l"></a>作乐谈义终此一晨。<a id="a-m"></a>自古及今斯集未替。<a id="a-n"></a>敷四高座。<a id="a-o"></a>一为国王。<a id="a-p"></a>二为太子。<a id="a-q"></a>三为大臣。<a id="a-r"></a>四为论士。<a id="a-s"></a>舍利弗八岁之身。<a id="a-t"></a>观察时人神情嘱向。<a id="a-u"></a>无胜己者。<a id="a-v"></a>便升论座结加趺坐。<a id="a-w"></a>众人疑怪。<a id="a-x"></a>或谓愚小无智。<a id="a-y"></a>或谓智量过人。<a id="a-z"></a>虽复嘉其神异。<a id="a-10"></a>犹怀矜耻。<a id="a-11"></a>以其年少不自与语。<a id="a-12"></a>皆遣年少弟子传言问之。<a id="a-13"></a>答酢流便辞理超绝。<a id="a-14"></a>时诸论师叹未曾有。<a id="a-15"></a>愚智大小一切皆伏。<a id="a-16"></a>王大欢喜。<a id="a-17"></a>即命有司封一聚落常以给之。<a id="a-18"></a>国内大小无不庆悦。<a id="a-19"></a>时吉占师子名拘律陀。<a id="a-1A"></a>姓大目犍连。<a id="a-1B"></a>舍利弗共为亲友。<a id="a-1C"></a>舍利弗才明见贵。<a id="a-1D"></a>目犍豪爽致知。<a id="a-1E"></a>才智相比行止必俱。<a id="a-1F"></a>结要终始。<a id="a-1G"></a>后俱厌世出家学道。<a id="a-1H"></a>作梵志删阇耶弟子。<a id="a-1I"></a>问于师曰。<a id="a-1J"></a>所求道所得。<a id="a-1K"></a>师答之曰。<a id="a-1L"></a>自我求道弥历年岁。<a id="a-1M"></a>不知为道果无耶。<a id="a-1N"></a>我非其人耶。<a id="a-1O"></a>而亦不得。<a id="a-1P"></a>他日其师寝疾。<a id="a-1Q"></a>舍利弗在头边立。<a id="a-1R"></a>大目连在足边立。<a id="a-1S"></a>喘喘然其将终。<a id="a-1T"></a>乃愍尔而笑。<a id="a-1U"></a>二人问笑意。<a id="a-1V"></a>师答之言。<a id="a-1W"></a>世俗无眼为恩爱所侵。<a id="a-1X"></a>我见金地国王死。<a id="a-1Y"></a>其大夫人自投火[卄/積]求同一处。<a id="a-1Z"></a>而此二人。<a id="a-1a"></a>行报各异生处殊绝。<a id="a-1b"></a>是时二人笔受师语。<a id="a-1c"></a>欲以验其虚实。<a id="a-1d"></a>后有金地商人。<a id="a-1e"></a>远来摩伽陀国。<a id="a-1f"></a>二人以疏验之。<a id="a-1g"></a>果如师语。<a id="a-1h"></a>乃抚然叹曰。<a id="a-1i"></a>我等非其人耶。<a id="a-1j"></a>为是师隐我耶。<a id="a-1k"></a>二人相与誓曰。<a id="a-1l"></a>若先得甘露要毕同味。<a id="a-1m"></a>佛度迦葉兄弟千人。<a id="a-1n"></a>次游王舍城。<a id="a-1o"></a>时一比丘名阿说示(五人之一)着衣持钵入城乞食。<a id="a-1p"></a>舍利弗见其容仪超异诸根静默。<a id="a-1q"></a>问曰。<a id="a-1r"></a>汝师是谁耶。<a id="a-1s"></a>答曰。<a id="a-1t"></a>释种太子。<a id="a-1u"></a>厌老病死苦出家学道得无上菩提。<a id="a-1v"></a>是我师也。<a id="a-1w"></a>舍利弗言。<a id="a-1x"></a>为我说汝师教授法。<a id="a-1y"></a>答曰。<a id="a-1z"></a>我年既幼稚。<a id="a-20"></a>学日又初浅。<a id="a-21"></a>岂能宣至真。<a id="a-22"></a>如来广大义。<a id="a-23"></a>又曰。<a id="a-24"></a>略说其要。<a id="a-25"></a>答曰。<a id="a-26"></a>诸法因缘生。<a id="a-27"></a>是法因缘灭。<a id="a-28"></a>舍利弗即得初道(出曜经云得无著果)。<a id="a-29"></a>还为目连说亦得初道。<a id="a-2A"></a>二师为各与二百五十弟子俱到佛所。<a id="a-2B"></a>佛遥见之。<a id="a-2C"></a>指舍利弗。<a id="a-2D"></a>是我弟子中智慧第一。<a id="a-2E"></a>又指目连云。<a id="a-2F"></a>神足第一。<a id="a-2G"></a>今与其弟子大众俱来。<a id="a-2H"></a>白佛言。<a id="a-2I"></a>我等愿从佛法出家。<a id="a-2J"></a>佛言。<a id="a-2K"></a>善来比丘。<a id="a-2L"></a>即时须发自落。<a id="a-2M"></a>法服着身。<a id="a-2N"></a>衣钵具足。<a id="a-2O"></a>受成就戒。<a id="a-2P"></a>过半月后。<a id="a-2Q"></a>闻佛为长爪梵志说法。<a id="a-2R"></a>即得阿罗汉道(出大智论第十一卷)</p>
  <h2 id="a2S">舍利弗请佛制戒第三</h2>
  <p id="a2T">佛住舍卫城。<a id="a-2U"></a>舍利弗请佛制戒。<a id="a-2V"></a>诸比丘言。<a id="a-2W"></a>云何未有过而求制戒。<a id="a-2X"></a>佛言。<a id="a-2Y"></a>舍利弗不但今日未有过而请制戒。<a id="a-2Z"></a>其往昔时。<a id="a-2a"></a>在一聚落。<a id="a-2b"></a>人民居士未有过患。<a id="a-2c"></a>亦尝请我制诸刑罚。<a id="a-2d"></a>时国名迦尸。<a id="a-2e"></a>城名波罗奈。<a id="a-2f"></a>国王名净称。<a id="a-2g"></a>净称以法治化。<a id="a-2h"></a>布施持戒以道泛爱。<a id="a-2i"></a>人民致盛富乐丰实。<a id="a-2j"></a>村里邑屋鸡飞相接。<a id="a-2k"></a>举国相敬常作诸伎共相娱乐。<a id="a-2l"></a>时有大臣。<a id="a-2m"></a>名曰陶利。<a id="a-2n"></a>多诸谋策。<a id="a-2o"></a>白王言。<a id="a-2p"></a>今日境内自然富乐。<a id="a-2q"></a>人民相敬。<a id="a-2r"></a>愿王制立刑罚。<a id="a-2s"></a>莫令乐极生过。<a id="a-2t"></a>王曰。<a id="a-2u"></a>即诸大臣聪明有智。<a id="a-2v"></a>多有朋党不可卒制。<a id="a-2w"></a>若一诃责或生衅咎。<a id="a-2x"></a>王欲薄启其。<a id="a-2y"></a>乃说偈言。</p>
  <p id="a2z">纵力喜嗔怒　　哀愍必治制</p>
  <p id="a30">化民以正法　　令心无怨蔽</p>
  <p id="a31">大臣咸喜。<a id="a-32"></a>亦说偈言。</p>
  <p id="a33">最胜人中尊　　调伏久住世</p>
  <p id="a34">以道治苍生　　慈阴无极际</p>
  <p id="a35">佛言。<a id="a-36"></a>净称者则我身是。<a id="a-37"></a>大臣者舍利弗是(出僧祇律第一卷)</p>
  <p data-pb></p>
  <h2 id="a38">舍利弗受灌园人浴令生天上第四</h2>
  <p id="a39">利弗。<a id="a-3A"></a>夏盛热时。<a id="a-3B"></a>游庵罗园。<a id="a-3C"></a>一客作人汲井水灌树。<a id="a-3D"></a>于佛无有大信。<a id="a-3E"></a>见舍利弗发小信心。<a id="a-3F"></a>唤舍利弗言。<a id="a-3G"></a>大德来。<a id="a-3H"></a>脱衣树下坐。<a id="a-3I"></a>我以水浇不失溉灌。<a id="a-3J"></a>兼相利益。<a id="a-3K"></a>舍利弗脱衣受洗。<a id="a-3L"></a>身得凉乐随意游行。<a id="a-3M"></a>此客作人其夜命终。<a id="a-3N"></a>即生忉利天上。<a id="a-3O"></a>有大威力。<a id="a-3P"></a>次释提桓因。<a id="a-3Q"></a>便自念言。<a id="a-3R"></a>我何因生此。<a id="a-3S"></a>自观宿命。<a id="a-3T"></a>信心微薄。<a id="a-3U"></a>因客作溉灌。<a id="a-3V"></a>汲水洗浴舍利弗身。<a id="a-3W"></a>我若信心纯厚。<a id="a-3X"></a>知必有报故设浴具以为供养。<a id="a-3Y"></a>自惟为功虽少。<a id="a-3Z"></a>以遇良田获报甚多。<a id="a-3a"></a>即诣舍利弗所。<a id="a-3b"></a>散华供养。<a id="a-3c"></a>舍利弗因其净信之心。<a id="a-3d"></a>为说法要得须陀洹道(出杂藏经)</p>
  <p data-pb></p>
  <h2 id="a3e">舍利弗化人蟒令生天上第五</h2>
  <p id="a3f">舍卫国一旦雨血。<a id="a-3g"></a>纵广四十里。<a id="a-3h"></a>王与群臣咸大惊怪。<a id="a-3i"></a>即召诸道术及知占候使推为吉凶。<a id="a-3j"></a>占者对曰。<a id="a-3k"></a>旧记有云。<a id="a-3l"></a>雨血之灾。<a id="a-3m"></a>应生人蟒毒害之物。<a id="a-3n"></a>宜推国内彰别灾祸。<a id="a-3o"></a>王曰。<a id="a-3p"></a>何以别知。<a id="a-3q"></a>占师曰。<a id="a-3r"></a>是为人蟒难可别知。<a id="a-3s"></a>诫敕国中。<a id="a-3t"></a>有新生小儿悉皆送来。<a id="a-3u"></a>以一空罂使众儿唾中。<a id="a-3v"></a>中有一儿唾即成火焰。<a id="a-3w"></a>当知此儿正是人蟒。<a id="a-3x"></a>议曰。<a id="a-3y"></a>此不可着人间。<a id="a-3z"></a>即徙置闲隐无人之处。<a id="a-40"></a>国中有应死者可送与之。<a id="a-41"></a>人蟒吐毒杀人如是。<a id="a-42"></a>前后被毒所杀七万二千人。<a id="a-43"></a>后有师子来出震吼之声。<a id="a-44"></a>四千里内人物慑伏。<a id="a-45"></a>周流暴害莫能制御。<a id="a-46"></a>于是国王即募国中能却师子者。<a id="a-47"></a>与金千斤封一大县。<a id="a-48"></a>无有应者。<a id="a-49"></a>众臣白王。<a id="a-4A"></a>唯当有人蟒能却</p>
  <p data-pb></p>
  <h2 id="a4B">舍利弗入金刚定为鬼所打不能毁伤第六</h2>
  <p id="a4C">佛在罗阅城迦兰陀竹园。<a id="a-4D"></a>时尊者舍利弗在耆阇崛山中。<a id="a-4E"></a>入金刚三昧(杂阿含云新剃须发)是时有二鬼。<a id="a-4F"></a>一名伽罗。<a id="a-4G"></a>二名优婆伽罗。<a id="a-4H"></a>毗沙门天王使遣。<a id="a-4I"></a>至毗留勒叉王所。<a id="a-4J"></a>欲论人天之事。<a id="a-4K"></a>是时二鬼。<a id="a-4L"></a>从彼虚空而过。<a id="a-4M"></a>遥见舍利弗结加趺坐系念在前意寂然定。<a id="a-4N"></a>伽罗鬼谓彼鬼言。<a id="a-4O"></a>我今堪任以拳打此沙门头。<a id="a-4P"></a>优婆伽罗鬼语第二鬼曰。<a id="a-4Q"></a>汝勿兴此意打沙门头。<a id="a-4R"></a>所以然者。<a id="a-4S"></a>此沙门极有神德有大威力。<a id="a-4T"></a>世尊弟子中聪明智慧最为第一。<a id="a-4U"></a>备于长夜受苦无量。<a id="a-4V"></a>是时彼鬼再三曰。<a id="a-4W"></a>我能堪任打此沙门头。<a id="a-4X"></a>优婆伽罗鬼报曰。<a id="a-4Y"></a>汝今不随我语者。<a id="a-4Z"></a>汝便住此。<a id="a-4a"></a>吾舍汝去。<a id="a-4b"></a>此恶鬼曰。<a id="a-4c"></a>汝畏沙门乎。<a id="a-4d"></a>优婆伽罗曰。<a id="a-4e"></a>我实畏之设汝以手打此沙门者。<a id="a-4f"></a>地当分为二分。<a id="a-4g"></a>当暴风疾雨地亦振动。<a id="a-4h"></a>诸天惊怖四天王已知。<a id="a-4i"></a>我等不安其所。<a id="a-4j"></a>是时恶鬼曰。<a id="a-4k"></a>我今堪任辱此沙门。<a id="a-4l"></a>善鬼闻已便舍而去。<a id="a-4m"></a>时彼恶鬼即打舍利弗头。<a id="a-4n"></a>是时天地大动四面暴风疾雨寻时来至。<a id="a-4o"></a>地分为二分。<a id="a-4p"></a>恶鬼全身堕地狱中(杂阿含云舍利言烧我煮我。<a id="a-4q"></a>伽吒鬼陷地狱中)。<a id="a-4r"></a>舍利弗从三昧起。<a id="a-4s"></a>正衣服往诣竹园。<a id="a-4t"></a>至世尊所头面礼足在一面坐。<a id="a-4u"></a>时佛告舍利弗。<a id="a-4v"></a>汝今身体无疾病乎。<a id="a-4w"></a>舍利弗言。<a id="a-4x"></a>体素无患唯苦头痛。<a id="a-4y"></a>世尊告曰。<a id="a-4z"></a>有伽罗鬼手打汝头。<a id="a-50"></a>若当彼鬼。<a id="a-51"></a>以手打须弥山者。<a id="a-52"></a>山便为二分。<a id="a-53"></a>所以然者。<a id="a-54"></a>彼鬼有大力。<a id="a-55"></a>今此鬼受其罪报故全身入阿鼻狱中。<a id="a-56"></a>尔时世尊告诸比丘。<a id="a-57"></a>甚奇甚特金刚三昧力。<a id="a-58"></a>乃至于斯由此三昧无所伤害。<a id="a-59"></a>正使须弥山打头者终不能动其毛。<a id="a-5A"></a>所以然者。<a id="a-5B"></a>比丘听之。<a id="a-5C"></a>于此贤劫中有佛。<a id="a-5D"></a>名拘楼孙。<a id="a-5E"></a>彼佛有二大声闻。<a id="a-5F"></a>一名等寿。<a id="a-5G"></a>二名大智。<a id="a-5H"></a>等寿神足第一。<a id="a-5I"></a>大智智慧第一。<a id="a-5J"></a>如我今日舍利弗智慧第一。<a id="a-5K"></a>目揵连神足第一。<a id="a-5L"></a>时等寿大智二比丘。<a id="a-5M"></a>俱得金刚三昧。<a id="a-5N"></a>等寿一时在闲静处入于寂定。<a id="a-5O"></a>时牧牛羊人取薪草人。<a id="a-5P"></a>见各相谓言。<a id="a-5Q"></a>此沙门今取无常。<a id="a-5R"></a>即共集草木积其身上。<a id="a-5S"></a>以火焚烧舍之而去。<a id="a-5T"></a>是时等寿寻从定起。<a id="a-5U"></a>正衣服入村乞食。<a id="a-5V"></a>诸取薪人还见比丘。<a id="a-5W"></a>各相谓言。<a id="a-5X"></a>此比丘昨日命终。<a id="a-5Y"></a>我等以火焚烧。<a id="a-5Z"></a>今日还活。<a id="a-5a"></a>今当立字号还活。<a id="a-5b"></a>若比丘得金刚三昧者。<a id="a-5c"></a>入水火刀剑不能中伤。<a id="a-5d"></a>金刚三昧威德如是。<a id="a-5e"></a>今舍利弗得此三昧。<a id="a-5f"></a>多游二处空空三昧金刚三昧(出增一阿含经第三十卷)</p>
  <h2 id="a5g">舍利弗性憋难求第七</h2>
  <p id="a5h">舍利弗等受六群比丘尼请。<a id="a-5i"></a>设多美饮食。<a id="a-5j"></a>下座及沙弥。<a id="a-5k"></a>与六十日稻饭胡麻滓合菜煮。<a id="a-5l"></a>佛问罗睺罗。<a id="a-5m"></a>僧饮食饱足不。<a id="a-5n"></a>具答。<a id="a-5o"></a>又问有谁上座。<a id="a-5p"></a>又答和上舍利弗。<a id="a-5q"></a>佛言。<a id="a-5r"></a>舍利弗食不净食。<a id="a-5s"></a>舍利弗吐去所食。<a id="a-5t"></a>誓尽形寿断受外请常行乞食。<a id="a-5u"></a>诸大贵人后欲设僧饭。<a id="a-5v"></a>愿得舍利弗。<a id="a-5w"></a>白佛乞敕。<a id="a-5x"></a>舍利弗还受外请。<a id="a-5y"></a>佛言莫求。<a id="a-5z"></a>其性恶憋。<a id="a-60"></a>其过去时有一国王。<a id="a-61"></a>为毒蛇所螫。<a id="a-62"></a>能治毒师作舍伽罗咒收毒蛇来。<a id="a-63"></a>先作火聚语蛇言。<a id="a-64"></a>汝宁入火宁还噏毒。<a id="a-65"></a>蛇思惟。<a id="a-66"></a>我已吐竟。<a id="a-67"></a>乃投身火中。<a id="a-68"></a>毒蛇即舍利弗也(出十诵律序下分又出弥沙塞律第三十一卷。<a id="a-69"></a>又出僧祇律第四十卷)</p>
  <h2 id="a6A">舍利弗先佛涅槃第八</h2>
  <p id="a6B">佛告阿难。<a id="a-6C"></a>得四神足者。<a id="a-6D"></a>能住寿一劫。<a id="a-6E"></a>如来今者当寿几许。<a id="a-6F"></a>如是至三。<a id="a-6G"></a>阿难为魔所迷默然不对。<a id="a-6H"></a>又告阿难。<a id="a-6I"></a>汝可起去静处思惟。<a id="a-6J"></a>即起至林中。<a id="a-6K"></a>时魔波旬来至佛所。<a id="a-6L"></a>白言。<a id="a-6M"></a>世尊。<a id="a-6N"></a>处世教化度人周讫。<a id="a-6O"></a>蒙脱生死数如恒沙。<a id="a-6P"></a>时年又老可入涅槃。<a id="a-6Q"></a>即告魔言。<a id="a-6R"></a>却后三月当般涅槃。<a id="a-6S"></a>波旬闻说欢喜而去。<a id="a-6T"></a>阿难睡梦见有大树普覆虚空。<a id="a-6U"></a>一切群萌靡不蒙赖。<a id="a-6V"></a>旋风卒起吹激其树。<a id="a-6W"></a>灭于力士所住之地。<a id="a-6X"></a>一切群生莫不悲悼。<a id="a-6Y"></a>阿难惊觉怖不自宁。<a id="a-6Z"></a>思惟所梦。<a id="a-6a"></a>将无世尊欲般涅槃。<a id="a-6b"></a>来至佛所而白佛言。<a id="a-6c"></a>我向所梦如斯之事。<a id="a-6d"></a>将无世尊欲般涅槃。<a id="a-6e"></a>佛告阿难。<a id="a-6f"></a>如汝所言。<a id="a-6g"></a>吾后三月当般涅槃。<a id="a-6h"></a>我向问汝。<a id="a-6i"></a>若有得四神足者。<a id="a-6j"></a>能住寿一劫。<a id="a-6k"></a>吾四神足极能修善。<a id="a-6l"></a>如是满三而汝不对。<a id="a-6m"></a>魔来劝我当取涅槃。<a id="a-6n"></a>吾以许之。<a id="a-6o"></a>阿难悲恸不能自持。<a id="a-6p"></a>其诸弟子展转相语。<a id="a-6q"></a>各怀悲仰来至佛所。<a id="a-6r"></a>谁得常存。<a id="a-6s"></a>我为汝等。<a id="a-6t"></a>应作已作。<a id="a-6u"></a>应说已说。<a id="a-6v"></a>汝等但当勤修精进何为忧戚。<a id="a-6w"></a>舍利弗闻佛涅槃深怀叹感。<a id="a-6x"></a>不忍见世尊而取灭度。<a id="a-6y"></a>今欲在前而入涅槃。<a id="a-6z"></a>唯愿世尊当见听许。<a id="a-70"></a>如是至三。<a id="a-71"></a>世尊告曰。<a id="a-72"></a>宜知是时。<a id="a-73"></a>一切贤圣皆当寂灭。<a id="a-74"></a>舍利弗即整衣服三业供养却行而去。<a id="a-75"></a>将沙弥均提罗。<a id="a-76"></a>诣罗阅只至本生城。<a id="a-77"></a>即敕均提。<a id="a-78"></a>汝往入城及至聚落。<a id="a-79"></a>告国王大臣旧故知识诸檀越辈来共取别。<a id="a-7A"></a>均提宣告。<a id="a-7B"></a>和上舍利弗将般涅槃。<a id="a-7C"></a>诸欲见者宜可时往。<a id="a-7D"></a>阿阇世王及诸四辈各自驰奔。<a id="a-7E"></a>舍利弗如是种种广为诸人随病投药。<a id="a-7F"></a>众会有得初果乃至三果。<a id="a-7G"></a>或有出家成阿罗汉者。<a id="a-7H"></a>复有誓心求佛道者。<a id="a-7I"></a>闻说法已作礼而去。<a id="a-7J"></a>于后夜分。<a id="a-7K"></a>正身正意系心在前入于初禅。<a id="a-7L"></a>从初禅起入第二禅。<a id="a-7M"></a>如是次第入灭尽定。<a id="a-7N"></a>从灭定起而般涅槃。<a id="a-7O"></a>时天帝释与多天众来至其所赞叹供养。<a id="a-7P"></a>帝释又敕毗首羯摩。<a id="a-7Q"></a>合集众宝庄严高车送平博地。<a id="a-7R"></a>敕诸夜叉。<a id="a-7S"></a>往大海边取牛头栴檀积为大[卄/積]。<a id="a-7T"></a>安身在上苏油灌之放火阇维。<a id="a-7U"></a>火灭之后。<a id="a-7V"></a>均提。<a id="a-7W"></a>拾取舍利盛着钵中摄其三衣担至佛所。<a id="a-7X"></a>阿难悲悼言。<a id="a-7Y"></a>法轮大将军已取涅槃我何凭怙。<a id="a-7Z"></a>佛曰。<a id="a-7a"></a>其虽灭度五分法身亦不灭也。</p>
  <p id="a7b">舍利弗过去世时。<a id="a-7c"></a>亦不堪忍见于我死而先我前死。<a id="a-7d"></a>阿难白佛。<a id="a-7e"></a>不审往昔先前取死其事云何。<a id="a-7f"></a>佛告阿难。<a id="a-7g"></a>过去久远不思议劫。<a id="a-7h"></a>此阎浮提有一国王。<a id="a-7i"></a>名旃陀婆罗脾(梁言月光)。<a id="a-7j"></a>王有二万夫人婇女。<a id="a-7k"></a>其第一夫人名须摩檀(梁言华施)一万大臣。<a id="a-7l"></a>其第一者名摩旃陀(梁言大月)。<a id="a-7m"></a>王有五百太子。<a id="a-7n"></a>最大太子。<a id="a-7o"></a>名曰尸罗跋陀(梁言戒莫)。<a id="a-7p"></a>王所住城名跋陀耆婆(梁言贤寿)。<a id="a-7q"></a>其城纵广四百由旬。<a id="a-7r"></a>周匝凡有百二十门。<a id="a-7s"></a>说大檀施随众所须尽给与之。<a id="a-7t"></a>并复告下八万四千诸小国土。<a id="a-7u"></a>悉令开藏给施。<a id="a-7v"></a>一切众臣如教。<a id="a-7w"></a>即竖金幢击于金鼓广布宣令腾王慈诏。<a id="a-7x"></a>远近内外咸令闻知。<a id="a-7y"></a>于时国内沙门婆罗门。<a id="a-7z"></a>贫穷孤老有乏短者。<a id="a-80"></a>强弱相扶集如云雨称意与之。<a id="a-81"></a>阎浮提民蒙王恩泽。<a id="a-82"></a>有一小国。<a id="a-83"></a>其王名曰毗摩斯那。<a id="a-84"></a>闻月光王美称高大。<a id="a-85"></a>心怀嫉妒寝不安席。<a id="a-86"></a>即自思惟。<a id="a-87"></a>月光不除我名不出。<a id="a-88"></a>当设方便。<a id="a-89"></a>请诸道士募求诸人。<a id="a-8A"></a>婆罗门言。<a id="a-8B"></a>王有何忧当见告语。<a id="a-8C"></a>王言。<a id="a-8D"></a>彼月光王名德远着一切承风。<a id="a-8E"></a>我独卑陋无此美称。<a id="a-8F"></a>愿得除之作何方便。<a id="a-8G"></a>婆罗门言。<a id="a-8H"></a>月光慈惠泽润穷厄如民父母。<a id="a-8I"></a>我等何心从此恶谋。<a id="a-8J"></a>宁自杀身不能为此。<a id="a-8K"></a>即各罢散不顾供养。<a id="a-8L"></a>时毗摩斯那益增愁愦。<a id="a-8M"></a>即出广募周遍宣令。<a id="a-8N"></a>谁能为我得月光头。<a id="a-8O"></a>分国半治以女妻之。<a id="a-8P"></a>尔时山胁有婆罗门。<a id="a-8Q"></a>名劳度差。<a id="a-8R"></a>来应王募。<a id="a-8S"></a>王甚欢喜重语之言。<a id="a-8T"></a>苟能成办不违信誓。<a id="a-8U"></a>若能去者当以何日。<a id="a-8V"></a>婆罗门曰。<a id="a-8W"></a>办我行道粮食所须。<a id="a-8X"></a>却后七日便当发引。<a id="a-8Y"></a>时婆罗门作咒自护。<a id="a-8Z"></a>七日已满。<a id="a-8a"></a>便来辞王。<a id="a-8b"></a>王给所须进路而去。<a id="a-8c"></a>时月光国豫有变怪。<a id="a-8d"></a>八万四千诸小国王。<a id="a-8e"></a>皆梦大王金幢卒折金鼓卒裂。<a id="a-8f"></a>大月大臣梦鬼夺王金冠。<a id="a-8g"></a>各怀愁忧不能自宁。<a id="a-8h"></a>时城门神知婆罗门欲乞王头遮不听入。<a id="a-8i"></a>时婆罗门绕城数匝不能得前。<a id="a-8j"></a>首陀会天知月光王以此头施于檀得满。<a id="a-8k"></a>便于梦中而悟王言。<a id="a-8l"></a>汝誓布施不逆众心。<a id="a-8m"></a>乞者在门无由得前。<a id="a-8n"></a>欲为施主事所不然。<a id="a-8o"></a>王觉愕然。<a id="a-8p"></a>即敕大月。<a id="a-8q"></a>汝往诣门敕勿遮人。<a id="a-8r"></a>大月大臣往到城门。<a id="a-8s"></a>时城门神即自现形。<a id="a-8t"></a>白大月言。<a id="a-8u"></a>有婆罗门从他国来。<a id="a-8v"></a>怀侠恶心欲乞王头是以不听。<a id="a-8w"></a>大臣答曰。<a id="a-8x"></a>是为大灾。<a id="a-8y"></a>然王有教理不得违。<a id="a-8z"></a>当奈之何。<a id="a-90"></a>当作七宝头各五百枚用贸易之。<a id="a-91"></a>即敕令作。<a id="a-92"></a>时婆罗门径至殿前高声唱言。<a id="a-93"></a>我在遐方闻王功德。<a id="a-94"></a>一切布施不逆人意。<a id="a-95"></a>故涉远来欲有所得。<a id="a-96"></a>王闻欢喜迎为作礼。<a id="a-97"></a>问讯行道不疲极耶。<a id="a-98"></a>随汝所愿。<a id="a-99"></a>婆罗门言。<a id="a-9A"></a>一切外物虽用布施非我所须。<a id="a-9B"></a>我故远来唯乞王头。<a id="a-9C"></a>若不孤逆当见施与。<a id="a-9D"></a>王闻是语踊跃无量。<a id="a-9E"></a>婆罗门言。<a id="a-9F"></a>若施我头何时当与。<a id="a-9G"></a>王言。<a id="a-9H"></a>却后七日当与汝头。</p>
  <p id="a9I">尔时大臣持七宝头来。<a id="a-9J"></a>前语婆罗门言。<a id="a-9K"></a>此王头者骨肉血合不净之物用索此为。<a id="a-9L"></a>今持尔所七宝之头以用贸易。<a id="a-9M"></a>汝可取之。<a id="a-9N"></a>博易足得终身之富。<a id="a-9O"></a>婆罗门言。<a id="a-9P"></a>我不用此。<a id="a-9Q"></a>欲得王头全我所志。<a id="a-9R"></a>时大月臣种种晓喻永不回转愤感心裂七分而死。<a id="a-9S"></a>王前敕语。<a id="a-9T"></a>臣下乘八千里象遍告诸国言。<a id="a-9U"></a>月光大王却后七日当持其头施婆罗门。<a id="a-9V"></a>若欲来者速时驰诣。<a id="a-9W"></a>尔时八万四千诸王驰驿而至。<a id="a-9X"></a>咸见大王腹拍王前。<a id="a-9Y"></a>阎浮提人赖王恩泽。<a id="a-9Z"></a>云何一日为一人故永舍众庶更不矜怜。<a id="a-9a"></a>唯愿垂悯莫以头施。<a id="a-9b"></a>一万大臣皆身投地腹拍王前唯见哀悯矜恤我等。<a id="a-9c"></a>莫以头施。<a id="a-9d"></a>二万夫人亦身投地仰白王言。<a id="a-9e"></a>莫见忘舍唯垂荫覆。<a id="a-9f"></a>若以头施我等何怙。<a id="a-9g"></a>五百太子啼哭王前。<a id="a-9h"></a>我等孩幼当何所归。<a id="a-9i"></a>愿见愍念莫以头施。<a id="a-9j"></a>长养我等得及人伦。<a id="a-9k"></a>于是大王告诸臣民夫人太子。<a id="a-9l"></a>计我从本受身已来。<a id="a-9m"></a>涉历生死由来长久。<a id="a-9n"></a>若在三涂截断其头死而复生。<a id="a-9o"></a>如是无数亦无福报。<a id="a-9p"></a>若生人间诤于财色。<a id="a-9q"></a>为贪恚痴恒杀多身。<a id="a-9r"></a>未曾为福而舍此命。<a id="a-9s"></a>今我此身种种不净会当捐弃不能得久。<a id="a-9t"></a>舍此秽头用贸大利何得不与。<a id="a-9u"></a>我持此头施婆罗门。<a id="a-9v"></a>以是功德誓求佛道度汝等苦。<a id="a-9w"></a>今我施心垂欲成满。<a id="a-9x"></a>慎莫遮我无上道意。<a id="a-9y"></a>一切诸王臣民夫人太子闻王语已默然无言。<a id="a-9z"></a>尔时大王语婆罗门。<a id="a-A0"></a>欲取头者今正是时。<a id="a-A1"></a>婆罗门言。<a id="a-A2"></a>今王臣民大众围绕。<a id="a-A3"></a>我独一身力势单弱不堪此中而斫王头。<a id="a-A4"></a>欲与我者当至后园。<a id="a-A5"></a>尔时大王告诸小王太子臣民。<a id="a-A6"></a>汝等若必爱敬我者。<a id="a-A7"></a>慎勿伤害此婆罗门。<a id="a-A8"></a>作此语已。<a id="a-A9"></a>共婆罗门入于后园。<a id="a-AA"></a>时婆罗门又语王言。<a id="a-AB"></a>汝身盛壮力士之力。<a id="a-AC"></a>若遭斫痛傥复还悔。<a id="a-AD"></a>取汝头发紧系在树尔乃能斫。<a id="a-AE"></a>时王用语语婆罗门。<a id="a-AF"></a>汝斫我头堕我手中然后取去。<a id="a-AG"></a>今以头施用求无上正真之道誓济群生。<a id="a-AH"></a>时婆罗门举刀欲斫。<a id="a-AI"></a>树神见此甚大懊恼。<a id="a-AJ"></a>如此之人云何欲杀。<a id="a-AK"></a>即以手搏婆罗门耳。<a id="a-AL"></a>其头反向手脚了戾。<a id="a-AM"></a>失刀在地不能动摇。<a id="a-AN"></a>尔时大王仰语树神。<a id="a-AO"></a>我过去已来于此树下。<a id="a-AP"></a>曾以九百九十九头以用布施。<a id="a-AQ"></a>今舍此头便当满千。<a id="a-AR"></a>舍此头已于檀便具。<a id="a-AS"></a>汝莫遮我无上道心。<a id="a-AT"></a>尔时树神闻王是语。<a id="a-AU"></a>使婆罗门平复如故。<a id="a-AV"></a>时婆罗门便从地起。<a id="a-AW"></a>还更取刀便斫王头头堕手中。<a id="a-AX"></a>尔时天地六反震动诸天宫殿掉动不安。<a id="a-AY"></a>各怀恐怖怪其所以。<a id="a-AZ"></a>寻见菩萨为一切故舍头布施。<a id="a-Aa"></a>皆悉来下感其奇特悲泪如雨。<a id="a-Ab"></a>因共赞言。<a id="a-Ac"></a>月光大王以头布施。<a id="a-Ad"></a>于檀波罗蜜今已得满。<a id="a-Ae"></a>音声普遍。<a id="a-Af"></a>彼毗摩羡王闻此语已。<a id="a-Ag"></a>喜踊惊愕心擘裂而死。<a id="a-Ah"></a>时婆罗门担王头去。<a id="a-Ai"></a>诸王臣民夫人太子。<a id="a-Aj"></a>已见王头自投于地。<a id="a-Ak"></a>同声悲叫绝而复苏。<a id="a-Al"></a>时婆罗门嫌王头臭即便掷地脚蹴而去。<a id="a-Am"></a>或复有人语婆罗门。<a id="a-An"></a>汝之酷毒剧甚乃尔。<a id="a-Ao"></a>既不中用何为乃索。<a id="a-Ap"></a>时婆罗门进道而去。<a id="a-Aq"></a>人见便责无给食者。<a id="a-Ar"></a>饥饿委悴困切极理。<a id="a-As"></a>道中有人自问消息。<a id="a-At"></a>知毗摩羡王已复命终。<a id="a-Au"></a>失于所望及劳度差命终。<a id="a-Av"></a>皆堕阿鼻泥犁。<a id="a-Aw"></a>其余臣民思念王恩感结死者皆得生天。<a id="a-Ax"></a>如是阿难。<a id="a-Ay"></a>欲知尔时月光王者。<a id="a-Az"></a>今我身是。<a id="a-B0"></a>毗摩羡王今波旬是。<a id="a-B1"></a>时大月大臣今舍利弗是。<a id="a-B2"></a>当于尔时不忍见我死而先我前死。<a id="a-B3"></a>乃至今日不忍见我入于涅槃。<a id="a-B4"></a>而先灭度(出贤愚经第五卷及方便佛报恩经大同小异)</p>
  <p data-pb></p>
  <h2 id="aB5">舍利弗目连角现神力第九</h2>
  <p id="aB6">佛在舍卫城祇树给孤独园。<a id="a-B7"></a>时世尊于十五日说戒。<a id="a-B8"></a>时诸比丘僧及五百比丘众(大智度论云五百大罗汉)从祇洹没诣阿耨达池。<a id="a-B9"></a>时阿耨达龙王至世尊所头面礼足在一面坐。<a id="a-BA"></a>观如来颜色及诸比丘。<a id="a-BB"></a>即白佛言。<a id="a-BC"></a>观此众中皆空无所有。<a id="a-BD"></a>舍利弗比丘今无此座。<a id="a-BE"></a>佛告目连言。<a id="a-BF"></a>汝速至舍利弗所以我声告。<a id="a-BG"></a>目连承教。<a id="a-BH"></a>往舍卫城谓舍利弗言。<a id="a-BI"></a>佛呼汝来阿耨达龙王欲得相见。<a id="a-BJ"></a>舍利弗自解只衼带着目连前。<a id="a-BK"></a>谓目连曰。<a id="a-BL"></a>汝有神足举此衣带结阎浮提树。<a id="a-BM"></a>目连执带不能移动。<a id="a-BN"></a>尽力欲举地皆大动。<a id="a-BO"></a>舍利弗便恐目连着弗于逮。<a id="a-BP"></a>又以缠须弥山。<a id="a-BQ"></a>目连便举动须弥山。<a id="a-BR"></a>舍利弗复以此带缠如来坐。<a id="a-BS"></a>目连遂不能动舍带还龙王所。<a id="a-BT"></a>遥见舍利弗已在前至。<a id="a-BU"></a>结加趺坐直身正意系念在前。<a id="a-BV"></a>至世尊所头面礼足白言。<a id="a-BW"></a>我不失神足耶。<a id="a-BX"></a>何以故。<a id="a-BY"></a>我从祇洹前没不现后至此池。<a id="a-BZ"></a>舍利弗后没不现先至在坐。<a id="a-Ba"></a>世尊常说我第一云何后至。<a id="a-Bb"></a>佛曰不退。<a id="a-Bc"></a>舍利弗比丘有大智慧。<a id="a-Bd"></a>还舍卫城众亦生疑。<a id="a-Be"></a>佛告目连。<a id="a-Bf"></a>众多比丘无恭敬心于汝言舍利弗神足胜汝。<a id="a-Bg"></a>可于此众中现其威力。<a id="a-Bh"></a>对曰承教。<a id="a-Bi"></a>即于坐起往须弥山顶。<a id="a-Bj"></a>以一足蹈须弥山顶。<a id="a-Bk"></a>举一足着梵天上。<a id="a-Bl"></a>蹴须弥山使地六反震动。<a id="a-Bm"></a>时以梵音而说此偈。</p>
  <p id="aBn">当速求方便　　于此佛法众</p>
  <p id="aBo">当除生死患　　如象食竹叶</p>
  <p id="aBp">若于此佛法　　修诸无欲业</p>
  <p id="aBq">已除诸尘劳　　亦尽若源本</p>
  <p id="aBr">时诸比丘叹未曾有。<a id="a-Bs"></a>大目揵连说此偈时。<a id="a-Bt"></a>六十比丘因此漏尽意解(出增一阿含经第二十七卷)</p>
  <p data-pb></p>
  <h2 id="aBu">目连使阿耆河水涨化宝桥渡佛第十</h2>
  <p id="aBv">舍卫城人劝化大会。<a id="a-Bw"></a>饭九十六种出家人。<a id="a-Bx"></a>复请波斯匿王及太子群臣诸聚落主。<a id="a-By"></a>宿旧长者及萨薄等。<a id="a-Bz"></a>先一日集阿耆河岸上。<a id="a-C0"></a>前至为上座目连。<a id="a-C1"></a>使河水暴涨泡沫弥岸。<a id="a-C2"></a>诸外道等竞缚[竺-二+椑]筏。<a id="a-C3"></a>适欲先渡取第一座。<a id="a-C4"></a>而水激急回覆漂还。<a id="a-C5"></a>竟夜疲苦[竺-二+椑]筏破散没溺寒冻。<a id="a-C6"></a>上于岸边向日而蹲。<a id="a-C7"></a>时祇洹精舍有人请僧。<a id="a-C8"></a>佛住待时。<a id="a-C9"></a>有年少比丘言。<a id="a-CA"></a>世尊出晚恐外道得上座去。<a id="a-CB"></a>佛知时到。<a id="a-CC"></a>与诸大众威仪庠序俱诣河上。<a id="a-CD"></a>诸外道言。<a id="a-CE"></a>我等不能得渡。<a id="a-CF"></a>此诸沙门当作何计。<a id="a-CG"></a>目连化作宝桥种种严饰花香伎乐。<a id="a-CH"></a>诸外道见各作是言。<a id="a-CI"></a>沙门来迟我等先渡。<a id="a-CJ"></a>蹈桥堕水身服濡湿军伏随流。<a id="a-CK"></a>佛以神力令无死者。<a id="a-CL"></a>佛与比丘俨然而进。<a id="a-CM"></a>次第庠序随进步处宝桥即灭。<a id="a-CN"></a>目连摄其神力。<a id="a-CO"></a>地还如故。<a id="a-CP"></a>使诸外道皆悉得进。<a id="a-CQ"></a>佛说偈言。</p>
  <p id="aCR">先得至此岸　　已渡生死海</p>
  <p id="aCS">疾流不能漂　　是名正智者(出僧祇律第六卷)</p>
  <p data-pb></p>
  <h2 id="aCT">目连为母造盆第十一</h2>
  <p id="aCU">连始得道。<a id="a-CV"></a>欲度父母报乳哺恩。<a id="a-CW"></a>见其亡母生饿鬼中。<a id="a-CX"></a>不见饮食皮骨相连。<a id="a-CY"></a>目连悲哀。<a id="a-CZ"></a>即钵盛饭往饷其母。<a id="a-Ca"></a>母得钵饭食未入口化成火炭。<a id="a-Cb"></a>目连驰还具陈此事。<a id="a-Cc"></a>佛言。<a id="a-Cd"></a>汝母罪根深结。<a id="a-Ce"></a>非汝一人力所奈何。<a id="a-Cf"></a>当须众僧威神之力乃得解</p>
  <p data-pb></p>
  <h2 id="aCg">目连为魔所娆第十二</h2>
  <p id="aCh">连夜行。<a id="a-Ci"></a>弊魔化作澈影入目连腹中。<a id="a-Cj"></a>目连自念。<a id="a-Ck"></a>吾腹何故雷鸣如饥负担。<a id="a-Cl"></a>入定观见。<a id="a-Cm"></a>即谓之曰。<a id="a-Cn"></a>弊魔且出。<a id="a-Co"></a>莫娆如来及其弟子。<a id="a-Cp"></a>魔即恐惧所化澈影出住身前(出弊魔试目连经)</p>
  <p data-pb></p>
  <h2 id="aCq">目连劝弟施并示报处第十三</h2>
  <p id="aCr">连有同产弟。<a id="a-Cs"></a>饶财多宝库藏盈满。<a id="a-Ct"></a>仆从奴婢不可称计。<a id="a-Cu"></a>目连告弟曰。<a id="a-Cv"></a>闻卿悭嫉不好惠施。<a id="a-Cw"></a>佛常显说夫人惠施获报无数。<a id="a-Cx"></a>卿弟闻兄教开藏惠施。<a id="a-Cy"></a>更新立库欲受其报。<a id="a-Cz"></a>未经旬日。<a id="a-D0"></a>财宝竭尽故藏悉空新藏无报。<a id="a-D1"></a>其心懊恼向兄说曰。<a id="a-D2"></a>前见告敕施获大报。<a id="a-D3"></a>不敢违教竭藏惠施。<a id="a-D4"></a>当来过去诸贫穷者靡不周遍。<a id="a-D5"></a>宝货竭尽新藏无报。<a id="a-D6"></a>将无为兄所疑误乎。<a id="a-D7"></a>目连曰。<a id="a-D8"></a>止止莫陈此语。<a id="a-D9"></a>无使异学邪见之士闻此粗言。<a id="a-DA"></a>若使福德当</p>
  <p data-pb></p>
  <h2 id="aDB">目连伏菩萨慢第十四</h2>
  <p id="aDC">连承佛圣旨。<a id="a-DD"></a>西方有一世界。<a id="a-DE"></a>名光明幡。<a id="a-DF"></a>佛名光明王。<a id="a-DG"></a>现在说法。<a id="a-DH"></a>目连到彼听佛语辞。<a id="a-DI"></a>其身长四千里。<a id="a-DJ"></a>诸菩萨身长二千里。<a id="a-DK"></a>其诸菩萨所食钵器。<a id="a-DL"></a>其高一里。<a id="a-DM"></a>目连行钵际上。<a id="a-DN"></a>时诸菩萨白世尊曰。<a id="a-DO"></a>唯然大圣。<a id="a-DP"></a>此虫何从来。<a id="a-DQ"></a>被沙门服。<a id="a-DR"></a>行钵际上。<a id="a-DS"></a>于时彼佛言。<a id="a-DT"></a>诸族姓子慎勿发心轻慢此贤。<a id="a-DU"></a>所以者何。<a id="a-DV"></a>今斯少年名大目连。<a id="a-DW"></a>是释迦文佛声闻弟子中神足第一。<a id="a-DX"></a>时光明王佛告大目连。<a id="a-DY"></a>吾土菩萨及诸声闻。<a id="a-DZ"></a>见卿身小咸发轻慢。<a id="a-Da"></a>仁当显神足力承释迦文威德。<a id="a-Db"></a>目连稽首足下右绕七匝却在佛前。<a id="a-Dc"></a>白言。<a id="a-Dd"></a>今欲跏趺此地容不。<a id="a-De"></a>佛曰。<a id="a-Df"></a>如意所乐。<a id="a-Dg"></a>时大目连踊在虚空亿百诸仞。<a id="a-Dh"></a>在彼宝城便作一床。<a id="a-Di"></a>跏趺而坐。<a id="a-Dj"></a>从其床座垂众宝珠亿百千垓。<a id="a-Dk"></a>一一珠瑛出百千光。<a id="a-Dl"></a>一一光明各有莲华。<a id="a-Dm"></a>一切莲华现释迦文身坐莲华上。<a id="a-Dn"></a>其所言说如释迦文。<a id="a-Do"></a>音响清净班宣经典等无有异。<a id="a-Dp"></a>目连显神足已。<a id="a-Dq"></a>复住佛前。<a id="a-Dr"></a>时诸菩萨叹未曾有。<a id="a-Ds"></a>白佛言。<a id="a-Dt"></a>是目连以何等故诣此世界。<a id="a-Du"></a>世尊告曰。<a id="a-Dv"></a>欲试释迦文佛音响所澈远近故到此土。<a id="a-Dw"></a>时光明王佛告大目连。<a id="a-Dx"></a>仁者不宜试如来音响。<a id="a-Dy"></a>如来音响无远无近广远无量不可为喻。<a id="a-Dz"></a>时大目连自投足下改忏悔过。<a id="a-E0"></a>唯然世尊。<a id="a-E1"></a>我身不敏。<a id="a-E2"></a>佛音无量而横生心欲知其限。<a id="a-E3"></a>其光明王告大目连曰。<a id="a-E4"></a>汝虽远来到此佛土。<a id="a-E5"></a>复白佛言。<a id="a-E6"></a>甚远天中天。<a id="a-E7"></a>身劳极不能复还至其本土。<a id="a-E8"></a>世尊告曰。<a id="a-E9"></a>云何以汝神力到此世界。<a id="a-EA"></a>故是世尊释迦文佛威德所立。<a id="a-EB"></a>当遥自归稽首作礼于释迦文佛。<a id="a-EC"></a>自当得至。<a id="a-ED"></a>假使卿身以己神足欲还本国一劫不至。<a id="a-EE"></a>目连右膝着地向于东方释迦文佛所叉手自归。<a id="a-EF"></a>屈</p>
  <p data-pb></p>
  <h2 id="aEG">目连以神力降化梵志第十五</h2>
  <p id="aEH">告目连。<a id="a-EI"></a>有一大国。<a id="a-EJ"></a>去斯八千处在边境。<a id="a-EK"></a>不睹三尊习于颠倒。<a id="a-EL"></a>王及臣民奉事梵志。<a id="a-EM"></a>有五百人并得五通。<a id="a-EN"></a>能移山住流分身变化。<a id="a-EO"></a>国有大山塞民径路举国患之。<a id="a-EP"></a>王向梵志说。<a id="a-EQ"></a>梵志等即绕山坐。<a id="a-ER"></a>各一其心以道定力山起欲移。<a id="a-ES"></a>佛告目连。<a id="a-ET"></a>汝往彼国现神道化长济度梵志及国君民。<a id="a-EU"></a>令远三涂永处福堂。<a id="a-EV"></a>目连放光遏绝日月悬处虚空。<a id="a-EW"></a>当其山顶山为不动。<a id="a-EX"></a>梵志惊曰。<a id="a-EY"></a>此山已起谁抑之乎。<a id="a-EZ"></a>日无精光此将有以。<a id="a-Ea"></a>中有明者观众弟子。<a id="a-Eb"></a>谁秽浊者令山不移。<a id="a-Ec"></a>仰头观见睹一沙门当其山上。<a id="a-Ed"></a>梵志佥曰。<a id="a-Ee"></a>正是瞿昙弟子所为。<a id="a-Ef"></a>梵志呼曰。<a id="a-Eg"></a>王令吾等为民除患。<a id="a-Eh"></a>汝抑之为。<a id="a-Ei"></a>目连答曰。<a id="a-Ej"></a>吾自悬虚谁抑汝山。<a id="a-Ek"></a>梵志三尽道力欲令山移。<a id="a-El"></a>山又三下遂成平地。<a id="a-Em"></a>梵志顾相谓曰。<a id="a-En"></a>夫有明达道德深者则吾师也。<a id="a-Eo"></a>咸兴正服稽首敬白。<a id="a-Ep"></a>愿为弟子。<a id="a-Eq"></a>示吾极灵。<a id="a-Er"></a>目连曰。<a id="a-Es"></a>汝等欲去冥就明者善。<a id="a-Et"></a>吾有尊师。<a id="a-Eu"></a>号曰无上正真天中之天。<a id="a-Ev"></a>为一切智。<a id="a-Ew"></a>汝等皆往到佛所。<a id="a-Ex"></a>诸梵志曰。<a id="a-Ey"></a>佛之道化宁踰于师乎。<a id="a-Ez"></a>目连答曰。<a id="a-F0"></a>佛德如须弥。<a id="a-F1"></a>吾等似芥子。<a id="a-F2"></a>汝等寻吾后。<a id="a-F3"></a>即至佛前具陈其情。<a id="a-F4"></a>内外清净。<a id="a-F5"></a>唯愿世尊。<a id="a-F6"></a>荡其微垢令成真净。<a id="a-F7"></a>梵志见佛。<a id="a-F8"></a>心开意解皆作沙门(出佛说志心经)</p>
  <h2 id="aF9">目连化诸鬼神神自说先恶第十六</h2>
  <p id="aFA">昔目连至雪山中。<a id="a-FB"></a>化诸鬼神及龙。<a id="a-FC"></a>阅叉阿须伦揵陀罗等。<a id="a-FD"></a>时有一揵陀罗神。<a id="a-FE"></a>居七宝宫。<a id="a-FF"></a>与众超绝身形端正聪明殊特。<a id="a-FG"></a>然人身狗头。<a id="a-FH"></a>目连怪问。<a id="a-FI"></a>何以乃尔。<a id="a-FJ"></a>答曰。<a id="a-FK"></a>吾维卫佛时大富长者也。<a id="a-FL"></a>喜饭比丘梵志供给贫乏。<a id="a-FM"></a>为人急性憋恶。<a id="a-FN"></a>粗言骂詈直出不避老少。<a id="a-FO"></a>饮食人客小不可意便云。<a id="a-FP"></a>不如餧狗。<a id="a-FQ"></a>以是言之故狗头人身。<a id="a-FR"></a>好施供养受此福堂(出诸经要事)</p>
  <h2 id="aFS">目连现二神足力降二龙王第十七</h2>
  <p id="aFT">佛命长老阿那邠坻。<a id="a-FU"></a>当行布施。<a id="a-FV"></a>即起长跪叉手白佛。<a id="a-FW"></a>愿佛众僧。<a id="a-FX"></a>明日降神到舍。<a id="a-FY"></a>欲设粗饭。<a id="a-FZ"></a>佛默然受。<a id="a-Fa"></a>佛告诸比丘。<a id="a-Fb"></a>明旦当上天投日中下会邠坻舍饭。<a id="a-Fc"></a>佛以明旦与诸比丘。<a id="a-Fd"></a>如弹指顷即升虚空。<a id="a-Fe"></a>时有罗汉。<a id="a-Ff"></a>名曰弘檀。<a id="a-Fg"></a>即正衣服于虚空中白佛言。<a id="a-Fh"></a>我数上天未曾闇冥如今。<a id="a-Fi"></a>佛言。<a id="a-Fj"></a>有两龙王大嗔吐雾。<a id="a-Fk"></a>是故冥耳。<a id="a-Fl"></a>复有罗汉名曰受彼。<a id="a-Fm"></a>即白佛言。<a id="a-Fn"></a>余欲止之。<a id="a-Fo"></a>佛言。<a id="a-Fp"></a>龙有大威神。<a id="a-Fq"></a>汝往必当兴恶吐水。<a id="a-Fr"></a>设复杀人民蠕动之类。<a id="a-Fs"></a>目连白佛。<a id="a-Ft"></a>我欲往谏佛言大善。<a id="a-Fu"></a>目连即到龙所。<a id="a-Fv"></a>龙见目连即口出烟须臾出火。<a id="a-Fw"></a>围目连一重。<a id="a-Fx"></a>目连以道意亦化出火围龙三重。<a id="a-Fy"></a>复变身入龙目中。<a id="a-Fz"></a>左入右出右入左出。<a id="a-G0"></a>如是次第从耳鼻入出或飞入其口。<a id="a-G1"></a>龙谓目连在其腹中矣。<a id="a-G2"></a>目连复变身围龙十四重以身敕两龙。<a id="a-G3"></a>龙大恐怖尾扇海水动须弥山。<a id="a-G4"></a>佛遥告目连。<a id="a-G5"></a>此龙尚能吐水没杀天下。<a id="a-G6"></a>汝且慎之。<a id="a-G7"></a>目连白佛。<a id="a-G8"></a>我有四禅神足常信行之。<a id="a-G9"></a>我能取是须弥山及两龙。<a id="a-GA"></a>着掌中抛掷他方。<a id="a-GB"></a>又能以手撮磨须弥山令碎如尘。<a id="a-GC"></a>使诸天人无觉知者。<a id="a-GD"></a>两龙闻之即便降伏。<a id="a-GE"></a>目连还复沙门。<a id="a-GF"></a>龙化为人稽首作礼悔过目连。<a id="a-GG"></a>愚迷狂惑不识尊神。<a id="a-GH"></a>触犯云雾乞哀原罪。<a id="a-GI"></a>两龙忏悔前受五戒。<a id="a-GJ"></a>稽首佛足作礼而去(出降龙经)</p>
  <h2 id="aGK">目连迁无热池现金翅鸟第十八</h2>
  <p id="aGL">时阿耨达与其眷属。<a id="a-GM"></a>三月请佛。<a id="a-GN"></a>入无热大池供养。<a id="a-GO"></a>并诸神通果办菩萨及弟子众许其半月。<a id="a-GP"></a>龙喜兴云震电降雨普遍天下。<a id="a-GQ"></a>忽然之顷还升宫中召五百长子。<a id="a-GR"></a>其名善牙善施等。<a id="a-GS"></a>五百长子。<a id="a-GT"></a>吾今以请平等正觉及众菩萨诸弟子。<a id="a-GU"></a>俱尽其半月。<a id="a-GV"></a>汝等当同一心广相勉励加敬世尊。<a id="a-GW"></a>勤念无常当各寂静。<a id="a-GX"></a>谦恪恭肃住侍如来。<a id="a-GY"></a>弃捐欲意及龙戏乐。<a id="a-GZ"></a>除贪怒害。<a id="a-Ga"></a>离色声香味细滑。<a id="a-Gb"></a>所以者何。<a id="a-Gc"></a>世尊无欲安详仁雅。<a id="a-Gd"></a>审谛调从承佛要诫。<a id="a-Ge"></a>汝等半月无得入宫除淫恚愚痴。<a id="a-Gf"></a>如来宣讲法故必有他方神通菩萨。<a id="a-Gg"></a>释梵持世宿净天子当普来会。<a id="a-Gh"></a>汝等勤念广施慎勿中懈。<a id="a-Gi"></a>令诸会众观变踊跃。<a id="a-Gj"></a>于雪山下无热池中。<a id="a-Gk"></a>化无瑕琉璃座。<a id="a-Gl"></a>纵广七百由旬。<a id="a-Gm"></a>周匝列置八万四千杂宝珂树。<a id="a-Gn"></a>诸堂上有师子座八万四千皆大高广。<a id="a-Go"></a>有龙婇女各二千人。<a id="a-Gp"></a>其色姝妙姿媚无量。<a id="a-Gq"></a>口出熏香擎持杂花末香涂香。<a id="a-Gr"></a>调作诸妓以咏佛德兴悦众会。<a id="a-Gs"></a>于虚空中幡彩垂间宝铃和鸣音踰诸声。<a id="a-Gt"></a>施馔百味与其眷属。<a id="a-Gu"></a>遥启世尊。<a id="a-Gv"></a>佛与八万四千菩萨皆大神通。<a id="a-Gw"></a>弟子二千亦上神足。<a id="a-Gx"></a>到无热王宫。<a id="a-Gy"></a>目连承佛神旨。<a id="a-Gz"></a>迁无热池现于虚空去地七丈。<a id="a-H0"></a>化身色像若金翅鸟王住龙宫上。<a id="a-H1"></a>便告王言。<a id="a-H2"></a>如来至也。<a id="a-H3"></a>龙众惊怖毛竖四走藏窜。<a id="a-H4"></a>龙王慰之曰。<a id="a-H5"></a>且各安心勿恐。<a id="a-H6"></a>此为贤者大目连作耳。<a id="a-H7"></a>倡伎相应进迎正觉及诸弟子至无热池。<a id="a-H8"></a>设广博场师子之座。<a id="a-H9"></a>龙与其众手自执斟所设馔具。<a id="a-HA"></a>踰世甘肥。<a id="a-HB"></a>延有天味以用供养。<a id="a-HC"></a>饭毕洗器竟。<a id="a-HD"></a>佛为说法。<a id="a-HE"></a>一切会者各怀踊跃(出弘道广显三昧经第三卷)</p>
  <h2 id="aHF">目连三观事不中其心皆实第十九</h2>
  <p id="aHG">佛住舍卫城。<a id="a-HH"></a>时诸比丘集在一处。<a id="a-HI"></a>共作是论。<a id="a-HJ"></a>善法讲堂柱柱梁不。<a id="a-HK"></a>目连言。<a id="a-HL"></a>柱梁。<a id="a-HM"></a>又有一无岁比丘言。<a id="a-HN"></a>不柱。<a id="a-HO"></a>即遣神足比丘往看。<a id="a-HP"></a>还言不柱。<a id="a-HQ"></a>诸比丘语目连言。<a id="a-HR"></a>汝不知。<a id="a-HS"></a>何故言柱。<a id="a-HT"></a>妄语不实应摈驱遣。<a id="a-HU"></a>即集众僧。<a id="a-HV"></a>佛乘神足从空而来。<a id="a-HW"></a>知而故问。<a id="a-HX"></a>诸比丘。<a id="a-HY"></a>汝作何等。<a id="a-HZ"></a>答言。<a id="a-Ha"></a>目连乃至不柱答柱。<a id="a-Hb"></a>不实妄语欲作羯磨。<a id="a-Hc"></a>佛问无岁比丘。<a id="a-Hd"></a>汝云何知不柱。<a id="a-He"></a>答言世尊。<a id="a-Hf"></a>我曾一时。<a id="a-Hg"></a>在善法讲堂坐禅。<a id="a-Hh"></a>佛语目连。<a id="a-Hi"></a>汝何故不自看。<a id="a-Hj"></a>汝应审实。<a id="a-Hk"></a>目连心实而不犯戒(出僧祇律第二十九卷)</p>
  <h2 id="aHl">目连心实事虚第二十</h2>
  <p id="aHm">人问目连。<a id="a-Hn"></a>是多浮池水从何处来。<a id="a-Ho"></a>目连答言。<a id="a-Hp"></a>此水从阿耨达池中来。<a id="a-Hq"></a>诸比丘言。<a id="a-Hr"></a>阿耨达池其水甜美有八功德。<a id="a-Hs"></a>此水沸热碱苦。<a id="a-Ht"></a>何有此事。<a id="a-Hu"></a>目连。<a id="a-Hv"></a>汝空言过人法故。<a id="a-Hw"></a>作妄语应灭摈驱出。<a id="a-Hx"></a>以事问佛。<a id="a-Hy"></a>佛语比丘。<a id="a-Hz"></a>汝等莫说目连过罪。<a id="a-I0"></a>何以故。<a id="a-I1"></a>阿耨达龙住处去此极远。<a id="a-I2"></a>是水本有八功德甜美。<a id="a-I3"></a>迳历五百小地狱。<a id="a-I4"></a>过是故碱热。<a id="a-I5"></a>汝等若问目连是水何故碱热。<a id="a-I6"></a>目连能随相答。<a id="a-I7"></a>又一时大旱无雨。<a id="a-I8"></a>目连入定见。<a id="a-I9"></a>却后七日天当大雨。<a id="a-IA"></a>满诸沟坑。<a id="a-IB"></a>城邑聚落悉闻此言皆大欢喜。<a id="a-IC"></a>国中人民皆舍众务覆屏盖藏。<a id="a-ID"></a>数到七日。<a id="a-IE"></a>诸比丘语目连。<a id="a-IF"></a>汝言七日天当大雨满诸沟坑。<a id="a-IG"></a>今风尚无何况雨耶。<a id="a-IH"></a>汝空言过人法故妄语欲灭摈驱出。<a id="a-II"></a>佛闻是事。<a id="a-IJ"></a>语诸比丘。<a id="a-IK"></a>目连见前不见后。<a id="a-IL"></a>如来见前亦见后。<a id="a-IM"></a>七日有大雨下。<a id="a-IN"></a>有罗睺阿修罗王。<a id="a-IO"></a>以手接去置大海中。<a id="a-IP"></a>目连随心想说。<a id="a-IQ"></a>是故无罪(出十诵律第四卷)</p>
 </body>
</html>