<!doctype html>
<html id="z3IBWPb1IS" data-ver="1113">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第四十四(男庶人部第三十四)</h1>
  <p id="a2">颰陀以化城请佛及见佛欲灭化不能一 阿难邠坻井出珍宝二 贤直窃珠不款获赐三 慈罗放鳖后遇大水还济其命四 千那佣画得金设会为妇所讼五 神识还摩娑故身之骨六 木巧师与画师相诳七 医治王病差获报殊常八 破斋犹得生天九 耕夫施僧一诃梨勒果后生为两国太子十 供养沙门心有善恶获报不同十一 舅甥共盗甥黠慧后得王女为妻十二 罗阅国男子与耆阇崛国女人宿世有缘十三 夫妇约不先语见偷取物夫能不言十四 妇人鼻丑夫割他好者以易之十五 赁人善解鸟语十六 溺人凭凤获全附鸬鹚殒命十七 有人买智慧得免大罪十八 有人张鬼免害十九 有人为两妇所恶以至于死二十 有人远求仙水主人恶心使登树得仙二十一 有人使鬼得富后害其儿二十二 有人富王责条疏已用物王乃觉悟二十三 有人为罪王令割肉五斤二十四 有二人共誓以胎中儿共为婚姻二十五 大姓二儿大子失财被念小子得财获罪二十六 三人共施僧一钱后身获自然之金二十七 贫人供僧僧报致富二十八 贫人得伏藏为王所治二十九 贫人买斧不识是宝三十 贫老夫妻三时懈怠三十一 穷人违树神誓还为树枝所杀三十二 人遇象逐堕深谷际天降甘露遂得升天三十三 五百幼童聚沙兴塔命终生天三十四 童子施佛豆生天后作转轮王三十五 牧牛小儿取花上佛牛触而死即生天上三十六 小儿先身以三钱施今解鸟语遂得为王三十七 诸劫分物不识好者三十八</p>
  <p data-pb></p>
  <h2 id="a3">颰陀以化城请佛及见佛欲灭化不能第一</h2>
  <p id="a4">舍城中。<a id="a-5"></a>有一幻士。<a id="a-6"></a>名曰颰陀(梁言仁贤)。<a id="a-7"></a>明解经典晓了伎术所作巧黠多能喜悦名闻高远。<a id="a-8"></a>摩竭人民皆所不及。<a id="a-9"></a>国内大小从其受学。<a id="a-A"></a>颰陀遇睹世尊身色严妙。<a id="a-B"></a>念欲相试。<a id="a-C"></a>便示请佛。<a id="a-D"></a>设知我意当不受请。<a id="a-E"></a>若不知者必受无疑。<a id="a-F"></a>佛知其意意欲度之。<a id="a-G"></a>默然而受。<a id="a-H"></a>颰陀谓。<a id="a-I"></a>佛无通慧不见我意。<a id="a-J"></a>入王舍城。<a id="a-K"></a>于净处化作讲堂。<a id="a-L"></a>悬缯华盖。<a id="a-M"></a>一一树下。<a id="a-N"></a>为诸比丘铺师子座。<a id="a-O"></a>于讲堂中。<a id="a-P"></a>特为如来设师子座。<a id="a-Q"></a>高四丈九尺。<a id="a-R"></a>作百味之馔。<a id="a-S"></a>时四天王及天帝释。<a id="a-T"></a>与三万二千天人谓仁贤曰。<a id="a-U"></a>真得善利。<a id="a-V"></a>乃请如来讲堂供养。<a id="a-W"></a>吾助给所乏。<a id="a-X"></a>即化作馆殿如忉利宫。<a id="a-Y"></a>佛与菩萨及诸比丘往其讲堂。<a id="a-Z"></a>见佛坐已所</p>
  <p data-pb></p>
  <h2 id="aa">阿难邠坻井出珍宝第二</h2>
  <p id="ab">难邠坻。<a id="a-c"></a>在儿连山下居。<a id="a-d"></a>大富珍宝。<a id="a-e"></a>四远贾客举贷。<a id="a-f"></a>乞丐者往无不得。<a id="a-g"></a>时有五百贾客。<a id="a-h"></a>行海船坏珍宝皆没。<a id="a-i"></a>死者不少或依板得活。<a id="a-j"></a>咸诣阿难邠坻。<a id="a-k"></a>主人设食。<a id="a-l"></a>主人汲井得宝箧簏。<a id="a-m"></a>各有题疏其姓字。<a id="a-n"></a>贾客食讫皆悲。<a id="a-o"></a>主人问故。<a id="a-p"></a>答言。<a id="a-q"></a>我等伴侣五百人。<a id="a-r"></a>共行海中船舶翻没。<a id="a-s"></a>死者不少。<a id="a-t"></a>挟持小板劣得生活。<a id="a-u"></a>亡失珍宝悲念伴侣耳。<a id="a-v"></a>属睹井中所得宝箧。<a id="a-w"></a>皆是我许不知那尔。<a id="a-x"></a>主人言。<a id="a-y"></a>卿曹行治生贾贩。<a id="a-z"></a>若至心者不失也。<a id="a-10"></a>但不至心故失耳。<a id="a-11"></a>我从无数劫以来。<a id="a-12"></a>未尝不至心初不欺侵。<a id="a-13"></a>诸失宝者皆趣我井。<a id="a-14"></a>卿曹各自案姓字取去(出譬喻经)</p>
  <p data-pb></p>
  <h2 id="a15">贤直窃珠不款获赐第三</h2>
  <p id="a16">人名贤直。<a id="a-17"></a>曾三预八关闻读经言。<a id="a-18"></a>天眼不瞬诵念不忘。<a id="a-19"></a>然此贤直。<a id="a-1A"></a>善偷他物眼前不觉。<a id="a-1B"></a>国王失珠。<a id="a-1C"></a>召臣量议。<a id="a-1D"></a>臣答王言。<a id="a-1E"></a>闻有贤直极能作偷。<a id="a-1F"></a>王敕录来考问望得其言不偷。<a id="a-1G"></a>王既有道何由抂人。<a id="a-1H"></a>又召诸臣共议。<a id="a-1I"></a>有臣言曰。<a id="a-1J"></a>当作方便令其首伏。<a id="a-1K"></a>当重枷锁载市唱令杀之。<a id="a-1L"></a>与酒令醉然后脱锁举</p>
  <p data-pb></p>
  <h2 id="a1M">慈罗放鳖后遇大水还济其命第四</h2>
  <p id="a1N">有一人名慈罗。<a id="a-1O"></a>见人卖鳖心中怜之。<a id="a-1P"></a>向鳖啼泣。<a id="a-1Q"></a>卖鳖者言。<a id="a-1R"></a>汝何故向鳖啼乎。<a id="a-1S"></a>慈罗答言。<a id="a-1T"></a>我不忍见之。<a id="a-1U"></a>穷卖鳖者大笑。<a id="a-1V"></a>汝痴狂耳。<a id="a-1W"></a>答言。<a id="a-1X"></a>我念此鳖从君请买。<a id="a-1Y"></a>主言。<a id="a-1Z"></a>鳖直百万。<a id="a-1a"></a>慈罗便将之归家。<a id="a-1b"></a>倾举子息得八十万。<a id="a-1c"></a>慈罗言。<a id="a-1d"></a>我钱尽此假求无处。<a id="a-1e"></a>卖鳖者言。<a id="a-1f"></a>汝钱既尽可为作田以毕钱直。<a id="a-1g"></a>慈罗言诺。<a id="a-1h"></a>以车载鳖投着池中。<a id="a-1i"></a>鳖便能言语。<a id="a-1j"></a>方有大水君当上树相呼。<a id="a-1k"></a>后日洪水大起人民死尽。<a id="a-1l"></a>慈罗上树呼鳖。<a id="a-1m"></a>鳖便来至。<a id="a-1n"></a>慈罗坐鳖背上。<a id="a-1o"></a>前去数里。<a id="a-1p"></a>见一女人在流槎上沮息欲死。<a id="a-1q"></a>便向慈罗乞丐求载。<a id="a-1r"></a>慈罗启鳖。<a id="a-1s"></a>此人可怜乞得载之。<a id="a-1t"></a>鳖言。<a id="a-1u"></a>往便复载之。<a id="a-1v"></a>前行十里。<a id="a-1w"></a>见卖鳖子流被槎上。<a id="a-1x"></a>从慈罗欲求载之。<a id="a-1y"></a>鳖言我已重。<a id="a-1z"></a>恐必疲极不能自度。<a id="a-20"></a>慎勿载之。<a id="a-21"></a>慈罗言。<a id="a-22"></a>可哀今是非当载之。<a id="a-23"></a>慈罗复载之。<a id="a-24"></a>前行数十里。<a id="a-25"></a>见数升蛾流被槎上。<a id="a-26"></a>慈罗复报鳖载之。<a id="a-27"></a>前至那竭国。<a id="a-28"></a>女子便以金谢慈罗。<a id="a-29"></a>卖鳖人言。<a id="a-2A"></a>此鳖本是我卖之。<a id="a-2B"></a>汝今得金当持还我。<a id="a-2C"></a>慈罗不与。<a id="a-2D"></a>卖鳖子便到那竭国王所云。<a id="a-2E"></a>慈罗偷人妇将之贩。<a id="a-2F"></a>今持金银来在此国中。<a id="a-2G"></a>那竭国王即召慈罗使吏斩之。<a id="a-2H"></a>吏上言其事欲下笔书。<a id="a-2I"></a>蛾辄缘笔不成字。<a id="a-2J"></a>王闻之便问慈罗。<a id="a-2K"></a>汝有何功德乎。<a id="a-2L"></a>慈罗具答。<a id="a-2M"></a>王诛卖鳖者(出阿难现变经)</p>
  <p data-pb></p>
  <h2 id="a2N">千那佣画得金设会为妇所讼第五</h2>
  <p id="a2O">月氏弗迦罗城。<a id="a-2P"></a>有一画师。<a id="a-2Q"></a>名曰千那。<a id="a-2R"></a>往来东方多刹施罗国。<a id="a-2S"></a>客画经十二年。<a id="a-2T"></a>得三十两金持还本国。<a id="a-2U"></a>遇见众僧信心清净。<a id="a-2V"></a>即问维那。<a id="a-2W"></a>此众几物得作一日食。<a id="a-2X"></a>答曰。<a id="a-2Y"></a>可用三十两金。<a id="a-2Z"></a>画师并付维那。<a id="a-2a"></a>乞营一食。<a id="a-2b"></a>我明日当来。<a id="a-2c"></a>空手归家。<a id="a-2d"></a>妇问。<a id="a-2e"></a>十二年作得何等物。<a id="a-2f"></a>答曰。<a id="a-2g"></a>得三十两金。<a id="a-2h"></a>已种福田。<a id="a-2i"></a>付僧设会。<a id="a-2j"></a>妇缚夫以送付官。<a id="a-2k"></a>具陈上事。<a id="a-2l"></a>官问。<a id="a-2m"></a>不给妇儿而以乞他。<a id="a-2n"></a>画师答曰。<a id="a-2o"></a>我先世无福贫穷常辛苦。<a id="a-2p"></a>遭遇众僧是良福田。<a id="a-2q"></a>若复不种善后世复贫。<a id="a-2r"></a>贫苦相续无得脱时。<a id="a-2s"></a>是故并施众僧。<a id="a-2t"></a>其断事人是优婆塞。<a id="a-2u"></a>即脱璎珞及所乘马并聚落以施画师。<a id="a-2v"></a>谓之曰。<a id="a-2w"></a>汝施众僧。<a id="a-2x"></a>众僧未食。<a id="a-2y"></a>是为谷子未种而牙已生。<a id="a-2z"></a>而大果在后(出大智论第十一卷)</p>
  <p data-pb></p>
  <h2 id="a30">神识还摩娑故身之骨第六</h2>
  <p id="a31">有人。<a id="a-32"></a>死后魂神还摩娑其故骨边。<a id="a-33"></a>人问之。<a id="a-34"></a>汝已死。<a id="a-35"></a>何故为复用摩娑枯骨为。<a id="a-36"></a>神言。<a id="a-37"></a>此是我故身。<a id="a-38"></a>不杀生不盗窃不他淫不两舌恶骂妄言绮语不嫉妒不嗔恚不痴。<a id="a-39"></a>死后得生天上。<a id="a-3A"></a>所愿自然快乐无极。<a id="a-3B"></a>是故爱重之也(出旧杂譬喻经下卷)</p>
  <p data-pb></p>
  <h2 id="a3C">木巧师与画师相诳第七</h2>
  <p id="a3D">北天竺。<a id="a-3E"></a>有一巧师。<a id="a-3F"></a>作一木女。<a id="a-3G"></a>端正无双衣带严饰世女无异。<a id="a-3H"></a>亦来亦去能行酒看客。<a id="a-3I"></a>唯不能语耳。<a id="a-3J"></a>时南天竺有一画师。<a id="a-3K"></a>亦善能画。<a id="a-3L"></a>巧师闻之。<a id="a-3M"></a>作好饮食即请画师。<a id="a-3N"></a>便使木女行酒擎食。<a id="a-3O"></a>从旦至夜。<a id="a-3P"></a>画师不知谓是真女。<a id="a-3Q"></a>欲心极盛念之不忘。<a id="a-3R"></a>时日已暮。<a id="a-3S"></a>木师入宿。<a id="a-3T"></a>留画师住。<a id="a-3U"></a>以此木女立侍其侧。<a id="a-3V"></a>便语客言。<a id="a-3W"></a>故留此女可共宿也。<a id="a-3X"></a>主人已入。<a id="a-3Y"></a>木女立在灯边。<a id="a-3Z"></a>客即呼之。<a id="a-3a"></a>而女不来。<a id="a-3b"></a>客便前牵之。<a id="a-3c"></a>乃知是木。</p>
  <p data-pb></p>
  <h2 id="a3d">医治王病差获王报殊常第八</h2>
  <p id="a3e">一国王。<a id="a-3f"></a>身得重病。<a id="a-3g"></a>十二年不差。<a id="a-3h"></a>一切大医无能治者。<a id="a-3i"></a>时边方小国摄属大王。<a id="a-3j"></a>有一医师善能治病。<a id="a-3k"></a>王即招来令治己疾。<a id="a-3l"></a>未久之间即蒙除降。<a id="a-3m"></a>王便念欲报此师恩。<a id="a-3n"></a>属遣使者宣令彼国。<a id="a-3o"></a>此师见差宜应偿赉。<a id="a-3p"></a>象马车乘牛羊田宅青衣直人严饰之具皆给与之。<a id="a-3q"></a>彼小国王奉宣上命。<a id="a-3r"></a>师在王边无有语者。<a id="a-3s"></a>师便思惟。<a id="a-3t"></a>我治王病大有功夫。<a id="a-3u"></a>未知王当报我与不。<a id="a-3v"></a>复经数日王转平复。<a id="a-3w"></a>其师请辞欲还本国。<a id="a-3x"></a>王便</p>
  <p data-pb></p>
  <h2 id="a3y">破斋犹得生天第九</h2>
  <p id="a3z">有迦罗越。<a id="a-40"></a>兴设大坛请佛及僧。<a id="a-41"></a>时有一人卖酪。<a id="a-42"></a>主人留食。<a id="a-43"></a>劝令持斋听经。<a id="a-44"></a>至暝乃归。<a id="a-45"></a>妇语之言。<a id="a-46"></a>我朝来不食相待至今。<a id="a-47"></a>败坏夫斋。<a id="a-48"></a>半斋之福犹生天上七世。<a id="a-49"></a>生人间常得自然。<a id="a-4A"></a>一日持斋六十万岁自然之粮。<a id="a-4B"></a>又有五福。<a id="a-4C"></a>一者少病。<a id="a-4D"></a>二者身意安隐。<a id="a-4E"></a>三者少淫。<a id="a-4F"></a>四者少睡卧。<a id="a-4G"></a>五者命终之后神得生天常识宿命(出诸经中要事)</p>
  <p data-pb></p>
  <h2 id="a4H">耕夫施僧一诃梨勒果后生为两国太子第十</h2>
  <p id="a4I">有一人在田耕莳。<a id="a-4J"></a>日已垂中。<a id="a-4K"></a>家饷未至。<a id="a-4L"></a>道人失路至其田所。<a id="a-4M"></a>从乞中食。<a id="a-4N"></a>耕人曰诺。<a id="a-4O"></a>小愿须留。<a id="a-4P"></a>家饷迟晚。<a id="a-4Q"></a>道人曰。<a id="a-4R"></a>食既不至仍欲漱口。<a id="a-4S"></a>耕人解其衣带一诃梨勒果以与。<a id="a-4T"></a>道人即受而食。<a id="a-4U"></a>又有一钱以嚫道人。<a id="a-4V"></a>道人曰。<a id="a-4W"></a>若心可感无以相报。<a id="a-4X"></a>欲授五戒。<a id="a-4Y"></a>君能受不。<a id="a-4Z"></a>答曰。<a id="a-4a"></a>弟子在俗五戒难全。<a id="a-4b"></a>但受不杀。<a id="a-4c"></a>耕人命尽生国王家。<a id="a-4d"></a>皇后导从到流水边。<a id="a-4e"></a>歌舞作乐抱儿临水。<a id="a-4f"></a>失手堕水鱼即吞之。<a id="a-4g"></a>在腹七日不饥不渴。<a id="a-4h"></a>随流下逝遂千余里。<a id="a-4i"></a>入下国界人捕得鱼于市货易。<a id="a-4j"></a>时下国主遣人市鱼。<a id="a-4k"></a>将还城</p>
  <p data-pb></p>
  <h2 id="a4l">供养沙门心有善恶获报不同第十一</h2>
  <p id="a4m">有跛脚道人。<a id="a-4n"></a>持戒乞食遇至一家。<a id="a-4o"></a>信大法久见其患脚。<a id="a-4p"></a>心悲愍一年供养。<a id="a-4q"></a>道人辞去。<a id="a-4r"></a>主人言曰。<a id="a-4s"></a>愿数垂顾。<a id="a-4t"></a>分离之际客主悲泪。<a id="a-4u"></a>道人去后。<a id="a-4v"></a>主人发床唯见金宝。<a id="a-4w"></a>因此至富。<a id="a-4x"></a>邻比一家见其大富。<a id="a-4y"></a>问何因缘。<a id="a-4z"></a>其人实答。<a id="a-50"></a>邻人恶念希觅珍宝。<a id="a-51"></a>便觅一跛人欲供养之。<a id="a-52"></a>遍求无有。<a id="a-53"></a>会一道人身体完具。<a id="a-54"></a>缚还折脚供养少时。<a id="a-55"></a>强驱令去。<a id="a-56"></a>去后发床。<a id="a-57"></a>恶心所感。<a id="a-58"></a>毒蛇蜂蝎来螫合家。<a id="a-59"></a>现世恶报后入地狱。<a id="a-5A"></a>得珍宝者其心贞吉。<a id="a-5B"></a>被螫毒者其心不仁(出杂譬喻经也)</p>
  <p data-pb></p>
  <h2 id="a5C">舅甥共盗甥黠慧后得王女为妻第十二</h2>
  <p id="a5D">去时姊弟二人。<a id="a-5E"></a>姊有一子。<a id="a-5F"></a>与舅俱给官府。<a id="a-5G"></a>织金缕锦及绫罗縠珍妙异衣藏中绮宝。<a id="a-5H"></a>即共议言。<a id="a-5I"></a>吾织作勤苦不懈。<a id="a-5J"></a>知诸藏物好丑多少。<a id="a-5K"></a>宁可共取用解贫乏乎。<a id="a-5L"></a>夜凿地为孔穿盗取物。<a id="a-5M"></a>明监藏者觉物减少。<a id="a-5N"></a>以事启王。<a id="a-5O"></a>王诏勿广宣之。<a id="a-5P"></a>令盗者谓王多事不能觉察。<a id="a-5Q"></a>至于后日必复重来。<a id="a-5R"></a>且严警守得者收捉无令放逸。<a id="a-5S"></a>藏监受语。<a id="a-5T"></a>即加守备。<a id="a-5U"></a>其人久久果重来盗。<a id="a-5V"></a>外甥教舅。<a id="a-5W"></a>年尊体</p>
  <p data-pb></p>
  <h2 id="a5X">罗阅国男子与耆阇崛国女人宿世有缘第十三</h2>
  <p id="a5Y">有耆阇崛国。<a id="a-5Z"></a>有一少女。<a id="a-5a"></a>姿形美妙才智绝伦。<a id="a-5b"></a>性情宽和初不嗔怒。<a id="a-5c"></a>家门九族及诸疏近莫不爱敬。<a id="a-5d"></a>诸国冰索有百千人。<a id="a-5e"></a>竟未成嫁。<a id="a-5f"></a>时罗阅国一少男。<a id="a-5g"></a>天姿英秀心意高迈。<a id="a-5h"></a>国中百姓莫不畏敬。<a id="a-5i"></a>虽有妓妾夫人初不幸近。<a id="a-5j"></a>每念。<a id="a-5k"></a>耆阇崛国有女。<a id="a-5l"></a>本是我对。<a id="a-5m"></a>未及至耳。<a id="a-5n"></a>即日。<a id="a-5o"></a>满堂皆是势利所得非我偶也。<a id="a-5p"></a>一时遣逐肃然都尽。<a id="a-5q"></a>乃乘白象从仆二人往造彼国。<a id="a-5r"></a>经山涉草行千万里。<a id="a-5s"></a>五年方至。<a id="a-5t"></a>女处深宫无故心动。<a id="a-5u"></a>因出逍遥。<a id="a-5v"></a>试窥外合。<a id="a-5w"></a>忽见此男。<a id="a-5x"></a>且悲且喜不可抑忍。<a id="a-5y"></a>此是吾夫。<a id="a-5z"></a>前后见求非我宿匹。<a id="a-60"></a>便自亲着夫情依依。<a id="a-61"></a>女之父母忧恼无计云。<a id="a-62"></a>养女长大不悟如此。<a id="a-63"></a>急加防录不得通问。<a id="a-64"></a>女子懊恼不知何计。<a id="a-65"></a>男子悲惶同怀愁惘。<a id="a-66"></a>于是女子精苦斋戒昼夜行道。<a id="a-67"></a>弃散资财施佛及僧。<a id="a-68"></a>心劳形枯经涉五载。<a id="a-69"></a>音问不达彼此怀情。<a id="a-6A"></a>竟无所感。<a id="a-6B"></a>乃以四月八日。<a id="a-6C"></a>亲自束身往到佛塔。<a id="a-6D"></a>烧香礼拜发此志愿。<a id="a-6E"></a>割刻肌肉供养世尊。<a id="a-6F"></a>不敢自惜</p>
  <p data-pb></p>
  <h2 id="a6G">夫妇约不先语见偷取物夫能不言第十四</h2>
  <p id="a6H">有夫妇。<a id="a-6I"></a>共食三[麩-夫+并]。<a id="a-6J"></a>人各一枚。<a id="a-6K"></a>余一欲破分。<a id="a-6L"></a>妇言。<a id="a-6M"></a>莫分。<a id="a-6N"></a>与君共赌。<a id="a-6O"></a>各自不语。<a id="a-6P"></a>先语者失。<a id="a-6Q"></a>后语者得。<a id="a-6R"></a>于是闭口至于中夜。<a id="a-6S"></a>窦土偷入。<a id="a-6T"></a>见其二人坐而不语。<a id="a-6U"></a>谓是大怖不敢作声。<a id="a-6V"></a>收敛其物担将出户。<a id="a-6W"></a>妇大唤曰。<a id="a-6X"></a>汝是丈夫那置物去。<a id="a-6Y"></a>夫言。<a id="a-6Z"></a>我胜我胜。<a id="a-6a"></a>今得大[麩-夫+并]。<a id="a-6b"></a>众人责笑谓大颠痴(出百句譬喻经第二卷)</p>
  <p data-pb></p>
  <h2 id="a6c">妇人鼻丑夫割他好者以易之第十五</h2>
  <p id="a6d">有一人。<a id="a-6e"></a>见他妇鼻端正。<a id="a-6f"></a>心自念言。<a id="a-6g"></a>我妇面貌第一。<a id="a-6h"></a>唯恨鼻丑。<a id="a-6i"></a>今取此鼻代我妇鼻。<a id="a-6j"></a>即引女屏处。<a id="a-6k"></a>割鼻将还。<a id="a-6l"></a>又割其妇鼻安此女鼻。<a id="a-6m"></a>彼此失鼻两不相着。<a id="a-6n"></a>众人怪骂真大痴狂(出百句譬喻经第一卷)</p>
  <p data-pb></p>
  <h2 id="a6o">赁人善解鸟语第十六</h2>
  <p id="a6p">昔有一极贫人。<a id="a-6q"></a>善晓鸟语。<a id="a-6r"></a>为贾客赁担。<a id="a-6s"></a>过水边饮。<a id="a-6t"></a>乌鸣。<a id="a-6u"></a>贾客怖。<a id="a-6v"></a>作人反笑。<a id="a-6w"></a>到家问言。<a id="a-6x"></a>我在彼饮。<a id="a-6y"></a>时闻乌鸣。<a id="a-6z"></a>我大怖而君反笑何耶。<a id="a-70"></a>答曰。<a id="a-71"></a>乌向语我。<a id="a-72"></a>贾人身上有好白珠。<a id="a-73"></a>汝可杀之取珠。<a id="a-74"></a>我欲食其肉。<a id="a-75"></a>是故我笑耳。<a id="a-76"></a>曰汝何不杀也。<a id="a-77"></a>答曰。<a id="a-78"></a>我坐前世贪人财物故贫为赁担。<a id="a-79"></a>若复杀人取物后世受苦。<a id="a-7A"></a>何时当已。<a id="a-7B"></a>我今至死不为此事(出譬喻经)</p>
  <h2 id="a7C">溺人凭凤获全附鸬鹚殒命第十七</h2>
  <p id="a7D">大水卒淹。<a id="a-7E"></a>有命之类依丘避之。<a id="a-7F"></a>复垂欲没。<a id="a-7G"></a>忽有凤凰。<a id="a-7H"></a>到智者所依附其翅。<a id="a-7I"></a>遂上高原免水厄。<a id="a-7J"></a>余未去者。<a id="a-7K"></a>忽见鸬鹚便托其羽。<a id="a-7L"></a>而此鸬鹚遂入深水。<a id="a-7M"></a>一时溺丧(出杂譬喻经)</p>
  <h2 id="a7N">有人买智慧得免大罪第十八</h2>
  <p id="a7O">昔有一人。<a id="a-7P"></a>贫穷无用。<a id="a-7Q"></a>治生入海采宝还国。<a id="a-7R"></a>遇善知识言。<a id="a-7S"></a>我素贫穷今得此物。<a id="a-7T"></a>足以自谐。<a id="a-7U"></a>若母不可。<a id="a-7V"></a>我意当舍母居去。<a id="a-7W"></a>若妇不可。<a id="a-7X"></a>我意我当更索。<a id="a-7Y"></a>知识答曰。<a id="a-7Z"></a>近此间大智慧人满城中。<a id="a-7a"></a>可往就买智慧。<a id="a-7b"></a>不过千两金。<a id="a-7c"></a>自当语卿智慧之法。<a id="a-7d"></a>其人如其言。<a id="a-7e"></a>入事佛聚落。<a id="a-7f"></a>具以问人。<a id="a-7g"></a>答曰。<a id="a-7h"></a>夫所疑事。<a id="a-7i"></a>前行七步却行七步。<a id="a-7j"></a>如是至三智慧自生。<a id="a-7k"></a>其人夜归家。<a id="a-7l"></a>见母伴妇眠。<a id="a-7m"></a>谓是他男。<a id="a-7n"></a>拔刀欲杀。<a id="a-7o"></a>意中不掩。<a id="a-7p"></a>然大灯火遥照思惟。<a id="a-7q"></a>朝买智慧。<a id="a-7r"></a>如是前却三反。<a id="a-7s"></a>母便觉悟。<a id="a-7t"></a>此人叹言。<a id="a-7u"></a>真为智慧。<a id="a-7v"></a>何但堪千两金。<a id="a-7w"></a>即复与三千两金(出十卷譬喻经第四卷)</p>
  <h2 id="a7x">有人张鬼免害第十九</h2>
  <p id="a7y">昔有一人行于山中。<a id="a-7z"></a>逢一啖人鬼。<a id="a-80"></a>撮欲食之。<a id="a-81"></a>其人求哀。<a id="a-82"></a>假令须臾请问一事。<a id="a-83"></a>却乃见啖为不恨也。<a id="a-84"></a>鬼信其人谓是诚事。<a id="a-85"></a>听其所欲。<a id="a-86"></a>即问鬼言。<a id="a-87"></a>何故面白脚膝腹白。<a id="a-88"></a>其余处尽黑。<a id="a-89"></a>鬼即答言。<a id="a-8A"></a>我之为物性恶日精。<a id="a-8B"></a>背日得行不得向日。<a id="a-8C"></a>以是故尔。<a id="a-8D"></a>其人向日而走。<a id="a-8E"></a>鬼但空恨不能得也(出十卷譬喻经第四卷)</p>
  <h2 id="a8F">有人为两妇所恶以至于死第二十</h2>
  <p id="a8G">昔有一人于两业。<a id="a-8H"></a>有二妇适诣小妇。<a id="a-8I"></a>小妇语言。<a id="a-8J"></a>我年少。<a id="a-8K"></a>婿年老。<a id="a-8L"></a>我不乐住。<a id="a-8M"></a>可往大妇处作居。<a id="a-8N"></a>其婿拔去白发。<a id="a-8O"></a>适至大妇处。<a id="a-8P"></a>大妇语言。<a id="a-8Q"></a>我年老头已白。<a id="a-8R"></a>婿头黑宜去。<a id="a-8S"></a>于是拔黑作白。<a id="a-8T"></a>如是不止。<a id="a-8U"></a>头遂秃尽。<a id="a-8V"></a>二妇恶之。<a id="a-8W"></a>便各舍去。<a id="a-8X"></a>坐愁致死。<a id="a-8Y"></a>过去世时作寺中狗。<a id="a-8Z"></a>水东一寺水西一寺。<a id="a-8a"></a>闻揵捶鸣狗便往得食。<a id="a-8b"></a>后日二寺同时鸣磬。<a id="a-8c"></a>狗浮水欲渡。<a id="a-8d"></a>适欲至西复恐东寺食好。<a id="a-8e"></a>向东复恐西寺食好。<a id="a-8f"></a>如是犹豫溺死水中(出十卷譬喻经)</p>
  <h2 id="a8g">有人远求仙水主人恶心使登树得仙第二十一</h2>
  <p id="a8h">昔有一人。<a id="a-8i"></a>闻外国有仙水入中得仙。<a id="a-8j"></a>便向外国寄他宿止。<a id="a-8k"></a>主人问客。<a id="a-8l"></a>君欲何去。<a id="a-8m"></a>答曰学仙。<a id="a-8n"></a>主人怀恶。<a id="a-8o"></a>语客言曰。<a id="a-8p"></a>我有仙树。<a id="a-8q"></a>君能与我一年苦作。<a id="a-8r"></a>便与君仙何烦远去。<a id="a-8s"></a>客言甚善。<a id="a-8t"></a>一年苦作恒无愠色。<a id="a-8u"></a>一年既满。<a id="a-8v"></a>其主人公本心相欺。<a id="a-8w"></a>既无仙树。<a id="a-8x"></a>将至山中指临岩树云是仙树。<a id="a-8y"></a>君上其头。<a id="a-8z"></a>我唤若飞应声飞掷。<a id="a-90"></a>客人心至。<a id="a-91"></a>即于此树飞腾虚空。<a id="a-92"></a>遂得仙道。<a id="a-93"></a>主人公见我令其死。<a id="a-94"></a>何悟得仙。<a id="a-95"></a>深重此树情言是圣。<a id="a-96"></a>复经少时。<a id="a-97"></a>父子相与共到树下。<a id="a-98"></a>让父先上。<a id="a-99"></a>儿便唤言阿耶可飞。<a id="a-9A"></a>父即欲飞。<a id="a-9B"></a>堕岩石上。<a id="a-9C"></a>身体粉碎(出杂譬喻经)</p>
  <h2 id="a9D">有人使鬼得富后害其儿第二十二</h2>
  <p id="a9E">昔有一人。<a id="a-9F"></a>于市卖毗耶鬼。<a id="a-9G"></a>欲买鬼者问索几许。<a id="a-9H"></a>鬼主言。<a id="a-9I"></a>二百两金。<a id="a-9J"></a>曰。<a id="a-9K"></a>此鬼有何奇异。<a id="a-9L"></a>乃索尔所金耶。<a id="a-9M"></a>曰。<a id="a-9N"></a>此鬼其功无物不为。<a id="a-9O"></a>计一日作当百人。<a id="a-9P"></a>唯有一病。<a id="a-9Q"></a>宜先防护之。<a id="a-9R"></a>问为何等病。<a id="a-9S"></a>曰。<a id="a-9T"></a>此鬼欲使作时。<a id="a-9U"></a>昼夜使之。<a id="a-9V"></a>莫令停息。<a id="a-9W"></a>若无作者便还害主。<a id="a-9X"></a>主人顾金将归。<a id="a-9Y"></a>令作田种。<a id="a-9Z"></a>作田种竟便使木作。<a id="a-9a"></a>木作竟复使治地。<a id="a-9b"></a>作屋舂磨炊爨初不宁息。<a id="a-9c"></a>数年之中乃致大富。<a id="a-9d"></a>主人有事当行作客。<a id="a-9e"></a>忘不处分而鬼复欲作无有次第。<a id="a-9f"></a>取主人儿内釜中然火煮之。<a id="a-9g"></a>比主人还子已烂熟。<a id="a-9h"></a>伤切懊恼知复何言(出譬喻经)</p>
  <h2 id="a9i">有人富王责条疏已用物王乃觉悟第二十三</h2>
  <p id="a9j">昔有富人。<a id="a-9k"></a>王令条物。<a id="a-9l"></a>其即疏。<a id="a-9m"></a>某年用若干千万造佛。<a id="a-9n"></a>用若干作斋会经书。<a id="a-9o"></a>又以若干供恤贫老。<a id="a-9p"></a>今现有八十九千万。<a id="a-9q"></a>以疏呈王。<a id="a-9r"></a>王大嗔怒问。<a id="a-9s"></a>汝现物忽条已用。<a id="a-9t"></a>富人答曰。<a id="a-9u"></a>已用者最为宝藏。<a id="a-9v"></a>资人神明是以奉呈。<a id="a-9w"></a>未用之财五家共有。<a id="a-9x"></a>非独臣许。<a id="a-9y"></a>是敢条疏。<a id="a-9z"></a>王便觉悟。<a id="a-A0"></a>功德可恃(出譬喻经)</p>
  <h2 id="aA1">有人为罪王令割肉五斤第二十四</h2>
  <p id="aA2">昔有一人犯罪于王。<a id="a-A3"></a>王大嗔忿。<a id="a-A4"></a>使人割其背膂五斤肉。<a id="a-A5"></a>置之下屋。<a id="a-A6"></a>此人痛苦叫唤彻王。<a id="a-A7"></a>王问何意不分。<a id="a-A8"></a>答曰。<a id="a-A9"></a>实非我罪。<a id="a-AA"></a>王思愧之。<a id="a-AB"></a>敕以一百斤肉乞。<a id="a-AC"></a>其犹故呻唤。<a id="a-AD"></a>王曰。<a id="a-AE"></a>顿补百斤云何大唤。<a id="a-AF"></a>诸臣答言。<a id="a-AG"></a>不见此法。<a id="a-AH"></a>与千斤何益其痛。<a id="a-AI"></a>若人一儿已死。<a id="a-AJ"></a>他人以百与之。<a id="a-AK"></a>此人能不念其儿不(出百句譬喻经第三卷)</p>
  <h2 id="aAL">有二人共誓以胎中儿共为婚姻第二十五</h2>
  <p id="aAM">有二人共为知识。<a id="a-AN"></a>妇各怀妊。<a id="a-AO"></a>便相誓约。<a id="a-AP"></a>若生有男女共为婚姻。<a id="a-AQ"></a>别后一家生男一家生女。<a id="a-AR"></a>男父早死长大未娶。<a id="a-AS"></a>行卖杂物偶至女家。<a id="a-AT"></a>女家公问子从何来。<a id="a-AU"></a>居止所在父母姓字。<a id="a-AV"></a>男具以答。<a id="a-AW"></a>公闻大惊。<a id="a-AX"></a>乃语男曰。<a id="a-AY"></a>卿父在时与我胎婚。<a id="a-AZ"></a>我常相求不相知。<a id="a-Aa"></a>处女未敢嫁。<a id="a-Ab"></a>男言。<a id="a-Ac"></a>我都不知女。<a id="a-Ad"></a>公曰。<a id="a-Ae"></a>卿问亲近。<a id="a-Af"></a>男还问乳母信然。<a id="a-Ag"></a>男到女家。<a id="a-Ah"></a>道见沟水流。<a id="a-Ai"></a>入一髑髅中无有满时。<a id="a-Aj"></a>儿恐前行复见树果熟。<a id="a-Ak"></a>欲取啖之。<a id="a-Al"></a>果便言。<a id="a-Am"></a>取我取我。<a id="a-An"></a>儿大怖懅疾走躄地。<a id="a-Ao"></a>前到女家。<a id="a-Ap"></a>狗逆长跪咶其两足。<a id="a-Aq"></a>狗腹中子哮呼来前。<a id="a-Ar"></a>欲伤啮之。<a id="a-As"></a>便复顿地久乃苏息。<a id="a-At"></a>女公来出儿具陈说。<a id="a-Au"></a>公甚怪之入语其女。<a id="a-Av"></a>女答公曰道见沟水流入髑髅无有满时者。<a id="a-Aw"></a>后世当有敛取天下财物珍宝。<a id="a-Ax"></a>供给一人无有满足。<a id="a-Ay"></a>见树果熟欲取啖之。<a id="a-Az"></a>而果言取我取我者。<a id="a-B0"></a>后世之人自求大女。<a id="a-B1"></a>而小女言。<a id="a-B2"></a>何不索我何不索我。<a id="a-B3"></a>狗逆长跪咶其两足。<a id="a-B4"></a>狗腹中子哮呼来前欲啮之者。<a id="a-B5"></a>后世之人相与言语。<a id="a-B6"></a>口如脂膏心如锥刀。<a id="a-B7"></a>口相饱满内相谋图。<a id="a-B8"></a>皆为后世不为今也。<a id="a-B9"></a>即嫁女与男。<a id="a-BA"></a>遂其本志(出十卷譬喻经第八卷)</p>
  <h2 id="aBB">大姓二儿大子失财被念小子得财获罪第二十六</h2>
  <p id="aBC">昔大姓有两儿。<a id="a-BD"></a>各以二百万与行贾。<a id="a-BE"></a>大子尽用樗蒲。<a id="a-BF"></a>衣被败坏还以启父。<a id="a-BG"></a>父言。<a id="a-BH"></a>得汝而已。<a id="a-BI"></a>用财何为。<a id="a-BJ"></a>为作衣被饮食。<a id="a-BK"></a>善安慰之。<a id="a-BL"></a>小子来归启父。<a id="a-BM"></a>得二百万利。<a id="a-BN"></a>父曰。<a id="a-BO"></a>取疏来。<a id="a-BP"></a>与共校计不合数千。<a id="a-BQ"></a>便缚捶之。<a id="a-BR"></a>如是三行。<a id="a-BS"></a>收利六百万。<a id="a-BT"></a>还辄得捶。<a id="a-BU"></a>大子三行失六百万。<a id="a-BV"></a>止他国不归。<a id="a-BW"></a>与无赖人相随。<a id="a-BX"></a>语彼人言。<a id="a-BY"></a>我父有金银白珠各一笥。<a id="a-BZ"></a>在大床头。<a id="a-Ba"></a>汝归白父道。<a id="a-Bb"></a>我不愚失财物。<a id="a-Bc"></a>未敢还。<a id="a-Bd"></a>汝得便杀我父取物将来。<a id="a-Be"></a>可得共用。<a id="a-Bf"></a>此人至其家与父相见。<a id="a-Bg"></a>述其儿言。<a id="a-Bh"></a>父闻啼泣曰。<a id="a-Bi"></a>用物财为。<a id="a-Bj"></a>我子何不来。<a id="a-Bk"></a>食息悲咽。<a id="a-Bl"></a>客言。<a id="a-Bm"></a>君子不孝用钱作恶。<a id="a-Bn"></a>一时都尽。<a id="a-Bo"></a>令我来杀君取君金银。<a id="a-Bp"></a>我见君念子待遇我厚。<a id="a-Bq"></a>令我心感。<a id="a-Br"></a>父言。<a id="a-Bs"></a>小子尚痴便使迎之。<a id="a-Bt"></a>谓子。<a id="a-Bu"></a>汝去钱早归。<a id="a-Bv"></a>何因作痴语。<a id="a-Bw"></a>更作衣被与之。<a id="a-Bx"></a>师曰。<a id="a-By"></a>小子偿债。<a id="a-Bz"></a>大子索债(出十卷譬喻经第六卷)</p>
  <h2 id="aC0">三人共施僧一钱后身获自然之金第二十七</h2>
  <p id="aC1">昔有三人共贾行。<a id="a-C2"></a>各分得五百万余。<a id="a-C3"></a>有一钱欲与一人。<a id="a-C4"></a>则为不平。<a id="a-C5"></a>欲破分之。<a id="a-C6"></a>事为不然。<a id="a-C7"></a>时沙门分卫。<a id="a-C8"></a>三人共言布施沙门各言大佳。<a id="a-C9"></a>手共持与。<a id="a-CA"></a>沙门咒愿。<a id="a-CB"></a>令汝今世后世并得其福。<a id="a-CC"></a>共生罗阅国中各得豪富。<a id="a-CD"></a>一人主山中采金。<a id="a-CE"></a>一人主耕田取金。<a id="a-CF"></a>一人主水中汲取金。<a id="a-CG"></a>为受前世布施之福。<a id="a-CH"></a>国王闻之。<a id="a-CI"></a>念我国人物皆我许。<a id="a-CJ"></a>便将人兵诣山采之。<a id="a-CK"></a>金化作石。<a id="a-CL"></a>复至一家地。<a id="a-CM"></a>耕取金。<a id="a-CN"></a>金化为土。<a id="a-CO"></a>复至一家井中汲取金。<a id="a-CP"></a>金化作瓦。<a id="a-CQ"></a>都不能得。<a id="a-CR"></a>王问佛言。<a id="a-CS"></a>此三人金计为我许。<a id="a-CT"></a>往取皆化不得是金。<a id="a-CU"></a>此人前世有何功德今致此福。<a id="a-CV"></a>佛具言之。<a id="a-CW"></a>非是王物。<a id="a-CX"></a>王不应取(出杂譬喻经第三卷)</p>
  <h2 id="aCY">贫人供僧报致富第二十八</h2>
  <p id="aCZ">昔有贫家供养道人。<a id="a-Ca"></a>一年便去。<a id="a-Cb"></a>用一铜瓶乞主人言。<a id="a-Cc"></a>此瓶是神打。<a id="a-Cd"></a>此瓶口所索皆得。<a id="a-Ce"></a>莫请国王。<a id="a-Cf"></a>别后打瓶。<a id="a-Cg"></a>家遂巨富。<a id="a-Ch"></a>忘道人嘱。<a id="a-Ci"></a>遂请国王。<a id="a-Cj"></a>王问富因。<a id="a-Ck"></a>实而答王。<a id="a-Cl"></a>王即夺瓶。<a id="a-Cm"></a>家转穷弊。<a id="a-Cn"></a>方忆道人四出觅见。<a id="a-Co"></a>依实白言。<a id="a-Cp"></a>道人曰。<a id="a-Cq"></a>故须此瓶。<a id="a-Cr"></a>乞君一塸盛以林石。<a id="a-Cs"></a>赍诣王门求索瓶也。<a id="a-Ct"></a>直到王门高声索瓶。<a id="a-Cu"></a>王闻大怒。<a id="a-Cv"></a>遣数十人欲来捉之。<a id="a-Cw"></a>开出林石风吹横空。<a id="a-Cx"></a>王使人身为此木石打破头頟顷出千人。<a id="a-Cy"></a>风势所破死尸塞门。<a id="a-Cz"></a>王大怖悸。<a id="a-D0"></a>求还其瓶。<a id="a-D1"></a>其人得瓶。<a id="a-D2"></a>家复大富。<a id="a-D3"></a>广作功德。<a id="a-D4"></a>死得生天(出杂譬喻经)</p>
  <h2 id="aD5">贫人得伏藏为王所治第二十九</h2>
  <p id="aD6">佛与阿难入王舍城。<a id="a-D7"></a>时天大雨。<a id="a-D8"></a>水沃伏藏出诸宝物。<a id="a-D9"></a>佛言毒蛇。<a id="a-DA"></a>阿难云恶毒蛇。<a id="a-DB"></a>山下有刈麦人闻之念言。<a id="a-DC"></a>我未曾见沙门毒蛇。<a id="a-DD"></a>即往见物。<a id="a-DE"></a>以车与衣囊取着家内。<a id="a-DF"></a>现富贵相新作大舍。<a id="a-DG"></a>有嫉妒人白王。<a id="a-DH"></a>先有贫穷贱人卒见富相。<a id="a-DI"></a>是人必当得大宝藏。<a id="a-DJ"></a>王即唤问。<a id="a-DK"></a>答言不得。<a id="a-DL"></a>即敕考治。<a id="a-DM"></a>是人忆佛与阿难名之为恶毒蛇也。<a id="a-DN"></a>谁得宝藏不语。<a id="a-DO"></a>一心念佛。<a id="a-DP"></a>王者作如是言。<a id="a-DQ"></a>佛言毒蛇。<a id="a-DR"></a>阿难言恶毒蛇。<a id="a-DS"></a>王即唤问。<a id="a-DT"></a>是人答言。<a id="a-DU"></a>大王。<a id="a-DV"></a>若施无畏者我当说实。<a id="a-DW"></a>王许。<a id="a-DX"></a>其具陈上事。<a id="a-DY"></a>今于我身能作何等。<a id="a-DZ"></a>必啖我命。<a id="a-Da"></a>王赏金钱五百。<a id="a-Db"></a>能于急中说于佛语及阿难语(出十诵律三诵第三卷)</p>
  <h2 id="aDc">贫人买斧不识是宝第三十</h2>
  <p id="aDd">昔有贫寒孤独老公。<a id="a-De"></a>家无自业。<a id="a-Df"></a>遇市一斧。<a id="a-Dg"></a>是众宝之英。<a id="a-Dh"></a>而不识之。<a id="a-Di"></a>持斫株卖之以供微命。<a id="a-Dj"></a>用斧欲尽。<a id="a-Dk"></a>会见外国治生大贾客。<a id="a-Dl"></a>名曰萨薄。<a id="a-Dm"></a>见斧识之。<a id="a-Dn"></a>便问老公。<a id="a-Do"></a>卖此斧不。<a id="a-Dp"></a>老公言。<a id="a-Dq"></a>我仰此斧活不卖。<a id="a-Dr"></a>萨薄复言。<a id="a-Ds"></a>与公绢百匹何以不卖。<a id="a-Dt"></a>公不应和。<a id="a-Du"></a>萨薄复言。<a id="a-Dv"></a>与公二百匹。<a id="a-Dw"></a>公便怅然不乐。<a id="a-Dx"></a>萨薄复言。<a id="a-Dy"></a>嫌少当益。<a id="a-Dz"></a>公何以不乐。<a id="a-E0"></a>与五百匹。<a id="a-E1"></a>公便大哭。<a id="a-E2"></a>萨薄复云。<a id="a-E3"></a>绢少当益。<a id="a-E4"></a>何以啼哭。<a id="a-E5"></a>公言。<a id="a-E6"></a>我不恨绢少恨我愚痴。<a id="a-E7"></a>此斧本长尺半。<a id="a-E8"></a>破地以尽余有五寸。<a id="a-E9"></a>犹得五百匹绢。<a id="a-EA"></a>以为恨耳。<a id="a-EB"></a>萨薄复言。<a id="a-EC"></a>勿有遗恨。<a id="a-ED"></a>今与公千匹绢。<a id="a-EE"></a>即便破券持去。<a id="a-EF"></a>薪火烧之尽成贵宝(出诸经中要事)</p>
  <h2 id="aEG">贫老夫妻三时懈怠第三十一</h2>
  <p id="aEH">世尊晨朝入舍卫城。<a id="a-EI"></a>尊者阿难从。<a id="a-EJ"></a>有二老夫妇。<a id="a-EK"></a>年耆根熟偻背如钩。<a id="a-EL"></a>诣里巷头烧粪扫处。<a id="a-EM"></a>俱蹲向火犹如老鹄。<a id="a-EN"></a>欲心相视。<a id="a-EO"></a>佛告阿难。<a id="a-EP"></a>见彼夫妇不。<a id="a-EQ"></a>阿难曰。<a id="a-ER"></a>如是。<a id="a-ES"></a>佛曰。<a id="a-ET"></a>此二老夫妇。<a id="a-EU"></a>若于年少盛壮之时。<a id="a-EV"></a>勤求财物者得为舍卫城中第一富者。<a id="a-EW"></a>若出家学道精勤修习者得阿罗汉。<a id="a-EX"></a>于第二分盛壮之时。<a id="a-EY"></a>若勤求财物得为舍卫城中第二富者。<a id="a-EZ"></a>若出家学道者得阿那含果。<a id="a-Ea"></a>中年之时若勤求财物。<a id="a-Eb"></a>得为舍卫城中第三富者。<a id="a-Ec"></a>若出家学道得斯陀含果。<a id="a-Ed"></a>乃于今日年耆根熟。<a id="a-Ee"></a>无有钱财无有方便。<a id="a-Ef"></a>不复堪能。<a id="a-Eg"></a>苦觅钱财。<a id="a-Eh"></a>亦不能得胜过人法。<a id="a-Ei"></a>复为说偈言。</p>
  <p id="aEj">不修梵行故　　不得年少财</p>
  <p id="aEk">思惟古昔事　　眠地如曲弓</p>
  <p id="aEl">不修于梵行　　不得年少财</p>
  <p id="aEm">犹如老鹄鸟　　守死于空池</p>
  <p id="aEn">(出杂阿含第五卷第四十二卷又出三时过经)</p>
  <p data-pb></p>
  <h2 id="aEo">穷人违树神誓还为树枝所杀第三十二</h2>
  <p id="aEp">耶梨国有迦罗越。<a id="a-Eq"></a>奉佛供养咒愿毕。<a id="a-Er"></a>请闻法义。<a id="a-Es"></a>佛笑口光绕身三匝还从顶入。<a id="a-Et"></a>阿难问故。<a id="a-Eu"></a>佛言。<a id="a-Ev"></a>彼国有五百人。<a id="a-Ew"></a>入海采宝置船步还。<a id="a-Ex"></a>经历深山日暮止宿。<a id="a-Ey"></a>预严早发。<a id="a-Ez"></a>四百九十九人皆去。<a id="a-F0"></a>一人卧熟。<a id="a-F1"></a>失辈。<a id="a-F2"></a>仍遇天雨雪。<a id="a-F3"></a>失去径路。<a id="a-F4"></a>穷厄山中啼哭呼天。<a id="a-F5"></a>有旃檀树神。<a id="a-F6"></a>谓穷人言。<a id="a-F7"></a>可止留此。<a id="a-F8"></a>自相给衣食。<a id="a-F9"></a>到春可去。<a id="a-FA"></a>穷人便留至于三月。<a id="a-FB"></a>启树神言。<a id="a-FC"></a>受恩得全身命。<a id="a-FD"></a>未有微报。<a id="a-FE"></a>顾有二亲今在本土。<a id="a-FF"></a>实思得见。<a id="a-FG"></a>愿垂发遣。<a id="a-FH"></a>树神言善。<a id="a-FI"></a>以金饼施之。<a id="a-FJ"></a>去此不远。<a id="a-FK"></a>当得国邑。<a id="a-FL"></a>可得迁还至汝乡里。<a id="a-FM"></a>穷人临去问树神言。<a id="a-FN"></a>此树香洁世所希有。<a id="a-FO"></a>今当委远愿知其名。<a id="a-FP"></a>神言。<a id="a-FQ"></a>不须问也。<a id="a-FR"></a>穷人复言。<a id="a-FS"></a>依荫此树积历三月。<a id="a-FT"></a>今当远</p>
  <p data-pb></p>
  <h2 id="aFU">人遇象逐堕深谷际天降甘露遂得升天第三十三</h2>
  <p id="aFV">有人行空泽中。<a id="a-FW"></a>见一黑象。<a id="a-FX"></a>人念。<a id="a-FY"></a>此象必来害我。<a id="a-FZ"></a>我当杀之。<a id="a-Fa"></a>象亦念言。<a id="a-Fb"></a>人必杀我。<a id="a-Fc"></a>我当厄之。<a id="a-Fd"></a>人便舍去。<a id="a-Fe"></a>象从后逐。<a id="a-Ff"></a>前走数里堕一深谷。<a id="a-Fg"></a>谷绝无底。<a id="a-Fh"></a>即于岸边捉持树根。<a id="a-Fi"></a>其形如指。<a id="a-Fj"></a>寻根而下。<a id="a-Fk"></a>悬在岸边。<a id="a-Fl"></a>象于谷上以鼻捞之。<a id="a-Fm"></a>欲及不</p>
  <p data-pb></p>
  <h2 id="aFn">五百幼童聚沙兴塔命终生天第三十四</h2>
  <p id="aFo">百幼童相结为伴。<a id="a-Fp"></a>日日游戏俱至江水。<a id="a-Fq"></a>聚沙兴塔各言塔好。<a id="a-Fr"></a>虽有善心宿命福薄。<a id="a-Fs"></a>时天卒雨江水暴涨漂流溺死。<a id="a-Ft"></a>佛告众人。<a id="a-Fu"></a>五百童子生兜术天。<a id="a-Fv"></a>皆同发心为菩萨行。<a id="a-Fw"></a>佛放光明令其父母见子所在。<a id="a-Fx"></a>佛遥呼五百幼子来。<a id="a-Fy"></a>寻时皆至住于虚空中。<a id="a-Fz"></a>散华于佛下稽首礼言。<a id="a-G0"></a>蒙世尊恩。<a id="a-G1"></a>虽身丧亡得见弥勒。<a id="a-G2"></a>佛言善哉。<a id="a-G3"></a>卿等决计知道至真兴立塔寺。<a id="a-G4"></a>因是生天见于弥勒咨受法诲。<a id="a-G5"></a>佛为说经咸然欢喜立不退转。<a id="a-G6"></a>各白父母勿复愁苦。<a id="a-G7"></a>努力精进以法自修。<a id="a-G8"></a>父母皆发道意。<a id="a-G9"></a>稽首足下绕佛三匝。<a id="a-GA"></a>忽然不现还兜术天(出生经第四卷)</p>
  <p data-pb></p>
  <h2 id="aGB">童子施佛豆生天后作转轮王第三十五</h2>
  <p id="aGC">昔有童子数人。<a id="a-GD"></a>共戏道中遇佛。<a id="a-GE"></a>一人作礼。<a id="a-GF"></a>手中有五粒豆上佛。<a id="a-GG"></a>四粒入钵一粒堕地。<a id="a-GH"></a>佛言。<a id="a-GI"></a>令汝世世得福。<a id="a-GJ"></a>童子命终即生天上。<a id="a-GK"></a>后八十世为转轮王(出十卷譬喻经第一卷)</p>
  <h2 id="aGL">牧牛小儿取华上佛牛触而死即生天第三十六</h2>
  <p id="aGM">佛泥洹后百年。<a id="a-GN"></a>山中田泽草木茂盛。<a id="a-GO"></a>山外不远有居人村牛马入池。<a id="a-GP"></a>生五色莲华。<a id="a-GQ"></a>牧牛小儿入池采取。<a id="a-GR"></a>满器莲华持出山际欲以上佛。<a id="a-GS"></a>未至于寺。<a id="a-GT"></a>道逢群牛触杀小儿。<a id="a-GU"></a>其神即生忉利天上。<a id="a-GV"></a>自然宫殿五色莲华。<a id="a-GW"></a>始生天中而自念言。<a id="a-GX"></a>吾宫独有异色莲华。<a id="a-GY"></a>但诸天法。<a id="a-GZ"></a>先观宿命因缘后乃食福。<a id="a-Ga"></a>即见前天。<a id="a-Gb"></a>相谓此天新来共相娱乐云何惶怖不安。<a id="a-Gc"></a>便往问之。<a id="a-Gd"></a>答曰。<a id="a-Ge"></a>吾本是牧牛小儿。<a id="a-Gf"></a>采莲华欲散佛塔。<a id="a-Gg"></a>中道无常。<a id="a-Gh"></a>缘是之福来生此耳。<a id="a-Gi"></a>是以今擿华复欲诣先塔散佛礼拜卒我本愿。<a id="a-Gj"></a>时五百天人执持莲华。<a id="a-Gk"></a>相随散佛塔。<a id="a-Gl"></a>缘是之福弥勒下时当共得道(出譬喻经第五卷)</p>
  <h2 id="aGm">小儿先身以三钱施今解鸟语遂得为王第三十七</h2>
  <p id="aGn">昔有一人。<a id="a-Go"></a>用三钱布施。<a id="a-Gp"></a>乞求三愿。<a id="a-Gq"></a>一者将来得作国王。<a id="a-Gr"></a>二者解众生语。<a id="a-Gs"></a>三者多诸智慧。<a id="a-Gt"></a>其人命终生庶人家。<a id="a-Gu"></a>形色端正。<a id="a-Gv"></a>王募为左右。<a id="a-Gw"></a>此儿投募得侍王侧。<a id="a-Gx"></a>见燕在巢。<a id="a-Gy"></a>仰首看而笑。<a id="a-Gz"></a>王问何笑。<a id="a-H0"></a>答曰。<a id="a-H1"></a>燕言。<a id="a-H2"></a>我得龙女发长十丈唤伴看之。<a id="a-H3"></a>王曰。<a id="a-H4"></a>审尔者好。<a id="a-H5"></a>无此者杀。<a id="a-H6"></a>遣看即得。<a id="a-H7"></a>王欲取女为妇。<a id="a-H8"></a>语小儿言。<a id="a-H9"></a>汝解鸟语必应多策。<a id="a-HA"></a>给汝食粮。<a id="a-HB"></a>觅此女人。<a id="a-HC"></a>得者重报。<a id="a-HD"></a>若不得杀汝及家口。<a id="a-HE"></a>小儿冒死向东海边。<a id="a-HF"></a>见二人共诤隐形帽履水靴杀活杖。<a id="a-HG"></a>小儿曰。<a id="a-HH"></a>何须云云。<a id="a-HI"></a>我放一箭君二人逐。<a id="a-HJ"></a>先前得者与三种物。<a id="a-HK"></a>答曰善。<a id="a-HL"></a>引弓放箭。<a id="a-HM"></a>二人争走。<a id="a-HN"></a>小儿取帽着靴捉杖。<a id="a-HO"></a>直入海中至龙所。<a id="a-HP"></a>脱隐形帽令龙女见。<a id="a-HQ"></a>女人多欲。<a id="a-HR"></a>遂与小儿持一[麩-夫+并]金还至外国。<a id="a-HS"></a>其王遣迎。<a id="a-HT"></a>敕女独入。<a id="a-HU"></a>女便前进。<a id="a-HV"></a>小儿戴隐形帽随女而入。<a id="a-HW"></a>女见王丑。<a id="a-HX"></a>以金掷王頟破命终。<a id="a-HY"></a>小儿脱帽。<a id="a-HZ"></a>共女上殿。<a id="a-Ha"></a>高声唱言。<a id="a-Hb"></a>我应为王女为皇后。<a id="a-Hc"></a>霸王天下(出杂譬喻经)</p>
  <h2 id="aHd">诸劫分物不识好者第三十八</h2>
  <p id="aHe">昔者众商人。<a id="a-Hf"></a>经由崄道值劫。<a id="a-Hg"></a>大失衣物。<a id="a-Hh"></a>中有一衣。<a id="a-Hi"></a>是鹿胎毛细软滑泽织持作衣。<a id="a-Hj"></a>其价百倍。<a id="a-Hk"></a>而色紫黑不悦人眼。<a id="a-Hl"></a>劫不赏别用持作帊。<a id="a-Hm"></a>以盛粗衣他处共分。<a id="a-Hn"></a>各取杂物谓是奇好。<a id="a-Ho"></a>余此一帊未展分张。<a id="a-Hp"></a>劫群中有困弱人。<a id="a-Hq"></a>独不与分。<a id="a-Hr"></a>苦论共以帊乞。<a id="a-Hs"></a>即自卖之。<a id="a-Ht"></a>时大贵人知是好物。<a id="a-Hu"></a>依限雇直。<a id="a-Hv"></a>比于余劫所得等分。<a id="a-Hw"></a>诸劫闻之大生耻恼(出百句譬喻经第一卷)</p>
 </body>
</html>