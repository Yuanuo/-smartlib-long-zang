<!doctype html>
<html id="z3IBWPQ1IK" data-ver="1057">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十六(杂行长者部第二十六)</h1>
  <p id="a2">流水救十千鱼一 树提伽身生人中受天果报二 迦罗越手能雨宝三 迦罗越以饱食施鸟令出腹中珠四 忽起经暂贫客作设会即获花报五 无耳目舌先世因缘六 音悦今身受先世四种报七 鸠留饥遇树神因得信解八 日难财富巨亿悭惜不施后世贫盲九 长者发菩萨心将诸贫人取得珍宝十 长者后贫举财供施耕遇千鼎用之不尽十一 香身长者妇为国王所夺十二 长者妇怀妊口气香十三 悭财生号哭地狱十四 以捣衣石施人起塔生天十五 须达三子事穷方信十六 须檀子贪财杀弟十七 犁耆弥第七儿妇生三十卵卵出一男十八 痴子卖香迟烧之为炭以求速售十九</p>
  <p data-pb></p>
  <h2 id="a3">流水救十千鱼第一</h2>
  <p id="a4">水长者子。<a id="a-5"></a>于天自在光王国内。<a id="a-6"></a>治一切众生无量苦患。<a id="a-7"></a>令身平复。<a id="a-8"></a>以病除故多设福业。<a id="a-9"></a>作如是言。<a id="a-A"></a>善哉长者。<a id="a-B"></a>能益众生无量寿命。<a id="a-C"></a>必是菩萨解诸方药。<a id="a-D"></a>时长者共二子水空水藏。<a id="a-E"></a>将其二子次第游行城邑聚落。<a id="a-F"></a>最后到一大空泽中。<a id="a-G"></a>见诸虎狼狗犬鸟兽。<a id="a-H"></a>悉皆一向驰奔而去。<a id="a-I"></a>长者逐而观之见有一池。<a id="a-J"></a>其水枯涸。<a id="a-K"></a>于其池中多有诸鱼。<a id="a-L"></a>见是鱼已生大悲心。<a id="a-M"></a>时有树神示现半身。<a id="a-N"></a>作如是言。<a id="a-O"></a>大善男子。<a id="a-P"></a>此鱼可愍汝可与水。<a id="a-Q"></a>是故号汝名为流水。<a id="a-R"></a>汝今应当随名定实。<a id="a-S"></a>时长者子问树神言。<a id="a-T"></a>此鱼头数为有几所。<a id="a-U"></a>树神答言。<a id="a-V"></a>足满十千。<a id="a-W"></a>增大悲心。<a id="a-X"></a>时此空池为日所曝。<a id="a-Y"></a>唯少水在。<a id="a-Z"></a>是十千鱼。<a id="a-a"></a>将入死门四向婉转。<a id="a-b"></a>见是长者心生恃赖。<a id="a-c"></a>随是长者所至方面。<a id="a-d"></a>随逐瞻视目未曾舍。<a id="a-e"></a>是时长者驰趣四方。<a id="a-f"></a>推求索水了不能得。<a id="a-g"></a>见有大树寻取枝叶。<a id="a-h"></a>还到池上与作荫凉。<a id="a-i"></a>复更推求是池中水本从何来。<a id="a-j"></a>即出四向周遍未觅。<a id="a-k"></a>莫知水处。<a id="a-l"></a>复更疾走见一大河。<a id="a-m"></a>名曰水生。<a id="a-n"></a>有诸恶人为捕此鱼故于上流悬崄之处。<a id="a-o"></a>决弃其水不令下过。<a id="a-p"></a>长者向王说其因缘。<a id="a-q"></a>唯愿大王借二十大象。<a id="a-r"></a>令得负水济彼鱼命。<a id="a-s"></a>如我与诸病人寿命。<a id="a-t"></a>王敕大臣速疾供给。<a id="a-u"></a>汝今自可至象厩中随意选取利益众生。<a id="a-v"></a>是时流水及其二子。<a id="a-w"></a>将二十象借索皮囊。<a id="a-x"></a>疾至河上盛水象负。<a id="a-y"></a>水遂弥满还复如本。<a id="a-z"></a>时长者子于池四边傍佯而行。<a id="a-10"></a>鱼亦随逐循岸而行。<a id="a-11"></a>时长者子复作是念。<a id="a-12"></a>是鱼必为饥火所恼。<a id="a-13"></a>复欲从我求索饮食。<a id="a-14"></a>我今当与。<a id="a-15"></a>时长者子告其子言。<a id="a-16"></a>汝取一象最大力者。<a id="a-17"></a>速至家中。<a id="a-18"></a>所有可食之物。<a id="a-19"></a>乃是父母饮啖之分。<a id="a-1A"></a>及以妻子奴婢之分。<a id="a-1B"></a>一切聚集悉载象上。<a id="a-1C"></a>急速来还。<a id="a-1D"></a>尔时二子往至家中。<a id="a-1E"></a>白其祖父说如上事。<a id="a-1F"></a>收取家中可食之物。<a id="a-1G"></a>载象背上疾还父所至空泽池。<a id="a-1H"></a>时长者子见其子还。<a id="a-1I"></a>心生欢喜踊跃无量。<a id="a-1J"></a>从子边取饮食之物。<a id="a-1K"></a>散着池中与鱼食已。<a id="a-1L"></a>即自思惟。<a id="a-1M"></a>我今已能与此鱼食。<a id="a-1N"></a>令其饱满。<a id="a-1O"></a>未来之世当施法食。<a id="a-1P"></a>曾闻过去空闲之处有一比丘读诵大乘方等经典。<a id="a-1Q"></a>其经中说。<a id="a-1R"></a>若有众生临命终时。<a id="a-1S"></a>得闻宝胜如来名号。<a id="a-1T"></a>即生天上。<a id="a-1U"></a>我今当为是十千鱼。<a id="a-1V"></a>解说甚深十二因缘。<a id="a-1W"></a>亦当称说宝胜佛名。<a id="a-1X"></a>即便入水。<a id="a-1Y"></a>作如是言。<a id="a-1Z"></a>南无过去宝胜如来。<a id="a-1a"></a>本往昔时行菩萨道。<a id="a-1b"></a>作是誓愿。<a id="a-1c"></a>若有众生于十方界。<a id="a-1d"></a>临命终时闻我名者。<a id="a-1e"></a>当令是辈寻得上生三十三天。<a id="a-1f"></a>复为是鱼解说如是甚深妙法。<a id="a-1g"></a>所谓十二因缘。<a id="a-1h"></a>说是法已。<a id="a-1i"></a>即共还家。<a id="a-1j"></a>是长者子复于后时。<a id="a-1k"></a>宾客聚会醉酒而卧。<a id="a-1l"></a>尔时其地卒大震动。<a id="a-1m"></a>时十千鱼同日命终生忉利天。<a id="a-1n"></a>既生天已作是思惟。<a id="a-1o"></a>我等以何善业得生天中。<a id="a-1p"></a>复相谓言。<a id="a-1q"></a>我等先于阎浮提内。<a id="a-1r"></a>堕畜生中受于鱼身。<a id="a-1s"></a>流水长者与我等水及以饮食。<a id="a-1t"></a>为我等说十二因缘。<a id="a-1u"></a>并称宝胜如来名号。<a id="a-1v"></a>以是因缘令我等辈得生此天。<a id="a-1w"></a>我等今当报恩供养。<a id="a-1x"></a>时长者子在楼屋上露卧眠睡。<a id="a-1y"></a>是十千天子。<a id="a-1z"></a>以十千真珠天妙璎珞置其头边。<a id="a-20"></a>复以十千置其足边。<a id="a-21"></a>复以十千置右胁边。<a id="a-22"></a>复以十千置左胁边。<a id="a-23"></a>雨曼陀罗花摩诃曼陀罗华积至于膝。<a id="a-24"></a>种种天乐出妙音声。<a id="a-25"></a>阎浮提中有睡眠者皆悉觉悟。<a id="a-26"></a>流水长者子亦从睡悟。<a id="a-27"></a>是十千天子于上空中飞腾游行。<a id="a-28"></a>天自在光王国内处处皆雨天妙莲华。<a id="a-29"></a>是诸天子复至本处空泽池所。<a id="a-2A"></a>复雨天华。<a id="a-2B"></a>便从此没还忉利宫。<a id="a-2C"></a>随意自在受天五欲。<a id="a-2D"></a>过是夜已。<a id="a-2E"></a>天自在光王。<a id="a-2F"></a>问诸大臣。<a id="a-2G"></a>昨夜何缘示现如是净妙瑞相。<a id="a-2H"></a>大臣答言。<a id="a-2I"></a>大王当知。<a id="a-2J"></a>忉利诸天于流水长者子家。<a id="a-2K"></a>雨四十千真珠璎珞及不可计曼陀罗华。<a id="a-2L"></a>王即告臣。<a id="a-2M"></a>卿可往至彼长者家唤令使来。<a id="a-2N"></a>即至其家宣王教令。<a id="a-2O"></a>是时长者寻至王所。<a id="a-2P"></a>王问长者。<a id="a-2Q"></a>何缘示现如是瑞相。<a id="a-2R"></a>长者子言。<a id="a-2S"></a>我必定知。<a id="a-2T"></a>是十千鱼其命已终。<a id="a-2U"></a>时大王言。<a id="a-2V"></a>今可遣人审实是事。<a id="a-2W"></a>尔时流水寻遣其子至彼池所。<a id="a-2X"></a>看是诸鱼死活定实。<a id="a-2Y"></a>尔时其子向于彼池。<a id="a-2Z"></a>见其池中多有摩诃曼陀罗华。<a id="a-2a"></a>积聚成[卄/積]其中。<a id="a-2b"></a>诸鱼悉皆命终。<a id="a-2c"></a>还白父言。<a id="a-2d"></a>彼诸鱼等悉已命终。<a id="a-2e"></a>尔时流水复往王所。<a id="a-2f"></a>是十千鱼悉皆命终。<a id="a-2g"></a>王闻欢喜。<a id="a-2h"></a>尔时世尊告善女天。<a id="a-2i"></a>时流水长者子今我身是。<a id="a-2j"></a>长子水空罗睺罗是。<a id="a-2k"></a>次子水藏今阿难是。<a id="a-2l"></a>时十千鱼者今十千天子是。<a id="a-2m"></a>是故我今为其受记。<a id="a-2n"></a>尔时树神现半身者今汝身是(出金光明经第四卷)</p>
  <h2 id="a2o">树提伽身生人中受天果报第二</h2>
  <p id="a2p">昔有一长者。<a id="a-2q"></a>名树提伽。<a id="a-2r"></a>仓库盈溢金银具足。<a id="a-2s"></a>奴婢成行无所乏少。<a id="a-2t"></a>有一白氎手巾挂着池边。<a id="a-2u"></a>遇天风起吹来国王殿前。<a id="a-2v"></a>群臣参论卜问所以。<a id="a-2w"></a>诸臣皆言。<a id="a-2x"></a>国将欲兴天赐白氎。<a id="a-2y"></a>臣树提伽默然无言。<a id="a-2z"></a>王问。<a id="a-30"></a>卿何以无言。<a id="a-31"></a>提伽答曰。<a id="a-32"></a>不敢欺王。<a id="a-33"></a>是臣家拭体之巾。<a id="a-34"></a>挂着池边。<a id="a-35"></a>遇天风起吹来殿前。<a id="a-36"></a>却后数日。<a id="a-37"></a>九色之华大如车轮。<a id="a-38"></a>又遇天风吹来王殿前。<a id="a-39"></a>王复与群臣参论卜问。<a id="a-3A"></a>提伽答言。<a id="a-3B"></a>是臣家园中萎落之华风吹来耳。<a id="a-3C"></a>王问提伽。<a id="a-3D"></a>卿家乃尔。<a id="a-3E"></a>吾欲将领二十万众到卿家看。<a id="a-3F"></a>提伽答言。<a id="a-3G"></a>愿王即相随去。<a id="a-3H"></a>王即将领二十万众。<a id="a-3I"></a>到树提伽家。<a id="a-3J"></a>南门直入。<a id="a-3K"></a>有三十童子颜容端正。<a id="a-3L"></a>王问树提伽。<a id="a-3M"></a>是卿家儿孙耶。<a id="a-3N"></a>答言。<a id="a-3O"></a>是臣家守门奴。<a id="a-3P"></a>进到中阁。<a id="a-3Q"></a>有二十童女颜容端正。<a id="a-3R"></a>王问。<a id="a-3S"></a>是卿家妇女耶。<a id="a-3T"></a>提伽答言。<a id="a-3U"></a>是臣家守阁之婢。<a id="a-3V"></a>进到其户。<a id="a-3W"></a>白银为壁水精为地。<a id="a-3X"></a>王见水流疑不得进。<a id="a-3Y"></a>树提伽即导王前户中。<a id="a-3Z"></a>以黄金为床白玉为机。<a id="a-3a"></a>树提伽妇有百二十重金银帏帐端正无双。<a id="a-3b"></a>为王作礼眼中泪出。<a id="a-3c"></a>王问。<a id="a-3d"></a>卿妇见我有何不[怡-台+(電-雨+大)]眼中泪出。<a id="a-3e"></a>答言。<a id="a-3f"></a>王衣烟气是故泪出。<a id="a-3g"></a>王言。<a id="a-3h"></a>庶民燃脂。<a id="a-3i"></a>诸侯燃蜡。<a id="a-3j"></a>天子燃漆。<a id="a-3k"></a>亦无烟也。<a id="a-3l"></a>何得泪出。<a id="a-3m"></a>树提伽答言。<a id="a-3n"></a>臣家有一。<a id="a-3o"></a>明月神珠。<a id="a-3p"></a>挂着堂上。<a id="a-3q"></a>昼夜无异不须火光。<a id="a-3r"></a>王是烟中之王。<a id="a-3s"></a>是故闻气耳。</p>
  <p id="a3t">树提伽家堂前。<a id="a-3u"></a>有十二重高楼。<a id="a-3v"></a>将王上头。<a id="a-3w"></a>视东忘西。<a id="a-3x"></a>视南忘北。<a id="a-3y"></a>掩掩寂寂。<a id="a-3z"></a>王谓须臾小复可忍。<a id="a-40"></a>到后园中流泉浴池。<a id="a-41"></a>食诸果苽自适甘美。<a id="a-42"></a>甚复可爱以至一月。<a id="a-43"></a>大臣白王。<a id="a-44"></a>可须还国。<a id="a-45"></a>树提伽即布施金银珍宝绫罗缯彩。<a id="a-46"></a>二十万众人马车乘一时还国。<a id="a-47"></a>王即会群臣怪其所以。<a id="a-48"></a>树提伽是我之臣。<a id="a-49"></a>妇女宅舍过甚于我。<a id="a-4A"></a>我欲伐之。<a id="a-4B"></a>可取与不。<a id="a-4C"></a>诸臣皆言。<a id="a-4D"></a>宜可取之。<a id="a-4E"></a>王即与四十万众椎钟鸣鼓围提伽舍。<a id="a-4F"></a>毁百重墙。<a id="a-4G"></a>提伽门中有一力士。<a id="a-4H"></a>手捉金杖以拟四十万众。<a id="a-4I"></a>一时俱倒眠地不起。<a id="a-4J"></a>提伽乘飞云轮车在虚空中问。<a id="a-4K"></a>诸人等来时何意眠地不起。<a id="a-4L"></a>诸人答如上事。<a id="a-4M"></a>树提伽问。<a id="a-4N"></a>欲得起不。<a id="a-4O"></a>皆言欲得。<a id="a-4P"></a>树提伽放大神目一视。<a id="a-4Q"></a>四十万众一时俱起。<a id="a-4R"></a>还其本国。<a id="a-4S"></a>王即遣使唤树提伽。<a id="a-4T"></a>共至佛所问言。<a id="a-4U"></a>世尊。<a id="a-4V"></a>树提伽是我之臣。<a id="a-4W"></a>前身有何功德。<a id="a-4X"></a>妇女舍宅过甚于我。<a id="a-4Y"></a>佛答言。<a id="a-4Z"></a>树提伽布施功德。<a id="a-4a"></a>见天上爱乐。<a id="a-4b"></a>五百商主将诸商人。<a id="a-4c"></a>赍持重宝奔空山中。<a id="a-4d"></a>逢一病道人。<a id="a-4e"></a>给其草屋厚敷床褥。<a id="a-4f"></a>给水浆钨錥米粮。<a id="a-4g"></a>给其灯烛。<a id="a-4h"></a>于时乞愿天堂之供。<a id="a-4i"></a>今得果报如是。<a id="a-4j"></a>佛言。<a id="a-4k"></a>是时布施者。<a id="a-4l"></a>今树提伽夫妇是也。<a id="a-4m"></a>于时病道人者。<a id="a-4n"></a>今我身是也。<a id="a-4o"></a>五百商人皆得阿罗汉道(出树提伽经)</p>
  <p data-pb></p>
  <h2 id="a4p">迦罗越手能雨宝第三</h2>
  <p id="a4q">阿育王国。<a id="a-4r"></a>有迦罗越。<a id="a-4s"></a>供养二万比丘。<a id="a-4t"></a>长请一年。<a id="a-4u"></a>名闻国王。<a id="a-4v"></a>王召见之。<a id="a-4w"></a>闻卿大富。<a id="a-4x"></a>尽有何物耶。<a id="a-4y"></a>对曰。<a id="a-4z"></a>实无所有。<a id="a-50"></a>王不信之。<a id="a-51"></a>留迦罗越遣人看其家。<a id="a-52"></a>见其门有七重舍宅堂宇。<a id="a-53"></a>皆以七宝。<a id="a-54"></a>有胜王宫。<a id="a-55"></a>妇女亦胜。<a id="a-56"></a>但无谷帛钱物。<a id="a-57"></a>便还白王王意渐解。<a id="a-58"></a>迦罗越即时便笑。<a id="a-59"></a>王问何所笑耶。<a id="a-5A"></a>答言。<a id="a-5B"></a>王不见信耳。<a id="a-5C"></a>迦罗越以手指东。<a id="a-5D"></a>便满中七宝。<a id="a-5E"></a>指南亦然</p>
  <p data-pb></p>
  <h2 id="a5F">迦罗越以饱食施鸟令出腹中珠第四</h2>
  <p id="a5G">有迦罗越长者。<a id="a-5H"></a>聪明博达财富巨亿。<a id="a-5I"></a>居近海边。<a id="a-5J"></a>多植树木荣茂参天。<a id="a-5K"></a>时海渚上大有珍宝。<a id="a-5L"></a>价直千亿如人不得近。<a id="a-5M"></a>唯鸟往来。<a id="a-5N"></a>唯啖明月之珠。<a id="a-5O"></a>朝入暮出。<a id="a-5P"></a>栖宿长者丛林。<a id="a-5Q"></a>长者多智方便图之。<a id="a-5R"></a>即作百味之食。<a id="a-5S"></a>以用与鸟。<a id="a-5T"></a>鸟食之饱满便吐珠覆地。<a id="a-5U"></a>长者得之。<a id="a-5V"></a>遂成大富(出譬喻经第七卷)</p>
  <p data-pb></p>
  <h2 id="a5W">忽起经暂贫客作设会即获华报第五</h2>
  <p id="a5X">卫国有一居士。<a id="a-5Y"></a>亡失田宅家人得罪死亡都尽。<a id="a-5Z"></a>唯余一子无复所依。<a id="a-5a"></a>子闻人说。<a id="a-5b"></a>饭佛及僧者生忉利天。<a id="a-5c"></a>乃愿饭佛僧。<a id="a-5d"></a>惟当客作以果此愿。<a id="a-5e"></a>有一居士(弥沙塞律云大臣)多有田宅。<a id="a-5f"></a>此儿虽小多诸艺能。<a id="a-5g"></a>求欲佣赁。<a id="a-5h"></a>居士问。<a id="a-5i"></a>汝何所能。<a id="a-5j"></a>答曰。<a id="a-5k"></a>能书算文义别金银珠贝钱财系羽监田。<a id="a-5l"></a>坐肆无所不解。<a id="a-5m"></a>问岁索几物。<a id="a-5n"></a>答曰。<a id="a-5o"></a>年一千金钱。<a id="a-5p"></a>居士曰。<a id="a-5q"></a>今世饥馑乃雇五百。<a id="a-5r"></a>年满并还小儿言。<a id="a-5s"></a>我才不施堪此须用既急。<a id="a-5t"></a>今为君与。<a id="a-5u"></a>即使坐肆。<a id="a-5v"></a>始满一月。<a id="a-5w"></a>挍计所得已盈三倍。<a id="a-5x"></a>日止一食留一食分。<a id="a-5y"></a>更使监田比及冬藏复获三倍。<a id="a-5z"></a>岁满索金及食。<a id="a-60"></a>居士虑其便去屡托不在。<a id="a-61"></a>后谓之言。<a id="a-62"></a>急索作底。<a id="a-63"></a>小儿言。<a id="a-64"></a>我欲饭佛及僧。<a id="a-65"></a>居士闻之即生信心。<a id="a-66"></a>又问欲何处</p>
  <p data-pb></p>
  <h2 id="a67">无耳目舌先世因缘第六</h2>
  <p id="a68">时舍卫国有大长者。<a id="a-69"></a>财富无量无有男儿。<a id="a-6A"></a>唯有五女端正聪达。<a id="a-6B"></a>其妇怀妊长者命终。<a id="a-6C"></a>国法无男财物入王。<a id="a-6D"></a>王遣大臣摄录其财。<a id="a-6E"></a>其女心念。<a id="a-6F"></a>我母怀妊未知男女。<a id="a-6G"></a>若续是女财应属王。<a id="a-6H"></a>若其是男应为财主。<a id="a-6I"></a>往白国王。<a id="a-6J"></a>时波斯匿王法平政。<a id="a-6K"></a>即可所白。<a id="a-6L"></a>其母不久月满生儿。<a id="a-6M"></a>其身浑沌无复耳目。<a id="a-6N"></a>有口无舌又无手足。<a id="a-6O"></a>唯有男根。<a id="a-6P"></a>即为作字名镘慈毗梨。<a id="a-6Q"></a>尔时是女。<a id="a-6R"></a>具以是事往问于王。<a id="a-6S"></a>王告诸女。<a id="a-6T"></a>财属汝弟。<a id="a-6U"></a>吾不取也。<a id="a-6V"></a>尔时大女。<a id="a-6W"></a>往适他家奉给夫主。<a id="a-6X"></a>谦卑恭敬谨如婢事。<a id="a-6Y"></a>大家长者睹其如斯。<a id="a-6Z"></a>怪而问言。<a id="a-6a"></a>女子对曰。<a id="a-6b"></a>我父终没家财无量。<a id="a-6c"></a>虽有五女犹当入王。<a id="a-6d"></a>会母有身生我一弟。<a id="a-6e"></a>人相都缺但有男根。<a id="a-6f"></a>得为财主。<a id="a-6g"></a>虽有诸女不如一男。<a id="a-6h"></a>长者闻已。<a id="a-6i"></a>即与其女往至佛所。<a id="a-6j"></a>白言。<a id="a-6k"></a>世尊。<a id="a-6l"></a>彼长者子以何因缘。<a id="a-6m"></a>佛言。<a id="a-6n"></a>乃往过去有大长者兄弟二人。<a id="a-6o"></a>兄名檀若世质。<a id="a-6p"></a>弟名尸罗世质。<a id="a-6q"></a>其兄少小。<a id="a-6r"></a>忠信成实常好布施举国称美。<a id="a-6s"></a>王任此人为国平事。<a id="a-6t"></a>国法举贷取与无券悉诣平事。<a id="a-6u"></a>时估客从弟尸罗世质多举钱财。<a id="a-6v"></a>时弟长者。<a id="a-6w"></a>唯有一子其年幼小。<a id="a-6x"></a>将其子并所出钱。<a id="a-6y"></a>到平事所。<a id="a-6z"></a>白言。<a id="a-70"></a>大兄。<a id="a-71"></a>是估客子从我举钱。<a id="a-72"></a>入海来还应得尔许。<a id="a-73"></a>我若终亡证令得之。<a id="a-74"></a>平事言然。<a id="a-75"></a>其弟长者不久命终。<a id="a-76"></a>估客入海遭风失货。<a id="a-77"></a>估客得全。<a id="a-78"></a>时长者子闻其空归。<a id="a-79"></a>便自念言。<a id="a-7A"></a>此虽负我何由可得。<a id="a-7B"></a>须有当偿时。<a id="a-7C"></a>此估客复余举假。<a id="a-7D"></a>续复入海获大珍宝。<a id="a-7E"></a>安隐来还。<a id="a-7F"></a>心自念言。<a id="a-7G"></a>彼长者子前虽不从我债我举钱。<a id="a-7H"></a>时此人幼稚或时不忆。<a id="a-7I"></a>或见我前穷故不责耶。<a id="a-7J"></a>今当试之。<a id="a-7K"></a>即严好马众宝服饰。<a id="a-7L"></a>长者子见即遣人语。<a id="a-7M"></a>汝负我钱今可见偿。<a id="a-7N"></a>答曰可尔。<a id="a-7O"></a>估客自念。<a id="a-7P"></a>所举顿大重生累息。<a id="a-7Q"></a>无由可毕。<a id="a-7R"></a>当作一策乃可了耳。<a id="a-7S"></a>持一宝珠到平事妇所。<a id="a-7T"></a>白言。<a id="a-7U"></a>夫人。<a id="a-7V"></a>我本从尸罗世质举钱财。<a id="a-7W"></a>其子来责。<a id="a-7X"></a>今上一珠价直十万。<a id="a-7Y"></a>若从我责可嘱平事。<a id="a-7Z"></a>其妇答言。<a id="a-7a"></a>长者诚信必不肯尔。<a id="a-7b"></a>为当试语。<a id="a-7c"></a>即受其珠平事暮归。<a id="a-7d"></a>妇即具白。<a id="a-7e"></a>长者答言。<a id="a-7f"></a>何有是事。<a id="a-7g"></a>以我忠信不妄语故王立我为国平事。<a id="a-7h"></a>若一妄语此事不可。<a id="a-7i"></a>明估客来具告情状。<a id="a-7j"></a>即还其珠。<a id="a-7k"></a>时估客子更上一珠直二十万。<a id="a-7l"></a>愿使嘱及。<a id="a-7m"></a>此既小事。<a id="a-7n"></a>但作一言得三十万。<a id="a-7o"></a>尔时女人贪爱宝珠即为受之。<a id="a-7p"></a>暮更白夫。<a id="a-7q"></a>昨日白事愿毕在意。<a id="a-7r"></a>长者答言。<a id="a-7s"></a>绝无此理。<a id="a-7t"></a>尔时长者有一男儿。<a id="a-7u"></a>其妇泣曰。<a id="a-7v"></a>若不见随我先杀儿然后自杀。<a id="a-7w"></a>长者闻此。<a id="a-7x"></a>譬如人噎。<a id="a-7y"></a>自念。<a id="a-7z"></a>我唯一子。<a id="a-80"></a>若其当死财无所付。<a id="a-81"></a>若从是语人不信用。<a id="a-82"></a>将来受苦迫憱不已。<a id="a-83"></a>即便可之。<a id="a-84"></a>妇语估客。<a id="a-85"></a>长者已许。<a id="a-86"></a>估客欣悦。<a id="a-87"></a>还严大象众宝庄校着大宝衣乘象入市。<a id="a-88"></a>长者子见即往语曰。<a id="a-89"></a>先所负钱今宜见偿。<a id="a-8A"></a>估客惊言。<a id="a-8B"></a>我都不忆何时负君。<a id="a-8C"></a>寻共相将至平事所。<a id="a-8D"></a>长者子言。<a id="a-8E"></a>此人往日亲从我父举若干钱。<a id="a-8F"></a>伯为时平事为尔不。<a id="a-8G"></a>答言不知。<a id="a-8H"></a>其侄惊曰。<a id="a-8I"></a>伯父尔时审不见闻。<a id="a-8J"></a>又答不尔。<a id="a-8K"></a>侄子恚曰。<a id="a-8L"></a>以伯忠良。<a id="a-8M"></a>王令平事。<a id="a-8N"></a>国人信用。<a id="a-8O"></a>我亲弟子非法犹尔。<a id="a-8P"></a>况于外人抂者岂少。<a id="a-8Q"></a>此之虚实后世自知。<a id="a-8R"></a>佛告长者。<a id="a-8S"></a>欲知尔时平事长者。<a id="a-8T"></a>今镘慈毗梨是。<a id="a-8U"></a>由于尔时一妄语故堕大地狱多受苦毒。<a id="a-8V"></a>从地狱出五百世中常受此身。<a id="a-8W"></a>植好布施。<a id="a-8X"></a>常生豪富得为财主(出贤愚经第七卷)</p>
  <h2 id="a8Y">音悦今身受先世四种报第七</h2>
  <p id="a8Z">有长者名曰音悦。<a id="a-8a"></a>财富无数年老无子。<a id="a-8b"></a>以为愁戚。<a id="a-8c"></a>虽然宿福所追。<a id="a-8d"></a>其报有四。<a id="a-8e"></a>一者夫人产男。<a id="a-8f"></a>二者五百白马同时生驹。<a id="a-8g"></a>三者国王遣使者拜授金印。<a id="a-8h"></a>四者五百宝船同时俱至。<a id="a-8i"></a>佛告阿难。<a id="a-8j"></a>长者音悦先世之时。<a id="a-8k"></a>遣五百人乘船入海。<a id="a-8l"></a>既获众宝安隐还家。<a id="a-8m"></a>是故如来说此四福同时普集。<a id="a-8n"></a>长者念言。<a id="a-8o"></a>天降福祚集我之庭。<a id="a-8p"></a>当作甘馔室族相庆。<a id="a-8q"></a>时四天王释梵诸天龙神鬼王阿须伦等。<a id="a-8r"></a>各与眷属侧塞虚空。<a id="a-8s"></a>如来神达知此长者欢喜踊跃。<a id="a-8t"></a>因其欢悦而往称叹。<a id="a-8u"></a>若其开解可殖福哉。<a id="a-8v"></a>应时歌诵吉祥八音。<a id="a-8w"></a>长者欢喜启瞿昙言。<a id="a-8x"></a>实为神妙。<a id="a-8y"></a>知我室族吉祥无量。<a id="a-8z"></a>抂屈尊神来相赞叹。<a id="a-90"></a>以好白氎直千万两金。<a id="a-91"></a>奉上如来佛即受之。<a id="a-92"></a>佛告长者。<a id="a-93"></a>财有五厄。<a id="a-94"></a>汝今能为必获影报。<a id="a-95"></a>所生之处福自归身。<a id="a-96"></a>长者白佛。<a id="a-97"></a>何等五厄。<a id="a-98"></a>佛言。<a id="a-99"></a>一者火烧。<a id="a-9A"></a>二者水漂。<a id="a-9B"></a>三者县官。<a id="a-9C"></a>四者恶子用度无限。<a id="a-9D"></a>五者盗贼五事。<a id="a-9E"></a>一至不可抑制。<a id="a-9F"></a>长者闻说益增踊跃。<a id="a-9G"></a>于是如来忽然还到耆阇崛山。<a id="a-9H"></a>尔时国内有尼揵异道。<a id="a-9I"></a>名曰不兰迦葉。<a id="a-9J"></a>听闻如来诣长者家歌颂一偈。<a id="a-9K"></a>获得长者千万两金。<a id="a-9L"></a>沙门尚能得金。<a id="a-9M"></a>况我往乞当不得乎。<a id="a-9N"></a>又自念言。<a id="a-9O"></a>我当往求瞿昙沙门所可说偈。<a id="a-9P"></a>然后往乞必得珍宝。<a id="a-9Q"></a>嗟叹之宜当胜瞿昙。<a id="a-9R"></a>不兰迦葉。<a id="a-9S"></a>怀此愚痴妒嫉之意。<a id="a-9T"></a>而往问佛。<a id="a-9U"></a>传闻瞿昙。<a id="a-9V"></a>诣长者家歌颂一偈大得珍宝。<a id="a-9W"></a>宁可哀矜赐所说偈。<a id="a-9X"></a>令吾讽诵冀望得宝。<a id="a-9Y"></a>如来三达知此长者却后一时财宝当散。<a id="a-9Z"></a>不兰迦葉不知时宜。<a id="a-9a"></a>遭厄之家而说吉祥。<a id="a-9b"></a>必得长者无量杖痛。<a id="a-9c"></a>如来告言。<a id="a-9d"></a>不惜此偈汝不知时。<a id="a-9e"></a>卿说此偈必得楚痛。<a id="a-9f"></a>是故违卿。<a id="a-9g"></a>若更欲得应时之说绝妙之句。<a id="a-9h"></a>吾当与汝。<a id="a-9i"></a>既使长者得闻真言。<a id="a-9j"></a>又免捶毒之痛。<a id="a-9k"></a>不兰迦葉心自念言。<a id="a-9l"></a>瞿昙沙门不欲令我往乞珍宝。<a id="a-9m"></a>是故吝惜不肯与我。<a id="a-9n"></a>即便重启。<a id="a-9o"></a>其于与我焉知余事。<a id="a-9p"></a>如来慈愍谏之满三终不信解。<a id="a-9q"></a>佛亦豫知不兰迦葉前世因缘应受此痛。<a id="a-9r"></a>如来又云。<a id="a-9s"></a>罪不可谏。<a id="a-9t"></a>佛即为说吉祥之偈。<a id="a-9u"></a>尼揵讽诵一岁乃谙。<a id="a-9v"></a>然后长者失火烧舍珍奇了尽。<a id="a-9w"></a>五百马驹同时烧死。<a id="a-9x"></a>所生妙子一旦终亡。<a id="a-9y"></a>王遣使者录夺金印。<a id="a-9z"></a>后复乘船入海采宝安隐来还。<a id="a-A0"></a>泊岸五百宝船一旦漂没。<a id="a-A1"></a>室族大小无不愁毒。<a id="a-A2"></a>不兰迦葉往到其门。<a id="a-A3"></a>歌颂如来吉祥之偈如上所说。<a id="a-A4"></a>长者闻之举门忿恚。<a id="a-A5"></a>天下凶殃无过于我。<a id="a-A6"></a>云何此人裸形无耻。<a id="a-A7"></a>在此妖蛊。<a id="a-A8"></a>说我吉祥益我忧烦。<a id="a-A9"></a>即出捶打。<a id="a-AA"></a>从头至足匍匐还家。<a id="a-AB"></a>六师宗等逆问其意。<a id="a-AC"></a>答言。<a id="a-AD"></a>此变正由瞿昙。<a id="a-AE"></a>内不自克反怨世尊。<a id="a-AF"></a>佛告众会。<a id="a-AG"></a>不兰迦葉前从如来求索一偈。<a id="a-AH"></a>欲诣长者歌颂求宝。<a id="a-AI"></a>如来谏之。<a id="a-AJ"></a>其于不信。<a id="a-AK"></a>今已在彼遭痛毒患。<a id="a-AL"></a>阿难白佛。<a id="a-AM"></a>不兰迦葉与此长者有何因缘而被此患。<a id="a-AN"></a>佛告阿难。<a id="a-AO"></a>乃昔久远阿僧祇劫时。<a id="a-AP"></a>有国王亦名音悦。<a id="a-AQ"></a>复有一鸟。<a id="a-AR"></a>名曰鹦鹉。<a id="a-AS"></a>在王宫上鸣声和好。<a id="a-AT"></a>王时昼寝闻鸟鸣声惊觉。<a id="a-AU"></a>问其左右。<a id="a-AV"></a>此为何鸟鸣声妙好。<a id="a-AW"></a>侍者白言。<a id="a-AX"></a>有一奇鸟。<a id="a-AY"></a>五色焜煌适在宫上鸣已便去。<a id="a-AZ"></a>王遣步骑逐而求之。<a id="a-Aa"></a>推寻殊久捕得与王。<a id="a-Ab"></a>即以七宝璎珞其身常着左右。<a id="a-Ac"></a>昼夜看视不去。<a id="a-Ad"></a>须臾复有一鸟。<a id="a-Ae"></a>名曰鵚枭。<a id="a-Af"></a>来在宫上。<a id="a-Ag"></a>看见鹦鹉独得优宠。<a id="a-Ah"></a>即问鹦鹉。<a id="a-Ai"></a>何缘致此。<a id="a-Aj"></a>鹦鹉答言。<a id="a-Ak"></a>我来宫上悲鸣殊好。<a id="a-Al"></a>国王爱敬于我取我常着左右。<a id="a-Am"></a>鵚枭闻之。<a id="a-An"></a>乃怀妒嫉。<a id="a-Ao"></a>心即念言。<a id="a-Ap"></a>我亦当鸣令殊于卿。<a id="a-Aq"></a>国王亦当爱宠我身。<a id="a-Ar"></a>王时卧睡鵚枭即鸣。<a id="a-As"></a>王即惊觉。<a id="a-At"></a>啬然毛竖如畏怖状。<a id="a-Au"></a>王问左右。<a id="a-Av"></a>此为何声惊动怖我。<a id="a-Aw"></a>侍者白言。<a id="a-Ax"></a>有恶声鸟名曰鵚枭。<a id="a-Ay"></a>王遣大众分布推索。<a id="a-Az"></a>即得与王。<a id="a-B0"></a>王令左右生拔毛羽。<a id="a-B1"></a>举身大痛步行而去。<a id="a-B2"></a>众鸟问言。<a id="a-B3"></a>何缘致此。<a id="a-B4"></a>鵚枭嗔恚答众鸟言。<a id="a-B5"></a>正坐鹦鹉故得此患。<a id="a-B6"></a>佛言。<a id="a-B7"></a>善声招福恶声致祸。<a id="a-B8"></a>罪报由己反怒鹦鹉。<a id="a-B9"></a>昔国王者音悦是。<a id="a-BA"></a>鹦鹉者我身是。<a id="a-BB"></a>鵚枭者不兰迦葉是(出长者音悦经)</p>
  <h2 id="aBC">鸠留饥遇树神因得信解第八</h2>
  <p id="aBD">昔有长者名鸠留。<a id="a-BE"></a>不信今世后世善恶报应。<a id="a-BF"></a>与五百人共行治生。<a id="a-BG"></a>未到他国绝食三日。<a id="a-BH"></a>前行遥见丛林。<a id="a-BI"></a>想是居家。<a id="a-BJ"></a>到见树神。<a id="a-BK"></a>即为作礼。<a id="a-BL"></a>其人饥乏。<a id="a-BM"></a>神即举手。<a id="a-BN"></a>五指端自然出饮食甘水与之鸠留饱满复大号哭。<a id="a-BO"></a>神问何故。<a id="a-BP"></a>答曰。<a id="a-BQ"></a>吾伴五百人皆大饥渴。<a id="a-BR"></a>神令呼来。<a id="a-BS"></a>复与饮食。<a id="a-BT"></a>人马皆足。<a id="a-BU"></a>鸠留问神。<a id="a-BV"></a>本有何福自致如是。<a id="a-BW"></a>神曰。<a id="a-BX"></a>我本迦葉佛时作贫穷人。<a id="a-BY"></a>恒于城门磨镜。<a id="a-BZ"></a>有沙门出入。<a id="a-Ba"></a>常喜指示分卫之处。<a id="a-Bb"></a>及佛图精舍。<a id="a-Bc"></a>如是非一。<a id="a-Bd"></a>寿终生此。<a id="a-Be"></a>自然受福无所乏短。<a id="a-Bf"></a>长者心悟大修布施。<a id="a-Bg"></a>日饭八千人。<a id="a-Bh"></a>涛米之汁流出城门。<a id="a-Bi"></a>足以乘舟。<a id="a-Bj"></a>后生第二天上。<a id="a-Bk"></a>作散花天人(出十卷譬喻经第二卷)</p>
  <h2 id="aBl">日难财富巨亿悭惜不施后生贫盲第九</h2>
  <p id="aBm">昔波罗奈国长者。<a id="a-Bn"></a>名曰日难。<a id="a-Bo"></a>大富珍琦。<a id="a-Bp"></a>为人悭嫉。<a id="a-Bq"></a>日未没时常敕门监。<a id="a-Br"></a>乞者勿通。<a id="a-Bs"></a>日难子旃檀。<a id="a-Bt"></a>亦复悭贪。<a id="a-Bu"></a>难后寿尽还生国中。<a id="a-Bv"></a>为盲妇作子。<a id="a-Bw"></a>其夫语妇。<a id="a-Bx"></a>汝身重病今复怀躯。<a id="a-By"></a>我无衣食汝便自去。<a id="a-Bz"></a>妇出门去得大聚廧。<a id="a-C0"></a>便止其中。<a id="a-C1"></a>九月生子两目复盲。<a id="a-C2"></a>乞食养之。<a id="a-C3"></a>至年七岁其母悲言。<a id="a-C4"></a>今有乞我少饭愈饥如雨渴者。<a id="a-C5"></a>儿闻母说便行乞食到其子家。<a id="a-C6"></a>时守门者这小出外入到中庭。<a id="a-C7"></a>栴檀闻语。<a id="a-C8"></a>呼守门问。<a id="a-C9"></a>门监惧罪。<a id="a-CA"></a>即掔盲儿扑于门外伤头折臂。<a id="a-CB"></a>母闻走到何人无道。<a id="a-CC"></a>时门上神便谓之言。<a id="a-CD"></a>汝得是痛尚为小小。<a id="a-CE"></a>其大在后。<a id="a-CF"></a>汝坐前世有财不施故得勤苦。<a id="a-CG"></a>死更苦痛观者闻声。<a id="a-CH"></a>佛问阿难。<a id="a-CI"></a>是何等声。<a id="a-CJ"></a>阿难具说。<a id="a-CK"></a>愿佛哀矜。<a id="a-CL"></a>到此儿所分越饭已。<a id="a-CM"></a>往视盲儿以手摩头。<a id="a-CN"></a>目便开明。<a id="a-CO"></a>折伤即愈。<a id="a-CP"></a>因识宿命。<a id="a-CQ"></a>佛问。<a id="a-CR"></a>汝是前世长者字日难非。<a id="a-CS"></a>对曰是也。<a id="a-CT"></a>佛告阿难。<a id="a-CU"></a>人居世间甚苦愚痴。<a id="a-CV"></a>一世父子不相识知。<a id="a-CW"></a>时佛说经解散其意。</p>
  <p id="aCX">有求子索财　　于此二事中</p>
  <p id="aCY">甚忧勤苦痛　　他人所得果</p>
  <p id="aCZ">有身不能保　　何况子与财</p>
  <p id="aCa">譬如夏月暑　　息止树下凉</p>
  <p id="aCb">须臾当复去　　世间无有常(出日难经)</p>
  <p data-pb></p>
  <h2 id="aCc">长者发菩萨心将诸贫人取得珍宝第十</h2>
  <p id="aCd">有长者。<a id="a-Ce"></a>发菩萨心。<a id="a-Cf"></a>聚诸贫人凡得五百。<a id="a-Cg"></a>资给衣粮。<a id="a-Ch"></a>入海采宝宿一大山。<a id="a-Ci"></a>众人昏钝唯长者独坐。<a id="a-Cj"></a>并有所瞻。<a id="a-Ck"></a>夜见山腹出于一人。<a id="a-Cl"></a>光炎非恒面目端正。<a id="a-Cm"></a>口似猪口以伎乐自娱。<a id="a-Cn"></a>周旋山侧。<a id="a-Co"></a>长者问曰。<a id="a-Cp"></a>卿为何人。<a id="a-Cq"></a>闻声愕曰。<a id="a-Cr"></a>吾是受福之人解住在此。<a id="a-Cs"></a>长者问曰。<a id="a-Ct"></a>身形端正口何独尔。<a id="a-Cu"></a>答曰。<a id="a-Cv"></a>坐犯口过常喜泄语。<a id="a-Cw"></a>天人曰。<a id="a-Cx"></a>卿是何人。<a id="a-Cy"></a>答曰。<a id="a-Cz"></a>吾是国中长者。<a id="a-D0"></a>忧念贫匮欲令安隐故将众人入海采宝。<a id="a-D1"></a>并欲运宝饶益阎浮。<a id="a-D2"></a>天人曰。<a id="a-D3"></a>卿得无是菩萨耶。<a id="a-D4"></a>长者曰。<a id="a-D5"></a>吾发菩萨心。<a id="a-D6"></a>救济一切淫怒痴病。<a id="a-D7"></a>诸未度者吾是度之。<a id="a-D8"></a>天人曰。<a id="a-D9"></a>善哉。<a id="a-DA"></a>遂</p>
  <p data-pb></p>
  <h2 id="aDB">长者后贫举金供施耕遇千鼎用之不尽第十一</h2>
  <p id="aDC">罽宾国有一长者。<a id="a-DD"></a>本大富。<a id="a-DE"></a>父母亡后。<a id="a-DF"></a>常供养数道人。<a id="a-DG"></a>数年之中家欲贫困。<a id="a-DH"></a>无复有得。<a id="a-DI"></a>为父母作福念之愁毒。<a id="a-DJ"></a>妇语婿言。<a id="a-DK"></a>宁一世勤苦后长解脱。<a id="a-DL"></a>远使父母得福无量。<a id="a-DM"></a>长者言然。<a id="a-DN"></a>持我二人权举百两金。<a id="a-DO"></a>约用金尽就作毕直。<a id="a-DP"></a>得金便施尽乃往作。<a id="a-DQ"></a>遣夫耕田妇厨下炊。<a id="a-DR"></a>耕得大石似磨盖。<a id="a-DS"></a>发视见金千鼎。<a id="a-DT"></a>便还覆之不复还食。<a id="a-DU"></a>长者遣妇饷夫。<a id="a-DV"></a>夫便担金自归其家。<a id="a-DW"></a>明日称金还耳。<a id="a-DX"></a>主人夫妇反舍。<a id="a-DY"></a>复为七世父母布施用之。<a id="a-DZ"></a>终身不尽(出十卷譬喻经第一卷)</p>
  <p data-pb></p>
  <h2 id="aDa">香身长者妇为国王所夺第十二</h2>
  <p id="aDb">有国王。<a id="a-Dc"></a>贪于淫色所作无道。<a id="a-Dd"></a>闻好妇女寻往掠夺。<a id="a-De"></a>举国患之。<a id="a-Df"></a>有一长者。<a id="a-Dg"></a>财富无数高才博达。<a id="a-Dh"></a>妇容端正。<a id="a-Di"></a>臣下启王。<a id="a-Dj"></a>王闻心动遣使强夺。<a id="a-Dk"></a>其夫愁恼。<a id="a-Dl"></a>便弃家居行作沙门。<a id="a-Dm"></a>口中出香薰四十里。<a id="a-Dn"></a>身体周遍有旃檀气。<a id="a-Do"></a>王见其人。<a id="a-Dp"></a>既无子姓。<a id="a-Dq"></a>皆收家财。<a id="a-Dr"></a>王立其妇以为正后。<a id="a-Ds"></a>国中生好莲华。<a id="a-Dt"></a>青黄红白甚大香洁。<a id="a-Du"></a>王敬夫人先持与之。<a id="a-Dv"></a>夫人得华益甚悲感。<a id="a-Dw"></a>王问。<a id="a-Dx"></a>卿今一国之母。<a id="a-Dy"></a>相敬不相失。<a id="a-Dz"></a>意有何不可。<a id="a-E0"></a>乃尔不乐耶。<a id="a-E1"></a>夫人曰。<a id="a-E2"></a>不敢不乐。<a id="a-E3"></a>但念我前夫身口之香胜此众华。<a id="a-E4"></a>窃思旧意不觉自悲。<a id="a-E5"></a>王不信言乃遣请之。<a id="a-E6"></a>前婿已得罗汉。<a id="a-E7"></a>神通飞行身出众香充遍一国。<a id="a-E8"></a>王使澡洗重加揩拭。<a id="a-E9"></a>身香益甚。<a id="a-EA"></a>王试问佛。<a id="a-EB"></a>佛言。<a id="a-EC"></a>过去有一贫子。<a id="a-ED"></a>穷困无业卖薪自活。<a id="a-EE"></a>采薪还未及城门。<a id="a-EF"></a>城门已闭。<a id="a-EG"></a>门外有寺僧夜诵经。<a id="a-EH"></a>其人寄宿便坐听经。<a id="a-EI"></a>烧香赞叹至于天晓。<a id="a-EJ"></a>缘是五百世不堕恶道。<a id="a-EK"></a>常生天上身口香洁(出十卷譬喻经第四卷)</p>
  <p data-pb></p>
  <h2 id="aEL">长者妇怀妊口气香第十三</h2>
  <p id="aEM">有长者。<a id="a-EN"></a>夫人怀妊。<a id="a-EO"></a>口出好香气满一国。<a id="a-EP"></a>阿阇世王。<a id="a-EQ"></a>遣使寻求见长者家。<a id="a-ER"></a>以问长者。<a id="a-ES"></a>长者具答。<a id="a-ET"></a>使者白王。<a id="a-EU"></a>王大欢喜召语长者。<a id="a-EV"></a>卿若生男者当持与我所生之女后乃生女。<a id="a-EW"></a>有金缕衣自然着身。<a id="a-EX"></a>母怪解去。<a id="a-EY"></a>随生一重还着其身。<a id="a-EZ"></a>便往问佛。<a id="a-Ea"></a>佛言。<a id="a-Eb"></a>昔有贫家。<a id="a-Ec"></a>妇出行遇雨。<a id="a-Ed"></a>见一老沙门是辟支佛。<a id="a-Ee"></a>泥倒躄地伤膝流血出。<a id="a-Ef"></a>即扶沙门起洗去。<a id="a-Eg"></a>其血自裂己衣用裹伤</p>
  <p data-pb></p>
  <h2 id="aEh">悭财生号哭地狱第十四</h2>
  <p id="aEi">卫城中有富长者。<a id="a-Ej"></a>命终无儿。<a id="a-Ek"></a>所有钱财皆悉没官。<a id="a-El"></a>长者生时食啖粗恶衣裳单弊以树叶为盖。<a id="a-Em"></a>佛曰。<a id="a-En"></a>虽得豪位不自养身。<a id="a-Eo"></a>亦不养子不供父母。<a id="a-Ep"></a>不通朋友不施沙门。<a id="a-Eq"></a>今日命终入啼哭地狱。<a id="a-Er"></a>佛言。<a id="a-Es"></a>过去以食施辟支佛。<a id="a-Et"></a>施已心悔云。<a id="a-Eu"></a>我不以与奴婢。<a id="a-Ev"></a>乃与剃头沙门。<a id="a-Ew"></a>由是善报。<a id="a-Ex"></a>七反生天七反生人常得豪贵。<a id="a-Ey"></a>由悔心故是业果报。<a id="a-Ez"></a>不食好食不衣好衣。<a id="a-F0"></a>亦不贪五欲。<a id="a-F1"></a>波斯匿王。<a id="a-F2"></a>当勤行精进除去懈怠(出长者命终无子经)</p>
  <h2 id="aF3">以捣衣石施人起塔生天第十五</h2>
  <p id="aF4">有一长者欲起塔寺。<a id="a-F5"></a>材木悉办。<a id="a-F6"></a>唯少一石。<a id="a-F7"></a>无著柱下。<a id="a-F8"></a>有一长者。<a id="a-F9"></a>虽不奉佛犹知有福。<a id="a-FA"></a>便以家中一捣衣石施之。<a id="a-FB"></a>便得成寺。<a id="a-FC"></a>其施石人命终。<a id="a-FD"></a>即生第二天上七宝宫殿。<a id="a-FE"></a>玉女侍卫衣食自然。<a id="a-FF"></a>如是久后其国磨灭。<a id="a-FG"></a>无人修治寺都坏尽。<a id="a-FH"></a>唯有一石没在地中。<a id="a-FI"></a>人民耕地石妨其犁。<a id="a-FJ"></a>举意欲掘。<a id="a-FK"></a>石主天人入心忪动。<a id="a-FL"></a>以天眼观见人掘石。<a id="a-FM"></a>心中自念。<a id="a-FN"></a>我因此石福来生天。<a id="a-FO"></a>今人取去福将无尽乎。<a id="a-FP"></a>便下化作凡人住掘石人前。<a id="a-FQ"></a>问曰。<a id="a-FR"></a>君欲取此石去耶。<a id="a-FS"></a>其人答曰。<a id="a-FT"></a>吾欲耕地值石妨犁故欲去耳。<a id="a-FU"></a>天人问曰。<a id="a-FV"></a>设耕此地种得数十斛耳。<a id="a-FW"></a>天曰。<a id="a-FX"></a>卿勿取此石。<a id="a-FY"></a>吾以五百两金与卿。<a id="a-FZ"></a>其人问曰。<a id="a-Fa"></a>君得无是神乎。<a id="a-Fb"></a>答曰。<a id="a-Fc"></a>吾是天人也。<a id="a-Fd"></a>即复天身语其人曰。<a id="a-Fe"></a>吾本是此土人耳。<a id="a-Ff"></a>前身以此石与道人立寺。<a id="a-Fg"></a>我因此福得生天上封受自然。<a id="a-Fh"></a>向者天宫振动怪其所以。<a id="a-Fi"></a>观见君是故来耳。<a id="a-Fj"></a>此石是吾福之根本也。<a id="a-Fk"></a>卿勿取之。<a id="a-Fl"></a>其人闻之曰。<a id="a-Fm"></a>本所不知。<a id="a-Fn"></a>此是神明塔寺。<a id="a-Fo"></a>天人福田不敢犯也天还天上其人思惟。<a id="a-Fp"></a>此天但施此石得福如此。<a id="a-Fq"></a>吾当更立塔寺。<a id="a-Fr"></a>便即兴功修塔如故(出福报经又出十卷譬喻经第一卷)</p>
  <h2 id="aFs">须达三子事穷方信第十六</h2>
  <p id="aFt">昔给孤独氏有三子。<a id="a-Fu"></a>皆背正向邪酒荒女色。<a id="a-Fv"></a>驰骋田猎樗蒲博弈。<a id="a-Fw"></a>去明即暝日成狂愚。<a id="a-Fx"></a>父愍悼之。<a id="a-Fy"></a>慈恻诲喻指示祸福无日不尔。<a id="a-Fz"></a>子独不移放荡日甚。<a id="a-G0"></a>父乃以苗草衣之以豆麦食之。<a id="a-G1"></a>穷而悔焉。<a id="a-G2"></a>父言。<a id="a-G3"></a>尔为不善现世获殃甚困如此。<a id="a-G4"></a>岂况地狱烧煮之痛谁当济尔。<a id="a-G5"></a>子叩头曰。<a id="a-G6"></a>邪友所导狂惑习之。<a id="a-G7"></a>由猪处溷不知其臭。<a id="a-G8"></a>自今束身奉戴三尊。<a id="a-G9"></a>父曰大善。<a id="a-GA"></a>汝若洗心奉佛五戒终身不犯。<a id="a-GB"></a>岁与汝五千万金。<a id="a-GC"></a>三自归三千万。<a id="a-GD"></a>子对曰。<a id="a-GE"></a>唯既奉尊教。<a id="a-GF"></a>即令洗浴将至佛所。<a id="a-GG"></a>稽首受戒退归修德。<a id="a-GH"></a>清洁其志周穷济乏。<a id="a-GI"></a>惠逮众生国儒称德。<a id="a-GJ"></a>名齐古贤(出教子经)</p>
  <h2 id="aGK">须檀子贪财杀弟第十七</h2>
  <p id="aGL">昔罗阅只城。<a id="a-GM"></a>有长者。<a id="a-GN"></a>名曰须檀。<a id="a-GO"></a>大富多财。<a id="a-GP"></a>子名须摩提。<a id="a-GQ"></a>其父命终。<a id="a-GR"></a>弟名修耶舍摩提。<a id="a-GS"></a>设计不与弟分。<a id="a-GT"></a>念当杀之。<a id="a-GU"></a>兄语弟言。<a id="a-GV"></a>共诣耆阇崛山上有所论说。<a id="a-GW"></a>即执弟手上至绝崖。<a id="a-GX"></a>便推置底以石堆之。<a id="a-GY"></a>便即命终。<a id="a-GZ"></a>须檀者则真净父王是也。<a id="a-Ga"></a>时须摩提者则我身是。<a id="a-Gb"></a>修耶舍者则今陀婆达兜是(出兴起行经下卷)</p>
  <h2 id="aGc">梨耆弥第七儿妇生三十卵卵出一男第十八</h2>
  <p id="aGd">波斯匿王。<a id="a-Ge"></a>有一大臣。<a id="a-Gf"></a>名梨耆弥。<a id="a-Gg"></a>为第七子纳妻。<a id="a-Gh"></a>乃娶波斯匿王弟昙摩诃美女。<a id="a-Gi"></a>此女聪黠利根多诸德艺。<a id="a-Gj"></a>怀妊十月产三十卵。<a id="a-Gk"></a>卵出一男。<a id="a-Gl"></a>形体挺特勇健无双。<a id="a-Gm"></a>一人之力有过千夫。<a id="a-Gn"></a>父母爱念合国敬畏(出贤愚经第十卷)</p>
  <h2 id="aGo">痴子卖香迟烧之为炭以求速售第十九</h2>
  <p id="aGp">有富长者。<a id="a-Gq"></a>生子愚痴。<a id="a-Gr"></a>乘船兴生唯载沉香。<a id="a-Gs"></a>香精且贵。<a id="a-Gt"></a>买者希。<a id="a-Gu"></a>久滞不售。<a id="a-Gv"></a>同侣反乡独不堪得去。<a id="a-Gw"></a>恐失宗伴。<a id="a-Gx"></a>遍观市中货炭最驶。<a id="a-Gy"></a>即烧香作炭希得应速。<a id="a-Gz"></a>众人见之。<a id="a-H0"></a>咸共责笑。<a id="a-H1"></a>大颠狂人卖香虽迟获直不少。<a id="a-H2"></a>今烧成炭复何所得(出百句譬喻经第一卷)</p>
 </body>
</html>