<!doctype html>
<html id="z3IBWPi1IY" data-ver="1143">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第五十(地狱部第四十之二)</h1>
  <p id="a2">阿鼻地狱受诸苦相一 十八小地狱各有十八狱围绕阿鼻二 六十四地狱举因示苦相三 五大地狱示受苦相四</p>
  <p data-pb></p>
  <h2 id="a3">阿鼻地狱受诸苦相第一</h2>
  <p id="a4">鼻地狱者(梁言无遮。<a id="a-5"></a>又言无间。<a id="a-6"></a>又言猛火入心)纵广正等八千由旬。<a id="a-7"></a>七重铁城七层铁网。<a id="a-8"></a>下有十八隔。<a id="a-9"></a>周匝七重。<a id="a-A"></a>皆是刀林。<a id="a-B"></a>复有七重剑林。<a id="a-C"></a>四角有四大铜狗。<a id="a-D"></a>广长四十由旬。<a id="a-E"></a>眼如掣电。<a id="a-F"></a>牙如剑树。<a id="a-G"></a>齿如刀山。<a id="a-H"></a>舌如铁刺。<a id="a-I"></a>一切身毛皆然猛火。<a id="a-J"></a>其烟臭恶。<a id="a-K"></a>有十八狱卒。<a id="a-L"></a>口如夜叉。<a id="a-M"></a>六十四眼散迸铁丸。<a id="a-N"></a>狗牙上出高四由旬。<a id="a-O"></a>牙端火流烧煎铁车。<a id="a-P"></a>轮网出火。<a id="a-Q"></a>锋刃剑戟烧阿鼻城赤如融铜。<a id="a-R"></a>狱卒八头六十角。<a id="a-S"></a>角抄火然。<a id="a-T"></a>火化成铜复成刀轮。<a id="a-U"></a>相次在火焰间。<a id="a-V"></a>满阿鼻城。<a id="a-W"></a>城内有七铁幢。<a id="a-X"></a>火涌如沸铁流融迸涌出四门。<a id="a-Y"></a>上有十八釜。<a id="a-Z"></a>沸铜涌漫满于城中。<a id="a-a"></a>二隔间有八万四千铁蟒大蛇。<a id="a-b"></a>吐毒火中身满城内。<a id="a-c"></a>其蛇哮吼如天震雷。<a id="a-d"></a>雨大铁丸五百。<a id="a-e"></a>又五百亿虫。<a id="a-f"></a>八万四千嘴头火流如雨而下。<a id="a-g"></a>满阿鼻城。<a id="a-h"></a>此虫若下猛火大炽照八万四千由旬狱上。<a id="a-i"></a>冲大海沃燋山下贯大海底渧如车轴。<a id="a-j"></a>若有杀父害母骂辱六亲。<a id="a-k"></a>命终之时铜狗化十八车。<a id="a-l"></a>状如宝盖。<a id="a-m"></a>一切火焰化为玉女。<a id="a-n"></a>罪人遥见心喜欲往。<a id="a-o"></a>风刀解时寒急失声。<a id="a-p"></a>宁得好火安在车上然火自爆。<a id="a-q"></a>即便命终。<a id="a-r"></a>坐金车瞻玉女。<a id="a-s"></a>皆捉铁斧斩截其身。<a id="a-t"></a>屈伸臂顷直落阿鼻。<a id="a-u"></a>从上隔如旋火轮至于下隔。<a id="a-v"></a>身遍隔内。<a id="a-w"></a>铜狗大吼啮骨唼髓。<a id="a-x"></a>狱卒罗刹捉大斧截以叉叉颈令起遍体火焰满阿鼻狱。<a id="a-y"></a>阎罗王大声告敕。<a id="a-z"></a>痴人狱种。<a id="a-10"></a>汝在世时。<a id="a-11"></a>不孝父母邪慢无道。<a id="a-12"></a>汝今生处名阿鼻狱。<a id="a-13"></a>狱卒复从下隔更上上隔。<a id="a-14"></a>经历八万四千隔挂身而过至铁网际。<a id="a-15"></a>一日一夜即阎浮提六十小劫。<a id="a-16"></a>尽一大劫。<a id="a-17"></a>作五逆罪。<a id="a-18"></a>临命终时。<a id="a-19"></a>十八风刀如铁火车解截其身。<a id="a-1A"></a>以热逼故便作是言。<a id="a-1B"></a>得好色华清凉大树于下游戏不亦乐乎。<a id="a-1C"></a>作此念时八万四千诸恶剑林。<a id="a-1D"></a>化作宝树华果茂盛行列在前。<a id="a-1E"></a>大热火焰化为莲华。<a id="a-1F"></a>罪人疾于暴雨坐莲华上。<a id="a-1G"></a>铁嘴诸虫从火华起穿骨入体躁动。<a id="a-1H"></a>一切剑枝。<a id="a-1I"></a>削于肉骨。<a id="a-1J"></a>无量刀林当上而下。<a id="a-1K"></a>火车炉炭十八苦事一时来迎。<a id="a-1L"></a>此相现时陷坠地下。<a id="a-1M"></a>从下隔上身如华敷遍满下隔下火炽然。<a id="a-1N"></a>至于上隔身满其中。<a id="a-1O"></a>热恼急故张眼吐舌。<a id="a-1P"></a>万亿融铜百千刀轮。<a id="a-1Q"></a>从空中下颈入足出。<a id="a-1R"></a>一切苦事过于上说百千万倍。<a id="a-1S"></a>具五逆者受罪五劫。<a id="a-1T"></a>复有众生。<a id="a-1U"></a>犯四重禁虚食信施诽谤邪见不识因果。<a id="a-1V"></a>断学般若毁十方佛。<a id="a-1W"></a>偷僧祇物淫劮无道。<a id="a-1X"></a>逼净戒尼姊妹亲戚。<a id="a-1Y"></a>造众恶事。<a id="a-1Z"></a>此人罪报。<a id="a-1a"></a>临命终时。<a id="a-1b"></a>风刀解身偃卧不定如被楚挞。<a id="a-1c"></a>其心荒越发狂痴想。<a id="a-1d"></a>见己室宅男女大小。<a id="a-1e"></a>一切皆是不净之物。<a id="a-1f"></a>屎尿臭处盈流于外。<a id="a-1g"></a>狱卒罗刹以大铁叉擎。<a id="a-1h"></a>阿鼻狱及诸刀林。<a id="a-1i"></a>化作宝树及清凉池。<a id="a-1j"></a>火焰化作金叶莲华诸铁嘴虫化为凫雁。<a id="a-1k"></a>苦痛之声犹如歌咏。<a id="a-1l"></a>罪人闻此吾当游中。<a id="a-1m"></a>坐火莲华。<a id="a-1n"></a>众物竞分。<a id="a-1o"></a>狗食其心。<a id="a-1p"></a>俄尔之间。<a id="a-1q"></a>身如铁华满十八隔。<a id="a-1r"></a>此等罪人经八万四千大劫。<a id="a-1s"></a>复入东方十八隔中。<a id="a-1t"></a>如前受苦。<a id="a-1u"></a>南西北方亦复如是。<a id="a-1v"></a>谤方等经。<a id="a-1w"></a>具五逆罪。<a id="a-1x"></a>破坏僧祇。<a id="a-1y"></a>污比丘尼。<a id="a-1z"></a>断诸善根。<a id="a-20"></a>具众罪者身满阿鼻狱。<a id="a-21"></a>四支复满十八隔中。<a id="a-22"></a>此阿鼻狱但烧如此狱种众生。<a id="a-23"></a>劫欲尽时东门即开。<a id="a-24"></a>见东门外。<a id="a-25"></a>清泉流水华果林树一切俱现。<a id="a-26"></a>是诸罪人从下隔见明火暂歇。<a id="a-27"></a>从下隔起婉转腹行。<a id="a-28"></a>[打-丁+聿]身上走到上隔中。<a id="a-29"></a>手攀刀轮。<a id="a-2A"></a>时虚空中雨热铁丸。<a id="a-2B"></a>走于东门既至门阃。<a id="a-2C"></a>狱卒罗刹手捉铁叉逆刺其眼。<a id="a-2D"></a>铁狗啮心闷绝而死。<a id="a-2E"></a>南西北门亦复如是。<a id="a-2F"></a>经历半劫。</p>
  <h2 id="a2G">十八小地狱各有十八狱围绕阿鼻第二</h2>
  <p id="a2H">阿鼻地狱。<a id="a-2I"></a>有十八小地狱。<a id="a-2J"></a>小地狱。<a id="a-2K"></a>各有十八寒地狱。<a id="a-2L"></a>十八黑闇地狱。<a id="a-2M"></a>十八小热地狱。<a id="a-2N"></a>十八刀轮地狱。<a id="a-2O"></a>十八釰轮地狱。<a id="a-2P"></a>十八火车地狱。<a id="a-2Q"></a>十八沸屎地狱。<a id="a-2R"></a>十八镬汤地狱。<a id="a-2S"></a>十八灰河地狱。<a id="a-2T"></a>五百亿釰林地狱。<a id="a-2U"></a>五百亿刺林地狱。<a id="a-2V"></a>五百亿铜柱地狱。<a id="a-2W"></a>五百亿铁玑地狱。<a id="a-2X"></a>五百亿铁辋地狱。<a id="a-2Y"></a>十八铁窟地狱。<a id="a-2Z"></a>十八铁丸地狱。<a id="a-2a"></a>十八尖石地狱。<a id="a-2b"></a>十八饮铜地狱。<a id="a-2c"></a>如是等众多地狱。<a id="a-2d"></a>阿鼻地狱。<a id="a-2e"></a>死生寒冰中。<a id="a-2f"></a>寒冰狱死生黑闇处。<a id="a-2g"></a>八千万岁目无所见。<a id="a-2h"></a>受大虫身婉转腹行。<a id="a-2i"></a>诸情闇塞为狐狼食之。<a id="a-2j"></a>后生畜生。<a id="a-2k"></a>五千万身受鸟兽形。<a id="a-2l"></a>还生人中。<a id="a-2m"></a>六根不具贫穷下贱。<a id="a-2n"></a>经五百身后生饿鬼。<a id="a-2o"></a>后遇善知识发菩提心。</p>
  <p id="a2p">十八寒地狱者。<a id="a-2q"></a>八方冰山。<a id="a-2r"></a>山十八隔。<a id="a-2s"></a>复有十八诸小冰山。<a id="a-2t"></a>寒冰山间如瓦莲华。<a id="a-2u"></a>高十八由旬。<a id="a-2v"></a>上有冰轮。<a id="a-2w"></a>纵广正等十二由旬。<a id="a-2x"></a>如天雨雹从空而下。<a id="a-2y"></a>劫夺抄盗剥脱冻杀众生。<a id="a-2z"></a>此人罪报欲命终时。<a id="a-30"></a>一切刀风化为热火。<a id="a-31"></a>罪人作念我今云何不卧冰上。<a id="a-32"></a>作是念时。<a id="a-33"></a>狱卒罗刹手执冰轮蹑虚而至。<a id="a-34"></a>罪人见已心便爱念。<a id="a-35"></a>气绝命终生冰山上。<a id="a-36"></a>既生之后。<a id="a-37"></a>十八冰山如以扇扇。<a id="a-38"></a>一切寒冰从毛孔入。<a id="a-39"></a>十八隔中遍满一隔。<a id="a-3A"></a>剖裂擗拆如赤莲华。<a id="a-3B"></a>冰轮上下遍覆其身。<a id="a-3C"></a>八方冰山一时俱合。<a id="a-3D"></a>更无余辞但言阿罗。<a id="a-3E"></a>尔时罪人即彼作是念。<a id="a-3F"></a>我于何时当免寒冰生热火中。<a id="a-3G"></a>尔时空中有铁嘴鸟。<a id="a-3H"></a>吐火破冰啄脑。<a id="a-3I"></a>罪人即死。<a id="a-3J"></a>狱卒复以铁叉打地[口*戒]言活活。<a id="a-3K"></a>应声即苏。<a id="a-3L"></a>身火猛炽愿得前冰以灭此火。<a id="a-3M"></a>狱卒复以冰轮迎接置与狱中。<a id="a-3N"></a>如是十八隔中无不经历。<a id="a-3O"></a>此寒地狱寿命岁数。<a id="a-3P"></a>如四天王天日月八千万岁。<a id="a-3Q"></a>罪毕下生贱贫鄙陋。<a id="a-3R"></a>五十世中为人奴婢。<a id="a-3S"></a>衣不蔽形食不充口。<a id="a-3T"></a>此罪毕已。<a id="a-3U"></a>遇善知识发菩提心。</p>
  <p id="a3V">黑闇地狱者。<a id="a-3W"></a>十八重黑山。<a id="a-3X"></a>十八重黑网。<a id="a-3Y"></a>十八重铁床。<a id="a-3Z"></a>十八重铁缦。<a id="a-3a"></a>一山高八万四千由旬。<a id="a-3b"></a>一一缦亦厚八万四千由旬。<a id="a-3c"></a>一一缦间十八重铁围山罗刹如林。<a id="a-3d"></a>此山阴闇。<a id="a-3e"></a>偷佛僧灯明。<a id="a-3f"></a>偷盗父母师长。<a id="a-3g"></a>谤说法者。<a id="a-3h"></a>亦毁世俗论义师等。<a id="a-3i"></a>不忌尊卑不知惭愧。<a id="a-3j"></a>以此罪故命欲终时。<a id="a-3k"></a>眼有电光睒迅不停。<a id="a-3l"></a>即作是念。<a id="a-3m"></a>我有何罪常见是火。<a id="a-3n"></a>即闭两目不愿欲见。<a id="a-3o"></a>命欲终时。<a id="a-3p"></a>狱卒罗刹擎大铁床张大铁轮。<a id="a-3q"></a>如大队云乘。<a id="a-3r"></a>空而至。<a id="a-3s"></a>无形有声。<a id="a-3t"></a>罪人欲往命终。<a id="a-3u"></a>坐铁床上落黑闇处。<a id="a-3v"></a>刀轮上下斩断其身。<a id="a-3w"></a>有大铁乌嘴距长利。<a id="a-3x"></a>从山飞下来摷罪人。<a id="a-3y"></a>痛急疾走求明不得。<a id="a-3z"></a>足下蒺梨穿骨彻髓。<a id="a-40"></a>如是慞惶经五百万亿岁日月如前。<a id="a-41"></a>彼人头打诸黑闇山。<a id="a-42"></a>脑流眼出。<a id="a-43"></a>狱卒罗刹以铁叉叉安眼眶。<a id="a-44"></a>罪毕乃出。<a id="a-45"></a>为贫穷人。<a id="a-46"></a>眼目角睐盲冥无见。<a id="a-47"></a>或被癞病人所驱逐。<a id="a-48"></a>如是罪报经五百身。<a id="a-49"></a>过是以后遇善知识发菩提心。</p>
  <p id="a4A">十八小热地狱者。<a id="a-4B"></a>如阿鼻狱。<a id="a-4C"></a>亦七重城七重铁辋。<a id="a-4D"></a>无量诸恶以为庄严。<a id="a-4E"></a>以不从师教兴恶逆心。<a id="a-4F"></a>不知恩养盗师害师。<a id="a-4G"></a>污师净食坐师床坐捉师钵盂藏去不净。<a id="a-4H"></a>作种种恶毒药饮师。<a id="a-4I"></a>若沙门婆罗门。<a id="a-4J"></a>作诸非法无有惭愧。<a id="a-4K"></a>剥像破塔劫法宝物。<a id="a-4L"></a>杀伯叔父母兄弟姊妹。<a id="a-4M"></a>命欲终时。<a id="a-4N"></a>十八狱卒各以铁叉擎置一隔狱。<a id="a-4O"></a>如大宝盖雨微细雨。<a id="a-4P"></a>雨渧如华热恼入心。<a id="a-4Q"></a>见雨清凉即作念言。<a id="a-4R"></a>愿我得坐荫盖之下。<a id="a-4S"></a>凉雨洒我不亦乐耶。<a id="a-4T"></a>气绝命终。<a id="a-4U"></a>如一瞬顷即坐剑林上。<a id="a-4V"></a>百亿剑刃。<a id="a-4W"></a>刃皆出火烧刺其身。<a id="a-4X"></a>空中宝盖化为火轮。<a id="a-4Y"></a>从上而下直劈其顶。<a id="a-4Z"></a>身体碎裂为数千段。<a id="a-4a"></a>上雨铜丸从毛孔入。<a id="a-4b"></a>狱卒罗刹以大铁叉刺罪人眼。<a id="a-4c"></a>或以铁箭贯射其心闷绝而死。<a id="a-4d"></a>须臾还活坐剑床上。<a id="a-4e"></a>旋岚猛风吹堕地狱。<a id="a-4f"></a>时阎罗王告言。<a id="a-4g"></a>狱种汝作众恶。<a id="a-4h"></a>杀师谤师。<a id="a-4i"></a>汝今生处名拔舌阿鼻。<a id="a-4j"></a>汝在此狱当经三劫。<a id="a-4k"></a>作是语已即灭不现。</p>
  <p id="a4l">刀轮地狱者。<a id="a-4m"></a>四面刀山。<a id="a-4n"></a>于众山间积刀如轮。<a id="a-4o"></a>有八百万亿极大刀轮。<a id="a-4p"></a>随次而下犹如雨渧。<a id="a-4q"></a>以乐苦恼他杀害众生。<a id="a-4r"></a>命终之时。<a id="a-4s"></a>患逆气病心坚如石。<a id="a-4t"></a>即作是愿。<a id="a-4u"></a>得一利刀削此诸患不亦快乎。<a id="a-4v"></a>是时狱卒顶戴刀轮翳令不现。<a id="a-4w"></a>至罪人所卑言逊辞。<a id="a-4x"></a>我有利刀能割重病。<a id="a-4y"></a>罪人欢喜即自念言。<a id="a-4z"></a>唯此为快。<a id="a-50"></a>气绝命终生刀轮上。<a id="a-51"></a>如醉象走堕刀山间。<a id="a-52"></a>是时四山一时俱合。<a id="a-53"></a>四种刀山割切其身。<a id="a-54"></a>不自胜持闷绝而死。<a id="a-55"></a>狱卒罗刹驱蹙罪人。<a id="a-56"></a>令登刀山来至山顶。<a id="a-57"></a>刀伤足下乃至于心。<a id="a-58"></a>畏狱卒故匍匐而上。<a id="a-59"></a>既至山顶。<a id="a-5A"></a>狱卒手执一切树揲。<a id="a-5B"></a>未死之间铁狗啮心楚毒百端。<a id="a-5C"></a>铁虫唼食肉皆都尽。<a id="a-5D"></a>寻复唱活。<a id="a-5E"></a>脚着铁轮从空而下。<a id="a-5F"></a>一日一夜六十亿生六十亿死。<a id="a-5G"></a>如是众多如四天王寿八千万岁。<a id="a-5H"></a>罪毕乃出堕在畜生。<a id="a-5I"></a>五百世中有供众口。<a id="a-5J"></a>复五百世受卑贱形。<a id="a-5K"></a>后遇善知识发菩提心。</p>
  <p id="a5L">剑轮地狱者。<a id="a-5M"></a>纵广正等五十由旬。<a id="a-5N"></a>满中剑树其树多少。<a id="a-5O"></a>如稻麻竹苇。<a id="a-5P"></a>一一剑树高四十由旬。<a id="a-5Q"></a>八万四千剑轮为叶。<a id="a-5R"></a>八万四千剑轮为华。<a id="a-5S"></a>八万四千剑轮为果。<a id="a-5T"></a>八万四千沸铜为枝。<a id="a-5U"></a>以乐杀无厌。<a id="a-5V"></a>如此罪人临命终时。<a id="a-5W"></a>遇大热病即作念言。<a id="a-5X"></a>我今身体时热时寒。<a id="a-5Y"></a>举身坚强犹如铁砧。<a id="a-5Z"></a>即作愿言。<a id="a-5a"></a>得金刚剑割却此患乐不可言。<a id="a-5b"></a>是时狱卒即自化身。<a id="a-5c"></a>如己父母亲友之形。<a id="a-5d"></a>在其人前而告之言。<a id="a-5e"></a>我有秘法如卿所念当用相遗。<a id="a-5f"></a>罪人云急急欲得。<a id="a-5g"></a>气绝命终如马奔走生剑华中。<a id="a-5h"></a>无量剑刀削骨破肉碎落如空。<a id="a-5i"></a>复有铁乌。<a id="a-5j"></a>从树上下挑眼啄耳。<a id="a-5k"></a>有大罗刹。<a id="a-5l"></a>手捉铁斧破头出脑。<a id="a-5m"></a>铁狗来舐死已唱活。<a id="a-5n"></a>驱令上树。<a id="a-5o"></a>未至树端身碎如尘。<a id="a-5p"></a>一日一夜杀身如尘不可称数。<a id="a-5q"></a>杀人罪故受如此殃经八万亿岁生畜生中。<a id="a-5r"></a>身常负重死复剥皮。<a id="a-5s"></a>经五百世还生人中。<a id="a-5t"></a>贫穷短命多病消瘦。<a id="a-5u"></a>过是已后遇善知识发菩提心。</p>
  <p id="a5v">火车地狱者。<a id="a-5w"></a>一一铜镬。<a id="a-5x"></a>纵广正等四十由旬。<a id="a-5y"></a>满中火。<a id="a-5z"></a>下有十二轮。<a id="a-60"></a>上有九千四火轮。<a id="a-61"></a>自有众生为佛弟子。<a id="a-62"></a>及事梵天九十六种。<a id="a-63"></a>及在家者诳惑邪命谄曲作恶。<a id="a-64"></a>如此罪人欲命终时。<a id="a-65"></a>风大先动身冷如冰。<a id="a-66"></a>即作是念。<a id="a-67"></a>何时当得大猛火聚。<a id="a-68"></a>入中坐者永除冷病。<a id="a-69"></a>作是念已。<a id="a-6A"></a>狱卒罗刹化作火车如金莲华。<a id="a-6B"></a>狱卒在上如童男像。<a id="a-6C"></a>手执白拂鼓舞而至。<a id="a-6D"></a>罪人爱着。<a id="a-6E"></a>若坐此上快不可言。<a id="a-6F"></a>气绝命终载火车上。<a id="a-6G"></a>支节火然身体燋散。<a id="a-6H"></a>狱卒唱活应声还活。<a id="a-6I"></a>火车轹身凡十八反碎身如尘。<a id="a-6J"></a>天雨沸铜遍洒身体即便还活。<a id="a-6K"></a>如是往反上至汤际下堕镬中。<a id="a-6L"></a>火车所轹一日一夜九十亿死九十亿生。<a id="a-6M"></a>此人罪毕生贫贱家为人所使。<a id="a-6N"></a>系属于他不得自在。<a id="a-6O"></a>偿利养毕久乃得脱。<a id="a-6P"></a>由前出家善心功德。<a id="a-6Q"></a>遇善知识为其说法。<a id="a-6R"></a>心开意解成阿罗汉。</p>
  <p id="a6S">沸屎地狱者。<a id="a-6T"></a>八十由旬十八铁城。<a id="a-6U"></a>一一铁城有十八隔。<a id="a-6V"></a>一一隔中四壁皆有百亿万剑树。<a id="a-6W"></a>地如刀刃。<a id="a-6X"></a>刃厚三尺。<a id="a-6Y"></a>于其刃上百千蒺梨不可称计。<a id="a-6Z"></a>一一蒺梨及剑树间。<a id="a-6a"></a>生诸铁虫其数无量。<a id="a-6b"></a>一一铁虫有百千头。<a id="a-6c"></a>一一头有百千嘴。<a id="a-6d"></a>嘴头皆有百千蚖虫。<a id="a-6e"></a>此诸蚖虫口吐热屎。<a id="a-6f"></a>沸如融铜满铁郭内。<a id="a-6g"></a>上有铁网铁乌。<a id="a-6h"></a>以破八戒斋。<a id="a-6i"></a>污沙弥尼式叉摩尼。<a id="a-6j"></a>污比丘戒比丘尼戒。<a id="a-6k"></a>污优婆塞戒优婆夷戒。<a id="a-6l"></a>如是七众及余一切。<a id="a-6m"></a>污僧净饭污父母食。<a id="a-6n"></a>偷窃先啖不净手捉。<a id="a-6o"></a>及僧知事以自恃故污僧净食。<a id="a-6p"></a>四部弟子以不净身坐僧祇床。<a id="a-6q"></a>犯偷兰遮久不忏悔。<a id="a-6r"></a>虚食僧食坐僧众中与僧布萨。<a id="a-6s"></a>如是众多无量不净恶业罪人。<a id="a-6t"></a>临命终时举身皆香。<a id="a-6u"></a>如麝香子不可堪处。<a id="a-6v"></a>即作是念。<a id="a-6w"></a>当于何处不闻此香。<a id="a-6x"></a>狱卒化身犹如画瓶中盛粪秽。<a id="a-6y"></a>至罪人所以手摩触。<a id="a-6z"></a>令彼罪人心生爱着。<a id="a-70"></a>气绝命终堕沸屎中。<a id="a-71"></a>身体糜烂众虫唼食削骨彻髓。<a id="a-72"></a>以渴逼故饮热沸屎。<a id="a-73"></a>蚖虫蛆虫唼其舌根。<a id="a-74"></a>一日一夜九十亿生九十亿死。<a id="a-75"></a>罪毕乃出生贫贱家不得自在。<a id="a-76"></a>设生世时恒值恶王属邪见主。<a id="a-77"></a>种种恶事逼切其身。<a id="a-78"></a>瘿瘇恶创以为衣服。<a id="a-79"></a>宿世闻法善因缘故。<a id="a-7A"></a>遇善知识出家学道成阿罗汉。</p>
  <p id="a7B">十八镬汤地狱者。<a id="a-7C"></a>有十八镬。<a id="a-7D"></a>纵广正等各四十由旬。<a id="a-7E"></a>七重铁网满中沸铁。<a id="a-7F"></a>五百罗刹鼓大石炭。<a id="a-7G"></a>烧其铜镬焰焰相次。<a id="a-7H"></a>经六十日火不可灭。<a id="a-7I"></a>阎浮提日满十二万岁。<a id="a-7J"></a>镬汤上涌化成火轮。<a id="a-7K"></a>还入镬中。<a id="a-7L"></a>以毁佛禁戒杀生祠祀。<a id="a-7M"></a>为啖肉故焚烧山野伤害众生。<a id="a-7N"></a>生啖众生以火焚烧。<a id="a-7O"></a>如此罪人命欲终时。<a id="a-7P"></a>身心烦闷失大小便不自禁制。<a id="a-7Q"></a>或热如汤或冷如冰。<a id="a-7R"></a>即作是念。<a id="a-7S"></a>得大温水入中沐浴不亦乐乎。<a id="a-7T"></a>狱卒罗刹化作僮仆。<a id="a-7U"></a>手擎汤盆至罪人所。<a id="a-7V"></a>心生爱乐。<a id="a-7W"></a>气绝命终生镬汤中。<a id="a-7X"></a>速疾消烂唯余骨在。<a id="a-7Y"></a>铁叉掠出铁狗嗗之。<a id="a-7Z"></a>呕吐在地寻复还活。<a id="a-7a"></a>狱卒驱蹙还令入镬。<a id="a-7b"></a>铁镬热故攀剑树上。<a id="a-7c"></a>骨肉断坏落镬汤中。<a id="a-7d"></a>一日一夜恒沙死生。<a id="a-7e"></a>罪毕生为猪羊鸡狗。<a id="a-7f"></a>短命之处无不经历。<a id="a-7g"></a>如是受身八千万岁。<a id="a-7h"></a>命终之后还生人中。<a id="a-7i"></a>受二种报。<a id="a-7j"></a>一者多病。<a id="a-7k"></a>二者短命。<a id="a-7l"></a>过算数劫遇善知识。<a id="a-7m"></a>受持五戒行六波罗蜜。</p>
  <p id="a7n">灰河地狱者。<a id="a-7o"></a>长二百由旬。<a id="a-7p"></a>广十二由旬。<a id="a-7q"></a>下有利刀岸上剑树。<a id="a-7r"></a>满中猛火广十二丈。<a id="a-7s"></a>复有融灰以覆火上。<a id="a-7t"></a>厚四十丈。<a id="a-7u"></a>以偷盗父母师长善友兄弟姊妹。<a id="a-7v"></a>如是痴人无有惭愧。<a id="a-7w"></a>不识恩养不从师教。<a id="a-7x"></a>此人罪报命欲终时。<a id="a-7y"></a>气满心腹喘息不续。<a id="a-7z"></a>即作是念。<a id="a-80"></a>我心如泥气满胸中。<a id="a-81"></a>得一微火爆我身者不亦快乎。<a id="a-82"></a>狱卒应念化作妻子。<a id="a-83"></a>手擎火炉微灰覆上。<a id="a-84"></a>至罪人所。<a id="a-85"></a>罪人欢喜。<a id="a-86"></a>气绝命终生灰河中。<a id="a-87"></a>诸剑树间有一罗刹。<a id="a-88"></a>手执利剑欲来伤害是人恐怖走入灰河。<a id="a-89"></a>举足下足刀伤其脚。<a id="a-8A"></a>剑树雨刀从毛孔入。<a id="a-8B"></a>罗刹以叉叉出其心。<a id="a-8C"></a>躄地闷死寻复还活。<a id="a-8D"></a>一日一夜五百亿生五百亿死。<a id="a-8E"></a>饥渴逼故张口欲食。<a id="a-8F"></a>剑树雨刀从舌头入。<a id="a-8G"></a>擗腹裂胸闷绝而死。<a id="a-8H"></a>由前世闻法僧名故。<a id="a-8I"></a>罪毕之后得生人中。<a id="a-8J"></a>贫穷下贱。<a id="a-8K"></a>觉世非常出家学道。<a id="a-8L"></a>时世无佛成辟支佛。<a id="a-8M"></a>世若有佛成阿罗汉。</p>
  <p id="a8N">剑林地狱者。<a id="a-8O"></a>八千由旬满中剑树。<a id="a-8P"></a>有热铁丸以为其果。<a id="a-8Q"></a>树高二十四由旬。<a id="a-8R"></a>以不孝父母不敬师长。<a id="a-8S"></a>作恶口业无慈爱心刀杖加人。<a id="a-8T"></a>临欲终时心如糊胶处处生着。<a id="a-8U"></a>即作此念。<a id="a-8V"></a>我心缚着触事不舍。<a id="a-8W"></a>耽酒嗜色虽遇苦患心犹不息。<a id="a-8X"></a>得一利刀以割截此爱。<a id="a-8Y"></a>狱卒应声化为侍者。<a id="a-8Z"></a>执镜语言。<a id="a-8a"></a>汝心多着可观此镜。<a id="a-8b"></a>见利剑像。</p>
  <p id="a8c">以即作是念。<a id="a-8d"></a>我体羸弱以不堪欲事。<a id="a-8e"></a>得此利剑。<a id="a-8f"></a>割断我心不亦快乎。<a id="a-8g"></a>作此念时气绝命终受饿鬼身。<a id="a-8h"></a>诸剑树间化生铁丸。<a id="a-8i"></a>从顶入口出肠胃燋烂。<a id="a-8j"></a>狱卒打扑驱令上树。<a id="a-8k"></a>铁嘴虫啖以怖上树。<a id="a-8l"></a>如是展转悉经剑林。<a id="a-8m"></a>一日一夜八万生死。<a id="a-8n"></a>罪毕之后生饥馑世及疾病劫。<a id="a-8o"></a>为人卑贱口气恒臭人所恶见。<a id="a-8p"></a>后遇善知识发菩提心。</p>
  <p id="a8q">刺林地狱者。<a id="a-8r"></a>八千由旬满中铁刺。<a id="a-8s"></a>一一刺端有十二剑。<a id="a-8t"></a>树上复有大热铁钩。<a id="a-8u"></a>以恶口两舌绮语不义语。<a id="a-8v"></a>调戏无节诳说是非。<a id="a-8w"></a>说经典过毁论议师。<a id="a-8x"></a>如此罪报命欲终时咽燥舌干。<a id="a-8y"></a>即作此念。<a id="a-8z"></a>得一利刺刺颈出血。<a id="a-90"></a>令众脉间流注众水不亦快乎。<a id="a-91"></a>狱卒罗刹化作父母手执明珠。<a id="a-92"></a>珠头生刺持用拟口如水欲渧。<a id="a-93"></a>罪人欢喜气绝命终。<a id="a-94"></a>如雷电顷生刺林间。<a id="a-95"></a>狱卒罗刹手执铁钩拔舌令出。<a id="a-96"></a>八千铁牛有大铁犁耕破其舌。<a id="a-97"></a>一日一夜六百生死。<a id="a-98"></a>过是已后得生人中。<a id="a-99"></a>肩狭面皱语言[口*騫]吃。<a id="a-9A"></a>如此罪人体生诸疮。<a id="a-9B"></a>脓血盈流经五百世人所恶见。<a id="a-9C"></a>过是已后虽有言说人不信受。<a id="a-9D"></a>遇善知识发菩提心。</p>
  <p id="a9E">铜柱地狱者。<a id="a-9F"></a>有一铜柱林如火山。<a id="a-9G"></a>高六百由旬。<a id="a-9H"></a>下有猛火火上铁床上有刀轮。<a id="a-9I"></a>间有铁嘴虫铁口乌。<a id="a-9J"></a>以贪惑滋多染爱不净。<a id="a-9K"></a>非处非时行不净业。<a id="a-9L"></a>设有比丘尼婆罗门等诸梵行者。<a id="a-9M"></a>若非时于非处犯不净法。<a id="a-9N"></a>乃至一切犯邪行者。<a id="a-9O"></a>如此罪人临命终时。<a id="a-9P"></a>举身反强振掉不定。<a id="a-9Q"></a>即作是念。<a id="a-9R"></a>得一坚大铜铁柱者。<a id="a-9S"></a>缚此身体令不动摇。<a id="a-9T"></a>狱卒应时化作僮仆。<a id="a-9U"></a>手执铁杖至罪人所。<a id="a-9V"></a>白言长者。<a id="a-9W"></a>汝今身强余物皆弱可捉此杖。<a id="a-9X"></a>心即欢喜气绝命终。<a id="a-9Y"></a>如弄杖顷生铜柱头。<a id="a-9Z"></a>猛火焰炽焚烧其身。<a id="a-9a"></a>惊怖下视见铁床上。<a id="a-9b"></a>有端正女。<a id="a-9c"></a>若是女人见端正男。<a id="a-9d"></a>心生爱着从铜柱上下投于地。<a id="a-9e"></a>铜柱贯身铁网络颈铁嘴诸虫唼食其躯。<a id="a-9f"></a>落铁床上。<a id="a-9g"></a>男女俱时六根火起。<a id="a-9h"></a>有铁嘴虫从眼而入从男女根出。<a id="a-9i"></a>若污戒者别有九亿诸小虫辈。<a id="a-9j"></a>如[虫*巢]蛆虫有十二嘴。<a id="a-9k"></a>嘴头出火唼食其体。<a id="a-9l"></a>一日一夜九百亿生九百亿死。<a id="a-9m"></a>出生鸠鸽身经五百世。<a id="a-9n"></a>复生龙中经五百身。<a id="a-9o"></a>后生人中无根二根。<a id="a-9p"></a>及不定根黄门之身经五百世。<a id="a-9q"></a>设得为人。<a id="a-9r"></a>妻不贞良子不慈孝奴婢不从。<a id="a-9s"></a>过是已后遇善知识发菩提心。</p>
  <p id="a9t">铁机地狱者有一铁床。<a id="a-9u"></a>纵广正等四百由旬。<a id="a-9v"></a>上安诸[撼-咸+巳]。<a id="a-9w"></a>[撼-咸+巳]间皆有万亿铁弩。<a id="a-9x"></a>铁弩镬头百亿锋刃。<a id="a-9y"></a>以为贪欲故不孝父母。<a id="a-9z"></a>不敬师长。<a id="a-A0"></a>不从善教杀害众生。<a id="a-A1"></a>此人命终身体战动六窍汁流。<a id="a-A2"></a>见自己床如兜罗绵。<a id="a-A3"></a>得坚冷处卧不亦快耶。<a id="a-A4"></a>狱卒罗刹。<a id="a-A5"></a>以叉擎床销火毾[登*毛]至罪人所。<a id="a-A6"></a>欢喜欲卧。<a id="a-A7"></a>气绝命终生铁机上。<a id="a-A8"></a>万亿铁[撼-咸+巳]关从下动铁[撼-咸+巳]昂无量。<a id="a-A9"></a>铁弩同时皆张二铁。<a id="a-AA"></a>箭射罪人心。<a id="a-AB"></a>一日一夜六百亿生死。<a id="a-AC"></a>后生畜生中经五百世。<a id="a-AD"></a>还生人间。<a id="a-AE"></a>贫穷下贱为人所使。<a id="a-AF"></a>多堕刑狱恒受鞭挞。<a id="a-AG"></a>后遇善知识发菩提心。</p>
  <p id="aAH">铁网地狱者。<a id="a-AI"></a>八十九重诸铁罗网。<a id="a-AJ"></a>一一网间百亿铁针。<a id="a-AK"></a>一一铁针施五关[撼-咸+巳]。<a id="a-AL"></a>以邪心谄曲妖媚惑人。<a id="a-AM"></a>心怀谗贼昼夜恶念。<a id="a-AN"></a>临命终时身体搔痒。<a id="a-AO"></a>即作此念。<a id="a-AP"></a>得一束针搀刺不亦快乎。<a id="a-AQ"></a>作是念时狱卒化为良医。<a id="a-AR"></a>手执利针唱言。<a id="a-AS"></a>治病。<a id="a-AT"></a>罪人心喜气绝命终生铁网间。<a id="a-AU"></a>[打-丁+聿]身下过众[撼-咸+巳]皆动。<a id="a-AV"></a>无量诸针射入毛孔。<a id="a-AW"></a>如是婉转诸铁网间。<a id="a-AX"></a>如刹那顷死生。<a id="a-AY"></a>罪毕乃出生于边地无佛法处。<a id="a-AZ"></a>亦不闻说世间善语何况正法。<a id="a-Aa"></a>虽生人中三恶道摄。<a id="a-Ab"></a>后遇善知识虽得闻法心不解了。</p>
  <p id="aAc">铁窟地狱者。<a id="a-Ad"></a>饿鬼道中最上苦法。<a id="a-Ae"></a>有一铁山。<a id="a-Af"></a>纵广正等二十五由旬。<a id="a-Ag"></a>山上复有五百万亿大热铁丸。<a id="a-Ah"></a>一一铁丸团圆正等十三由旬。<a id="a-Ai"></a>山间复有百千刀剑。<a id="a-Aj"></a>是时彼山东开小孔。<a id="a-Ak"></a>如摩伽陀升但出黑烟。<a id="a-Al"></a>以悭贪缚着心如金刚。<a id="a-Am"></a>但乐求索无有厌足。<a id="a-An"></a>父母妻子悉不给与。<a id="a-Ao"></a>师长教授视如粪秽。<a id="a-Ap"></a>奴婢亲友不施衣食。<a id="a-Aq"></a>如是悭人不虑无常。<a id="a-Ar"></a>护惜财物犹如眼目。<a id="a-As"></a>命欲终时诸情闭塞。<a id="a-At"></a>口噤不语心中默念。<a id="a-Au"></a>我死之后是诸恶人。<a id="a-Av"></a>食我财物如啖铁丸。<a id="a-Aw"></a>处我窟宅如处闇室。<a id="a-Ax"></a>作是念已。<a id="a-Ay"></a>狱卒化为悭人。<a id="a-Az"></a>多收财物以火焚之。<a id="a-B0"></a>罪人心喜气绝命终生火山上。<a id="a-B1"></a>犹如融铜铸铁窟中。<a id="a-B2"></a>剑虫刀虫唼食其躯。<a id="a-B3"></a>烟熏其眼不见火焰。<a id="a-B4"></a>东西驰走头打铁山。<a id="a-B5"></a>铁丸从顶彻足。<a id="a-B6"></a>一念顷死生。<a id="a-B7"></a>罪毕乃出生饿鬼中。<a id="a-B8"></a>其身长大数十由旬。<a id="a-B9"></a>咽如针筒腹如大山。<a id="a-BA"></a>东西求食融铜灌咽。<a id="a-BB"></a>经八千岁。<a id="a-BC"></a>生食脓唾血鬼中。<a id="a-BD"></a>复生厕神猪狗等中。<a id="a-BE"></a>罪毕乃生贫穷卑贱无衣食处。<a id="a-BF"></a>遇善知识发菩提心。</p>
  <p id="aBG">铁丸地狱者。<a id="a-BH"></a>八十由旬满中铁城。<a id="a-BI"></a>八十八隔。<a id="a-BJ"></a>一一隔中有五刀山。<a id="a-BK"></a>持用覆上。<a id="a-BL"></a>下有十八大恶铁蛇。<a id="a-BM"></a>皆吐铁剑剑头火然。<a id="a-BN"></a>以毁辱布施言施无报。<a id="a-BO"></a>劝人藏积。<a id="a-BP"></a>向国王大臣沙门婆罗门及一切众。<a id="a-BQ"></a>说施无因亦无果报。<a id="a-BR"></a>此人临终颈强脉缩。<a id="a-BS"></a>回转不语不喜见人。<a id="a-BT"></a>低视而卧心中但念。<a id="a-BU"></a>我积财宝。<a id="a-BV"></a>得与我俱快不可言。<a id="a-BW"></a>狱卒化作其妻捉热铁丸。<a id="a-BX"></a>化作宝器在其人前。<a id="a-BY"></a>语言。<a id="a-BZ"></a>我随汝死婉转相着终不相离。<a id="a-Ba"></a>气绝命终生铁城中东西驰走。<a id="a-Bb"></a>铁蛇出毒缠绕其身节头火然。<a id="a-Bc"></a>即作是念。<a id="a-Bd"></a>愿天爱我降注甘雨。<a id="a-Be"></a>应念即雨大热铁丸项入足出。<a id="a-Bf"></a>罪毕乃为贫穷孤独喑哑之人。<a id="a-Bg"></a>岁数如铁窟说。<a id="a-Bh"></a>遇善知识发菩提心。</p>
  <p id="aBi">尖石地狱者。<a id="a-Bj"></a>有二十五石山。<a id="a-Bk"></a>一一石山有八水池。<a id="a-Bl"></a>一一水池有五毒龙。<a id="a-Bm"></a>比丘比丘尼。<a id="a-Bn"></a>沙弥沙弥尼。<a id="a-Bo"></a>式叉摩尼。<a id="a-Bp"></a>优婆塞优婆夷。<a id="a-Bq"></a>九十五种梵志等法。<a id="a-Br"></a>或犯轻戒。<a id="a-Bs"></a>久不忏悔心无惭愧。<a id="a-Bt"></a>命欲终时。<a id="a-Bu"></a>心下气满腹胀如鼓。<a id="a-Bv"></a>饮食噎吐水浆不下。<a id="a-Bw"></a>即作是念。<a id="a-Bx"></a>得一尖石塞我咽喉不亦快乎。<a id="a-By"></a>是时狱卒化作良医。<a id="a-Bz"></a>拗捉尖石作大药丸着其口中。<a id="a-C0"></a>告言闭口。<a id="a-C1"></a>心生欢喜。<a id="a-C2"></a>气绝命终生石山间。<a id="a-C3"></a>无量尖石从背入胸出。<a id="a-C4"></a>狱卒复以铁叉叉口以石内中。<a id="a-C5"></a>一日一夜六十亿生。<a id="a-C6"></a>此是生报。<a id="a-C7"></a>从此命终堕黑绳地狱。<a id="a-C8"></a>黑绳地狱者。<a id="a-C9"></a>八百铁锁八百铁山。<a id="a-CA"></a>竖大铁幢两头系锁。<a id="a-CB"></a>狱卒驰踧令贪铁绳上走。<a id="a-CC"></a>不胜下落堕镬汤中。<a id="a-CD"></a>驰起渴急饮铁吞石而走。<a id="a-CE"></a>一日一夜经历是苦凡十万遍。<a id="a-CF"></a>罪毕生世为人僮仆。<a id="a-CG"></a>遇善知识为说实法。<a id="a-CH"></a>得阿罗汉。</p>
  <p id="aCI">饮铜地狱者。<a id="a-CJ"></a>千二百种杂色铜车。<a id="a-CK"></a>一铜车上六千铜丸。<a id="a-CL"></a>以悭贪嫉妒邪见恶说。<a id="a-CM"></a>不施父母妻子眷属及与一切。<a id="a-CN"></a>心生悭嫉见他得利如箭入心。<a id="a-CO"></a>如是罪人欲命终时。<a id="a-CP"></a>多病消瘦昏言呓语。<a id="a-CQ"></a>是时狱卒化以铜车载果至罪人所。<a id="a-CR"></a>得已欢喜。<a id="a-CS"></a>即作念言。<a id="a-CT"></a>得此美果甚适我愿。<a id="a-CU"></a>气绝命终生铜车上。<a id="a-CV"></a>不久即往生铜山间。<a id="a-CW"></a>铜车转颈。<a id="a-CX"></a>狱卒以钳挓口饮以烊铜。<a id="a-CY"></a>迷闷躄地唱言饥饥。<a id="a-CZ"></a>寻时狱卒擘口令开。<a id="a-Ca"></a>以铜铁丸置其口中。<a id="a-Cb"></a>吞十八丸。<a id="a-Cc"></a>节节火然东西驰走。<a id="a-Cd"></a>经于七日尔乃命终。<a id="a-Ce"></a>狱卒唱言。<a id="a-Cf"></a>汝前身时。<a id="a-Cg"></a>谀谄邪见悭贪嫉妒。<a id="a-Ch"></a>以是因缘受铁丸报。<a id="a-Ci"></a>或曾出家毁犯轻戒。<a id="a-Cj"></a>久不悔过虚食信施。<a id="a-Ck"></a>以此因缘食诸铁丸。<a id="a-Cl"></a>此人罪报亿千万岁不识水谷。<a id="a-Cm"></a>受罪既毕还生人中。<a id="a-Cn"></a>五百世中言语[口*騫]吃不自辩了。<a id="a-Co"></a>以宿习故食后啖土块。<a id="a-Cp"></a>过是以后遇善知识发菩提心(出观佛三昧法经第五卷)</p>
  <p data-pb></p>
  <h2 id="aCq">六十四地狱举因示苦相第三</h2>
  <p id="aCr">一曰脚蹋。<a id="a-Cs"></a>先蹋杀人今为狱鬼所啖。<a id="a-Ct"></a>经二百岁。</p>
  <p id="aCu">二曰刀山。<a id="a-Cv"></a>先杀众生今受罪二百岁。<a id="a-Cw"></a>三曰审谛。<a id="a-Cx"></a>嗔心骂人以为鸟兽。<a id="a-Cy"></a>五百岁中铁杵撞口。<a id="a-Cz"></a>罪毕受生人头鸟身。<a id="a-D0"></a>口常言罪。</p>
  <p id="aD1">四曰抱刀剑。<a id="a-D2"></a>自犯淫戒。<a id="a-D3"></a>又犯持戒人。<a id="a-D4"></a>五曰沸沙。<a id="a-D5"></a>先以热灰覆众生上。</p>
  <p id="aD6">六曰沸井。<a id="a-D7"></a>井水常沸。<a id="a-D8"></a>以恶心用不净物致井中。<a id="a-D9"></a>罪毕百岁为井中虾蟆。<a id="a-DA"></a>七曰窖窗狱卒。<a id="a-DB"></a>以人倒内窖窗中。<a id="a-DC"></a>此女生时。<a id="a-DD"></a>以顾影衣裔他男子。<a id="a-DE"></a>八曰哑鬼。<a id="a-DF"></a>狱常烧铁鉹烙其舌。<a id="a-DG"></a>生时父母及师唤之不应。<a id="a-DH"></a>经二百岁后生为哑人。<a id="a-DI"></a>九曰热灰。<a id="a-DJ"></a>七百里满中热灰。<a id="a-DK"></a>此人生时起淫欲心。<a id="a-DL"></a>就贞女宿终不果遂。<a id="a-DM"></a>受罪二百岁。<a id="a-DN"></a>后生患疮及恐怖。<a id="a-DO"></a>十曰沸屎。<a id="a-DP"></a>三万里满中屎尿。<a id="a-DQ"></a>驱人入中。<a id="a-DR"></a>昔赐人好食。<a id="a-DS"></a>嗔言如食不净。<a id="a-DT"></a>受罪五百岁为猪。</p>
  <p id="aDU">十一曰膖臭。<a id="a-DV"></a>纵广二千五百里。<a id="a-DW"></a>满中脓血。<a id="a-DX"></a>此人生时以不善心入圣人室失气泄秽。<a id="a-DY"></a>受罪二百四十岁。<a id="a-DZ"></a>后生贫贱人中身体常臭。<a id="a-Da"></a>十二曰不净。<a id="a-Db"></a>纵广千里满中涕唾。<a id="a-Dc"></a>慢心不净手捻香供养大圣。<a id="a-Dd"></a>后生人中常慢。<a id="a-De"></a>十三曰不净。<a id="a-Df"></a>六百里脓。<a id="a-Dg"></a>生时食正中。<a id="a-Dh"></a>有鼠屎狗食不净。<a id="a-Di"></a>投净食中。<a id="a-Dj"></a>受罪二百岁出生作狗。<a id="a-Dk"></a>十四曰黑耳常闇。<a id="a-Dl"></a>生时以不善心障佛光明。<a id="a-Dm"></a>受罪七百岁。<a id="a-Dn"></a>十五曰纵广四万里。<a id="a-Do"></a>恒被斫射打剔推岬。<a id="a-Dp"></a>此人生时作五逆业。<a id="a-Dq"></a>受罪动经数劫。<a id="a-Dr"></a>若展转诸狱。<a id="a-Ds"></a>故亦有劫数也一万岁。<a id="a-Dt"></a>十六曰相杀。<a id="a-Du"></a>妇杀夫夫杀妇。<a id="a-Dv"></a>母杀儿儿杀母。<a id="a-Dw"></a>其人昔时杀他人父母。<a id="a-Dx"></a>并杀众生父母及儿。<a id="a-Dy"></a>及生人中。<a id="a-Dz"></a>父母子孙皆悉早死。<a id="a-E0"></a>十七曰斫身。<a id="a-E1"></a>恒为狱鬼所斫。<a id="a-E2"></a>先斫众生故。<a id="a-E3"></a>后生喜遭县官。<a id="a-E4"></a>十八曰火车。<a id="a-E5"></a>此人犹烧杀众生。<a id="a-E6"></a>后生被烧。<a id="a-E7"></a>十九曰不识法。<a id="a-E8"></a>满中痴人闻揵捶声。<a id="a-E9"></a>慢心而卧。<a id="a-EA"></a>后生边地。<a id="a-EB"></a>二十曰铁熬。<a id="a-EC"></a>熬虾蟹故。<a id="a-ED"></a>后生短寿。</p>
  <p id="aEE">二十一曰饿鬼。<a id="a-EF"></a>身长四十里。<a id="a-EG"></a>腹如万斛箪。<a id="a-EH"></a>颈长十里。<a id="a-EI"></a>恒苦饥渴口气恒臭。<a id="a-EJ"></a>见食化成炭。<a id="a-EK"></a>饮成脓血。<a id="a-EL"></a>犹食斋食不持斋。<a id="a-EM"></a>后生八百世常作罗刹。<a id="a-EN"></a>二十二曰刚炭。<a id="a-EO"></a>盗心取他物手捧刚炭。<a id="a-EP"></a>后生贫贱为人所使。<a id="a-EQ"></a>二十三曰镬汤。<a id="a-ER"></a>生时恶心以热汤浇地虫。<a id="a-ES"></a>二十四曰铁床。<a id="a-ET"></a>淫他妇女逼犯持戒女人。<a id="a-EU"></a>男抱铜柱女卧铁床。<a id="a-EV"></a>二十五曰铁丸。<a id="a-EW"></a>犹炮煮鸡鸭子。<a id="a-EX"></a>后生常苦迷荒。<a id="a-EY"></a>二十六曰贡高坐地狱。<a id="a-EZ"></a>生时贡高食他信施。<a id="a-Ea"></a>自恃有德起心贡高。<a id="a-Eb"></a>二十七曰黑耳。<a id="a-Ec"></a>狱鬼以刀节节支解。<a id="a-Ed"></a>淫比丘。<a id="a-Ee"></a>后生下贱女人之中。<a id="a-Ef"></a>五百岁作黄门。<a id="a-Eg"></a>二十八曰寒冰狱。<a id="a-Eh"></a>生时掷众生致寒冻处。<a id="a-Ei"></a>后生贫贱常无衣服。<a id="a-Ej"></a>二十九曰石窟。<a id="a-Ek"></a>满中烟火。<a id="a-El"></a>恶心熏杀众生。<a id="a-Em"></a>三十曰权收。<a id="a-En"></a>鬼狱收之以嗔心灭屑杀虮虱。</p>
  <p id="aEo">三十一曰[打-丁+(恙-心+皿)]。<a id="a-Ep"></a>山以[打-丁+(恙-心+皿)]杀虮虱。<a id="a-Eq"></a>后生短寿。<a id="a-Er"></a>三十二曰热汤浇身。<a id="a-Es"></a>披着好衣诱他妇女。<a id="a-Et"></a>罪毕为鸟兽。<a id="a-Eu"></a>三十三曰饿鬼。<a id="a-Ev"></a>身长三十里。<a id="a-Ew"></a>咽下有瘿决脓食之。<a id="a-Ex"></a>或见好食。<a id="a-Ey"></a>众鬼竞夺不得食之。<a id="a-Ez"></a>得他好食不先上上座食。<a id="a-F0"></a>后生贫穷。<a id="a-F1"></a>三十四曰饿鬼。<a id="a-F2"></a>身长十里或五里。<a id="a-F3"></a>身毛刚利。<a id="a-F4"></a>悭不施食实有言无。<a id="a-F5"></a>后生贫贱多无饮食。<a id="a-F6"></a>三十五曰恶狗。<a id="a-F7"></a>多诸恶狗牙利如剑。<a id="a-F8"></a>狱鬼唤狗竞共啮之。<a id="a-F9"></a>生时唤狗啮杀众生。<a id="a-FA"></a>后得为人喜被狗啮。<a id="a-FB"></a>三十六曰铁杙。<a id="a-FC"></a>驱人履之。<a id="a-FD"></a>生时含毒看父母师长。<a id="a-FE"></a>后生毒蛇中。<a id="a-FF"></a>三十七曰剥皮。<a id="a-FG"></a>鬼恒利刀剥其皮。<a id="a-FH"></a>生恶心剥人衣被。<a id="a-FI"></a>及剥众生皮。<a id="a-FJ"></a>后生人中常为人所剥夺。<a id="a-FK"></a>三十八曰倒悬。<a id="a-FL"></a>狱卒悉取人倒悬。<a id="a-FM"></a>生时倒悬众生。<a id="a-FN"></a>三十九曰畜生。<a id="a-FO"></a>狱鬼洋铜灌其口。<a id="a-FP"></a>负债抵而不还。<a id="a-FQ"></a>后五百岁中。<a id="a-FR"></a>为人牛马奴婢。<a id="a-FS"></a>喜得鞭打。<a id="a-FT"></a>四十曰耕身。<a id="a-FU"></a>狱鬼以铁犁耕身。<a id="a-FV"></a>生时耕地伤众生。<a id="a-FW"></a>恶心称懀。<a id="a-FX"></a>四十一曰镞眼。<a id="a-FY"></a>狱鬼常以铁镞镞其眼。<a id="a-FZ"></a>生时恶心恶眼看其父母。<a id="a-Fa"></a>后生人中眼常通睛。<a id="a-Fb"></a>四十二曰刀兵。<a id="a-Fc"></a>狱鬼斫射。<a id="a-Fd"></a>此人生时嗔心相杀。<a id="a-Fe"></a>后生人中喜得斫射。<a id="a-Ff"></a>四十三曰割刺。<a id="a-Fg"></a>狱鬼生割其肉。<a id="a-Fh"></a>此人生时恶心割人肉。<a id="a-Fi"></a>罪毕为人喜得割刺。<a id="a-Fj"></a>四十四曰铁磨。<a id="a-Fk"></a>狱鬼以铁磨磨人。<a id="a-Fl"></a>此人生时以恶心磨杀磨此中虫。<a id="a-Fm"></a>四十五曰[打-丁+蒙]弄。<a id="a-Fn"></a>满中铁磨。<a id="a-Fo"></a>狱鬼驱人入磨磨之。<a id="a-Fp"></a>四十六曰[打-丁+蒙]弄。<a id="a-Fq"></a>此人生时。<a id="a-Fr"></a>见众生入[打-丁+蒙]弄中。<a id="a-Fs"></a>生恶心我誓不救。<a id="a-Ft"></a>后生人中身体黄熟。<a id="a-Fu"></a>四十七曰石臼。<a id="a-Fv"></a>卒驱入臼中捣之。<a id="a-Fw"></a>此人生时恶心捣杀众生。<a id="a-Fx"></a>罪毕为螺蚌。<a id="a-Fy"></a>四十八曰憍慢。<a id="a-Fz"></a>人头蛇身。<a id="a-G0"></a>此人生时卧地诵经。<a id="a-G1"></a>四十九曰水地狱。<a id="a-G2"></a>水停住不流。<a id="a-G3"></a>此人生时抑人水中没溺而死。<a id="a-G4"></a>五十曰[仁-二+屬]儒。<a id="a-G5"></a>狱鬼石岬人头。<a id="a-G6"></a>此人生时慢心。<a id="a-G7"></a>使父母师长倚。<a id="a-G8"></a>令其儿生言不恭敬。</p>
  <p id="aG9">五十一曰铁棒。<a id="a-GA"></a>狱鬼常使其身棒铁此人生时以恶心杀虮虱。<a id="a-GB"></a>五十二曰恐怖。<a id="a-GC"></a>常为牛头阿旁所恐。<a id="a-GD"></a>此人生时常恐人故。<a id="a-GE"></a>五十三曰铁杙。<a id="a-GF"></a>水底布铁杙。<a id="a-GG"></a>狱鬼驱人入水中刺身流血。<a id="a-GH"></a>生时嫉妒布杙伤人。<a id="a-GI"></a>五十四曰饮洋铜。<a id="a-GJ"></a>生时慢心学父母师长语。<a id="a-GK"></a>后常蹇吃。<a id="a-GL"></a>五十五曰铁镞。<a id="a-GM"></a>狱鬼以铁镞镞其眼。<a id="a-GN"></a>此人生时恶心生刺众生瞳子。<a id="a-GO"></a>罪毕为盲人。<a id="a-GP"></a>五十六曰铁叉狱。<a id="a-GQ"></a>狱鬼以铁叉叉人。<a id="a-GR"></a>此人生时恶心叉鱼及余众生。<a id="a-GS"></a>五十七曰蛆虫。<a id="a-GT"></a>唼食人身。<a id="a-GU"></a>此人生时蛆妒伤人。<a id="a-GV"></a>及六畜财物。<a id="a-GW"></a>罪毕为人身患恶疮。<a id="a-GX"></a>五十八曰刀解手。<a id="a-GY"></a>狱鬼以利刀解其两手。<a id="a-GZ"></a>此人生时以慢心。<a id="a-Ga"></a>用不净手捉经。<a id="a-Gb"></a>五十九曰啼哭。<a id="a-Gc"></a>狱鬼护来恐怖令其啼哭。<a id="a-Gd"></a>此人生时常忧钱财以营淫欲。<a id="a-Ge"></a>后生为人恒苦少财。<a id="a-Gf"></a>六十曰铁拘。<a id="a-Gg"></a>狱鬼常以铁拘拘其身体。<a id="a-Gh"></a>此人生时拘杀众生。<a id="a-Gi"></a>六十一曰洋铜。<a id="a-Gj"></a>狱鬼洋铜灌其口。<a id="a-Gk"></a>此人生时恶心。<a id="a-Gl"></a>妄语两舌恶骂绮语。<a id="a-Gm"></a>罪毕为人口气常臭。<a id="a-Gn"></a>六十二曰洋铜灌手。<a id="a-Go"></a>此人生时心不敬道。<a id="a-Gp"></a>以不净手捉沙门衣。<a id="a-Gq"></a>六十三曰射身。<a id="a-Gr"></a>狱鬼以箭射之。<a id="a-Gs"></a>此人生时恶心射杀众生。</p>
  <p id="aGt">六十四曰无择(梁言生终)凡有五王者。<a id="a-Gu"></a>一曰随王。<a id="a-Gv"></a>二曰劫王。<a id="a-Gw"></a>三曰丑王。<a id="a-Gx"></a>四曰自然王。<a id="a-Gy"></a>五曰众生王。<a id="a-Gz"></a>皆发信心大乘誓愿度地狱众生。<a id="a-H0"></a>诸地狱罪毕者来入此中。<a id="a-H1"></a>断其昔行作罪多少。<a id="a-H2"></a>舍地狱身受中阴形如三岁小儿。<a id="a-H3"></a>更随行业从父母受生(出问地狱经)</p>
  <p data-pb></p>
  <h2 id="aH4">五大地狱示受苦相第四</h2>
  <p id="aH5">活大地狱。<a id="a-H6"></a>恶心嗔争以槊相刺。<a id="a-H7"></a>铁抓相攫血相涂漫。<a id="a-H8"></a>痛毒逼切闷无所觉。<a id="a-H9"></a>冷风来吹。<a id="a-HA"></a>狱卒唤活罪人还活。<a id="a-HB"></a>是故名为活狱。<a id="a-HC"></a>此中众生前世好杀物命牛羊禽兽。<a id="a-HD"></a>为田宅国土钱财等利而相杀害。<a id="a-HE"></a>受此罪报。<a id="a-HF"></a>合会大地狱。<a id="a-HG"></a>罗刹狱卒。<a id="a-HH"></a>作种种形诸恶兽头。<a id="a-HI"></a>而来吞啖咬啮罪人。<a id="a-HJ"></a>两山相合热铁轮轹。<a id="a-HK"></a>热铁臼捣亦如押油。<a id="a-HL"></a>聚肉成积血流成池。<a id="a-HM"></a>雕鹫虎狼各来牵掣。<a id="a-HN"></a>此人前世多杀众生还受此形狱。<a id="a-HO"></a>又以力势相凌拄押羸弱。<a id="a-HP"></a>受两山相合罪。<a id="a-HQ"></a>悭贪嗔恚愚痴怖畏。<a id="a-HR"></a>断事轻重不以正理。<a id="a-HS"></a>或破正道。<a id="a-HT"></a>受热铁轮轹铁臼捣。</p>
  <p id="aHU">第四第五名叫唤大叫唤。<a id="a-HV"></a>此大地狱其中罪人。<a id="a-HW"></a>罗刹狱卒颈黄眼赤火从中出。<a id="a-HX"></a>着朱色衣身肉坚劲。<a id="a-HY"></a>走射罪人。<a id="a-HZ"></a>罪人狂怖叩头求哀。<a id="a-Ha"></a>呼大将军小见怜愍。<a id="a-Hb"></a>将入热铁地狱。<a id="a-Hc"></a>纵广百由旬。<a id="a-Hd"></a>驱打驱走足皆燋然。<a id="a-He"></a>脂髓流出如笮苏油。<a id="a-Hf"></a>铁棒头额其脑流出如破酪瓶。<a id="a-Hg"></a>复将入铁阁屋间。<a id="a-Hh"></a>黑烟来熏。<a id="a-Hi"></a>互相堆押意欲求出。<a id="a-Hj"></a>其门已闭大唤[口*睪]呼声常不绝。<a id="a-Hk"></a>此人前世斗秤欺诳。<a id="a-Hl"></a>非法断事受寄不还。<a id="a-Hm"></a>侵凌下劣恼诸贫穷令其号哭。<a id="a-Hn"></a>破他城邑坏人聚落。<a id="a-Ho"></a>伤害劫夺举城叫呼。<a id="a-Hp"></a>诈诱令出而复害之。<a id="a-Hq"></a>今受叫唤地狱。<a id="a-Hr"></a>熏杀穴居之类幽闭囹圄。<a id="a-Hs"></a>或闇烟窟中而熏杀之。<a id="a-Ht"></a>或投井中劫夺他财。<a id="a-Hu"></a>皆受大叫唤地狱罪报。</p>
  <p id="aHv">第六第七热大热地狱。<a id="a-Hw"></a>中有二大铜镬。<a id="a-Hx"></a>碱沸水满中。<a id="a-Hy"></a>罗刹狱卒以罪人投中。<a id="a-Hz"></a>脚上头下骨节解零。<a id="a-I0"></a>以钗钗出冷风吹活复投炭坑中。<a id="a-I1"></a>或着沸灰中。<a id="a-I2"></a>从灰中出放热沙中。<a id="a-I3"></a>又以脓血而自煎熬。<a id="a-I4"></a>从炭坑出投之焰床强驱令坐。<a id="a-I5"></a>眼耳鼻口及诸毛孔一切火出。<a id="a-I6"></a>此人宿世恼乱父母师长沙门婆罗门诸善好人。<a id="a-I7"></a>恼令心热今受热地狱报。<a id="a-I8"></a>或有前世煮杀生茧。<a id="a-I9"></a>或生烂猪羊。<a id="a-IA"></a>或以木贯人腹而生炙之。<a id="a-IB"></a>或焚山野及诸聚落佛图精舍及天祠。<a id="a-IC"></a>或推众生着火坑中。<a id="a-ID"></a>故生此地狱。<a id="a-IE"></a>阿毗地狱纵广四千里。<a id="a-IF"></a>其处最深。<a id="a-IG"></a>狱卒罗刹从头剥皮乃至其足。<a id="a-IH"></a>以五百钉钉其身体如挓牛皮。<a id="a-II"></a>热铁火车跞其身。<a id="a-IJ"></a>驱入火坑令抱炭出。<a id="a-IK"></a>利刀剑槊飞入身中迷闷萎熟。<a id="a-IL"></a>或颠匐堕落。<a id="a-IM"></a>此人宿行多造大恶。<a id="a-IN"></a>五逆重罪断善根。<a id="a-IO"></a>法言非法非法言法。<a id="a-IP"></a>破因破果憎嫉善人。<a id="a-IQ"></a>入此地狱受罪最剧(出大智论略其小同取其尤异)</p>
 </body>
</html>