<!doctype html>
<html id="z3IBWP31I8" data-ver="1507">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第二十四(转轮圣王诸国王部第十八)</h1>
  <p id="a2">劫初人王始原一 大王致轮之初二 金轮王王化方法三 灯光金轮王舍臂四 盖事金轮王有大利益五 转轮王为半偈剜身然千灯六 摩调金轮王舍国学道七 无诤念金轮王请佛僧八　坚固金轮王失轮出家九 文陀竭金轮王游四天下十 顶生金轮王爱别离苦十一 阿育四分王始终造塔十二</p>
  <p data-pb></p>
  <h2 id="a3">劫初人王始原第一</h2>
  <p id="a4">欲成时。<a id="a-5"></a>水灾既起坏第二禅。<a id="a-6"></a>风灾吹结世界得成。<a id="a-7"></a>光音诸天福命既尽。<a id="a-8"></a>化生为人欢喜为食。<a id="a-9"></a>身光自照神足飞行。<a id="a-A"></a>无有男女尊卑隔异。<a id="a-B"></a>故曰众生有自然地味。<a id="a-C"></a>犹如醍醐。<a id="a-D"></a>色如生酥。<a id="a-E"></a>味甜于蜜。<a id="a-F"></a>以手取尝。<a id="a-G"></a>遂生味着。<a id="a-H"></a>食之多者颜色粗悴。<a id="a-I"></a>食之少者肤貌光泽。<a id="a-J"></a>便有胜负自相是非。<a id="a-K"></a>地味又灭。<a id="a-L"></a>又生地皮。<a id="a-M"></a>状如薄[麩-夫+并]。<a id="a-N"></a>色味香美复共食之。<a id="a-O"></a>转相轻易地皮又灭。<a id="a-P"></a>更生地肤(增一阿含娄炭并云地肥)因食多少生诸恶法。<a id="a-Q"></a>地生粳米众共食之。<a id="a-R"></a>生男女形乃至立王(事已见世界成坏部)天下富乐地生青草。<a id="a-S"></a>如孔雀尾渐次分张。<a id="a-T"></a>有八万国。<a id="a-U"></a>人民聚落鸡鸣相闻。<a id="a-V"></a>天下无病大热大寒。<a id="a-W"></a>以法治国奉行十善。<a id="a-X"></a>哀念一切犹如父母。<a id="a-Y"></a>人寿长久。<a id="a-Z"></a>后王德渐薄年寿转减。<a id="a-a"></a>至一万岁。<a id="a-b"></a>今至一百。<a id="a-c"></a>王崩子嗣。<a id="a-d"></a>名曰</p>
  <p data-pb></p>
  <h2 id="ae">大王致轮之初第二</h2>
  <p id="af">轮圣王。<a id="a-g"></a>所以致金轮者。<a id="a-h"></a>帝释常敕四天王。<a id="a-i"></a>一月六日案行天下。<a id="a-j"></a>伺人善恶。<a id="a-k"></a>四天王及大子使者。<a id="a-l"></a>见有大国王以十善四等治天下。<a id="a-m"></a>忧勤人物心踰慈父。<a id="a-n"></a>以是事白天帝释。<a id="a-o"></a>帝释闻之。<a id="a-p"></a>庆其能尔。<a id="a-q"></a>便敕毗首羯摩。<a id="a-r"></a>赐其金轮。<a id="a-s"></a>即出持付毗沙门天王。<a id="a-t"></a>毗沙门天王持付飞行夜叉。<a id="a-u"></a>飞行夜叉持来与大国王。<a id="a-v"></a>毗沙门天王敕此夜叉。<a id="a-w"></a>汝常为王持此金轮。<a id="a-x"></a>当王顶上毕其寿命。<a id="a-y"></a>不得中舍。<a id="a-z"></a>是夜叉常为持之。<a id="a-10"></a>进止来去随圣王意尽其寿命。<a id="a-11"></a>然后还付毗沙门天王。<a id="a-12"></a>毗沙门天王还付毗首羯摩。<a id="a-13"></a>毗首羯摩还内着宝藏中(出杂譬喻经第六卷)道种坚德乘金轮王四天下。<a id="a-14"></a>性种性王乘银轮王三天下。<a id="a-15"></a>习种性王乘铜轮王二天下。<a id="a-16"></a>以上十善得王。<a id="a-17"></a>乘铁轮王一天下(出仁王波若经)</p>
  <p data-pb></p>
  <h2 id="a18">金轮王王化方法第三</h2>
  <p id="a19">轮圣王。<a id="a-1A"></a>成就七宝。<a id="a-1B"></a>有四神德。<a id="a-1C"></a>一金轮宝。<a id="a-1D"></a>二白象宝。<a id="a-1E"></a>三绀马宝。<a id="a-1F"></a>四神珠宝。<a id="a-1G"></a>五玉女宝。<a id="a-1H"></a>六居士宝。<a id="a-1I"></a>七主兵宝。<a id="a-1J"></a>若转轮王出阎浮提时。<a id="a-1K"></a>诸刹利水浇王顶以月满时香汤沐浴。<a id="a-1L"></a>升高殿上会众伎乐。<a id="a-1M"></a>天金轮宝忽现在前。<a id="a-1N"></a>轮有千辐光色具足。<a id="a-1O"></a>天金所成非世所有。<a id="a-1P"></a>轮径丈四。<a id="a-1Q"></a>王见兴念。<a id="a-1R"></a>我从宿旧闻今此轮现将无是耶。<a id="a-1S"></a>今我宁可试此轮宝。<a id="a-1T"></a>王即召四兵。<a id="a-1U"></a>向金轮宝。<a id="a-1V"></a>偏露右臂右膝着地。<a id="a-1W"></a>以右手摩扪金轮语言。<a id="a-1X"></a>汝向东方如法而转勿违常则。<a id="a-1Y"></a>轮即东转。<a id="a-1Z"></a>王将四兵随其后行。<a id="a-1a"></a>轮前四神导轮所住。<a id="a-1b"></a>王即止驾。<a id="a-1c"></a>东方小国以金钵盛银粟。<a id="a-1d"></a>银钵盛金粟。<a id="a-1e"></a>来诣王所。<a id="a-1f"></a>拜首白言。<a id="a-1g"></a>善哉大王。<a id="a-1h"></a>今此东方土地丰乐多诸珍宝人民炽盛。<a id="a-1i"></a>愿大王留此治化。<a id="a-1j"></a>大王答曰。<a id="a-1k"></a>汝等但以正法治民。<a id="a-1l"></a>勿使偏抂无令国内有非法行。<a id="a-1m"></a>自不杀生。<a id="a-1n"></a>教人不杀偷盗邪淫两舌恶口妄言。<a id="a-1o"></a>绮语贪邪嫉妒邪见之人。<a id="a-1p"></a>此即名曰我之所治。<a id="a-1q"></a>时诸小王。<a id="a-1r"></a>即从大王巡行诸国。<a id="a-1s"></a>至东南西北。<a id="a-1t"></a>随轮所至。<a id="a-1u"></a>其诸国王皆献国土平旷之处。<a id="a-1v"></a>轮则周行封画量度。<a id="a-1w"></a>东西十二由旬。<a id="a-1x"></a>南北七由旬。<a id="a-1y"></a>天神造城郭。<a id="a-1z"></a>其城七重。<a id="a-20"></a>七重栏楯七重罗网。<a id="a-21"></a>七重行树周匝交饰。<a id="a-22"></a>七宝所成乃至无数众鸟相和而鸣。<a id="a-23"></a>复于城内造诸宫殿。<a id="a-24"></a>宫墙七重七宝所成。<a id="a-25"></a>时金轮宝在宫殿上虚空中住。<a id="a-26"></a>王清旦于正殿上坐。<a id="a-27"></a>自然象宝忽现在前。<a id="a-28"></a>其毛纯白七处平住。<a id="a-29"></a>力能飞行其首杂色。<a id="a-2A"></a>六牙纤佣真金间填。<a id="a-2B"></a>王见念言。<a id="a-2C"></a>此象贤良。<a id="a-2D"></a>若善调者可中御乘。<a id="a-2E"></a>即试调习诸能悉备。<a id="a-2F"></a>时转轮王欲自试象。<a id="a-2G"></a>即乘其上。<a id="a-2H"></a>清旦出城周行四海。<a id="a-2I"></a>食时已还。<a id="a-2J"></a>时王清旦在正殿坐。<a id="a-2K"></a>自然马宝忽现在前。<a id="a-2L"></a>其绀青色朱毛尾头。<a id="a-2M"></a>仰如马力能飞行。<a id="a-2N"></a>王见念言。<a id="a-2O"></a>此马宝良。<a id="a-2P"></a>若善调者可中御乘。<a id="a-2Q"></a>即试调习诸能悉备。<a id="a-2R"></a>王欲试马。<a id="a-2S"></a>即自乘之清旦出城。<a id="a-2T"></a>周行四海食时已还。<a id="a-2U"></a>时王清旦在正殿上。<a id="a-2V"></a>自然神珠忽现在前。<a id="a-2W"></a>质色清彻无有瑕秽。<a id="a-2X"></a>王见念言。<a id="a-2Y"></a>此珠妙好。<a id="a-2Z"></a>若有光明可照宫内。<a id="a-2a"></a>王欲试珠。<a id="a-2b"></a>即召四兵。<a id="a-2c"></a>以此宝珠置高幢上。<a id="a-2d"></a>于夜冥中赍幢出城。<a id="a-2e"></a>其珠光明照一由旬。<a id="a-2f"></a>见城中人皆起作务。<a id="a-2g"></a>谓为是昼。<a id="a-2h"></a>玉女宝者忽然自现。<a id="a-2i"></a>颜色从容面貌端正。<a id="a-2j"></a>不长不短不粗不细。<a id="a-2k"></a>不白不黑不刚不柔。<a id="a-2l"></a>冬则身温夏则身凉。<a id="a-2m"></a>举身毛孔出栴檀气。<a id="a-2n"></a>口出优钵罗华香。<a id="a-2o"></a>言语柔濡举动安详。<a id="a-2p"></a>先起后坐不失仪则。<a id="a-2q"></a>时王无著心不暂念。<a id="a-2r"></a>况复亲近。<a id="a-2s"></a>居士宝者忽然自出。<a id="a-2t"></a>宝藏之内财富无量。<a id="a-2u"></a>居士宿福眼能彻视。<a id="a-2v"></a>地中伏藏有主无主。<a id="a-2w"></a>皆悉见知。<a id="a-2x"></a>其有主者能为拥护。<a id="a-2y"></a>其无主者取给王用。<a id="a-2z"></a>时居士宝往白王言。<a id="a-30"></a>大王。<a id="a-31"></a>有所给与不足为忧。<a id="a-32"></a>我自能办。<a id="a-33"></a>时王欲试此居士宝。<a id="a-34"></a>即敕严船于水游戏。<a id="a-35"></a>告居士曰。<a id="a-36"></a>我须金宝汝速与我。<a id="a-37"></a>居士报曰。<a id="a-38"></a>大王。<a id="a-39"></a>小待须我至岸。<a id="a-3A"></a>王乃逼言。<a id="a-3B"></a>我今须用居士宝。<a id="a-3C"></a>以右手内着水中。<a id="a-3D"></a>水中宝瓶随手而出。<a id="a-3E"></a>如虫缘树。<a id="a-3F"></a>时王见之。<a id="a-3G"></a>语居士言。<a id="a-3H"></a>止止吾无所须。<a id="a-3I"></a>向相试耳。<a id="a-3J"></a>寻以宝物还投水中。<a id="a-3K"></a>主兵宝者。<a id="a-3L"></a>忽然出现。<a id="a-3M"></a>智谋雄猛英略独决。<a id="a-3N"></a>即诣王所白言。<a id="a-3O"></a>大王有所讨罚不足为忧。<a id="a-3P"></a>我自能办。<a id="a-3Q"></a>时王欲试主兵宝故。<a id="a-3R"></a>即集四兵而告之曰。<a id="a-3S"></a>汝今用兵。<a id="a-3T"></a>未集者集。<a id="a-3U"></a>已集者放。<a id="a-3V"></a>未严者严。<a id="a-3W"></a>已严者解。<a id="a-3X"></a>未去者去。<a id="a-3Y"></a>已住者住。<a id="a-3Z"></a>时兵宝具如王言。<a id="a-3a"></a>王见踊跃曰。<a id="a-3b"></a>我今真为转轮圣王。<a id="a-3c"></a>一者长寿不夭无能及者。<a id="a-3d"></a>二者身强无患无能及者。<a id="a-3e"></a>三者颜貌端正无能及者。<a id="a-3f"></a>四者宝藏盈出无能及者。<a id="a-3g"></a>是为圣王具四功德。<a id="a-3h"></a>大海彼岸。<a id="a-3i"></a>复有钵头摩池。<a id="a-3j"></a>俱物头池。<a id="a-3k"></a>分陀利池。<a id="a-3l"></a>过是地空。<a id="a-3m"></a>其空地中有大海水。<a id="a-3n"></a>名郁禅那。<a id="a-3o"></a>此水下有转轮圣王道。<a id="a-3p"></a>广十二由旬。<a id="a-3q"></a>侠道两边有七重墙七重栏楯七重罗网七重行树。<a id="a-3r"></a>以七宝成。<a id="a-3s"></a>阎浮提地转轮圣王出于世。<a id="a-3t"></a>时水自然去其道平正。<a id="a-3u"></a>转轮圣王。<a id="a-3v"></a>又乃命驾出游后园。<a id="a-3w"></a>寻告御者。<a id="a-3x"></a>汝当善御而行。<a id="a-3y"></a>所以然者吾欲谛观。<a id="a-3z"></a>国土人民安乐无患。<a id="a-40"></a>时国人民。<a id="a-41"></a>路次观者。<a id="a-42"></a>复语侍人汝且徐行。<a id="a-43"></a>吾欲谛观圣王威颜。<a id="a-44"></a>时王慈育民物如父爱子。<a id="a-45"></a>国民慕王如子仰父。<a id="a-46"></a>所有珍奇尽以贡王。<a id="a-47"></a>愿垂纳受。<a id="a-48"></a>时王报曰。<a id="a-49"></a>且止诸人。<a id="a-4A"></a>吾自有宝汝可自用。<a id="a-4B"></a>王治此阎浮提时。<a id="a-4C"></a>其地平正。<a id="a-4D"></a>无有荆棘坑坎堆阜。<a id="a-4E"></a>亦无蚊虻蜂蝇蛇虺恶虫。<a id="a-4F"></a>石沙瓦砾自然沉没。<a id="a-4G"></a>金银宝玉现于地上。<a id="a-4H"></a>四时和调不寒不热。<a id="a-4I"></a>其地柔濡无有尘秽。<a id="a-4J"></a>如油涂地洁净光泽。<a id="a-4K"></a>地出流泉清净无竭。<a id="a-4L"></a>树木实茂华果炽盛。<a id="a-4M"></a>地生濡草冬夏常青色如孔翠。<a id="a-4N"></a>自然粳米无有糠糩众味具足。<a id="a-4O"></a>时有香树华果茂盛。<a id="a-4P"></a>其果熟时自然裂出香气馚熏。<a id="a-4Q"></a>复有衣树华果茂盛。<a id="a-4R"></a>其果熟时皮[穀-禾+卵]自裂出种种衣。<a id="a-4S"></a>复有庄严树。<a id="a-4T"></a>其果熟时出种种庄严具。<a id="a-4U"></a>复有鬘树。<a id="a-4V"></a>其果熟时出种种鬘。<a id="a-4W"></a>复有器树。<a id="a-4X"></a>其果熟时出种种器。<a id="a-4Y"></a>复有果树。<a id="a-4Z"></a>华果茂盛其果熟时皮[穀-禾+卵]自裂出种种果。<a id="a-4a"></a>复有乐器树。<a id="a-4b"></a>其果熟时出众乐器。<a id="a-4c"></a>转轮圣王治于世时。<a id="a-4d"></a>阿耨达龙王。<a id="a-4e"></a>于中夜后。<a id="a-4f"></a>起大密云弥满世界。<a id="a-4g"></a>而降大雨如[(殼-一)/牛]牛顷。<a id="a-4h"></a>而八味水润泽周普。<a id="a-4i"></a>地无停水亦无泥淖。<a id="a-4j"></a>润泽沾洽。<a id="a-4k"></a>于中夜后空中清明。<a id="a-4l"></a>净无云曀。<a id="a-4m"></a>海出凉风清净调柔髑身生乐。<a id="a-4n"></a>圣王以正治国无有阿抂修十善行。<a id="a-4o"></a>时诸人民亦修正见具十善业。<a id="a-4p"></a>其王久时如乐人食身小不适。<a id="a-4q"></a>而便命终生梵天上。<a id="a-4r"></a>时金轮白象绀马明珠皆悉灭没。<a id="a-4s"></a>时玉女宝居士宝主兵宝。<a id="a-4t"></a>及国土民。<a id="a-4u"></a>作倡伎乐以香汤洗沐王身。<a id="a-4v"></a>以劫贝缠五百张氎。<a id="a-4w"></a>次如缠之。<a id="a-4x"></a>捧举王身置金棺里。<a id="a-4y"></a>以香油灌之。<a id="a-4z"></a>置铁棺里。<a id="a-50"></a>复以木椁裹衣其外积众香薪重衣其上。<a id="a-51"></a>而阇维之。<a id="a-52"></a>于四衢道头起七宝塔。<a id="a-53"></a>纵广一由旬。<a id="a-54"></a>杂色参间以七宝成。<a id="a-55"></a>玉女宝居士宝典兵宝举国士民。<a id="a-56"></a>皆来供养此塔。<a id="a-57"></a>施诸穷乏。<a id="a-58"></a>须食与食须衣与衣。<a id="a-59"></a>象马宝乘。<a id="a-5A"></a>给众所须随意所与(出楼炭第一卷又炭经出长阿含)</p>
  <h2 id="a5B">灯光金轮王舍臂第四</h2>
  <p id="a5C">过去无量无边阿僧祇劫时。<a id="a-5D"></a>此界名日月雷。<a id="a-5E"></a>亦有五浊世。<a id="a-5F"></a>于我是时作转轮王。<a id="a-5G"></a>王阎浮提。<a id="a-5H"></a>号灯光明。<a id="a-5I"></a>教化阿僧祇人住善法中。<a id="a-5J"></a>见有一人身被缚束。<a id="a-5K"></a>我即问言。<a id="a-5L"></a>此何所犯。<a id="a-5M"></a>大臣自言。<a id="a-5N"></a>田作谷麦六分一分入官。<a id="a-5O"></a>是人不从王法是故缚之。<a id="a-5P"></a>我敕令放。<a id="a-5Q"></a>臣答言。<a id="a-5R"></a>今王诸子后宫眷属诸所资用皆从他边强取。<a id="a-5S"></a>无有一人清净心与。<a id="a-5T"></a>王大忧愁。<a id="a-5U"></a>分此地为五百分。<a id="a-5V"></a>等与诸子。<a id="a-5W"></a>即便出家。<a id="a-5X"></a>至南海边郁头摩木林之中。<a id="a-5Y"></a>食诸果子。<a id="a-5Z"></a>渐渐修学得五神通。<a id="a-5a"></a>时阎浮提有五百商人。<a id="a-5b"></a>入海采宝。<a id="a-5c"></a>有一商主。<a id="a-5d"></a>名曰满月。<a id="a-5e"></a>得如所愿。<a id="a-5f"></a>即欲发还。<a id="a-5g"></a>龙心怀嗔欲害商人。<a id="a-5h"></a>复有一龙王。<a id="a-5i"></a>名曰马坚。<a id="a-5j"></a>是大菩萨。<a id="a-5k"></a>以本愿故生于龙中。<a id="a-5l"></a>起慈悲心救诸商人。<a id="a-5m"></a>令得安隐过于大海至彼岸边。<a id="a-5n"></a>龙王然后还本住处。<a id="a-5o"></a>尔时有大恶罗刹。<a id="a-5p"></a>随逐商人如影随形。<a id="a-5q"></a>欲为虐害。<a id="a-5r"></a>是恶罗刹。<a id="a-5s"></a>即于其日放大恶风。<a id="a-5t"></a>时诸商人迷闷失道。<a id="a-5u"></a>生大怖畏失声啼哭。<a id="a-5v"></a>唤呼诸天摩醯首罗水神地神火神风神。<a id="a-5w"></a>复称父母妻子眷属。<a id="a-5x"></a>愿救济我。<a id="a-5y"></a>善男子。<a id="a-5z"></a>我于尔时。<a id="a-60"></a>以净天耳闻其音声。<a id="a-61"></a>寻往其所。<a id="a-62"></a>以柔濡音而慰抚之。<a id="a-63"></a>莫生怖畏当示汝道。<a id="a-64"></a>令汝安隐还阎浮提。<a id="a-65"></a>善男子。<a id="a-66"></a>我于尔时。<a id="a-67"></a>白氎缠臂以油灌之。<a id="a-68"></a>然以为炷发真实言。<a id="a-69"></a>我先以于郁头摩林。<a id="a-6A"></a>三十年中专精修行四无量心。<a id="a-6B"></a>为诸众生食啖果子。<a id="a-6C"></a>劝化八万四千诸龙夜叉神等。<a id="a-6D"></a>不退转于阿耨多罗三藐三菩提。<a id="a-6E"></a>以是善根今然此臂。<a id="a-6F"></a>为示道故。<a id="a-6G"></a>令诸商人安隐得还阎浮提中。<a id="a-6H"></a>然臂乃至七日七夜。<a id="a-6I"></a>此诸商人。<a id="a-6J"></a>寻便安隐还阎浮提。<a id="a-6K"></a>善男子。<a id="a-6L"></a>我于尔时。<a id="a-6M"></a>复作善愿。<a id="a-6N"></a>若阎浮提无诸珍宝。<a id="a-6O"></a>若我必成阿耨多罗三藐三菩提。<a id="a-6P"></a>得己利者当作商主。<a id="a-6Q"></a>于一一天下七反雨宝。<a id="a-6R"></a>复入大海取如意珠。<a id="a-6S"></a>于一一天下复雨种种杂厕宝物。<a id="a-6T"></a>如是次第遍此世界。<a id="a-6U"></a>乃至十方无量无边阿僧祇诸世界中亦复如是。<a id="a-6V"></a>善男子。<a id="a-6W"></a>我于往昔诸所发愿皆得成就。<a id="a-6X"></a>如恒沙等大劫之中。<a id="a-6Y"></a>常作无上萨薄之主。<a id="a-6Z"></a>于恒河沙五浊恶世雨种种宝。<a id="a-6a"></a>一日之中七反雨之。<a id="a-6b"></a>令得满足。<a id="a-6c"></a>然后劝化令住三乘(出过去香莲华佛世界经)</p>
  <h2 id="a6d">盖事金轮王有大利益第五</h2>
  <p id="a6e">过去阎浮提。<a id="a-6f"></a>有四河水二大国王。<a id="a-6g"></a>一名婆罗门提婆(梁言梵天)独据三河。<a id="a-6h"></a>人民繁盛然复儜弱。<a id="a-6i"></a>一王名曰罚阇建提(梁言金刚聚)唯得一河。<a id="a-6j"></a>人民亦少然其国人悉皆勇健。<a id="a-6k"></a>时金刚聚处于正殿。<a id="a-6l"></a>王念。<a id="a-6m"></a>兵众勇悍而所获水少。<a id="a-6n"></a>彼国儜弱独霸三河。<a id="a-6o"></a>今当遣使索取一河。<a id="a-6p"></a>若与我者共为亲厚。<a id="a-6q"></a>国有好物更相贡赠。<a id="a-6r"></a>若有艰难共相赴救。<a id="a-6s"></a>若其不得便当力夺。<a id="a-6t"></a>即遣使至梵天国。<a id="a-6u"></a>具宣王意。<a id="a-6v"></a>梵王云。<a id="a-6w"></a>我国丰实人众亦多。<a id="a-6x"></a>又此国界父王所有。<a id="a-6y"></a>转用授我。<a id="a-6z"></a>至于力诤我不下彼。<a id="a-70"></a>答言。<a id="a-71"></a>此国乃是我父所授。<a id="a-72"></a>我力不相减。<a id="a-73"></a>若欲力决。<a id="a-74"></a>我不相畏。<a id="a-75"></a>使还具闻王。<a id="a-76"></a>即合军攻梵天国。<a id="a-77"></a>共战一交梵天军坏。<a id="a-78"></a>乘比追蹑径至城边。<a id="a-79"></a>众人怖缩更不敢出。<a id="a-7A"></a>诸臣共集诣梵王所。<a id="a-7B"></a>白大王言。<a id="a-7C"></a>他国兵强我国儜弱。<a id="a-7D"></a>惜一河水今致此败。<a id="a-7E"></a>如是不久惧恐失国。<a id="a-7F"></a>唯愿开意以一河与之。<a id="a-7G"></a>共为亲厚足得安全。<a id="a-7H"></a>王遣使与一河水。<a id="a-7I"></a>又以女许为夫人。<a id="a-7J"></a>国有奇物更相贡赠。<a id="a-7K"></a>急难危险共相赴救。<a id="a-7L"></a>时金刚聚即迎其女拜为夫人。<a id="a-7M"></a>各共和解回军还国。<a id="a-7N"></a>经于数日其王夫人便觉有胎。<a id="a-7O"></a>怀妊之后。<a id="a-7P"></a>恒有自然七宝大盖。<a id="a-7Q"></a>当在身上。<a id="a-7R"></a>坐卧行立终不远离。<a id="a-7S"></a>至满十月生一男儿。<a id="a-7T"></a>身紫金色头发绀青。<a id="a-7U"></a>光相昉着世之少双。<a id="a-7V"></a>儿以出胎盖在其上。<a id="a-7W"></a>召诸相师令相此儿。<a id="a-7X"></a>相师白王。<a id="a-7Y"></a>太子德相世之希有。<a id="a-7Z"></a>王及群臣喜不自胜。<a id="a-7a"></a>即为其立字。<a id="a-7b"></a>字刹罗伽利(梁言盖事)年至成人。<a id="a-7c"></a>父母便命终小王。<a id="a-7d"></a>臣民共立盖事。<a id="a-7e"></a>治政数年出外游观。<a id="a-7f"></a>见诸人民耕种劳苦。<a id="a-7g"></a>问左右曰。<a id="a-7h"></a>此人何作。<a id="a-7i"></a>答言。<a id="a-7j"></a>国以民为本民以谷为命。<a id="a-7k"></a>若其不尔民命不存。<a id="a-7l"></a>民命不存国则灭矣。<a id="a-7m"></a>王便言曰。<a id="a-7n"></a>若我福相应为王者。<a id="a-7o"></a>令我民众获自然谷。<a id="a-7p"></a>发言已竟。<a id="a-7q"></a>人民仓箪满种种谷随意悉有。<a id="a-7r"></a>后复出游。<a id="a-7s"></a>见人汲水舂磨作役。<a id="a-7t"></a>又问臣言。<a id="a-7u"></a>诸人何以尔耶。<a id="a-7v"></a>臣白王言。<a id="a-7w"></a>蒙王恩泽获自然谷。<a id="a-7x"></a>事须成熟。<a id="a-7y"></a>是以庶民办作食调。<a id="a-7z"></a>王复言曰。<a id="a-80"></a>若我福德应为王者。<a id="a-81"></a>令吾国内一切人民有自然食。<a id="a-82"></a>发语已讫。<a id="a-83"></a>合境皆获自然之食。<a id="a-84"></a>后复出游。<a id="a-85"></a>见人织作办具衣调。<a id="a-86"></a>问言。<a id="a-87"></a>此诸人等何故执作。<a id="a-88"></a>臣言。<a id="a-89"></a>办具衣裳。<a id="a-8A"></a>王言。<a id="a-8B"></a>若我福德应为王者。<a id="a-8C"></a>使吾国内一切树木出自然衣。<a id="a-8D"></a>适发此语。<a id="a-8E"></a>国中诸树皆出妙衣。<a id="a-8F"></a>极为细软青黄赤白随人所好。<a id="a-8G"></a>后复出游。<a id="a-8H"></a>见诸人民竞作乐器。<a id="a-8I"></a>王复问臣。<a id="a-8J"></a>何以故尔。<a id="a-8K"></a>臣言。<a id="a-8L"></a>治伎乐器。<a id="a-8M"></a>王言。<a id="a-8N"></a>若我有福应为王者。<a id="a-8O"></a>令我国中树生乐器称意悉有。<a id="a-8P"></a>又经少时。<a id="a-8Q"></a>诸王臣民悉来拜贺。<a id="a-8R"></a>值王食时留与饮食。<a id="a-8S"></a>尔时诸臣。<a id="a-8T"></a>得王饮食百味具足。<a id="a-8U"></a>咸共白王。<a id="a-8V"></a>臣等家食饮其味薄少。<a id="a-8W"></a>今得王食美味非凡。<a id="a-8X"></a>王告之曰。<a id="a-8Y"></a>卿等臣民。<a id="a-8Z"></a>若欲常得如我食者。<a id="a-8a"></a>用吾食时食者。<a id="a-8b"></a>皆得如是之食。<a id="a-8c"></a>即敕伺官。<a id="a-8d"></a>吾食时到恒鸣大鼓。<a id="a-8e"></a>令诸人民悉得闻知。<a id="a-8f"></a>用我时食当得百味上妙之供。<a id="a-8g"></a>从是已后食便鸣鼓。<a id="a-8h"></a>一切人民承音念食。<a id="a-8i"></a>百味上馔自然在前。<a id="a-8j"></a>人民优乐。<a id="a-8k"></a>时王梵天遣使。<a id="a-8l"></a>来至盖事王国。<a id="a-8m"></a>语盖事言。<a id="a-8n"></a>汝父在时。<a id="a-8o"></a>我以河水用与汝父。<a id="a-8p"></a>汝父已终宜当还我。<a id="a-8q"></a>时盖事王报彼使曰。<a id="a-8r"></a>我今境土及与河水。<a id="a-8s"></a>亦非我力强从汝得。<a id="a-8t"></a>然我为王不劳民物。<a id="a-8u"></a>且停须我后与汝王相见。<a id="a-8v"></a>使还白王。<a id="a-8w"></a>王然其意。<a id="a-8x"></a>克日共期。<a id="a-8y"></a>二王俱进军众围绕。<a id="a-8z"></a>各安大营在河一边。<a id="a-90"></a>二王乘船河中相见。<a id="a-91"></a>时王梵天初见盖事。<a id="a-92"></a>身色晃曜如紫金山。<a id="a-93"></a>头发弈弈如绀琉璃。<a id="a-94"></a>其目广长人中难有。<a id="a-95"></a>敬心内发谓是梵天。<a id="a-96"></a>到相问讯对坐一处。<a id="a-97"></a>谈两国土论索水事。<a id="a-98"></a>盖事报曰。<a id="a-99"></a>我国人民所欲自然。<a id="a-9A"></a>亦无赀输王役之劳。<a id="a-9B"></a>所言未讫食时已至。<a id="a-9C"></a>盖事王军鸣鼓欲食。<a id="a-9D"></a>梵天谓欲杀之怖起谢罪。<a id="a-9E"></a>羊皮四布腹拍前地。<a id="a-9F"></a>盖事自起挽令还坐。<a id="a-9G"></a>复语之曰。<a id="a-9H"></a>大王何以恐怖如是。<a id="a-9I"></a>我军食时恒自鸣鼓。<a id="a-9J"></a>所以尔者。<a id="a-9K"></a>用我时食皆获百味上馔之供。<a id="a-9L"></a>梵天复起白盖事曰。<a id="a-9M"></a>唯愿大王。<a id="a-9N"></a>普见临覆我及国人。<a id="a-9O"></a>悉愿降附。<a id="a-9P"></a>令诸民庶悉蒙恩泽。<a id="a-9Q"></a>于是盖事典阎浮提。<a id="a-9R"></a>一切人民尽获安乐。<a id="a-9S"></a>登位之后处于正殿。<a id="a-9T"></a>群僚百官宿卫侍立。<a id="a-9U"></a>日初出时有金轮宝从东方来。<a id="a-9V"></a>如是七宝相续而至典四天下。<a id="a-9W"></a>一切众生蒙王恩德所欲自恣。<a id="a-9X"></a>王悉教令修行十善。<a id="a-9Y"></a>寿终之后皆得生天。<a id="a-9Z"></a>佛告阿难。<a id="a-9a"></a>刹罗伽梨王者我身是。<a id="a-9b"></a>王罚阇建提今父王是。<a id="a-9c"></a>母者摩耶是(出贤愚经第八卷)</p>
  <h2 id="a9d">转轮王为半偈剜身然千灯第六</h2>
  <p id="a9e">时转轮圣王。<a id="a-9f"></a>为求佛法遍问阎浮提。<a id="a-9g"></a>谁解佛法。<a id="a-9h"></a>大转轮王欲得玩习。<a id="a-9i"></a>时皆云。<a id="a-9j"></a>无边一小国。<a id="a-9k"></a>有婆罗门。<a id="a-9l"></a>解知佛法。<a id="a-9m"></a>即请入宫。<a id="a-9n"></a>为我解说。<a id="a-9o"></a>婆罗门言。<a id="a-9p"></a>王大愚也。<a id="a-9q"></a>吾学佛法久受勤苦因乃得成。<a id="a-9r"></a>今者云何直欲得闻。<a id="a-9s"></a>王白师言。<a id="a-9t"></a>欲须何物。<a id="a-9u"></a>婆罗门言。<a id="a-9v"></a>与我供养。<a id="a-9w"></a>王言。<a id="a-9x"></a>所须供养为是何物。<a id="a-9y"></a>婆罗门言。<a id="a-9z"></a>若能就王身上剜作千疮。<a id="a-A0"></a>灌满膏油安施灯炷以供养者。<a id="a-A1"></a>吾当为汝解说佛法。<a id="a-A2"></a>王未答顷寻下高座。<a id="a-A3"></a>尔时大王。<a id="a-A4"></a>即前抱持报言。<a id="a-A5"></a>小复留怀须自思惟当奉供养。<a id="a-A6"></a>尔时大王。<a id="a-A7"></a>即入宫中报诸夫人。<a id="a-A8"></a>今共汝别。<a id="a-A9"></a>我欲剜身以作千灯供养大师。<a id="a-AA"></a>夫人言。<a id="a-AB"></a>天下所重莫若己身。<a id="a-AC"></a>云何毁害。<a id="a-AD"></a>王曰。<a id="a-AE"></a>欲求佛法为一切众生。<a id="a-AF"></a>于大闇室然智慧灯。<a id="a-AG"></a>照汝生死无明黑闇。<a id="a-AH"></a>断众累结得至涅槃。<a id="a-AI"></a>汝等诸人。<a id="a-AJ"></a>今者云何违逆我心。<a id="a-AK"></a>时诸夫人默然不对。<a id="a-AL"></a>心悲郁噎。<a id="a-AM"></a>王与内外一切辞别。<a id="a-AN"></a>还至殿上往大师所。<a id="a-AO"></a>脱身璎珞端身正坐。<a id="a-AP"></a>告众人言。<a id="a-AQ"></a>谁能为吾剜身千疮。<a id="a-AR"></a>皆共答言。<a id="a-AS"></a>宁自剜两目。<a id="a-AT"></a>终不能以手仰剜王身。<a id="a-AU"></a>有旃陀罗其性弊恶。<a id="a-AV"></a>寻声往趣语诸太子。<a id="a-AW"></a>且莫忧苦我有方便。<a id="a-AX"></a>能令大王事不得成。<a id="a-AY"></a>还领国土如本不异。<a id="a-AZ"></a>诸太子闻喜。<a id="a-Aa"></a>时旃陀罗言。<a id="a-Ab"></a>欲剜身者我能为之。<a id="a-Ac"></a>王言。<a id="a-Ad"></a>汝今是我无上道伴。<a id="a-Ae"></a>时旃陀罗。<a id="a-Af"></a>持牛舌刀就王身上。<a id="a-Ag"></a>眴速剜作数满千疮。<a id="a-Ah"></a>谓王意退投刀驰走。<a id="a-Ai"></a>灌满膏油细氎为炷。<a id="a-Aj"></a>时婆罗门告王言。<a id="a-Ak"></a>精进如是难为能为。<a id="a-Al"></a>修此苦行。<a id="a-Am"></a>为闻佛法。<a id="a-An"></a>即说半偈。</p>
  <p id="aAo">夫生辄死　此灭为乐。</p>
  <p id="aAp">王言。<a id="a-Aq"></a>于我有慈愍者。<a id="a-Ar"></a>应忆持是法。<a id="a-As"></a>于诸国土有人民处宣通王命。<a id="a-At"></a>诸人当知。<a id="a-Au"></a>大转轮王。<a id="a-Av"></a>见诸众生没于苦海。<a id="a-Aw"></a>未能出要起大悲心。<a id="a-Ax"></a>剜身千灯求此半偈。<a id="a-Ay"></a>诸人今当书写此偈。<a id="a-Az"></a>读诵玩习思惟其义如说修行。<a id="a-B0"></a>诸人异口同音赞大王言。<a id="a-B1"></a>善哉大王。<a id="a-B2"></a>真慈悲父。<a id="a-B3"></a>为诸众生修此苦行。<a id="a-B4"></a>我等应当速往书写。<a id="a-B5"></a>或于纸帛或于石上。<a id="a-B6"></a>或于树木瓦砾草叶。<a id="a-B7"></a>磎迳要路多人行处亦皆书写。<a id="a-B8"></a>其见闻者皆发道心。</p>
  <p id="aB9">王然千灯供养大师。<a id="a-BA"></a>其明远照十方世界。<a id="a-BB"></a>其灯光中亦出音声说此半偈。<a id="a-BC"></a>其闻法者。<a id="a-BD"></a>皆发道心。<a id="a-BE"></a>其光上照至忉利宫。<a id="a-BF"></a>隐蔽天光。<a id="a-BG"></a>忉利天王即作是念。<a id="a-BH"></a>以何因缘有此光明。<a id="a-BI"></a>即以天眼观于世间。<a id="a-BJ"></a>见转轮王以大慈悲熏修其心。<a id="a-BK"></a>为众生故剜身千灯。<a id="a-BL"></a>供养大师为度众生。<a id="a-BM"></a>我等当往劝戒佐助。<a id="a-BN"></a>即下世间化作凡人。<a id="a-BO"></a>往诣王所问大王言。<a id="a-BP"></a>剜身千灯修此苦行。<a id="a-BQ"></a>为求半偈何所作为。<a id="a-BR"></a>报言。<a id="a-BS"></a>善男子。<a id="a-BT"></a>我为众生令发道心。<a id="a-BU"></a>尔时化人即复释身。<a id="a-BV"></a>报言。<a id="a-BW"></a>作是供养。<a id="a-BX"></a>愿求天王魔王梵王耶。<a id="a-BY"></a>言。<a id="a-BZ"></a>我不求此。<a id="a-Ba"></a>正求菩提为众生故。<a id="a-Bb"></a>不安者安。<a id="a-Bc"></a>不解者解。<a id="a-Bd"></a>未度者度。<a id="a-Be"></a>未得道者欲令得道。<a id="a-Bf"></a>天王释言。<a id="a-Bg"></a>大王。<a id="a-Bh"></a>今者不乃愚也。<a id="a-Bi"></a>求菩提者。<a id="a-Bj"></a>久受勤苦乃可得成。<a id="a-Bk"></a>汝云何欲求无上道。<a id="a-Bl"></a>报天王释言。<a id="a-Bm"></a>假使热铁轮在我顶上旋。<a id="a-Bn"></a>终不以此苦退无上道心。<a id="a-Bo"></a>汝虽发是言吾终不信也。<a id="a-Bp"></a>时转轮王。<a id="a-Bq"></a>于天王释前立誓言。<a id="a-Br"></a>若不真实求三菩提。<a id="a-Bs"></a>欺天王释者。<a id="a-Bt"></a>使我千疮终无愈时。<a id="a-Bu"></a>若不尔者。<a id="a-Bv"></a>血当为乳千疮平复。<a id="a-Bw"></a>说是语时疮即如本。<a id="a-Bx"></a>天王释言。<a id="a-By"></a>善哉大王。<a id="a-Bz"></a>真是大悲。<a id="a-C0"></a>如是苦行不久当得无上菩提。<a id="a-C1"></a>得菩提时要先度我。<a id="a-C2"></a>时天帝释。<a id="a-C3"></a>放大光明遍昭王身。<a id="a-C4"></a>与百千诸天发菩提心。<a id="a-C5"></a>五百太子见其父王身疮平复欢喜无量发菩提心。<a id="a-C6"></a>二万夫人百千婇女亦复如是(出大方便佛报恩经第三卷)</p>
  <p data-pb></p>
  <h2 id="aC7">摩调金轮王舍国学道第七</h2>
  <p id="aC8">者有王。<a id="a-C9"></a>名曰摩调。<a id="a-CA"></a>时号遮加越王。<a id="a-CB"></a>主四天下。<a id="a-CC"></a>以正法治不枉人民。<a id="a-CD"></a>常行慈心视民如赤子。<a id="a-CE"></a>人寿八万岁。<a id="a-CF"></a>王有七宝。<a id="a-CG"></a>又有千子。<a id="a-CH"></a>鞭杖不行。<a id="a-CI"></a>民无辞讼。<a id="a-CJ"></a>莫不变化。<a id="a-CK"></a>王欲行四方随意即至。<a id="a-CL"></a>数千万人随后而飞。<a id="a-CM"></a>不持刀兵。<a id="a-CN"></a>人民鬼神皆自欢喜。<a id="a-CO"></a>语侍卫者。<a id="a-CP"></a>头须生白可以告我。<a id="a-CQ"></a>侍人言生白。<a id="a-CR"></a>王召太子告言。<a id="a-CS"></a>我头生白衰老将至。<a id="a-CT"></a>今立汝为王。<a id="a-CU"></a>四天下皆属于汝。<a id="a-CV"></a>汝后亦应厌于世乐当行求道。<a id="a-CW"></a>王即弃国除发学道。<a id="a-CX"></a>时诸臣民皆大啼哭。<a id="a-CY"></a>摩调子孙相传持国。<a id="a-CZ"></a>千八十四王发白学道。<a id="a-Ca"></a>摩调王千八十四世后。<a id="a-Cb"></a>复出为人还续王位。<a id="a-Cc"></a>名喃。<a id="a-Cd"></a>复持正法。<a id="a-Ce"></a>即敕中宫及诸贵人。<a id="a-Cf"></a>使持八戒月修六斋。<a id="a-Cg"></a>臣民男女皆亦奉持。<a id="a-Ch"></a>沙门道人无有衣食。<a id="a-Ci"></a>皆悉给施乃至医药。<a id="a-Cj"></a>天帝语言。<a id="a-Ck"></a>宁欲得见忉利天上诸天王不。<a id="a-Cl"></a>喃王即言。<a id="a-Cm"></a>欲得见之。<a id="a-Cn"></a>帝释言。<a id="a-Co"></a>我遣一车驾千匹马来迎王。<a id="a-Cp"></a>车名蔡[口*苛]育多。<a id="a-Cq"></a>喃王名声远流闻忉利天。<a id="a-Cr"></a>为诸天王之所敬重欲得相见。<a id="a-Cs"></a>见车惊言。<a id="a-Ct"></a>非世所有。<a id="a-Cu"></a>我王施善天车迎王。<a id="a-Cv"></a>喃王载车。<a id="a-Cw"></a>车马俱飞。<a id="a-Cx"></a>即告御车。<a id="a-Cy"></a>汝过二道。<a id="a-Cz"></a>我欲得见恶人之道。<a id="a-D0"></a>复欲得见善人之道。<a id="a-D1"></a>摩曰。<a id="a-D2"></a>娄即将过视泥犁地狱人所作恶考掠之处。<a id="a-D3"></a>复上忉利观天上乐。<a id="a-D4"></a>王到释宫。<a id="a-D5"></a>天帝复言。<a id="a-D6"></a>天上诸王大欲得见。<a id="a-D7"></a>喃王常道说功德。<a id="a-D8"></a>即前牵臂与共并坐。<a id="a-D9"></a>喃王变身如天上体。<a id="a-DA"></a>不复如世间臭也。<a id="a-DB"></a>作倡天乐散华烧香。<a id="a-DC"></a>帝释语喃王言。<a id="a-DD"></a>莫愁忧也。<a id="a-DE"></a>此间诸伎可共相戏。<a id="a-DF"></a>足可忘忧。<a id="a-DG"></a>喃王不持天上伎乐为乐。<a id="a-DH"></a>喃王即语释言。<a id="a-DI"></a>如人借物会应当还。<a id="a-DJ"></a>以本愿故不以天伎为乐。<a id="a-DK"></a>时喃王者今我身也(出摩异调王经)</p>
  <p data-pb></p>
  <h2 id="aDL">无诤念金轮王请佛僧第八</h2>
  <p id="aDM">萨过去劫时。<a id="a-DN"></a>此佛世界名那提岚。<a id="a-DO"></a>劫名曰善提。<a id="a-DP"></a>有转轮王名无诤念。<a id="a-DQ"></a>主四天下。<a id="a-DR"></a>有一臣名曰宝海。<a id="a-DS"></a>是梵志种。<a id="a-DT"></a>善知占相。<a id="a-DU"></a>时生一子。<a id="a-DV"></a>有三十二相八十种好。<a id="a-DW"></a>百福成相常光一寻。<a id="a-DX"></a>百千诸天来共供养。<a id="a-DY"></a>因为作字号曰宝藏。<a id="a-DZ"></a>其后长大。<a id="a-Da"></a>剃除须发法服出家成三菩提。<a id="a-Db"></a>还号宝藏十号具足。<a id="a-Dc"></a>即转法轮。<a id="a-Dd"></a>令诸众生皆得生天。<a id="a-De"></a>咸蒙解脱利益天人。<a id="a-Df"></a>声闻大众恭敬围绕安周罗城。<a id="a-Dg"></a>即是圣王所治之处。<a id="a-Dh"></a>去城不远有一园林。<a id="a-Di"></a>名曰阎浮。<a id="a-Dj"></a>时佛与声闻大众止顿此林。<a id="a-Dk"></a>时王闻之。<a id="a-Dl"></a>与无量大众往至佛所。<a id="a-Dm"></a>到佛所已头面礼足。<a id="a-Dn"></a>右绕三匝却坐一面。<a id="a-Do"></a>佛即为王说于正法。<a id="a-Dp"></a>以种种方便示教利喜。<a id="a-Dq"></a>王白佛言。<a id="a-Dr"></a>唯愿如来及诸圣众。<a id="a-Ds"></a>于三月中受我供养衣服饮食卧具汤药。<a id="a-Dt"></a>时佛默然。<a id="a-Du"></a>头面作礼绕佛三匝还。<a id="a-Dv"></a>告小王及臣民眷属办诸供具。<a id="a-Dw"></a>时主宝臣。<a id="a-Dx"></a>于阎浮林中以纯金为地。<a id="a-Dy"></a>于其地上作七宝楼。<a id="a-Dz"></a>其楼四门七宝所成。<a id="a-E0"></a>七宝行树其树皆悬宝衣璎珞。<a id="a-E1"></a>种种珠盖及诸宝器。<a id="a-E2"></a>复散诸香宝华。<a id="a-E3"></a>綩綖缯纩以为敷具。<a id="a-E4"></a>悬诸缯幡及王金轮。<a id="a-E5"></a>于楼观前去地七尺。<a id="a-E6"></a>女宝执盖。<a id="a-E7"></a>以摩尼珠并置佛前。<a id="a-E8"></a>珠轮二光常照林中昼夜无异。<a id="a-E9"></a>以牛头栴檀为床榻。<a id="a-EA"></a>机橙白象。<a id="a-EB"></a>宝树种种庄严在佛僧前后。<a id="a-EC"></a>玉女宝持七摩尼宝盖在于佛前。<a id="a-ED"></a>以牛头栴檀及黑沉水。<a id="a-EE"></a>散以供养。<a id="a-EF"></a>作众伎乐。<a id="a-EG"></a>其园外边有四兵宝周匝围绕。<a id="a-EH"></a>王到佛所作礼右绕三匝。<a id="a-EI"></a>自行澡水手自斟酌。<a id="a-EJ"></a>上妙肴膳供养佛及僧。<a id="a-EK"></a>食讫舍钵行水漱口。<a id="a-EL"></a>王执宝扇以扇如来及一一声闻。<a id="a-EM"></a>时王千子及八万四千诸小王等。<a id="a-EN"></a>悉皆供养一一声闻。<a id="a-EO"></a>如转轮王。<a id="a-EP"></a>寻于食后。<a id="a-EQ"></a>有无量众入林听法。<a id="a-ER"></a>诸天散华作天伎乐。<a id="a-ES"></a>以供养佛。</p>
  <p data-pb></p>
  <h2 id="aET">坚固金轮王失轮出家第九</h2>
  <p id="aEU">去世时。<a id="a-EV"></a>王名坚固。<a id="a-EW"></a>有四种兵。<a id="a-EX"></a>为转轮王。<a id="a-EY"></a>摄御天下。<a id="a-EZ"></a>以法为治。<a id="a-Ea"></a>与七宝俱人间四妙。<a id="a-Eb"></a>王于后时失于天轮。<a id="a-Ec"></a>告太子顶来。<a id="a-Ed"></a>我本从旧人闻。<a id="a-Ee"></a>若转轮王失天轮者。<a id="a-Ef"></a>王必不长寿。<a id="a-Eg"></a>太子。<a id="a-Eh"></a>我已食人间欲。<a id="a-Ei"></a>复欲求天欲。<a id="a-Ej"></a>我欲剃发被着法服信乐出家。<a id="a-Ek"></a>我今以大海地与汝。<a id="a-El"></a>汝当以法教令莫作非法。<a id="a-Em"></a>若复与汝天轮移处。<a id="a-En"></a>坚固王学道七日天轮昼忽然不见。<a id="a-Eo"></a>顶来王。<a id="a-Ep"></a>白父王言。<a id="a-Eq"></a>不可为王当云何。<a id="a-Er"></a>父王言。<a id="a-Es"></a>当作轮之福行可有是处。<a id="a-Et"></a>十五日说戒时。<a id="a-Eu"></a>沐头升在堂上。<a id="a-Ev"></a>东方有天轮来。<a id="a-Ew"></a>非工巧所作。<a id="a-Ex"></a>光炎极妙。<a id="a-Ey"></a>斋日沐头升在堂上东。<a id="a-Ez"></a>坚固王曰。<a id="a-F0"></a>子当如法观行于男女妇子及诸臣民。<a id="a-F1"></a>非是一人沙门婆罗门。<a id="a-F2"></a>下至鸟鹿。<a id="a-F3"></a>当持斋月八日十四日十五日。<a id="a-F4"></a>施与沙门婆罗门贫穷孤老乞者。<a id="a-F5"></a>当以饮食衣被华鬘众香床卧屋舍给与。<a id="a-F6"></a>使为明证。<a id="a-F7"></a>若界内所识沙门婆罗门。<a id="a-F8"></a>当至其所随时问论。<a id="a-F9"></a>云何为善不善白黑报。<a id="a-FA"></a>云何现世义。<a id="a-FB"></a>云何后世义。<a id="a-FC"></a>云何作行受善不受恶。<a id="a-FD"></a>当如是觉。<a id="a-FE"></a>若界内有贫穷人。<a id="a-FF"></a>当施与财物。<a id="a-FG"></a>是为得轮之行。<a id="a-FH"></a>汝与行相应者便得。<a id="a-FI"></a>若十五日说戒时。<a id="a-FJ"></a>沐头升堂上东方。<a id="a-FK"></a>当有天轮来至继后有。<a id="a-FL"></a>顶来王。<a id="a-FM"></a>以法治行。<a id="a-FN"></a>于其界内施与财物。<a id="a-FO"></a>为转轮王与七宝俱。<a id="a-FP"></a>人间四妙。<a id="a-FQ"></a>云何曰妙。<a id="a-FR"></a>如上七宝如上四妙。<a id="a-FS"></a>彼轮于后时。<a id="a-FT"></a>天轮亦移处。<a id="a-FU"></a>至轮不现。<a id="a-FV"></a>顶来王亦初不忧戚。<a id="a-FW"></a>乐着淫欲不知败坏。<a id="a-FX"></a>强御天下人民日减不增。<a id="a-FY"></a>先王如法但增不减。<a id="a-FZ"></a>知明星婆罗门白言。<a id="a-Fa"></a>天王当知。<a id="a-Fb"></a>以欲御民但减不增。<a id="a-Fc"></a>犹若过去诸转轮王。<a id="a-Fd"></a>与轮法相应人但增不减。<a id="a-Fe"></a>王曰。<a id="a-Ff"></a>我当云何。<a id="a-Fg"></a>答曰。<a id="a-Fh"></a>天王界内有明算法。<a id="a-Fi"></a>有诸臣中明咒术知于轮法。<a id="a-Fj"></a>王当与轮法行相应。<a id="a-Fk"></a>若与相应者可有是处。<a id="a-Fl"></a>轮便可得。<a id="a-Fm"></a>十五日说戒时。<a id="a-Fn"></a>沐浴升高堂上东方。<a id="a-Fo"></a>当得天轮。<a id="a-Fp"></a>王曰。<a id="a-Fq"></a>云何为轮行。<a id="a-Fr"></a>令我行与相应。<a id="a-Fs"></a>当如法见行于法于妻子至施物。<a id="a-Ft"></a>是为天王天轮行。<a id="a-Fu"></a>若应此行。<a id="a-Fv"></a>可有是处便可得轮。<a id="a-Fw"></a>顶来王。<a id="a-Fx"></a>于后时行法于妻子至贫穷人。<a id="a-Fy"></a>惜财不施既穷无物。<a id="a-Fz"></a>便行偷盗。<a id="a-G0"></a>诣王罚之。<a id="a-G1"></a>王作是言。<a id="a-G2"></a>汝众生真谛不与取耶。<a id="a-G3"></a>答言。<a id="a-G4"></a>实尔。<a id="a-G5"></a>我若不盗无以存命。<a id="a-G6"></a>王便与物。<a id="a-G7"></a>语彼人曰。<a id="a-G8"></a>汝去后莫复尔。<a id="a-G9"></a>复有穷者闻盗见王即赐其物。<a id="a-GA"></a>我等宁可作不与取便复行盗。<a id="a-GB"></a>盗转增广。<a id="a-GC"></a>人寿渐减。<a id="a-GD"></a>始八万四千岁终至百年。<a id="a-GE"></a>时有过者。<a id="a-GF"></a>王言。<a id="a-GG"></a>若复于我界盗者。<a id="a-GH"></a>当悉着树下以刀枭首。<a id="a-GI"></a>佛告诸比丘。<a id="a-GJ"></a>当来人寿十岁(出阿含经第十四卷)</p>
  <h2 id="aGK">文陀竭金轮王游四天下第十</h2>
  <p id="aGL">昔者有王。<a id="a-GM"></a>名文陀竭。<a id="a-GN"></a>从母顶出。<a id="a-GO"></a>后作遮迦越王。<a id="a-GP"></a>东西南北皆属之。<a id="a-GQ"></a>七宝具足。<a id="a-GR"></a>王有千子。<a id="a-GS"></a>王四天下。<a id="a-GT"></a>经数千岁。<a id="a-GU"></a>意中自念。<a id="a-GV"></a>我有四天下。<a id="a-GW"></a>人民炽盛谷米平贱。<a id="a-GX"></a>千子端正高才健猛。<a id="a-GY"></a>令天雨金银七日七夜快耶。<a id="a-GZ"></a>天即为王。<a id="a-Ga"></a>雨钱金银七日七夜。<a id="a-Gb"></a>王心欢喜。<a id="a-Gc"></a>闻诸方土人民炽盛。<a id="a-Gd"></a>王举七宝四种兵。<a id="a-Ge"></a>众俱共飞行次到诸国。<a id="a-Gf"></a>悉皆降伏正法治世。<a id="a-Gg"></a>如是各数千岁。<a id="a-Gh"></a>王复生意。<a id="a-Gi"></a>我有阎浮提国二十八万里。<a id="a-Gj"></a>我有俱耶尼国三十二万里。<a id="a-Gk"></a>我有弗于逮国三十六万里。<a id="a-Gl"></a>王唯闻北方有郁单越。<a id="a-Gm"></a>天下大乐人民炽盛。<a id="a-Gn"></a>王意欲往。<a id="a-Go"></a>彼无贫穷豪羸强弱。<a id="a-Gp"></a>无有奴婢尊卑。<a id="a-Gq"></a>皆同一等。<a id="a-Gr"></a>令我人众属共食之自然粳米。<a id="a-Gs"></a>自然衣被服饰诸珍宝。<a id="a-Gt"></a>便俱飞行入郁单曰。<a id="a-Gu"></a>地青如翠适复前行。<a id="a-Gv"></a>见白如雪自然稻米。<a id="a-Gw"></a>汝曹当食。<a id="a-Gx"></a>适复前行见诸宝树。<a id="a-Gy"></a>百种衣树金银璎珞皆悬着树。<a id="a-Gz"></a>王问边臣。<a id="a-H0"></a>汝曹见是等不。<a id="a-H1"></a>边臣言。<a id="a-H2"></a>唯然已见入国。<a id="a-H3"></a>人民皆悉降伏。<a id="a-H4"></a>王治郁单越地四十万里。<a id="a-H5"></a>经数千岁。<a id="a-H6"></a>复念。<a id="a-H7"></a>我有四天下。<a id="a-H8"></a>王意欲上须弥宝山。<a id="a-H9"></a>至忉利天王释所止处。<a id="a-HA"></a>便举七宝百官。<a id="a-HB"></a>俱飞到须弥山。<a id="a-HC"></a>入天王释宫。<a id="a-HD"></a>王释遥见迎之言。<a id="a-HE"></a>数闻王功德欲相见日久。<a id="a-HF"></a>仁者来大善。<a id="a-HG"></a>便牵与共坐。<a id="a-HH"></a>以己半座与文陀竭王。<a id="a-HI"></a>适坐左右顾视。<a id="a-HJ"></a>天上有玉女。<a id="a-HK"></a>心便念言。<a id="a-HL"></a>我有四天下所有雨宝。<a id="a-HM"></a>使天王释死。<a id="a-HN"></a>我欲代其处。<a id="a-HO"></a>治天上如治天下。<a id="a-HP"></a>便觉去离即还天下。<a id="a-HQ"></a>便得疾病困劣着床。<a id="a-HR"></a>臣问王曰。<a id="a-HS"></a>得无有意欲得天王释处不。<a id="a-HT"></a>答适生意。<a id="a-HU"></a>便下在地。<a id="a-HV"></a>即婴困病。<a id="a-HW"></a>心自悔言。<a id="a-HX"></a>人无厌足。<a id="a-HY"></a>知足者少。<a id="a-HZ"></a>文陀竭王我身是也(出文陀竭王经)</p>
  <h2 id="aHa">顶生金轮王爱别离苦第十一</h2>
  <p id="aHb">过去之世人寿无量。<a id="a-Hc"></a>王名善住。<a id="a-Hd"></a>其王尔时为太子治事。<a id="a-He"></a>及登王位各八万四千岁。<a id="a-Hf"></a>时王顶上生一肉疱。<a id="a-Hg"></a>其疱柔软。<a id="a-Hh"></a>如兜罗绵细软劫贝。<a id="a-Hi"></a>渐渐增长不以为患。<a id="a-Hj"></a>足满十月疱即开剖。<a id="a-Hk"></a>生一童子。<a id="a-Hl"></a>其形端正。<a id="a-Hm"></a>人中第一。<a id="a-Hn"></a>父王欢喜。<a id="a-Ho"></a>字曰顶生。<a id="a-Hp"></a>时善住王。<a id="a-Hq"></a>即以国事而委付之。<a id="a-Hr"></a>弃舍妻子入山学道。<a id="a-Hs"></a>满八万四千岁。<a id="a-Ht"></a>时顶生王。<a id="a-Hu"></a>于十五日。<a id="a-Hv"></a>在高楼上沐浴受斋。<a id="a-Hw"></a>即于东方有金轮宝至。<a id="a-Hx"></a>其轮千辐毂辋具足。<a id="a-Hy"></a>不由工匠自然成就。<a id="a-Hz"></a>而来应之。<a id="a-I0"></a>王作是念。<a id="a-I1"></a>我昔曾闻五通仙说。<a id="a-I2"></a>若刹利王。<a id="a-I3"></a>于十五日处高楼上沐浴受斋。<a id="a-I4"></a>若有金轮而来应者。<a id="a-I5"></a>当知得作转轮圣帝。<a id="a-I6"></a>即试以左手擎之。<a id="a-I7"></a>右执香炉。<a id="a-I8"></a>右膝着地。<a id="a-I9"></a>而发誓言。<a id="a-IA"></a>是金轮宝若实不虚。<a id="a-IB"></a>应如过去转轮圣王。<a id="a-IC"></a>即飞升虚空周遍十方。<a id="a-ID"></a>还王左手王心知作转轮圣王。<a id="a-IE"></a>其后不久复有象宝。<a id="a-IF"></a>如白莲华。<a id="a-IG"></a>七枝柱地。<a id="a-IH"></a>王念。<a id="a-II"></a>亦如仙说。<a id="a-IJ"></a>十五日处在高楼沐浴受斋。<a id="a-IK"></a>王试擎香炉右膝着地。<a id="a-IL"></a>而发誓言。<a id="a-IM"></a>是白象宝若实不虚。<a id="a-IN"></a>应如过去转轮圣王所行象。<a id="a-IO"></a>即旦至夕周遍八方。<a id="a-IP"></a>尽大海际还住本处。<a id="a-IQ"></a>王大欢喜。<a id="a-IR"></a>复作是言。<a id="a-IS"></a>我今定是转轮圣王。<a id="a-IT"></a>其后不久。<a id="a-IU"></a>次有马宝。<a id="a-IV"></a>王又如前。<a id="a-IW"></a>复有女宝。<a id="a-IX"></a>形容端正微妙第一。<a id="a-IY"></a>以手触王衣。<a id="a-IZ"></a>时即知王身苦乐。<a id="a-Ia"></a>亦知王心所缘。<a id="a-Ib"></a>自然而有摩尼珠宝。<a id="a-Ic"></a>如纯青琉璃。<a id="a-Id"></a>大如车轮照一由旬。<a id="a-Ie"></a>若天降雨渧如车轴。<a id="a-If"></a>是珠势力能作大盖。<a id="a-Ig"></a>覆一由旬遮此大雨不令下过。<a id="a-Ih"></a>王念如前。<a id="a-Ii"></a>次有主藏臣。<a id="a-Ij"></a>自然而出。<a id="a-Ik"></a>多饶财宝无所阙少。<a id="a-Il"></a>眼见伏藏。<a id="a-Im"></a>随王所念皆能办之。<a id="a-In"></a>即共乘船入于大海。<a id="a-Io"></a>告藏臣言。<a id="a-Ip"></a>我今欲得珍异之宝藏。<a id="a-Iq"></a>臣闻已即以两手挠大海水。<a id="a-Ir"></a>时十指头出十宝藏。<a id="a-Is"></a>以奉圣王。<a id="a-It"></a>而白王言。<a id="a-Iu"></a>大王。<a id="a-Iv"></a>所须随意用之。<a id="a-Iw"></a>其余在者当没大海。<a id="a-Ix"></a>王大欢喜。<a id="a-Iy"></a>次有主兵臣。<a id="a-Iz"></a>自然而出。<a id="a-J0"></a>勇健猛略策谋第一。<a id="a-J1"></a>善知四兵。<a id="a-J2"></a>能令摧伏。<a id="a-J3"></a>已摧伏者力能守护。<a id="a-J4"></a>王告诸臣。<a id="a-J5"></a>汝等当知。<a id="a-J6"></a>此阎浮提安隐丰乐。<a id="a-J7"></a>我今七宝成就千子具足。<a id="a-J8"></a>更何所为。<a id="a-J9"></a>诸臣答言。<a id="a-JA"></a>唯然大王。<a id="a-JB"></a>东弗婆提西拘耶尼北郁单越。<a id="a-JC"></a>犹未归德。<a id="a-JD"></a>王今应往。<a id="a-JE"></a>时王即与七宝一切营从飞空而往。<a id="a-JF"></a>四方人民欢喜归德。<a id="a-JG"></a>复告大臣。<a id="a-JH"></a>我四天下安隐丰乐。<a id="a-JI"></a>人民炽盛咸已归化。<a id="a-JJ"></a>更何所为。<a id="a-JK"></a>诸臣答言。<a id="a-JL"></a>唯然圣王。<a id="a-JM"></a>三十三天寿长安乐。<a id="a-JN"></a>自恃天福未来归化。<a id="a-JO"></a>今应往讨令其摧伏。<a id="a-JP"></a>王复飞空上忉利天。<a id="a-JQ"></a>见有一树其色青绿。<a id="a-JR"></a>即问大臣。<a id="a-JS"></a>此是何色。<a id="a-JT"></a>大臣答曰。<a id="a-JU"></a>此是波利质多罗树。<a id="a-JV"></a>忉利诸天夏三月日。<a id="a-JW"></a>常于其下娱乐受乐。<a id="a-JX"></a>又见白色犹如白云。<a id="a-JY"></a>复问大臣。<a id="a-JZ"></a>此是何色。<a id="a-Ja"></a>大臣答言。<a id="a-Jb"></a>是善法堂。<a id="a-Jc"></a>忉利诸天常集其中论人天事。<a id="a-Jd"></a>于是天主释提桓因。<a id="a-Je"></a>知王在外既出迎逆。<a id="a-Jf"></a>见已执手升善法堂分座而坐。<a id="a-Jg"></a>彼时二王形容相貌等无差别。<a id="a-Jh"></a>唯有视眴为别异耳(贤愚经云先身以豆散弗沙佛上四粒入钵王四天下一粒在顶受乐二天)王言。<a id="a-Ji"></a>我今可住此中为天王不。<a id="a-Jj"></a>时天帝释。<a id="a-Jk"></a>受持读诵大乘经典为他宣说。<a id="a-Jl"></a>唯于深义未尽通达。<a id="a-Jm"></a>王于帝释乃生恶心。<a id="a-Jn"></a>即便堕落还阎浮提。<a id="a-Jo"></a>与所爱念人天离别生大苦恼。<a id="a-Jp"></a>复遇疾病即便命终。<a id="a-Jq"></a>帝释迦葉佛是。<a id="a-Jr"></a>转轮圣王即我身是(出大涅槃经第十一卷)</p>
  <h2 id="aJs">阿育四分王始终造塔第十二</h2>
  <p id="aJt">波吒利弗多国(杂阿含云巴连弗邑)王姓孔雀。<a id="a-Ju"></a>名频头婆罗(父名日月护)有子。<a id="a-Jv"></a>名阿输柯(梁言无忧。<a id="a-Jw"></a>又名阿育王。<a id="a-Jx"></a>前生名阇耶。<a id="a-Jy"></a>为童子时。<a id="a-Jz"></a>值释迦入王舍城。<a id="a-K0"></a>心念佛故。<a id="a-K1"></a>于大路边以沙为粽。<a id="a-K2"></a>内佛钵中。<a id="a-K3"></a>以申供养。<a id="a-K4"></a>因发愿言。<a id="a-K5"></a>我未来为一金地王。<a id="a-K6"></a>广兴供养。<a id="a-K7"></a>佛即记之。<a id="a-K8"></a>我入涅槃百年之后。<a id="a-K9"></a>当生波吒利弗多城。<a id="a-KA"></a>姓孔雀。<a id="a-KB"></a>名阿育。<a id="a-KC"></a>为四分转轮王。<a id="a-KD"></a>起八万四千塔。<a id="a-KE"></a>供养舍利。<a id="a-KF"></a>出阿育王经第一卷)身体粗涩父不爱念。<a id="a-KG"></a>乃于后时。<a id="a-KH"></a>使善相师相。<a id="a-KI"></a>诸儿子谁堪为王不。<a id="a-KJ"></a>召阿育母密报之。<a id="a-KK"></a>汝宜就次。<a id="a-KL"></a>阿育启母。<a id="a-KM"></a>父王不喜。<a id="a-KN"></a>母言但去。<a id="a-KO"></a>大臣成护问。<a id="a-KP"></a>今何行。<a id="a-KQ"></a>答以实事。<a id="a-KR"></a>成护驾最胜象。<a id="a-KS"></a>给其乘御。<a id="a-KT"></a>设诸子食皆悉宝器。<a id="a-KU"></a>不及阿育。<a id="a-KV"></a>母私办馔器食皆胜。<a id="a-KW"></a>相师曰。<a id="a-KX"></a>阿育最胜是堪为王。<a id="a-KY"></a>大王曰。<a id="a-KZ"></a>我所不重。<a id="a-Ka"></a>必当见杀可更搜算。<a id="a-Kb"></a>相师又曰。<a id="a-Kc"></a>今好乘好食好器者。<a id="a-Kd"></a>此堪为王复无胜者。<a id="a-Ke"></a>后境内小国。<a id="a-Kf"></a>名德叉尸罗。<a id="a-Kg"></a>欲为返逆。<a id="a-Kh"></a>王敕阿育。<a id="a-Ki"></a>汝集四兵掩夺彼国。<a id="a-Kj"></a>器仗资物悉不给汝。<a id="a-Kk"></a>阿育奉命。<a id="a-Kl"></a>即自思惟。<a id="a-Km"></a>若有功德应为王者。<a id="a-Kn"></a>愿自能涌出地即震裂器食无数。<a id="a-Ko"></a>德叉尸罗国闻阿育来。<a id="a-Kp"></a>庄严道路望风奉迎。<a id="a-Kq"></a>一切人民竞兴供养。<a id="a-Kr"></a>初不嫌。<a id="a-Ks"></a>二遣使往佉师国。<a id="a-Kt"></a>求二健儿方能摧山覆岳。<a id="a-Ku"></a>时诸天发言。<a id="a-Kv"></a>语二人云。<a id="a-Kw"></a>此四分转轮王。<a id="a-Kx"></a>领阎浮提不可逆也。<a id="a-Ky"></a>一切雄贤莫不奉觐。<a id="a-Kz"></a>诸天以天宝冠置其头上。<a id="a-L0"></a>大王闻之。<a id="a-L1"></a>即遣大儿修私摩。<a id="a-L2"></a>大兴兵力竟不能罚。<a id="a-L3"></a>大王。<a id="a-L4"></a>身遇重疾倍更嗔恚。<a id="a-L5"></a>复闻不克。<a id="a-L6"></a>口吐热血即便命终。<a id="a-L7"></a>阿育即登大位。<a id="a-L8"></a>拜成护为第一大臣。<a id="a-L9"></a>领理国事。<a id="a-LA"></a>修私摩等闻父亡背立阿育为王。<a id="a-LB"></a>心生不忍。<a id="a-LC"></a>即集诸兵来伐阿育。<a id="a-LD"></a>二大力士与成护各镇一门。<a id="a-LE"></a>王顿东门。<a id="a-LF"></a>立大火坑以物覆之。<a id="a-LG"></a>无有烟炎。<a id="a-LH"></a>作机关木人。<a id="a-LI"></a>王骑大木象。<a id="a-LJ"></a>迟行示弱。<a id="a-LK"></a>修私摩率其锐卒。<a id="a-LL"></a>现杀阿育。<a id="a-LM"></a>见诸木人行步劣动。<a id="a-LN"></a>督军直前堕大火阱被烧而死。<a id="a-LO"></a>二十八万里皆臣属之。<a id="a-LP"></a>陆地龙及夜叉悉皆降伏。<a id="a-LQ"></a>但有一龙所止之地。<a id="a-LR"></a>广三百余里。<a id="a-LS"></a>得佛舍利最初起塔。<a id="a-LT"></a>在罗摩村。<a id="a-LU"></a>有大功德。<a id="a-LV"></a>独不从化。<a id="a-LW"></a>阿育因募得旃陀罗使。<a id="a-LX"></a>名耆利柯。<a id="a-LY"></a>能行杀戮。<a id="a-LZ"></a>即立牢狱以治不从。<a id="a-La"></a>庄严狱门极令华丽。<a id="a-Lb"></a>见者爱乐入不得出。<a id="a-Lc"></a>时鸡寺比丘诵修多罗。<a id="a-Ld"></a>修多罗说地狱事。<a id="a-Le"></a>耆利柯闻之。<a id="a-Lf"></a>随造镬汤炉炭刀山剑树等。<a id="a-Lg"></a>有海意比丘。<a id="a-Lh"></a>早起着衣持钵入城乞食。<a id="a-Li"></a>遇入地狱门。<a id="a-Lj"></a>耆利柯执之。<a id="a-Lk"></a>比丘泣而告之曰。<a id="a-Ll"></a>人身难得出家难遇。<a id="a-Lm"></a>我皆已得道法。<a id="a-Ln"></a>乞申一月。<a id="a-Lo"></a>答曰。<a id="a-Lp"></a>我受王命。<a id="a-Lq"></a>终不可得。<a id="a-Lr"></a>听至七日。<a id="a-Ls"></a>比丘昼夜精勤。<a id="a-Lt"></a>并见王子。<a id="a-Lu"></a>共内人语。<a id="a-Lv"></a>有敕付狱。<a id="a-Lw"></a>耆利柯即铁臼杵碎之。<a id="a-Lx"></a>比丘心增怖畏。<a id="a-Ly"></a>第七日夜思惟得罗汉果。<a id="a-Lz"></a>明日耆利柯。<a id="a-M0"></a>置比丘于铁镬中。<a id="a-M1"></a>盛沸屎尿杂秽脓血。<a id="a-M2"></a>以猛火煮之经时不坏。<a id="a-M3"></a>比丘独坐莲华。<a id="a-M4"></a>王闻与一切人民共往看之。<a id="a-M5"></a>比丘即以神力身升虚空。<a id="a-M6"></a>现十八变。<a id="a-M7"></a>王大欢喜曰。<a id="a-M8"></a>汝身同人身。<a id="a-M9"></a>汝力过人力。<a id="a-MA"></a>应令我知之。<a id="a-MB"></a>为汝作神足。<a id="a-MC"></a>答曰。<a id="a-MD"></a>王称佛语广作塔庙供养舍利。<a id="a-ME"></a>为法饶益佛灭诸陋。<a id="a-MF"></a>慈悲无比最胜论邪师。<a id="a-MG"></a>我为弟子。<a id="a-MH"></a>佛记转轮王。<a id="a-MI"></a>取我舍利起八万四千塔。<a id="a-MJ"></a>广作诸佛事。<a id="a-MK"></a>王先起地狱等杀害甚无数。<a id="a-ML"></a>当除诸罪业施于无畏。<a id="a-MM"></a>王即合掌。<a id="a-MN"></a>向此比丘自说忏悔。<a id="a-MO"></a>即自入地狱出之。<a id="a-MP"></a>耆利柯言。<a id="a-MQ"></a>我先奉敕无所蠲除入不得出。<a id="a-MR"></a>王曰。<a id="a-MS"></a>汝欲杀我耶。<a id="a-MT"></a>答曰如此。<a id="a-MU"></a>王问。<a id="a-MV"></a>初立此狱谁最先入。<a id="a-MW"></a>答曰。<a id="a-MX"></a>耆利柯先入。<a id="a-MY"></a>王语狱卒。<a id="a-MZ"></a>以耆利柯置作胶舍里以火烧之。<a id="a-Ma"></a>然后毁地狱去也。<a id="a-Mb"></a>便于五部僧。<a id="a-Mc"></a>以千金银琉璃罂。<a id="a-Md"></a>盛以香水。<a id="a-Me"></a>种种饮食香华等供养。<a id="a-Mf"></a>受八戒竟。<a id="a-Mg"></a>手执香炉。<a id="a-Mh"></a>而登高殿请四方僧。<a id="a-Mi"></a>说言。<a id="a-Mj"></a>世尊弟子在四方者。<a id="a-Mk"></a>为摄受我故悉应来此。<a id="a-Ml"></a>而说偈言。</p>
  <p id="aMm">有诸阿罗汉　　当来摄受我</p>
  <p id="aMn">我请阿罗汉　　当悉来此处</p>
  <p id="aMo">有三十万比丘。<a id="a-Mp"></a>阿罗汉十万。<a id="a-Mq"></a>学人二十万。<a id="a-Mr"></a>凡夫无数。<a id="a-Ms"></a>于上坐一处。<a id="a-Mt"></a>无有人坐。<a id="a-Mu"></a>王问耶舍言。<a id="a-Mv"></a>第一座处何故无人。<a id="a-Mw"></a>答言。<a id="a-Mx"></a>佛说。<a id="a-My"></a>弟子中有能师子吼者。<a id="a-Mz"></a>名宾头卢。<a id="a-N0"></a>是第一上座。<a id="a-N1"></a>王闻毛竖。<a id="a-N2"></a>如柯昙婆华又言。<a id="a-N3"></a>有见佛来入涅槃。<a id="a-N4"></a>今在者不。<a id="a-N5"></a>答言。<a id="a-N6"></a>即宾头卢是也。<a id="a-N7"></a>又问。<a id="a-N8"></a>我于今者得见其人不。<a id="a-N9"></a>答言。<a id="a-NA"></a>其今应来。<a id="a-NB"></a>时王闻已生大欢喜。<a id="a-NC"></a>即说偈赞。<a id="a-ND"></a>合掌仰看空中。<a id="a-NE"></a>目不暂舍。<a id="a-NF"></a>时宾头卢。<a id="a-NG"></a>与无数阿罗汉随从围绕。<a id="a-NH"></a>从空中下坐第一座。<a id="a-NI"></a>阖众皆起。<a id="a-NJ"></a>见宾头卢。<a id="a-NK"></a>头鬓皓白额皮眉毛。<a id="a-NL"></a>悉合覆面如缘觉身。<a id="a-NM"></a>五体投地礼宾头卢。<a id="a-NN"></a>舌舐其足啼泣说偈。<a id="a-NO"></a>赞叹宾头卢。<a id="a-NP"></a>以两手举眉毛叹阿育曰。<a id="a-NQ"></a>我数见如来因叹佛德。<a id="a-NR"></a>阿育复问。<a id="a-NS"></a>何处见佛。<a id="a-NT"></a>答曰。<a id="a-NU"></a>佛与五百阿罗汉。<a id="a-NV"></a>俱诣于王舍城安居。<a id="a-NW"></a>我时在众中。<a id="a-NX"></a>又于舍卫国。<a id="a-NY"></a>为胜外道故现种种神力。<a id="a-NZ"></a>又于三十三天上安居。<a id="a-Na"></a>为母说法竟下。<a id="a-Nb"></a>复往于阿僧柯奢国。<a id="a-Nc"></a>又于修摩陀伽孤独女。<a id="a-Nd"></a>请佛及五百阿罗汉。<a id="a-Ne"></a>佛以神力至分陀跋陀国。<a id="a-Nf"></a>我以神力举山。<a id="a-Ng"></a>从虚空中亦至彼国。<a id="a-Nh"></a>时如来戒敕云。<a id="a-Ni"></a>汝不得涅槃。<a id="a-Nj"></a>主我法住。<a id="a-Nk"></a>阿育复问。<a id="a-Nl"></a>宾头卢大德。<a id="a-Nm"></a>几人随从。<a id="a-Nn"></a>偈答曰。</p>
  <p id="aNo">六万阿罗汉　　悉尽烦恼毒</p>
  <p id="aNp">大王何忽疑　　速施众僧食</p>
  <p id="aNq">众僧若食竟。<a id="a-Nr"></a>当更共语王。<a id="a-Ns"></a>答尔。<a id="a-Nt"></a>种种欲去。<a id="a-Nu"></a>皆以供养。<a id="a-Nv"></a>时王语比丘。<a id="a-Nw"></a>名一切支。<a id="a-Nx"></a>我当施僧十万金及千银琉璃罂。<a id="a-Ny"></a>于大众中说我名供养。<a id="a-Nz"></a>阿育王子名鸠那罗。<a id="a-O0"></a>往父边。<a id="a-O1"></a>畏其父故不敢发言。<a id="a-O2"></a>举二指示唱道。<a id="a-O3"></a>尔比丘表其修福倍其父相。<a id="a-O4"></a>众作大笑。<a id="a-O5"></a>王见众笑。<a id="a-O6"></a>语大臣成护云。<a id="a-O7"></a>汝所作非是故人笑。<a id="a-O8"></a>成护答言。<a id="a-O9"></a>多人欲作福。<a id="a-OA"></a>必欲一倍。<a id="a-OB"></a>阿育答言。<a id="a-OC"></a>我当以三十万金供养众僧。<a id="a-OD"></a>以三千罂盛以香水。<a id="a-OE"></a>王又云。<a id="a-OF"></a>大德我今作七宝库藏。<a id="a-OG"></a>一切大地官人大臣。<a id="a-OH"></a>并以我身及鸠那罗。<a id="a-OI"></a>悉以施僧(出阿育王经第一卷)</p>
 </body>
</html>