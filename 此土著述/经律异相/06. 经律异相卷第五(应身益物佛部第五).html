<!doctype html>
<html id="z3IBWOT1Hp" data-ver="881">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第五(应身益物佛部第五)</h1>
  <p id="a2">佛胸万字放光发音一 三种密二 受阿耆达请三月食马麦三 与五百僧食马麦缘四 现铁枪报五 化四梵志掩耳不受但各闻一句得道六 化作梵志度多味象王七 化卢至长者改兵杖为杂花八 化作沙门度五比丘九 现为沙门化悭贪夫妇十 化屠儿及诸梵志令得道迹十一 化大江边诸无信人十二 济五百贼出家得道十三 吹香山药入五百盲贼眼中还得清眼十四 化作执着婆罗门子令其父母还得本心十五 化淫女令生厌苦十六 现五指为五师子十七 以足指散巨石十八。</p>
  <p data-pb></p>
  <h2 id="a3">佛胸万字放光发音第一</h2>
  <p id="a4">来游于妙乐世界。<a id="a-5"></a>欲现智慧广度无极。<a id="a-6"></a>与弟子菩萨梵释天龙。<a id="a-7"></a>集于精舍。<a id="a-8"></a>放万字光音。<a id="a-9"></a>清净远彻。<a id="a-A"></a>五法大音。<a id="a-B"></a>一曰度人大乘之音。<a id="a-C"></a>二曰度人无彼此之音。<a id="a-D"></a>三曰度人无缘觉之音。<a id="a-E"></a>四曰度人不断情想善权之音。<a id="a-F"></a>五曰度人逮入生死解其劳尘说法之音。<a id="a-G"></a>国王名处流。<a id="a-H"></a>与诸人民。<a id="a-I"></a>诣佛礼敬曰。<a id="a-J"></a>久闻如来。<a id="a-K"></a>宣道训化。<a id="a-L"></a>济脱生死。<a id="a-M"></a>而无有限。<a id="a-N"></a>吾等眷属流于生死。<a id="a-O"></a>未蒙解脱。<a id="a-P"></a>愿尊垂化令解明法。<a id="a-Q"></a>天地震动修菩萨行(出现佛胸万字经)</p>
  <p data-pb></p>
  <h2 id="aR">三种密第二</h2>
  <p id="aS">谓心密。<a id="a-T"></a>四行清净不失神通建立大哀无极之业。<a id="a-U"></a>以神通变现一切普显。<a id="a-V"></a>以成谛道智慧之室。<a id="a-W"></a>睹一切法。<a id="a-X"></a>是则正通普御一切。<a id="a-Y"></a>其真法者慧神慧通皆显众像。<a id="a-Z"></a>解畅诸色。<a id="a-a"></a>解畅一切诸佛道法。<a id="a-b"></a>开化一切十方众生。<a id="a-c"></a>使入法律。<a id="a-d"></a>至阿惟颜。<a id="a-e"></a>转一切法。<a id="a-f"></a>是为菩萨心密之业(出密迹金刚力士经第二)菩萨住是金刚三昧。<a id="a-g"></a>以一音声有所宣说。<a id="a-h"></a>一切众生各随种类而得解了。<a id="a-i"></a>示现一色。<a id="a-j"></a>一切众生各各皆见种种色相安住一处。<a id="a-k"></a>身不移易。<a id="a-l"></a>能令众生随其方</p>
  <p data-pb></p>
  <h2 id="am">受阿耆请三月食马麦第三</h2>
  <p id="an">罗然国(或云毗罗然)有婆罗门王。<a id="a-o"></a>名阿耆达。<a id="a-p"></a>聪明多智。<a id="a-q"></a>往诣阿难邠坻广共论议言讫。<a id="a-r"></a>问须达多言。<a id="a-s"></a>此土有神人可宗者不。<a id="a-t"></a>答曰有。<a id="a-u"></a>悉达太子出家成佛。<a id="a-v"></a>相好殊特天人所尊。<a id="a-w"></a>阿耆达即命驾。<a id="a-x"></a>往诣祇洹见佛风神。<a id="a-y"></a>心敬内发。<a id="a-z"></a>即起白佛。<a id="a-10"></a>愿佛及僧。<a id="a-11"></a>顾我三月夏坐。<a id="a-12"></a>佛言。<a id="a-13"></a>我此众多。<a id="a-14"></a>而汝异见异信。<a id="a-15"></a>王言。<a id="a-16"></a>不以为多。<a id="a-17"></a>如是至三。<a id="a-18"></a>佛与五百比丘一时受请。<a id="a-19"></a>往至其国。<a id="a-1A"></a>城邑隘陋民穷少信。<a id="a-1B"></a>乞食难得。<a id="a-1C"></a>先无精舍。<a id="a-1D"></a>城北有林。<a id="a-1E"></a>枝叶郁茂。<a id="a-1F"></a>其地平博。<a id="a-1G"></a>与众顿止。<a id="a-1H"></a>敕诸比丘。<a id="a-1I"></a>汝等当知。<a id="a-1J"></a>此邑穷隘人多不信乞食难得。<a id="a-1K"></a>若欲于此。<a id="a-1L"></a>安居者住。<a id="a-1M"></a>不者随意。<a id="a-1N"></a>时舍利弗独往阿牟迦末迦山。<a id="a-1O"></a>受天帝释及阿修罗女请。<a id="a-1P"></a>天食供养。<a id="a-1Q"></a>时有天魔。<a id="a-1R"></a>迷惑王心。<a id="a-1S"></a>使还宫内耽荒五欲。<a id="a-1T"></a>一者宝饰。<a id="a-1U"></a>二者女乐。<a id="a-1V"></a>三者衣食。<a id="a-1W"></a>四者荣利。<a id="a-1X"></a>五者色欲。<a id="a-1Y"></a>还入后宫。<a id="a-1Z"></a>敕守门者。<a id="a-1a"></a>三月之内不问尊卑。<a id="a-1b"></a>外事大小悉不得白。<a id="a-1c"></a>迷忘供养又无恒命供养。<a id="a-1d"></a>满六日便止。<a id="a-1e"></a>诸比丘乞食极苦难得。<a id="a-1f"></a>时大目连</p>
  <p data-pb></p>
  <h2 id="a1g">与五百僧食马麦缘第四</h2>
  <p id="a1h">过去久远世时。<a id="a-1i"></a>佛名比婆叶。<a id="a-1j"></a>在槃头摩跋城。<a id="a-1k"></a>王名槃头。<a id="a-1l"></a>有婆罗门。<a id="a-1m"></a>名因提耆利。<a id="a-1n"></a>博达四韦。<a id="a-1o"></a>及诸算术。<a id="a-1p"></a>及婆罗门戒。<a id="a-1q"></a>教五百童子。<a id="a-1r"></a>王设会请佛供馔精美。<a id="a-1s"></a>众有一比丘。<a id="a-1t"></a>名曰弥勒。<a id="a-1u"></a>病不能行食。<a id="a-1v"></a>竟为病人请食。<a id="a-1w"></a>梵志不与骂曰。<a id="a-1x"></a>髡头沙门正应食马麦。<a id="a-1y"></a>不应食如是甘美之供。<a id="a-1z"></a>时诸弟子曰。<a id="a-20"></a>实尔。<a id="a-21"></a>舍利弗。<a id="a-22"></a>时婆罗门者我身是也。<a id="a-23"></a>五百童子。<a id="a-24"></a>今五百罗汉。<a id="a-25"></a>是病比丘今弥勒是(出兴起行经下)</p>
  <h2 id="a26">现铁枪报第五</h2>
  <p id="a27">舍卫城中有二十人。<a id="a-28"></a>复与二十人共为怨敌。<a id="a-29"></a>时四十人各欲相害。<a id="a-2A"></a>伺觅方便。<a id="a-2B"></a>承佛威神寻诣佛所。<a id="a-2C"></a>佛化四十人。<a id="a-2D"></a>当有铁枪(或云佉达罗剌)自然来出入佛右足大指。<a id="a-2E"></a>言未竟枪在佛前。<a id="a-2F"></a>目连白佛。<a id="a-2G"></a>今拔铁枪着异世界。<a id="a-2H"></a>佛言。<a id="a-2I"></a>以精进力欲拔铁枪者。<a id="a-2J"></a>三千大千世界为大震动。<a id="a-2K"></a>不能摇枪如毛发许。<a id="a-2L"></a>佛往梵天。<a id="a-2M"></a>枪辄随之。<a id="a-2N"></a>还舍卫城。<a id="a-2O"></a>枪亦在前。<a id="a-2P"></a>如来取枪以足蹈上。<a id="a-2Q"></a>目连白佛。<a id="a-2R"></a>如来何罪而获枪殃。<a id="a-2S"></a>佛曰。<a id="a-2T"></a>昔五百贾人一怀恶心。<a id="a-2U"></a>吾即害之。<a id="a-2V"></a>是其余殃。<a id="a-2W"></a>四十人闻是。<a id="a-2X"></a>自相谓言。<a id="a-2Y"></a>法王尚尔。<a id="a-2Z"></a>况于吾等。<a id="a-2a"></a>当不受罪乎。<a id="a-2b"></a>悔过自首。<a id="a-2c"></a>入平等慧(出慧上菩萨经下卷)</p>
  <h2 id="a2d">化四梵志掩耳不受但各闻一句得道第六</h2>
  <p id="a2e">昔有婆罗门四人。<a id="a-2f"></a>皆得神通。<a id="a-2g"></a>身能飞行神足无碍。<a id="a-2h"></a>此四梵志自相谓言。<a id="a-2i"></a>其有人民。<a id="a-2j"></a>以肴膳食施瞿昙沙门者。<a id="a-2k"></a>便得生天不离福堂。<a id="a-2l"></a>有闻法者入解脱门。<a id="a-2m"></a>我等今日意贪天福。<a id="a-2n"></a>不愿解脱不须闻法。<a id="a-2o"></a>是时四人各执四瓶甘美石蜜。<a id="a-2p"></a>一人先至奉上世尊。<a id="a-2q"></a>佛告梵志。<a id="a-2r"></a>说所行非常。<a id="a-2s"></a>梵志闻即掩耳。<a id="a-2t"></a>次第二人复说。<a id="a-2u"></a>谓法兴衰。<a id="a-2v"></a>梵志闻亦掩耳。<a id="a-2w"></a>次第三人复说。<a id="a-2x"></a>夫生辄死。<a id="a-2y"></a>梵志闻亦手掩耳。<a id="a-2z"></a>次第四人复说。<a id="a-30"></a>此灭为乐。<a id="a-31"></a>梵志闻亦掩耳。<a id="a-32"></a>各舍之去。<a id="a-33"></a>自相谓言。<a id="a-34"></a>瞿昙沙门有何言教。<a id="a-35"></a>前者对曰。<a id="a-36"></a>我闻一句所行非常。<a id="a-37"></a>次第二三四。<a id="a-38"></a>复自陈说。<a id="a-39"></a>与说此偈已。<a id="a-3A"></a>心开意解得阿那含道。<a id="a-3B"></a>尔时四人。<a id="a-3C"></a>自知各得道证。<a id="a-3D"></a>还自恳责。<a id="a-3E"></a>至如来所。<a id="a-3F"></a>头面礼足。<a id="a-3G"></a>在一面立。<a id="a-3H"></a>白世尊曰。<a id="a-3I"></a>唯愿加来。<a id="a-3J"></a>听在道次得为沙门。<a id="a-3K"></a>世尊告曰。<a id="a-3L"></a>善来比丘。<a id="a-3M"></a>快修梵行。<a id="a-3N"></a>尔时四人。<a id="a-3O"></a>头须自堕。<a id="a-3P"></a>身所著衣变为袈裟。<a id="a-3Q"></a>寻于佛前得罗汉道(出无常经)</p>
  <h2 id="a3R">化作梵志度多味象王第七</h2>
  <p id="a3S">昔有婆罗门国。<a id="a-3T"></a>名多味象。<a id="a-3U"></a>其王奉事异道。<a id="a-3V"></a>王欻一日发于善心。<a id="a-3W"></a>欲大布施。<a id="a-3X"></a>如婆罗门法。<a id="a-3Y"></a>积七宝如山。<a id="a-3Z"></a>有来乞者。<a id="a-3a"></a>听令自取。<a id="a-3b"></a>重一撮去。<a id="a-3c"></a>如是数日。<a id="a-3d"></a>其积不减。<a id="a-3e"></a>佛知是王宿福应度。<a id="a-3f"></a>化作梵志往到其国。<a id="a-3g"></a>王出相见。<a id="a-3h"></a>礼问起居曰。<a id="a-3i"></a>何所求索。<a id="a-3j"></a>莫自疑难。<a id="a-3k"></a>梵志答言。<a id="a-3l"></a>吾从远来。<a id="a-3m"></a>欲乞珍宝持作舍宅。<a id="a-3n"></a>王言大善。<a id="a-3o"></a>自取重一撮去。<a id="a-3p"></a>梵志取一撮行七步。<a id="a-3q"></a>还着故处。<a id="a-3r"></a>王问何故。<a id="a-3s"></a>梵志答曰。<a id="a-3t"></a>此裁足作舍。<a id="a-3u"></a>复当娶妇。<a id="a-3v"></a>惧不足用。<a id="a-3w"></a>是以不取。<a id="a-3x"></a>王言。<a id="a-3y"></a>更取三撮。<a id="a-3z"></a>梵志即取。<a id="a-40"></a>行七步复还故处。<a id="a-41"></a>王言何以。<a id="a-42"></a>答言。<a id="a-43"></a>此足取妇。<a id="a-44"></a>复无田地奴婢牛马。<a id="a-45"></a>是以息意也。<a id="a-46"></a>王言。<a id="a-47"></a>更取七撮。<a id="a-48"></a>梵志即取。<a id="a-49"></a>行七步复还故处。<a id="a-4A"></a>王言。<a id="a-4B"></a>复何意故。<a id="a-4C"></a>梵志答言。<a id="a-4D"></a>若有男女当复嫁娶。<a id="a-4E"></a>吉凶用费计不足用。<a id="a-4F"></a>是以不取。<a id="a-4G"></a>王言。<a id="a-4H"></a>尽以积宝持用相上。<a id="a-4I"></a>梵志受而舍去。<a id="a-4J"></a>王甚怪之。<a id="a-4K"></a>重问意故。<a id="a-4L"></a>梵志答言。<a id="a-4M"></a>本来乞丐欲用生活。<a id="a-4N"></a>谛念人命处世无几。<a id="a-4O"></a>万物无常旦夕难保。<a id="a-4P"></a>因缘遂重忧苦日深。<a id="a-4Q"></a>积宝如山无益于己。<a id="a-4R"></a>贪欲规图唐自勤苦。<a id="a-4S"></a>不如息意求无为道。<a id="a-4T"></a>是以不取。<a id="a-4U"></a>王意开解奉教。<a id="a-4V"></a>于是梵志现佛光相。<a id="a-4W"></a>踊住空中。<a id="a-4X"></a>为说偈言。</p>
  <p id="a4Y">虽得积珍宝　　嵩高至于天</p>
  <p id="a4Z">如是满世间　　不如见道迹</p>
  <p id="a4a">不善像如善　　爱而似无爱</p>
  <p id="a4b">以苦为乐像　　狂夫之所厌</p>
  <p id="a4c">王见佛光。<a id="a-4d"></a>又闻此偈。<a id="a-4e"></a>王及群臣。<a id="a-4f"></a>即受五戒。<a id="a-4g"></a>得须陀洹道(出法句譬经第一)</p>
  <p data-pb></p>
  <h2 id="a4h">化卢至长者改兵杖为杂花第八</h2>
  <p id="a4i">天竺有一大城。<a id="a-4j"></a>名首波罗。<a id="a-4k"></a>城中有一长者。<a id="a-4l"></a>名曰卢至。<a id="a-4m"></a>为众导主。<a id="a-4n"></a>已于过去无量佛所。<a id="a-4o"></a>殖诸善本。<a id="a-4p"></a>彼大城中一切人民。<a id="a-4q"></a>信伏邪道奉事尼揵。<a id="a-4r"></a>我时欲度彼长者故。<a id="a-4s"></a>从王舍城至彼城邑。<a id="a-4t"></a>尼揵闻我欲至彼城。<a id="a-4u"></a>即作是念。<a id="a-4v"></a>沙门瞿昙若至此者。<a id="a-4w"></a>此诸人民便当舍我不复供给。<a id="a-4x"></a>告彼城人。<a id="a-4y"></a>沙门瞿昙今欲来此。<a id="a-4z"></a>然彼沙门。<a id="a-50"></a>委弃父母东西驰骋。<a id="a-51"></a>所至之处能令土地五谷不登。<a id="a-52"></a>人民饥馑死亡者众初无安乐。<a id="a-53"></a>彼人闻已即怀怖畏。<a id="a-54"></a>白言。<a id="a-55"></a>大师。<a id="a-56"></a>当设何计。<a id="a-57"></a>尼揵答言。<a id="a-58"></a>沙门瞿昙。<a id="a-59"></a>性好丛林流泉清水。<a id="a-5A"></a>外设有者宜应毁坏。<a id="a-5B"></a>汝等便可相与出城斩伐林木。<a id="a-5C"></a>勿令有遗流泉井池。<a id="a-5D"></a>填以臭秽。<a id="a-5E"></a>坚闭城门。<a id="a-5F"></a>各严器仗。<a id="a-5G"></a>当壁防护。<a id="a-5H"></a>勤自固守。<a id="a-5I"></a>彼设来者。<a id="a-5J"></a>莫令得前。<a id="a-5K"></a>我等亦当作种种术。<a id="a-5L"></a>令彼瞿昙复道还去。<a id="a-5M"></a>彼诸人民敬奉施行。<a id="a-5N"></a>我于尔时。<a id="a-5O"></a>至彼城邑。<a id="a-5P"></a>见是事已。<a id="a-5Q"></a>寻生怜愍。<a id="a-5R"></a>慈心向之。<a id="a-5S"></a>所有树木还生如本不可称计。<a id="a-5T"></a>河池</p>
  <p data-pb></p>
  <h2 id="a5U">化作沙门度五比丘第九</h2>
  <p id="a5V">波罗奈国有山。<a id="a-5W"></a>去城四五十里。<a id="a-5X"></a>有五沙门。<a id="a-5Y"></a>处山学道。<a id="a-5Z"></a>晨旦出山人间乞食。<a id="a-5a"></a>食讫还山晚暮乃到。<a id="a-5b"></a>往还疲极不堪坐禅。<a id="a-5c"></a>思惟正定历年如是。<a id="a-5d"></a>不能得道。<a id="a-5e"></a>佛愍念之。<a id="a-5f"></a>劳而无获。<a id="a-5g"></a>化作一道人。<a id="a-5h"></a>往到其所。<a id="a-5i"></a>问诸道人。<a id="a-5j"></a>隐居修道得无劳倦。<a id="a-5k"></a>诸沙门言。<a id="a-5l"></a>吾等在此。<a id="a-5m"></a>去城大远。<a id="a-5n"></a>四大之身当须饭食。<a id="a-5o"></a>日日往还。<a id="a-5p"></a>疲劳历岁。<a id="a-5q"></a>不得修道。<a id="a-5r"></a>为当正尔毕命而已。<a id="a-5s"></a>道人语曰。<a id="a-5t"></a>夫为道者以戒为本。<a id="a-5u"></a>摄心为行。<a id="a-5v"></a>贱形贵真。<a id="a-5w"></a>朽弃躯命。<a id="a-5x"></a>食以支形。<a id="a-5y"></a>守意正定。<a id="a-5z"></a>内学止观。<a id="a-60"></a>灭意得道。<a id="a-61"></a>养身从情。<a id="a-62"></a>安得免苦。<a id="a-63"></a>愿诸道人。<a id="a-64"></a>明日莫行。<a id="a-65"></a>吾当供养。<a id="a-66"></a>诸道人休息一日。<a id="a-67"></a>时五沙门意大欢喜。<a id="a-68"></a>怪未曾有。<a id="a-69"></a>安心定意。<a id="a-6A"></a>不复忧行。<a id="a-6B"></a>明日中此化道人送食。<a id="a-6C"></a>食讫安和心意恬惔。<a id="a-6D"></a>理化道人为说偈已显现佛身相光之容。<a id="a-6E"></a>是五沙门精神震叠。<a id="a-6F"></a>咸思惟戒。<a id="a-6G"></a>即得阿罗汉道(出法句譬经第三)</p>
  <h2 id="a6H">现为沙门化悭贪夫妇第十</h2>
  <p id="a6I">舍卫国有一贫家。<a id="a-6J"></a>夫妇悭贪不信道德。<a id="a-6K"></a>佛愍其愚现为沙门。<a id="a-6L"></a>诣门分卫。<a id="a-6M"></a>时夫不在。<a id="a-6N"></a>其妇骂詈。<a id="a-6O"></a>无有道理。<a id="a-6P"></a>沙门语曰。<a id="a-6Q"></a>吾为道士。<a id="a-6R"></a>乞丐自居。<a id="a-6S"></a>不得骂詈。<a id="a-6T"></a>唯望一食。<a id="a-6U"></a>妇曰。<a id="a-6V"></a>若汝立死。<a id="a-6W"></a>食尚叵得。<a id="a-6X"></a>况今平健欲望我食。<a id="a-6Y"></a>但稽时节不如早去。<a id="a-6Z"></a>于是沙门。<a id="a-6a"></a>住立其前。<a id="a-6b"></a>戴眼抒气。<a id="a-6c"></a>便现立死。<a id="a-6d"></a>身躯膖胀鼻口虫出。<a id="a-6e"></a>腹溃肠烂不净流溢。<a id="a-6f"></a>妇见恐怖失声弃走。<a id="a-6g"></a>于是道人。<a id="a-6h"></a>忽然舍去。<a id="a-6i"></a>去舍数里。<a id="a-6j"></a>坐树下息。<a id="a-6k"></a>其夫来归。<a id="a-6l"></a>道中见妇。<a id="a-6m"></a>怪其惊怖。<a id="a-6n"></a>其妇语夫。<a id="a-6o"></a>具陈此事。<a id="a-6p"></a>夫大嗔怒。<a id="a-6q"></a>问为所在。<a id="a-6r"></a>妇曰。<a id="a-6s"></a>已去。<a id="a-6t"></a>想亦未远。<a id="a-6u"></a>夫即执弓带刀寻迹往逐。<a id="a-6v"></a>张弓拔刀奔走直前。<a id="a-6w"></a>欲斫道人。<a id="a-6x"></a>道人即化作琉璃小城。<a id="a-6y"></a>以自围绕数匝不能得入。<a id="a-6z"></a>即问道人。<a id="a-70"></a>何不开门。<a id="a-71"></a>道人曰。<a id="a-72"></a>欲使门开弃汝弓刀。<a id="a-73"></a>其人自念。<a id="a-74"></a>当随其语。<a id="a-75"></a>若当得入手卷加之。<a id="a-76"></a>寻弃弓刀。<a id="a-77"></a>门故不开。<a id="a-78"></a>复语道人。<a id="a-79"></a>已弃弓刀。<a id="a-7A"></a>门何不开。<a id="a-7B"></a>道人又曰。<a id="a-7C"></a>吾使汝弃心中恶意弓刀耳。<a id="a-7D"></a>非谓手中弓刀。<a id="a-7E"></a>于是其人。<a id="a-7F"></a>心惊体悸。<a id="a-7G"></a>道人神圣。<a id="a-7H"></a>乃知我心。<a id="a-7I"></a>即便叩头悔过自责。<a id="a-7J"></a>启道人曰。<a id="a-7K"></a>我有弊妻不识真人。<a id="a-7L"></a>使我兴恶。<a id="a-7M"></a>愿小垂慈。<a id="a-7N"></a>莫便见舍。<a id="a-7O"></a>今欲将来劝令修道。<a id="a-7P"></a>即起还归。<a id="a-7Q"></a>其妻问曰。<a id="a-7R"></a>沙门所在。<a id="a-7S"></a>其夫具说神变之德。<a id="a-7T"></a>今者在彼。<a id="a-7U"></a>卿直自往。<a id="a-7V"></a>改悔灭罪。<a id="a-7W"></a>于是夫妻至道人所。<a id="a-7X"></a>五体悔过。<a id="a-7Y"></a>愿为弟子。<a id="a-7Z"></a>请问琉璃城。<a id="a-7a"></a>坚固难喻。<a id="a-7b"></a>志明意定。<a id="a-7c"></a>永无忧患。<a id="a-7d"></a>何德到此神妙。<a id="a-7e"></a>道人答曰。<a id="a-7f"></a>吾博学无厌。<a id="a-7g"></a>奉法不懈。<a id="a-7h"></a>精进持戒。<a id="a-7i"></a>心不放逸。<a id="a-7j"></a>缘是得道。<a id="a-7k"></a>自致泥洹(出法句经第三)</p>
  <h2 id="a7l">化屠儿及诸梵志令得道迹第十一</h2>
  <p id="a7m">昔有五百婆罗门。<a id="a-7n"></a>常求佛便。<a id="a-7o"></a>欲诽谤之。<a id="a-7p"></a>自共议言。<a id="a-7q"></a>当使屠儿杀生。<a id="a-7r"></a>请佛及诸众僧。<a id="a-7s"></a>佛必受请。<a id="a-7t"></a>赞叹屠儿。<a id="a-7u"></a>吾等便前而共讥之。<a id="a-7v"></a>佛即受请。<a id="a-7w"></a>告屠儿言。<a id="a-7x"></a>果熟自堕。<a id="a-7y"></a>福熟自度。<a id="a-7z"></a>屠儿还归供设饮食。<a id="a-80"></a>佛将诸弟子到屠儿村。<a id="a-81"></a>中至檀越舍。<a id="a-82"></a>梵志大小皆共欢喜。<a id="a-83"></a>今日乃得佛之便耳。<a id="a-84"></a>若赞福者。<a id="a-85"></a>以其前后杀生作罪。<a id="a-86"></a>持用讥之。<a id="a-87"></a>若当说其由来之罪者。<a id="a-88"></a>当以今日之福难之。<a id="a-89"></a>二者之中今乃得便。<a id="a-8A"></a>佛到即坐。<a id="a-8B"></a>行水下食。<a id="a-8C"></a>于是世尊。<a id="a-8D"></a>观察众心。<a id="a-8E"></a>应有度者。<a id="a-8F"></a>即出舌覆面舐耳。<a id="a-8G"></a>放大光明照一城内。<a id="a-8H"></a>即以梵声说偈咒愿。</p>
  <p id="a8I">如真人教　　以道活身　　愚者嫉之</p>
  <p id="a8J">见而为恶　　行恶得恶　　如种苦种</p>
  <p id="a8K">恶自受罪　　善自受福　　亦各须熟</p>
  <p id="a8L">而不相代　　习善得善　　亦如种甜</p>
  <p id="a8M">五百梵志意自开解。<a id="a-8N"></a>即前礼佛。<a id="a-8O"></a>五体投地。<a id="a-8P"></a>求达圣训。<a id="a-8Q"></a>唯愿愍育得为沙门。<a id="a-8R"></a>佛即听受。<a id="a-8S"></a>皆为沙门。<a id="a-8T"></a>村人大小。<a id="a-8U"></a>见佛变化。<a id="a-8V"></a>莫不欢喜。<a id="a-8W"></a>皆得道迹。<a id="a-8X"></a>称之贤里。<a id="a-8Y"></a>无复屠儿之名(出法句譬经第一卷)</p>
  <p data-pb></p>
  <h2 id="a8Z">化大江边诸无信人第十二</h2>
  <p id="a8a">卫东南有大江水。<a id="a-8b"></a>既深而广。<a id="a-8c"></a>五百余家居在岸边。<a id="a-8d"></a>未闻道德度世之行。<a id="a-8e"></a>习于刚强欺诳为务。<a id="a-8f"></a>贪利自纵快心极意。<a id="a-8g"></a>佛知此家福应当度。<a id="a-8h"></a>往至水边。<a id="a-8i"></a>坐一树下。<a id="a-8j"></a>村人见佛光明奇异。<a id="a-8k"></a>莫不惊肃皆往礼敬。<a id="a-8l"></a>或拜或揖问讯起居。<a id="a-8m"></a>佛命令坐为说经法。<a id="a-8n"></a>众人闻之心犹不信。<a id="a-8o"></a>佛化一人。<a id="a-8p"></a>从江南来。<a id="a-8q"></a>足行水上。<a id="a-8r"></a>正没其踝。<a id="a-8s"></a>来至佛前稽首礼佛。<a id="a-8t"></a>众人见之莫不惊怪。<a id="a-8u"></a>问化人曰。<a id="a-8v"></a>吾等先人已来居此江边。<a id="a-8w"></a>未曾闻人行水上者。<a id="a-8x"></a>卿是何人。<a id="a-8y"></a>有何道术履水不没。<a id="a-8z"></a>化人答曰。<a id="a-90"></a>吾是江南愚直之人。<a id="a-91"></a>闻佛在此。<a id="a-92"></a>贪乐道德。<a id="a-93"></a>至南岸边。<a id="a-94"></a>不时得度。<a id="a-95"></a>问彼岸人。<a id="a-96"></a>水为深浅。<a id="a-97"></a>彼人见语。<a id="a-98"></a>可水齐踝。<a id="a-99"></a>吾信其言。<a id="a-9A"></a>便尔来过。<a id="a-9B"></a>无他异术。<a id="a-9C"></a>佛赞言善哉。<a id="a-9D"></a>夫执信诚可度生死之渊。<a id="a-9E"></a>数里之江何足为奇。<a id="a-9F"></a>村人闻已。<a id="a-9G"></a>心开信坚。<a id="a-9H"></a>皆受五戒。<a id="a-9I"></a>为清信士(出法句经第三)</p>
  <p data-pb></p>
  <h2 id="a9J">济五百贼出家得道第十三</h2>
  <p id="a9K">舍卫毗舍离。<a id="a-9L"></a>二国有嫌。<a id="a-9M"></a>互相抄伐。<a id="a-9N"></a>舍卫国王作是念。<a id="a-9O"></a>我为国王。<a id="a-9P"></a>应却敌安民。<a id="a-9Q"></a>云何使贼劫掠人物。<a id="a-9R"></a>即敕将士。<a id="a-9S"></a>仰汝追捕。<a id="a-9T"></a>必使擒获。<a id="a-9U"></a>时舍卫比丘安居竟。<a id="a-9V"></a>欲诣毗舍离。<a id="a-9W"></a>诸比丘失道。<a id="a-9X"></a>堕彼贼中。<a id="a-9Y"></a>时比丘问言。<a id="a-9Z"></a>长者汝欲何去。<a id="a-9a"></a>答言。<a id="a-9b"></a>向毗舍离。<a id="a-9c"></a>比丘复言。<a id="a-9d"></a>当共作伴。<a id="a-9e"></a>彼即答言。<a id="a-9f"></a>我等是贼。<a id="a-9g"></a>经涉榛木。<a id="a-9h"></a>行不择路。<a id="a-9i"></a>汝是善人。<a id="a-9j"></a>云何随我。<a id="a-9k"></a>比丘复请。<a id="a-9l"></a>愿将我去。<a id="a-9m"></a>语言未竟。<a id="a-9n"></a>追捕寻至。<a id="a-9o"></a>合捉比丘。<a id="a-9p"></a>将至王所。<a id="a-9q"></a>此</p>
  <p data-pb></p>
  <h2 id="a9r">吹香山药入五百盲贼眼中还得清明第十四</h2>
  <p id="a9s">萨罗国。<a id="a-9t"></a>有五百贼。<a id="a-9u"></a>波斯匿王。<a id="a-9v"></a>患其纵暴。<a id="a-9w"></a>遣兵伺捕。<a id="a-9x"></a>得已挑眼。<a id="a-9y"></a>逐着黑闇丛林之下。<a id="a-9z"></a>是诸群贼。<a id="a-A0"></a>已于先佛殖众德本。<a id="a-A1"></a>既失目已受大苦恼。<a id="a-A2"></a>各作是言。<a id="a-A3"></a>南无佛陀。<a id="a-A4"></a>我时住在祇洹精舍。<a id="a-A5"></a>闻其音声。<a id="a-A6"></a>即生慈心。<a id="a-A7"></a>时有凉风。<a id="a-A8"></a>吹香山中种种香药。<a id="a-A9"></a>满其眼眶。<a id="a-AA"></a>寻还得眼如本不异。<a id="a-AB"></a>诸贼开眼即见如来。<a id="a-AC"></a>住立其前而为说法。<a id="a-AD"></a>贼闻法已。<a id="a-AE"></a>发阿耨多罗三藐三菩提</p>
  <p data-pb></p>
  <h2 id="aAF">化作执着婆罗门子令其父母还得本心第十五</h2>
  <p id="aAG">毗舍离国。<a id="a-AH"></a>有婆罗门。<a id="a-AI"></a>执着邪见。<a id="a-AJ"></a>无有子息。<a id="a-AK"></a>虑忽崩亡。<a id="a-AL"></a>财贿没官。<a id="a-AM"></a>奉祠诸山。<a id="a-AN"></a>及诸树神。<a id="a-AO"></a>觉妇有身。<a id="a-AP"></a>月满生男。<a id="a-AQ"></a>其儿端正。<a id="a-AR"></a>父母爱念。<a id="a-AS"></a>至年十二。<a id="a-AT"></a>出外游观。<a id="a-AU"></a>道逢醉象。<a id="a-AV"></a>蹋即命终。<a id="a-AW"></a>父母懊恼。<a id="a-AX"></a>心发狂痴。<a id="a-AY"></a>裸形而走。<a id="a-AZ"></a>如来慈念。<a id="a-Aa"></a>化作其儿。<a id="a-Ab"></a>父母前抱。<a id="a-Ac"></a>欢喜无量。<a id="a-Ad"></a>狂痴即灭。<a id="a-Ae"></a>还得本心。<a id="a-Af"></a>佛为说法。<a id="a-Ag"></a>即发道心(出大方便佛报恩经第四卷)</p>
  <h2 id="aAh">化淫女令生厌苦第十六</h2>
  <p id="aAi">佛告阿难。<a id="a-Aj"></a>我昔夏安居时。<a id="a-Ak"></a>波罗捺国。<a id="a-Al"></a>有一淫女。<a id="a-Am"></a>名曰妙意。<a id="a-An"></a>于佛有缘。<a id="a-Ao"></a>佛与难陀。<a id="a-Ap"></a>将往淫女舍。<a id="a-Aq"></a>日日乞食。<a id="a-Ar"></a>此女于我不曾恭敬。<a id="a-As"></a>但于难陀偏生爱着。<a id="a-At"></a>已经七日。<a id="a-Au"></a>女心念言。<a id="a-Av"></a>沙门瞿昙。<a id="a-Aw"></a>若能遣难陀阿难。<a id="a-Ax"></a>从我所愿。<a id="a-Ay"></a>我当种种供养。<a id="a-Az"></a>佛告阿难难陀。<a id="a-B0"></a>汝从今日莫往彼村。<a id="a-B1"></a>世尊独至女楼。<a id="a-B2"></a>一日至三日。<a id="a-B3"></a>放金色光。<a id="a-B4"></a>化诸天人。<a id="a-B5"></a>此女不悟。<a id="a-B6"></a>后日世尊。<a id="a-B7"></a>复将阿难难陀。<a id="a-B8"></a>在树下行。<a id="a-B9"></a>淫女爱敬二比丘故。<a id="a-BA"></a>遥以众华散佛及二比丘。<a id="a-BB"></a>阿难告言。<a id="a-BC"></a>汝可礼佛。<a id="a-BD"></a>女爱阿难。<a id="a-BE"></a>应时作礼。<a id="a-BF"></a>佛化作三童子。<a id="a-BG"></a>年皆十五。<a id="a-BH"></a>面貌端正。<a id="a-BI"></a>女见欢喜。<a id="a-BJ"></a>为化年少。<a id="a-BK"></a>投地敬礼。<a id="a-BL"></a>白年少言。<a id="a-BM"></a>丈夫我今此舍如功德天。<a id="a-BN"></a>富力自在。<a id="a-BO"></a>众宝庄严。<a id="a-BP"></a>我今以身及以奴婢。<a id="a-BQ"></a>奉上丈夫。<a id="a-BR"></a>可备洒扫。<a id="a-BS"></a>若能顾纳。<a id="a-BT"></a>随我所愿。<a id="a-BU"></a>一切供给无所爱惜。<a id="a-BV"></a>化人坐床。<a id="a-BW"></a>未及食顷。<a id="a-BX"></a>女前亲近言。<a id="a-BY"></a>愿遂我意。<a id="a-BZ"></a>化人不违。<a id="a-Ba"></a>一日一夜心不疲厌。<a id="a-Bb"></a>至二日时爱心渐息。<a id="a-Bc"></a>至三日时。<a id="a-Bd"></a>白言。<a id="a-Be"></a>丈夫可起饮食。<a id="a-Bf"></a>化人即起。<a id="a-Bg"></a>缠绵不已。<a id="a-Bh"></a>女生厌悔。<a id="a-Bi"></a>白言。<a id="a-Bj"></a>丈夫异人乃尔。<a id="a-Bk"></a>化人告言。<a id="a-Bl"></a>我先世法。<a id="a-Bm"></a>凡与女通。<a id="a-Bn"></a>经十二日尔乃休息。<a id="a-Bo"></a>女闻此语。<a id="a-Bp"></a>如人食噎。<a id="a-Bq"></a>既不得吐。<a id="a-Br"></a>又不得咽。<a id="a-Bs"></a>身体苦痛。<a id="a-Bt"></a>如被杵捣。<a id="a-Bu"></a>至四日时。<a id="a-Bv"></a>如被车轹。<a id="a-Bw"></a>至五日时。<a id="a-Bx"></a>如铁丸入体。<a id="a-By"></a>至六日时。<a id="a-Bz"></a>支节悉痛。<a id="a-C0"></a>如箭入心。<a id="a-C1"></a>女念言。<a id="a-C2"></a>我闻净饭王子。<a id="a-C3"></a>救济苦人恒在。<a id="a-C4"></a>今日何故不来救我。<a id="a-C5"></a>作是念已。<a id="a-C6"></a>懊恼自责。<a id="a-C7"></a>我从今日乃至寿终。<a id="a-C8"></a>不贪色欲。<a id="a-C9"></a>宁与虎狼师子恶狩。<a id="a-CA"></a>同处一室。<a id="a-CB"></a>不受此苦。<a id="a-CC"></a>作是语已。<a id="a-CD"></a>复起饮食。<a id="a-CE"></a>行坐共俱无奈之何。<a id="a-CF"></a>化人亦嗔唾云。<a id="a-CG"></a>弊恶女。<a id="a-CH"></a>废我事业。<a id="a-CI"></a>我今共汝。<a id="a-CJ"></a>合体一处。<a id="a-CK"></a>不如早死。<a id="a-CL"></a>父母宗亲。<a id="a-CM"></a>若来觅我。<a id="a-CN"></a>于何自藏。<a id="a-CO"></a>我宁自缢死。<a id="a-CP"></a>不堪受耻。<a id="a-CQ"></a>女言。<a id="a-CR"></a>弊物我不用尔。<a id="a-CS"></a>欲死随意。<a id="a-CT"></a>化人取刀刺颈。<a id="a-CU"></a>血污女身。<a id="a-CV"></a>萎陀在地。<a id="a-CW"></a>女不能胜。<a id="a-CX"></a>亦不得免死。<a id="a-CY"></a>经二日青瘀臭黑。<a id="a-CZ"></a>三日膖胀。<a id="a-Ca"></a>四日烂溃。<a id="a-Cb"></a>大小便利。<a id="a-Cc"></a>及诸恶虫。<a id="a-Cd"></a>迸血诸脓。<a id="a-Ce"></a>涂漫女身。<a id="a-Cf"></a>女极恶厌而不得离。<a id="a-Cg"></a>至五日时。<a id="a-Ch"></a>皮肉渐烂。<a id="a-Ci"></a>至六日时。<a id="a-Cj"></a>肉落都尽。<a id="a-Ck"></a>至七日时。<a id="a-Cl"></a>唯有臭骨。<a id="a-Cm"></a>如胶如漆。<a id="a-Cn"></a>粘着女身。<a id="a-Co"></a>女发誓愿。<a id="a-Cp"></a>若诸天神。<a id="a-Cq"></a>及与仙人。<a id="a-Cr"></a>净饭王子。<a id="a-Cs"></a>能免我苦。<a id="a-Ct"></a>我持此舍。<a id="a-Cu"></a>一切珍宝。<a id="a-Cv"></a>以用给施。<a id="a-Cw"></a>作是念时。<a id="a-Cx"></a>佛将阿难难陀帝释在前。<a id="a-Cy"></a>擎宝香炉。<a id="a-Cz"></a>烧无价香。<a id="a-D0"></a>梵王在后。<a id="a-D1"></a>擎大宝盖。<a id="a-D2"></a>无量诸天伎乐。<a id="a-D3"></a>佛放常光照耀天地。<a id="a-D4"></a>一切大众皆见如来。<a id="a-D5"></a>诣此女楼。<a id="a-D6"></a>时女见佛。<a id="a-D7"></a>心怀惭愧。<a id="a-D8"></a>藏骨无处。<a id="a-D9"></a>取诸白叠无量众香。<a id="a-DA"></a>裹其臭骨。<a id="a-DB"></a>臭势如故。<a id="a-DC"></a>不可覆藏。<a id="a-DD"></a>女见世尊。<a id="a-DE"></a>即为作礼。<a id="a-DF"></a>以惭愧故。<a id="a-DG"></a>身映骨上。<a id="a-DH"></a>臭骨忽然在女背上。<a id="a-DI"></a>女流泪而言。<a id="a-DJ"></a>如来功德慈悲无量。<a id="a-DK"></a>若能令我离此苦者。<a id="a-DL"></a>愿为弟子心终不退。<a id="a-DM"></a>佛神力故。<a id="a-DN"></a>臭骨不现。<a id="a-DO"></a>女大欢喜。<a id="a-DP"></a>为佛作礼。<a id="a-DQ"></a>白佛言。<a id="a-DR"></a>世尊。<a id="a-DS"></a>我今所珍一切施佛。<a id="a-DT"></a>佛为咒愿梵音流畅。<a id="a-DU"></a>女闻欢喜。<a id="a-DV"></a>应时即得须陀洹道(出观佛三昧经第七卷)</p>
  <h2 id="aDW">现五指为五师子第十七</h2>
  <p id="aDX">善男子。<a id="a-DY"></a>我入王舍大城。<a id="a-DZ"></a>次第乞食。<a id="a-Da"></a>提婆达多。<a id="a-Db"></a>教阿阇世王。<a id="a-Dc"></a>即放护财狂醉之象。<a id="a-Dd"></a>欲令害我及诸弟子。<a id="a-De"></a>我于尔时即入慈定。<a id="a-Df"></a>舒手示之。<a id="a-Dg"></a>即于五指出五师子。<a id="a-Dh"></a>是象见已其心怖畏。<a id="a-Di"></a>失大小便。<a id="a-Dj"></a>举身投地。<a id="a-Dk"></a>敬礼我足。<a id="a-Dl"></a>善男子。<a id="a-Dm"></a>我时手指实无师子。<a id="a-Dn"></a>乃是修慈悲善根力故。<a id="a-Do"></a>令彼调伏(出大涅槃经第十四卷)</p>
  <h2 id="aDp">以足指散巨石第十八</h2>
  <p id="aDq">复次善男子。<a id="a-Dr"></a>我欲涅槃。<a id="a-Ds"></a>始初发足。<a id="a-Dt"></a>向拘尸城。<a id="a-Du"></a>有五百力士。<a id="a-Dv"></a>于其中路。<a id="a-Dw"></a>平治扫洒。<a id="a-Dx"></a>中有一石。<a id="a-Dy"></a>众欲举移。<a id="a-Dz"></a>尽力不能。<a id="a-E0"></a>我时怜愍。<a id="a-E1"></a>即起慈心。<a id="a-E2"></a>彼诸力士寻即见。<a id="a-E3"></a>我以足拇指。<a id="a-E4"></a>举此大石。<a id="a-E5"></a>掷置虚空。<a id="a-E6"></a>还以手接。<a id="a-E7"></a>安置右掌。<a id="a-E8"></a>吹令碎沫。<a id="a-E9"></a>复还合之。<a id="a-EA"></a>令彼力士贡高心息。<a id="a-EB"></a>即为略说种种法要。<a id="a-EC"></a>令其俱发阿耨多罗三藐三菩提心(出涅槃经第十四卷)</p>
 </body>
</html>