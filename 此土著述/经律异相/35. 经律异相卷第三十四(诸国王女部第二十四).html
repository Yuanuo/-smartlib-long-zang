<!doctype html>
<html id="z3IBWPN1II" data-ver="721">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十四(诸国王女部第二十四)</h1>
  <p id="a2">波罗奈王女金色女求佛为夫一 波斯匿王女金刚形丑以念佛力立改姝颜二 波斯匿王女丧婿更于树下复得后夫三 安息王女先从狗中来四 波罗奈王七女与帝释共语五 王女金刚为火所烧六 王女见水上泡起无常想七 王女摩阇尼为婆罗门所嫉八 王女狗头感捕鱼师述婆伽九</p>
  <p data-pb></p>
  <h2 id="a3">波罗奈王女金色女求佛为夫第一</h2>
  <p id="a4">罗奈国王夫人生一女。<a id="a-5"></a>身黄金色。<a id="a-6"></a>头发绀青。<a id="a-7"></a>时年十六。<a id="a-8"></a>父母见女长大。<a id="a-9"></a>欲为求婿。<a id="a-A"></a>女言。<a id="a-B"></a>我不用婿。<a id="a-C"></a>若欲为我求婿者。<a id="a-D"></a>当令身黄金色头发绀青。<a id="a-E"></a>如是者乃可尔耳。<a id="a-F"></a>父母便为求索。<a id="a-G"></a>了不能得。<a id="a-H"></a>佛时在舍卫国。<a id="a-I"></a>舍卫国有人。<a id="a-J"></a>价作到波罗奈国。<a id="a-K"></a>国王即请价人与相见问讯。<a id="a-L"></a>以女示之言。<a id="a-M"></a>我为是女求婿。<a id="a-N"></a>天下宁有好人。<a id="a-O"></a>价人答言。<a id="a-P"></a>我国中有人。<a id="a-Q"></a>复胜是女者。<a id="a-R"></a>王闻欢喜。<a id="a-S"></a>令价人迎取佛。<a id="a-T"></a>价人便作书与佛。<a id="a-U"></a>书上说是女端正甚好无比。<a id="a-V"></a>欲为佛取之。<a id="a-W"></a>佛在祇洹中。<a id="a-X"></a>为诸比丘数千人说经。<a id="a-Y"></a>持书人直前至佛所。<a id="a-Z"></a>佛预知书上所说。<a id="a-a"></a>得便裂坏之。<a id="a-b"></a>作书报与金色女言。<a id="a-c"></a>之人苦皆从恩爱生。<a id="a-d"></a>生当复老。<a id="a-e"></a>老当复病。<a id="a-f"></a>从病致死。<a id="a-g"></a>从死致忧哭。<a id="a-h"></a>天下苦者皆从恩爱生。<a id="a-i"></a>女得书自思惟。<a id="a-j"></a>即得五通达。<a id="a-k"></a>一者眼能彻视。<a id="a-l"></a>二者耳能彻听。<a id="a-m"></a>三者知他人心念。<a id="a-n"></a>四者知所从生。<a id="a-o"></a>五者能飞行。<a id="a-p"></a>便与父母辞诀飞到佛前。<a id="a-q"></a>佛即微笑。<a id="a-r"></a>五色光明从口中出。<a id="a-s"></a>阿难前问。<a id="a-t"></a>佛言。<a id="a-u"></a>阿难。<a id="a-v"></a>汝见此女健乃如是。<a id="a-w"></a>欲知之者。<a id="a-x"></a>迦葉。<a id="a-y"></a>佛时。<a id="a-z"></a>是金色女为贫家作妇。<a id="a-10"></a>其婿手足拘挛不能行步。<a id="a-11"></a>时国王字基立。<a id="a-12"></a>有一女。<a id="a-13"></a>端正。<a id="a-14"></a>身着金银璎珞。<a id="a-15"></a>径到迦葉佛所受经戒。<a id="a-16"></a>时是贫人妇。<a id="a-17"></a>身但被一布。<a id="a-18"></a>亦复随往到佛所。<a id="a-19"></a>外人不听前。<a id="a-1A"></a>贫人妇自念言。<a id="a-1B"></a>我何故独不得前。<a id="a-1C"></a>王女独前。<a id="a-1D"></a>佛即知之。<a id="a-1E"></a>令人呼前。<a id="a-1F"></a>妇即作礼白言。<a id="a-1G"></a>是王女何故独豪贵如此。<a id="a-1H"></a>我独贫穷。<a id="a-1I"></a>佛语妇人。<a id="a-1J"></a>是王女。<a id="a-1K"></a>前世好喜读经以衣施与沙门故。<a id="a-1L"></a>今世得豪贵尊严端正。<a id="a-1M"></a>汝前世不乐经法。<a id="a-1N"></a>悭贪不肯布施。<a id="a-1O"></a>见沙门不相承事。<a id="a-1P"></a>令汝今世贫穷如是。<a id="a-1Q"></a>贫妇言。<a id="a-1R"></a>愿佛哀我愚痴教我经法。<a id="a-1S"></a>迦葉佛便教之。<a id="a-1T"></a>于树下读经。<a id="a-1U"></a>坐自思惟。<a id="a-1V"></a>便取树叶缝连作衣。<a id="a-1W"></a>以覆其身。<a id="a-1X"></a>欲持身上所著氎布衣上佛。<a id="a-1Y"></a>天王释见有至心。<a id="a-1Z"></a>便持天衣金钱饮食与之。<a id="a-1a"></a>妇得衣便以布施设供。<a id="a-1b"></a>寿终生天上。<a id="a-1c"></a>寿尽来生世间。<a id="a-1d"></a>为国王女。<a id="a-1e"></a>喜读经布施故。<a id="a-1f"></a>身黄金色头发绀青(出金色女经)</p>
  <p data-pb></p>
  <h2 id="a1g">波斯匿王女金刚形丑以念佛力立改姝颜第二</h2>
  <p id="a1h">在舍卫国。<a id="a-1i"></a>尔时波斯匿王最大夫人。<a id="a-1j"></a>名曰末利。<a id="a-1k"></a>时生一女。<a id="a-1l"></a>字曰波阇罗(梁言金刚)女面丑恶肌体粗涩。<a id="a-1m"></a>犹如驼皮。<a id="a-1n"></a>发如马毛王观此女无一喜心。<a id="a-1o"></a>便敕宫内。<a id="a-1p"></a>勤意守护勿令外人得见之也。<a id="a-1q"></a>女年转大任当嫁处。<a id="a-1r"></a>处告吏臣。<a id="a-1s"></a>卿可推寻豪姓贫者便可将来。<a id="a-1t"></a>臣即如教。<a id="a-1u"></a>得一贫穷豪姓之士。<a id="a-1v"></a>将至王所。<a id="a-1w"></a>向彼人说。<a id="a-1x"></a>我有一女面状丑恶。<a id="a-1y"></a>未有酬类。<a id="a-1z"></a>当相供给。<a id="a-20"></a>想卿不逆。<a id="a-21"></a>当纳受之。<a id="a-22"></a>时长者子长跪白言。<a id="a-23"></a>当奉王敕。<a id="a-24"></a>王即以女妻彼贫人。<a id="a-25"></a>起宫宅门阁七重。<a id="a-26"></a>王敕女夫。<a id="a-27"></a>自捉户排。<a id="a-28"></a>若欲出时而自闭之。<a id="a-29"></a>勿令人睹见女面状。<a id="a-2A"></a>王给女婿使无乏短。<a id="a-2B"></a>又拜为大臣。<a id="a-2C"></a>其人有财。<a id="a-2D"></a>与诸豪族共为设会。<a id="a-2E"></a>月月更为会同之时。<a id="a-2F"></a>夫妇俱诣诸人来会。<a id="a-2G"></a>悉皆将妇。<a id="a-2H"></a>唯彼大臣恒常独往。<a id="a-2I"></a>众人疑怪。<a id="a-2J"></a>彼人妇者傥能端正。<a id="a-2K"></a>或能极丑。<a id="a-2L"></a>是以彼人故不将来。<a id="a-2M"></a>密共相语。<a id="a-2N"></a>劝酒令醉解取门排。<a id="a-2O"></a>开其门户。<a id="a-2P"></a>时女心恼自责罪咎。<a id="a-2Q"></a>我种何罪为夫所憎。<a id="a-2R"></a>恒见幽闭不睹众人。<a id="a-2S"></a>复自念言。<a id="a-2T"></a>佛现在世。<a id="a-2U"></a>润益众生苦厄皆度。<a id="a-2V"></a>即便至心遥礼世尊。<a id="a-2W"></a>唯愿垂愍。<a id="a-2X"></a>到于我前暂见教训。<a id="a-2Y"></a>其女诚笃佛知其意。<a id="a-2Z"></a>即到其家。<a id="a-2a"></a>于其女前。<a id="a-2b"></a>地中踊出。<a id="a-2c"></a>其女见佛心生欢喜。<a id="a-2d"></a>恶相即灭。<a id="a-2e"></a>身体端严。<a id="a-2f"></a>犹如天女。<a id="a-2g"></a>奇姿盖世。<a id="a-2h"></a>佛愍女故为说妙法。<a id="a-2i"></a>即尽诸恶得须陀洹道。<a id="a-2j"></a>时彼五人。<a id="a-2k"></a>开户入内见妇端正。<a id="a-2l"></a>怪不将来。<a id="a-2m"></a>还闭门户。<a id="a-2n"></a>持钥系本带。<a id="a-2o"></a>其人醒悟会罢至家。<a id="a-2p"></a>见妇姿容人中难有。<a id="a-2q"></a>欣然问曰。<a id="a-2r"></a>是何人。<a id="a-2s"></a>女答夫言。<a id="a-2t"></a>我是汝妇。<a id="a-2u"></a>夫言。<a id="a-2v"></a>汝前极丑今者端正。<a id="a-2w"></a>其妇具以上事白。<a id="a-2x"></a>其夫即往白王。<a id="a-2y"></a>今者蒙佛神恩。<a id="a-2z"></a>已得端正。<a id="a-30"></a>天女无异。<a id="a-31"></a>王敕将来迎女入宫。<a id="a-32"></a>王见欢喜。<a id="a-33"></a>王及夫人。<a id="a-34"></a>及女并女夫。<a id="a-35"></a>共至佛所礼佛言。<a id="a-36"></a>不审此女。<a id="a-37"></a>宿植何福乃生豪富受丑陋形。<a id="a-38"></a>佛告王曰。<a id="a-39"></a>过去世时。<a id="a-3A"></a>国名波罗奈。<a id="a-3B"></a>有大长者。<a id="a-3C"></a>财富</p>
  <p data-pb></p>
  <h2 id="a3D">波斯匿王女丧婿更于树下复得后夫第三</h2>
  <p id="a3E">佛诣迦罗越家食。<a id="a-3F"></a>入不闭门。<a id="a-3G"></a>后随来者一切皆与食令饱满。<a id="a-3H"></a>弟发恶意。<a id="a-3I"></a>我不听入。<a id="a-3J"></a>若得自在比丘来时我折其脚。<a id="a-3K"></a>兄弟二人便各别去。<a id="a-3L"></a>皆树下卧。<a id="a-3M"></a>弟发恶意。<a id="a-3N"></a>有牛惊奔轹折其脚。<a id="a-3O"></a>兄发善意。<a id="a-3P"></a>日西树荫故处其上。<a id="a-3Q"></a>波斯匿女婿亡。<a id="a-3R"></a>王甚怜爱。<a id="a-3S"></a>为其女呼婆罗门。<a id="a-3T"></a>相觅福人以为女婿。<a id="a-3U"></a>婆罗门出案行见一人卧在于树下。<a id="a-3V"></a>日西树荫故覆。<a id="a-3W"></a>婆罗门言。<a id="a-3X"></a>此是福人。<a id="a-3Y"></a>即以白王。<a id="a-3Z"></a>王言。<a id="a-3a"></a>那知具其上事。<a id="a-3b"></a>呼来澡洗更着好衣。<a id="a-3c"></a>便嫁女与之(出十卷譬喻经第四卷)</p>
  <h2 id="a3d">安息国王女先从狗来第四</h2>
  <p id="a3e">昔外国有城。<a id="a-3f"></a>名头迦罗。<a id="a-3g"></a>中有白衣。<a id="a-3h"></a>日日请沙门还家中食。<a id="a-3i"></a>沙门是罗汉。<a id="a-3j"></a>沙门坐饭内中有狗。<a id="a-3k"></a>沙门食时常揣饭分狗。<a id="a-3l"></a>狗得饭啖便生好心向沙门。<a id="a-3m"></a>沙门日往狗便习待。<a id="a-3n"></a>沙门食时狗思见沙门。<a id="a-3o"></a>沙门来便复持一揣饭与狗。<a id="a-3p"></a>狗有好心向沙门。<a id="a-3q"></a>积年命终。<a id="a-3r"></a>乃为安息国王女。<a id="a-3s"></a>生便识宿命知本是狗。<a id="a-3t"></a>云我弃狗身得王女身。<a id="a-3u"></a>国中都无佛寺沙门。<a id="a-3v"></a>时月支王遣使诣王。<a id="a-3w"></a>见使贤明意欲女与作妇。<a id="a-3x"></a>使将女去。<a id="a-3y"></a>女见沙门心大欢喜。<a id="a-3z"></a>忆先作狗沙门与饭好向沙门。<a id="a-40"></a>今得人身。<a id="a-41"></a>今当大供养沙门。<a id="a-42"></a>月支国中大有沙门。<a id="a-43"></a>妇常日日饭食三五百人。<a id="a-44"></a>手自斟酌不使人客。<a id="a-45"></a>饭食适讫。<a id="a-46"></a>手自扫地。<a id="a-47"></a>舍中妇女奴婢皆生好心言。<a id="a-48"></a>此妇乃是王女。<a id="a-49"></a>来在是间。<a id="a-4A"></a>常扫除供养沙门。<a id="a-4B"></a>我辈亦当用心。<a id="a-4C"></a>奴婢辈便藏去扫帚。<a id="a-4D"></a>欲自扫地。<a id="a-4E"></a>大家索帚了不知处。<a id="a-4F"></a>便取簏中初来所著衣卷以扫地。<a id="a-4G"></a>夫见妇以新衣扫地。<a id="a-4H"></a>便言。<a id="a-4I"></a>卿虽敬佛法何事乃当以新衣扫地。<a id="a-4J"></a>当索扫帚。<a id="a-4K"></a>妇言。<a id="a-4L"></a>我但以好心向一沙门。<a id="a-4M"></a>二岁得是衣耳。<a id="a-4N"></a>正以此衣扫当何苦哉。<a id="a-4O"></a>我前世时初。<a id="a-4P"></a>无可用布施。<a id="a-4Q"></a>但有好心信有佛法故得此福。<a id="a-4R"></a>亦不治生得此衣也。<a id="a-4S"></a>夫语妇言。<a id="a-4T"></a>卿虽信佛法供养沙门。<a id="a-4U"></a>未曾见沙门与卿一钱两钱。<a id="a-4V"></a>衣皆是我筋力所致。<a id="a-4W"></a>妇便为夫自说宿命言。<a id="a-4X"></a>我前世时。<a id="a-4Y"></a>生在狗中。<a id="a-4Z"></a>大家数请沙门。<a id="a-4a"></a>沙门揣饭与我。<a id="a-4b"></a>我有好心向沙门故。<a id="a-4c"></a>去此狗身生为王家女也。<a id="a-4d"></a>夫闻欢喜。<a id="a-4e"></a>谓妇言。<a id="a-4f"></a>卿但以好心向一沙门。<a id="a-4g"></a>得祐乃尔。<a id="a-4h"></a>夫先悭贪。<a id="a-4i"></a>闻妇所说即大布施。<a id="a-4j"></a>无所匮惜。<a id="a-4k"></a>斋戒精进兴立佛寺。<a id="a-4l"></a>夫心念言。<a id="a-4m"></a>但以好心得此功德。<a id="a-4n"></a>妇便报言。<a id="a-4o"></a>心能令人得佛得生天上得作辟支佛得阿罗汉。<a id="a-4p"></a>皆是心力也。<a id="a-4q"></a>若心念恶。<a id="a-4r"></a>令人堕地狱(出明狗命终作国王女自识宿命经又出福报经)</p>
  <h2 id="a4s">波罗奈国王七女与帝释共语第五</h2>
  <p id="a4t">波罗奈国道场。<a id="a-4u"></a>从地底上皆黄金色。<a id="a-4v"></a>鱼鳞鳖甲转次相加。<a id="a-4w"></a>往古诸佛皆坐其上。<a id="a-4x"></a>王名脂旬尼。<a id="a-4y"></a>作优婆塞。<a id="a-4z"></a>明于经道。<a id="a-50"></a>为佛立精舍。<a id="a-51"></a>极大严事。<a id="a-52"></a>王有七女皆并端正。<a id="a-53"></a>悉持五戒执节不嫁。<a id="a-54"></a>第一女名淑调。<a id="a-55"></a>二名异妙。<a id="a-56"></a>三名除贪。<a id="a-57"></a>四名清守。<a id="a-58"></a>五名息心。<a id="a-59"></a>六名静友。<a id="a-5A"></a>七名僧婢。<a id="a-5B"></a>常以月八日十四日十五日二十三日二十九日三十日。<a id="a-5C"></a>精受八戒持正法斋。<a id="a-5D"></a>修厥所信奉戒布施名闻智慧之行。<a id="a-5E"></a>七女斋毕。<a id="a-5F"></a>求到城外冡间游观。<a id="a-5G"></a>王告七女。<a id="a-5H"></a>冡间可恶但有死人。<a id="a-5I"></a>骸骨狼藉狐狸鸱鸺食啖其肉。<a id="a-5J"></a>诸哭泣者满在其间。<a id="a-5K"></a>有何可观。<a id="a-5L"></a>我宫里有园苑浴池。<a id="a-5M"></a>其中有五色莲华。<a id="a-5N"></a>鵁鶄鸳鸯众鸟翔集其地。<a id="a-5O"></a>列重光目之草。<a id="a-5P"></a>琦树阴凉甘果恣口。<a id="a-5Q"></a>可往游戏。<a id="a-5R"></a>七女答言。<a id="a-5S"></a>大王甘果众美何益于我。<a id="a-5T"></a>我见世人生寿无几。<a id="a-5U"></a>命日趣死形为幻化。<a id="a-5V"></a>莫得久存。<a id="a-5W"></a>我以免夫幼孩。<a id="a-5X"></a>不为甘美惑也。<a id="a-5Y"></a>徒欲观非常之法。<a id="a-5Z"></a>愿却贪意耳。<a id="a-5a"></a>愿王哀许。<a id="a-5b"></a>王即听之。<a id="a-5c"></a>七女俱出城外。<a id="a-5d"></a>往到冡间大臭之处。<a id="a-5e"></a>闻哭泣之声。<a id="a-5f"></a>啬然毛竖。<a id="a-5g"></a>因共直前观诸死人。<a id="a-5h"></a>见有断头断臂手脚异处。<a id="a-5i"></a>或有僵尸草覆席裹。<a id="a-5j"></a>或有辜格在地。<a id="a-5k"></a>生草束缚中有罪未死者。<a id="a-5l"></a>家室啼哭令其解脱。<a id="a-5m"></a>又有担负死人从城中出者。<a id="a-5n"></a>七女左右远望。<a id="a-5o"></a>见死者甚多。<a id="a-5p"></a>诸飞鸟走狩争食其肉。<a id="a-5q"></a>或就土中拖掣尸出。<a id="a-5r"></a>膖胀生虫其臭难近。<a id="a-5s"></a>于是七女绕之一匝。<a id="a-5t"></a>自相谓言。<a id="a-5u"></a>我曹身等不久亦尔。<a id="a-5v"></a>各说一颂。</p>
  <p id="a5w">第一女言。</p>
  <p id="a5x">世人重其身　　好衣加宝香　绮视雅容步　　姿则欲人观　死皆弃于塳　　何用是饰严。</p>
  <p id="a5y">第二女言。</p>
  <p id="a5z">譬如一身居　　人去舍毁倾　神游而身弃　　莫能制其形　痴贪谓可保　　安知后当亡。</p>
  <p id="a60">第三女言。</p>
  <p id="a61">观神载形时　　犹马驾车行　车败而马去　　可知此非常。</p>
  <p id="a62">第四女言。</p>
  <p id="a63">本见城完好　　中人乐安居　所求未央足　　何便忽空虚。</p>
  <p id="a64">第五女言。</p>
  <p id="a65">若乘船度水　　至当舍船去　形非神常宅　　焉得久长居。</p>
  <p id="a66">第六女言。</p>
  <p id="a67">人死依塼卧　　形具尚鲜好　挺然不动摇　　厥神安所在。</p>
  <p id="a68">第七女言。</p>
  <p id="a69">如雀在瓶中　　罗縠覆其口　縠穿雀飞去　　神自随行走。</p>
  <p id="a6A">时天帝释闻之下赞。<a id="a-6B"></a>善哉善哉。<a id="a-6C"></a>汝欲何愿。<a id="a-6D"></a>吾今与汝。<a id="a-6E"></a>七女问曰。<a id="a-6F"></a>是梵天耶。<a id="a-6G"></a>将地神耶。<a id="a-6H"></a>得无帝释耶。<a id="a-6I"></a>答言然。<a id="a-6J"></a>吾是忉利天帝释也。<a id="a-6K"></a>第一女言。<a id="a-6L"></a>愿得无根无枝无叶之树。<a id="a-6M"></a>于其中生。<a id="a-6N"></a>如是为快。<a id="a-6O"></a>第二女言。<a id="a-6P"></a>愿所生之地。<a id="a-6Q"></a>清净无欲无有阴阳。<a id="a-6R"></a>寂无所缘。<a id="a-6S"></a>第三女言。<a id="a-6T"></a>愿如山中呼声之响。<a id="a-6U"></a>无往无反。<a id="a-6V"></a>自然无形。<a id="a-6W"></a>第四女言。<a id="a-6X"></a>愿如虚空不始不终无所出生与道通洞。<a id="a-6Y"></a>释言。<a id="a-6Z"></a>止止诸女所愿甚妙。<a id="a-6a"></a>汝欲作日月中王为可得矣。<a id="a-6b"></a>若夫虚无无想非吾所制。<a id="a-6c"></a>七女言。<a id="a-6d"></a>天帝。<a id="a-6e"></a>神德高大何以不能致此。<a id="a-6f"></a>佛说食福者福尽不免于畏。<a id="a-6g"></a>譬如老牛不能为人用。<a id="a-6h"></a>何益于我哉。<a id="a-6i"></a>天帝释言。<a id="a-6j"></a>诸女修斋戒吾亦奉于佛。<a id="a-6k"></a>当为法兄弟。<a id="a-6l"></a>快乎妙愿。<a id="a-6m"></a>言竟不现(出佛说七女经)</p>
  <p data-pb></p>
  <h2 id="a6n">波斯匿王女金刚为火所焚第六</h2>
  <p id="a6o">波斯匿王。<a id="a-6p"></a>有一寡女。<a id="a-6q"></a>名曰金刚。<a id="a-6r"></a>庄严来归。<a id="a-6s"></a>父王哀愍。<a id="a-6t"></a>别为立宫。<a id="a-6u"></a>给五百妓女以娱乐之。<a id="a-6v"></a>有一长老青衣。<a id="a-6w"></a>名曰度胜。<a id="a-6x"></a>恒行市脂粉香华。<a id="a-6y"></a>忽见男女无数大众各赍香华出城。<a id="a-6z"></a>即问。<a id="a-70"></a>欲何所至。<a id="a-71"></a>众人答言。<a id="a-72"></a>欲问讯佛。<a id="a-73"></a>佛出于世间三界之尊。<a id="a-74"></a>度脱。<a id="a-75"></a>众生皆得泥洹。<a id="a-76"></a>度胜闻之。<a id="a-77"></a>心悦意喜。<a id="a-78"></a>即自念言。<a id="a-79"></a>会老见佛宿世之福。<a id="a-7A"></a>便分香直持买好香华。<a id="a-7B"></a>随众人辈往到佛所。<a id="a-7C"></a>礼讫却立。<a id="a-7D"></a>散花烧香一心听法。<a id="a-7E"></a>过市取一香物因听法。<a id="a-7F"></a>功德宿行所得之香。<a id="a-7G"></a>气熏倍前。<a id="a-7H"></a>嫌其迟而共诘之。<a id="a-7I"></a>度胜言。<a id="a-7J"></a>世有圣师三界之尊。<a id="a-7K"></a>说无上法。<a id="a-7L"></a>随人听受。<a id="a-7M"></a>是以稽迟。<a id="a-7N"></a>金刚闻欢喜。<a id="a-7O"></a>而自叹曰。<a id="a-7P"></a>吾等何罪独隔不闻。<a id="a-7Q"></a>即报度胜。<a id="a-7R"></a>试为我说之。<a id="a-7S"></a>度胜受命。<a id="a-7T"></a>即先遣出具受仪式。<a id="a-7U"></a>度胜未还。<a id="a-7V"></a>金刚侍女侧息中庭。<a id="a-7W"></a>如子待母。<a id="a-7X"></a>佛告度胜。<a id="a-7Y"></a>汝还说法之仪。<a id="a-7Z"></a>先敷高座。<a id="a-7a"></a>度胜受敕。<a id="a-7b"></a>具宣圣旨皆大欢喜。<a id="a-7c"></a>各脱衣一领积为高座。<a id="a-7d"></a>度胜洗浴。<a id="a-7e"></a>承佛威神。<a id="a-7f"></a>如应说法。<a id="a-7g"></a>金刚女等五百余人。<a id="a-7h"></a>疑解破恶得须陀洹道。<a id="a-7i"></a>说法甚美不觉失火。<a id="a-7j"></a>一时烧死即生天上。<a id="a-7k"></a>王给棺敛葬送毕。<a id="a-7l"></a>往过佛所。<a id="a-7m"></a>佛问。<a id="a-7n"></a>王所从来。<a id="a-7o"></a>王曰。<a id="a-7p"></a>金刚不幸不觉失火。<a id="a-7q"></a>大小烧尽适棺敛还。<a id="a-7r"></a>不审何罪遇此火害。<a id="a-7s"></a>唯愿世尊彰告未闻。<a id="a-7t"></a>佛告大王。<a id="a-7u"></a>过去世时有城。<a id="a-7v"></a>名波罗奈。<a id="a-7w"></a>有长者妇。<a id="a-7x"></a>将彩女五百人。<a id="a-7y"></a>至城外大祠祀。<a id="a-7z"></a>其法难犯。<a id="a-80"></a>他姓之人不得到边。<a id="a-81"></a>不问亲疏。<a id="a-82"></a>来者掷着火中。<a id="a-83"></a>时世有一辟支佛。<a id="a-84"></a>名曰迦罗。<a id="a-85"></a>处在山中晨来分卫。<a id="a-86"></a>暮辄还山中。<a id="a-87"></a>迦罗分卫来趣郊祀。<a id="a-88"></a>长者妇见。<a id="a-89"></a>忽然嗔恚。<a id="a-8A"></a>共捉迦罗掷着火中。<a id="a-8B"></a>举身燋烂。<a id="a-8C"></a>便现神足。<a id="a-8D"></a>飞升虚空。<a id="a-8E"></a>众女惊怖泣泪悔过。<a id="a-8F"></a>长跪举头而自陈曰。<a id="a-8G"></a>女人痴憃不识至真。<a id="a-8H"></a>群恶愚荒毁辱神灵。<a id="a-8I"></a>自惟过罪山积。<a id="a-8J"></a>愿降尊德以消重殃。<a id="a-8K"></a>寻声即下而般涅槃。<a id="a-8L"></a>诸女起塔供养舍利。<a id="a-8M"></a>佛为大王而说偈言。</p>
  <p id="a8N">愚憃作恶　　不能自解　　殃追自焚</p>
  <p id="a8O">罪成炽然　　愚所望处　　不谓适苦</p>
  <p id="a8P">临堕厄地　　乃知不善</p>
  <p id="a8Q">佛告大王。<a id="a-8R"></a>尔时长者妇。<a id="a-8S"></a>今王女金刚是。<a id="a-8T"></a>五百侍女。<a id="a-8U"></a>今度胜等五百侍女是(出愚闇法句经第二卷)</p>
  <p data-pb></p>
  <h2 id="a8V">国王女见水上泡起无常想第七</h2>
  <p id="a8W">有国王女。<a id="a-8X"></a>为王所爱未曾离目。<a id="a-8Y"></a>时天降雨水上有泡。<a id="a-8Z"></a>女见水泡意甚爱敬。<a id="a-8a"></a>女白王言。<a id="a-8b"></a>我欲得水上泡以为头华鬘。<a id="a-8c"></a>王告女曰。<a id="a-8d"></a>今水上泡不可执持。<a id="a-8e"></a>云何得取以为华鬘。<a id="a-8f"></a>女言。<a id="a-8g"></a>设不得者我当自杀。<a id="a-8h"></a>王闻女语。<a id="a-8i"></a>告巧师曰。<a id="a-8j"></a>汝等奇巧靡事不通。<a id="a-8k"></a>速取水泡与我女作鬘。<a id="a-8l"></a>若不尔者当斩汝等。<a id="a-8m"></a>答曰。<a id="a-8n"></a>我等不堪取泡作鬘。<a id="a-8o"></a>有一老匠言。<a id="a-8p"></a>我能取泡。<a id="a-8q"></a>王甚欢喜。<a id="a-8r"></a>即告女曰。<a id="a-8s"></a>今有一人堪任作鬘。<a id="a-8t"></a>汝可自往躬自临视。<a id="a-8u"></a>女随王语在外瞻视。<a id="a-8v"></a>时彼老匠白王女言。<a id="a-8w"></a>我素不别水泡好丑。<a id="a-8x"></a>伏愿王女躬自取泡我当作鬘。<a id="a-8y"></a>女寻取泡随手破坏不能得之。<a id="a-8z"></a>如是终日竟不得泡。<a id="a-90"></a>女自疲厌而舍之去。<a id="a-91"></a>女白王言。<a id="a-92"></a>水泡虚伪不可久停。<a id="a-93"></a>愿王与我作紫磨金鬘。<a id="a-94"></a>终日竟夜无有枯萎。<a id="a-95"></a>水上泡者诳惑人目。<a id="a-96"></a>虽有形质生生便灭。<a id="a-97"></a>盛炎野马亦复如是。<a id="a-98"></a>渴爱疲劳而丧其命。<a id="a-99"></a>人身虚伪乐少苦多。<a id="a-9A"></a>磨灭之法不得久停。<a id="a-9B"></a>迁转变易在世无几(出水上泡经)</p>
  <p data-pb></p>
  <h2 id="a9C">摩阇尼为婆罗门所嫉第八</h2>
  <p id="a9D">过去有王。<a id="a-9E"></a>名曰禁寐。<a id="a-9F"></a>生一女儿。<a id="a-9G"></a>着自然金花鬘。<a id="a-9H"></a>号曰摩梨尼。<a id="a-9I"></a>王召国内同日生女五百人。<a id="a-9J"></a>以充给使。<a id="a-9K"></a>摩梨尼年大。<a id="a-9L"></a>供养五百婆罗门日日不替。<a id="a-9M"></a>时迦葉佛住一园中。<a id="a-9N"></a>常出游行至佛住园。<a id="a-9O"></a>御者不入。<a id="a-9P"></a>女问。<a id="a-9Q"></a>我无园不入何故避此。<a id="a-9R"></a>答曰。<a id="a-9S"></a>此园但有秃头沙门。<a id="a-9T"></a>名曰迦葉。<a id="a-9U"></a>不宜见之。<a id="a-9V"></a>是故不入。<a id="a-9W"></a>女曰。<a id="a-9X"></a>可入。<a id="a-9Y"></a>见佛金色心大欢喜。<a id="a-9Z"></a>头面作礼佛说妙法得受三归五戒致敬而去。<a id="a-9a"></a>女自追念。<a id="a-9b"></a>婆罗门非良福田。<a id="a-9c"></a>不应受施。<a id="a-9d"></a>回以供佛。<a id="a-9e"></a>时婆罗门闻摩梨尼作迦葉弟子。<a id="a-9f"></a>更以上馔而供养之。<a id="a-9g"></a>心生嫉妒。<a id="a-9h"></a>禁寐已夜。<a id="a-9i"></a>得十一种梦。<a id="a-9j"></a>旦集群臣自觉所梦。<a id="a-9k"></a>臣令问相婆罗门。<a id="a-9l"></a>婆罗门曰。<a id="a-9m"></a>此梦不祥。<a id="a-9n"></a>或当失国或能丧命。<a id="a-9o"></a>王曰。<a id="a-9p"></a>可免乎。<a id="a-9q"></a>相师答曰。<a id="a-9r"></a>须种种牛羊象马。<a id="a-9s"></a>并王女摩梨尼。<a id="a-9t"></a>及五百眷属。<a id="a-9u"></a>却后七日于四衢道中杀以祠天。<a id="a-9v"></a>此灾可灭。<a id="a-9w"></a>王闻敕令。<a id="a-9x"></a>即办呼摩梨尼以事语之。<a id="a-9y"></a>六日之内随意所欲。<a id="a-9z"></a>答曰。<a id="a-A0"></a>甚不惜死。<a id="a-A1"></a>愿第一日与城中男女共至迦葉佛所。<a id="a-A2"></a>皆受三归五戒。<a id="a-A3"></a>王即听之。<a id="a-A4"></a>愿第二日与王众臣共往佛所。<a id="a-A5"></a>愿第三日与诸王子共往佛所。<a id="a-A6"></a>愿第四日与诸王女共诣佛所。<a id="a-A7"></a>愿第五日与王夫人婇女共至佛所。<a id="a-A8"></a>愿第六日与王共至佛所。<a id="a-A9"></a>王悉听许。<a id="a-AA"></a>及与众人往至佛所。<a id="a-AB"></a>佛为说法得果。<a id="a-AC"></a>皆受三归五戒。<a id="a-AD"></a>王向迦葉佛说十一梦。<a id="a-AE"></a>佛言。<a id="a-AF"></a>此梦所为未来非现在也。<a id="a-AG"></a>梦小树生花者。<a id="a-AH"></a>当来有佛名释迦文。<a id="a-AI"></a>时世之人年始二十头生白发已生儿子。<a id="a-AJ"></a>梦犊子耕者十岁儿领家事。<a id="a-AK"></a>父母不得自在。<a id="a-AL"></a>梦三釜并煮饭边釜各跳相入不堕中央者。<a id="a-AM"></a>富者更相惠施贫者不得。<a id="a-AN"></a>梦见骆驼两头食草者。<a id="a-AO"></a>群臣既食王禄复取民物。<a id="a-AP"></a>梦见马母饮驹乳者。<a id="a-AQ"></a>时母嫁女反从求食。<a id="a-AR"></a>梦见金钵于虚空中行者。<a id="a-AS"></a>雨泽不时梦见野狐尿金钵中者。<a id="a-AT"></a>人民从富婚不顾姓族。<a id="a-AU"></a>梦猕猴坐床上者。<a id="a-AV"></a>时国王用非法暴虐无道。<a id="a-AW"></a>梦见牛头着栴檀帻与腐草同价者。<a id="a-AX"></a>释种贪利为人说法。<a id="a-AY"></a>梦见水中央浊四边清者。<a id="a-AZ"></a>佛法中国先灭边国反盛。<a id="a-Aa"></a>于王之身无有不祥。<a id="a-Ab"></a>王即于座上敕诸臣曰。<a id="a-Ac"></a>祠天之牲今悉无畏。<a id="a-Ad"></a>吾从今宁自失命。<a id="a-Ae"></a>不故杀生况杀人乎(出弥沙律第四十卷)</p>
  <h2 id="aAf">国王女狗头感捕鱼师述婆伽第九</h2>
  <p id="aAg">国王有女。<a id="a-Ah"></a>名曰狗头。<a id="a-Ai"></a>有捕鱼师。<a id="a-Aj"></a>名述婆伽。<a id="a-Ak"></a>随道而行。<a id="a-Al"></a>遥见王女在高楼上。<a id="a-Am"></a>窗中见面想像染着。<a id="a-An"></a>心不暂舍弥历日月不能饮食。<a id="a-Ao"></a>母问其故。<a id="a-Ap"></a>以情答母。<a id="a-Aq"></a>我见王女心不能忘。<a id="a-Ar"></a>母抑喻言。<a id="a-As"></a>汝是小人王女尊贵。<a id="a-At"></a>不可得也。<a id="a-Au"></a>儿言。<a id="a-Av"></a>我心愿乐不能暂忘。<a id="a-Aw"></a>若不如意不能活也。<a id="a-Ax"></a>母为子故入王宫中。<a id="a-Ay"></a>常送肥鱼肥肉。<a id="a-Az"></a>以遗王女而不取价。<a id="a-B0"></a>王女怪问。<a id="a-B1"></a>汝欲求何。<a id="a-B2"></a>母白王女愿却左右当以情告。<a id="a-B3"></a>我唯有一子。<a id="a-B4"></a>敬慕王女情结成病命不云远。<a id="a-B5"></a>愿垂愍念赐其生命。<a id="a-B6"></a>王女言曰。<a id="a-B7"></a>汝月十五日于某甲天祠中住天像后。<a id="a-B8"></a>母还语子。<a id="a-B9"></a>汝愿已得。<a id="a-BA"></a>告之如上。<a id="a-BB"></a>沐浴新衣在天像后住。<a id="a-BC"></a>王女至时白其父王。<a id="a-BD"></a>我有不吉须至天祠以求吉福。<a id="a-BE"></a>王言大善。<a id="a-BF"></a>即严车五百乘出至天祠。<a id="a-BG"></a>既到。<a id="a-BH"></a>敕诸从者。<a id="a-BI"></a>齐门而止。<a id="a-BJ"></a>独入天祠。<a id="a-BK"></a>天神思惟。<a id="a-BL"></a>此不应尔。<a id="a-BM"></a>王为施主不可令此小人毁辱王女。<a id="a-BN"></a>即[示*厭]此人令睡不觉。<a id="a-BO"></a>王女既入。<a id="a-BP"></a>见其睡重推之不寤。<a id="a-BQ"></a>即以璎珞直十万两金遗之而去。<a id="a-BR"></a>去后此人得觉。<a id="a-BS"></a>见有璎珞。<a id="a-BT"></a>又问众人知王女来。<a id="a-BU"></a>情愿不遂。<a id="a-BV"></a>忧恨懊恼淫火内发自烧而死。<a id="a-BW"></a>以是证故知。<a id="a-BX"></a>女人之心不择贵贱。<a id="a-BY"></a>唯欲是从。<a id="a-BZ"></a>复次昔有国王女。<a id="a-Ba"></a>逐旃陀罗共为不净。<a id="a-Bb"></a>又有仙人女。<a id="a-Bc"></a>随逐师子(出大智论第十四卷)</p>
 </body>
</html>