<!doctype html>
<html id="z3IBWPh1IX" data-ver="671">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第四十九(地狱部第四十之一)</h1>
  <p id="a2">阎罗王等为狱司往缘一 阎罗王三时受苦二 阎罗王问罪人三 十八地狱及狱主名字四 三十地狱及狱主名字五 五官禁人作罪六 始受地狱生七 应生天堕地狱临终有迎见善恶处八 八王使者于六斋日简阅善恶九 寒热边地地狱十 金刚山间八大地狱各有十六小狱十一 金刚山间别有十地狱十二</p>
  <p data-pb></p>
  <h2 id="a3">阎罗王等为狱司往缘第一</h2>
  <p id="a4">罗王者。<a id="a-5"></a>昔为毗沙国王。<a id="a-6"></a>缘与维陀始王共战。<a id="a-7"></a>兵力不敌。<a id="a-8"></a>因立誓愿。<a id="a-9"></a>愿为地狱主。<a id="a-A"></a>臣佐十八人领百万之众头有角耳皆悉忿怼。<a id="a-B"></a>同立誓曰。<a id="a-C"></a>后当奉助治此罪人。<a id="a-D"></a>毗沙王者今阎罗是。<a id="a-E"></a>十八人者诸小王是。<a id="a-F"></a>百万之众诸阿傍是。<a id="a-G"></a>隶北方毗沙门天王(出问地狱经净度三昧经云总治一百三十四地狱)</p>
  <p data-pb></p>
  <h2 id="aH">阎罗王三时受苦第二</h2>
  <p id="aI">浮提南有大金刚山。<a id="a-J"></a>内有阎罗王宫。<a id="a-K"></a>纵广六千由旬(问地狱经云。<a id="a-L"></a>住地狱间。<a id="a-M"></a>城纵广三万里金银所成)昼夜三时有大铜镬自然在前。<a id="a-N"></a>若镬入宫内。<a id="a-O"></a>王见怖畏。<a id="a-P"></a>舍出宫外。<a id="a-Q"></a>若镬出宫外王入宫内。<a id="a-R"></a>有大狱卒。<a id="a-S"></a>卧王热镬上。<a id="a-T"></a>铁钩擘口。<a id="a-U"></a>洋铜灌之。<a id="a-V"></a>从咽彻下无不燋烂。<a id="a-W"></a>事竟还与婇人共相娱乐。<a id="a-X"></a>彼诸大臣同受福者亦复如是(出长阿含经十九卷)</p>
  <p data-pb></p>
  <h2 id="aY">阎罗王问罪人第三</h2>
  <p id="aZ">三使。<a id="a-a"></a>一老。<a id="a-b"></a>二病。<a id="a-c"></a>三死。<a id="a-d"></a>若有众生三业行恶。<a id="a-e"></a>身坏命终应堕地狱。<a id="a-f"></a>王问言。<a id="a-g"></a>汝是天使所召耶。<a id="a-h"></a>王曰。<a id="a-i"></a>汝见第一使者不。<a id="a-j"></a>汝在人中。<a id="a-k"></a>见头白</p>
  <p data-pb></p>
  <h2 id="al">十八地狱及狱主名字第四</h2>
  <p id="am">八小王者。<a id="a-n"></a>一迦延典泥犁。<a id="a-o"></a>二屈遵典刀山。<a id="a-p"></a>三沸[這-言+(大/隹)]寿典沸沙。<a id="a-q"></a>四沸典典沸屎。<a id="a-r"></a>五迦世典黑耳。<a id="a-s"></a>六[山*蓋]傞典火车。<a id="a-t"></a>七汤谓典镬汤。<a id="a-u"></a>八铁迦然典铁床。<a id="a-v"></a>九恶生典[山*蓋]山。<a id="a-w"></a>十寒冰(经阙王名)十一毗迦典剥皮。<a id="a-x"></a>十二迳头典畜。<a id="a-y"></a>十三提薄典刀兵。<a id="a-z"></a>十四夷大典铁磨。<a id="a-10"></a>十五悦头典冰地狱。<a id="a-11"></a>十六铁笧(经阙王名)十七身典蛆虫。<a id="a-12"></a>十八观身典[金*羊]铜(出问地狱经)</p>
  <p data-pb></p>
  <h2 id="a13">三十地狱及狱主名字第五</h2>
  <p id="a14">曰平潮王。<a id="a-15"></a>典主阿鼻大泥犁。<a id="a-16"></a>二曰晋平王。<a id="a-17"></a>典治黑绳重狱。<a id="a-18"></a>三曰荼都王。<a id="a-19"></a>典治[金*戟]臼狱。<a id="a-1A"></a>四曰辅天王。<a id="a-1B"></a>典治合会狱。<a id="a-1C"></a>五曰圣都王。<a id="a-1D"></a>典治大山狱。<a id="a-1E"></a>六曰玄都王。<a id="a-1F"></a>典治火城狱。<a id="a-1G"></a>七曰广武王。<a id="a-1H"></a>主治剑树狱。<a id="a-1I"></a>八曰武阳王。<a id="a-1J"></a>典主嚾吼狱。<a id="a-1K"></a>九曰平阳王。<a id="a-1L"></a>主治八路狱。<a id="a-1M"></a>十曰都阳王。<a id="a-1N"></a>典治刺树狱。<a id="a-1O"></a>十一消阳王。<a id="a-1P"></a>主治沸灰狱。<a id="a-1Q"></a>十二挺慰王。<a id="a-1R"></a>典治大噭狱小噭狱。<a id="a-1S"></a>十三广进王。<a id="a-1T"></a>主大阿鼻狱。<a id="a-1U"></a>十四高都王。<a id="a-1V"></a>主治铁车狱。<a id="a-1W"></a>十五公阳王。<a id="a-1X"></a>主治铁火狱。<a id="a-1Y"></a>十六平解王。<a id="a-1Z"></a>主治沸屎狱。<a id="a-1a"></a>十七柱阳王。<a id="a-1b"></a>主治烧地狱。<a id="a-1c"></a>十八平丘王。<a id="a-1d"></a>典治弥离狱。<a id="a-1e"></a>十九[石*連]石王。<a id="a-1f"></a>主治山石狱。<a id="a-1g"></a>二十琅耶王。<a id="a-1h"></a>主治多洹狱。<a id="a-1i"></a>二十一都官王。<a id="a-1j"></a>主治泥犁狱。<a id="a-1k"></a>二十二玄锡王。<a id="a-1l"></a>主治飞虫狱。<a id="a-1m"></a>二十三太一王。<a id="a-1n"></a>主治阳阿狱。<a id="a-1o"></a>二十四合石王。<a id="a-1p"></a>主治大磨狱。<a id="a-1q"></a>二十五凉无王。<a id="a-1r"></a>主治寒雪狱。<a id="a-1s"></a>二十六无原王。<a id="a-1t"></a>主治铁杵狱。<a id="a-1u"></a>二十七政治王。<a id="a-1v"></a>主治铁柱狱。<a id="a-1w"></a>二十八高远王。<a id="a-1x"></a>主治脓血狱。<a id="a-1y"></a>二十九都进王。<a id="a-1z"></a>主治烧石狱三十原都王。<a id="a-20"></a>主治铁轮狱。<a id="a-21"></a>是为三十大苦剧泥犁。<a id="a-22"></a>神明听察疏记罪福不问尊卑。<a id="a-23"></a>一月六奏一岁四覆。<a id="a-24"></a>四覆之日皆用八王。<a id="a-25"></a>八王日者天王案行以比诸天民隶之属。<a id="a-26"></a>有福增寿有罪减算。<a id="a-27"></a>制命长短毛分不差。<a id="a-28"></a>人民盲冥了自不知。<a id="a-29"></a>不预作善收付地狱(出净度三昧经)</p>
  <h2 id="a2A">五官禁人作罪第六</h2>
  <p id="a2B">五官者。<a id="a-2C"></a>一鲜官禁杀。<a id="a-2D"></a>二水官禁盗。<a id="a-2E"></a>三铁官禁淫。<a id="a-2F"></a>四土官禁两舌。<a id="a-2G"></a>五天官禁酒(出净度三昧经)</p>
  <h2 id="a2H">始受地狱生第七</h2>
  <p id="a2I">阎罗王城之东西南面列诸地狱。<a id="a-2J"></a>有日月光而不明净。<a id="a-2K"></a>唯黑耳狱光所不照。<a id="a-2L"></a>人命终时神生中阴。<a id="a-2M"></a>中阴者已舍死阴未及生阴。<a id="a-2N"></a>其罪人者乘中阴身。<a id="a-2O"></a>入泥犁城。<a id="a-2P"></a>泥犁城者(梁言寄系城又云闭城也)是诸罪人。<a id="a-2Q"></a>未受罪之间共聚是处。<a id="a-2R"></a>巧风所吹随业轻重受大小身。<a id="a-2S"></a>臭风所吹成就罪人粗丑之形。<a id="a-2T"></a>香风所吹成就福人微细之体(出问地狱经)</p>
  <h2 id="a2U">应生天堕地狱临终有迎见善恶处第八</h2>
  <p id="a2V">生天堕地狱。<a id="a-2W"></a>各有迎人。<a id="a-2X"></a>人病欲死时。<a id="a-2Y"></a>眼自见来迎。<a id="a-2Z"></a>应生天上者天人持天衣伎乐来迎。<a id="a-2a"></a>应生他方者眼见尊人为说妙言。<a id="a-2b"></a>应堕地狱者眼见兵士持刀楯矛戟索围绕之。<a id="a-2c"></a>所见不同。<a id="a-2d"></a>口不能言。<a id="a-2e"></a>各随所作得其果报。<a id="a-2f"></a>天无枉滥。<a id="a-2g"></a>平直无二。<a id="a-2h"></a>随其所作天网治之(出净度三昧经。<a id="a-2i"></a>华严经云。<a id="a-2j"></a>人欲终时见中阴相。<a id="a-2k"></a>行恶业者见三恶受苦。<a id="a-2l"></a>或见阎罗持诸兵仗囚执将去。<a id="a-2m"></a>或闻苦声。<a id="a-2n"></a>若行善者见诸天宫殿伎女庄严游戏快乐如是等胜事)</p>
  <h2 id="a2o">八王使者于六斋日简阅善恶第九</h2>
  <p id="a2p">八王曰。<a id="a-2q"></a>谓天帝释镇臣三十二人。<a id="a-2r"></a>四镇大王司命司录。<a id="a-2s"></a>五罗大王八王使者。<a id="a-2t"></a>尽出四布覆行。<a id="a-2u"></a>复值四王十五日三十日所奏。<a id="a-2v"></a>案挍人民立行善恶。<a id="a-2w"></a>地狱王亦遣辅臣小王。<a id="a-2x"></a>同时俱出有罪即记。<a id="a-2y"></a>前斋八王日。<a id="a-2z"></a>犯过福强有救安隐无他用福原赦。<a id="a-30"></a>到后斋日重犯。<a id="a-31"></a>罪数多者减寿条名克死。<a id="a-32"></a>岁月日时关下地狱。<a id="a-33"></a>地狱承文书即遣狱鬼持名录召。<a id="a-34"></a>狱鬼无慈死日未到。<a id="a-35"></a>强推作恶令命促尽。<a id="a-36"></a>福多者增寿益算。<a id="a-37"></a>天遣善神营护其身。<a id="a-38"></a>移下地狱拔除罪名。<a id="a-39"></a>除死定生。<a id="a-3A"></a>后生天上(出净度三昧经)</p>
  <h2 id="a3B">寒热边地地狱第十</h2>
  <p id="a3C">云何地狱。<a id="a-3D"></a>答谓寒热边地也。<a id="a-3E"></a>有无量种。<a id="a-3F"></a>今当略说。<a id="a-3G"></a>寒地狱者。<a id="a-3H"></a>了叫唤。<a id="a-3I"></a>不了叫唤。<a id="a-3J"></a>不叫唤。<a id="a-3K"></a>有是三相极恶唤呼。<a id="a-3L"></a>了叫唤者有三。<a id="a-3M"></a>一阿浮陀。<a id="a-3N"></a>二泥罗浮陀。<a id="a-3O"></a>三阿波跛。<a id="a-3P"></a>阿浮陀地狱者由寒身中生似痈。<a id="a-3Q"></a>泥罗浮陀地狱者风吹胀满。<a id="a-3R"></a>阿波跛者极寒风吹剥其身皮肉尽落。<a id="a-3S"></a>皆急战唤声。<a id="a-3T"></a>此三可了。</p>
  <p id="a3U">不了叫唤者。<a id="a-3V"></a>一阿吒鸺吒鸺。<a id="a-3W"></a>二优钵罗。<a id="a-3X"></a>阿吒鸺吒鸺者亦是极寒风所吹。<a id="a-3Y"></a>皮肉剥落唤阿吒鸺吒鸺。<a id="a-3Z"></a>优钵罗者极大风寒吹剥身皮肉体中自铁叶还自缠身。<a id="a-3a"></a>如优钵罗华。<a id="a-3b"></a>以谤贤圣堕此狱中。<a id="a-3c"></a>不叫唤者。<a id="a-3d"></a>一拘牟陀。<a id="a-3e"></a>二须揵提。<a id="a-3f"></a>三伽分陀犁。<a id="a-3g"></a>四伽波昙摩。<a id="a-3h"></a>极寒风吹身胀满。<a id="a-3i"></a>如四种相受苦呻吟。<a id="a-3j"></a>以谤贤圣故堕彼四种地狱。<a id="a-3k"></a>于一切时受无量苦。<a id="a-3l"></a>是一切大寒地狱。<a id="a-3m"></a>处在四洲间。<a id="a-3n"></a>着铁围山底。<a id="a-3o"></a>仰向居止在闇冥中。<a id="a-3p"></a>寒风坏身。<a id="a-3q"></a>大火所烧。<a id="a-3r"></a>如烧竹林。<a id="a-3s"></a>声咳相触。<a id="a-3t"></a>亦有余众生于中受苦。<a id="a-3u"></a>皆谤毁贤圣受如是苦。<a id="a-3v"></a>如世尊说偈。</p>
  <p id="a3w">泥罗浮有百千　　阿浮陀三十五</p>
  <p id="a3x">毁圣恶趣狱　　口及意恶愿</p>
  <p id="a3y">是谓寒地狱。<a id="a-3z"></a>问云何热地狱。<a id="a-40"></a>答一有主治。<a id="a-41"></a>二少主治。<a id="a-42"></a>三无主治。<a id="a-43"></a>此三相治者是考掠也。<a id="a-44"></a>有主。<a id="a-45"></a>一者治活。<a id="a-46"></a>二行。<a id="a-47"></a>三黑绳。<a id="a-48"></a>活地狱者。<a id="a-49"></a>狱卒以利刀斧解剥剉斩罪众生如斩剉草头。<a id="a-4A"></a>皮肉解散罪缘未尽。<a id="a-4B"></a>以冷风吹还生如故。<a id="a-4C"></a>复因罪恶手生铁爪锋利犹刀。<a id="a-4D"></a>各生怨结更相掴截。<a id="a-4E"></a>如刈竹苇。<a id="a-4F"></a>彼此相闻结恨心死故生此中。<a id="a-4G"></a>黑绳地狱者。<a id="a-4H"></a>挓罪人着地。<a id="a-4I"></a>以黑绳拼[(巳/廾)*ㄆ][(巳/廾)*ㄆ]斫截。<a id="a-4J"></a>以斫众生故生彼地狱。</p>
  <p id="a4K">复次以热赤铜。<a id="a-4L"></a>鍱缠身骨破碎髓血流。<a id="a-4M"></a>以鞭杖加众生及出家。<a id="a-4N"></a>不精进受着信施衣故生彼中。<a id="a-4O"></a>极大闇冥苦于烟熏。<a id="a-4P"></a>倒悬其身使歙烟熏。<a id="a-4Q"></a>烟熏穴居众生故也。<a id="a-4R"></a>行地狱者。<a id="a-4S"></a>行列罪众生如屠肆者。<a id="a-4T"></a>截手足耳鼻及头。<a id="a-4U"></a>本为屠儿故受此苦。<a id="a-4V"></a>复次热铁地驾铁火车。<a id="a-4W"></a>狱卒乘之张眼[口*戒]唤叱叱。<a id="a-4X"></a>使走以乘象马驱使疲劳故堕此中。<a id="a-4Y"></a>淫犯他妻驱上剑树自然火烧受如此苦。<a id="a-4Z"></a>谓有主治地狱狱卒者。<a id="a-4a"></a>以行缘故不被火烧。<a id="a-4b"></a>少主治地狱者。<a id="a-4c"></a>一众合二大哭三铁鉴。<a id="a-4d"></a>众合地狱者。<a id="a-4e"></a>罪众生畏地狱卒。<a id="a-4f"></a>无量百千走入山间。<a id="a-4g"></a>前后自然生火。<a id="a-4h"></a>两山自合如磨。<a id="a-4i"></a>血流如河骨肉烂尽。<a id="a-4j"></a>以喜磨众生故也。<a id="a-4k"></a>复次火烧大铁臼以杵捣之。<a id="a-4l"></a>经历百年彼以罪缘而命不尽。<a id="a-4m"></a>以臼捣杀蚤虱及[分*函]杀故也。</p>
  <p id="a4n">大哭地狱者。<a id="a-4o"></a>大铁山周遍火燃四绝无行处。<a id="a-4p"></a>恶狱卒无慈。<a id="a-4q"></a>嗔恚言。<a id="a-4r"></a>欲何所趣。<a id="a-4s"></a>以火烧铁杵击破其头。<a id="a-4t"></a>以困苦万民故生此中也。<a id="a-4u"></a>炙地狱者。<a id="a-4v"></a>大铁山火焰相博。<a id="a-4w"></a>以铁铲铲之。<a id="a-4x"></a>周匝猗炙一面适熟。<a id="a-4y"></a>铲自然转反覆颠倒。<a id="a-4z"></a>以贯刺杀人故生此中也。<a id="a-50"></a>无缺地狱者。<a id="a-51"></a>铁地周匝火然纵广百由旬。<a id="a-52"></a>四门如城以铜薄覆上焰焰相续。<a id="a-53"></a>诸罪众生积聚如薪。<a id="a-54"></a>焰无挂碍燋烂其身受苦无缺。<a id="a-55"></a>以杀父母真人。<a id="a-56"></a>恶意向佛使血流出。<a id="a-57"></a>斗乱僧众。<a id="a-58"></a>及作增上十不善业故生此中也。<a id="a-59"></a>边地狱者。<a id="a-5A"></a>所在家水间山间及旷野。<a id="a-5B"></a>独受恶业报是谓边地狱(出衣品第三卷)</p>
  <p data-pb></p>
  <h2 id="a5C">金刚山间八大地狱各有十六小狱第十一</h2>
  <p id="a5D">四天下外有八万天下而围绕之。<a id="a-5E"></a>八万天下外复有大海。<a id="a-5F"></a>海外复有大金刚山。<a id="a-5G"></a>山外复有山亦名金刚(楼炭经云大铁围山)二山中间日月神天威光不照。<a id="a-5H"></a>有八大地狱。<a id="a-5I"></a>一曰想。<a id="a-5J"></a>二曰黑绳。<a id="a-5K"></a>三曰椎岬。<a id="a-5L"></a>四曰叫唤。<a id="a-5M"></a>五曰大叫唤。<a id="a-5N"></a>六曰烧炙。<a id="a-5O"></a>七曰大烧炙。<a id="a-5P"></a>八曰无间(楼炭经云有不同文多不载也)其一地狱。<a id="a-5Q"></a>各有十六小地狱(问地狱经云。<a id="a-5R"></a>地狱者地上有也)</p>
  <p id="a5S">想地狱十六者。<a id="a-5T"></a>一曰黑沙。<a id="a-5U"></a>二曰沸屎。<a id="a-5V"></a>三曰五百钉。<a id="a-5W"></a>四曰饥。<a id="a-5X"></a>五曰渴。<a id="a-5Y"></a>六曰一铜釜。<a id="a-5Z"></a>七曰多铜釜。<a id="a-5a"></a>八曰石磨。<a id="a-5b"></a>九曰脓血。<a id="a-5c"></a>十曰量火。<a id="a-5d"></a>十一曰灰河。<a id="a-5e"></a>十二曰铁丸。<a id="a-5f"></a>十三曰釿斧。<a id="a-5g"></a>十四曰豺狼。<a id="a-5h"></a>十五曰剑树。<a id="a-5i"></a>十六曰寒冰。</p>
  <p id="a5j">其中众生。<a id="a-5k"></a>手生铁抓迭相嗔忿。<a id="a-5l"></a>以爪相攫应手肉堕。<a id="a-5m"></a>想以为死。<a id="a-5n"></a>复次其中众生怀毒害想。<a id="a-5o"></a>手执刀剑迭相斫刺。<a id="a-5p"></a>剥脔割身碎在地。<a id="a-5q"></a>相谓为死。<a id="a-5r"></a>冷风来吹寻复活起。<a id="a-5s"></a>彼自相言我今已活。<a id="a-5t"></a>久受罪已出想地狱。<a id="a-5u"></a>慞惶求救不觉忽到黑沙地狱。<a id="a-5v"></a>热风暴起吹热黑沙来着其身。<a id="a-5w"></a>烧皮彻骨身中焰起。<a id="a-5x"></a>回旋还身烧炙燋烂。<a id="a-5y"></a>其罪未毕故使不死。<a id="a-5z"></a>久受苦已出黑沙狱到沸屎狱。<a id="a-60"></a>有沸屎铁丸自然满前。<a id="a-61"></a>驱迫罪人使抱铁丸烧其身手。<a id="a-62"></a>复使撮着口中。<a id="a-63"></a>从咽至腹通彻下过无不燋烂。<a id="a-64"></a>有铁嘴虫唼肉达髓苦毒无量。<a id="a-65"></a>受罪未毕复不肯死。<a id="a-66"></a>久受苦已出沸屎狱附到铁钉狱。<a id="a-67"></a>卒扑之偃热铁上。<a id="a-68"></a>舒展其身以钉钉手足。<a id="a-69"></a>周遍身体尽五百钉。<a id="a-6A"></a>苦毒号吟犹复不死。<a id="a-6B"></a>久受苦已出铁钉狱到饥饿狱。<a id="a-6C"></a>即扑热铁上销铜灌口。<a id="a-6D"></a>从咽至腹通彻下过无不燋烂。<a id="a-6E"></a>余罪未尽犹复不死。<a id="a-6F"></a>久受苦已出饥地狱到渴地狱。<a id="a-6G"></a>即扑热铁上以热铁丸着其口中。<a id="a-6H"></a>烧其唇舌通彻下过无不燋烂苦毒啼哭。<a id="a-6I"></a>久受苦已出渴地狱到一铜鍑地狱狱卒怒目捉罪人足倒投鍑中。<a id="a-6J"></a>随汤涌沸上下回旋。<a id="a-6K"></a>身坏烂熟万毒并至故令不死。<a id="a-6L"></a>久受苦已出一铜鍑至多铜鍑地狱。<a id="a-6M"></a>捉罪人足倒投鍑中。<a id="a-6N"></a>随汤涌沸上下回旋举身坏烂。<a id="a-6O"></a>以铁钩取置余鍑中。<a id="a-6P"></a>悲叫苦毒故使不死。<a id="a-6Q"></a>久受苦已出多铜鍑至石磨地狱。<a id="a-6R"></a>捉彼罪人扑热石上。<a id="a-6S"></a>舒展手足以大热石岬其身上。<a id="a-6T"></a>回转揩磨骨肉糜碎。<a id="a-6U"></a>苦毒切痛故使不死。<a id="a-6V"></a>久受苦已出石磨狱至脓血地狱。<a id="a-6W"></a>脓血沸涌罪人于中东西驰走。<a id="a-6X"></a>汤其身体头面烂坏。<a id="a-6Y"></a>又取脓血食之。<a id="a-6Z"></a>通彻下过苦毒难忍故令不死。<a id="a-6a"></a>久受苦已乃出脓血至量火地狱。<a id="a-6b"></a>有大火聚其火炎炽驱迫罪人。<a id="a-6c"></a>手执铁升以量火聚。<a id="a-6d"></a>遍烧身体苦毒热痛。<a id="a-6e"></a>吟呻号哭故令不死。<a id="a-6f"></a>久受苦已出量火狱到灰河地狱。<a id="a-6g"></a>纵广深浅各五百由旬。<a id="a-6h"></a>灰汤涌沸恶气[泳-永+逢]渤回波相搏声响可畏。<a id="a-6i"></a>从底至上铁刺纵横。<a id="a-6j"></a>其河岸上有剑树林。<a id="a-6k"></a>枝叶华实皆是刀剑。<a id="a-6l"></a>罪人入河随波上下。<a id="a-6m"></a>回覆沉没铁刺刺身。<a id="a-6n"></a>内外通彻脓血流出。<a id="a-6o"></a>苦痛万端故令不死。<a id="a-6p"></a>乃出灰河至彼岸上。<a id="a-6q"></a>利剑割刺身体伤破。<a id="a-6r"></a>复有豺狼来啮罪人生食其肉。<a id="a-6s"></a>走上剑树剑刃下向。<a id="a-6t"></a>下剑树时剑刃上向。<a id="a-6u"></a>手攀手绝足蹋足断。<a id="a-6v"></a>皮肉堕落唯有白骨筋脉相连。<a id="a-6w"></a>时剑树上有铁嘴乌。<a id="a-6x"></a>啄头食脑苦毒号叫故令不死。<a id="a-6y"></a>还入灰河随波沉没。<a id="a-6z"></a>铁刺刺身苦毒万端。<a id="a-70"></a>皮肉烂坏脓血流出。<a id="a-71"></a>唯有白骨浮漂于外。<a id="a-72"></a>冷风来吹寻便起立。<a id="a-73"></a>宿对所牵不觉忽至铁丸地狱。<a id="a-74"></a>有热铁丸狱鬼驱投之。<a id="a-75"></a>手足烂坏举身火然。<a id="a-76"></a>万毒并至故令不死。<a id="a-77"></a>久受苦已乃出铁丸至釿斧地狱。<a id="a-78"></a>捉此罪人扑热铁上。<a id="a-79"></a>以热铁釿斧斫其手足耳鼻身体。<a id="a-7A"></a>苦毒号叫犹复不死。<a id="a-7B"></a>久受罪已出釿斧狱至豺狼地狱。<a id="a-7C"></a>有群豺狼竞来[齒*齊]龊。<a id="a-7D"></a>肉堕骨伤脓血流出。<a id="a-7E"></a>苦痛万端故令不死。<a id="a-7F"></a>久受苦已乃出豺狼至剑树狱。<a id="a-7G"></a>入彼剑林有暴风起。<a id="a-7H"></a>吹剑树叶堕其身上。<a id="a-7I"></a>头面身体无不伤坏。<a id="a-7J"></a>有铁嘴乌啄其两目。<a id="a-7K"></a>苦痛悲号故使不死。<a id="a-7L"></a>久受苦已乃出剑树至寒冰狱。<a id="a-7M"></a>有大寒风吹其身上。<a id="a-7N"></a>举体冻伤皮肉堕落。<a id="a-7O"></a>苦毒叫唤然后命终。<a id="a-7P"></a>身为不善口意亦然。<a id="a-7Q"></a>斯堕想地狱怖惧毛竖。</p>
  <p id="a7R">黑绳大地狱。<a id="a-7S"></a>有十六小狱周匝围绕。<a id="a-7T"></a>各纵广五百由旬。<a id="a-7U"></a>何故名黑绳。<a id="a-7V"></a>其诸狱卒捉彼罪人扑热铁上。<a id="a-7W"></a>舒展其身以热铁绳絣之使直。<a id="a-7X"></a>以热铁斧逐绳道斫罪人作百千段。<a id="a-7Y"></a>复次以铁绳絣锯之。<a id="a-7Z"></a>复次悬热铁绳交横无数。<a id="a-7a"></a>驱迫罪人使行绳间。<a id="a-7b"></a>恶风暴起吹诸铁绳历络其身。<a id="a-7c"></a>烧皮彻肉燋骨沸髓苦毒万端。<a id="a-7d"></a>余罪未毕故使不死。<a id="a-7e"></a>故名黑绳。<a id="a-7f"></a>久受苦已乃出黑绳至黑沙地狱。<a id="a-7g"></a>乃至寒冰地狱然后命终。<a id="a-7h"></a>恶意向父母佛及声闻。<a id="a-7i"></a>则堕黑绳狱苦痛不可称。</p>
  <p id="a7j">推岬大地狱。<a id="a-7k"></a>有十六小狱围绕。<a id="a-7l"></a>各纵广五百由旬。<a id="a-7m"></a>何故名推岬。<a id="a-7n"></a>有大石山两山相对。<a id="a-7o"></a>人入此中。<a id="a-7p"></a>山自然合推岬其身。<a id="a-7q"></a>骨肉糜碎山还故处。<a id="a-7r"></a>苦毒万端故使不死。<a id="a-7s"></a>复有大铁象举身火然哮呼而来。<a id="a-7t"></a>蹴蹋罪人婉转其上。<a id="a-7u"></a>身体糜碎脓血流出。<a id="a-7v"></a>号啕悲叫故使不死。<a id="a-7w"></a>复捉罪人卧大石上以大石岬。<a id="a-7x"></a>复取罪人卧地铁杵捣之。<a id="a-7y"></a>从足至头皮肉糜碎。<a id="a-7z"></a>脓血流出万毒并至。<a id="a-80"></a>余罪未毕故令不死故名推岬。<a id="a-81"></a>久受苦已乃出推岬到黑沙地狱。<a id="a-82"></a>乃至寒冰然后命终。<a id="a-83"></a>但造三恶业不修三善行。<a id="a-84"></a>堕推岬地狱苦痛不可称。</p>
  <p id="a85">叫唤大地狱。<a id="a-86"></a>有十六小地狱。<a id="a-87"></a>各纵广五百由旬。<a id="a-88"></a>何故名叫唤狱。<a id="a-89"></a>狱卒捉罪人掷大镬中。<a id="a-8A"></a>又置大铁鍑中。<a id="a-8B"></a>热汤涌沸煮彼罪人。<a id="a-8C"></a>号啕叫唤苦痛辛酸。<a id="a-8D"></a>又取彼罪人掷不[金*敖]上。<a id="a-8E"></a>反覆煎熬号啕叫唤。<a id="a-8F"></a>余罪未毕故使不死故名叫唤。<a id="a-8G"></a>久受苦已乃出叫唤至黑沙地狱。<a id="a-8H"></a>乃至寒水尔乃命终。<a id="a-8I"></a>嗔恚怀毒造诸恶行。<a id="a-8J"></a>堕叫唤地狱。</p>
  <p id="a8K">大叫唤大地狱。<a id="a-8L"></a>有十六小狱。<a id="a-8M"></a>何名大叫唤。<a id="a-8N"></a>取彼罪人着大铁釜中。<a id="a-8O"></a>又置铁镬中。<a id="a-8P"></a>热汤涌沸煮彼罪人。<a id="a-8Q"></a>又掷大[金*敖]上。<a id="a-8R"></a>反覆煎熬号啕大叫苦痛辛酸。<a id="a-8S"></a>余罪未毕故使不死名大叫唤。<a id="a-8T"></a>久受苦已出大叫唤至寒冰狱。<a id="a-8U"></a>尔乃命终。<a id="a-8V"></a>习众邪见。<a id="a-8W"></a>为爱网所牵。<a id="a-8X"></a>造卑陋行。<a id="a-8Y"></a>堕大叫唤狱。</p>
  <p id="a8Z">烧炙地狱。<a id="a-8a"></a>有十六小地狱。<a id="a-8b"></a>何故名烧炙。<a id="a-8c"></a>将诸罪人置铁城中。<a id="a-8d"></a>其城火然内外俱赤烧炙罪人。<a id="a-8e"></a>又着铁楼上。<a id="a-8f"></a>其楼火然内外俱赤。<a id="a-8g"></a>又掷着大铁陶中。<a id="a-8h"></a>其陶火然内外俱赤。<a id="a-8i"></a>烧炙罪人皮肉燋烂万毒并至。<a id="a-8j"></a>余罪未毕故使不死。<a id="a-8k"></a>故名为烧炙。<a id="a-8l"></a>久受苦已出烧炙狱至黑沙狱。<a id="a-8m"></a>乃至寒冰然后命终。<a id="a-8n"></a>为烧炙行堕烧炙地狱。<a id="a-8o"></a>长夜受烧炙苦。</p>
  <p id="a8p">大烧炙地狱。<a id="a-8q"></a>有十六小地狱。<a id="a-8r"></a>纵广五百由旬。<a id="a-8s"></a>将诸罪人置铁城中。<a id="a-8t"></a>其城火然内外俱赤。<a id="a-8u"></a>烧炙罪人皮肉燋烂万毒并至。<a id="a-8v"></a>有大火坑火焰炽盛。<a id="a-8w"></a>其坑两岸有大火山。<a id="a-8x"></a>捉彼罪人贯铁叉上竖着火中重火烧炙皮肉燋烂。<a id="a-8y"></a>余罪未毕故使不死。<a id="a-8z"></a>久受苦已出大烧炙至黑沙地狱。<a id="a-90"></a>乃至寒冰尔乃命终。<a id="a-91"></a>舍善果业为众恶行。<a id="a-92"></a>堕大烧炙狱。</p>
  <p id="a93">无间大地狱。<a id="a-94"></a>有十六小狱。<a id="a-95"></a>各纵广五百由旬。<a id="a-96"></a>捉彼罪人剥取其皮从足至顶。<a id="a-97"></a>即以其皮缠罪人身。<a id="a-98"></a>着火车轮蹍热铁地。<a id="a-99"></a>周行反覆身体碎烂。<a id="a-9A"></a>皮肉堕落万毒并至故使不死。<a id="a-9B"></a>又有铁城四面火起。<a id="a-9C"></a>东焰至西西焰至东。<a id="a-9D"></a>南北上下亦复如是。<a id="a-9E"></a>焰炽回遑间无空处。<a id="a-9F"></a>东西驰走烧炙其身皮肉燋烂。<a id="a-9G"></a>苦痛辛酸万毒并至。<a id="a-9H"></a>罪人在中久乃门开。<a id="a-9I"></a>其诸罪人奔走往趣。<a id="a-9J"></a>身诸枝节皆火焰出。<a id="a-9K"></a>走欲至门门自然闭。<a id="a-9L"></a>余罪未毕故使不死。<a id="a-9M"></a>又其中罪人举目所见但见恶色。<a id="a-9N"></a>耳闻恶声鼻闻臭气。<a id="a-9O"></a>身触苦痛意念恶法。<a id="a-9P"></a>弹指之顷无不苦时。<a id="a-9Q"></a>故名无间地狱。<a id="a-9R"></a>久受苦已命终。<a id="a-9S"></a>为重罪行生恶趣。<a id="a-9T"></a>乃至寒冰地狱。<a id="a-9U"></a>尔乃命终。<a id="a-9V"></a>为重罪行生恶趣业。<a id="a-9W"></a>堕无间狱罪不可称名。<a id="a-9X"></a>八大地狱各有十六小地狱。</p>
  <p data-pb></p>
  <h2 id="a9Y">金刚山间别有十地狱第十二</h2>
  <p id="a9Z">二大金刚山间。<a id="a-9a"></a>有大风起名为僧佉。<a id="a-9b"></a>若使风来至四天下及八万天下。<a id="a-9c"></a>大地诸山去地十里。<a id="a-9d"></a>或至百里飞扬空中皆悉糜碎。<a id="a-9e"></a>如壮士手把轻糠散于空中。<a id="a-9f"></a>由二大山遮止此风。<a id="a-9g"></a>若使风至四天下者。<a id="a-9h"></a>其中众生溪河江海皆当焦枯。<a id="a-9i"></a>又山间风臭处不净腥秽酷烈。<a id="a-9j"></a>若使来至四天下者。<a id="a-9k"></a>熏诸众生皆当失目。<a id="a-9l"></a>又此二山多所饶益。<a id="a-9m"></a>亦是众生行报所致。</p>
  <p id="a9n">又二山间有十地狱。<a id="a-9o"></a>一名厚云。<a id="a-9p"></a>二名无云。<a id="a-9q"></a>三名呵呵。<a id="a-9r"></a>四名奈何。<a id="a-9s"></a>五名羊鸣。<a id="a-9t"></a>六名须干提。<a id="a-9u"></a>七名优钵罗。<a id="a-9v"></a>八名拘物头。<a id="a-9w"></a>九名分陀利。<a id="a-9x"></a>十名钵头摩。<a id="a-9y"></a>云何名厚云。<a id="a-9z"></a>地狱罪人自然生身。<a id="a-A0"></a>譬如厚云故名厚云。<a id="a-A1"></a>云何名无云。<a id="a-A2"></a>众生生身犹如段肉故名无云。<a id="a-A3"></a>云何名呵呵。<a id="a-A4"></a>苦痛切身皆称呵呵故名呵呵。<a id="a-A5"></a>云何名奈何。<a id="a-A6"></a>受罪众生苦痛酸切无所归依皆称奈何。<a id="a-A7"></a>云何名羊鸣。<a id="a-A8"></a>受罪众生苦痛切身欲举声语舌不能转直如羊鸣。<a id="a-A9"></a>云何名须干提华。<a id="a-AA"></a>狱皆黑如须干提华色。<a id="a-AB"></a>云何名优钵罗华。<a id="a-AC"></a>狱皆青如优钵罗华。<a id="a-AD"></a>云何名拘物头华。<a id="a-AE"></a>狱皆红如拘物头色。<a id="a-AF"></a>云何名分陀利华。<a id="a-AG"></a>狱皆白如分陀利华。<a id="a-AH"></a>云何名钵头摩华。<a id="a-AI"></a>狱皆赤如钵头摩华色。<a id="a-AJ"></a>喻如有箪受六十四斛满中胡麻。<a id="a-AK"></a>有人百岁持一麻去。<a id="a-AL"></a>如是至尽。<a id="a-AM"></a>厚云地狱受罪未竟。<a id="a-AN"></a>如二十厚云地狱寿。<a id="a-AO"></a>与一无云地狱寿等。<a id="a-AP"></a>如二十无云地狱寿。<a id="a-AQ"></a>与一呵呵地狱寿等。<a id="a-AR"></a>如二十呵呵地狱寿。<a id="a-AS"></a>与一奈何地狱寿等。<a id="a-AT"></a>如二十奈何地狱寿。<a id="a-AU"></a>与一羊鸣地狱寿等。<a id="a-AV"></a>如二十羊鸣地狱寿。<a id="a-AW"></a>与一须干提地狱寿等。<a id="a-AX"></a>如二十须干提地狱寿。<a id="a-AY"></a>与一优钵罗地狱寿等。<a id="a-AZ"></a>如二十优钵罗地狱寿。<a id="a-Aa"></a>与一拘物头地狱寿等。<a id="a-Ab"></a>如二十拘物头地狱寿。<a id="a-Ac"></a>与一分陀利地狱寿等。<a id="a-Ad"></a>如二十分陀利地狱寿。<a id="a-Ae"></a>与一钵头摩地狱寿等。<a id="a-Af"></a>如二十钵头摩寿名一中劫。<a id="a-Ag"></a>如二十中劫名一大劫。<a id="a-Ah"></a>钵头摩地狱中火焰炽盛。<a id="a-Ai"></a>罪人去火一百由旬。<a id="a-Aj"></a>火已烧炙去六十由旬。<a id="a-Ak"></a>两耳已聋无所闻知。<a id="a-Al"></a>去五十由旬两目已盲无所复见。<a id="a-Am"></a>瞿波利比丘已怀恶心。<a id="a-An"></a>谤舍利弗目揵连。<a id="a-Ao"></a>身坏命终堕此钵头摩地狱中(出长阿含经楼炭大同小异也)</p>
 </body>
</html>