<!doctype html>
<html id="z3IBWOk1Hx" data-ver="905">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十三(声闻无学僧部第十二之一)</h1>
  <p id="a2">迦葉身黄金色妇亦同姿出家得道一 迦葉从贫母乞食二 迦葉结集三藏黜斥阿难使尽余漏三 迦葉结法藏竟入鸡足山待弥勒佛四 大迦葉宾头卢君屠钵叹罗云不般涅槃至佛法灭尽五 宾头卢以神力取树提钵被摈拘耶尼六 憍陈如拘邻等五人先得道二缘七 郁鞞罗那提伽耶三迦葉受佛化悟道八 须菩提前身割口施僧得生天上九 须菩提初生及出家十 阿那律端正或谓美女欲意往向自成女十一 阿那律化一淫女令得正信十二 阿那律先身为劫以箭挑佛灯得报无量十三 阿那律前生贫穷施缘觉食七生得道十四 阿那律等共化跋提长者及姊十五</p>
  <p data-pb></p>
  <h2 id="a3">迦葉身黄金色妇亦同姿出家得道第一</h2>
  <p id="a4">葉父者。<a id="a-5"></a>曰尼俱律陀。<a id="a-6"></a>摩竭国人也。<a id="a-7"></a>出自婆罗门种。<a id="a-8"></a>宿命福德生世大富。<a id="a-9"></a>珍奇宝物国中第一。<a id="a-A"></a>财比国王。<a id="a-B"></a>千分少一。<a id="a-C"></a>夫妇孤独乏无儿息。<a id="a-D"></a>近在舍侧有大树神。<a id="a-E"></a>时彼夫妇为欲有儿。<a id="a-F"></a>三牲祭祠累岁不遂。<a id="a-G"></a>其人大忿便与期七日。<a id="a-H"></a>若复无验当剪罚汝。<a id="a-I"></a>弃都道头以火烧之。<a id="a-J"></a>神闻惊怖。<a id="a-K"></a>上告息意天王。<a id="a-L"></a>天王即将神。<a id="a-M"></a>告天帝释。<a id="a-N"></a>帝释即以天眼观欲界中。<a id="a-O"></a>未有堪任为彼子者。<a id="a-P"></a>乃告梵王。<a id="a-Q"></a>梵遍观见。<a id="a-R"></a>一梵天临当寿终。<a id="a-S"></a>便告之曰。<a id="a-T"></a>汝可生阎浮提。<a id="a-U"></a>为尼俱律陀作子。<a id="a-V"></a>梵天对曰。<a id="a-W"></a>婆罗门者多诸邪见。<a id="a-X"></a>我若下生不能为其作子。<a id="a-Y"></a>梵王答曰。<a id="a-Z"></a>彼婆罗门宿时大德。<a id="a-a"></a>欲界众生无有堪任为作子者。<a id="a-b"></a>汝若往生。<a id="a-c"></a>吾当敕天帝释令拥护汝。<a id="a-d"></a>不使中道堕邪见也。<a id="a-e"></a>梵天曰唯。<a id="a-f"></a>帝释即以告树神。<a id="a-g"></a>树神还告长者。<a id="a-h"></a>勿见嗔恨。<a id="a-i"></a>却后七日必令有子。<a id="a-j"></a>七日已满妇便有娠。<a id="a-k"></a>十月乃生。<a id="a-l"></a>身黄金色而有光明。<a id="a-m"></a>相师占曰。<a id="a-n"></a>此儿宿福有大威德。<a id="a-o"></a>志力清远不贪世务。<a id="a-p"></a>若后出家必登</p>
  <p data-pb></p>
  <h2 id="aq">迦葉从贫母乞食第二</h2>
  <p id="ar">迦葉舍豪富而从贫乞。<a id="a-s"></a>入王舍城见一孤独母。<a id="a-t"></a>最甚贫困。<a id="a-u"></a>街巷大粪聚上。<a id="a-v"></a>傍凿粪聚以为岩窟。<a id="a-w"></a>羸劣疾病常卧其中。<a id="a-x"></a>无有衣食。<a id="a-y"></a>施一小篱以障五形。<a id="a-z"></a>寿命将终。<a id="a-10"></a>长者青衣。<a id="a-11"></a>行弃米汁臭恶难言。<a id="a-12"></a>母从乞之。<a id="a-13"></a>即以破瓦盛着左右。<a id="a-14"></a>迦葉哀之往乞多少。<a id="a-15"></a>老母说偈。<a id="a-16"></a>言其臭恶。<a id="a-17"></a>迦葉犹以慈悲。<a id="a-18"></a>忍而乞之。<a id="a-19"></a>老母欢喜即以施。<a id="a-1A"></a>迦葉恐母不信岂能食之。<a id="a-1B"></a>即于母前饮毕荡钵。<a id="a-1C"></a>示现神力。<a id="a-1D"></a>母大踊跃。<a id="a-1E"></a>一心遥视。<a id="a-1F"></a>迦葉告曰。<a id="a-1G"></a>母今何愿。<a id="a-1H"></a>时母厌世苦。<a id="a-1I"></a>闻天上乐愿生天上。<a id="a-1J"></a>数日寿终。<a id="a-1K"></a>即生第二忉利天宫。<a id="a-1L"></a>即念故恩求欲供养。<a id="a-1M"></a>释提桓因闻是事已。<a id="a-1N"></a>即与天后持百味食盛小瓶中。<a id="a-1O"></a>下诣漏室。<a id="a-1P"></a>变其形状。<a id="a-1Q"></a>似于老人。<a id="a-1R"></a>织席贫穷。<a id="a-1S"></a>迦葉分卫见而往乞。<a id="a-1T"></a>夫妻告言。<a id="a-1U"></a>我今贫苦辄自割损。<a id="a-1V"></a>以施贤者。<a id="a-1W"></a>令吾得福。<a id="a-1X"></a>迦葉下钵。<a id="a-1Y"></a>乃开小瓶。<a id="a-1Z"></a>香熏大城。<a id="a-1a"></a>迦葉即嫌。<a id="a-1b"></a>便入三昧。<a id="a-1c"></a>复身飞去。<a id="a-1d"></a>弹指欢喜(出摩诃迦葉度贫母经)</p>
  <h2 id="a1e">迦葉结集三藏黜斥阿难使尽余漏第三</h2>
  <p id="a1f">诸天礼迦葉足。<a id="a-1g"></a>说偈赞叹。<a id="a-1h"></a>大德知不。<a id="a-1i"></a>法船欲破。<a id="a-1j"></a>法城欲颓。<a id="a-1k"></a>法海欲竭。<a id="a-1l"></a>法幢欲倒。<a id="a-1m"></a>法灯欲灭。<a id="a-1n"></a>说法人欲去。<a id="a-1o"></a>行道人渐少。<a id="a-1p"></a>恶人转盛。<a id="a-1q"></a>当以大慈建立佛法。<a id="a-1r"></a>迦葉心如大海。<a id="a-1s"></a>澄清不动。<a id="a-1t"></a>久而答曰。<a id="a-1u"></a>世间不久。<a id="a-1v"></a>无智盲冥。<a id="a-1w"></a>迦葉思惟。<a id="a-1x"></a>我今云何。<a id="a-1y"></a>使三僧祇劫难得佛法而得久住。<a id="a-1z"></a>唯当结集三藏。<a id="a-20"></a>可得久住耳。<a id="a-21"></a>未来世人可得受行。<a id="a-22"></a>佛世世勤苦。<a id="a-23"></a>慈悲众生学得是法。<a id="a-24"></a>为人显说。<a id="a-25"></a>我等亦应承用开化。<a id="a-26"></a>升须弥山顶。<a id="a-27"></a>鸣钟揵捶。<a id="a-28"></a>而说偈言。</p>
  <p id="a29">诸佛弟子　　若念于佛　　当报佛恩</p>
  <p id="a2A">莫入涅槃</p>
  <p id="a2B">是揵捶音。<a id="a-2C"></a>及迦葉语。<a id="a-2D"></a>声遍至三千大千世界。<a id="a-2E"></a>皆悉闻知。<a id="a-2F"></a>诸有弟子得神力者。<a id="a-2G"></a>集迦葉所。<a id="a-2H"></a>迦葉以天语告言。<a id="a-2I"></a>佛般涅槃诸知法弟子。<a id="a-2J"></a>皆随灭度。<a id="a-2K"></a>佛法欲灭。<a id="a-2L"></a>未来众生甚可怜愍。<a id="a-2M"></a>失智慧眼。<a id="a-2N"></a>愚痴盲冥。<a id="a-2O"></a>我等应当承用佛教。<a id="a-2P"></a>待结集法藏竟。<a id="a-2Q"></a>随意灭度。<a id="a-2R"></a>迦葉选得千人。<a id="a-2S"></a>唯除阿难皆得罗汉。<a id="a-2T"></a>频婆娑罗王。<a id="a-2U"></a>得道常敕宫中饭食千人。<a id="a-2V"></a>阿阇世王不断是法。<a id="a-2W"></a>迦葉思惟。<a id="a-2X"></a>若常乞食。<a id="a-2Y"></a>当有外道强来难问。<a id="a-2Z"></a>废阙法事。<a id="a-2a"></a>到王舍城以事告王。<a id="a-2b"></a>王当给食。<a id="a-2c"></a>日日送来。<a id="a-2d"></a>夏三月安居。<a id="a-2e"></a>迦葉观谁有烦恼。<a id="a-2f"></a>唯有阿难。<a id="a-2g"></a>大迦葉即数之云。<a id="a-2h"></a>犯六突吉罗罪。<a id="a-2i"></a>尽应僧中忏悔。<a id="a-2j"></a>阿难即随教。<a id="a-2k"></a>长跪合手。<a id="a-2l"></a>偏袒右肩脱革屣忏悔。<a id="a-2m"></a>迦葉于僧中起。<a id="a-2n"></a>牵手出之。<a id="a-2o"></a>语言。<a id="a-2p"></a>汝宜尽漏。<a id="a-2q"></a>若残结未亡。<a id="a-2r"></a>汝勿来也。<a id="a-2s"></a>便自闭门。<a id="a-2t"></a>与诸罗汉共议。<a id="a-2u"></a>谁能结集毗尼法藏者。<a id="a-2v"></a>长老阿泥卢豆言。<a id="a-2w"></a>舍利弗是第二佛。<a id="a-2x"></a>憍梵波提柔软和雅。<a id="a-2y"></a>闲居燕寂皆能知毗尼藏。<a id="a-2z"></a>今在天上尸利沙树园。<a id="a-30"></a>使下座比丘往传。<a id="a-31"></a>迦葉意云。<a id="a-32"></a>漏尽罗汉皆会阎浮提。<a id="a-33"></a>僧有大法事。<a id="a-34"></a>今可疾来。<a id="a-35"></a>憍梵波提心疑。<a id="a-36"></a>问曰。<a id="a-37"></a>为斗诤破僧耶。<a id="a-38"></a>佛日灭度耶。<a id="a-39"></a>答曰。<a id="a-3A"></a>大师灭度。<a id="a-3B"></a>我和上舍利弗今在何所。<a id="a-3C"></a>答曰。<a id="a-3D"></a>先入涅槃。<a id="a-3E"></a>憍梵波提问曰。<a id="a-3F"></a>目连阿难罗睺今何所作。<a id="a-3G"></a>答曰。<a id="a-3H"></a>目连已灭度。<a id="a-3I"></a>阿难由有忧结。<a id="a-3J"></a>愁苦啼哭不能自喻。<a id="a-3K"></a>罗睺已得罗汉无复忧苦。<a id="a-3L"></a>憍梵波提言。<a id="a-3M"></a>我和上大师皆已灭度。<a id="a-3N"></a>我今不能复下。<a id="a-3O"></a>即入涅槃。<a id="a-3P"></a>阿难思惟诸法求尽残漏。<a id="a-3Q"></a>坐禅经行定力少不时得道。<a id="a-3R"></a>后夜疲极欲息卧。<a id="a-3S"></a>头未至枕廓然得悟。<a id="a-3T"></a>作大力罗汉。<a id="a-3U"></a>其夜到僧堂敲门。<a id="a-3V"></a>唤大迦葉。<a id="a-3W"></a>大迦葉言。<a id="a-3X"></a>汝何以来。<a id="a-3Y"></a>答言。<a id="a-3Z"></a>我今夜尽漏。<a id="a-3a"></a>迦葉言。<a id="a-3b"></a>我不与开门。<a id="a-3c"></a>汝从门钥孔中来。<a id="a-3d"></a>阿难即从钥孔中入忏悔。<a id="a-3e"></a>大迦葉莫复见责。<a id="a-3f"></a>迦葉手摩其头。<a id="a-3g"></a>我故使汝得道耳。<a id="a-3h"></a>汝无嫌恨。<a id="a-3i"></a>我亦如是。<a id="a-3j"></a>大迦葉语阿难言。<a id="a-3k"></a>从转法轮经。<a id="a-3l"></a>至大般涅槃。<a id="a-3m"></a>集作四阿含。<a id="a-3n"></a>增一中长相应。<a id="a-3o"></a>是名修妒路法藏。<a id="a-3p"></a>诸罗汉更问。<a id="a-3q"></a>谁能明了集毗尼法藏皆言。<a id="a-3r"></a>长老优波离。<a id="a-3s"></a>于五百罗汉中。<a id="a-3t"></a>持律第一。<a id="a-3u"></a>我等今请。<a id="a-3v"></a>优波离受教。<a id="a-3w"></a>坐师子座言。<a id="a-3x"></a>佛在何处。<a id="a-3y"></a>说毗尼结戒。<a id="a-3z"></a>时须提陀迦兰陀长者子。<a id="a-40"></a>初犯淫欲法。<a id="a-41"></a>始结大罪。<a id="a-42"></a>诸罗汉思惟。<a id="a-43"></a>谁能明了。<a id="a-44"></a>学阿毗昙藏。<a id="a-45"></a>念。<a id="a-46"></a>长老阿难于五百罗汉中。<a id="a-47"></a>解修多罗义第一。<a id="a-48"></a>我等今请。<a id="a-49"></a>阿难受请。<a id="a-4A"></a>佛在舍婆提城。<a id="a-4B"></a>说五怖五罪五除五灭。<a id="a-4C"></a>以是因缘。<a id="a-4D"></a>此生身心受无量喜。<a id="a-4E"></a>复堕恶道中。<a id="a-4F"></a>如是等名阿毗昙藏(出大智论第二卷)</p>
  <p data-pb></p>
  <h2 id="a4G">迦葉结法藏竟入鸡足山待弥勒佛第四</h2>
  <p id="a4H">迦葉结法藏竟。<a id="a-4I"></a>入鸡足山。<a id="a-4J"></a>破为三分。<a id="a-4K"></a>于中铺草布地。<a id="a-4L"></a>即自思惟。<a id="a-4M"></a>而语身言。<a id="a-4N"></a>如来昔以粪扫衣。<a id="a-4O"></a>覆蔽于汝。<a id="a-4P"></a>乃至为弥勒法藏应住于此。<a id="a-4Q"></a>因说偈言。</p>
  <p id="a4R">我以神通力　　当知于此身</p>
  <p id="a4S">以粪扫衣覆　　至弥勒出世</p>
  <p id="a4T">时我为弥勒　　教化诸弟子</p>
  <p id="a4U">即起三三昧。<a id="a-4V"></a>如一入涅槃以三山覆身。<a id="a-4W"></a>如子入母腹。<a id="a-4X"></a>而自不失坏。<a id="a-4Y"></a>二若阿阇世王来。<a id="a-4Z"></a>先约相见。<a id="a-4a"></a>来者山应当开。<a id="a-4b"></a>阿阇世若不见我。<a id="a-4c"></a>当吐热血死。<a id="a-4d"></a>三阿难来山开。<a id="a-4e"></a>弥勒与九十六千万弟子来此。<a id="a-4f"></a>取迦葉身以示脊属。<a id="a-4g"></a>令悉学我持戒功德(出阿育王经第七卷)</p>
  <p data-pb></p>
  <h2 id="a4h">大迦葉宾头卢君屠钵叹罗云不般涅槃至佛法灭尽第五</h2>
  <p id="a4i">勒佛。<a id="a-4j"></a>亦以三乘法。<a id="a-4k"></a>教我弟子。<a id="a-4l"></a>大迦葉者。<a id="a-4m"></a>当佐弥勒劝化。<a id="a-4n"></a>又君屠钵叹比丘。<a id="a-4o"></a>宾头卢比丘。<a id="a-4p"></a>罗云比丘。<a id="a-4q"></a>四大声闻。<a id="a-4r"></a>约不般涅槃。<a id="a-4s"></a>须佛法没尽。<a id="a-4t"></a>然后乃般涅槃。<a id="a-4u"></a>大迦葉住摩竭国界毗提村中山。<a id="a-4v"></a>弥勒当与数千人往至其所。<a id="a-4w"></a>诸鬼神等。<a id="a-4x"></a>当为开石门见其禅窟。<a id="a-4y"></a>时弥勒佛。<a id="a-4z"></a>申右手指。<a id="a-50"></a>以示迦葉。<a id="a-51"></a>告诸民人。<a id="a-52"></a>过去久远释迦佛弟子。<a id="a-53"></a>名曰迦葉。<a id="a-54"></a>头陀第一。<a id="a-55"></a>今故现在。<a id="a-56"></a>弥勒佛。<a id="a-57"></a>当取迦葉僧伽梨着之。<a id="a-58"></a>迦葉身体奄忽星散。<a id="a-59"></a>弥勒取种种花。<a id="a-5A"></a>当供养迦葉。<a id="a-5B"></a>有敬心故(出弥勒下生经)</p>
  <p data-pb></p>
  <h2 id="a5C">宾头卢以神力取树提钵被摈拘耶尼第六</h2>
  <p id="a5D">王舍城中树提居士。<a id="a-5E"></a>入海客还。<a id="a-5F"></a>饷一栴檀作钵。<a id="a-5G"></a>置络囊中。<a id="a-5H"></a>悬高杙上言。<a id="a-5I"></a>若沙门婆罗门。<a id="a-5J"></a>能不以梯杖得者。<a id="a-5K"></a>便取。<a id="a-5L"></a>富楼那等皆言。<a id="a-5M"></a>欲见神力掉头而去。<a id="a-5N"></a>宾头卢。<a id="a-5O"></a>姓颇罗堕诣树提。<a id="a-5P"></a>树提言。<a id="a-5Q"></a>善来颇罗堕。<a id="a-5R"></a>能不以梯杖取钵者与。<a id="a-5S"></a>宾头卢入定。<a id="a-5T"></a>伸手取钵。<a id="a-5U"></a>居士以盛满饭授之。<a id="a-5V"></a>食已持去。<a id="a-5W"></a>有一比丘。<a id="a-5X"></a>少欲知足。<a id="a-5Y"></a>问从何处得。<a id="a-5Z"></a>宾头卢具说上事。<a id="a-5a"></a>少欲比丘诃责言。<a id="a-5b"></a>为受赤裸外道物。<a id="a-5c"></a>云何名比丘。<a id="a-5d"></a>于未受大戒人前。<a id="a-5e"></a>现过人圣法。<a id="a-5f"></a>诃已白佛。<a id="a-5g"></a>佛集僧。<a id="a-5h"></a>问宾头卢。<a id="a-5i"></a>汝实作是事不。<a id="a-5j"></a>答言。<a id="a-5k"></a>实尔。<a id="a-5l"></a>佛语颇罗堕。<a id="a-5m"></a>尽形摈汝。<a id="a-5n"></a>不应得在阎浮提住。<a id="a-5o"></a>宾头卢。<a id="a-5p"></a>奉教还房。<a id="a-5q"></a>付卧具床榻还僧。<a id="a-5r"></a>持衣钵。<a id="a-5s"></a>从阎浮提没。<a id="a-5t"></a>现瞿耶尼。<a id="a-5u"></a>教化四众广兴佛事(出十诵律六诵第二卷僧祇弥沙塞四分大同小异)</p>
  <h2 id="a5v">憍陈拘邻等五人在先得道二缘第七</h2>
  <p id="a5w">佛在迦毗罗卫国。<a id="a-5x"></a>尼拘卢陀僧伽蓝。<a id="a-5y"></a>诸释问佛。<a id="a-5z"></a>憍陈如等。<a id="a-60"></a>宿有何缘。<a id="a-61"></a>如来出世法鼓初振。<a id="a-62"></a>最先得闻甘露始降便蒙沾泽。<a id="a-63"></a>异口同音称赞无量。<a id="a-64"></a>比丘闻之。<a id="a-65"></a>以事白佛。<a id="a-66"></a>佛言。<a id="a-67"></a>非独今日先度五人。<a id="a-68"></a>我于久远亦济此等。<a id="a-69"></a>以身为船。<a id="a-6A"></a>救彼没溺全其生命。<a id="a-6B"></a>吾今成佛先拔济之。<a id="a-6C"></a>比丘白佛。<a id="a-6D"></a>此事云何。<a id="a-6E"></a>佛言。<a id="a-6F"></a>过去阎浮提。<a id="a-6G"></a>波罗奈国王。<a id="a-6H"></a>名梵摩达。<a id="a-6I"></a>时有萨薄。<a id="a-6J"></a>名勒那阇耶。<a id="a-6K"></a>游外林间见有一人。<a id="a-6L"></a>涕泣悲切。<a id="a-6M"></a>以索系树。<a id="a-6N"></a>以头入罗。<a id="a-6O"></a>自杀取死。<a id="a-6P"></a>便前问之。<a id="a-6Q"></a>汝何以尔。<a id="a-6R"></a>喻令舍索。<a id="a-6S"></a>报言。<a id="a-6T"></a>贫穷负债。<a id="a-6U"></a>债主剥夺。<a id="a-6V"></a>日夜催切。<a id="a-6W"></a>天地虽旷容身无处。<a id="a-6X"></a>故避此苦。<a id="a-6Y"></a>尔时萨薄。<a id="a-6Z"></a>即语之曰。<a id="a-6a"></a>卿但自释。<a id="a-6b"></a>所负多少悉代汝偿。<a id="a-6c"></a>作是语已。<a id="a-6d"></a>彼人便休。<a id="a-6e"></a>欢喜踊跃。<a id="a-6f"></a>随从萨薄俱至市中。<a id="a-6g"></a>宣令一切云。<a id="a-6h"></a>欲偿债。<a id="a-6i"></a>时诸债主。<a id="a-6j"></a>竞共云集来者无限。<a id="a-6k"></a>空竭其财犹不毕价。<a id="a-6l"></a>妻子穷冻乞丐自活。<a id="a-6m"></a>时有众贾。<a id="a-6n"></a>劝进萨薄。<a id="a-6o"></a>欲共入海。<a id="a-6p"></a>即答之曰。<a id="a-6q"></a>我今穷困无所复有。<a id="a-6r"></a>何缘得从。<a id="a-6s"></a>众人报言。<a id="a-6t"></a>我等众人凡有五百。<a id="a-6u"></a>出钱开分共办船具。<a id="a-6v"></a>众人投合获金三千两。<a id="a-6w"></a>萨薄以金千两办船。<a id="a-6x"></a>千两办粮。<a id="a-6y"></a>千两用待船上所须余给妻子。<a id="a-6z"></a>便于海边。<a id="a-70"></a>施作大船船成驰去。<a id="a-71"></a>便于道中。<a id="a-72"></a>卒遇黑风。<a id="a-73"></a>破碎船舫。<a id="a-74"></a>众人无依。<a id="a-75"></a>中有五人。<a id="a-76"></a>共白萨薄。<a id="a-77"></a>依汝来此。<a id="a-78"></a>今当没死。<a id="a-79"></a>危险垂至。<a id="a-7A"></a>愿见拔度。<a id="a-7B"></a>萨薄答曰。<a id="a-7C"></a>吾闻大海不宿死尸。<a id="a-7D"></a>汝等今者悉各捉我。<a id="a-7E"></a>当杀身以济尔厄。<a id="a-7F"></a>誓求作佛。<a id="a-7G"></a>后成佛时。<a id="a-7H"></a>当以无上法船度汝生死。<a id="a-7I"></a>作是语已。<a id="a-7J"></a>以刀自刎。<a id="a-7K"></a>命断之后。<a id="a-7L"></a>海神起风吹至彼岸。<a id="a-7M"></a>得度大海皆获安隐。<a id="a-7N"></a>欲知尔时勒那阇耶者。<a id="a-7O"></a>今我身是。<a id="a-7P"></a>时五人者。<a id="a-7Q"></a>拘邻等是(其一出贤愚经第十卷)</p>
  <p id="a7R">佛在罗阅只竹园中。<a id="a-7S"></a>阿难又以问佛。<a id="a-7T"></a>阿若憍陈如伴党五人。<a id="a-7U"></a>宿有何缘。<a id="a-7V"></a>法鼓初震独先得闻。<a id="a-7W"></a>佛言。<a id="a-7X"></a>先世之时食啖我肉致得安隐。<a id="a-7Y"></a>是故今日先得法食用致解脱。<a id="a-7Z"></a>过去劫时此阎浮提。<a id="a-7a"></a>有大国王。<a id="a-7b"></a>名曰设头罗健宁。<a id="a-7c"></a>领阎浮提八万四千国。<a id="a-7d"></a>有火星现。<a id="a-7e"></a>相师白王。<a id="a-7f"></a>当旱。<a id="a-7g"></a>天遂不雨经十二年。<a id="a-7h"></a>王大忧愁。<a id="a-7i"></a>计现民口。<a id="a-7j"></a>算数仓库一切人民日得一升。<a id="a-7k"></a>犹尚不足死亡者众。<a id="a-7l"></a>王自念曰。<a id="a-7m"></a>当设何计济活人民。<a id="a-7n"></a>即立誓言。<a id="a-7o"></a>今此国人饥羸无食。<a id="a-7p"></a>我舍此身愿为大鱼。<a id="a-7q"></a>以我身肉充济一切。<a id="a-7r"></a>即上树端自投于地。<a id="a-7s"></a>即时命终。<a id="a-7t"></a>于大河中为化生鱼。<a id="a-7u"></a>其身长大五百由旬。<a id="a-7v"></a>时有木工五人。<a id="a-7w"></a>各赍斤斧往至河边。<a id="a-7x"></a>规斫林木。<a id="a-7y"></a>鱼曰。<a id="a-7z"></a>汝等须食。<a id="a-80"></a>来取我肉饱赍还去。<a id="a-81"></a>后成佛时当以法食济脱汝等。<a id="a-82"></a>汝告国人须食者来。<a id="a-83"></a>五人欢喜具如其语。<a id="a-84"></a>语于国人展转相报遍阎浮提悉皆来集。<a id="a-85"></a>啖食其肉一胁肉尽。<a id="a-86"></a>即自转身复取一胁。<a id="a-87"></a>食尽还生。<a id="a-88"></a>如是翻覆。<a id="a-89"></a>恒以身肉给济一切。<a id="a-8A"></a>经十二年。<a id="a-8B"></a>其诸众生食肉者皆生慈心。<a id="a-8C"></a>命终生天。<a id="a-8D"></a>时设头罗健宁王者。<a id="a-8E"></a>则我身是。<a id="a-8F"></a>时五伐木人。<a id="a-8G"></a>憍陈如等是。<a id="a-8H"></a>其诸人民后食肉者。<a id="a-8I"></a>今八万诸天。<a id="a-8J"></a>及诸弟子得度者是(其二出贤愚经第四卷)</p>
  <p data-pb></p>
  <h2 id="a8K">郁鞞罗那提伽耶三迦葉受佛化悟道第八</h2>
  <p id="a8L">鞞罗婆界有梵志。<a id="a-8M"></a>名鞞罗迦葉。<a id="a-8N"></a>将五百螺髻梵志。<a id="a-8O"></a>已为尊者。<a id="a-8P"></a>鸯伽摩竭国皆称为罗汉。<a id="a-8Q"></a>佛到迦葉所语言。<a id="a-8R"></a>我欲寄止一宿。<a id="a-8S"></a>答言。<a id="a-8T"></a>不惜。<a id="a-8U"></a>但此室有毒龙恐相害耳。<a id="a-8V"></a>佛言。<a id="a-8W"></a>无苦。<a id="a-8X"></a>迦葉言。<a id="a-8Y"></a>随意。<a id="a-8Z"></a>佛即入石室。<a id="a-8a"></a>结加趺坐直身正意。<a id="a-8b"></a>龙见放烟佛亦放烟。<a id="a-8c"></a>龙复放火佛亦放火。<a id="a-8d"></a>时石室中烟火俱起。<a id="a-8e"></a>迦葉遥见。<a id="a-8f"></a>瞿昙可惜为毒龙所害。<a id="a-8g"></a>佛即降龙盛置钵中。<a id="a-8h"></a>明旦将往至迦葉所。<a id="a-8i"></a>告言。<a id="a-8j"></a>毒龙今在钵内。<a id="a-8k"></a>迦葉念言。<a id="a-8l"></a>瞿昙虽得罗汉有大神力。<a id="a-8m"></a>犹不如我。<a id="a-8n"></a>白佛言。<a id="a-8o"></a>可止我当给食。<a id="a-8p"></a>佛曰。<a id="a-8q"></a>汝能身自及日时到者我当受请迦葉言。<a id="a-8r"></a>我当自来佛住食。<a id="a-8s"></a>食竟还石室宿。<a id="a-8t"></a>其夜入火光三昧照彼石室。<a id="a-8u"></a>迦葉即与徒众围绕。<a id="a-8v"></a>白佛。<a id="a-8w"></a>今时已到。<a id="a-8x"></a>可还就食。<a id="a-8y"></a>沙门昨夜何故有此大火。<a id="a-8z"></a>佛告迦葉。<a id="a-90"></a>我昨夜入火光三昧。<a id="a-91"></a>令此石室洞然大明。<a id="a-92"></a>迦葉叹大威德。<a id="a-93"></a>犹言不如我得罗汉。<a id="a-94"></a>佛食竟更宿一林。<a id="a-95"></a>明</p>
  <p data-pb></p>
  <h2 id="a96">须菩提前身割口施僧得生天上第九</h2>
  <p id="a97">卫国有长者。<a id="a-98"></a>名曰拘留。<a id="a-99"></a>无有儿子。<a id="a-9A"></a>祷神求之。<a id="a-9B"></a>天于空中而语之曰。<a id="a-9C"></a>长者福多无堪生者。<a id="a-9D"></a>是以无子。<a id="a-9E"></a>有天王寿终应生君家。<a id="a-9F"></a>后生儿名须菩提。<a id="a-9G"></a>端正聪辩慈仁博爱。<a id="a-9H"></a>白其父母。<a id="a-9I"></a>今欲请佛。<a id="a-9J"></a>父母听许。<a id="a-9K"></a>即便请佛广设供养。<a id="a-9L"></a>复白父母求作沙门。<a id="a-9M"></a>父母听之。<a id="a-9N"></a>即随如来还至祇洹便作沙门。<a id="a-9O"></a>应时得阿惟颜。<a id="a-9P"></a>神通具足随俗教化。<a id="a-9Q"></a>在弟子中现作罗汉。<a id="a-9R"></a>阿难白佛言。<a id="a-9S"></a>此须菩提本修何功德。<a id="a-9T"></a>佛言。<a id="a-9U"></a>此人无数世时作贫家子。<a id="a-9V"></a>逢一比丘入城分卫遍无所得。<a id="a-9W"></a>尔时年少见其钵空。<a id="a-9X"></a>作礼白言。<a id="a-9Y"></a>愿随</p>
  <p data-pb></p>
  <h2 id="a9Z">须菩提初生及出家第十</h2>
  <p id="a9a">舍卫国有大长者。<a id="a-9b"></a>名曰鸠留。<a id="a-9c"></a>财富无数无有子息。<a id="a-9d"></a>遍祷诸神了不能得。<a id="a-9e"></a>空中天曰。<a id="a-9f"></a>卿当得福子。<a id="a-9g"></a>有一天王垂应命终生长者家。<a id="a-9h"></a>长者大喜。<a id="a-9i"></a>却后七日第一夫人即觉有娠。<a id="a-9j"></a>月满生男名须菩提。<a id="a-9k"></a>色像第一聪明辩才。<a id="a-9l"></a>博爱多晓贵贱推敬。<a id="a-9m"></a>其见闻者有所作为。<a id="a-9n"></a>转以法乐劝益一切。<a id="a-9o"></a>诸父兄弟共嫉恚之。<a id="a-9p"></a>语其母言。<a id="a-9q"></a>此儿不念。<a id="a-9r"></a>治家游荡无度。<a id="a-9s"></a>母言。<a id="a-9t"></a>此儿福德不与凡同。<a id="a-9u"></a>后须菩提索食母令婢预洗空器。<a id="a-9v"></a>答其无有。<a id="a-9w"></a>须菩提发器视之。<a id="a-9x"></a>自然百味饭香美。<a id="a-9y"></a>一切共食皆得安隐。<a id="a-9z"></a>诸父兄弟方知非凡。<a id="a-A0"></a>请佛及菩萨大众设食。<a id="a-A1"></a>食毕儿从父母求作沙门。<a id="a-A2"></a>父即听之。<a id="a-A3"></a>随佛还祇洹。<a id="a-A4"></a>即作沙门。<a id="a-A5"></a>应时得阿惟颜。<a id="a-A6"></a>在弟子中现作罗汉(出十卷譬喻经第一卷)</p>
  <p data-pb></p>
  <h2 id="aA7">阿那律端正或谓美女欲意往向自成女人第十一</h2>
  <p id="aA8">那律已得罗汉。<a id="a-A9"></a>有美颜容似于女人。<a id="a-AA"></a>独行草中。<a id="a-AB"></a>时有年少见之。<a id="a-AC"></a>谓是女人。<a id="a-AD"></a>邪心既动欲往犯之。<a id="a-AE"></a>知是男子。<a id="a-AF"></a>自视其形变成女人。<a id="a-AG"></a>惭愧郁毒。<a id="a-AH"></a>自放深山遂不敢归。<a id="a-AI"></a>经踰数年。<a id="a-AJ"></a>其家妻子生不知处。<a id="a-AK"></a>谓已死亡。<a id="a-AL"></a>阿那律行分卫往至其家。<a id="a-AM"></a>妇人涕泣自说其夫不归。<a id="a-AN"></a>乞与福力使得生活。<a id="a-AO"></a>阿那律默然不应。<a id="a-AP"></a>有哀念故乃至山中求与相见。<a id="a-AQ"></a>此人便悔过自责。<a id="a-AR"></a>其身还成男子。<a id="a-AS"></a>遂得归家家室相见也(出旧譬喻经下卷)</p>
  <h2 id="aAT">阿那律化一淫女令得正信第十二</h2>
  <p id="aAU">佛在祇树园。<a id="a-AV"></a>时阿那律。<a id="a-AW"></a>往拘萨罗国。<a id="a-AX"></a>路无比丘住处。<a id="a-AY"></a>有一年少淫女安止宾客。<a id="a-AZ"></a>阿那律即往语言。<a id="a-Aa"></a>大姊欲寄止一宿。<a id="a-Ab"></a>女答言。<a id="a-Ac"></a>尔时有长者居士。<a id="a-Ad"></a>亦投彼宿。<a id="a-Ae"></a>住处既迫。<a id="a-Af"></a>女请阿那律入其内舍。<a id="a-Ag"></a>尔时尊者在其坐处。<a id="a-Ah"></a>结加趺坐系念在前。<a id="a-Ai"></a>时不净行女然灯竟。<a id="a-Aj"></a>于初夜末往阿那律所语言。<a id="a-Ak"></a>近有诸长者婆罗门种。<a id="a-Al"></a>多诸财宝。<a id="a-Am"></a>皆来语我言。<a id="a-An"></a>可为我作妇。<a id="a-Ao"></a>我即语彼。<a id="a-Ap"></a>汝等丑陋。<a id="a-Aq"></a>不能为汝作妇。<a id="a-Ar"></a>我观尊者形貌端正可为我夫。<a id="a-As"></a>时阿那律默然不答。<a id="a-At"></a>女到后夜又复如是。<a id="a-Au"></a>由故默然。<a id="a-Av"></a>时此淫女既脱衣来欲抱持之。<a id="a-Aw"></a>时阿那律以神足力。<a id="a-Ax"></a>踊身空中。<a id="a-Ay"></a>淫女见之生惭愧。<a id="a-Az"></a>即疾着衣叉手合掌。<a id="a-B0"></a>仰向忏悔如是至三。<a id="a-B1"></a>愿尊者还坐本处。<a id="a-B2"></a>时阿那律即下本坐。<a id="a-B3"></a>此女人礼足却坐一面。<a id="a-B4"></a>阿那律为说种种妙法诃欲不净称赞离欲。<a id="a-B5"></a>女人即坐诸尘垢尽得法眼净。<a id="a-B6"></a>时女见法既得法已。<a id="a-B7"></a>唯愿听许为优婆夷。<a id="a-B8"></a>即受五戒为佛弟子。<a id="a-B9"></a>仰愿尊者受我供养。<a id="a-BA"></a>默然受之。<a id="a-BB"></a>施设种种甘膳食竟。<a id="a-BC"></a>说法令心欢喜(出四分律初分第八卷)</p>
  <h2 id="aBD">阿那律先身为劫以箭挑佛灯得报无量第十三</h2>
  <p id="aBE">阿难白佛。<a id="a-BF"></a>阿那律天眼所见。<a id="a-BG"></a>与佛何异。<a id="a-BH"></a>佛谓阿难。<a id="a-BI"></a>如来所见。<a id="a-BJ"></a>非罗汉辟支佛所知。<a id="a-BK"></a>况汝生死比丘。<a id="a-BL"></a>何能知我如来彻视从此东去恒沙等刹。<a id="a-BM"></a>恒者谓江河耨池至于大海。<a id="a-BN"></a>广四十里。<a id="a-BO"></a>中沙辟方下至底。<a id="a-BP"></a>百二十斛。<a id="a-BQ"></a>过一刹置一沙尽尔所沙。<a id="a-BR"></a>佛土所有人物之类。<a id="a-BS"></a>幽邃之处朦昧之物。<a id="a-BT"></a>众生微形皆悉见之。<a id="a-BU"></a>周匝十方皆亦如是。<a id="a-BV"></a>阿那律所见。<a id="a-BW"></a>何足言持比佛乎。<a id="a-BX"></a>阿难白言。<a id="a-BY"></a>阿那律宿有何缘所见乃尔。<a id="a-BZ"></a>佛言。<a id="a-Ba"></a>往昔惟卫佛泥洹后。<a id="a-Bb"></a>有劫贼行劫所得过佛图中。<a id="a-Bc"></a>欲盗神寺中物。<a id="a-Bd"></a>时佛前灯火欲灭闇无所见。<a id="a-Be"></a>贼以箭正灯炷。<a id="a-Bf"></a>使明灯明。<a id="a-Bg"></a>见威光曜目[嗇*欠]然毛竖。<a id="a-Bh"></a>心自念言。<a id="a-Bi"></a>众人尚持宝物求福。<a id="a-Bj"></a>我云何盗取乎。<a id="a-Bk"></a>即便舍去。<a id="a-Bl"></a>九十一劫诸恶渐灭。<a id="a-Bm"></a>福祐日增。<a id="a-Bn"></a>尔时贼者阿那律是。<a id="a-Bo"></a>缘正灯福恒生善处。<a id="a-Bp"></a>值遇见佛出家得道彻视第一。<a id="a-Bq"></a>何况至心割所珍爱。<a id="a-Br"></a>燃灯佛前福难量也(出譬喻经第二卷)</p>
  <h2 id="aBs">阿那律前生贫穷施缘觉食七生得道第十四</h2>
  <p id="aBt">佛在鹿野苑中。<a id="a-Bu"></a>阿那律语诸比丘。<a id="a-Bv"></a>我念过去。<a id="a-Bw"></a>在此波罗奈为贫穷人。<a id="a-Bx"></a>客作荷担以自存活。<a id="a-By"></a>时世谷贵饥饿多有终者。<a id="a-Bz"></a>乞食难得。<a id="a-C0"></a>有辟支佛。<a id="a-C1"></a>名披栗吒。<a id="a-C2"></a>亦依此住。<a id="a-C3"></a>时辟支佛早起乞食。<a id="a-C4"></a>时我早起出欲荷担。<a id="a-C5"></a>见辟支佛。<a id="a-C6"></a>我荷担还又复见之。<a id="a-C7"></a>便作是念。<a id="a-C8"></a>是人早起时我见之。<a id="a-C9"></a>今又见出必未得食。<a id="a-CA"></a>便随我后至于我家。<a id="a-CB"></a>即作此念。<a id="a-CC"></a>意欲请之。<a id="a-CD"></a>即便分食持至其所。<a id="a-CE"></a>到已语言仙人。<a id="a-CF"></a>此是我分。<a id="a-CG"></a>当慈愍我故纳此食。<a id="a-CH"></a>时辟支佛以钵受半。<a id="a-CI"></a>汝自食半可为俱足。<a id="a-CJ"></a>答言。<a id="a-CK"></a>仙人。<a id="a-CL"></a>我有家居得随时食。<a id="a-CM"></a>汝仙人见慈尽受此施。<a id="a-CN"></a>此辟支佛以慈愍故。<a id="a-CO"></a>而尽受之。<a id="a-CP"></a>我因此施七生天上。<a id="a-CQ"></a>得为天王。<a id="a-CR"></a>七生人间亦为人王。<a id="a-CS"></a>今生释种财富无量。<a id="a-CT"></a>弃此出家学道得证(出中阿含经第十二卷)</p>
  <h2 id="aCU">阿那律等共化跋提长者及姊第十五</h2>
  <p id="aCV">阿那律。<a id="a-CW"></a>大迦葉。<a id="a-CX"></a>目连。<a id="a-CY"></a>宾头卢共议。<a id="a-CZ"></a>今王舍城。<a id="a-Ca"></a>有不信乐佛法僧者。<a id="a-Cb"></a>我等当共令其信乐。<a id="a-Cc"></a>作是议已。<a id="a-Cd"></a>遍观远近。<a id="a-Ce"></a>唯见跋提长者及其姊不信三宝。<a id="a-Cf"></a>上三声闻言。<a id="a-Cg"></a>能化跋提。<a id="a-Ch"></a>时彼长者作七重门。<a id="a-Ci"></a>有三部伎。<a id="a-Cj"></a>若欲食时七门皆闭。<a id="a-Ck"></a>一食作一部伎。<a id="a-Cl"></a>阿那律于其食时在其前乞。<a id="a-Cm"></a>长者问言。<a id="a-Cn"></a>从何处入。<a id="a-Co"></a>答从门入。<a id="a-Cp"></a>即问守门。<a id="a-Cq"></a>门闭如故。<a id="a-Cr"></a>不见人入。<a id="a-Cs"></a>长者便以一片麻饼着其钵中。<a id="a-Ct"></a>得已即去。<a id="a-Cu"></a>于后食时。<a id="a-Cv"></a>迦葉复乞亦复如是。<a id="a-Cw"></a>得一片鱼着其钵中。<a id="a-Cx"></a>其姊问言。<a id="a-Cy"></a>意谓比丘不能得而来乞耶答言如是。<a id="a-Cz"></a>姊言。<a id="a-D0"></a>前来比丘名阿那律。<a id="a-D1"></a>释种之子。<a id="a-D2"></a>舍三时殿五欲之乐。<a id="a-D3"></a>出家学道。<a id="a-D4"></a>后来比丘是毕波罗延。<a id="a-D5"></a>摩纳大姓之子。<a id="a-D6"></a>舍九百九十田宅犁牛。<a id="a-D7"></a>出家学道。<a id="a-D8"></a>愍念君故来乞食耳。<a id="a-D9"></a>长者闻已内怀敬伏。<a id="a-DA"></a>于是目连。<a id="a-DB"></a>飞空说法示教利喜。<a id="a-DC"></a>即于坐上远尘离垢得法眼净见法得果。<a id="a-DD"></a>即受归戒。<a id="a-DE"></a>上三声闻语宾头卢。<a id="a-DF"></a>我等今者。<a id="a-DG"></a>已化跋提令其信法。<a id="a-DH"></a>汝今宜行次化其姊。<a id="a-DI"></a>时宾头卢晨朝持钵往到其舍。<a id="a-DJ"></a>时长者姊手自作饼。<a id="a-DK"></a>忽见来乞便。<a id="a-DL"></a>语之言。<a id="a-DM"></a>不与汝。<a id="a-DN"></a>一心视钵欲以何为。<a id="a-DO"></a>宾头卢便身中烟出。<a id="a-DP"></a>复语言。<a id="a-DQ"></a>举身烟出亦不与汝。<a id="a-DR"></a>宾头卢便举身火然。<a id="a-DS"></a>复语言。<a id="a-DT"></a>举身火然亦不与汝。<a id="a-DU"></a>宾头卢便飞腾虚空。<a id="a-DV"></a>复语言。<a id="a-DW"></a>飞腾虚空亦不与汝。<a id="a-DX"></a>宾头卢便倒悬空中。<a id="a-DY"></a>复语言。<a id="a-DZ"></a>倒悬空中亦不与汝。<a id="a-Da"></a>宾头卢作是念。<a id="a-Db"></a>世尊不听我等强从人乞。<a id="a-Dc"></a>便自出去。<a id="a-Dd"></a>王舍城不远有大石。<a id="a-De"></a>宾头卢坐其上。<a id="a-Df"></a>合石飞入王舍城。<a id="a-Dg"></a>城中人见皆大怖惧。<a id="a-Dh"></a>恐石落地莫不驰走。<a id="a-Di"></a>至长者姊上便住不去。<a id="a-Dj"></a>彼见是已即大恐怖。<a id="a-Dk"></a>白言。<a id="a-Dl"></a>愿施我命反石于先。<a id="a-Dm"></a>我当与食。<a id="a-Dn"></a>宾头卢便持石还着故处至其前住。<a id="a-Do"></a>长者姊作是念。<a id="a-Dp"></a>我不能以大[麩-夫+并]施之。<a id="a-Dq"></a>当更作小者与之。<a id="a-Dr"></a>便作小丸辄反成大。<a id="a-Ds"></a>如是三反转大于前。<a id="a-Dt"></a>乃作念言。<a id="a-Du"></a>我欲作小皆反成大。<a id="a-Dv"></a>我今便可趣与一饼。<a id="a-Dw"></a>即以一饼而授与之。<a id="a-Dx"></a>诸饼相连并至饼器。<a id="a-Dy"></a>以手捉器手亦着之。<a id="a-Dz"></a>便语宾头卢言。<a id="a-E0"></a>汝若须饼尽以相与。<a id="a-E1"></a>全出与不惜。<a id="a-E2"></a>何须我为。<a id="a-E3"></a>而令我手着。<a id="a-E4"></a>答言。<a id="a-E5"></a>我不须饼。<a id="a-E6"></a>亦不须器。<a id="a-E7"></a>亦不须汝。<a id="a-E8"></a>我等四人共议。<a id="a-E9"></a>度汝及第二人。<a id="a-EA"></a>已化汝弟。<a id="a-EB"></a>我应度汝。<a id="a-EC"></a>所以尔耳。<a id="a-ED"></a>问言。<a id="a-EE"></a>今欲令我何所施作。<a id="a-EF"></a>答言。<a id="a-EG"></a>姊妹可戴此饼。<a id="a-EH"></a>随我施佛及千二百五十比丘。<a id="a-EI"></a>皆悉饱满犹故不尽。<a id="a-EJ"></a>持往白佛。<a id="a-EK"></a>我此少饼。<a id="a-EL"></a>供佛及僧。<a id="a-EM"></a>皆悉饱满。<a id="a-EN"></a>犹故不尽。<a id="a-EO"></a>今当持此着于何处。<a id="a-EP"></a>佛言。<a id="a-EQ"></a>可着无生草地。<a id="a-ER"></a>若无虫水中。<a id="a-ES"></a>彼女人便持着无虫水中。<a id="a-ET"></a>水沸作声如以热铁投于小水。<a id="a-EU"></a>便生恐怖。<a id="a-EV"></a>还至佛所。<a id="a-EW"></a>佛为说法得法眼净。<a id="a-EX"></a>即受归戒如弟子无异。<a id="a-EY"></a>诸长老等以是白佛。<a id="a-EZ"></a>佛即诃责诸比丘。<a id="a-Ea"></a>从今不听复现神足(出弥沙塞律第三十卷)</p>
 </body>
</html>