<!doctype html>
<html id="z3IBWOv1I3" data-ver="1531">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十九(声闻不测浅深僧部第十三)</h1>
  <p id="a2">伊利沙四姓悭贪为天帝所化一 贫人妇扫佛地得现世报终至得道二 毗罗斯那微善出家生天得道三 跋[王*處]就鸟乞羽龙乞珠四 耶舍因年饥犯欲母为通致佛说往行五 难提比丘为惑所染说其宿行并鹿斑童子六 阐陀比丘昔经为奴叛远从学教授五百童子七 二摩诃罗同住和合婚姻佛说其往行八 常欢嫉于无胜佛说往缘栴沙生堕阿鼻九 持戒坚固生天因缘十 满愿问饿鬼夫入城久近并答江岸七反成败十一 比丘遇劫被生草缚不敢挽断十二 比丘夜不相识各言是鬼十三 比丘遇王难为山神所救十四 比丘诵经临终见佛阇维舌存十五 比丘居深山为鬼所娆佛禁非人处住十六 比丘失志心生惑乱十七 珍重沙门母为饿鬼以方便救济十八 沙门入海龙请供养得摩尼珠十九 沙门煮草变成牛骨二十 沙门行乞主人有珠为鹦鹉所吞横相苦加忍受不言二十一 沙门遇鬼变身乍有乍无二十二 沙门得鬼抱安心说化鬼辞谢而去二十三 道人度猎师二十四</p>
  <p data-pb></p>
  <h2 id="a3">伊利沙四姓悭贪为天帝所化第一</h2>
  <p id="a4">有四姓。<a id="a-5"></a>名伊利沙。<a id="a-6"></a>财富无数。<a id="a-7"></a>悭惜衣食。<a id="a-8"></a>有贫老公。<a id="a-9"></a>居与相近。<a id="a-A"></a>日日自恣。<a id="a-B"></a>饮食鱼肉。<a id="a-C"></a>宾客不绝。<a id="a-D"></a>四姓自念。<a id="a-E"></a>我财无数反不如此老公。<a id="a-F"></a>便杀一鸡。<a id="a-G"></a>炊一升白米。<a id="a-H"></a>着车上到无人处。<a id="a-I"></a>下车适欲饭。<a id="a-J"></a>天帝化作犬来。<a id="a-K"></a>上下视之。<a id="a-L"></a>谓狗言。<a id="a-M"></a>汝若倒悬空中者。<a id="a-N"></a>我当与汝不。<a id="a-O"></a>狗即倒悬空中。<a id="a-P"></a>四姓意大恐曰。<a id="a-Q"></a>汝眼着地我当与汝不。<a id="a-R"></a>狗两眼脱地。<a id="a-S"></a>四姓便徙去。<a id="a-T"></a>天帝化作四姓身。<a id="a-U"></a>乘车还家敕语。<a id="a-V"></a>外人有诈称四姓者。<a id="a-W"></a>驱逐捶之。<a id="a-X"></a>四姓晚还。<a id="a-Y"></a>门人骂詈令去。<a id="a-Z"></a>天帝尽取财物大布施。<a id="a-a"></a>四姓亦不得归。<a id="a-b"></a>财物既尽为之发狂。<a id="a-c"></a>天帝作一人问。<a id="a-d"></a>汝何以愁曰。</p>
  <p data-pb></p>
  <h2 id="ae">贫人妇扫佛地得现世报终至得道第二</h2>
  <p id="af">祇洹边。<a id="a-g"></a>有一贫家。<a id="a-h"></a>欲供养世尊及诸弟子。<a id="a-i"></a>居贫困穷无所施设。<a id="a-j"></a>便行扫佛精舍。<a id="a-k"></a>至心不惓。<a id="a-l"></a>贫贤者舍边有长者。<a id="a-m"></a>游行观见。<a id="a-n"></a>大泽中有数十间七宝舍。<a id="a-o"></a>遥见便往问人言。<a id="a-p"></a>谁作殿舍。<a id="a-q"></a>好妙乃尔。<a id="a-r"></a>其人答曰。<a id="a-s"></a>有贫穷贤者。<a id="a-t"></a>扫佛精舍。<a id="a-u"></a>福应生此。<a id="a-v"></a>并作殿舍待之耳。<a id="a-w"></a>长者喜言。<a id="a-x"></a>我当图之。<a id="a-y"></a>便到贫者家语言卿。<a id="a-z"></a>有好物与我。<a id="a-10"></a>我与卿五百两金。<a id="a-11"></a>曰我从来贫困。<a id="a-12"></a>那得好物。<a id="a-13"></a>长者言。<a id="a-14"></a>卿但许我。<a id="a-15"></a>曰可尔。<a id="a-16"></a>便与五百两金贤者得金。<a id="a-17"></a>广设檀施。<a id="a-18"></a>佛为说法。<a id="a-19"></a>即得道迹(出诸经中要事)</p>
  <h2 id="a1A">毗罗斯那微善出家生天得道第三</h2>
  <p id="a1B">佛在毗舍离。<a id="a-1C"></a>食时着衣持钵。<a id="a-1D"></a>将阿难入城乞食。<a id="a-1E"></a>时毗舍离城。<a id="a-1F"></a>有居士名毗罗斯那。<a id="a-1G"></a>命断宾客。<a id="a-1H"></a>于七日中五欲自娱。<a id="a-1I"></a>语守门人勿通外门。<a id="a-1J"></a>时佛乞食。<a id="a-1K"></a>渐诣毗罗那家。<a id="a-1L"></a>时闻作乐声。<a id="a-1M"></a>便告阿难侍者。<a id="a-1N"></a>阿难依事报答。<a id="a-1O"></a>佛言。<a id="a-1P"></a>今此长者。<a id="a-1Q"></a>过七日已当命终。<a id="a-1R"></a>亡生啼哭地狱中。<a id="a-1S"></a>所以然者。<a id="a-1T"></a>本造善根于此便断。<a id="a-1U"></a>更不造新。<a id="a-1V"></a>以是命终生地狱中。<a id="a-1W"></a>阿难白言。<a id="a-1X"></a>颇有方便。<a id="a-1Y"></a>使彼居士过此七日命不终耶。<a id="a-1Z"></a>佛告阿难。<a id="a-1a"></a>无有方便使命不终。<a id="a-1b"></a>但有方便免地狱耳。<a id="a-1c"></a>若彼长者。<a id="a-1d"></a>剃除须发着三法衣。<a id="a-1e"></a>以信坚固出家学道。<a id="a-1f"></a>长者乃得不堕地狱。<a id="a-1g"></a>阿难白言。<a id="a-1h"></a>我今当劝使彼出家。<a id="a-1i"></a>时毗舍离凡诸释种。<a id="a-1j"></a>常与阿难要言。<a id="a-1k"></a>阿难所言到家。<a id="a-1l"></a>若彼家中。<a id="a-1m"></a>有眠寐者。<a id="a-1n"></a>及以众事。<a id="a-1o"></a>皆听阿难使人直入。<a id="a-1p"></a>所以然者。<a id="a-1q"></a>言语柔和语不害人。<a id="a-1r"></a>尔时阿难语守门者。<a id="a-1s"></a>汝可往白之。<a id="a-1t"></a>守门即入。<a id="a-1u"></a>具宣此事。<a id="a-1v"></a>长者即便舍乐速出礼足阿难。<a id="a-1w"></a>白言阿难。<a id="a-1x"></a>愿入我家福度男女。<a id="a-1y"></a>阿难报言。<a id="a-1z"></a>彼如来者知时不妄。<a id="a-20"></a>记汝长者七日当亡。<a id="a-21"></a>命终当生啼哭地狱。<a id="a-22"></a>长者闻是恐怖悲泣。<a id="a-23"></a>白阿难言。<a id="a-24"></a>颇有方便令不终耶。<a id="a-25"></a>阿难报言。<a id="a-26"></a>无有方便得不终者。<a id="a-27"></a>但有方便免地狱耳。<a id="a-28"></a>长者问故。<a id="a-29"></a>阿难报言。<a id="a-2A"></a>若汝出家便免地狱。<a id="a-2B"></a>时此长者念付家业。<a id="a-2C"></a>后往佛所出家学道。<a id="a-2D"></a>便作是言。<a id="a-2E"></a>七日犹远。<a id="a-2F"></a>我于今日五欲自娱。<a id="a-2G"></a>清旦当往。<a id="a-2H"></a>阿难至时。<a id="a-2I"></a>着衣持钵入城乞食。<a id="a-2J"></a>至居士家语居士言。<a id="a-2K"></a>今一日已过余六日在。<a id="a-2L"></a>可时出家。<a id="a-2M"></a>长者报言。<a id="a-2N"></a>我后当往。<a id="a-2O"></a>如是复言。<a id="a-2P"></a>更欲自乐。<a id="a-2Q"></a>后日乃往。<a id="a-2R"></a>如是推迁不能自尽。<a id="a-2S"></a>阿难日日常往劝之。<a id="a-2T"></a>至六日满。<a id="a-2U"></a>前七日朝。<a id="a-2V"></a>阿难复语。<a id="a-2W"></a>乃付家业。<a id="a-2X"></a>与大小别。<a id="a-2Y"></a>便至佛所。<a id="a-2Z"></a>世尊命阿难。<a id="a-2a"></a>与受具戒。<a id="a-2b"></a>受戒已毕。<a id="a-2c"></a>于前七日后夜命终。<a id="a-2d"></a>生四王天。<a id="a-2e"></a>阿难问佛。<a id="a-2f"></a>得生。<a id="a-2g"></a>何处。<a id="a-2h"></a>佛告阿难。<a id="a-2i"></a>毗罗斯那比丘。<a id="a-2j"></a>命过生四王天。<a id="a-2k"></a>于彼命终。<a id="a-2l"></a>生三十三天。<a id="a-2m"></a>如是流转人天。<a id="a-2n"></a>经历九劫。<a id="a-2o"></a>天上人间更互受生于最后身。<a id="a-2p"></a>复来人间。<a id="a-2q"></a>剃除须发。<a id="a-2r"></a>以信坚固。<a id="a-2s"></a>出家学道。<a id="a-2t"></a>成辟支佛。<a id="a-2u"></a>名毗罗斯那。<a id="a-2v"></a>所以然者。<a id="a-2w"></a>此毗罗斯那比丘。<a id="a-2x"></a>受具足戒精进命终如是。<a id="a-2y"></a>阿难梵行果报。<a id="a-2z"></a>所生受福(出毗罗斯那居士五欲娱乐经)</p>
  <h2 id="a30">跋[王*處]就鸟乞羽龙乞珠第第四</h2>
  <p id="a31">佛住王舍城旷野精舍。<a id="a-32"></a>有五百比丘。<a id="a-33"></a>皆乞作房。<a id="a-34"></a>有估客见比丘来。<a id="a-35"></a>即闭肆归家避之。<a id="a-36"></a>比丘余道邀之相值。<a id="a-37"></a>仍说果报。<a id="a-38"></a>教令生信。<a id="a-39"></a>乃至手撮其头。<a id="a-3A"></a>强劝布施。<a id="a-3B"></a>所以然者。<a id="a-3C"></a>令汝得色力寿命。<a id="a-3D"></a>增益功德逮甘露果。<a id="a-3E"></a>估客闻之生信。<a id="a-3F"></a>少多布施。<a id="a-3G"></a>后见舍利弗。<a id="a-3H"></a>具以是事诉舍利。<a id="a-3I"></a>舍利闻已。<a id="a-3J"></a>说法令喜。<a id="a-3K"></a>还具白佛。<a id="a-3L"></a>佛告营事比丘。<a id="a-3M"></a>过去世时。<a id="a-3N"></a>有比丘。<a id="a-3O"></a>名跋[王*處]。<a id="a-3P"></a>止住林中。<a id="a-3Q"></a>时释军多鸟。<a id="a-3R"></a>亦栖此林。<a id="a-3S"></a>晨暮乱鸣恼于跋[王*處]跋[王*處]诣世尊所。<a id="a-3T"></a>顶礼佛足。<a id="a-3U"></a>于一面立。<a id="a-3V"></a>世尊慰问。<a id="a-3W"></a>少病少恼安乐住林中耶。<a id="a-3X"></a>比丘答曰。<a id="a-3Y"></a>少病少恼乐住于中。<a id="a-3Z"></a>但释军多鸟。<a id="a-3a"></a>鸣唤恼乱不得思惟。<a id="a-3b"></a>佛告比丘。<a id="a-3c"></a>汝欲令此鸟一切不来耶。<a id="a-3d"></a>答曰。<a id="a-3e"></a>愿尔。<a id="a-3f"></a>佛言比丘。<a id="a-3g"></a>此鸟来时。<a id="a-3h"></a>汝从众鸟各乞一毛。<a id="a-3i"></a>比丘依教乞毛。<a id="a-3j"></a>诸鸟各落一毛。<a id="a-3k"></a>朝朝去时如是复乞。<a id="a-3l"></a>时鸟即移异处一宿。<a id="a-3m"></a>不得安乐寻复来还。<a id="a-3n"></a>时比丘复从乞毛。<a id="a-3o"></a>复各与一。<a id="a-3p"></a>众鸟相谓。<a id="a-3q"></a>沙门乞毛不已。<a id="a-3r"></a>恐我不久毛衣都尽。<a id="a-3s"></a>不能复飞。<a id="a-3t"></a>更共议言。<a id="a-3u"></a>此比丘常住林中。<a id="a-3v"></a>我等应去。<a id="a-3w"></a>更求余栖。<a id="a-3x"></a>诸比丘具以白佛言。<a id="a-3y"></a>林中比丘怯劣。<a id="a-3z"></a>喜乱畏恶鸟声。<a id="a-40"></a>佛言。<a id="a-41"></a>不但今日怯劣。<a id="a-42"></a>过去世时有一龙象。<a id="a-43"></a>住在林中。<a id="a-44"></a>大风卒起。<a id="a-45"></a>吹折树木。<a id="a-46"></a>象闻折声。<a id="a-47"></a>惊怖奔走。<a id="a-48"></a>怖心小歇。<a id="a-49"></a>又荫余树。<a id="a-4A"></a>余树复折。<a id="a-4B"></a>遂复奔走。<a id="a-4C"></a>时天见象念言。<a id="a-4D"></a>此象横自狂走。<a id="a-4E"></a>即说偈言。</p>
  <p id="a4F">风暴林树折　　龙象惊怖走</p>
  <p id="a4G">假使普天下　　龙象何处避</p>
  <p id="a4H">佛言。<a id="a-4I"></a>干时象者。<a id="a-4J"></a>林中比丘是也。<a id="a-4K"></a>佛复告比丘。<a id="a-4L"></a>过去世时。<a id="a-4M"></a>有五百仙人。<a id="a-4N"></a>住雪山中。<a id="a-4O"></a>时一仙人。<a id="a-4P"></a>于别处住。<a id="a-4Q"></a>有好泉水。<a id="a-4R"></a>华果茂盛。<a id="a-4S"></a>去是不远。<a id="a-4T"></a>有萨罗水。<a id="a-4U"></a>水中有龙。<a id="a-4V"></a>龙见仙人威仪庠序。<a id="a-4W"></a>心生爱念来诣仙人。<a id="a-4X"></a>正复值仙结跏趺坐。<a id="a-4Y"></a>龙绕仙人七匝。<a id="a-4Z"></a>以头覆其顶上而住。<a id="a-4a"></a>日日如是。<a id="a-4b"></a>唯有食时不来。<a id="a-4c"></a>仙人以龙绕身故。<a id="a-4d"></a>日夜端坐不得休息。<a id="a-4e"></a>身体萎羸便生疮疥。<a id="a-4f"></a>尔时近处有人居止。<a id="a-4g"></a>供养仙人。<a id="a-4h"></a>诣仙人所。<a id="a-4i"></a>见羸劣疥搔。<a id="a-4j"></a>即问。<a id="a-4k"></a>何故如是。<a id="a-4l"></a>仙人具说上事。<a id="a-4m"></a>又问曰。<a id="a-4n"></a>欲令龙不复来耶。<a id="a-4o"></a>答曰然。<a id="a-4p"></a>复语仙人。<a id="a-4q"></a>是龙咽上有璎珞宝珠。<a id="a-4r"></a>可从龙索珠。<a id="a-4s"></a>龙法性悭终不相与。<a id="a-4t"></a>龙来便从索珠。<a id="a-4u"></a>龙闻乞此。<a id="a-4v"></a>心即不喜徐舍而去。<a id="a-4w"></a>明日龙来遥说偈曰。</p>
  <p id="a4x">光耀摩尼宝　　璎珞庄严身</p>
  <p id="a4y">若龙能施我　　乃为善亲友</p>
  <p id="a4z">龙偈答曰。</p>
  <p id="a50">畏失摩尼珠　　犹执杖呼狗</p>
  <p id="a51">宝珠不可得　　更不来看汝</p>
  <p id="a52">上馔及众宝　　由此摩尼尊</p>
  <p id="a53">是终不可得　　何故殷勤求</p>
  <p id="a54">多求亲爱离　　由是更不来</p>
  <p id="a55">时有天人。<a id="a-56"></a>于虚空中。<a id="a-57"></a>说偈曰。</p>
  <p id="a58">厌薄所以生　　皆由多求故</p>
  <p id="a59">梵志贪相现　　龙则潜于渊</p>
  <p id="a5A">佛告诸营事比丘。<a id="a-5B"></a>龙象是畜生。<a id="a-5C"></a>尚恶多求。<a id="a-5D"></a>岂况于人。<a id="a-5E"></a>汝等比丘。<a id="a-5F"></a>莫为多营事广索无厌。<a id="a-5G"></a>令彼信心婆罗门居士。<a id="a-5H"></a>苦恼舍财(出僧祇律第七卷又出弥沙塞律第三卷又不合同)</p>
  <p data-pb></p>
  <h2 id="a5I">耶舍因年饥犯欲母为通致佛说往行第五</h2>
  <p id="a5J">时佛与五百比丘。<a id="a-5K"></a>到跋耆国。<a id="a-5L"></a>住毗舍离城。<a id="a-5M"></a>人民饥馑五谷不熟。<a id="a-5N"></a>死者纵横乞食难得。<a id="a-5O"></a>城中长者名曰耶舍。<a id="a-5P"></a>耶舍出家乞食难得。<a id="a-5Q"></a>多还家觅食。<a id="a-5R"></a>母告之言。<a id="a-5S"></a>汝甚为大苦。<a id="a-5T"></a>我家财物不少。<a id="a-5U"></a>恣汝所用。<a id="a-5V"></a>汝妇犹存。<a id="a-5W"></a>当共生活。<a id="a-5X"></a>恣汝布施供养三宝。<a id="a-5Y"></a>如是至三。<a id="a-5Z"></a>耶舍不从。<a id="a-5a"></a>母复告之。<a id="a-5b"></a>汝若不乐五欲。<a id="a-5c"></a>但乞我种以续系嗣。<a id="a-5d"></a>令我死没后财物不没官耳。<a id="a-5e"></a>耶舍答言。<a id="a-5f"></a>欲令留种者。<a id="a-5g"></a>今奉此敕。<a id="a-5h"></a>母疾入告。<a id="a-5i"></a>新妇曰好。<a id="a-5j"></a>严庄及一相见。<a id="a-5k"></a>妇即有身。<a id="a-5l"></a>后遂生男因名续种。<a id="a-5m"></a>世人谓之。<a id="a-5n"></a>乃至财物皆云续种。<a id="a-5o"></a>耶舍闻已。<a id="a-5p"></a>大自惭愧。<a id="a-5q"></a>即白舍利弗。<a id="a-5r"></a>舍利弗以白世尊。<a id="a-5s"></a>耶舍与舍利弗共至佛所。<a id="a-5t"></a>具以白佛。<a id="a-5u"></a>佛言。<a id="a-5v"></a>耶舍比丘。<a id="a-5w"></a>僧中未曾有此。<a id="a-5x"></a>汝愚痴人。<a id="a-5y"></a>开大罪门。<a id="a-5z"></a>佛言。<a id="a-60"></a>其不但今日于我法中即诸陋患。<a id="a-61"></a>过去世时。<a id="a-62"></a>生光音天。<a id="a-63"></a>此世界初成时。<a id="a-64"></a>有一人。<a id="a-65"></a>轻躁贪欲。<a id="a-66"></a>先来食此地味。<a id="a-67"></a>其余众生转相效习。<a id="a-68"></a>心生耽着。<a id="a-69"></a>身体沉重因起欲。<a id="a-6A"></a>退去神通光明即灭。<a id="a-6B"></a>因兹以后日月生焉。<a id="a-6C"></a>轻躁众生耶舍是也。<a id="a-6D"></a>其母非直今日诱诳其子。<a id="a-6E"></a>过去已曾告诸比丘。<a id="a-6F"></a>时国名迦尸。<a id="a-6G"></a>城名波罗奈。<a id="a-6H"></a>王子大名称。<a id="a-6I"></a>布施持戒以道化世。<a id="a-6J"></a>第一夫人观察星宿。<a id="a-6K"></a>见一金色鹿王。<a id="a-6L"></a>从南方来陵虚北逝。<a id="a-6M"></a>夫人念言。<a id="a-6N"></a>取得此皮持作褥者死无遗恨。<a id="a-6O"></a>若不得者用作王夫人。<a id="a-6P"></a>为即脱璎珞着垢弊衣。<a id="a-6Q"></a>入忧恼房。<a id="a-6R"></a>王看事意还觅之。<a id="a-6S"></a>即问侍者。<a id="a-6T"></a>侍者答言。<a id="a-6U"></a>夫人向入忧恼房住。<a id="a-6V"></a>王便往问谁犯汝者。<a id="a-6W"></a>默不答。<a id="a-6X"></a>王使人问之。<a id="a-6Y"></a>又复不答。<a id="a-6Z"></a>复命宿旧青衣。<a id="a-6a"></a>多诸方便者种种说化之。<a id="a-6b"></a>答曰。<a id="a-6c"></a>无犯我者。<a id="a-6d"></a>别有所忆故不语耳。<a id="a-6e"></a>因叙见金色鹿。<a id="a-6f"></a>愿得其皮持以为褥。<a id="a-6g"></a>青衣白王。<a id="a-6h"></a>王问群臣。<a id="a-6i"></a>谁能得者。<a id="a-6j"></a>乃集诸猎师告。<a id="a-6k"></a>急觅。<a id="a-6l"></a>猎师佥曰。<a id="a-6m"></a>未尝闻名。<a id="a-6n"></a>况复见之。<a id="a-6o"></a>敕系牢狱。<a id="a-6p"></a>时有一猎师。<a id="a-6q"></a>名耐阇。<a id="a-6r"></a>勇健多力走及奔兽。<a id="a-6s"></a>仰射飞鸟箭无空落。<a id="a-6t"></a>自惟无罪而见囚。<a id="a-6u"></a>执说计问曰。<a id="a-6v"></a>颇有见闻者不。<a id="a-6w"></a>王言。<a id="a-6x"></a>卿可自问夫人。<a id="a-6y"></a>夫人答言。<a id="a-6z"></a>我于楼上见。<a id="a-70"></a>从南方来陵虚北逝。<a id="a-71"></a>猎师善相禽兽。<a id="a-72"></a>乃知鹿宿南食北。<a id="a-73"></a>于食处求之。<a id="a-74"></a>时猎师持弓矢渐次北行。<a id="a-75"></a>前到雪山。<a id="a-76"></a>山有仙人。<a id="a-77"></a>藏诸猎具。<a id="a-78"></a>诸仙人所。<a id="a-79"></a>作礼问讯。<a id="a-7A"></a>命令就坐。<a id="a-7B"></a>设诸浆果。<a id="a-7C"></a>猎师言。<a id="a-7D"></a>止此久近。<a id="a-7E"></a>仙人答曰已岁数。<a id="a-7F"></a>猎师言。<a id="a-7G"></a>颇尝奇异事不答曰。<a id="a-7H"></a>此山南有一树。<a id="a-7I"></a>名尼拘律。<a id="a-7J"></a>常有金色鹿王。<a id="a-7K"></a>飞来在上食其叶。<a id="a-7L"></a>仙人示路。<a id="a-7M"></a>至树下见。<a id="a-7N"></a>树扶疏叶覆弥广。<a id="a-7O"></a>俄而见鹿。<a id="a-7P"></a>犹如雁王陵虚而来。<a id="a-7Q"></a>止于树上食叶。<a id="a-7R"></a>既饱便复飞去。<a id="a-7S"></a>还以白王。<a id="a-7T"></a>非网矢所及。<a id="a-7U"></a>无由得之。<a id="a-7V"></a>卿可自往白夫人。<a id="a-7W"></a>夫人谓猎师言。<a id="a-7X"></a>汝可将蜜涂峰叶。<a id="a-7Y"></a>次来向下及张网鞙。<a id="a-7Z"></a>处鹿寻蜜。<a id="a-7a"></a>香食叶渐。<a id="a-7b"></a>下到其鞙处。<a id="a-7c"></a>为鞙所得。<a id="a-7d"></a>生驱将去。<a id="a-7e"></a>仙人遥见曰。<a id="a-7f"></a>咄哉祸酷。<a id="a-7g"></a>虽能乘虚。<a id="a-7h"></a>而不能免恶人之手。<a id="a-7i"></a>仙人说偈曰。</p>
  <p id="a7j">世间之大恶　　莫过于香味</p>
  <p id="a7k">欺诳凡夫人　　及诸林野兽</p>
  <p id="a7l">因风着香味　　受斯苦恼患</p>
  <p id="a7m">猎师以蜜涂树叶。<a id="a-7n"></a>食之将还。<a id="a-7o"></a>王闻鹿至。<a id="a-7p"></a>烧香迎着。<a id="a-7q"></a>夫人见之。<a id="a-7r"></a>前抱鹿王。<a id="a-7s"></a>以着污染情重。<a id="a-7t"></a>令此鹿王金色即灭。<a id="a-7u"></a>王告夫人此鹿金色忽然变灭。<a id="a-7v"></a>当如之何。<a id="a-7w"></a>夫人言。<a id="a-7x"></a>此金是无施之物。<a id="a-7y"></a>放之令去。<a id="a-7z"></a>金色鹿者。<a id="a-80"></a>耶舍是也。<a id="a-81"></a>夫人者耶舍母是。<a id="a-82"></a>受诸苦恼贪着于今(出僧祇律第一卷)</p>
  <p data-pb></p>
  <h2 id="a83">难提比丘为欲所染说其宿行并鹿斑童子第六</h2>
  <p id="a84">佛在舍卫城。<a id="a-85"></a>有比丘名难提。<a id="a-86"></a>行住坐卧心常念定。<a id="a-87"></a>过七年已退失禅定。<a id="a-88"></a>复依树下还习正受欲求本定。<a id="a-89"></a>魔伺其便变为女人端正无比。<a id="a-8A"></a>于其前住而语之曰。<a id="a-8B"></a>比丘共我行淫来。<a id="a-8C"></a>难提言。<a id="a-8D"></a>恶邪速灭。<a id="a-8E"></a>恶邪速灭。<a id="a-8F"></a>口虽发言而目不视。<a id="a-8G"></a>第二第三皆亦如是。<a id="a-8H"></a>天女即脱衣露形立难提前。<a id="a-8I"></a>难提见其形相欲心染着。<a id="a-8J"></a>尔时天女渐渐却行。<a id="a-8K"></a>难提唤言。<a id="a-8L"></a>汝可小住。<a id="a-8M"></a>天女疾至祇洹堑中。<a id="a-8N"></a>堑有死马。<a id="a-8O"></a>天女于此隐形不现。<a id="a-8P"></a>难提欲心炽盛。<a id="a-8Q"></a>即淫此死马。<a id="a-8R"></a>欲心息已自念不善。<a id="a-8S"></a>即脱法衣而往祇洹。<a id="a-8T"></a>语比丘言。<a id="a-8U"></a>我犯重罪。<a id="a-8V"></a>比丘即问因缘。<a id="a-8W"></a>难提具说。<a id="a-8X"></a>比丘以事白佛。<a id="a-8Y"></a>佛令驱出。<a id="a-8Z"></a>比丘白佛言。<a id="a-8a"></a>难提久修梵行。<a id="a-8b"></a>云何为女所惑。<a id="a-8c"></a>佛言。<a id="a-8d"></a>难提不但今为女所惑。<a id="a-8e"></a>过去亦然。<a id="a-8f"></a>过去世时南方阿槃提国有迦葉氏。<a id="a-8g"></a>外道出家聪明博识。<a id="a-8h"></a>助王理国。<a id="a-8i"></a>王执国法拷治奸贼。<a id="a-8j"></a>外道念言。<a id="a-8k"></a>我已出家。<a id="a-8l"></a>云何共王详断此事。<a id="a-8m"></a>即白王言。<a id="a-8n"></a>我欲出家王言。<a id="a-8o"></a>师已出家。<a id="a-8p"></a>云何方言我欲出家。<a id="a-8q"></a>答言。<a id="a-8r"></a>我今预此种种刑法。<a id="a-8s"></a>何名出家。<a id="a-8t"></a>我今欲依仙法出家。<a id="a-8u"></a>王言可尔。<a id="a-8v"></a>即于百岩山造立精舍。<a id="a-8w"></a>修习仙法得五神通。<a id="a-8x"></a>忽因小行不净流出。<a id="a-8y"></a>时有牝鹿。<a id="a-8z"></a>饮此小便舐其产门。<a id="a-90"></a>即便有胎产一小儿。<a id="a-91"></a>仙人往看见鹿生儿。<a id="a-92"></a>怪而念曰。<a id="a-93"></a>云何畜生而生于人。<a id="a-94"></a>入定观之。<a id="a-95"></a>知是其子收而养之。<a id="a-96"></a>依母生故体斑似鹿。<a id="a-97"></a>故名鹿斑。<a id="a-98"></a>仙人念言。<a id="a-99"></a>败正毁德莫过女人。<a id="a-9A"></a>于是教以禅定。<a id="a-9B"></a>化以五通。<a id="a-9C"></a>为说偈言。</p>
  <p id="a9D">一切众生类　　靡不归于死</p>
  <p id="a9E">随其业所趣　　自受其果报</p>
  <p id="a9F">为善者生天　　恶行入地狱</p>
  <p id="a9G">行道修梵行　　漏尽得泥洹</p>
  <p id="a9H">尔时仙人即便命终。<a id="a-9I"></a>于是童子净修梵行。<a id="a-9J"></a>获五神通。<a id="a-9K"></a>释提桓因。<a id="a-9L"></a>乘白龙象案行世间。<a id="a-9M"></a>谁有孝顺父母供养沙门婆罗门。<a id="a-9N"></a>又能布施持戒修梵行者。<a id="a-9O"></a>案行世界时见是仙人童子。<a id="a-9P"></a>天帝念言。<a id="a-9Q"></a>若是童子。<a id="a-9R"></a>欲求帝释梵王皆悉能得。<a id="a-9S"></a>宜应早坏。<a id="a-9T"></a>乃设方便乃扣法鼓。<a id="a-9U"></a>百千天子皆悉来集。<a id="a-9V"></a>帝释告言。<a id="a-9W"></a>阎浮提中有一仙人童子。<a id="a-9X"></a>名曰鹿斑。<a id="a-9Y"></a>有大功德。<a id="a-9Z"></a>欲便坏之。<a id="a-9a"></a>时诸天子闻此不乐。<a id="a-9b"></a>便自念言。<a id="a-9c"></a>坏此人者。<a id="a-9d"></a>将减损诸天众。<a id="a-9e"></a>增益阿修罗。<a id="a-9f"></a>有一天子而唱是言。<a id="a-9g"></a>谁应行者。<a id="a-9h"></a>时有答言。<a id="a-9i"></a>是天女应行。<a id="a-9j"></a>即便召之。<a id="a-9k"></a>应时百千天女皆悉来集。<a id="a-9l"></a>有一天女。<a id="a-9m"></a>名阿蓝浮。<a id="a-9n"></a>其发杂色发有四色。<a id="a-9o"></a>青黄赤白故名杂色。<a id="a-9p"></a>差此天女往阎浮提。<a id="a-9q"></a>坏鹿斑童子。<a id="a-9r"></a>时彼天女白帝释言。<a id="a-9s"></a>我自昔已来。<a id="a-9t"></a>数坏人梵行。<a id="a-9u"></a>令失神通。<a id="a-9v"></a>愿更遣余天女端正严好令人乐者。<a id="a-9w"></a>时帝释复于众中种种说偈劝喻天女。<a id="a-9x"></a>于是天女即坏仙人童子。<a id="a-9y"></a>佛告诸比丘。<a id="a-9z"></a>尔时仙人童子岂异人乎。<a id="a-A0"></a>即今禅难提是。<a id="a-A1"></a>天女阿蓝浮者。<a id="a-A2"></a>今此天女是(出僧祇律第一卷)</p>
  <p data-pb></p>
  <h2 id="aA3">阐陀昔经为奴叛远从学教授五百童子第七</h2>
  <p id="aA4">佛住俱舍弥国。<a id="a-A5"></a>尔时长老阐陀。<a id="a-A6"></a>恶性难语。<a id="a-A7"></a>诸比丘乃至于僧中三谏。<a id="a-A8"></a>犹故不止。<a id="a-A9"></a>比丘白佛。<a id="a-AA"></a>佛言。<a id="a-AB"></a>过去时有长者子。<a id="a-AC"></a>有一奴字阿摩由。<a id="a-AD"></a>为性凶恶。<a id="a-AE"></a>尔时长者子与诸婆罗门子游戏园林。<a id="a-AF"></a>诸从人辈皆在园门外住。<a id="a-AG"></a>时阿摩由在园门外打诸从人。<a id="a-AH"></a>时诸从人被打者。<a id="a-AI"></a>各告其主。<a id="a-AJ"></a>时诸婆罗门子尽出呵之。<a id="a-AK"></a>时阿摩由不受其语。<a id="a-AL"></a>答诸婆罗门子言。<a id="a-AM"></a>不随汝语。<a id="a-AN"></a>我大家子来呵我者当受其语。<a id="a-AO"></a>遂打不止。<a id="a-AP"></a>即来告阿摩由主。<a id="a-AQ"></a>阿摩由主生得天眼。<a id="a-AR"></a>观是斗处。<a id="a-AS"></a>下有金银伏藏。<a id="a-AT"></a>其地凶故使其斗耳。<a id="a-AU"></a>即往呵之。<a id="a-AV"></a>时奴即止。<a id="a-AW"></a>佛告诸比丘。<a id="a-AX"></a>尔时长者子岂异人乎。<a id="a-AY"></a>即我身是。<a id="a-AZ"></a>尔时阿摩由者。<a id="a-Aa"></a>今阐陀比丘是又过去世时。<a id="a-Ab"></a>有弗卢醯大学婆罗门。<a id="a-Ac"></a>为国王师常教童子。<a id="a-Ad"></a>时婆罗门家生一奴。<a id="a-Ae"></a>名迦罗呵。<a id="a-Af"></a>常使供给诸童子。<a id="a-Ag"></a>是奴利根闻说法言尽能忆持。<a id="a-Ah"></a>此奴一时共诸童子小有慊恨。<a id="a-Ai"></a>便走他国。<a id="a-Aj"></a>诈自称言。<a id="a-Ak"></a>我是弗卢醯婆罗门子。<a id="a-Al"></a>字耶若达多。<a id="a-Am"></a>语此国王师婆罗门言。<a id="a-An"></a>我是波罗奈国王师弗卢醯子。<a id="a-Ao"></a>故来至此。<a id="a-Ap"></a>欲投大师学婆罗门法。<a id="a-Aq"></a>师答言可尔。<a id="a-Ar"></a>是奴聪明本已曾闻。<a id="a-As"></a>今复重闻闻悉能持。<a id="a-At"></a>其师大喜。<a id="a-Au"></a>即令教授门徒五百童子言。<a id="a-Av"></a>汝代我教授。<a id="a-Aw"></a>我当往来王家。<a id="a-Ax"></a>是师婆罗门无有男儿。<a id="a-Ay"></a>唯有一女。<a id="a-Az"></a>便作是念。<a id="a-B0"></a>今可以女妻耶若达多。<a id="a-B1"></a>当在我家便如我子。<a id="a-B2"></a>即告之曰。<a id="a-B3"></a>耶若达多汝莫还彼国。<a id="a-B4"></a>我今以女妻汝。<a id="a-B5"></a>答言。<a id="a-B6"></a>从教。<a id="a-B7"></a>即与女在家。<a id="a-B8"></a>如儿共作生活。<a id="a-B9"></a>家渐丰富。<a id="a-BA"></a>是耶若达多为饮食不佳。<a id="a-BB"></a>即便大怒。<a id="a-BC"></a>妻甚敬之。<a id="a-BD"></a>伺觅彼人而未能得。<a id="a-BE"></a>时彼弗卢醯婆罗门具闻奴在彼。<a id="a-BF"></a>作是念。<a id="a-BG"></a>我奴迦罗呵。<a id="a-BH"></a>逃在他国。<a id="a-BI"></a>当往捉来。<a id="a-BJ"></a>或可得奴。<a id="a-BK"></a>直便诣彼国。<a id="a-BL"></a>时耶若达多。<a id="a-BM"></a>与诸门徒诣园林游戏。<a id="a-BN"></a>在于中路逢其本主。<a id="a-BO"></a>即便惊怖密告门徒。<a id="a-BP"></a>诸童子。<a id="a-BQ"></a>汝等还去。<a id="a-BR"></a>各自诵习。<a id="a-BS"></a>门徒去已。<a id="a-BT"></a>便到主前。<a id="a-BU"></a>头面礼足白其主言。<a id="a-BV"></a>我来此国。<a id="a-BW"></a>师言大家是我父。<a id="a-BX"></a>便投此国师大学婆罗门为师。<a id="a-BY"></a>以大学经典故。<a id="a-BZ"></a>师婆罗门与女为妇。<a id="a-Ba"></a>愿尊今日勿彰我事。<a id="a-Bb"></a>当与奴直奉上。<a id="a-Bc"></a>大家主婆罗门善解世事。<a id="a-Bd"></a>即便答言汝实我儿。<a id="a-Be"></a>何所复言。<a id="a-Bf"></a>但作方便。<a id="a-Bg"></a>早见发遣即将归家。<a id="a-Bh"></a>告家中言。<a id="a-Bi"></a>我所亲来。<a id="a-Bj"></a>其妇欢喜。<a id="a-Bk"></a>办种种饮食。<a id="a-Bl"></a>奉食已讫。<a id="a-Bm"></a>小空闲时。<a id="a-Bn"></a>礼客婆罗门足。<a id="a-Bo"></a>而问之曰。<a id="a-Bp"></a>我奉事夫耶若达多。<a id="a-Bq"></a>饮食供养常不可意。<a id="a-Br"></a>愿今指授本在家时何所啖食。<a id="a-Bs"></a>当如先法为作饮食。<a id="a-Bt"></a>客婆罗门即便嗔恚。<a id="a-Bu"></a>而作是念。<a id="a-Bv"></a>如是子如是子。<a id="a-Bw"></a>困苦他子女。<a id="a-Bx"></a>语此女言。<a id="a-By"></a>但速发遣。<a id="a-Bz"></a>我临去时。<a id="a-C0"></a>当教汝一偈。<a id="a-C1"></a>汝诵此偈。<a id="a-C2"></a>时当使汝夫无言。<a id="a-C3"></a>发遣客婆罗门已。<a id="a-C4"></a>将欲发时。<a id="a-C5"></a>为说一偈言。</p>
  <p id="aC6">无亲游他方　　欺诳天下人</p>
  <p id="aC7">粗食是常法　　但食复何嫌</p>
  <p id="aC8">今与汝此偈。<a id="a-C9"></a>若彼嗔恚嫌食恶时。<a id="a-CA"></a>便在其边背面微诵。<a id="a-CB"></a>令其得闻。<a id="a-CC"></a>作是教已。<a id="a-CD"></a>便还本国。<a id="a-CE"></a>是耶若达多。<a id="a-CF"></a>送主去已。<a id="a-CG"></a>每至食时。<a id="a-CH"></a>还复嗔恚。<a id="a-CI"></a>妇于夫边试诵其偈。<a id="a-CJ"></a>时夫闻是偈已心即不喜。<a id="a-CK"></a>便作是念。<a id="a-CL"></a>咄是老物。<a id="a-CM"></a>发我秽事。<a id="a-CN"></a>从是已后常作濡语。<a id="a-CO"></a>恐妇向人说其阴私。<a id="a-CP"></a>佛告诸比丘。<a id="a-CQ"></a>时婆罗奈城。<a id="a-CR"></a>弗卢醯婆罗门者。<a id="a-CS"></a>岂异人乎。<a id="a-CT"></a>即我身是。<a id="a-CU"></a>时奴迦罗呵者。<a id="a-CV"></a>今阐陀比丘是。<a id="a-CW"></a>彼于尔时。<a id="a-CX"></a>已曾恃我陵易他人。<a id="a-CY"></a>今复如是。<a id="a-CZ"></a>恃我势力。<a id="a-Ca"></a>陵易他人(出僧祇律第八卷)</p>
  <p data-pb></p>
  <h2 id="aCb">二摩诃罗同住和合婚姻佛说其往行第八</h2>
  <p id="aCc">舍卫城有二摩诃罗。<a id="a-Cd"></a>并舍妻儿出家为道。<a id="a-Ce"></a>久游人间。<a id="a-Cf"></a>俱还舍卫。<a id="a-Cg"></a>共住一房。<a id="a-Ch"></a>各自思惟。<a id="a-Ci"></a>欲暂还家看其妇儿。<a id="a-Cj"></a>即到本家。<a id="a-Ck"></a>妇见嗔言。<a id="a-Cl"></a>汝薄德无相弃家学道。<a id="a-Cm"></a>女年长大不得嫁娶。<a id="a-Cn"></a>今用来为当折汝脚。<a id="a-Co"></a>时小摩诃罗。<a id="a-Cp"></a>即还房愁忧不乐。<a id="a-Cq"></a>时大摩诃罗亦被驱逐。<a id="a-Cr"></a>共归房内。<a id="a-Cs"></a>问小伴言。<a id="a-Ct"></a>何以忧苦。<a id="a-Cu"></a>答言。<a id="a-Cv"></a>何须问为。<a id="a-Cw"></a>又问。<a id="a-Cx"></a>我等二人。<a id="a-Cy"></a>共在一房。<a id="a-Cz"></a>好恶之事而不相知。<a id="a-D0"></a>不向我说。<a id="a-D1"></a>更应语谁。<a id="a-D2"></a>即具说之。<a id="a-D3"></a>时大摩诃罗云。<a id="a-D4"></a>此何足愁。<a id="a-D5"></a>我家亦尔。<a id="a-D6"></a>汝男我女可为匹偶。<a id="a-D7"></a>答言可尔。<a id="a-D8"></a>时小摩诃罗还语妇言。<a id="a-D9"></a>我为女得婿。<a id="a-DA"></a>妇答甚善。<a id="a-DB"></a>其大者复归。<a id="a-DC"></a>报妻言。<a id="a-DD"></a>我为儿得妇。<a id="a-DE"></a>问言是谁。<a id="a-DF"></a>答言某女。<a id="a-DG"></a>时二摩诃罗和合婚姻。<a id="a-DH"></a>各自欢喜如贫得宝。<a id="a-DI"></a>更相爱敬。<a id="a-DJ"></a>佛告诸比丘。<a id="a-DK"></a>此二摩诃罗不但今日作如是事。<a id="a-DL"></a>过去伽尸国。<a id="a-DM"></a>有婆罗门。<a id="a-DN"></a>居磨沙豆陈久。<a id="a-DO"></a>煮不可熟。<a id="a-DP"></a>货之不售。<a id="a-DQ"></a>复有一家养一态驴。<a id="a-DR"></a>卖亦不去。<a id="a-DS"></a>豆主念言。<a id="a-DT"></a>今以此豆易取彼驴。<a id="a-DU"></a>便往语之。<a id="a-DV"></a>驴主复念。<a id="a-DW"></a>用是态驴易彼豆。<a id="a-DX"></a>答言可尔。<a id="a-DY"></a>咸各欢喜。<a id="a-DZ"></a>豆主颂曰。</p>
  <p id="aDa">婆罗门法巧贩卖　　尘久冰豆十六纪</p>
  <p id="aDb">唐尽汝薪煮不熟　　方折汝家大小齿</p>
  <p id="aDc">时驴主。<a id="a-Dd"></a>又作颂曰。</p>
  <p id="aDe">汝婆罗门何所喜　　虽有四脚毛衣好</p>
  <p id="aDf">负重远道令汝知　　锥刺火烧终不动</p>
  <p id="aDg">时豆主。<a id="a-Dh"></a>复说颂曰。</p>
  <p id="aDi">独生千秋杖　　头着四寸锥</p>
  <p id="aDj">能伏败态驴　　何忧不可治</p>
  <p id="aDk">时驴谓主。<a id="a-Dl"></a>复说颂曰。</p>
  <p id="aDm">安立前二足　　双飞后两蹄</p>
  <p id="aDn">折汝前板齿　　然后自当知</p>
  <p id="aDo">豆主又谓驴。<a id="a-Dp"></a>颂曰。</p>
  <p id="aDq">虻蚊毒虫螫　　唯仰尾自防</p>
  <p id="aDr">当截汝尾却　　令汝知辛苦</p>
  <p id="aDs">驴复答曰。</p>
  <p id="aDt">从先祖已来　　行此[怡-台+龍]悷法</p>
  <p id="aDu">今我承习此　　死死终不舍</p>
  <p id="aDv">尔时豆主。<a id="a-Dw"></a>知其弊恶不可苦语。<a id="a-Dx"></a>便称誉颂曰。</p>
  <p id="aDy">音声鸣彻好　　面白如珂雪</p>
  <p id="aDz">当为汝取妇　　共游诸林泽</p>
  <p id="aE0">驴闻濡爱语。<a id="a-E1"></a>即复说颂曰。</p>
  <p id="aE2">我能负八斛　　日行六百里</p>
  <p id="aE3">婆罗门当知　　闻妇心欢喜</p>
  <p id="aE4">佛言。<a id="a-E5"></a>时二人者。<a id="a-E6"></a>则是今日二摩诃罗也。<a id="a-E7"></a>时驴者。<a id="a-E8"></a>今摩诃罗儿也。<a id="a-E9"></a>已曾相欺心婆罗门居士苦恼舍财(出僧祇律第七卷)</p>
  <p data-pb></p>
  <h2 id="aEA">常欢嫉于无胜佛说往缘栴沙生堕阿鼻第九</h2>
  <p id="aEB">告舍利弗。<a id="a-EC"></a>往昔有佛。<a id="a-ED"></a>号名尽胜。<a id="a-EE"></a>有两比丘。<a id="a-EF"></a>一名无胜。<a id="a-EG"></a>二名常欢。<a id="a-EH"></a>无胜比丘六通神足。<a id="a-EI"></a>常欢比丘结使未除。<a id="a-EJ"></a>有一长者。<a id="a-EK"></a>名曰大爱。<a id="a-EL"></a>妇名善幻。<a id="a-EM"></a>端正无比。<a id="a-EN"></a>此两比丘以为檀越。<a id="a-EO"></a>善幻妇者供养无胜。<a id="a-EP"></a>事事不乏料理。<a id="a-EQ"></a>常欢甚自微薄。<a id="a-ER"></a>常欢兴妒谤曰。<a id="a-ES"></a>无胜比丘与善幻通。<a id="a-ET"></a>自以恩爱得供养耳。<a id="a-EU"></a>佛语舍利弗。<a id="a-EV"></a>汝知常欢者不。<a id="a-EW"></a>则我身是。<a id="a-EX"></a>善幻妇者。<a id="a-EY"></a>则婆罗门女栴沙者是。<a id="a-EZ"></a>尔时诽谤无胜罗汉。<a id="a-Ea"></a>无数千岁在地狱中。<a id="a-Eb"></a>今虽得佛余殃故。<a id="a-Ec"></a>多舌童女舞杅起腹。<a id="a-Ed"></a>来我前曰。<a id="a-Ee"></a>沙门何以不说家事。<a id="a-Ef"></a>乃说他事。<a id="a-Eg"></a>汝今独乐不知我苦。<a id="a-Eh"></a>先共我通有身。<a id="a-Ei"></a>临月事须苏油。<a id="a-Ej"></a>养于小儿。<a id="a-Ek"></a>尽当给我。<a id="a-El"></a>尔时众会皆低头默然。<a id="a-Em"></a>释提桓因侍后扇佛。<a id="a-En"></a>化为一鼠。<a id="a-Eo"></a>入其衣里。<a id="a-Ep"></a>啮杅落地。<a id="a-Eq"></a>时四部弟子及六师等。<a id="a-Er"></a>扬声称庆欣笑无量皆同骂曰。<a id="a-Es"></a>汝死罪物。<a id="a-Et"></a>兴诽谤无上正真。<a id="a-Eu"></a>此地无知。<a id="a-Ev"></a>乃能容载此恶物也。<a id="a-Ew"></a>地即擘裂炎火勇出。<a id="a-Ex"></a>女即便堕大泥犁中。<a id="a-Ey"></a>大众见此。<a id="a-Ez"></a>阿阇世王便惊毛竖。<a id="a-F0"></a>即起白言。<a id="a-F1"></a>此女今在何处。<a id="a-F2"></a>佛答。<a id="a-F3"></a>大王。<a id="a-F4"></a>此女所堕。<a id="a-F5"></a>名阿鼻泥犁。<a id="a-F6"></a>王复问佛。<a id="a-F7"></a>此女不杀盗直妄语。<a id="a-F8"></a>堕阿鼻耶。<a id="a-F9"></a>佛语大王。<a id="a-FA"></a>我所说法。<a id="a-FB"></a>有上中下身口意行。<a id="a-FC"></a>王复问佛。<a id="a-FD"></a>何者为重。<a id="a-FE"></a>何者为中。<a id="a-FF"></a>何者为下。<a id="a-FG"></a>佛语阿阇世王。<a id="a-FH"></a>意行最重。<a id="a-FI"></a>口行处中。<a id="a-FJ"></a>身行在下(出兴起行经下卷)</p>
  <h2 id="aFK">持戒坚固生天因缘第十</h2>
  <p id="aFL">憍萨罗国有二比丘。<a id="a-FM"></a>一人犯戒。<a id="a-FN"></a>一人持戒。<a id="a-FO"></a>欲共往见佛。<a id="a-FP"></a>道中值有虫水。<a id="a-FQ"></a>破戒者语持戒者言。<a id="a-FR"></a>可共饮是水。<a id="a-FS"></a>持戒者言。<a id="a-FT"></a>水中有虫。<a id="a-FU"></a>云何可饮。<a id="a-FV"></a>犯戒者言。<a id="a-FW"></a>我若不饮便死。<a id="a-FX"></a>不得见佛闻法及僧。<a id="a-FY"></a>持戒者至死不饮。<a id="a-FZ"></a>时犯戒者便饮。<a id="a-Fa"></a>持戒者不饮便死。<a id="a-Fb"></a>即生三十三天上。<a id="a-Fc"></a>得天身具足。<a id="a-Fd"></a>先到佛所头面礼足。<a id="a-Fe"></a>在一面立。<a id="a-Ff"></a>佛为种种说法得法眼净。<a id="a-Fg"></a>即时礼佛足言。<a id="a-Fh"></a>归依佛归依法归依僧。<a id="a-Fi"></a>我尽形寿为优婆塞。<a id="a-Fj"></a>佛更为说法已默然。<a id="a-Fk"></a>时天礼佛已。<a id="a-Fl"></a>忽然不现。<a id="a-Fm"></a>时饮水者后到佛所。<a id="a-Fn"></a>佛为无量众围绕说法佛见比丘来到。<a id="a-Fo"></a>佛即披优多罗僧。<a id="a-Fp"></a>示金色手。<a id="a-Fq"></a>汝痴人欲见我肉身。<a id="a-Fr"></a>为不如持戒者。<a id="a-Fs"></a>先见我法身。<a id="a-Ft"></a>佛说偈。</p>
  <p id="aFu">心不善观察　　见则不审谛</p>
  <p id="aFv">愚如蛾投火　　而贪观我身</p>
  <p id="aFw">色身但不净　　汝欲见何为</p>
  <p id="aFx">内有脂血肉　　外为薄皮覆</p>
  <p id="aFy">彼为渴所烧　　犹行恭敬戒</p>
  <p id="aFz">至死护我教　　彼见我非汝</p>
  <p id="aG0">佛说是偈已。<a id="a-G1"></a>告诸比丘。<a id="a-G2"></a>从今不持漉水囊不听行。<a id="a-G3"></a>若不持者犯。<a id="a-G4"></a>不犯者有清流水。<a id="a-G5"></a>或大河或泉水。<a id="a-G6"></a>从此寺至彼寺。<a id="a-G7"></a>二十里内不犯(出十诵律杂诵第三卷)</p>
  <p data-pb></p>
  <h2 id="aG8">满愿问饿鬼夫入城久近并答江岸七反成败第十一</h2>
  <p id="aG9">罗国。<a id="a-GA"></a>时有饿鬼。<a id="a-GB"></a>倚城门立。<a id="a-GC"></a>比丘满愿问饿鬼曰。<a id="a-GD"></a>汝今在此何所求索。<a id="a-GE"></a>鬼曰。<a id="a-GF"></a>汝今见我耶。<a id="a-GG"></a>比丘曰见。<a id="a-GH"></a>鬼曰。<a id="a-GI"></a>我夫入城于今未还。<a id="a-GJ"></a>故于此立自待夫出耳。<a id="a-GK"></a>比丘问曰。<a id="a-GL"></a>汝夫入城为何所求。<a id="a-GM"></a>时鬼答曰。<a id="a-GN"></a>今此城中有大长者。<a id="a-GO"></a>患痈积久。<a id="a-GP"></a>今日当溃。<a id="a-GQ"></a>浓血流溢。<a id="a-GR"></a>夫主持来。<a id="a-GS"></a>二人共食以济其命。<a id="a-GT"></a>比丘复问。<a id="a-GU"></a>汝夫主入城已几许时。<a id="a-GV"></a>城郭逼近江河。<a id="a-GW"></a>举手指城。</p>
  <p data-pb></p>
  <h2 id="aGX">比丘遇劫被生草缚不敢挽断第十二</h2>
  <p id="aGY">有五百比丘。<a id="a-GZ"></a>行大泽中值遇劫寇。<a id="a-Ga"></a>劫其衣裳。<a id="a-Gb"></a>缚诸比丘。<a id="a-Gc"></a>悉令坐地。<a id="a-Gd"></a>揽生草合。<a id="a-Ge"></a>结其手而便舍去。<a id="a-Gf"></a>此诸道人适欲杀草而起则违佛戒。<a id="a-Gg"></a>各各生念。<a id="a-Gh"></a>宁自灭身。<a id="a-Gi"></a>终不违戒。<a id="a-Gj"></a>执穷四日。<a id="a-Gk"></a>国王出猎。<a id="a-Gl"></a>见诸道人。<a id="a-Gm"></a>坐于旷野。<a id="a-Gn"></a>下马作礼问其意故。<a id="a-Go"></a>即具便答。<a id="a-Gp"></a>解诸道人将归供养(出譬喻经第六卷)</p>
  <p data-pb></p>
  <h2 id="aGq">比丘夜不相识各言是鬼第十三</h2>
  <p id="aGr">中有一佛图。<a id="a-Gs"></a>有一别房。<a id="a-Gt"></a>中有恶鬼。<a id="a-Gu"></a>喜来恼人。<a id="a-Gv"></a>诸僧舍去。<a id="a-Gw"></a>有客僧来。<a id="a-Gx"></a>维那处分令住此房。<a id="a-Gy"></a>而语之言。<a id="a-Gz"></a>此房有鬼戏来恼人。<a id="a-H0"></a>客僧自以持戒力故。<a id="a-H1"></a>答言。<a id="a-H2"></a>小鬼何所能为。<a id="a-H3"></a>我能伏之。<a id="a-H4"></a>即入房住。<a id="a-H5"></a>日将欲暮。<a id="a-H6"></a>更有僧来求觅住处。<a id="a-H7"></a>维那亦令在此房住。<a id="a-H8"></a>亦语有鬼。<a id="a-H9"></a>其人亦言。<a id="a-HA"></a>我当伏之。<a id="a-HB"></a>时先入者。<a id="a-HC"></a>闭户端坐待鬼不来。<a id="a-HD"></a>后来者。<a id="a-HE"></a>夜打门求入。<a id="a-HF"></a>先入者谓为是鬼。<a id="a-HG"></a>不为开户。<a id="a-HH"></a>后者极力打门。<a id="a-HI"></a>在内道人以力拒之。<a id="a-HJ"></a>外者得胜。<a id="a-HK"></a>排门得入。<a id="a-HL"></a>内者打之。<a id="a-HM"></a>外者亦极力熟打。<a id="a-HN"></a>至明旦相见。<a id="a-HO"></a>乃是故旧同学。<a id="a-HP"></a>道人各相愧谢。<a id="a-HQ"></a>众人云集笑而怪之(出大智论第九十一卷)</p>
  <p data-pb></p>
  <h2 id="aHR">比丘遇王难为山神所救第十四</h2>
  <p id="aHS">佛在舍卫国。<a id="a-HT"></a>有一比丘。<a id="a-HU"></a>在参国石间土室中。<a id="a-HV"></a>长发须爪被败坏衣。<a id="a-HW"></a>时优填王。<a id="a-HX"></a>欲出游观治诸道路。<a id="a-HY"></a>王从美人到于山下。<a id="a-HZ"></a>有一美人顾见土室。<a id="a-Ha"></a>有一比丘。<a id="a-Hb"></a>长须发爪衣服裂败。<a id="a-Hc"></a>状类如鬼。<a id="a-Hd"></a>便大声呼。<a id="a-He"></a>天子。<a id="a-Hf"></a>是中有鬼。<a id="a-Hg"></a>王便遥问。<a id="a-Hh"></a>今何所在。<a id="a-Hi"></a>美人言。<a id="a-Hj"></a>近在石间土室中。<a id="a-Hk"></a>王即拔剑从之。<a id="a-Hl"></a>见比丘如是。<a id="a-Hm"></a>即问汝何等人。<a id="a-Hn"></a>对言。<a id="a-Ho"></a>我是沙门。<a id="a-Hp"></a>王问。<a id="a-Hq"></a>汝何等沙门。<a id="a-Hr"></a>曰。<a id="a-Hs"></a>我是释迦沙门。<a id="a-Ht"></a>王言。<a id="a-Hu"></a>是应真耶。<a id="a-Hv"></a>曰非也。<a id="a-Hw"></a>宁有四禅耶。<a id="a-Hx"></a>复言无也。<a id="a-Hy"></a>宁有三禅二禅耶。<a id="a-Hz"></a>复言无有。<a id="a-I0"></a>宁至一禅耶。<a id="a-I1"></a>对曰。<a id="a-I2"></a>言实一禅行。<a id="a-I3"></a>王便心恚不解。<a id="a-I4"></a>顾谓侍者。<a id="a-I5"></a>黄门以是淫意。<a id="a-I6"></a>今是沙门凡俗人无真行。<a id="a-I7"></a>奈何见我美人。<a id="a-I8"></a>便敕侍者急取断命。<a id="a-I9"></a>侍者便去。<a id="a-IA"></a>山神念。<a id="a-IB"></a>是比丘无过。<a id="a-IC"></a>今当恐死。<a id="a-ID"></a>我可拥护令脱是厄。<a id="a-IE"></a>便化大猪身。<a id="a-IF"></a>徐走王边。<a id="a-IG"></a>侍者即白王。<a id="a-IH"></a>大猪近在王边。<a id="a-II"></a>王便舍比丘。<a id="a-IJ"></a>拔剑逐猪。<a id="a-IK"></a>比丘见王已远。<a id="a-IL"></a>即便走出(出义足经上卷)</p>
  <h2 id="aIM">比丘诵经临终见佛阇维舌存第十五</h2>
  <p id="aIN">有一比丘。<a id="a-IO"></a>诵阿弥陀佛经。<a id="a-IP"></a>及大波若波罗蜜。<a id="a-IQ"></a>是人欲死语弟子言。<a id="a-IR"></a>阿弥陀佛与其大众俱来。<a id="a-IS"></a>动身自归须臾命终。<a id="a-IT"></a>命终之后弟子烧之。<a id="a-IU"></a>明日收灰见舌不烧(出大智论第九卷)</p>
  <h2 id="aIV">比丘居深山为鬼所娆佛禁非人处住第十六</h2>
  <p id="aIW">憍萨罗国。<a id="a-IX"></a>有一比丘。<a id="a-IY"></a>独住深山。<a id="a-IZ"></a>林中有非人女。<a id="a-Ia"></a>语比丘共作淫欲。<a id="a-Ib"></a>比丘言。<a id="a-Ic"></a>莫作是语。<a id="a-Id"></a>我是断淫人。<a id="a-Ie"></a>女言。<a id="a-If"></a>汝若不来。<a id="a-Ig"></a>我当破汝利养与汝衰恼。<a id="a-Ih"></a>比丘言随汝。<a id="a-Ii"></a>中夜比丘卧。<a id="a-Ij"></a>女鬼以纳衣持比丘。<a id="a-Ik"></a>着王宫内夫人边卧。<a id="a-Il"></a>王觉问言。<a id="a-Im"></a>汝何人耶。<a id="a-In"></a>比丘言。<a id="a-Io"></a>我是沙门。<a id="a-Ip"></a>是何沙门。<a id="a-Iq"></a>答曰。<a id="a-Ir"></a>是释子沙门。<a id="a-Is"></a>王言。<a id="a-It"></a>汝今何以来此。<a id="a-Iu"></a>比丘具向王说。<a id="a-Iv"></a>王言。<a id="a-Iw"></a>汝何用在深山林中。<a id="a-Ix"></a>故为恶鬼所娆。<a id="a-Iy"></a>出去。<a id="a-Iz"></a>我知佛法故不问汝。<a id="a-J0"></a>比丘得脱具说其事。<a id="a-J1"></a>佛因此制。<a id="a-J2"></a>无入深山中。<a id="a-J3"></a>又憍萨罗国。<a id="a-J4"></a>有一比丘。<a id="a-J5"></a>阿兰若处住。<a id="a-J6"></a>有毗舍遮鬼女。<a id="a-J7"></a>来语比丘言。<a id="a-J8"></a>共作淫欲来。<a id="a-J9"></a>比丘言。<a id="a-JA"></a>莫作是语。<a id="a-JB"></a>我断淫欲人。<a id="a-JC"></a>鬼女言。<a id="a-JD"></a>汝若不作。<a id="a-JE"></a>我当破汝利养令汝衰恼。<a id="a-JF"></a>比丘言。<a id="a-JG"></a>随汝。<a id="a-JH"></a>比丘夜卧。<a id="a-JI"></a>鬼女以纳衣裹持。<a id="a-JJ"></a>着酒舍酒瓮中。<a id="a-JK"></a>酒家人明日见比丘在酒瓮中。<a id="a-JL"></a>问言。<a id="a-JM"></a>汝是何人。<a id="a-JN"></a>答言。<a id="a-JO"></a>我是沙门。<a id="a-JP"></a>是何沙门。<a id="a-JQ"></a>答言。<a id="a-JR"></a>释子沙门。<a id="a-JS"></a>问言。<a id="a-JT"></a>何故在是中。<a id="a-JU"></a>比丘具说是事。<a id="a-JV"></a>酒舍人言。<a id="a-JW"></a>汝去。<a id="a-JX"></a>因此佛言。<a id="a-JY"></a>比丘不得入深山林中空处可畏处无人处住(出十诵律善诵第二卷)</p>
  <h2 id="aJZ">比丘失志心生惑乱第十七</h2>
  <p id="aJa">有一比丘。<a id="a-Jb"></a>普行分卫。<a id="a-Jc"></a>偶入淫舍。<a id="a-Jd"></a>淫女见入欢喜踊跃。<a id="a-Je"></a>即奉迎稽首足下。<a id="a-Jf"></a>请出就坐。<a id="a-Jg"></a>又问比丘。<a id="a-Jh"></a>仁从何来。<a id="a-Ji"></a>比丘答言。<a id="a-Jj"></a>吾主分卫故来乞丐。<a id="a-Jk"></a>即为施设肴馔众味。<a id="a-Jl"></a>盛以满钵而奉上之。<a id="a-Jm"></a>比丘受已而退。<a id="a-Jn"></a>得是美食。<a id="a-Jo"></a>心中欢喜不能自胜。<a id="a-Jp"></a>数数往诣。<a id="a-Jq"></a>时女心念。<a id="a-Jr"></a>计此比丘。<a id="a-Js"></a>守法难及频为兴设。<a id="a-Jt"></a>甘脆肥美之食。<a id="a-Ju"></a>而授与之。<a id="a-Jv"></a>往返不息。<a id="a-Jw"></a>学问未明。<a id="a-Jx"></a>所作不办。<a id="a-Jy"></a>未伏诸根。<a id="a-Jz"></a>见女妙色欲意便动。<a id="a-K0"></a>口出柔濡恩爱之辞。<a id="a-K1"></a>心怀亲附。<a id="a-K2"></a>比丘闻见淫乱迷惑。<a id="a-K3"></a>不能自觉。<a id="a-K4"></a>时世尊曰。<a id="a-K5"></a>虽睹女人。<a id="a-K6"></a>长者如母。<a id="a-K7"></a>中者如姊。<a id="a-K8"></a>少者如妹。<a id="a-K9"></a>如子如女。<a id="a-KA"></a>当内观身。<a id="a-KB"></a>念皆恶露无可爱者。<a id="a-KC"></a>外如画瓶中满不净。<a id="a-KD"></a>观此四大因缘假合。<a id="a-KE"></a>本无所有时彼比丘不晓空观。<a id="a-KF"></a>但作色观。<a id="a-KG"></a>淫欲意乱。<a id="a-KH"></a>为女说颂曰。</p>
  <p id="aKI">淑女年幼形清净　　颜貌端正特姝妙</p>
  <p id="aKJ">望汝屈德能见从　　志意倾盖愿相保</p>
  <p id="aKK">淫女颂曰。</p>
  <p id="aKL">假使卿身无财业　　何为立志求难致</p>
  <p id="aKM">如卿所作无羞惭　　驰走促出离我家</p>
  <p id="aKN">时逐出比丘。<a id="a-KO"></a>追至祇树。<a id="a-KP"></a>问诸比丘。<a id="a-KQ"></a>即来诣佛。<a id="a-KR"></a>启白世尊。<a id="a-KS"></a>具说本末。<a id="a-KT"></a>佛言。<a id="a-KU"></a>此比丘。<a id="a-KV"></a>宿命曾作水鳖。<a id="a-KW"></a>女作猕猴。<a id="a-KX"></a>亦相好乐志不得果。<a id="a-KY"></a>还自侵欺不入正教。<a id="a-KZ"></a>增益恼患。<a id="a-Ka"></a>今复如是。<a id="a-Kb"></a>愿不从心。<a id="a-Kc"></a>逆见折辱。<a id="a-Kd"></a>惭愧而去。<a id="a-Ke"></a>佛言。<a id="a-Kf"></a>过去世时有鳖。<a id="a-Kg"></a>江水边树木炽盛。<a id="a-Kh"></a>彼丛树间有一猕猴。<a id="a-Ki"></a>止顿彼树。<a id="a-Kj"></a>鳖从水出。<a id="a-Kk"></a>遥见树有猕猴。<a id="a-Kl"></a>而与交语。<a id="a-Km"></a>前行亲近。<a id="a-Kn"></a>日日如是。<a id="a-Ko"></a>睹之不懈。<a id="a-Kp"></a>则起染心。<a id="a-Kq"></a>说偈往反骂而避之(文多不载)时猕猴今淫女是。<a id="a-Kr"></a>鳖分卫比丘是(出说比丘分卫经)</p>
  <p data-pb></p>
  <h2 id="aKs">珍重沙门母为饿鬼以方便救济第十八</h2>
  <p id="aKt">有清信士。<a id="a-Ku"></a>名优多罗。<a id="a-Kv"></a>尊佛乐法亲贤圣众。<a id="a-Kw"></a>月六斋奉八戒绝殃行仁。<a id="a-Kx"></a>群生护命。<a id="a-Ky"></a>名曰珍重。<a id="a-Kz"></a>荣华不能回其心。<a id="a-L0"></a>艳女国宝不能乱其志。<a id="a-L1"></a>贞信难倾。<a id="a-L2"></a>酒不历口。<a id="a-L3"></a>孝从是务。<a id="a-L4"></a>过时不食。<a id="a-L5"></a>虚心禀道。<a id="a-L6"></a>香花脂粉未尝附身。<a id="a-L7"></a>兵仗凶器不以毁德。<a id="a-L8"></a>远愚亲贤。<a id="a-L9"></a>以佛神化喻其母心。<a id="a-LA"></a>母信邪倒见。<a id="a-LB"></a>悭而不惠。<a id="a-LC"></a>寿终之后。<a id="a-LD"></a>子为沙门。<a id="a-LE"></a>心秽寂灭。<a id="a-LF"></a>端坐树下。<a id="a-LG"></a>观察十方。<a id="a-LH"></a>常自念曰。<a id="a-LI"></a>吾母死二十余年。<a id="a-LJ"></a>试寻所在。<a id="a-LK"></a>欲报生养之恩。<a id="a-LL"></a>斯须之间有一饿鬼。<a id="a-LM"></a>丑黑可憎。<a id="a-LN"></a>发长缠身。<a id="a-LO"></a>绕足曳地进退顿跄呼嗟无救。<a id="a-LP"></a>到沙门所曰。<a id="a-LQ"></a>吾与群愚恶人为党。<a id="a-LR"></a>不信佛教。<a id="a-LS"></a>恣口所欲。<a id="a-LT"></a>今为饿鬼。<a id="a-LU"></a>二十五年不见沙门。<a id="a-LV"></a>今日遇矣。<a id="a-LW"></a>死便饿渴。<a id="a-LX"></a>愿以天润。<a id="a-LY"></a>惠我水谷。<a id="a-LZ"></a>济吾微命。<a id="a-La"></a>沙门答曰。<a id="a-Lb"></a>大海清水岂不足饮乎。<a id="a-Lc"></a>鬼曰。<a id="a-Ld"></a>适欲就饮。<a id="a-Le"></a>水化为脓。<a id="a-Lf"></a>臊臭无量。<a id="a-Lg"></a>获饭</p>
  <p data-pb></p>
  <h2 id="aLh">沙门入海龙请供养得摩尼珠第十九</h2>
  <p id="aLi">有沙门。<a id="a-Lj"></a>随商人度海。<a id="a-Lk"></a>半路船回。<a id="a-Ll"></a>不复得去。<a id="a-Lm"></a>众人佥曰。<a id="a-Ln"></a>船中当有不净洁者。<a id="a-Lo"></a>探筹出之。<a id="a-Lp"></a>道人三得出筹。<a id="a-Lq"></a>自投海中。<a id="a-Lr"></a>龙王即以七宝莲华承之入海。<a id="a-Ls"></a>乃到龙宫。<a id="a-Lt"></a>见楼阁宝舍殿堂。<a id="a-Lu"></a>龙王请入。<a id="a-Lv"></a>头面礼足曰。<a id="a-Lw"></a>吾得头痛。<a id="a-Lx"></a>六百余岁求索道人。<a id="a-Ly"></a>今乃得之。<a id="a-Lz"></a>道人当疗我病。<a id="a-M0"></a>道人曰。<a id="a-M1"></a>吾不知医药。<a id="a-M2"></a>以何相疗。<a id="a-M3"></a>龙王曰。<a id="a-M4"></a>吾此海中多有神药。<a id="a-M5"></a>不愈我病。<a id="a-M6"></a>唯未得法药。<a id="a-M7"></a>道人说法须臾之顷。<a id="a-M8"></a>龙王自觉除愈。<a id="a-M9"></a>龙大欢喜。<a id="a-MA"></a>供养道人九十日。<a id="a-MB"></a>白道人言。<a id="a-MC"></a>久相劳屈想亦劳悒。<a id="a-MD"></a>前船甫到今当相送。<a id="a-ME"></a>龙王选三摩尼珠。<a id="a-MF"></a>一以上佛。<a id="a-MG"></a>一以施众僧。<a id="a-MH"></a>一与道人。<a id="a-MI"></a>遣神送。<a id="a-MJ"></a>忽然至船。<a id="a-MK"></a>船伴惊喜。<a id="a-ML"></a>共还本土。<a id="a-MM"></a>众人悉随道人诣佛。<a id="a-MN"></a>佛为说法。<a id="a-MO"></a>皆发道意。<a id="a-MP"></a>所度无量(出譬喻经第九卷)</p>
  <p data-pb></p>
  <h2 id="aMQ">沙门煮草变成牛骨第二十</h2>
  <p id="aMR">阿难报事。<a id="a-MS"></a>有沙门得阿那含道。<a id="a-MT"></a>于山上煮草染衣。<a id="a-MU"></a>时有失牛者遍求。<a id="a-MV"></a>见烟便往。<a id="a-MW"></a>视釜中草悉成牛骨。<a id="a-MX"></a>钵化成牛头。<a id="a-MY"></a>袈裟化成牛皮。<a id="a-MZ"></a>人便以骨系头。<a id="a-Ma"></a>徇行国中。<a id="a-Mb"></a>众人共见之。<a id="a-Mc"></a>沙弥。<a id="a-Md"></a>见日己中。<a id="a-Me"></a>捶挞抵不见师至。<a id="a-Mf"></a>便入户悉思惟。<a id="a-Mg"></a>见师为人所辱。<a id="a-Mh"></a>则往头面着足。<a id="a-Mi"></a>何时言如此。<a id="a-Mj"></a>日久</p>
  <p data-pb></p>
  <h2 id="aMk">沙门行乞主人有珠为鹦鹉所吞横相苦加忍受不言第二十一</h2>
  <p id="aMl">外国有沙门。<a id="a-Mm"></a>行乞到买珠家。<a id="a-Mn"></a>主人为设饭食。<a id="a-Mo"></a>有大珠其价亿数。<a id="a-Mp"></a>与人持归。<a id="a-Mq"></a>置沙门边。<a id="a-Mr"></a>时有鹦鹉。<a id="a-Ms"></a>便出吞之。<a id="a-Mt"></a>主人不见。<a id="a-Mu"></a>因问沙门。<a id="a-Mv"></a>答言。<a id="a-Mw"></a>我不取。<a id="a-Mx"></a>主人复问。<a id="a-My"></a>有他人耶。<a id="a-Mz"></a>答言无有。<a id="a-N0"></a>主人嗔曰。<a id="a-N1"></a>我适持珠来。<a id="a-N2"></a>既无他人。<a id="a-N3"></a>独有沙门。<a id="a-N4"></a>而言不取。<a id="a-N5"></a>珠今所在。<a id="a-N6"></a>便挝沙门。<a id="a-N7"></a>血出流地。<a id="a-N8"></a>沙门故言。<a id="a-N9"></a>我不隐珠。<a id="a-NA"></a>须臾鹦鹉出饮地血。<a id="a-NB"></a>与杖相遇。<a id="a-NC"></a>鹦鹉即死。<a id="a-ND"></a>复欲举手挝于沙门。<a id="a-NE"></a>沙门言。<a id="a-NF"></a>止听我语。<a id="a-NG"></a>鹦鹉吞之。<a id="a-NH"></a>即破鹦鹉得珠。<a id="a-NI"></a>主人谓沙门曰。<a id="a-NJ"></a>何不早说。<a id="a-NK"></a>乃使如是。<a id="a-NL"></a>沙门曰。<a id="a-NM"></a>我持佛戒不得杀生。<a id="a-NN"></a>即欲说之。<a id="a-NO"></a>恐杀鹦鹉。<a id="a-NP"></a>今鹦鹉死。<a id="a-NQ"></a>我乃说之。<a id="a-NR"></a>鹦鹉若活。<a id="a-NS"></a>卿挝我死。<a id="a-NT"></a>我终不说也。<a id="a-NU"></a>主人便自克责悔过。<a id="a-NV"></a>辞谢之。<a id="a-NW"></a>沙门不嗔。<a id="a-NX"></a>颜色不变(出一卷杂譬喻经)</p>
  <h2 id="aNY">沙门遇鬼变身乍有乍无第二十二</h2>
  <p id="aNZ">有沙门。<a id="a-Na"></a>于山中念道。<a id="a-Nb"></a>有一鬼。<a id="a-Nc"></a>化作无头人而行。<a id="a-Nd"></a>沙门言。<a id="a-Ne"></a>咄快无头。<a id="a-Nf"></a>则不知头痛。<a id="a-Ng"></a>又无目耳不知音响。<a id="a-Nh"></a>鬼复化作无躯人。<a id="a-Ni"></a>沙门言。<a id="a-Nj"></a>咄快无头人。<a id="a-Nk"></a>不知痛痒。<a id="a-Nl"></a>无五藏不病。<a id="a-Nm"></a>鬼复化作无手足人。<a id="a-Nn"></a>沙门言。<a id="a-No"></a>咄快无手足不能行。<a id="a-Np"></a>亦不取人物。<a id="a-Nq"></a>鬼知沙门守志。<a id="a-Nr"></a>即便灭去(出一卷杂譬喻经)</p>
  <h2 id="aNs">沙门得鬼抱安心说化鬼辞谢而去第二十三</h2>
  <p id="aNt">外国有沙门行道。<a id="a-Nu"></a>与啖人鬼相逢。<a id="a-Nv"></a>鬼急抱之。<a id="a-Nw"></a>沙门言。<a id="a-Nx"></a>我今因与卿相得。<a id="a-Ny"></a>卿心与我如天地相去大远。<a id="a-Nz"></a>卿心好杀。<a id="a-O0"></a>我心好生。<a id="a-O1"></a>卿与道反。<a id="a-O2"></a>鬼便舍沙门。<a id="a-O3"></a>不敢复抱。<a id="a-O4"></a>即却辞谢言。<a id="a-O5"></a>我愚痴不及耳(出一卷杂譬喻经)</p>
  <h2 id="aO6">道人度猎师第二十四</h2>
  <p id="aO7">昔有道人。<a id="a-O8"></a>昼夜行道。<a id="a-O9"></a>初不懈息。<a id="a-OA"></a>且有身口之急。<a id="a-OB"></a>当须饮食。<a id="a-OC"></a>便行乞丐。<a id="a-OD"></a>忽到猎师边乞。<a id="a-OE"></a>猎师无道。<a id="a-OF"></a>便大嗔恚。<a id="a-OG"></a>欲射道人。<a id="a-OH"></a>道人言。<a id="a-OI"></a>止止。<a id="a-OJ"></a>勿射我余处。<a id="a-OK"></a>正射我腹。<a id="a-OL"></a>便开衣露腹。<a id="a-OM"></a>唤令其射。<a id="a-ON"></a>猎师即下弓释箭。<a id="a-OO"></a>前问道人。<a id="a-OP"></a>夫人之处世。<a id="a-OQ"></a>无不畏死。<a id="a-OR"></a>而道人何故令我射腹。<a id="a-OS"></a>道人语言。<a id="a-OT"></a>此腹欲食。<a id="a-OU"></a>由此之故。<a id="a-OV"></a>不避危险。<a id="a-OW"></a>是以射之。<a id="a-OX"></a>猎师即悟。<a id="a-OY"></a>吾缘山岭。<a id="a-OZ"></a>不避虎狼。<a id="a-Oa"></a>亦为此腹。<a id="a-Ob"></a>宿缘福至。<a id="a-Oc"></a>忽便开解。<a id="a-Od"></a>道人为说三涂之苦泥洹之乐。<a id="a-Oe"></a>猎师自知杀猎罪重。<a id="a-Of"></a>便从受戒。<a id="a-Og"></a>发菩提心(出譬喻经第十卷)</p>
 </body>
</html>