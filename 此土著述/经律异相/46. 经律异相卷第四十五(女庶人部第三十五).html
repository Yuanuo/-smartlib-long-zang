<!doctype html>
<html id="z3IBWPc1IT" data-ver="606">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第四十五(女庶人部第三十五)</h1>
  <p id="a2">长发女人舍发供养佛一 独母见沙门神足愿后生百儿二 母人怀妊遇佛愿以儿为道三 老母悭病时见地狱婢行善睹有天堂四 母人为比丘起屋寿终生天手出众物五 母二儿溺死哭知浮者六 妇人化婿户上悬铃使闻声称佛后免地狱七 瞻婆女人身死阇维于火中生子八 摩那只女怀杅谤佛地即震裂身陷地狱九 淫荡妇人苦一沙门沙门心至火变为水十 童女火气入身怀妊生端正子十一 女人怀妊口常诵经生儿多智为众人所宗十二 女人怀妊生四种异物十三 女人心缘丈夫误系儿入井十四 换贷自取多还少命终为犊十五 青衣割食施辟支佛立改丑颜得为夫人十六 丑妇临水见他影谓其端正十七</p>
  <p data-pb></p>
  <h2 id="a3">长发女人舍发供养佛第一</h2>
  <p id="a4">有一女。<a id="a-5"></a>端正绀发发与身等。<a id="a-6"></a>国王夫人请头发与千两金而不肯与。<a id="a-7"></a>见佛欢喜愿设供养。<a id="a-8"></a>请其父母乞为呼之。<a id="a-9"></a>父母言。<a id="a-A"></a>家贫无以饭之。<a id="a-B"></a>女言。<a id="a-C"></a>取发直以用供养。<a id="a-D"></a>父母白佛愿佛明日暂顾微饭。<a id="a-E"></a>女割发与王夫人。<a id="a-F"></a>夫人知其悬急但与五百两金。<a id="a-G"></a>女取金买食欢喜无量。<a id="a-H"></a>悔昔悭贪今世贫穷。<a id="a-I"></a>愿令我后莫值此苦。<a id="a-J"></a>女见世尊。<a id="a-K"></a>金光五色照其门内。<a id="a-L"></a>头面着地绕佛三匝。<a id="a-M"></a>头发还复如故。<a id="a-N"></a>佛言。<a id="a-O"></a>此女上世贫无可施。<a id="a-P"></a>常持头面着地作礼。<a id="a-Q"></a>后八十一劫常生人中。<a id="a-R"></a>此福已尽今生贫家。<a id="a-S"></a>犹识功德见我欢喜福祐无量。<a id="a-T"></a>命终当生第二忉利天上。<a id="a-U"></a>尽天。<a id="a-V"></a>福寿当发菩萨道心。<a id="a-W"></a>女父母兄弟莫不欢喜命尽生天(出十卷譬喻经第三卷)</p>
  <p data-pb></p>
  <h2 id="aX">独母见沙门神足愿后生百儿第二</h2>
  <p id="aY">有独母。<a id="a-Z"></a>赁守田园。<a id="a-a"></a>主人有事饷过食时。<a id="a-b"></a>食至欲食。<a id="a-c"></a>沙门从乞。<a id="a-d"></a>以所食分尽着钵中。<a id="a-e"></a>一茎莲华又以贡奉。<a id="a-f"></a>道人即现神足。<a id="a-g"></a>母喜叹曰。<a id="a-h"></a>真圣人乎。<a id="a-i"></a>愿我后生百子若兹。<a id="a-j"></a>母终为梵志嗣。<a id="a-k"></a>其神灵集梵志小便之处。<a id="a-l"></a>鹿舐小便即感有身。<a id="a-m"></a>时满生女。<a id="a-n"></a>梵志育焉。<a id="a-o"></a>年至十余。<a id="a-p"></a>守居护火。<a id="a-q"></a>女与鹿戏不觉火灭。<a id="a-r"></a>父令索火。<a id="a-s"></a>女至人[阿-可+聚]步一莲华。<a id="a-t"></a>火主曰。<a id="a-u"></a>尔绕吾居三匝以火与尔。<a id="a-v"></a>女即从命。<a id="a-w"></a>华生陆土围屋三重。<a id="a-x"></a>国王闻之。<a id="a-y"></a>召问相师。<a id="a-z"></a>师曰。<a id="a-10"></a>必有圣嗣传化无穷。<a id="a-11"></a>王命贤臣。<a id="a-12"></a>娉迎还宫。<a id="a-13"></a>怀妊月满乃生百卵。<a id="a-14"></a>后妃逮妾靡不嫉焉。<a id="a-15"></a>以囊盛卵密覆其口。<a id="a-16"></a>投江流中。<a id="a-17"></a>天帝释下以印封口。<a id="a-18"></a>诸天翼卫从流停止。<a id="a-19"></a>由柱植地下流之国。<a id="a-1A"></a>其王于台遥睹水中。<a id="a-1B"></a>有囊流</p>
  <p data-pb></p>
  <h2 id="a1C">母人怀妊遇佛愿以儿为道第三</h2>
  <p id="a1D">一母人怀妊数月。<a id="a-1E"></a>见佛及僧心自计言。<a id="a-1F"></a>我生子如此。<a id="a-1G"></a>使作沙门为佛弟子。<a id="a-1H"></a>月满生男姝好异众。<a id="a-1I"></a>及年七岁。<a id="a-1J"></a>家贫但作二人食及三法衣。<a id="a-1K"></a>手持澡瓶将儿诣佛曰。<a id="a-1L"></a>愿哀我子使作沙门。<a id="a-1M"></a>佛即听之。<a id="a-1N"></a>令以瓶洗儿手。<a id="a-1O"></a>应时九龙从瓶口出。<a id="a-1P"></a>吐水灌</p>
  <p data-pb></p>
  <h2 id="a1Q">老母悭病时见地狱婢行善睹有天堂第四</h2>
  <p id="a1R">王舍城东有一老母。<a id="a-1S"></a>悭贪不信。<a id="a-1T"></a>其婢精进常行慈心。<a id="a-1U"></a>念用二事利益群生。<a id="a-1V"></a>一者不持热汤沷地。<a id="a-1W"></a>二者洗器残粒常施人。<a id="a-1X"></a>老母得病有气息。<a id="a-1Y"></a>魂神将之入地狱中。<a id="a-1Z"></a>见火车炉炭镬汤涌沸刀山剑树苦楚万端。<a id="a-1a"></a>老母见问讯是何物。<a id="a-1b"></a>狱卒答曰。<a id="a-1c"></a>此是地狱。<a id="a-1d"></a>王舍城东有悭贪老母。<a id="a-1e"></a>应入其中。<a id="a-1f"></a>老母自知悚然愁悸。<a id="a-1g"></a>小复前行。<a id="a-1h"></a>七宝宫舍妓女百千种种珍异。<a id="a-1i"></a>问此何物。<a id="a-1j"></a>答言。<a id="a-1k"></a>天宫。<a id="a-1l"></a>王舍城东悭贪老母有婢精进命尽生中。<a id="a-1m"></a>老母忽活忆了向事。<a id="a-1n"></a>而语婢言。<a id="a-1o"></a>汝应生天。<a id="a-1p"></a>汝是我婢。<a id="a-1q"></a>岂得独受汝当共我。<a id="a-1r"></a>婢答之言。<a id="a-1s"></a>脱有此理转当奉命。<a id="a-1t"></a>但恐善恶随形不得共受耳。<a id="a-1u"></a>母即不悭贪。<a id="a-1v"></a>大作功德(出杂譬喻经)</p>
  <p data-pb></p>
  <h2 id="a1w">母人为比丘起屋寿终生天手出众物第五</h2>
  <p id="a1x">维卫佛。<a id="a-1y"></a>从诸比丘六万二千。<a id="a-1z"></a>初从山出还父王国。<a id="a-20"></a>国王于城外割地立精舍。<a id="a-21"></a>诸比丘各得地分。<a id="a-22"></a>有比丘语左右家。<a id="a-23"></a>欲请作屋。<a id="a-24"></a>男子不许。<a id="a-25"></a>其家老母手自为之屋得成。<a id="a-26"></a>十指皆穿。<a id="a-27"></a>比丘坐中禅定。<a id="a-28"></a>一定入火光三昧舍现大火。<a id="a-29"></a>母遥望见。<a id="a-2A"></a>念我作屋寻便已烧何薄福乎。<a id="a-2B"></a>入屋故在。<a id="a-2C"></a>但于火光中见比丘。<a id="a-2D"></a>甚大欢喜。<a id="a-2E"></a>寿终生天。<a id="a-2F"></a>释迦成佛天命未尽。<a id="a-2G"></a>来下白佛。<a id="a-2H"></a>明日饭佛及圣众。<a id="a-2I"></a>佛默然受之。<a id="a-2J"></a>波斯匿王又遣请佛。<a id="a-2K"></a>佛曰。<a id="a-2L"></a>已受天请。<a id="a-2M"></a>王曰。<a id="a-2N"></a>未尝见天人下施。<a id="a-2O"></a>何缘有此。<a id="a-2P"></a>明日遣</p>
  <p data-pb></p>
  <h2 id="a2Q">母二儿溺死哭知浮者第六</h2>
  <p id="a2R">生二子。<a id="a-2S"></a>一不知浮。<a id="a-2T"></a>堕水而终。<a id="a-2U"></a>母都不哭。<a id="a-2V"></a>一知浮亦堕水亡。<a id="a-2W"></a>母悲哭之。<a id="a-2X"></a>人言。<a id="a-2Y"></a>前子不哭。<a id="a-2Z"></a>后子而哭何耶。<a id="a-2a"></a>母言。<a id="a-2b"></a>前不知浮故其宜也。<a id="a-2c"></a>后者工浮其为枉也(出十卷譬喻经第八卷)</p>
  <p data-pb></p>
  <h2 id="a2d">妇人化婿户上悬铃使闻声称佛后免地狱第七</h2>
  <p id="a2e">有人不信。<a id="a-2f"></a>妇甚事佛。<a id="a-2g"></a>妇白婿曰。<a id="a-2h"></a>人命无常可修福德。<a id="a-2i"></a>婿无心懒堕。<a id="a-2j"></a>妇恐将来入地狱中。<a id="a-2k"></a>即复白婿。<a id="a-2l"></a>欲悬一铃安着户上。<a id="a-2m"></a>君出入时。<a id="a-2n"></a>掁铃作声称南无佛。<a id="a-2o"></a>婿曰甚善。<a id="a-2p"></a>如是经久。<a id="a-2q"></a>其婿命终。<a id="a-2r"></a>狱卒叉之掷镬汤中。<a id="a-2s"></a>叉掁镬作音声。<a id="a-2t"></a>谓是铃声。<a id="a-2u"></a>称南无佛。<a id="a-2v"></a>狱官闻之。<a id="a-2w"></a>此人奉佛。<a id="a-2x"></a>放令出去。<a id="a-2y"></a>得生人中(出杂譬喻经也)</p>
  <h2 id="a2z">瞻婆女人身死阇维于火中生子第八</h2>
  <p id="a30">瞻婆国人事六师。<a id="a-31"></a>初未曾闻佛法僧名。<a id="a-32"></a>作极恶业。<a id="a-33"></a>佛于尔时。<a id="a-34"></a>为众生故往瞻婆城。<a id="a-35"></a>时彼城中有大长者。<a id="a-36"></a>无有继嗣。<a id="a-37"></a>共事六师以求子息。<a id="a-38"></a>于后不久其妇怀妊。<a id="a-39"></a>长者知已往六师所。<a id="a-3A"></a>欢喜问言。<a id="a-3B"></a>为男为女。<a id="a-3C"></a>六师答言。<a id="a-3D"></a>生必是女。<a id="a-3E"></a>长者愁恼。<a id="a-3F"></a>复有知识来谓长者。<a id="a-3G"></a>先不闻优楼频螺迦葉兄弟。<a id="a-3H"></a>为谁弟子。<a id="a-3I"></a>六师若是一切智者。<a id="a-3J"></a>迦葉何故舍之从佛。<a id="a-3K"></a>又舍利弗目揵连等。<a id="a-3L"></a>及诸国王频婆娑罗等诸王夫人。<a id="a-3M"></a>末利夫人。<a id="a-3N"></a>诸国长者须达等。<a id="a-3O"></a>如是诸人皆佛弟子。<a id="a-3P"></a>如来世尊于一切法知见无碍。<a id="a-3Q"></a>故名为佛。<a id="a-3R"></a>如来今者近在此住。<a id="a-3S"></a>若欲实知当诣佛所。<a id="a-3T"></a>尔时长者即诣我所。<a id="a-3U"></a>以事问佛。<a id="a-3V"></a>佛言长者。<a id="a-3W"></a>汝妇怀妊是男无疑。<a id="a-3X"></a>福德无比。<a id="a-3Y"></a>长者欢喜。<a id="a-3Z"></a>六师心嫉以庵罗果和合毒药持与长者。<a id="a-3a"></a>快哉瞿昙善说其相。<a id="a-3b"></a>汝妇临月可服此药。<a id="a-3c"></a>儿则端正产者无患。<a id="a-3d"></a>长者受之与妇令服。<a id="a-3e"></a>服已寻死。<a id="a-3f"></a>六师欢喜。<a id="a-3g"></a>周遍城市唱言。<a id="a-3h"></a>沙门瞿昙记。<a id="a-3i"></a>彼长者妇当生男。<a id="a-3j"></a>今儿未生母已丧命。<a id="a-3k"></a>尔时长者复于我所生不信心。<a id="a-3l"></a>即便殡敛棺盖焚之。<a id="a-3m"></a>我见此事已顾命阿难。<a id="a-3n"></a>取我衣来吾欲往彼摧灭邪见。<a id="a-3o"></a>尔时六师遥见佛往各相谓言。<a id="a-3p"></a>瞿昙沙门至此冢间欲啖肉耶。<a id="a-3q"></a>未得法眼诸优婆塞各怀愧惧。<a id="a-3r"></a>而白佛言。<a id="a-3s"></a>彼妇已死愿不须往。<a id="a-3t"></a>尔时阿难语诸人言。<a id="a-3u"></a>且待须臾。<a id="a-3v"></a>如来不久当广开阐诸佛境界。<a id="a-3w"></a>佛到。<a id="a-3x"></a>长者难言。<a id="a-3y"></a>所言无二。<a id="a-3z"></a>儿母已终云何生子。<a id="a-40"></a>我言长者。<a id="a-41"></a>卿于尔时都不见问母命修短。<a id="a-42"></a>但问所怀为是男女。<a id="a-43"></a>诸佛如来发言无二。<a id="a-44"></a>是故当知定必得子。<a id="a-45"></a>是时死尸火烧腹裂子从中出。<a id="a-46"></a>端坐火中如莲华台。<a id="a-47"></a>六师见已谓为幻术。<a id="a-48"></a>长者见已心复欢喜。<a id="a-49"></a>呵责六师。<a id="a-4A"></a>若言幻者汝何不作。<a id="a-4B"></a>我于尔时寻告耆婆。<a id="a-4C"></a>汝往火中抱是儿来。<a id="a-4D"></a>耆婆前入火聚犹入清凉大河。<a id="a-4E"></a>抱持是儿还诣我所。<a id="a-4F"></a>授儿与我。<a id="a-4G"></a>我受儿已告长者言。<a id="a-4H"></a>一切众生寿命不定。<a id="a-4I"></a>如水上泡。<a id="a-4J"></a>众生若有重业果报。<a id="a-4K"></a>火及毒螫并不能害。<a id="a-4L"></a>非我所作。<a id="a-4M"></a>时长者言。<a id="a-4N"></a>善哉世尊。<a id="a-4O"></a>是儿若得尽天命。<a id="a-4P"></a>唯愿如来为立名字。<a id="a-4Q"></a>佛言。<a id="a-4R"></a>长者。<a id="a-4S"></a>是儿生于猛火中。<a id="a-4T"></a>火名树提。<a id="a-4U"></a>因名树提(出大涅槃经第二十八卷)</p>
  <h2 id="a4V">摩那只女怀杅谤佛地即震裂身陷地狱第九</h2>
  <p id="a4W">佛在舍卫国。<a id="a-4X"></a>无数大众为说法要。<a id="a-4Y"></a>时有外道弟子摩那只女。<a id="a-4Z"></a>宿罪深重身带木杅以衣覆之。<a id="a-4a"></a>出舍卫城至祇洹寺。<a id="a-4b"></a>遥见世尊与无数众而为说法。<a id="a-4c"></a>欢喜踊跃不能自胜。<a id="a-4d"></a>今日要当在此众中毁辱瞿昙。<a id="a-4e"></a>令我师得致供养。<a id="a-4f"></a>乃至众中而说偈言。<a id="a-4g"></a>此说法人使我此身怀妊有儿。<a id="a-4h"></a>时大众中多诸外道裸形梵志。<a id="a-4i"></a>信佛者少习邪者众。<a id="a-4j"></a>闻此女语皆共信用。<a id="a-4k"></a>其信佛者内自思惟。<a id="a-4l"></a>昔佛在宫。<a id="a-4m"></a>舍王重位捐弃婇女。<a id="a-4n"></a>出家学道成最正觉。<a id="a-4o"></a>岂有心与此秽陋之女与从事乎。<a id="a-4p"></a>时释提桓因在如来后执扇而扇内自思惟。<a id="a-4q"></a>此弊梵女云何乃兴此意诽佛。<a id="a-4r"></a>化为白鼠。<a id="a-4s"></a>啮木杅系断声震大。<a id="a-4t"></a>众无不见者。<a id="a-4u"></a>其中不笃信者皆齶然。<a id="a-4v"></a>此为何声乃震四远。<a id="a-4w"></a>其中信佛之人闻此音声欢喜踊跃。<a id="a-4x"></a>佥然同悦。<a id="a-4y"></a>寻有一人从坐而起。<a id="a-4z"></a>手执木杅语彼女曰。<a id="a-50"></a>此是汝儿耶。<a id="a-51"></a>时地自开全身即入阿鼻地狱。<a id="a-52"></a>时女宗族追慕啼泣不能舍离。<a id="a-53"></a>不信佛者即起忏悔。<a id="a-54"></a>其中信者共相告曰。<a id="a-55"></a>诽谤之报其罪如是。<a id="a-56"></a>现验如兹。<a id="a-57"></a>岂云后世(出摩那只全身入地狱经)</p>
  <h2 id="a58">淫荡妇人苦一沙门沙门心至火变为水第十</h2>
  <p id="a59">有大迦罗越。<a id="a-5A"></a>财富无数。<a id="a-5B"></a>其子端正黠慧大好经道。<a id="a-5C"></a>出家从师奉行经法。<a id="a-5D"></a>师先令分卫七日。<a id="a-5E"></a>国中有淫荡家妇。<a id="a-5F"></a>呼令其入。<a id="a-5G"></a>入便闭门前牵沙门。<a id="a-5H"></a>沙门不从。<a id="a-5I"></a>妇大恚。<a id="a-5J"></a>呼婢来凿作火坑深一丈。<a id="a-5K"></a>使四婢急捉身不得动。<a id="a-5L"></a>临火坑上。<a id="a-5M"></a>沙门言。<a id="a-5N"></a>且止。<a id="a-5O"></a>我当计校。<a id="a-5P"></a>沙门自念。<a id="a-5Q"></a>我入火中为一死耳。<a id="a-5R"></a>此持戒死可得生天。<a id="a-5S"></a>若犯戒死当入泥犁无有出时便入坑中。<a id="a-5T"></a>火化作水至沙门腰。<a id="a-5U"></a>安徐而出(出十卷譬喻经第五卷)</p>
  <h2 id="a5V">童女火气入身怀妊生端正子第十一</h2>
  <p id="a5W">昔有长者名曰善施。<a id="a-5X"></a>家有未出门女。<a id="a-5Y"></a>在家向火。<a id="a-5Z"></a>暖气入身遂便有躯。<a id="a-5a"></a>父母惊怪诘其由状。<a id="a-5b"></a>其女实对不知所以。<a id="a-5c"></a>父母重问。<a id="a-5d"></a>加诸杖楚其辞不改。<a id="a-5e"></a>遂上闻王。<a id="a-5f"></a>王复诘责辞亦不异。<a id="a-5g"></a>许之以死。<a id="a-5h"></a>女即称怨曰。<a id="a-5i"></a>天下乃当有无道之君枉杀无辜。<a id="a-5j"></a>我若不良自可保试。<a id="a-5k"></a>见枉如是。<a id="a-5l"></a>王即检保。<a id="a-5m"></a>如女所言无他增减。<a id="a-5n"></a>语其父母。<a id="a-5o"></a>我欲取之。<a id="a-5p"></a>母对曰。<a id="a-5q"></a>随意取之。<a id="a-5r"></a>用此死女为。<a id="a-5s"></a>王即内之宫里。<a id="a-5t"></a>随时瞻养日月遂满。<a id="a-5u"></a>产得一男端正姝妙。<a id="a-5v"></a>年遂长大。<a id="a-5w"></a>出家学道聪明博达。<a id="a-5x"></a>精进不久得罗汉道。<a id="a-5y"></a>还度父母(出分别功德经第五卷)</p>
  <h2 id="a5z">女人怀妊口常诵经生儿多智为众人所宗第十二</h2>
  <p id="a60">昔有比丘精进守法。<a id="a-61"></a>少持禁戒初不毁犯。<a id="a-62"></a>所可讽诵是般若波罗蜜。<a id="a-63"></a>其有闻此比丘音声莫不欢喜。<a id="a-64"></a>有一小儿厥年七岁城外牧牛遥闻比丘讽诵经声。<a id="a-65"></a>即诣精舍礼拜比丘。<a id="a-66"></a>听其经言。<a id="a-67"></a>时说色空。<a id="a-68"></a>卒闻即解。<a id="a-69"></a>儿大欢喜。<a id="a-6A"></a>便问比丘。<a id="a-6B"></a>比丘应答不可儿意。<a id="a-6C"></a>是时小儿反为比丘解说其义。<a id="a-6D"></a>昔所希闻比丘欢喜。<a id="a-6E"></a>怪此小儿智慧非凡。<a id="a-6F"></a>时儿即去还至牛所。<a id="a-6G"></a>所牧牛犊散走入山。<a id="a-6H"></a>儿寻其迹追逐求索。<a id="a-6I"></a>时值一虎害此小儿。<a id="a-6J"></a>小儿命终生长者家。<a id="a-6K"></a>夫人怀妊。<a id="a-6L"></a>口便能说般若波罗蜜。<a id="a-6M"></a>从朝至暮初不懈息。<a id="a-6N"></a>其长者家怪。<a id="a-6O"></a>此夫人口为妄语谓呼鬼病。<a id="a-6P"></a>卜问谴祟无能知者。<a id="a-6Q"></a>是时比丘入城分卫诣长者门。<a id="a-6R"></a>遥闻其声心甚喜悦。<a id="a-6S"></a>即问长者。<a id="a-6T"></a>内中谁有说此深经。<a id="a-6U"></a>长者报言。<a id="a-6V"></a>我妇鬼病昼夜妄语口初不息。<a id="a-6W"></a>比丘报言。<a id="a-6X"></a>此非鬼病。<a id="a-6Y"></a>但说尊经佛之大道。<a id="a-6Z"></a>愿得入内与共相见。<a id="a-6a"></a>长者言善。<a id="a-6b"></a>即至妇所。<a id="a-6c"></a>比丘难问反覆披解。<a id="a-6d"></a>即留比丘与作饮食。<a id="a-6e"></a>展转相谓。<a id="a-6f"></a>夫人怀妊口诵尊经。<a id="a-6g"></a>其音妙好。<a id="a-6h"></a>后日长者复请比丘。<a id="a-6i"></a>悉令诣舍办饭食具。<a id="a-6j"></a>时夫人出礼众比丘复为说法。<a id="a-6k"></a>诸有疑难不能及者尽为解说。<a id="a-6l"></a>众僧欢喜。<a id="a-6m"></a>日月满足产得男儿。<a id="a-6n"></a>适生叉手长跪说波罗蜜。<a id="a-6o"></a>夫人产已还复如本。<a id="a-6p"></a>长者问言。<a id="a-6q"></a>此为何等。<a id="a-6r"></a>比丘答曰。<a id="a-6s"></a>真佛弟子好养护之。<a id="a-6t"></a>此儿后大当为一切众人作师。<a id="a-6u"></a>吾等悉当从其启受。<a id="a-6v"></a>时儿七岁道法悉备。<a id="a-6w"></a>举众超绝智度无极。<a id="a-6x"></a>经中误脱。<a id="a-6y"></a>有所短少。<a id="a-6z"></a>皆为删定足其所乏。<a id="a-70"></a>儿母所至辄开化人。<a id="a-71"></a>长者室家内外大小五百人众皆从儿学。<a id="a-72"></a>所开发者八万四千人。<a id="a-73"></a>皆发无上正真道。<a id="a-74"></a>五百比丘闻儿所说尽漏意解志求大乘得法眼净。<a id="a-75"></a>是时儿者则吾身是。<a id="a-76"></a>比丘者迦葉佛是(出度无极集第六卷)</p>
  <h2 id="a77">女人怀妊生四种异物第十三</h2>
  <p id="a78">有夫妻二人无子。<a id="a-79"></a>祠祀天神以求系胤。<a id="a-7A"></a>神即许之。<a id="a-7B"></a>遂便怀妊。<a id="a-7C"></a>生四种物。<a id="a-7D"></a>一者旃檀斗盛米。<a id="a-7E"></a>二者甘露瓶。<a id="a-7F"></a>三者宝囊。<a id="a-7G"></a>四者七节神杖。<a id="a-7H"></a>其人叹曰。<a id="a-7I"></a>吾求儿子更生余物。<a id="a-7J"></a>便到神所重求所愿。<a id="a-7K"></a>神即语言。<a id="a-7L"></a>汝欲得子何物称益。<a id="a-7M"></a>答曰。<a id="a-7N"></a>子当使令给养吾等。<a id="a-7O"></a>神云。<a id="a-7P"></a>今此米斗用之无尽。<a id="a-7Q"></a>甘露蜜瓶食之无减。<a id="a-7R"></a>而消百疾珍宝之囊见无损减。<a id="a-7S"></a>七节神杖以备凶暴。<a id="a-7T"></a>儿子岂能办此。<a id="a-7U"></a>其人大喜。<a id="a-7V"></a>还家试验如言不虚。<a id="a-7W"></a>遂成大富不可訾计。<a id="a-7X"></a>国王闻之。<a id="a-7Y"></a>即遣众兵欲往攻夺。<a id="a-7Z"></a>其人擎杖飞游击敌摧破。<a id="a-7a"></a>强众皆悉退散。<a id="a-7b"></a>其人欢喜无复忧患(出譬喻经第十卷)</p>
  <h2 id="a7c">女人心缘丈夫误系儿入井第十四</h2>
  <p id="a7d">明淫荒之士。<a id="a-7e"></a>宁丧其亲族。<a id="a-7f"></a>无息心于淫事。<a id="a-7g"></a>舍卫城边有一妇人。<a id="a-7h"></a>抱儿持瓶诣井汲水。<a id="a-7i"></a>有一男子颜貌端正。<a id="a-7j"></a>坐井右边弹瑟自娱。<a id="a-7k"></a>妇女人多欲耽着男子。<a id="a-7l"></a>男子亦乐女人女人迷荒。<a id="a-7m"></a>索系儿颈悬于井中。<a id="a-7n"></a>寻还挽出。<a id="a-7o"></a>儿时已死。<a id="a-7p"></a>愁忧伤结呼天堕泪。<a id="a-7q"></a>而自说颂。<a id="a-7r"></a>佛集大众告诸比丘。<a id="a-7s"></a>淫火炽盛能烧善本。<a id="a-7t"></a>淫荒之士不识善恶不别清白不知缚解。<a id="a-7u"></a>斯辈之人遂无惭愧。<a id="a-7v"></a>宁丧亲族分受刑辱。<a id="a-7w"></a>或因奸淫杀害父母兄弟六亲。<a id="a-7x"></a>王者所戮死受恶报。<a id="a-7y"></a>生生无极。<a id="a-7z"></a>昔有一人。<a id="a-80"></a>笃好奸淫。<a id="a-81"></a>父母所生唯此一子。<a id="a-82"></a>夜非人时。<a id="a-83"></a>天阴雷电带刀持箭欲往淫女村。<a id="a-84"></a>时母觉知。<a id="a-85"></a>即捉晓喻。<a id="a-86"></a>夜既阴闇为人所害。<a id="a-87"></a>吾宿鲜德唯有一子。<a id="a-88"></a>会遇恶者吾无所恃。<a id="a-89"></a>子报母曰。<a id="a-8A"></a>去不得复住。<a id="a-8B"></a>母知意正。<a id="a-8C"></a>便向儿处至。<a id="a-8D"></a>即拔刀刺杀其母。<a id="a-8E"></a>即打淫女门。<a id="a-8F"></a>女人应曰。<a id="a-8G"></a>汝是何人以诵答曰。</p>
  <p id="a8H">淫恚诸根羸　　为想所谬误</p>
  <p id="a8I">不虑众事业　　为愚闇覆盖</p>
  <p id="a8J">今我取母害　　折伏犹奴婢</p>
  <p id="a8K">翘立在门外　　如客待使役</p>
  <p id="a8L">女人以颂报曰。</p>
  <p id="a8M">咄嗟背恩养　　害母种罪灾</p>
  <p id="a8N">何忍见汝颜　　宜速远吾家</p>
  <p id="a8O">父母抱育养　　为子历众苦</p>
  <p id="a8P">害母行地上　　地不陷汝杀</p>
  <p id="a8Q">男子复报女曰。<a id="a-8R"></a>为汝害母造无边罪。<a id="a-8S"></a>小见宽恕。<a id="a-8T"></a>为开门暂得言谈。<a id="a-8U"></a>便复还家。<a id="a-8V"></a>女人报曰。</p>
  <p id="a8W">宁入投炭炉　　从山投幽谷</p>
  <p id="a8X">生犯七步蛇　　不与愚从事</p>
  <p id="a8Y">男子还家。<a id="a-8Z"></a>道逢恶寇为寇所害。<a id="a-8a"></a>入阿鼻狱受罪(出出曜经)</p>
  <p data-pb></p>
  <h2 id="a8b">换贷自取多还少命终为犊第十五</h2>
  <p id="a8c">有长者居富无限。<a id="a-8d"></a>唯有一妹嫁得贫婿。<a id="a-8e"></a>兄数数饷遗。<a id="a-8f"></a>转欲厌妹来。<a id="a-8g"></a>从兄贷面。<a id="a-8h"></a>兄言。<a id="a-8i"></a>自往取之。<a id="a-8j"></a>妹便案捺而取。<a id="a-8k"></a>持洒如还。<a id="a-8l"></a>兄亦不觉数数非一。<a id="a-8m"></a>妹命终为兄家作犊子。<a id="a-8n"></a>兄甚爱之养食令肥。<a id="a-8o"></a>当杀祠神。<a id="a-8p"></a>时五百贾客欲从主人举钱顿息。<a id="a-8q"></a>在外展转自相问言。<a id="a-8r"></a>卿取几钱各各说其多少。<a id="a-8s"></a>最后一人言。<a id="a-8t"></a>但益取之。<a id="a-8u"></a>后同不还多少何在。<a id="a-8v"></a>时犊子在边。<a id="a-8w"></a>便作人语。<a id="a-8x"></a>诸人何以乃生此意。<a id="a-8y"></a>我是主人妹。<a id="a-8z"></a>坐贷面欺兄。<a id="a-90"></a>今作</p>
  <p data-pb></p>
  <h2 id="a91">青衣割食施辟支佛立改丑颜得为夫人第十六</h2>
  <p id="a92">辟支佛至长者舍乞食。<a id="a-93"></a>夫人见其形相端正。<a id="a-94"></a>语辟支佛。<a id="a-95"></a>若随我情当设供养。<a id="a-96"></a>辟支佛言。<a id="a-97"></a>不得。<a id="a-98"></a>如夫人所请既不从心。<a id="a-99"></a>即怀惭忿发遣令去。<a id="a-9A"></a>长者青衣嫌夫人言。<a id="a-9B"></a>何故告人不当之事。<a id="a-9C"></a>取己食分与辟支佛。<a id="a-9D"></a>食竟还房寝息乃觉。<a id="a-9E"></a>垢黑之皮自然脱落。<a id="a-9F"></a>颜容端正殊绝人中。<a id="a-9G"></a>如天玉女。<a id="a-9H"></a>长者惊怪问其本末。<a id="a-9I"></a>即拜为第一夫人(出杂譬喻经第一卷)</p>
  <h2 id="a9J">丑婢临水见他影谓其端正第十七</h2>
  <p id="a9K">舍卫国内。<a id="a-9L"></a>有富长者。<a id="a-9M"></a>名晨居。<a id="a-9N"></a>家有一婢。<a id="a-9O"></a>字弗尼持。<a id="a-9P"></a>大头秃发眼目正青。<a id="a-9Q"></a>口鼻了戾略不类人。<a id="a-9R"></a>常给外役收刈樵草。<a id="a-9S"></a>去家数里有一泉源。<a id="a-9T"></a>既香且甘。<a id="a-9U"></a>婢持瓶取水。<a id="a-9V"></a>时左右舍有一妇。<a id="a-9W"></a>自绞树上影临泉中。<a id="a-9X"></a>婢见面像谓是己形。<a id="a-9Y"></a>即大嗔骂。<a id="a-9Z"></a>我端正乃尔。<a id="a-9a"></a>驱役田园困苦如是。<a id="a-9b"></a>即扑瓶破归家升堂。<a id="a-9c"></a>坐于夫人七宝座上流苏帐中。<a id="a-9d"></a>家大惊怪谓婢狂疾。<a id="a-9e"></a>问之何为。<a id="a-9f"></a>答曰。<a id="a-9g"></a>我于水中自见端正。<a id="a-9h"></a>大家不别独见贱遇。<a id="a-9i"></a>即与镜照之。<a id="a-9j"></a>乃见丑形犹生不信。<a id="a-9k"></a>送临水上见死人影。<a id="a-9l"></a>婢意方解惭愧自分(出十卷譬喻经第七卷)</p>
 </body>
</html>