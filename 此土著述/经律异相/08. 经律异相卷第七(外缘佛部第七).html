<!doctype html>
<html id="z3IBWOW1Hr" data-ver="1228">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第七(外缘佛部第七)</h1>
  <p id="a2">释氏缘起一 净饭舍寿二 摩耶生忉利天三 大爱道出家四 罗睺罗处胎六年五 罗睺罗出家六 罗云受佛戒得道七 难陀出家八 调达出家九 阿那律出家十 跋提出家十一 琉璃王灭释种十二 五百释女投请二师十三 佛奴车匿马揵陟前世缘愿十四</p>
  <p data-pb></p>
  <h2 id="a3">释氏缘起第一</h2>
  <p id="a4">过去有王名郁摩(又云懿摩长阿含经云鼓摩盖方言之左右耳)王。<a id="a-5"></a>有四庶子。<a id="a-6"></a>一名照目。<a id="a-7"></a>二名聪目。<a id="a-8"></a>三名调伏象。<a id="a-9"></a>四名尼楼(长阿含经名异一名面光二曰象食三曰路楯四曰庄严)并聪明神武大有威德。<a id="a-A"></a>第一夫人有子名曰长生。<a id="a-B"></a>顽薄丑陋众人所贱。<a id="a-C"></a>夫人白王。<a id="a-D"></a>四子神俊我儿顽坠。<a id="a-E"></a>若承嗣者必竞陵夺。<a id="a-F"></a>若王摈斥四子我心乃安。<a id="a-G"></a>王曰。<a id="a-H"></a>四子仁孝既无愆咎。<a id="a-I"></a>云何摈黜。<a id="a-J"></a>夫人又曰。<a id="a-K"></a>我心劬劳实兼国家。<a id="a-L"></a>四子英武民各怀归。<a id="a-M"></a>树党若立一旦竞逐必相殄灭。<a id="a-N"></a>大国之祚翻为他有。<a id="a-O"></a>愿王图之。<a id="a-P"></a>王曰。<a id="a-Q"></a>汝言是矣。<a id="a-R"></a>即呼四子。<a id="a-S"></a>敕之曰。<a id="a-T"></a>汝有过于吾。<a id="a-U"></a>吾不忍汝死。<a id="a-V"></a>各速出国。<a id="a-W"></a>克己图生。<a id="a-X"></a>勿复窥[門@俞]自贻后悔。<a id="a-Y"></a>四子奉敕。<a id="a-Z"></a>即便装严。<a id="a-a"></a>母及同生姊妹。<a id="a-b"></a>并求俱去。<a id="a-c"></a>时诸力士一切人民。<a id="a-d"></a>多乐随从。<a id="a-e"></a>王悉听之。<a id="a-f"></a>到雪山边住直树林。<a id="a-g"></a>母为纳妃自营顿住。<a id="a-h"></a>数年之中归德如市。<a id="a-i"></a>遂大炽盛。<a id="a-j"></a>郁为强国。<a id="a-k"></a>数年之后父思见之。<a id="a-l"></a>遣信报召。<a id="a-m"></a>皆辞过不还。<a id="a-n"></a>王便三叹。<a id="a-o"></a>我子有能。<a id="a-p"></a>能自存立。<a id="a-q"></a>因此以命族为释(长阿含经云直树林又云释林因林为姓又云王闻四子生子端正曰此真释子瑞应经云为其能辞是同因命是)故有释种焉。<a id="a-r"></a>乃祖尼楼王。<a id="a-s"></a>生乌头罗。</p>
  <p id="at">高祖乌头罗为迦维罗卫国王。<a id="a-u"></a>生瞿头罗。<a id="a-v"></a>曾祖瞿头罗王。<a id="a-w"></a>生尸休罗(大智论云师子颊王)祖尸休罗王。<a id="a-x"></a>生四子长者净饭(又名白净王出弥沙塞律)</p>
  <p data-pb></p>
  <h2 id="ay">净饭王舍寿第二</h2>
  <p id="az">饭王遇疾。<a id="a-10"></a>支节欲解。<a id="a-11"></a>喘如駃流。<a id="a-12"></a>众治无益。<a id="a-13"></a>二弟诸王群臣等曰。<a id="a-14"></a>大王素不作恶。<a id="a-15"></a>种德无厌。<a id="a-16"></a>养使一切无不得安。<a id="a-17"></a>何故愁恼。<a id="a-18"></a>王曰。<a id="a-19"></a>恨不见悉达。<a id="a-1A"></a>及难陀阿难陀罗睺等。<a id="a-1B"></a>除我贪望。<a id="a-1C"></a>泪下如雨。<a id="a-1D"></a>时佛在王舍城。<a id="a-1E"></a>相去五十由旬。<a id="a-1F"></a>王今转羸。<a id="a-1G"></a>恐不相及。<a id="a-1H"></a>佛知父心。<a id="a-1I"></a>即敕难陀罗睺等。<a id="a-1J"></a>即以神力踊身虚空。<a id="a-1K"></a>忽现维罗卫。<a id="a-1L"></a>放大光明。<a id="a-1M"></a>国人遥见。<a id="a-1N"></a>举声泣曰。<a id="a-1O"></a>设大王崩。<a id="a-1P"></a>背此舍夷国必断绝矣。<a id="a-1Q"></a>城中人民。<a id="a-1R"></a>向佛悲哭宛转自扑。<a id="a-1S"></a>佛言。<a id="a-1T"></a>无常离别古今有是。<a id="a-1U"></a>生死为苦惟道是真。<a id="a-1V"></a>佛光照耀内外通达。<a id="a-1W"></a>以照王身。<a id="a-1X"></a>王曰。<a id="a-1Y"></a>此何光也。<a id="a-1Z"></a>既触我身患苦得息。<a id="a-1a"></a>非我悉达先见光明。<a id="a-1b"></a>从外还者白。<a id="a-1c"></a>佛阿难罗云等乘空而来。<a id="a-1d"></a>王意踊跃不觉起坐。<a id="a-1e"></a>曰惟愿如来手触我身。<a id="a-1f"></a>身如押油痛不可忍。<a id="a-1g"></a>得见世尊苦恼即除。<a id="a-1h"></a>佛告难陀。<a id="a-1i"></a>观王本形端正巍巍名声远闻。<a id="a-1j"></a>今病重羸瘦待不可识。<a id="a-1k"></a>容力名声一何所在。<a id="a-1l"></a>王一心合掌。<a id="a-1m"></a>唯愿莫愁。<a id="a-1n"></a>德纯无缺。<a id="a-1o"></a>手摩王额曰。<a id="a-1p"></a>王是清净戒行之人。<a id="a-1q"></a>心垢已离。<a id="a-1r"></a>唯应欢喜不宜忧恼。<a id="a-1s"></a>当深思惟。<a id="a-1t"></a>念诸经法义</p>
  <p data-pb></p>
  <h2 id="a1u">摩耶生忉利天第三</h2>
  <p id="a1v">升忉利天。<a id="a-1w"></a>入欢喜园。<a id="a-1x"></a>在波利质多罗树下。<a id="a-1y"></a>三月安居。<a id="a-1z"></a>放毛孔光照大千界。<a id="a-20"></a>诸天子等不知何缘。<a id="a-21"></a>佛告文殊。<a id="a-22"></a>汝诣我母道我在此。<a id="a-23"></a>愿母暂屈。<a id="a-24"></a>往自摩耶。<a id="a-25"></a>摩耶乳汁自流。<a id="a-26"></a>若是悉达。<a id="a-27"></a>当令汁入其口。<a id="a-28"></a>两乳汁出。<a id="a-29"></a>远入佛口。<a id="a-2A"></a>摩耶欢悦。<a id="a-2B"></a>普地震动。<a id="a-2C"></a>诸妙华果非时敷熟。<a id="a-2D"></a>即语文殊为母子来欢喜安乐未曾如今。<a id="a-2E"></a>俱往佛所。<a id="a-2F"></a>佛遥见母曰。<a id="a-2G"></a>身所经履与苦乐俱。<a id="a-2H"></a>当修涅槃以求永离。<a id="a-2I"></a>摩耶一心五体投地专精正念结使消伏。<a id="a-2J"></a>佛为说法即识宿命。<a id="a-2K"></a>得须陀洹果。<a id="a-2L"></a>即白佛言。<a id="a-2M"></a>生死牢狱今已解脱。<a id="a-2N"></a>大众咸曰。<a id="a-2O"></a>愿一切众生皆得解脱。<a id="a-2P"></a>广化天人大有利益。<a id="a-2Q"></a>三月将尽。<a id="a-2R"></a>告鸠摩罗。<a id="a-2S"></a>汝今可下至阎浮提。<a id="a-2T"></a>如来不久当入涅槃。<a id="a-2U"></a>时众愁恼。<a id="a-2V"></a>我不早知不久涅槃。<a id="a-2W"></a>世眼将灭。<a id="a-2X"></a>何其苦哉。<a id="a-2Y"></a>帝释使诸鬼神作三道宝阶。<a id="a-2Z"></a>摩耶垂泪。<a id="a-2a"></a>于是而别。<a id="a-2b"></a>足蹑宝阶。<a id="a-2c"></a>梵王执盖。<a id="a-2d"></a>四天侍立左右。<a id="a-2e"></a>四部大众歌呗赞叹。<a id="a-2f"></a>天作伎乐充塞虚空。<a id="a-2g"></a>散华烧香至阎浮提(出佛升忉利天为母说法经又出善见毗姿沙)</p>
  <p data-pb></p>
  <h2 id="a2h">大爱道出家第四</h2>
  <p id="a2i">还迦维罗卫国。<a id="a-2j"></a>摩诃波阇波提(梁言大爱)姓瞿昙弥求佛出家哀请至三。<a id="a-2k"></a>佛所不听。<a id="a-2l"></a>退住门外。<a id="a-2m"></a>着垢弊衣。<a id="a-2n"></a>徒跣而立。<a id="a-2o"></a>歔欷悲泣。<a id="a-2p"></a>阿难问曰。<a id="a-2q"></a>何故泣。<a id="a-2r"></a>答曰。<a id="a-2s"></a>女人不得出家自悲伤耳。<a id="a-2t"></a>阿难止而白佛。<a id="a-2u"></a>我从佛闻。<a id="a-2v"></a>女人精进可得四果。<a id="a-2w"></a>今大爱道。<a id="a-2x"></a>至心愿乐佛言。<a id="a-2y"></a>无使。<a id="a-2z"></a>女人入我法律为沙门也。<a id="a-30"></a>譬如人家多女少男家必衰弱。<a id="a-31"></a>女人出家清净梵行不得久住。<a id="a-32"></a>又如莠杂禾稼善谷伤败。<a id="a-33"></a>女人入法亦复如是。<a id="a-34"></a>阿难曰。<a id="a-35"></a>大爱道多有善意。<a id="a-36"></a>佛初生时乃自育养至于成人。<a id="a-37"></a>佛言。<a id="a-38"></a>多信善意于我有恩。<a id="a-39"></a>我于爱道亦多有恩。<a id="a-3A"></a>由我得归依三宝不疑四谛立五根信受持五戒。<a id="a-3B"></a>正使有人设身供养不及此也。<a id="a-3C"></a>假使女人欲作沙门者。<a id="a-3D"></a>八敬之法不得踰越。<a id="a-3E"></a>尽寿学之。<a id="a-3F"></a>譬如防水善治堤塘。<a id="a-3G"></a>勿令漏失。<a id="a-3H"></a>其能如是。<a id="a-3I"></a>可入法律。<a id="a-3J"></a>阿难具报爱道。<a id="a-3K"></a>爱道欢喜便得出家。<a id="a-3L"></a>为大比丘尼。<a id="a-3M"></a>奉行法律。<a id="a-3N"></a>遂得应真。<a id="a-3O"></a>后与诸长老尼。<a id="a-3P"></a>诣阿难所。<a id="a-3Q"></a>久修梵行。<a id="a-3R"></a>且已见谛。<a id="a-3S"></a>云何使礼幼小比丘。<a id="a-3T"></a>阿难白佛。<a id="a-3U"></a>佛言。<a id="a-3V"></a>止止勿说此也。<a id="a-3W"></a>若使女人不出家。<a id="a-3X"></a>外道异学一切贤者。<a id="a-3Y"></a>皆四事供养。<a id="a-3Z"></a>解发布地屈请令蹈。<a id="a-3a"></a>我之正法当住千年。<a id="a-3b"></a>以度女人今止五百。<a id="a-3c"></a>爱道闻之欢喜奉行(出佛升忉利天为母说法经)住王园精舍将欲舍命。<a id="a-3d"></a>曰。<a id="a-3e"></a>吾不忍见世无如来及应真灭度。<a id="a-3f"></a>先息灵于本无矣。<a id="a-3g"></a>佛照此心。<a id="a-3h"></a>以告阿难。<a id="a-3i"></a>阿难身体萎垂心塞无识。<a id="a-3j"></a>佛言。<a id="a-3k"></a>汝谓将五分法四意止八品道行去耶。<a id="a-3l"></a>对曰。<a id="a-3m"></a>不也。<a id="a-3n"></a>但惟佛生七日太后薨。<a id="a-3o"></a>为慈母有恩在世尊。<a id="a-3p"></a>佛曰。<a id="a-3q"></a>汝言哺乳恩重此惠难报。<a id="a-3r"></a>吾已开示。<a id="a-3s"></a>归命三尊。<a id="a-3t"></a>闻苦集灭谛。<a id="a-3u"></a>慧眼</p>
  <p data-pb></p>
  <h2 id="a3v">罗睺罗处胎六年第五</h2>
  <p id="a3w">达太子有二夫人。<a id="a-3x"></a>一名劬毗耶。<a id="a-3y"></a>二名耶输陀罗。<a id="a-3z"></a>劬毗耶是宝女故不曾怀孕。<a id="a-40"></a>耶输陀罗以菩萨出家夜。<a id="a-41"></a>自觉有娠。<a id="a-42"></a>菩萨六年行苦。<a id="a-43"></a>耶输陀罗六年不产。<a id="a-44"></a>诸释诘之。<a id="a-45"></a>菩萨出家何由有此。<a id="a-46"></a>耶输陀罗言。<a id="a-47"></a>我无他罪。<a id="a-48"></a>我所怀子实是太子遗体。<a id="a-49"></a>诸释言。<a id="a-4A"></a>何以久而不产。<a id="a-4B"></a>答曰。<a id="a-4C"></a>非我所知。<a id="a-4D"></a>诸释集议。<a id="a-4E"></a>闻王欲如法治罪。<a id="a-4F"></a>劬毗耶启王。<a id="a-4G"></a>我常与耶输陀罗共住。<a id="a-4H"></a>我为其证知其无罪。<a id="a-4I"></a>待其子生。<a id="a-4J"></a>看似父不。<a id="a-4K"></a>治之何晚。<a id="a-4L"></a>王即宽置。<a id="a-4M"></a>菩萨苦行既满初成佛夜。<a id="a-4N"></a>生罗睺罗。<a id="a-4O"></a>王见其似父。<a id="a-4P"></a>爱念忘忧。<a id="a-4Q"></a>语群臣言。<a id="a-4R"></a>我儿虽去今得其子与儿无异。<a id="a-4S"></a>耶输陀罗恶声已着欲除恶名。<a id="a-4T"></a>佛还迦毗罗。<a id="a-4U"></a>度诸释子。<a id="a-4V"></a>时净饭王及耶输陀罗。<a id="a-4W"></a>常请佛入宫食。<a id="a-4X"></a>是时耶输陀罗持一百味欢喜丸与罗睺罗捧持上。<a id="a-4Y"></a>佛以神力变五</p>
  <p data-pb></p>
  <h2 id="a4Z">罗睺出家第六</h2>
  <p id="a4a">告目连。<a id="a-4b"></a>汝往迦毗罗城。<a id="a-4c"></a>问讯我父母我叔及我夷母。<a id="a-4d"></a>慰喻罗睺罗母。<a id="a-4e"></a>令割恩爱。<a id="a-4f"></a>放罗睺罗使作沙弥。<a id="a-4g"></a>母子恩爱欢乐须臾。<a id="a-4h"></a>死堕地狱各不相知。<a id="a-4i"></a>罗睺得道当还渡母。<a id="a-4j"></a>永绝生死如我今也。<a id="a-4k"></a>目连至国。<a id="a-4l"></a>具陈佛意。<a id="a-4m"></a>耶输陀罗闻佛遣使来。<a id="a-4n"></a>取罗睺将登高楼。<a id="a-4o"></a>约敕监官好闭门合悉令坚牢。<a id="a-4p"></a>目连飞上。<a id="a-4q"></a>耶输陀罗不得已作礼。<a id="a-4r"></a>问曰。<a id="a-4s"></a>世尊无恙。<a id="a-4t"></a>遣上人来欲何所为。<a id="a-4u"></a>目连曰太子罗睺年已九岁。<a id="a-4v"></a>应令出家修学圣道。<a id="a-4w"></a>具陈佛意。<a id="a-4x"></a>答曰。<a id="a-4y"></a>释迦如来为太子</p>
  <p data-pb></p>
  <h2 id="a4z">罗云受佛戒得道第七</h2>
  <p id="a50">者罗云。<a id="a-51"></a>未得道时。<a id="a-52"></a>心性粗犷言少诚信。<a id="a-53"></a>佛敕罗云。<a id="a-54"></a>汝往到贤提精舍中住。<a id="a-55"></a>守口摄意勤修经戒。<a id="a-56"></a>罗云奉教作礼而去。<a id="a-57"></a>住九十日。<a id="a-58"></a>惭愧自悔。<a id="a-59"></a>昼夜不息。<a id="a-5A"></a>佛往视之。<a id="a-5B"></a>罗云欢喜。<a id="a-5C"></a>前礼佛足安施绳床摄受囊越。<a id="a-5D"></a>佛居绳床。<a id="a-5E"></a>告罗云言。<a id="a-5F"></a>澡槃取水为吾洗足。<a id="a-5G"></a>洗足已讫。<a id="a-5H"></a>佛语罗云。<a id="a-5I"></a>此水可食用饮澡潄以不。<a id="a-5J"></a>罗云白言。<a id="a-5K"></a>此水本实清洁。<a id="a-5L"></a>今已洗足受于尘垢。<a id="a-5M"></a>不可复用。<a id="a-5N"></a>佛语罗云。<a id="a-5O"></a>汝亦如是。<a id="a-5P"></a>虽为吾子国王之孙。<a id="a-5Q"></a>舍世荣禄得为沙门。<a id="a-5R"></a>不念精进摄心守口。<a id="a-5S"></a>三毒垢秽充满胸怀。<a id="a-5T"></a>亦复如此。<a id="a-5U"></a>水不可复用也。<a id="a-5V"></a>佛复语罗云。<a id="a-5W"></a>澡槃虽空可用盛食饮不。<a id="a-5X"></a>白言不可。<a id="a-5Y"></a>所以者何用有澡槃之名。<a id="a-5Z"></a>曾受不净故也。<a id="a-5a"></a>佛语罗云。<a id="a-5b"></a>汝亦如是。<a id="a-5c"></a>虽为沙门。<a id="a-5d"></a>口无诚信。<a id="a-5e"></a>心性强刚。<a id="a-5f"></a>不务精进。<a id="a-5g"></a>曾受恶名。<a id="a-5h"></a>亦如澡槃。<a id="a-5i"></a>不中盛食也。<a id="a-5j"></a>佛以足指。<a id="a-5k"></a>拨却澡槃。<a id="a-5l"></a>应时轮转自跳自堕数反乃止。<a id="a-5m"></a>佛语罗云。<a id="a-5n"></a>汝宁惜此澡槃恐破不乎。<a id="a-5o"></a>罗云白佛。<a id="a-5p"></a>洗足之器贱价之物。<a id="a-5q"></a>意中虽惜不大殷勤。<a id="a-5r"></a>佛语罗云。<a id="a-5s"></a>汝亦如是。<a id="a-5t"></a>虽为沙门。<a id="a-5u"></a>不摄身口粗言恶说多所中伤。<a id="a-5v"></a>众所不受智者不惜。<a id="a-5w"></a>身死神去轮转三涂。<a id="a-5x"></a>自生自死苦恼无量。<a id="a-5y"></a>诸佛贤圣所不爱惜。<a id="a-5z"></a>亦如汝言不惜澡槃也。<a id="a-60"></a>罗云闻之。<a id="a-61"></a>惭愧怖悸。<a id="a-62"></a>佛告罗云。<a id="a-63"></a>听我说喻。<a id="a-64"></a>昔国王有一大象。<a id="a-65"></a>猛健能战。<a id="a-66"></a>其王兴军欲伐逆国。<a id="a-67"></a>被象出兵以使严行。<a id="a-68"></a>象唯藏鼻畏不用斗。<a id="a-69"></a>象士欢喜知象护身。<a id="a-6A"></a>所以者何。<a id="a-6B"></a>象鼻软脆中箭即死。<a id="a-6C"></a>唯当护口如此。<a id="a-6D"></a>大象护鼻不斗。<a id="a-6E"></a>罗云闻佛恳恻之诲。<a id="a-6F"></a>感激自厉。<a id="a-6G"></a>得罗汉道(出譬喻经第十卷)</p>
  <p data-pb></p>
  <h2 id="a6H">难陀出家第八</h2>
  <p id="a6I">佛弟孙陀罗难陀。<a id="a-6J"></a>身长一丈五尺四寸。<a id="a-6K"></a>佛与阿难在迦维罗竭国入城乞食。<a id="a-6L"></a>难陀在高楼上见。<a id="a-6M"></a>下作礼曰。<a id="a-6N"></a>如来应作转轮圣王。<a id="a-6O"></a>何为自辱持钵乞食。<a id="a-6P"></a>取钵盛美食。<a id="a-6Q"></a>佛即还尼拘类园语诸侍者。<a id="a-6R"></a>难陀出勿取令自送来。<a id="a-6S"></a>难陀送至佛所。<a id="a-6T"></a>妇出嘱言待还乃食。<a id="a-6U"></a>授钵催佛速受。<a id="a-6V"></a>佛言。<a id="a-6W"></a>卿已至此。<a id="a-6X"></a>今宜出家。<a id="a-6Y"></a>加以神力闭在静室。<a id="a-6Z"></a>久久之后次第当直。<a id="a-6a"></a>难陀喜曰。<a id="a-6b"></a>我因事暇逃走还家。<a id="a-6c"></a>是时难陀随所应作事事不阙。<a id="a-6d"></a>天神随逐。<a id="a-6e"></a>汲水亦满自然翻弃。<a id="a-6f"></a>所净之地草土更滋。<a id="a-6g"></a>关闭门户。<a id="a-6h"></a>户辄更开。<a id="a-6i"></a>难陀念言。<a id="a-6j"></a>设有所失家足备偿。<a id="a-6k"></a>脱三法衣。<a id="a-6l"></a>更着余服。<a id="a-6m"></a>窃随小径。<a id="a-6n"></a>避佛还家。<a id="a-6o"></a>行来未远。<a id="a-6p"></a>正值如来。<a id="a-6q"></a>奔就大树。<a id="a-6r"></a>欲自隐身。<a id="a-6s"></a>树反在后。<a id="a-6t"></a>佛以神力。<a id="a-6u"></a>拔树悬空。<a id="a-6v"></a>难陀入树根处。<a id="a-6w"></a>佛言。<a id="a-6x"></a>何为至此。<a id="a-6y"></a>默然惭愧。<a id="a-6z"></a>佛再三告云。<a id="a-70"></a>汝欲何趣。<a id="a-71"></a>答曰。<a id="a-72"></a>还家与妇相见。<a id="a-73"></a>佛言。<a id="a-74"></a>夫人学道。<a id="a-75"></a>心着贪欲不顾后世烧身之祸。<a id="a-76"></a>我今将汝上天游观。<a id="a-77"></a>宜自专心勿怀恐怖。<a id="a-78"></a>佛接升天。<a id="a-79"></a>见一宫殿。<a id="a-7A"></a>七宝庄严玉女营从不可称计。<a id="a-7B"></a>唯无夫主。<a id="a-7C"></a>难陀问佛。<a id="a-7D"></a>此何天宫。<a id="a-7E"></a>独无夫主。<a id="a-7F"></a>佛言。<a id="a-7G"></a>汝可自问。<a id="a-7H"></a>难陀问之。<a id="a-7I"></a>天女答曰。<a id="a-7J"></a>佛弟难陀。<a id="a-7K"></a>若持戒者当生于此。<a id="a-7L"></a>还具白佛。<a id="a-7M"></a>佛言。<a id="a-7N"></a>快修梵行不久必生。<a id="a-7O"></a>复以神力。<a id="a-7P"></a>接至地狱。<a id="a-7Q"></a>路经铁围山表。<a id="a-7R"></a>见一瞎猕猴。<a id="a-7S"></a>佛问难陀。<a id="a-7T"></a>汝妇孙陀利何如猕猴。<a id="a-7U"></a>答曰。<a id="a-7V"></a>孙陀利。<a id="a-7W"></a>女中妙绝。<a id="a-7X"></a>岂得比此。<a id="a-7Y"></a>佛曰。<a id="a-7Z"></a>比诸天女亦亿千万倍。<a id="a-7a"></a>遍至地狱。<a id="a-7b"></a>见种种苦痛。<a id="a-7c"></a>有一火镬。<a id="a-7d"></a>狱卒围绕。<a id="a-7e"></a>汤沸火炽。<a id="a-7f"></a>不见罪人。<a id="a-7g"></a>难陀白佛。<a id="a-7h"></a>那独无罪人。<a id="a-7i"></a>佛言。<a id="a-7j"></a>汝自问之。<a id="a-7k"></a>狱卒答曰。<a id="a-7l"></a>甘露王子难陀。<a id="a-7m"></a>淫欲情重。<a id="a-7n"></a>恃贵轻人。<a id="a-7o"></a>死当生此。<a id="a-7p"></a>难陀失色。<a id="a-7q"></a>急问世尊。<a id="a-7r"></a>求离地狱。<a id="a-7s"></a>佛说微妙法。<a id="a-7t"></a>令至道场(出童子问佛乞食经又出出耀经第十六卷)</p>
  <h2 id="a7u">调达出家第九</h2>
  <p id="a7v">白饭王(净饭王第二弟也)有二子。<a id="a-7w"></a>一名阿难。<a id="a-7x"></a>身长一丈五尺三寸。<a id="a-7y"></a>一名调达。<a id="a-7z"></a>身长一丈五尺四寸(大智论云跋提沙十二游经甘露净王长子调达少子阿难)白净王往至佛所。<a id="a-80"></a>见迦葉眷属形貌丑陋。<a id="a-81"></a>即集宗室曰。<a id="a-82"></a>阿夷相言。<a id="a-83"></a>佛不出家当作圣王王四天下。<a id="a-84"></a>左右侍从极当端正。<a id="a-85"></a>今诸弟子大无形观。<a id="a-86"></a>若欲为道仪望足者。<a id="a-87"></a>听备僧数光晖世尊。<a id="a-88"></a>咸言。<a id="a-89"></a>大善。<a id="a-8A"></a>调达曰(又名提婆达多梁言天热)我王子弟今弃世荣出家居道正顿服饰极世之妙。<a id="a-8B"></a>象马车乘价直万金。<a id="a-8C"></a>其日严出。<a id="a-8D"></a>观者填路冠帻堕地。<a id="a-8E"></a>瞿和离所乘之马四脚布地而作鸟鸣。<a id="a-8F"></a>相工占之。<a id="a-8G"></a>余皆得道。<a id="a-8H"></a>二人不吉。<a id="a-8I"></a>俱诣佛所。<a id="a-8J"></a>求作沙门。<a id="a-8K"></a>刚强降伏莫不乐受(出中本起上卷又出十二游经)</p>
  <h2 id="a8L">阿那律出家第十</h2>
  <p id="a8M">斛饭王(净饭王第三弟)有二子。<a id="a-8N"></a>一名摩诃男。<a id="a-8O"></a>一名阿那律。<a id="a-8P"></a>阿那律母所爱念。<a id="a-8Q"></a>摩诃男言。<a id="a-8R"></a>诸释多为道。<a id="a-8S"></a>我门独不。<a id="a-8T"></a>一营世业。<a id="a-8U"></a>一求出家。<a id="a-8V"></a>阿那律以家事烦碎。<a id="a-8W"></a>启母出家。<a id="a-8X"></a>母言。<a id="a-8Y"></a>跋提去者当听汝耳。<a id="a-8Z"></a>求请不已两俱许可。<a id="a-8a"></a>跋提求停七年受五欲乐。<a id="a-8b"></a>阿那律言。<a id="a-8c"></a>人命无常难可得保。<a id="a-8d"></a>又求一年乃至七日。<a id="a-8e"></a>过七日释子八人。<a id="a-8f"></a>优波离第九。<a id="a-8g"></a>各庄严宝象。<a id="a-8h"></a>乘以出城。<a id="a-8i"></a>脱衣及象马。<a id="a-8j"></a>付优波离曰。<a id="a-8k"></a>汝依我等自活。<a id="a-8l"></a>我今出家以此衣象与汝为资生。<a id="a-8m"></a>优波离乃悬衣树上。<a id="a-8n"></a>念言。<a id="a-8o"></a>取者与之。<a id="a-8p"></a>共至佛所亦求出家。<a id="a-8q"></a>乞先度优波离。<a id="a-8r"></a>除我憍慢。<a id="a-8s"></a>次阿那律(出四分律初分第三分大智论十二游经少异大略是同)</p>
  <h2 id="a8t">跋提出家第十一</h2>
  <p id="a8u">甘露饭王(净饭王第四弟也)有二子。<a id="a-8v"></a>一名提婆。<a id="a-8w"></a>二名跋提。<a id="a-8x"></a>跋提母所念。<a id="a-8y"></a>求母出家。<a id="a-8z"></a>母言。<a id="a-90"></a>阿那律出家者我亦听汝。<a id="a-91"></a>后遂俱然。<a id="a-92"></a>往诣佛所求出家。<a id="a-93"></a>父母已许愿垂济度。<a id="a-94"></a>时跋提独在树下冢间思惟。<a id="a-95"></a>夜过高声称言甚乐甚乐。<a id="a-96"></a>其边比丘白佛。<a id="a-97"></a>佛呼跋提问何乐。<a id="a-98"></a>跋提言。<a id="a-99"></a>我本在。<a id="a-9A"></a>家内外常以刀杖自卫犹有恐惧。<a id="a-9B"></a>今独处冢间身毛不竖出离甚乐。<a id="a-9C"></a>佛言善哉(出昙无德律大智论十二游经皆小异大同)</p>
  <h2 id="a9D">琉璃王灭释种第十二</h2>
  <p id="a9E">波斯匿王新绍王位。<a id="a-9F"></a>即作是念。<a id="a-9G"></a>应先取释女。<a id="a-9H"></a>即告一臣。<a id="a-9I"></a>持我名往迦毗罗卫。<a id="a-9J"></a>请婚彼女。<a id="a-9K"></a>诸释五百集会一处皆大嗔恚。<a id="a-9L"></a>吾家大姓。<a id="a-9M"></a>何缘乃与婢子结亲。<a id="a-9N"></a>或言应与。<a id="a-9O"></a>或言不应。<a id="a-9P"></a>时摩诃男语诸释言。<a id="a-9Q"></a>波斯匿王为人暴恶。<a id="a-9R"></a>或能坏我国界。<a id="a-9S"></a>时摩诃男婢生一女。<a id="a-9T"></a>面貌端正。<a id="a-9U"></a>沐浴衣被。<a id="a-9V"></a>以羽宝车。<a id="a-9W"></a>躬自送往。<a id="a-9X"></a>与波斯匿王。<a id="a-9Y"></a>乃白王言。<a id="a-9Z"></a>此是我女。<a id="a-9a"></a>可以成亲。<a id="a-9b"></a>时王欢喜。<a id="a-9c"></a>即拜此女为第一夫人。<a id="a-9d"></a>少日有身。<a id="a-9e"></a>生一男儿。<a id="a-9f"></a>端正无双世之殊特。<a id="a-9g"></a>王集相师为子作名。<a id="a-9h"></a>相师曰。<a id="a-9i"></a>求夫人时诸释共议。<a id="a-9j"></a>或与彼此琉璃。<a id="a-9k"></a>今以太子名曰琉璃年向八岁。<a id="a-9l"></a>王告之曰。<a id="a-9m"></a>可诣迦毗罗卫学诸射术。<a id="a-9n"></a>驾乘大象多诸给使。<a id="a-9o"></a>往摩诃男舍。<a id="a-9p"></a>集五百童子使共学习。<a id="a-9q"></a>新起讲堂。<a id="a-9r"></a>犹如天宫。<a id="a-9s"></a>我等应先请佛僧于中供养受福无量。<a id="a-9t"></a>敷舒坐具。<a id="a-9u"></a>悬诸幡盖。<a id="a-9v"></a>香水洒地。<a id="a-9w"></a>烧众名香。<a id="a-9x"></a>琉璃太子往至讲堂。<a id="a-9y"></a>升师子座。<a id="a-9z"></a>诸释见之呼为婢子。<a id="a-A0"></a>牵出门外扑之于地。<a id="a-A1"></a>琉璃太子顾语好苦行梵志。<a id="a-A2"></a>此诸释种大毁辱我。<a id="a-A3"></a>后绍王位汝当以此事启我。<a id="a-A4"></a>父王命终。<a id="a-A5"></a>太子嗣立。<a id="a-A6"></a>苦行启王。<a id="a-A7"></a>王敕群臣。<a id="a-A8"></a>集四部兵。<a id="a-A9"></a>往征释种。<a id="a-AA"></a>至迦毗罗越。<a id="a-AB"></a>世尊往逆在枯树下。<a id="a-AC"></a>结跏趺坐。<a id="a-AD"></a>太子遥见下车作礼。<a id="a-AE"></a>问曰。<a id="a-AF"></a>更有好树何故坐此。<a id="a-AG"></a>佛言。<a id="a-AH"></a>亲族之荫故胜外人。<a id="a-AI"></a>是时王曰。<a id="a-AJ"></a>今日世尊故为亲族吾不应征。<a id="a-AK"></a>梵志执奏。<a id="a-AL"></a>王复兴师。<a id="a-AM"></a>目连白佛。<a id="a-AN"></a>琉璃王(增一阿含第十九分云毗娄勒王事大同)往伐释种。<a id="a-AO"></a>我欲移其四部合掷他方。<a id="a-AP"></a>又欲拔出虚空。<a id="a-AQ"></a>又欲移置海中。<a id="a-AR"></a>又欲移置铁围山间。<a id="a-AS"></a>又欲移人置他方大国土中。<a id="a-AT"></a>又欲铁笼覆城。<a id="a-AU"></a>佛言。<a id="a-AV"></a>汝有智德。<a id="a-AW"></a>终不能安处。<a id="a-AX"></a>舍夷国人。<a id="a-AY"></a>众生有七。<a id="a-AZ"></a>不可避。<a id="a-Aa"></a>一生二老三病四死五罪六福七因缘。<a id="a-Ab"></a>意虽欲避终不得免。<a id="a-Ac"></a>何能覆其往业。<a id="a-Ad"></a>目连意终不已。<a id="a-Ae"></a>随取知识四五千人。<a id="a-Af"></a>尽着钵中。<a id="a-Ag"></a>举置虚空星宿之际。<a id="a-Ah"></a>诸释亦集四兵。<a id="a-Ai"></a>出一由旬。<a id="a-Aj"></a>逆琉璃王。<a id="a-Ak"></a>诸释一由旬内。<a id="a-Al"></a>遥见琉璃王。<a id="a-Am"></a>或贯耳头髻。<a id="a-An"></a>弓弦器仗幢麾皆悉破坏。<a id="a-Ao"></a>终不伤人。<a id="a-Ap"></a>时琉璃王大怀恐怖。<a id="a-Aq"></a>告群臣曰。<a id="a-Ar"></a>汝观是箭为从何来。<a id="a-As"></a>彼若发心欲害我者必当死尽。<a id="a-At"></a>令还舍卫。<a id="a-Au"></a>好苦梵志曰。<a id="a-Av"></a>大王勿惧。<a id="a-Aw"></a>诸释持戒虫尚不害。<a id="a-Ax"></a>况害人乎。<a id="a-Ay"></a>今宜前进。<a id="a-Az"></a>王乃从之。<a id="a-B0"></a>诸释果退还入城中。<a id="a-B1"></a>琉璃王曰。<a id="a-B2"></a>汝等速开城门。<a id="a-B3"></a>若不尔者尽当杀之。<a id="a-B4"></a>城中童子年尚十五。<a id="a-B5"></a>名曰奢摩。<a id="a-B6"></a>登城独战。<a id="a-B7"></a>伤害众多。<a id="a-B8"></a>贼军迸散。<a id="a-B9"></a>藏土穴中。<a id="a-BA"></a>时诸释种。<a id="a-BB"></a>告童子曰。<a id="a-BC"></a>汝辱我门户。<a id="a-BD"></a>谁不知战。<a id="a-BE"></a>诸释修善。<a id="a-BF"></a>虫蚁不杀。<a id="a-BG"></a>况人命耶。<a id="a-BH"></a>我等一人敌万。<a id="a-BI"></a>甚能坏军众。<a id="a-BJ"></a>为杀害人命。<a id="a-BK"></a>死入地狱。<a id="a-BL"></a>若生人中寿命短促。<a id="a-BM"></a>汝今速去不须住也。<a id="a-BN"></a>舍摩即自出国。<a id="a-BO"></a>琉璃王军复来至门。<a id="a-BP"></a>弊魔波旬作一释形。<a id="a-BQ"></a>唤速开门。<a id="a-BR"></a>诸释开门。<a id="a-BS"></a>琉璃王曰。<a id="a-BT"></a>释众既多。<a id="a-BU"></a>悉皆埋脚。<a id="a-BV"></a>使暴象踏杀。<a id="a-BW"></a>选五百释女。<a id="a-BX"></a>将诣王所。<a id="a-BY"></a>时摩诃男从王乞愿。<a id="a-BZ"></a>王即听之。<a id="a-Ba"></a>摩诃男曰。<a id="a-Bb"></a>我今没水随我迟速并听。<a id="a-Bc"></a>诸释随意逃走。<a id="a-Bd"></a>若我出水随在杀之。<a id="a-Be"></a>王曰大佳。<a id="a-Bf"></a>即入水底。<a id="a-Bg"></a>以发系树根而自尽命。<a id="a-Bh"></a>城中诸释。<a id="a-Bi"></a>四门竞走。<a id="a-Bj"></a>王告群臣。<a id="a-Bk"></a>摩诃男父至今不出。<a id="a-Bl"></a>即入水中。<a id="a-Bm"></a>出之已死。<a id="a-Bn"></a>王心生悔。<a id="a-Bo"></a>我外祖父。<a id="a-Bp"></a>今已取命终皆由爱亲族故。<a id="a-Bq"></a>若早知者。<a id="a-Br"></a>终不攻伐。<a id="a-Bs"></a>琉璃所杀九千九百九十万人。<a id="a-Bt"></a>流血成河。<a id="a-Bu"></a>绕迦毗罗越城。<a id="a-Bv"></a>军人去后。<a id="a-Bw"></a>目连白佛。<a id="a-Bx"></a>承佛神力。<a id="a-By"></a>护得四五千人。<a id="a-Bz"></a>佛言。<a id="a-C0"></a>汝往看之。<a id="a-C1"></a>目连下钵。<a id="a-C2"></a>人皆已死。<a id="a-C3"></a>往尼拘留园。<a id="a-C4"></a>语五百释女言。<a id="a-C5"></a>汝等慎勿愁忧。<a id="a-C6"></a>我是汝夫。<a id="a-C7"></a>捉一释女曰。<a id="a-C8"></a>我今何故与婢子通情。<a id="a-C9"></a>王即刖其手足。<a id="a-CA"></a>置深坑中。<a id="a-CB"></a>五百释女皆骂王言。<a id="a-CC"></a>谁持我身与婢子交通。<a id="a-CD"></a>王敕五百释女罪如前法。<a id="a-CE"></a>还舍卫国。<a id="a-CF"></a>只陀太子在深宫中奏诸妓乐。<a id="a-CG"></a>王闻其声回驾诣之。<a id="a-CH"></a>只陀出门与之相见曰。<a id="a-CI"></a>善来大王。<a id="a-CJ"></a>可小停驾。<a id="a-CK"></a>琉璃王曰。<a id="a-CL"></a>岂不闻吾与诸释战。<a id="a-CM"></a>与妓游戏而不见助。<a id="a-CN"></a>只陀答曰。<a id="a-CO"></a>闻之我不堪任杀害众生。<a id="a-CP"></a>琉璃王手斫只陀。<a id="a-CQ"></a>佛见只陀生三十三天。<a id="a-CR"></a>时五百释女自归称唤如来名号。<a id="a-CS"></a>同生释种。<a id="a-CT"></a>出家成佛。<a id="a-CU"></a>受此痛毒而不见忆。<a id="a-CV"></a>佛与诸比丘。<a id="a-CW"></a>往迦毗罗。<a id="a-CX"></a>诸女遥见皆怀惭愧。<a id="a-CY"></a>世尊顾语释提桓因言。<a id="a-CZ"></a>诸女惭愧。<a id="a-Ca"></a>帝释即以天衣覆此女上。<a id="a-Cb"></a>佛告毗沙门。<a id="a-Cc"></a>诸女饥渴日久即办天食皆得充饱。<a id="a-Cd"></a>佛为说苦集尽道。<a id="a-Ce"></a>诸女尘垢皆尽得法眼净。<a id="a-Cf"></a>各于其所而取命终。<a id="a-Cg"></a>皆生天上。<a id="a-Ch"></a>佛诣东门见城中。<a id="a-Ci"></a>烟火洞然。<a id="a-Cj"></a>顾语诸比丘。<a id="a-Ck"></a>我昔与诸比丘此中说法。<a id="a-Cl"></a>今如空墟无有人民。<a id="a-Cm"></a>自今不复更至于此。<a id="a-Cn"></a>还舍卫国祇树园中。<a id="a-Co"></a>告诸比丘。<a id="a-Cp"></a>琉璃王及诸兵众。<a id="a-Cq"></a>却后七日尽当磨灭。<a id="a-Cr"></a>王闻恐怖。<a id="a-Cs"></a>好苦行梵志内外无尘王但自娱。<a id="a-Ct"></a>王使人数日至七日旦。<a id="a-Cu"></a>王大欢喜。<a id="a-Cv"></a>将诸兵军及婇女。<a id="a-Cw"></a>往阿贻罗河侧。<a id="a-Cx"></a>共相宴会。<a id="a-Cy"></a>大雷卒震。<a id="a-Cz"></a>非时云起。<a id="a-D0"></a>暴风疾雨。<a id="a-D1"></a>伤损漂溺。<a id="a-D2"></a>一时都尽。<a id="a-D3"></a>王生入阿鼻地狱。<a id="a-D4"></a>复有天火烧荡宫城。<a id="a-D5"></a>比丘白佛。<a id="a-D6"></a>诸释何因今遭此苦。<a id="a-D7"></a>佛言。<a id="a-D8"></a>昔罗阅城中有捕鱼村。<a id="a-D9"></a>时世饥俭人食草根。<a id="a-DA"></a>以一斗金贸一升米。<a id="a-DB"></a>村有大池。<a id="a-DC"></a>极自饶鱼。<a id="a-DD"></a>人民捕食。<a id="a-DE"></a>鱼有二种。<a id="a-DF"></a>一名拘琐(兴起行经云[麩-夫+干])二名多舌。<a id="a-DG"></a>各相谓言。<a id="a-DH"></a>我是水性之虫。<a id="a-DI"></a>不处干地。<a id="a-DJ"></a>而此人民皆来食啖。<a id="a-DK"></a>村有一儿。<a id="a-DL"></a>年尚八岁。<a id="a-DM"></a>虽不捕鱼。<a id="a-DN"></a>见则欢喜。<a id="a-DO"></a>罗阅村人今释种是。<a id="a-DP"></a>拘琐鱼者琉璃王是。<a id="a-DQ"></a>两舌鱼者好苦行梵志是。<a id="a-DR"></a>小儿见鱼笑者今我是也。<a id="a-DS"></a>取鱼之罪无数劫中受地狱苦。<a id="a-DT"></a>今余此对。<a id="a-DU"></a>见之喜笑。<a id="a-DV"></a>今患头痛如被石押。<a id="a-DW"></a>又如戴须弥山(释迦毕罪经大同小异文多不载尽)坐上多人闻佛说无常之法。<a id="a-DX"></a>得须陀洹果(出释迦毕罪经又出长阿含法句譬经)</p>
  <h2 id="aDY">五百释女欲出家投请二师第十三</h2>
  <p id="aDZ">有一释女告五百女言。<a id="a-Da"></a>曾从佛闻。<a id="a-Db"></a>若人于剧急之中。<a id="a-Dc"></a>一心念佛。<a id="a-Dd"></a>至到归命。<a id="a-De"></a>即得安隐。<a id="a-Df"></a>时五百女异口同音至心念佛。<a id="a-Dg"></a>呼南无释迦牟尼苦哉呜呼痛哉。<a id="a-Dh"></a>时空中以如来慈善根力。<a id="a-Di"></a>起大悲云。<a id="a-Dj"></a>雨大悲雨。<a id="a-Dk"></a>诸女手足还生。<a id="a-Dl"></a>诸女念言。<a id="a-Dm"></a>云何报佛慈恩。<a id="a-Dn"></a>即持衣钵。<a id="a-Do"></a>往诣王园精舍。<a id="a-Dp"></a>求索出家。<a id="a-Dq"></a>时有六群比丘尼。<a id="a-Dr"></a>见诸释女年时幼稚美色端正。<a id="a-Ds"></a>当为说世间之欲快乐。<a id="a-Dt"></a>待年限过然后出家不亦快乎。<a id="a-Du"></a>若悉还俗必以衣钵施我。<a id="a-Dv"></a>诸女闻之心怀苦恼言。<a id="a-Dw"></a>如肴膳饮食和以毒药。<a id="a-Dx"></a>世间五欲多诸过患。<a id="a-Dy"></a>我已具知。<a id="a-Dz"></a>云何赞叹其美。<a id="a-E0"></a>以劝我等。<a id="a-E1"></a>举声大哭。<a id="a-E2"></a>华色比丘尼问故。<a id="a-E3"></a>答曰欲出家。<a id="a-E4"></a>不蒙听许。<a id="a-E5"></a>华色即度为弟子。<a id="a-E6"></a>时诸释女悲喜交怀。<a id="a-E7"></a>具以族丧身残。<a id="a-E8"></a>仰白和上。<a id="a-E9"></a>答言汝等辛苦何足言也。<a id="a-EA"></a>我昔在家。<a id="a-EB"></a>是舍卫国人。<a id="a-EC"></a>父母嫁我。<a id="a-ED"></a>与北方人。<a id="a-EE"></a>彼国风俗。<a id="a-EF"></a>妇临欲产。<a id="a-EG"></a>还归父母家。<a id="a-EH"></a>后垂生日。<a id="a-EI"></a>皆乘车马夫妻。<a id="a-EJ"></a>中路有河其水暴涨。<a id="a-EK"></a>道路旷绝多贼难。<a id="a-EL"></a>至河不能得度。<a id="a-EM"></a>住宿岸边。<a id="a-EN"></a>初夜生男。<a id="a-EO"></a>大毒蛇闻新血香。<a id="a-EP"></a>即来趣我。<a id="a-EQ"></a>先螫杀奴。<a id="a-ER"></a>唤夫不应。<a id="a-ES"></a>寻复杀夫。<a id="a-ET"></a>次杀牛马。<a id="a-EU"></a>至日出时。<a id="a-EV"></a>夫身胮烂。<a id="a-EW"></a>忧愁恐怖。<a id="a-EX"></a>举声大哭。<a id="a-EY"></a>经留数日。<a id="a-EZ"></a>独在岸边。<a id="a-Ea"></a>其水渐小。<a id="a-Eb"></a>身负小儿。<a id="a-Ec"></a>以手牵持。<a id="a-Ed"></a>裙盛新产。<a id="a-Ee"></a>衔着口中。<a id="a-Ef"></a>即前入水。<a id="a-Eg"></a>渡河如半。<a id="a-Eh"></a>反观大儿。<a id="a-Ei"></a>见为虎逐。<a id="a-Ej"></a>叫唤失裙。<a id="a-Ek"></a>婴儿没溺。<a id="a-El"></a>以手探搏。<a id="a-Em"></a>而竟不获。<a id="a-En"></a>在背上者。<a id="a-Eo"></a>失手堕落。<a id="a-Ep"></a>其岸上者。<a id="a-Eq"></a>为虎所食。<a id="a-Er"></a>心肝分裂。<a id="a-Es"></a>口吐热血。<a id="a-Et"></a>到岸闷绝。<a id="a-Eu"></a>有大伴至。<a id="a-Ev"></a>中有一长者。<a id="a-Ew"></a>是父母知识。<a id="a-Ex"></a>我问消息。<a id="a-Ey"></a>长者答曰。<a id="a-Ez"></a>昨夜失火汝家荡尽。<a id="a-F0"></a>父母俱亡。<a id="a-F1"></a>我闻躄绝。<a id="a-F2"></a>良久乃苏。<a id="a-F3"></a>有五百贼。<a id="a-F4"></a>即坏众伴。<a id="a-F5"></a>便将我去。<a id="a-F6"></a>以作贼妇。<a id="a-F7"></a>常使守门。<a id="a-F8"></a>若有缓急。<a id="a-F9"></a>为人所逐。<a id="a-FA"></a>须昼开门。<a id="a-FB"></a>后群贼共抄。<a id="a-FC"></a>财主告王及聚落。<a id="a-FD"></a>即还其家。<a id="a-FE"></a>我舍内生子。<a id="a-FF"></a>三唤无人开。<a id="a-FG"></a>即缘墙入问。<a id="a-FH"></a>答生儿。<a id="a-FI"></a>贼曰。<a id="a-FJ"></a>汝为子故危害于我用子何为。<a id="a-FK"></a>拔刀斫解手足令妇食之。<a id="a-FL"></a>妇以恐怖食。<a id="a-FM"></a>嗔恚便息。<a id="a-FN"></a>夫续为劫。<a id="a-FO"></a>王人所得。<a id="a-FP"></a>腰断其命。<a id="a-FQ"></a>共妇生埋。<a id="a-FR"></a>人贪我身有妙璎珞。<a id="a-FS"></a>开冢取之。<a id="a-FT"></a>并将我去。<a id="a-FU"></a>复经少时。<a id="a-FV"></a>王伺捉得。<a id="a-FW"></a>断贼伴命。<a id="a-FX"></a>合复埋之。<a id="a-FY"></a>埋之不固。<a id="a-FZ"></a>夜虎发食。<a id="a-Fa"></a>因复得出。<a id="a-Fb"></a>迷荒不知东西。<a id="a-Fc"></a>随路驰走。<a id="a-Fd"></a>见有多人。<a id="a-Fe"></a>问言。<a id="a-Ff"></a>诸人何处有能除此忧患者。<a id="a-Fg"></a>时有长者婆罗门等。<a id="a-Fh"></a>以怜愍心问言。<a id="a-Fi"></a>曾闻释迦牟尼佛法。<a id="a-Fj"></a>多诸安隐无诸衰恼。<a id="a-Fk"></a>我闻心喜。<a id="a-Fl"></a>诣大爱道憍昙弥比丘尼。<a id="a-Fm"></a>次第修习乃得道果。<a id="a-Fn"></a>释女闻之。<a id="a-Fo"></a>心大欢喜。<a id="a-Fp"></a>得法眼净。<a id="a-Fq"></a>时憍昙弥言。<a id="a-Fr"></a>如来法海。<a id="a-Fs"></a>一切众生。<a id="a-Ft"></a>皆悉有分。<a id="a-Fu"></a>而我等女人。<a id="a-Fv"></a>如来不听。<a id="a-Fw"></a>以多诸疑惑执着难舍。<a id="a-Fx"></a>痴爱覆心爱水所没。<a id="a-Fy"></a>不能自出。<a id="a-Fz"></a>懈怠懒惰。<a id="a-G0"></a>现身不能庄严菩提获得三乘。<a id="a-G1"></a>阿难为请云。<a id="a-G2"></a>憍昙弥乳哺养育如来色身得至成佛。<a id="a-G3"></a>佛言若听女人法当渐灭。<a id="a-G4"></a>阿难又请。<a id="a-G5"></a>过去诸佛具四部众。<a id="a-G6"></a>而今独不具也。<a id="a-G7"></a>佛告阿难。<a id="a-G8"></a>憍昙弥。<a id="a-G9"></a>爱乐佛法发大精进。<a id="a-GA"></a>清净修习八敬之法者。<a id="a-GB"></a>听入佛法。<a id="a-GC"></a>我得出家。<a id="a-GD"></a>大悲熏修。<a id="a-GE"></a>普为未来一切女人。<a id="a-GF"></a>重白佛言。<a id="a-GG"></a>未来善女。<a id="a-GH"></a>信乐爱敬如来法者。<a id="a-GI"></a>唯愿听许。<a id="a-GJ"></a>佛言。<a id="a-GK"></a>若有女人。<a id="a-GL"></a>护持佛法渐次修学。<a id="a-GM"></a>戒施多闻三归五戒。<a id="a-GN"></a>乃至具戒。<a id="a-GO"></a>诸助道法。<a id="a-GP"></a>亦悉听。<a id="a-GQ"></a>常当至心念阿难恩。<a id="a-GR"></a>供养恭敬。<a id="a-GS"></a>昼夜六时。<a id="a-GT"></a>令心不忘(出报恩经第五卷)</p>
  <h2 id="aGU">佛奴车匿马揵陟前世缘愿第十四</h2>
  <p id="aGV">舍利弗白佛言。<a id="a-GW"></a>车匿前世有何功德乃将菩萨入山得佛。<a id="a-GX"></a>佛言。<a id="a-GY"></a>车匿不但今世有是功德。<a id="a-GZ"></a>我昔为菩萨时。<a id="a-Ga"></a>在尸诃遍羸国。<a id="a-Gb"></a>须檀摩提王闻世间人或有作道上天或作祠祀上天。<a id="a-Gc"></a>王常欲上天不知方便。<a id="a-Gd"></a>国有婆罗门道。<a id="a-Ge"></a>凡四万余人。<a id="a-Gf"></a>中有大尊者婆罗门。<a id="a-Gg"></a>王请问之。<a id="a-Gh"></a>对曰。<a id="a-Gi"></a>欲生身上天耶死上天耶。<a id="a-Gj"></a>王言。<a id="a-Gk"></a>生身飞上天。<a id="a-Gl"></a>复言。<a id="a-Gm"></a>大王当作祠祀。<a id="a-Gn"></a>王喜出藏珍宝与婆罗门。<a id="a-Go"></a>求国中端正男女各一百人。<a id="a-Gp"></a>象马畜生各百头。<a id="a-Gq"></a>先饭四婆罗门。<a id="a-Gr"></a>后杀人畜。<a id="a-Gs"></a>用祠祀天。<a id="a-Gt"></a>取血作阶。<a id="a-Gu"></a>上婆罗门。<a id="a-Gv"></a>复求香山中有神女名真陀罗。<a id="a-Gw"></a>欲得其血合持作阶。<a id="a-Gx"></a>王闻喜言何不早告。<a id="a-Gy"></a>王即敕国中遍问谁能得真陀罗者。<a id="a-Gz"></a>一人白王。<a id="a-H0"></a>第七山中有两人。<a id="a-H1"></a>一名阇梨一人名忧梨。<a id="a-H2"></a>知真陀罗处。<a id="a-H3"></a>王言。<a id="a-H4"></a>疾唤其人。<a id="a-H5"></a>得来。<a id="a-H6"></a>王大欢喜即设酒食恣意娱乐七日七夜重赏极意。<a id="a-H7"></a>王谓阇梨等二人。<a id="a-H8"></a>汝能得真陀罗女来我得上天者。<a id="a-H9"></a>当持此国付汝二人。<a id="a-HA"></a>其人受教辄自尽力求真陀罗。<a id="a-HB"></a>二月余日经历八重山。<a id="a-HC"></a>至香山中得大池水。<a id="a-HD"></a>见有释提桓因。<a id="a-HE"></a>与诸天伎女无央数众。<a id="a-HF"></a>出城游戏池中沐浴竟皆飞上天。<a id="a-HG"></a>时水池边有一婆罗门。<a id="a-HH"></a>已得四禅般遮旬道。<a id="a-HI"></a>时阇梨等前为作礼问言。<a id="a-HJ"></a>是间为何等声快乐乃尔。<a id="a-HK"></a>答言。<a id="a-HL"></a>头摩王千余人在此城中。<a id="a-HM"></a>游戏沐浴当至我所作礼。<a id="a-HN"></a>卿曹宜去。<a id="a-HO"></a>阇梨等便去。<a id="a-HP"></a>屏处议言。<a id="a-HQ"></a>是大神圣求是神女那从得之。<a id="a-HR"></a>其人自念取草作结投水厌之。<a id="a-HS"></a>令婆罗门不得动摇。<a id="a-HT"></a>复厌天女令不得飞。<a id="a-HU"></a>结神咒竟。<a id="a-HV"></a>释提桓因及诸天女俱飞上天。<a id="a-HW"></a>独王及女及王摩那诃罗止在水中不能得飞。<a id="a-HX"></a>便前缚女将到故国。<a id="a-HY"></a>王请入宫饭食赏劳。<a id="a-HZ"></a>太子难罗尸作异国王。<a id="a-Ha"></a>王有太子名须罗。<a id="a-Hb"></a>先即是王太孙也。<a id="a-Hc"></a>有大慈悲行菩萨道。<a id="a-Hd"></a>遣人往呼来见此女欲取为妻。<a id="a-He"></a>王言。<a id="a-Hf"></a>更为汝取妻。<a id="a-Hg"></a>此女天取血作祠持用上天。<a id="a-Hh"></a>菩萨答言。<a id="a-Hi"></a>不与我者我便惑死。<a id="a-Hj"></a>王畏其死持女与之。<a id="a-Hk"></a>四月余日婆罗门来白王言。<a id="a-Hl"></a>前得真陀罗女今当杀之。<a id="a-Hm"></a>与人及畜掘地作坑方圆八肘。<a id="a-Hn"></a>应取其血择日作祠。<a id="a-Ho"></a>王言。<a id="a-Hp"></a>大善菩萨闻之问作何等。<a id="a-Hq"></a>婆罗门对言。<a id="a-Hr"></a>作祠当上天。<a id="a-Hs"></a>菩萨言。<a id="a-Ht"></a>杀人及畜当入地狱。<a id="a-Hu"></a>岂得上天乎。<a id="a-Hv"></a>婆罗门言。<a id="a-Hw"></a>汝年尚小非汝事也。<a id="a-Hx"></a>菩萨言。<a id="a-Hy"></a>我悉知汝因缘。<a id="a-Hz"></a>婆罗门言卿知者试说。<a id="a-I0"></a>菩萨说其行法。<a id="a-I1"></a>婆罗门惭愧作礼而去。<a id="a-I2"></a>菩萨即为王说经言。<a id="a-I3"></a>欲上天者当持五戒修行十善。<a id="a-I4"></a>分檀布施孝养父母承事沙门。<a id="a-I5"></a>慈心万民蠕动之类随其所食给足与之可得上天。<a id="a-I6"></a>王闻即用菩萨之言。<a id="a-I7"></a>便举藏中金银珍宝。<a id="a-I8"></a>与太子布施恣意七日讫。<a id="a-I9"></a>便与妻作礼而去还归故国。<a id="a-IA"></a>昼夜雨金银珍宝。<a id="a-IB"></a>菩萨与女俱居一岁不领国事。<a id="a-IC"></a>臣白王言。<a id="a-ID"></a>当杀真陀罗。<a id="a-IE"></a>太子乃当国耳。<a id="a-IF"></a>王闻不可敕取太子缚之。<a id="a-IG"></a>女即飞去。<a id="a-IH"></a>过阇梨二人所。<a id="a-II"></a>即语之言。<a id="a-IJ"></a>太子来追。<a id="a-IK"></a>烦为送之。<a id="a-IL"></a>留指环为信。<a id="a-IM"></a>持与道人。<a id="a-IN"></a>王纵太子。<a id="a-IO"></a>不见真陀罗。<a id="a-IP"></a>躄地而言。<a id="a-IQ"></a>当那得女。<a id="a-IR"></a>有神语之。<a id="a-IS"></a>汝不须啼。<a id="a-IT"></a>我语汝处。<a id="a-IU"></a>上第七山汝疾追之。<a id="a-IV"></a>便着珠衣带刀持弓。<a id="a-IW"></a>珠衣光照四十里。<a id="a-IX"></a>太子去国明旦至七山见前二人。<a id="a-IY"></a>即言。<a id="a-IZ"></a>见真陀罗女不。<a id="a-Ia"></a>报言见之。<a id="a-Ib"></a>环与太子。<a id="a-Ic"></a>即俱前行。<a id="a-Id"></a>上第八香山。<a id="a-Ie"></a>见四禅婆罗门前为作礼。<a id="a-If"></a>时天王释化作猕猴可畏动山。<a id="a-Ig"></a>菩萨大怖。<a id="a-Ih"></a>婆罗门言。<a id="a-Ii"></a>常事我猕猴见之便不肯下。<a id="a-Ij"></a>婆罗门言。<a id="a-Ik"></a>汝下猕猴即来持果上。<a id="a-Il"></a>婆罗门受与三人共啖竟。<a id="a-Im"></a>语猕猴言。<a id="a-In"></a>将是三人至天女所。<a id="a-Io"></a>猕猴言。<a id="a-Ip"></a>是何等人使我将上天。<a id="a-Iq"></a>婆罗门言。<a id="a-Ir"></a>此国王太子。<a id="a-Is"></a>皆菩萨人当持佛道度诸天人蠕动之类。<a id="a-It"></a>猕猴言大善。<a id="a-Iu"></a>便将上天。<a id="a-Iv"></a>道过五百辟支佛所。<a id="a-Iw"></a>三人遣猕猴还取华用散佛菩萨。<a id="a-Ix"></a>愿言。<a id="a-Iy"></a>令我疾得作佛。<a id="a-Iz"></a>猕猴复言。<a id="a-J0"></a>愿我为佛作马。<a id="a-J1"></a>阇梨复言。<a id="a-J2"></a>愿我为佛作奴。<a id="a-J3"></a>一人言我愿得阿罗汉。<a id="a-J4"></a>到真陀罗所。<a id="a-J5"></a>猕猴作礼而去。<a id="a-J6"></a>菩萨与二人俱坐门外。<a id="a-J7"></a>青衣取水。<a id="a-J8"></a>菩萨问之用此水为。<a id="a-J9"></a>答言。<a id="a-JA"></a>与真陀罗浴。<a id="a-JB"></a>菩萨脱指环没着水中。<a id="a-JC"></a>女浴见环即止。<a id="a-JD"></a>入报父母言。<a id="a-JE"></a>我婿在外。<a id="a-JF"></a>父母欢喜。<a id="a-JG"></a>父名头[弓*莫]。<a id="a-JH"></a>便出相见。<a id="a-JI"></a>为菩萨作礼。<a id="a-JJ"></a>阇梨二人复礼而去。<a id="a-JK"></a>王请入城共相劳问。<a id="a-JL"></a>以水澡菩萨手。<a id="a-JM"></a>以女及侍女千余人悉付菩萨。<a id="a-JN"></a>留止七岁。<a id="a-JO"></a>菩萨白王言。<a id="a-JP"></a>我欲归去视我父母。<a id="a-JQ"></a>王言且止。<a id="a-JR"></a>七日后有鬼来至王所言。<a id="a-JS"></a>前闻大王亡女多贺以归并得贵婿。<a id="a-JT"></a>王言。<a id="a-JU"></a>我女可耳其婿大尊。<a id="a-JV"></a>是国王子久欲还归烦卿送之。<a id="a-JW"></a>鬼王言诺。<a id="a-JX"></a>即持一国七宝作七重楼。<a id="a-JY"></a>鬼着掌中送归故国作礼而去。<a id="a-JZ"></a>菩萨前为父母作礼问讯起居。<a id="a-Ja"></a>王得太子。<a id="a-Jb"></a>即国中宝藏金银付与。<a id="a-Jc"></a>王敕傍臣左右。<a id="a-Jd"></a>四远欲得金银米谷。<a id="a-Je"></a>皆至宫门恣意所欲。<a id="a-Jf"></a>后王寿终即生天上。<a id="a-Jg"></a>时太子者今我身是。<a id="a-Jh"></a>时四禅婆罗门者舍利弗是。<a id="a-Ji"></a>时阇梨者今车匿是。<a id="a-Jj"></a>时一人愿作罗汉者今目揵连是。<a id="a-Jk"></a>时天王释化作猕猴愿作马者今揵陟是。<a id="a-Jl"></a>时父王者今我父阅头檀是。<a id="a-Jm"></a>时母者今我母摩耶是。<a id="a-Jn"></a>真陀罗者今裘夷是(出车匿经)</p>
 </body>
</html>