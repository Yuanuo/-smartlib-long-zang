<!doctype html>
<html id="z3IBWPS1IM" data-ver="553">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十八(优婆夷部第二十八)</h1>
  <p id="a2">优波斯那割肉救病比丘一 阿凡和利至心请佛库中自然皆备二 苏曼女产十卵卵成十男并其往缘三 孤母丧子遇佛慈诱厌爱得道四 妇人丧失眷属心发狂痴五 提韦婆罗门女无子自焚遇辩才沙门闻法悟解六 女人怀妊愿欲出家生子之后前心不遂七 难陀燃灯声闻神力共不能灭八 善信女少悟无常秉志清白为天帝所试九</p>
  <p data-pb></p>
  <h2 id="a3">优波斯那割肉救病比丘第一</h2>
  <p id="a4">纽干国。<a id="a-5"></a>多信邪见。<a id="a-6"></a>无佛法僧。<a id="a-7"></a>有一女人。<a id="a-8"></a>名优波斯那(僧祇律云。<a id="a-9"></a>名毕[口*東]夫亦名[口*東]卑。<a id="a-A"></a>弥沙塞律云。<a id="a-B"></a>须卑。<a id="a-C"></a>)时有事缘至舍卫国。<a id="a-D"></a>波斯匿王所缘事毕。<a id="a-E"></a>从诸笃信优婆塞边闻佛功德。<a id="a-F"></a>欲得见佛。<a id="a-G"></a>即往祇洹。<a id="a-H"></a>值佛为诸大众说五戒法。<a id="a-I"></a>优波斯那求从佛受。<a id="a-J"></a>即得五戒。<a id="a-K"></a>佛复以法句经与令讽诵。<a id="a-L"></a>是时中夜诵法句经。<a id="a-M"></a>有毗沙门天王。<a id="a-N"></a>从数千夜叉欲至南方毗娄勒叉所。<a id="a-O"></a>闻诵经声寻皆住听。<a id="a-P"></a>赞言。<a id="a-Q"></a>善哉姊妹善说法要。<a id="a-R"></a>优波斯那即便问言。<a id="a-S"></a>汝为是谁。<a id="a-T"></a>但闻空声不见有形。<a id="a-U"></a>答言。<a id="a-V"></a>我是鬼王毗沙门天。<a id="a-W"></a>为听法故住于空中。<a id="a-X"></a>又问。<a id="a-Y"></a>汝天我人。<a id="a-Z"></a>云何故称我为姊妹耶。<a id="a-a"></a>答曰。<a id="a-b"></a>佛是法王亦人天父。<a id="a-c"></a>同一法味故言姊妹。<a id="a-d"></a>时优波斯那心大欢喜。<a id="a-e"></a>常使人入林采薪。<a id="a-f"></a>后旦上树。<a id="a-g"></a>遥见舍利弗目连及五百比丘在此林中精勤禅诵。<a id="a-h"></a>使人还白大家。<a id="a-i"></a>优波斯那欢喜无量脱二金环以赏使者。<a id="a-j"></a>使者复言。<a id="a-k"></a>世尊有好言寄与大家。<a id="a-l"></a>具说五施。<a id="a-m"></a>复解璎珞重以赐之。<a id="a-n"></a>使者曰。<a id="a-o"></a>时起洗手办具饮食</p>
  <p data-pb></p>
  <h2 id="ap">阿凡和利至心请佛库中自然备第二</h2>
  <p id="aq">耶离城。<a id="a-r"></a>有一女子。<a id="a-s"></a>名阿凡和利。<a id="a-t"></a>闻佛来游欢喜无量。<a id="a-u"></a>与五百女俱诣佛所。<a id="a-v"></a>闻佛说法心生开悟。<a id="a-w"></a>请佛饮食。<a id="a-x"></a>时城中复有五百长者子。<a id="a-y"></a>亦请世尊。<a id="a-z"></a>世尊言。<a id="a-10"></a>已受阿凡和利明日请。<a id="a-11"></a>时诸长者子。<a id="a-12"></a>语和利言。<a id="a-13"></a>佛之至尊来化我国。<a id="a-14"></a>我应先饭。<a id="a-15"></a>汝且停供。<a id="a-16"></a>女言。<a id="a-17"></a>勿以豪强加于女弱。<a id="a-18"></a>若能见惠四愿当相让也。<a id="a-19"></a>一者令我心保善不移。<a id="a-1A"></a>二者令我命保在不亡。<a id="a-1B"></a>三者令我财物无减。<a id="a-1C"></a>四者令佛长住此国。<a id="a-1D"></a>长者曰善。<a id="a-1E"></a>汝今乃能悟于无常。<a id="a-1F"></a>诸所希愿非我能办。<a id="a-1G"></a>听先饭佛。<a id="a-1H"></a>中有年少耻在其后。<a id="a-1I"></a>固执不已。<a id="a-1J"></a>便敕市司罢不货易。<a id="a-1K"></a>和利遣人求索诸物。<a id="a-1L"></a>都无所得。<a id="a-1M"></a>库中众膳自然满足。<a id="a-1N"></a>唯乏薪炭。<a id="a-1O"></a>油灌白叠以充代之。<a id="a-1P"></a>又内城门令不得出。<a id="a-1Q"></a>启请于佛。<a id="a-1R"></a>即遣鹦鹉往白食办。<a id="a-1S"></a>长者射之。<a id="a-1T"></a>以佛神德箭化为花。<a id="a-1U"></a>得至佛所。<a id="a-1V"></a>飞鸣白佛众祐及僧。<a id="a-1W"></a>足蹈城门天地震动。<a id="a-1X"></a>五百长者。<a id="a-1Y"></a>阿凡和利及诸女人。<a id="a-1Z"></a>见闻此事逮得法眼受持五戒(出中本起经下卷)</p>
  <p data-pb></p>
  <h2 id="a1a">苏曼女产十卵卵成十男并其往缘第三</h2>
  <p id="a1b">卫国须达长者。<a id="a-1c"></a>末生小女。<a id="a-1d"></a>字曰苏曼。<a id="a-1e"></a>面首最妙。<a id="a-1f"></a>其父怜爱。<a id="a-1g"></a>将至佛所。<a id="a-1h"></a>其女见佛情倍欣踊。<a id="a-1i"></a>愿得好香涂佛住室。<a id="a-1j"></a>斯女手中有宾婆落。<a id="a-1k"></a>佛从女索。<a id="a-1l"></a>便以与佛。<a id="a-1m"></a>于上书香还以与之。<a id="a-1n"></a>女共其父还城推买。<a id="a-1o"></a>如佛所须持诣祇洹。<a id="a-1p"></a>躬自捣磨。<a id="a-1q"></a>日日如是。<a id="a-1r"></a>于时特叉尸利国王。<a id="a-1s"></a>遣其一儿使到舍卫广行观看。<a id="a-1t"></a>复至精舍见苏曼女。<a id="a-1u"></a>便取为妇。<a id="a-1v"></a>后遂怀妊生十卵。<a id="a-1w"></a>卵后开敷有十男儿。<a id="a-1x"></a>形貌姝好勇健非凡。<a id="a-1y"></a>然喜畋猎。<a id="a-1z"></a>母教莫尔。<a id="a-20"></a>诸子白母。<a id="a-21"></a>射猎最乐。<a id="a-22"></a>母令相遮将为见憎。<a id="a-23"></a>母复告言。<a id="a-24"></a>吾因爱汝等是以相制。<a id="a-25"></a>若当憎汝时终无此言。<a id="a-26"></a>杀生之罪当入地狱。<a id="a-27"></a>无央数劫解脱何由。<a id="a-28"></a>诸子白母。<a id="a-29"></a>为自出心从他边闻。<a id="a-2A"></a>母复告言。<a id="a-2B"></a>吾从佛闻。<a id="a-2C"></a>儿复问母。<a id="a-2D"></a>佛者何人。<a id="a-2E"></a>幸愿具宣。<a id="a-2F"></a>母告诸子。<a id="a-2G"></a>迦维罗越国净饭王子。<a id="a-2H"></a>厌老病死出家学道得无上果。<a id="a-2I"></a>巨身丈六三明六通遐鉴无外。<a id="a-2J"></a>诸子启母求往觐佛。<a id="a-2K"></a>母即听之。<a id="a-2L"></a>往至祇洹奉觐如来。<a id="a-2M"></a>佛为说法。<a id="a-2N"></a>十人俱时得法眼净。<a id="a-2O"></a>便求出家。<a id="a-2P"></a>佛听为道。<a id="a-2Q"></a>须发自堕法衣在身。<a id="a-2R"></a>精勤大业。<a id="a-2S"></a>尽得罗汉尽于苦际。<a id="a-2T"></a>过去九十一劫有毗婆尸佛。<a id="a-2U"></a>般涅槃后分布舍利起无量塔。<a id="a-2V"></a>时有一塔朽故崩坏。<a id="a-2W"></a>有一老母而修治之。<a id="a-2X"></a>有年少十人偶行睹见。<a id="a-2Y"></a>欢喜相助所作已竟。<a id="a-2Z"></a>誓为母子。<a id="a-2a"></a>从是已来九十一劫。<a id="a-2b"></a>天上人中恒与俱生受福快乐。<a id="a-2c"></a>时老母者今苏曼女是。<a id="a-2d"></a>尔时十年少者今十罗汉是(出贤愚经第十三卷)</p>
  <p data-pb></p>
  <h2 id="a2e">孤母丧子遇佛慈诱厌爱得道第四</h2>
  <p id="a2f">在舍卫国给孤独园。<a id="a-2g"></a>有一孤母而丧一子。<a id="a-2h"></a>忧恼愁愦抱尸啼走。<a id="a-2i"></a>譬如狂人。<a id="a-2j"></a>出至祇洹。<a id="a-2k"></a>闻佛大圣天人所宗。<a id="a-2l"></a>宣说经道忘忧除患。<a id="a-2m"></a>孤母见佛作礼长跪。<a id="a-2n"></a>愿释忧结。<a id="a-2o"></a>佛告孤母。<a id="a-2p"></a>汝速入城遍行街巷。<a id="a-2q"></a>有不死家者乞火持还。<a id="a-2r"></a>孤母求不能得。<a id="a-2s"></a>空手而反。<a id="a-2t"></a>佛告孤母。<a id="a-2u"></a>夫人处世有四因缘不可久保。<a id="a-2v"></a>一者常必无常。<a id="a-2w"></a>二者富贵必贫贱。<a id="a-2x"></a>三者合会必别离。<a id="a-2y"></a>四者强健必当死。<a id="a-2z"></a>汝今何为。<a id="a-30"></a>不自忧虑。<a id="a-31"></a>何不广施持戒月持六斋任力堪能给施孤穷。<a id="a-32"></a>孤母白佛。<a id="a-33"></a>我今爱子入骨彻髓。<a id="a-34"></a>岂惜身命。<a id="a-35"></a>时佛欲化彼令其得悟。<a id="a-36"></a>即化作四大火坑围绕孤母。<a id="a-37"></a>火气逼身以儿自障。<a id="a-38"></a>佛语孤母。<a id="a-39"></a>汝向自陈爱子情重入骨彻髓。<a id="a-3A"></a>宁自丧身不使子亡。<a id="a-3B"></a>火气逼已酸痛难堪。<a id="a-3C"></a>但当自受以子障乎。<a id="a-3D"></a>人间微火盖不足言。<a id="a-3E"></a>地狱火燃疾痛无量。<a id="a-3F"></a>畜生怀痴苦。<a id="a-3G"></a>饿鬼饥渴苦。<a id="a-3H"></a>能自利者当修布施持戒忍辱。<a id="a-3I"></a>不生地狱及饿鬼等。<a id="a-3J"></a>受天人福渐近泥洹。<a id="a-3K"></a>时彼孤母内心自责厌患恩爱。<a id="a-3L"></a>即于佛前尽诸尘垢。<a id="a-3M"></a>成须陀洹(出曜经所明)</p>
  <p data-pb></p>
  <h2 id="a3N">妇人丧失眷属心发狂痴第五</h2>
  <p id="a3O">天竺有一人。<a id="a-3P"></a>往诣舍卫国。<a id="a-3Q"></a>妇生两子。<a id="a-3R"></a>太子七岁。<a id="a-3S"></a>次子孩抱。<a id="a-3T"></a>母复怀妊。<a id="a-3U"></a>欲向在产。<a id="a-3V"></a>天竺国俗。<a id="a-3W"></a>妇人临月归父母家。<a id="a-3X"></a>时此夫妇共乘一车载其二子。<a id="a-3Y"></a>诣舍卫城。<a id="a-3Z"></a>中路放牛。<a id="a-3a"></a>时有毒蛇缠绕牛脚。<a id="a-3b"></a>牛遂离圈。<a id="a-3c"></a>其夫取牛蛇即舍牛杀夫。<a id="a-3d"></a>妇见怖懅啼哭。<a id="a-3e"></a>日已欲冥。<a id="a-3f"></a>去家不远。<a id="a-3g"></a>隔一河水。<a id="a-3h"></a>冥惧抄贼。<a id="a-3i"></a>即弃其车携将二子。<a id="a-3j"></a>到于水畔。<a id="a-3k"></a>而留大儿水边。<a id="a-3l"></a>抱小而度涉水始半。<a id="a-3m"></a>狼啖其子叫呼其母。<a id="a-3n"></a>母闻其声转顾见之。<a id="a-3o"></a>惊惧不觉抱儿堕河。<a id="a-3p"></a>随流而逝。<a id="a-3q"></a>母益懊恼迷惑失志。<a id="a-3r"></a>顿踬水中堕所怀胎。<a id="a-3s"></a>遂便渡水问道行人。<a id="a-3t"></a>我家父母为安隐不。<a id="a-3u"></a>答曰。<a id="a-3v"></a>昨日失火皆烧死尽。<a id="a-3w"></a>又问行人。<a id="a-3x"></a>闻我夫家姑妐安隐不。<a id="a-3y"></a>答曰。<a id="a-3z"></a>遇贼伤害姑妐皆死。<a id="a-40"></a>愁懅迷闷不识东西。<a id="a-41"></a>裸形狂走。<a id="a-42"></a>行人见者怪之。<a id="a-43"></a>谓得邪病。<a id="a-44"></a>驰走见佛。<a id="a-45"></a>佛大会说法。<a id="a-46"></a>时妇见佛意即得定。<a id="a-47"></a>不复愁忧。<a id="a-48"></a>自视裸形惭愧伏地。<a id="a-49"></a>佛呼阿难取衣与之。<a id="a-4A"></a>妇着衣致敬。<a id="a-4B"></a>佛即说经为现罪福。<a id="a-4C"></a>即发无上道心。<a id="a-4D"></a>立不退转地。<a id="a-4E"></a>愁忧除散如日无云。<a id="a-4F"></a>发无上心(出妇人遇辜经贤愚经大同小异)</p>
  <h2 id="a4G">提韦婆罗门女无子自焚遇辩才沙门闻法悟解第六</h2>
  <p id="a4H">裴扇阇国。<a id="a-4I"></a>有一女人。<a id="a-4J"></a>名曰提韦。<a id="a-4K"></a>婆罗门种。<a id="a-4L"></a>其家大富丧婿无儿。<a id="a-4M"></a>守寡孤穷无所恃怙。<a id="a-4N"></a>婆罗门法。<a id="a-4O"></a>若不如意便生自烧。<a id="a-4P"></a>诸婆罗门往教共化。<a id="a-4Q"></a>令其愿生那罗延天。<a id="a-4R"></a>请婆罗门足一百人。<a id="a-4S"></a>施设大会食毕。<a id="a-4T"></a>各衬牸牛。<a id="a-4U"></a>并从犊者家中。<a id="a-4V"></a>所有诸物。<a id="a-4W"></a>施五百婆罗门。<a id="a-4X"></a>于恒水边积薪自烧。<a id="a-4Y"></a>婆罗门为汝咒愿。<a id="a-4Z"></a>令汝轻重诸罪一时灭尽。<a id="a-4a"></a>后世生时六亲眷属寿命无量快乐无穷。<a id="a-4b"></a>提韦从之。<a id="a-4c"></a>即伐樵薪。<a id="a-4d"></a>欲拟自烧。<a id="a-4e"></a>国内沙门名钵底婆(梁言辩才)。<a id="a-4f"></a>精进持戒多闻智惠。<a id="a-4g"></a>常以慈心教化天下。<a id="a-4h"></a>令改邪就正舍恶修善。<a id="a-4i"></a>往问提韦言何用薪火。<a id="a-4j"></a>答曰。<a id="a-4k"></a>自欲烧身灭除殃罪。<a id="a-4l"></a>辩才曰。<a id="a-4m"></a>夫先身罪业随逐精神。<a id="a-4n"></a>不与身合。<a id="a-4o"></a>徒自焚烧安能灭罪祸随心生。<a id="a-4p"></a>心念善法受报亦善。<a id="a-4q"></a>心念恶法受报亦恶。<a id="a-4r"></a>余报亦然。<a id="a-4s"></a>云何于苦恼中。<a id="a-4t"></a>求欲灭罪望善报也。<a id="a-4u"></a>幸尔不须于理不通。<a id="a-4v"></a>如困病人为苦所逼。<a id="a-4w"></a>复遭恶人呵骂耸搏。<a id="a-4x"></a>时此病人宁有善心无忿恼不。<a id="a-4y"></a>提韦曰。<a id="a-4z"></a>但生忿恼。<a id="a-50"></a>辩才曰。<a id="a-51"></a>汝今如是。<a id="a-52"></a>先身罪故今若烧身。<a id="a-53"></a>猛炎起时身体燋烂气息未绝。<a id="a-54"></a>心未坏故。<a id="a-55"></a>当尔之时身心被煮。<a id="a-56"></a>识神未离故受苦毒烦闷心恼。<a id="a-57"></a>从是命终生地狱中。<a id="a-58"></a>苦恼尤剧千百万倍。<a id="a-59"></a>又如车牛厌患于车。<a id="a-5A"></a>欲使车坏前车若坏后车复枙。<a id="a-5B"></a>罪业未尽假令烧坏。<a id="a-5C"></a>百千万身罪业因缘相续不绝。<a id="a-5D"></a>犹如阿鼻一日之中八万过死八万过生。<a id="a-5E"></a>终过一劫其罪方毕。<a id="a-5F"></a>况复如汝一过烧身欲求灭罪。<a id="a-5G"></a>问曰。<a id="a-5H"></a>愿闻灭罪方法。<a id="a-5I"></a>辩才答曰。<a id="a-5J"></a>前心作恶如云覆月。<a id="a-5K"></a>后心起善如炬消闇。<a id="a-5L"></a>起罪之源由身三口四意地业行。<a id="a-5M"></a>今当一心丹诚忏悔改邪就正。<a id="a-5N"></a>舍身受身至成佛道。<a id="a-5O"></a>辩才授十善禁。<a id="a-5P"></a>提韦欢喜。<a id="a-5Q"></a>设种种饮食及诸珍宝。<a id="a-5R"></a>请留教化。<a id="a-5S"></a>辩才曰。<a id="a-5T"></a>汝受十善法即为法器。<a id="a-5U"></a>复以化人则为报效。<a id="a-5V"></a>汝已得度。<a id="a-5W"></a>我不宜留。<a id="a-5X"></a>复化余处。<a id="a-5Y"></a>物无所受。<a id="a-5Z"></a>于是而去(出未曾有经下卷)</p>
  <h2 id="a5a">女人怀妊愿得出家母子为道皆得成立第七</h2>
  <p id="a5b">有一女人。<a id="a-5c"></a>妊身数月。<a id="a-5d"></a>见佛及僧。<a id="a-5e"></a>愿我生子以后出家为沙门。<a id="a-5f"></a>及生子后爱念既隆不遂宿心。<a id="a-5g"></a>子年七岁意忽还悟作二人食及三法衣。<a id="a-5h"></a>持瓶将子行诣佛所。<a id="a-5i"></a>白佛言。<a id="a-5j"></a>愿哀我子使为沙门。<a id="a-5k"></a>令后得道身形如佛。<a id="a-5l"></a>佛即听之。<a id="a-5m"></a>母以水灌前洗其儿。<a id="a-5n"></a>应时九龙从瓶中出。<a id="a-5o"></a>吐水灌儿。<a id="a-5p"></a>澡讫残水散儿头上。<a id="a-5q"></a>于头上下变成花盖。<a id="a-5r"></a>宝帐交络。<a id="a-5s"></a>并师子座上有诸佛。<a id="a-5t"></a>佛时微笑。<a id="a-5u"></a>出五色光照十亿刹。<a id="a-5v"></a>还绕佛身从儿顶入。<a id="a-5w"></a>母即前行以饭上佛并食其子。<a id="a-5x"></a>子发无上平等道意。<a id="a-5y"></a>十亿佛刹六反震动。<a id="a-5z"></a>众刹诸佛皆自然现。<a id="a-60"></a>佛以母分饭饱尔所。<a id="a-61"></a>佛及诸比丘皆等饱足。<a id="a-62"></a>其饭如故。<a id="a-63"></a>母即欢喜。<a id="a-64"></a>及诸天人得阿惟越致。<a id="a-65"></a>时儿发堕成为沙门。<a id="a-66"></a>立不退转。<a id="a-67"></a>我身是也(出过世佛分卫经)</p>
  <h2 id="a68">难陀燃灯声闻神力共不能灭第八</h2>
  <p id="a69">佛游在给孤独精舍。<a id="a-6A"></a>波斯匿王供养于佛及诸大众眷属。<a id="a-6B"></a>祇洹纵广百六十里。<a id="a-6C"></a>波斯匿王周遍燃灯民人竞看。<a id="a-6D"></a>贫女难陀居无舍宅。<a id="a-6E"></a>问行路者知。<a id="a-6F"></a>波斯匿王以油千斛为佛燃灯。<a id="a-6G"></a>难陀自责。<a id="a-6H"></a>我以何故独贫如此。<a id="a-6I"></a>即入街里。<a id="a-6J"></a>家家乞丐得少杂饭。<a id="a-6K"></a>心自念言。<a id="a-6L"></a>我当卖之以为灯直。<a id="a-6M"></a>卖得一钱赍诣油家。<a id="a-6N"></a>油家问女持一钱油作何福德。<a id="a-6O"></a>难陀答言。<a id="a-6P"></a>欲为佛燃灯。<a id="a-6Q"></a>油主闻之。<a id="a-6R"></a>助其喜踊持一灯油。<a id="a-6S"></a>即施与之。<a id="a-6T"></a>贫女欢喜受到只[垣-土+示]。<a id="a-6U"></a>佛告阿难言。<a id="a-6V"></a>有大长者兴无上福。<a id="a-6W"></a>不能自到开门使前。<a id="a-6X"></a>波斯匿王闻佛此教。<a id="a-6Y"></a>寻自思惟。<a id="a-6Z"></a>吾于舍卫一国之尊。<a id="a-6a"></a>兴起道供岂殊我者。<a id="a-6b"></a>佛何以故。<a id="a-6c"></a>不赞于我复称长者。<a id="a-6d"></a>须臾贫女来到佛所。<a id="a-6e"></a>燃所赍灯当佛之前。<a id="a-6f"></a>今发大愿。<a id="a-6g"></a>并为一切。<a id="a-6h"></a>求佛知见。<a id="a-6i"></a>令此光明彻于十方。<a id="a-6j"></a>幽冥恶道悉皆休息。<a id="a-6k"></a>如是便退至明晨朝。<a id="a-6l"></a>贤者目连历捡诸灯。<a id="a-6m"></a>难陀所灯光独如故。<a id="a-6n"></a>目连即吹。<a id="a-6o"></a>吹不能灭。<a id="a-6p"></a>便以神力持五恒水浇亦复不灭。<a id="a-6q"></a>吹以随蓝大风漂不能灭。<a id="a-6r"></a>尽其神力竟不能灭。<a id="a-6s"></a>心怀恐惧。<a id="a-6t"></a>佛告目连。<a id="a-6u"></a>燃此灯者有殷重心。<a id="a-6v"></a>以是之故灯为常明。<a id="a-6w"></a>设罗汉舍利弗等及辟支佛。<a id="a-6x"></a>神化功德共灭此灯不能灭也。<a id="a-6y"></a>令金翅王搏大海水。<a id="a-6z"></a>若师子王振吼犇腾共灭此灯。<a id="a-70"></a>灯不可灭。<a id="a-71"></a>难陀女人以日出时。<a id="a-72"></a>自往案行昨所燃灯。<a id="a-73"></a>灯亦不灭。<a id="a-74"></a>光不缺减。<a id="a-75"></a>即大欢喜稽首佛足。<a id="a-76"></a>佛知女心求无上道。<a id="a-77"></a>放五色光从口中出。<a id="a-78"></a>佛每说法三乘之业授声闻别。<a id="a-79"></a>光从顶入。<a id="a-7A"></a>授辟支佛别。<a id="a-7B"></a>光从两眉间入。<a id="a-7C"></a>授菩萨别光从口入。<a id="a-7D"></a>佛之洪光上至三十三天。<a id="a-7E"></a>皆悉通达。<a id="a-7F"></a>已便回还。<a id="a-7G"></a>绕佛三匝从口入。<a id="a-7H"></a>时阿难起问。<a id="a-7I"></a>佛言。<a id="a-7J"></a>阿难。<a id="a-7K"></a>汝见昨夜燃灯女不。<a id="a-7L"></a>此女寿终因是功德。<a id="a-7M"></a>转女人身当作男子。<a id="a-7N"></a>却后二十劫不堕恶道。<a id="a-7O"></a>即生诸天及金轮王。<a id="a-7P"></a>二十劫后。<a id="a-7Q"></a>当得作佛。<a id="a-7R"></a>号三曼陀优诃(出贤愚经又云比丘出贫女难陀经)</p>
  <h2 id="a7S">善信女少悟无常秉志清白为天帝所试第九</h2>
  <p id="a7T">佛在舍卫国。<a id="a-7U"></a>时有长者女。<a id="a-7V"></a>名曰善信。<a id="a-7W"></a>年始十五。<a id="a-7X"></a>为人慈孝。<a id="a-7Y"></a>智慧博达。<a id="a-7Z"></a>少小常有大愿。<a id="a-7a"></a>不乐世俗之事。<a id="a-7b"></a>坐自思念。<a id="a-7c"></a>万物无常当归于死。<a id="a-7d"></a>年寿万岁亦皆当死。<a id="a-7e"></a>天地当坏败何况人身。<a id="a-7f"></a>念我当受如是咎责。<a id="a-7g"></a>苦痛难言。<a id="a-7h"></a>死后魂神当入恶道。<a id="a-7i"></a>酷毒勤苦独当受之。<a id="a-7j"></a>本从何出。<a id="a-7k"></a>忽有嗔恚恐怖愁忧。<a id="a-7l"></a>或时欢喜。<a id="a-7m"></a>有此无常之事。<a id="a-7n"></a>不见来时。<a id="a-7o"></a>去至何所。<a id="a-7p"></a>是辈往来无休无息。<a id="a-7q"></a>念我父母诸家兄弟中外五种亲属。<a id="a-7r"></a>不知罪福贪欲无厌。<a id="a-7s"></a>我年三五以许他男。<a id="a-7t"></a>诸家兄弟饭食酒肉受取匹帛。<a id="a-7u"></a>念我身当往受患难。<a id="a-7v"></a>拘质缚结不可得离。<a id="a-7w"></a>当如之何。<a id="a-7x"></a>为此生老不如及我。<a id="a-7y"></a>今日清净当发上愿。<a id="a-7z"></a>求觅安隐长乐宫殿可以自娱。<a id="a-80"></a>不宜踊浊没于三涂。<a id="a-81"></a>不睹光明长与苦俱。<a id="a-82"></a>便正一心自誓。<a id="a-83"></a>持我身命自归。<a id="a-84"></a>有神有灵知我心诚。<a id="a-85"></a>尔时天神现于虚空。<a id="a-86"></a>语善信言若当自归西方安隐清净法国。<a id="a-87"></a>且当先向十方礼拜。<a id="a-88"></a>慈心敬意念必达也。<a id="a-89"></a>已便不现。<a id="a-8A"></a>尔时善信踊跃欢喜。<a id="a-8B"></a>便自澡洗烧香散华向十方礼叉手。<a id="a-8C"></a>自思念。<a id="a-8D"></a>一切人即有天神于空中言。<a id="a-8E"></a>汝当正心向于西方。<a id="a-8F"></a>说此一颂。<a id="a-8G"></a>以是赞叹阿弥陀佛。<a id="a-8H"></a>善信即向西方。<a id="a-8I"></a>如神所敕。<a id="a-8J"></a>天地大动。<a id="a-8K"></a>诸有困厄皆得解脱。<a id="a-8L"></a>疾病即除毒痛安隐愁忧欢喜。<a id="a-8M"></a>盲聋得差喑哑能言。<a id="a-8N"></a>不善皆善不信皆信。<a id="a-8O"></a>人非人等各得所愿。<a id="a-8P"></a>善信烧香散花而说颂言。<a id="a-8Q"></a>正心闭目数息思惟身中之事。<a id="a-8R"></a>帝释化作端正男子。<a id="a-8S"></a>年十八九。<a id="a-8T"></a>手把黄金住善信前。<a id="a-8U"></a>以颂调之。<a id="a-8V"></a>善信正心以正颂答。<a id="a-8W"></a>诃男女过。<a id="a-8X"></a>帝释踊跃叉手劳之。<a id="a-8Y"></a>欲何求索。<a id="a-8Z"></a>普世无双功德洋洋不可称量。<a id="a-8a"></a>愿相告语。<a id="a-8b"></a>于是善信闻释赞叹。<a id="a-8c"></a>信心欢喜地为大动。<a id="a-8d"></a>即为说偈。<a id="a-8e"></a>愿奉佛法。<a id="a-8f"></a>释大欢喜。<a id="a-8g"></a>便尔化灭。<a id="a-8h"></a>善信烧香自归诸佛。<a id="a-8i"></a>佛与大众俱即飞行到善信家。<a id="a-8j"></a>父母兄弟见佛飞空。<a id="a-8k"></a>莫不欢喜。<a id="a-8l"></a>善信前礼绕佛百匝。<a id="a-8m"></a>佛便微笑无数光出。<a id="a-8n"></a>语以戒法。<a id="a-8o"></a>绕身百匝还从顶入。<a id="a-8p"></a>即授二十四戒。<a id="a-8q"></a>佛言。<a id="a-8r"></a>是为我优婆夷高行三八二十四戒。<a id="a-8s"></a>善信欢喜而得七住。<a id="a-8t"></a>便于佛前化身为男。<a id="a-8u"></a>父母兄弟皆受五戒(出善信磨祝经卷上)</p>
 </body>
</html>