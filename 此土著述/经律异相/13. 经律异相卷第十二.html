<!doctype html>
<html id="z3IBWOf1Hw" data-ver="522">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十二(出家菩萨僧部第十一)</h1>
  <p id="a2">无垢山居女人庇雨其舍众仙称秽升空自证一 慧王以百味饭化人入道二 上首受恒伽货身施食三 须摩提始是八岁女转身为男出家说法四 摩诃卢读大乘经为圣所导五 善慧得五种梦请佛解释六 女人高楼见佛化成男身出家利益七 女人在胎听法转身为丈夫出家修道八 沙门慈狗转身为人立不退地九</p>
  <p data-pb></p>
  <h2 id="a3">无垢山居女人庇雨其舍众仙称秽升空自证第一</h2>
  <p id="a4">拘楼秦佛时。<a id="a-5"></a>有一比丘。<a id="a-6"></a>名曰无垢。<a id="a-7"></a>处于闲居。<a id="a-8"></a>国界山窟。<a id="a-9"></a>去彼不远。<a id="a-A"></a>有五神仙。<a id="a-B"></a>有一女人道遇大雨。<a id="a-C"></a>入比丘窟雨霁出去。<a id="a-D"></a>时五仙人见之。<a id="a-E"></a>各各言曰。<a id="a-F"></a>比丘奸秽。<a id="a-G"></a>无垢闻之。<a id="a-H"></a>即自踊身在于虚空。<a id="a-I"></a>去地四丈九尺。<a id="a-J"></a>诸仙见之飞虚空中。<a id="a-K"></a>各曰。<a id="a-L"></a>如吾经典所记。<a id="a-M"></a>染欲尘者则不得飞。<a id="a-N"></a>便五体投地伏首诬横。<a id="a-O"></a>假使比丘不现神变。<a id="a-P"></a>其五仙王堕大地狱。<a id="a-Q"></a>时无垢比丘。<a id="a-R"></a>今慈氏菩萨也(出慧上菩萨经上卷)</p>
  <p data-pb></p>
  <h2 id="aS">慧王以百味饭化人入道第二</h2>
  <p id="aT">去有佛。<a id="a-U"></a>名莫能胜。<a id="a-V"></a>有一比丘。<a id="a-W"></a>名曰慧王。<a id="a-X"></a>平旦分卫得百味饭若干种食。<a id="a-Y"></a>路有尊者子。<a id="a-Z"></a>名离垢臂。<a id="a-a"></a>为乳母所抱。<a id="a-b"></a>遥见比丘。<a id="a-c"></a>下乳母抱。<a id="a-d"></a>寻随比丘从求饭食。<a id="a-e"></a>于时比丘与其蜜揣。<a id="a-f"></a>幼童即食知其甘美。<a id="a-g"></a>遂随比丘蜜揣欲尽。<a id="a-h"></a>比丘复授。<a id="a-i"></a>转至佛所。<a id="a-j"></a>稽首足下。<a id="a-k"></a>慧王以所得食。<a id="a-l"></a>授与幼童令其上佛。<a id="a-m"></a>使发道意。<a id="a-n"></a>佛寻受之已满佛钵。<a id="a-o"></a>食不减损。<a id="a-p"></a>次与声闻八万四千。<a id="a-q"></a>菩萨十二亿。<a id="a-r"></a>佛及圣众。<a id="a-s"></a>皆悉充饱。<a id="a-t"></a>如是之供至于七日。<a id="a-u"></a>饭则如故亦不损减。<a id="a-v"></a>幼童欢喜说颂赞佛。<a id="a-w"></a>即发无上正真法意。<a id="a-x"></a>时其父母求索其子。<a id="a-y"></a>便诣佛所。<a id="a-z"></a>幼童问讯偈赞父母。<a id="a-10"></a>于时幼童。<a id="a-11"></a>化其父母及五百人。<a id="a-12"></a>悉令志求无上正真法。<a id="a-13"></a>即皆弃家而为沙门。<a id="a-14"></a>行菩萨道自致得佛。<a id="a-15"></a>时慧王者即是溥首童真也。<a id="a-16"></a>其离垢臂者吾身是也(出往古造行经)</p>
  <p data-pb></p>
  <h2 id="a17">上首受恒伽货身施食第三</h2>
  <p id="a18">有一菩萨。<a id="a-19"></a>名曰上首。<a id="a-1A"></a>作一乞士。<a id="a-1B"></a>入城乞食。<a id="a-1C"></a>有一比丘。<a id="a-1D"></a>名曰恒伽。<a id="a-1E"></a>谓乞士言。<a id="a-1F"></a>汝从何来。<a id="a-1G"></a>答言。<a id="a-1H"></a>吾从真实中来。<a id="a-1I"></a>恒伽问言。<a id="a-1J"></a>何谓为真实。<a id="a-1K"></a>答曰。<a id="a-1L"></a>寂灭相故名为真实。<a id="a-1M"></a>恒伽曰。<a id="a-1N"></a>当于何求实法。<a id="a-1O"></a>答曰。<a id="a-1P"></a>当于六波罗蜜中求。<a id="a-1Q"></a>恒伽欢喜。<a id="a-1R"></a>礼上首足下。<a id="a-1S"></a>而便问言。<a id="a-1T"></a>当以何食供养此人。<a id="a-1U"></a>上首答言。<a id="a-1V"></a>当以须陀味。<a id="a-1W"></a>恒伽即诣都市。<a id="a-1X"></a>而自唱言。<a id="a-1Y"></a>吾欲卖身。<a id="a-1Z"></a>谁欲须者。<a id="a-1a"></a>有一居士。<a id="a-1b"></a>名毗奴律。<a id="a-1c"></a>即问我言。<a id="a-1d"></a>吾欲买之。<a id="a-1e"></a>汝索何等。<a id="a-1f"></a>恒伽报言索。<a id="a-1g"></a>须陀那罗。<a id="a-1h"></a>曰。<a id="a-1i"></a>当索几枚。<a id="a-1j"></a>恒伽报言。<a id="a-1k"></a>欲须五枚。<a id="a-1l"></a>居士五钱买此道人以充使</p>
  <p data-pb></p>
  <h2 id="a1m">须摩提始是八岁女转身为男出家说法第四</h2>
  <p id="a1n">摩提白佛言。<a id="a-1o"></a>世尊。<a id="a-1p"></a>所说菩萨四十事。<a id="a-1q"></a>我当奉行。<a id="a-1r"></a>令不缺减。<a id="a-1s"></a>时长老目连问。<a id="a-1t"></a>此四十事大士所行。<a id="a-1u"></a>汝小女人何能办之。<a id="a-1v"></a>答言。<a id="a-1w"></a>审实能行。<a id="a-1x"></a>若不信者当使三千大千国土皆当为我六反震动。<a id="a-1y"></a>雨于天花。<a id="a-1z"></a>诸音乐器不鼓自鸣。<a id="a-20"></a>应时如言。<a id="a-21"></a>女曰。<a id="a-22"></a>证我至诚。<a id="a-23"></a>若我后得佛无有虚者。<a id="a-24"></a>其在会众悉作金色。<a id="a-25"></a>寻如其语色如黄金。<a id="a-26"></a>目连白佛言。<a id="a-27"></a>初发大意为菩萨者。<a id="a-28"></a>我为作礼。<a id="a-29"></a>所以者何。<a id="a-2A"></a>八岁女子感应如此。<a id="a-2B"></a>岂况高士摩诃萨乎。<a id="a-2C"></a>文殊师利问言。<a id="a-2D"></a>云何不转女人身。<a id="a-2E"></a>须摩提报言。<a id="a-2F"></a>于是无所得。<a id="a-2G"></a>所以者何。<a id="a-2H"></a>法无男女。<a id="a-2I"></a>今者我当断仁所疑。<a id="a-2J"></a>须摩提言。<a id="a-2K"></a>令我不久当得正觉。<a id="a-2L"></a>我今便当变为男子。<a id="a-2M"></a>适作是语。<a id="a-2N"></a>即成男身。<a id="a-2O"></a>头发自堕袈裟在体。<a id="a-2P"></a>便作沙弥。<a id="a-2Q"></a>又言。<a id="a-2R"></a>我作佛时。<a id="a-2S"></a>使我国中莫有三事。<a id="a-2T"></a>一者魔事。<a id="a-2U"></a>二者泥犁。<a id="a-2V"></a>三者女态。<a id="a-2W"></a>若我至诚。<a id="a-2X"></a>我身当如三十沙门。<a id="a-2Y"></a>适作是语。<a id="a-2Z"></a>形体颜色如年三十。<a id="a-2a"></a>复谓文殊师利言。<a id="a-2b"></a>我作佛时。<a id="a-2c"></a>令我国人皆作金色。<a id="a-2d"></a>地及城郭有七宝树。<a id="a-2e"></a>宝池宝华不多不少。<a id="a-2f"></a>悉皆亭等。<a id="a-2g"></a>又言诸在会者当作金色。<a id="a-2h"></a>应时众会皆并金容。<a id="a-2i"></a>时持地神即从地出。<a id="a-2j"></a>化作天身。<a id="a-2k"></a>举声称扬。<a id="a-2l"></a>叹须摩提。<a id="a-2m"></a>三言之德。<a id="a-2n"></a>不久作佛(出佛说须摩提菩萨经)</p>
  <p data-pb></p>
  <h2 id="a2o">摩诃卢读大乘经为圣所导第五</h2>
  <p id="a2p">摩诃卢比丘。<a id="a-2q"></a>国王谓其大读摩诃乘。<a id="a-2r"></a>常解发令其蹈过。<a id="a-2s"></a>又有比丘。<a id="a-2t"></a>乃语王言。<a id="a-2u"></a>此摩诃卢不多读经。<a id="a-2v"></a>何以供养如是。<a id="a-2w"></a>王言。<a id="a-2x"></a>我日夜欲见此比丘。<a id="a-2y"></a>即往见在窟中读法花经。<a id="a-2z"></a>见一金色光明。<a id="a-30"></a>人骑白象合手供养。<a id="a-31"></a>王来转迫便灭不现。<a id="a-32"></a>即问。<a id="a-33"></a>大德。<a id="a-34"></a>我来金光明人灭何也。<a id="a-35"></a>比丘言。<a id="a-36"></a>此即遍吉菩萨(法华经中普贤是也)来教导我诵于此经(出大智论第九卷)</p>
  <h2 id="a37">善慧得五种梦请佛解释第六</h2>
  <p id="a38">善慧比丘。<a id="a-39"></a>白普光如来言。<a id="a-3A"></a>我昔日在深山中。<a id="a-3B"></a>得五种梦。<a id="a-3C"></a>一者梦卧大海。<a id="a-3D"></a>二者梦枕须弥。<a id="a-3E"></a>三者梦海中一切众生入我身内。<a id="a-3F"></a>四者梦手执日。<a id="a-3G"></a>五者梦手执月。<a id="a-3H"></a>唯愿世尊为我解说。<a id="a-3I"></a>时佛答曰。<a id="a-3J"></a>梦卧大海者。<a id="a-3K"></a>汝身即时在于生死大海之中。<a id="a-3L"></a>梦枕须弥者。<a id="a-3M"></a>出于生死得涅槃相。<a id="a-3N"></a>梦大海中一切众生入身内者。<a id="a-3O"></a>当于生死大海。<a id="a-3P"></a>为诸众生作归依处。<a id="a-3Q"></a>梦手执日者。<a id="a-3R"></a>智慧光明普照法界。<a id="a-3S"></a>梦手执月者。<a id="a-3T"></a>以方便智入于生死。<a id="a-3U"></a>以清凉法化导众生(出过去现在因果经第一卷)</p>
  <h2 id="a3V">女人高楼见佛化成男子出家利益第七</h2>
  <p id="a3W">须福长者有女。<a id="a-3X"></a>名曰龙施。<a id="a-3Y"></a>厥年十四。<a id="a-3Z"></a>时在浴室澡浴涂香着好衣毕。<a id="a-3a"></a>佛与眷属放眉间毫相之光。<a id="a-3b"></a>照七重门内。<a id="a-3c"></a>令殿舍皆明。<a id="a-3d"></a>女见光明踰于日月。<a id="a-3e"></a>心知非恒。<a id="a-3f"></a>便走上七重楼上。<a id="a-3g"></a>东向见佛在门外住。<a id="a-3h"></a>女大欢喜。<a id="a-3i"></a>则自念言。<a id="a-3j"></a>今得施佛及众弟子。<a id="a-3k"></a>以发意作菩萨行愿。<a id="a-3l"></a>令我后得道如佛。<a id="a-3m"></a>魔见女发大意心为不乐。<a id="a-3n"></a>即下化作女父。<a id="a-3o"></a>谓龙施言。<a id="a-3p"></a>汝所念大重。<a id="a-3q"></a>佛道难得。<a id="a-3r"></a>今世幸有佛。<a id="a-3s"></a>不如求罗汉。<a id="a-3t"></a>且俱度世泥洹无异。<a id="a-3u"></a>龙施对曰。<a id="a-3v"></a>不如父言。<a id="a-3w"></a>佛智广大度人无极。<a id="a-3x"></a>罗汉智少如一尘耳。<a id="a-3y"></a>有何高仁乐于小者。<a id="a-3z"></a>魔复言。<a id="a-40"></a>未闻女人作转轮王。<a id="a-41"></a>况乃得作佛。<a id="a-42"></a>不如求罗汉早取泥洹去。<a id="a-43"></a>龙施报言。<a id="a-44"></a>我亦闻。<a id="a-45"></a>女人不得作转轮王。<a id="a-46"></a>不得作佛。<a id="a-47"></a>我当精进转此女人作男子身。<a id="a-48"></a>盖闻。<a id="a-49"></a>天下行菩萨法。<a id="a-4A"></a>亿劫不懈者。<a id="a-4B"></a>后得作佛。<a id="a-4C"></a>魔见女意不转。<a id="a-4D"></a>益以愁毒。<a id="a-4E"></a>更作急教言。<a id="a-4F"></a>若作菩萨行者。<a id="a-4G"></a>不贪世间。<a id="a-4H"></a>不惜寿命。<a id="a-4I"></a>今汝精进。<a id="a-4J"></a>能从楼上自投地者。<a id="a-4K"></a>后可得作佛。<a id="a-4L"></a>龙施心念。<a id="a-4M"></a>我今见佛。<a id="a-4N"></a>贪菩萨道。<a id="a-4O"></a>父又教以精进。<a id="a-4P"></a>身可得佛。<a id="a-4Q"></a>我何惜此危脆之命。<a id="a-4R"></a>即住栏边。<a id="a-4S"></a>向佛叉手言。<a id="a-4T"></a>自归于天中天。<a id="a-4U"></a>以一切智。<a id="a-4V"></a>知我所求。<a id="a-4W"></a>请弃躯命不舍菩萨。<a id="a-4X"></a>以身施佛。<a id="a-4Y"></a>愿如散花。<a id="a-4Z"></a>便纵身自投楼下。<a id="a-4a"></a>未及至地。<a id="a-4b"></a>化成男子。<a id="a-4c"></a>佛笑。<a id="a-4d"></a>五色光从口中出照一佛刹。<a id="a-4e"></a>还绕佛身三匝从顶上入。<a id="a-4f"></a>汝见此女自投空中化成男子不。<a id="a-4g"></a>是女乃前世时。<a id="a-4h"></a>已事万佛。<a id="a-4i"></a>后当供养恒沙未来佛。<a id="a-4j"></a>至七亿六千万劫当得作佛。<a id="a-4k"></a>号曰名上。<a id="a-4l"></a>其寿一劫。<a id="a-4m"></a>般泥洹后。<a id="a-4n"></a>经道兴盛。<a id="a-4o"></a>半劫乃灭。<a id="a-4p"></a>于是龙施身住佛前报父母言。<a id="a-4q"></a>愿放舍我得作沙门。<a id="a-4r"></a>父母即听。<a id="a-4s"></a>中外眷属皆发无上道意(出龙施女经)</p>
  <h2 id="a4t">女人在胎听法转身为丈夫出家修道第八</h2>
  <p id="a4u">佛在罗阅只。<a id="a-4v"></a>菩萨及四部大会。<a id="a-4w"></a>佛说法。<a id="a-4x"></a>有迦罗妇怀妊在座。<a id="a-4y"></a>腹中怀子。<a id="a-4z"></a>叉手听经。<a id="a-50"></a>佛欲使众会见之。<a id="a-51"></a>便见大光明照迦罗妇坐。<a id="a-52"></a>众人皆见腹中女叉手听经。<a id="a-53"></a>犹如照镜。<a id="a-54"></a>佛持八种声。<a id="a-55"></a>问腹中女言汝以何故叉手听经。<a id="a-56"></a>用佛威神即答佛言。<a id="a-57"></a>以世间人皆行十恶。<a id="a-58"></a>我欲令行十善。<a id="a-59"></a>又以世人生死不绝。<a id="a-5A"></a>又世间人不孝从父母。<a id="a-5B"></a>不供养沙门婆罗门道人。<a id="a-5C"></a>是故叉手听经。<a id="a-5D"></a>时女说是语竟便生。<a id="a-5E"></a>譬如太子从右胁生。<a id="a-5F"></a>地为六反震动。<a id="a-5G"></a>虚空中有自然天乐。<a id="a-5H"></a>雨天众花。<a id="a-5I"></a>千叶莲花大如车轮。<a id="a-5J"></a>以宝作茎。<a id="a-5K"></a>状如青琉璃。<a id="a-5L"></a>女即坐莲花上。<a id="a-5M"></a>帝释持天衣。<a id="a-5N"></a>与女着之。<a id="a-5O"></a>女报言。<a id="a-5P"></a>汝为罗汉。<a id="a-5Q"></a>我为菩萨。<a id="a-5R"></a>汝非我辈。<a id="a-5S"></a>不与我同类。<a id="a-5T"></a>我自有衣。<a id="a-5U"></a>舍利弗白佛。<a id="a-5V"></a>此女为从何国来。<a id="a-5W"></a>当送衣也。<a id="a-5X"></a>佛言。<a id="a-5Y"></a>此女从东南方佛刹清净国来。<a id="a-5Z"></a>去此十万佛刹。<a id="a-5a"></a>本国衣便自然在虚空中来萧萧有声。<a id="a-5b"></a>女见衣来便着之。<a id="a-5c"></a>当得五通。<a id="a-5d"></a>又女本国人尽得五通。<a id="a-5e"></a>女得衣着讫。<a id="a-5f"></a>便从莲华上下行至佛前。<a id="a-5g"></a>女一举足。<a id="a-5h"></a>地为六反震动。<a id="a-5i"></a>头面着地为佛作礼。<a id="a-5j"></a>三言南无佛。<a id="a-5k"></a>便长跪白佛。<a id="a-5l"></a>今坐中大有诸迦罗妇。<a id="a-5m"></a>愿佛为说经。<a id="a-5n"></a>令得男子身。<a id="a-5o"></a>佛言。<a id="a-5p"></a>我亦不使汝作男子。<a id="a-5q"></a>亦不使汝作女人。<a id="a-5r"></a>皆自从身行得耳。<a id="a-5s"></a>佛言。<a id="a-5t"></a>有一事可疾得男子。<a id="a-5u"></a>何等为一。<a id="a-5v"></a>发心为菩萨道。<a id="a-5w"></a>又女人身当内自观。<a id="a-5x"></a>譬如机关。<a id="a-5y"></a>骨节相拄。<a id="a-5z"></a>但筋皮在上。<a id="a-60"></a>女人常畏人。<a id="a-61"></a>譬如蚢蛇虾蟆。<a id="a-62"></a>不敢昼出。<a id="a-63"></a>时坐中迦罗妇七十五人。<a id="a-64"></a>闻佛说经欢喜踊跃。<a id="a-65"></a>前以头面着地。<a id="a-66"></a>为佛作礼白佛言。<a id="a-67"></a>我愿发菩萨心作男子。<a id="a-68"></a>我若不得男子身。<a id="a-69"></a>我终不起。<a id="a-6A"></a>时七十五迦罗越。<a id="a-6B"></a>从舍卫国来至佛所。<a id="a-6C"></a>见诸妇皆在佛前。<a id="a-6D"></a>便心念言。<a id="a-6E"></a>已失我曹妇。<a id="a-6F"></a>便问舍利弗。<a id="a-6G"></a>此诸女人是我曹妇。<a id="a-6H"></a>何为是间。<a id="a-6I"></a>舍利弗答言。<a id="a-6J"></a>欲作比丘尼。<a id="a-6K"></a>卿当听不。<a id="a-6L"></a>迦罗越答言。<a id="a-6M"></a>先使我曹作比丘。<a id="a-6N"></a>舍利弗白佛言。<a id="a-6O"></a>是七十五迦罗越。<a id="a-6P"></a>皆欲作比丘。<a id="a-6Q"></a>佛呼。<a id="a-6R"></a>善男子来。<a id="a-6S"></a>皆作比丘。<a id="a-6T"></a>头发自然堕。<a id="a-6U"></a>袈裟便来着身。<a id="a-6V"></a>手持应器。<a id="a-6W"></a>皆前为佛作礼。<a id="a-6X"></a>时七十五妇。<a id="a-6Y"></a>各脱珠环皆以散佛上。<a id="a-6Z"></a>便自然虚空中。<a id="a-6a"></a>化作七十五交露珠璎珞。<a id="a-6b"></a>帐中有七宝床。<a id="a-6c"></a>上有座。<a id="a-6d"></a>佛边有无数菩萨听经。<a id="a-6e"></a>七十五妇人。<a id="a-6f"></a>见是变化。<a id="a-6g"></a>皆大欢喜即用佛威神飞住虚空。<a id="a-6h"></a>自然有花雨散佛上。<a id="a-6i"></a>从虚空中来下。<a id="a-6j"></a>便得男子身。<a id="a-6k"></a>前白佛言。<a id="a-6l"></a>我愿作比丘。<a id="a-6m"></a>佛语弥勒菩萨。<a id="a-6n"></a>将去授戒。<a id="a-6o"></a>弥勒菩萨即授戒。<a id="a-6p"></a>作比丘僧。<a id="a-6q"></a>女自然有化花盖七重茎如莲华。<a id="a-6r"></a>即持与母言。<a id="a-6s"></a>佛是天上天下度人之师。<a id="a-6t"></a>母以花盖上佛。<a id="a-6u"></a>是天上天下之师盖上之。<a id="a-6v"></a>后母亦当为天下之盖。<a id="a-6w"></a>女语母言。<a id="a-6x"></a>今当发菩萨心。<a id="a-6y"></a>母答女言。<a id="a-6z"></a>我始怀汝时。<a id="a-70"></a>于梦中常见佛及法比丘僧。<a id="a-71"></a>无三毒心。<a id="a-72"></a>身体安隐。<a id="a-73"></a>知我腹中子为是菩萨摩诃萨。<a id="a-74"></a>以是安隐。<a id="a-75"></a>时发菩萨心。<a id="a-76"></a>以母得华盖。<a id="a-77"></a>便持上佛。<a id="a-78"></a>地为六反震动。<a id="a-79"></a>佛语舍利弗。<a id="a-7A"></a>四天下星宿。<a id="a-7B"></a>尚可知数。<a id="a-7C"></a>是女前后所度父母。<a id="a-7D"></a>不可知数(出胎中女听经)</p>
  <h2 id="a7E">沙门慈狗转身为人立不退地第九</h2>
  <p id="a7F">昔有一国。<a id="a-7G"></a>谷米踊贵。<a id="a-7H"></a>人民饥饿。<a id="a-7I"></a>时有沙门。<a id="a-7J"></a>入城分卫。<a id="a-7K"></a>无所一获。<a id="a-7L"></a>次至长者大豪贵门。<a id="a-7M"></a>得粗恶饭。<a id="a-7N"></a>适欲出城。<a id="a-7O"></a>门中逢一射猎杀生屠儿。<a id="a-7P"></a>抱一狗子持归欲杀。<a id="a-7Q"></a>见沙门欢喜前为作礼。<a id="a-7R"></a>沙门咒愿老寿长生。<a id="a-7S"></a>沙门知有狗子欲杀啖之。<a id="a-7T"></a>问其何所赍。<a id="a-7U"></a>答曰。<a id="a-7V"></a>空行。<a id="a-7W"></a>沙门又问。<a id="a-7X"></a>吾已见杀生之罪。<a id="a-7Y"></a>甚为不善。<a id="a-7Z"></a>愿持我食贸此狗子。<a id="a-7a"></a>令得命济卿福无量。<a id="a-7b"></a>其人不与。<a id="a-7c"></a>沙门殷勤晓喻请之不肯随言。<a id="a-7d"></a>沙门又言。<a id="a-7e"></a>设不肯者。<a id="a-7f"></a>可以示我。<a id="a-7g"></a>其人即出。<a id="a-7h"></a>以示沙门。<a id="a-7i"></a>沙门举饭以饴狗子。<a id="a-7j"></a>以手摩之咒愿泪出。<a id="a-7k"></a>卿罪所致得是犬身。<a id="a-7l"></a>不得自在见杀食啖。<a id="a-7m"></a>使尔世世罪灭福生。<a id="a-7n"></a>离狗子身得生为人。<a id="a-7o"></a>所在遇法。<a id="a-7p"></a>狗子得食善心生焉。<a id="a-7q"></a>踊跃欢喜事已将去。<a id="a-7r"></a>归家杀食。<a id="a-7s"></a>狗子命过。<a id="a-7t"></a>生豪贵大长者家。<a id="a-7u"></a>适生堕地。<a id="a-7v"></a>便有慈心。<a id="a-7w"></a>时彼沙门。<a id="a-7x"></a>分卫次到长者门里。<a id="a-7y"></a>时长者子见彼沙门。<a id="a-7z"></a>忆识本缘。<a id="a-80"></a>便前稽首礼沙门足。<a id="a-81"></a>请前供养百味饮食。<a id="a-82"></a>前白父母。<a id="a-83"></a>今我欲逐此大和上。<a id="a-84"></a>奉受经戒为作弟子。<a id="a-85"></a>父母爱重不肯听之。<a id="a-86"></a>今我一门有汝一子。<a id="a-87"></a>当以续后。<a id="a-88"></a>家门之主何因便欲弃我而去。<a id="a-89"></a>小儿啼泣不肯饮食。<a id="a-8A"></a>不欲听我便自就死。<a id="a-8B"></a>父母见尔便听令去。<a id="a-8C"></a>随师学道。<a id="a-8D"></a>除去须发被三法衣。<a id="a-8E"></a>讽诵佛经。<a id="a-8F"></a>深解其义。<a id="a-8G"></a>便得三昧。<a id="a-8H"></a>立不退转。<a id="a-8I"></a>开化一切。<a id="a-8J"></a>发大道意。<a id="a-8K"></a>沙门即识宿命。<a id="a-8L"></a>发菩萨心。<a id="a-8M"></a>立不退转。<a id="a-8N"></a>岂况有人。<a id="a-8O"></a>供事三宝。<a id="a-8P"></a>讽诵大乘(出度脱狗子经)</p>
 </body>
</html>