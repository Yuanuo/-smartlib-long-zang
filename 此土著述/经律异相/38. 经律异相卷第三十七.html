<!doctype html>
<html id="z3IBWPR1IL" data-ver="819">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十七(优婆塞部第二十七)</h1>
  <p id="a2">沙门亿耳入海见地狱一 优婆塞持戒鬼代取华二 优婆塞为王厨吏被逼杀害指现师子三 优婆塞被魔试四 清信士嫁女与事鬼家五 清信士始精进未懈后生惭愧鬼不能害六 清信士临亡夫妻相爱生为妇鼻中虫七 薄拘罗持戒得五不死报八 持戒诵经续明供养鬼不能害九 执持求还佛戒口中诸鬼出打其身十 人不信罪福梦鬼取之令其受戒后寿百年十一 家有六人割口施僧同受富乐十二 有人路行遇见三变身行精进十三 有人命终十日还生述所经见十四</p>
  <p data-pb></p>
  <h2 id="a3">沙门亿耳入海见地狱第一</h2>
  <p id="a4">阿湿摩伽阿槃地国。<a id="a-5"></a>有聚落王。<a id="a-6"></a>名萨薄。<a id="a-7"></a>中有大富居士。<a id="a-8"></a>财宝丰盈唯无儿息。<a id="a-9"></a>从诸神祇求不能得。<a id="a-A"></a>有子时到妇觉有身。<a id="a-B"></a>此女利根有四不共智。<a id="a-C"></a>一知男爱。<a id="a-D"></a>二知男不爱。<a id="a-E"></a>三知妊身时。<a id="a-F"></a>四知所从得。<a id="a-G"></a>以语居士。<a id="a-H"></a>居士欢喜。<a id="a-I"></a>月满生男耳有金镮。<a id="a-J"></a>是儿端正见者欢喜。<a id="a-K"></a>集婆罗门。<a id="a-L"></a>相之言。<a id="a-M"></a>是儿实有福德威力。<a id="a-N"></a>为作二字。<a id="a-O"></a>宿世出家。<a id="a-P"></a>即名曰沙门耳环。<a id="a-Q"></a>非世所作可直一亿。<a id="a-R"></a>字为沙门亿耳。<a id="a-S"></a>五种养视。<a id="a-T"></a>一者治身母。<a id="a-U"></a>二者除垢母。<a id="a-V"></a>三者乳母。<a id="a-W"></a>四者吉母。<a id="a-X"></a>五者戏笑母。<a id="a-Y"></a>是儿福力而疾长大。<a id="a-Z"></a>便教书数算印。<a id="a-a"></a>善知诸物价相贵贱。<a id="a-b"></a>是王聚落商客所集。<a id="a-c"></a>时四方人来诣聚落。<a id="a-d"></a>问言。<a id="a-e"></a>是中阿谁有好德可与寄言示我利害。<a id="a-f"></a>诸人示沙门亿耳。<a id="a-g"></a>是诸商客即往诣之。<a id="a-h"></a>接为主人。<a id="a-i"></a>是诸商客见大威力。<a id="a-j"></a>如是思惟。<a id="a-k"></a>若作萨薄将多人入海必安隐归。<a id="a-l"></a>诸人言。<a id="a-m"></a>沙门亿耳。<a id="a-n"></a>汝何以不入大海。<a id="a-o"></a>答言。<a id="a-p"></a>我入大海作何等。<a id="a-q"></a>是中多诸恐怖。<a id="a-r"></a>百千人去时一得还。<a id="a-s"></a>是诸商客激厉之言。<a id="a-t"></a>何等人仰他活命。<a id="a-u"></a>沙门亿耳信受欲去。<a id="a-v"></a>到父母所辞欲入海。<a id="a-w"></a>时父母说诸怖事欲令变悔以制留之。<a id="a-x"></a>时不随父母语。<a id="a-y"></a>父母语贵人佐我留亿耳。<a id="a-z"></a>时诸大官长者居士皆助留之。<a id="a-10"></a>终不随从。<a id="a-11"></a>父母知其意正则听令去。<a id="a-12"></a>于是乘象振铃遍告令聚落言。<a id="a-13"></a>沙门亿耳欲入大海。<a id="a-14"></a>我作萨薄谁欲共去。<a id="a-15"></a>是人福德五百商客皆悉乐从。<a id="a-16"></a>庄船下水日断一绳。<a id="a-17"></a>至第七日得伊勒风(梁言随好风)断第七绳。<a id="a-18"></a>船疾胜箭迳到宝渚。<a id="a-19"></a>语贾客言。<a id="a-1A"></a>取宝满船莫令大重。<a id="a-1B"></a>得伊勒风是时船去疾胜箭。<a id="a-1C"></a>还阎浮提向萨薄王聚落。<a id="a-1D"></a>有二道。<a id="a-1E"></a>沙门亿耳语诸商人。<a id="a-1F"></a>欲从何道。<a id="a-1G"></a>诸人咸言。<a id="a-1H"></a>陆道去好。<a id="a-1I"></a>夜住空泽。<a id="a-1J"></a>语诸商人。<a id="a-1K"></a>我曾闻贼来劫诸贾客。<a id="a-1L"></a>若前杀萨薄。<a id="a-1M"></a>则诸贾客无所成办。<a id="a-1N"></a>若不杀萨薄。<a id="a-1O"></a>则以钱物力若自身力。<a id="a-1P"></a>若以他力必能得贼。<a id="a-1Q"></a>我当余处宿。<a id="a-1R"></a>去时当唤我。<a id="a-1S"></a>诸人言尔。<a id="a-1T"></a>亿耳驱驴往别处宿。<a id="a-1U"></a>是诸贾客夜半发去。<a id="a-1V"></a>人人相觉竟不唤亿耳。<a id="a-1W"></a>后夜天大风雨。<a id="a-1X"></a>亿耳觉唤无应者。<a id="a-1Y"></a>即时驰逐道多沙土。<a id="a-1Z"></a>风雨流漫仰驴嗅踪而前。<a id="a-1a"></a>亿耳饥极前行见有一城。<a id="a-1b"></a>念想得食立于城门。</p>
  <p id="a1c">随念失声唱言。<a id="a-1d"></a>食食。<a id="a-1e"></a>时无数百千饿鬼来出。<a id="a-1f"></a>皆言。<a id="a-1g"></a>何等食阿谁与亿耳言。<a id="a-1h"></a>无食。<a id="a-1i"></a>我行饥极念想得食。<a id="a-1j"></a>因出此言我无食也。<a id="a-1k"></a>诸饿鬼言。<a id="a-1l"></a>此是饿鬼城。<a id="a-1m"></a>我百千万岁今日乃闻唱食声。<a id="a-1n"></a>我等不布施。<a id="a-1o"></a>悭吝多故堕饿鬼中。<a id="a-1p"></a>汝欲那去。<a id="a-1q"></a>亿耳言。<a id="a-1r"></a>欲至萨薄王聚落。<a id="a-1s"></a>鬼言。<a id="a-1t"></a>从是道去。<a id="a-1u"></a>于是前行复见一城。<a id="a-1v"></a>随念唱水其事如前。<a id="a-1w"></a>前行不久复见一树。<a id="a-1x"></a>名波罗。<a id="a-1y"></a>夜于下宿。<a id="a-1z"></a>摇树落叶细者自食粗者与驴。<a id="a-20"></a>如是日暮。<a id="a-21"></a>即有床出男女。<a id="a-22"></a>颜貌端正着天宝冠共相娱乐。<a id="a-23"></a>作是思惟。<a id="a-24"></a>我不应尔看他。<a id="a-25"></a>私事。<a id="a-26"></a>时夜过昼来。<a id="a-27"></a>即时床灭有狗来啖是男子肉尽骨在。<a id="a-28"></a>亿耳念言。<a id="a-29"></a>是人先作何行今得此报。<a id="a-2A"></a>夜善昼恶。<a id="a-2B"></a>我待问之。<a id="a-2C"></a>至夜更有好床。<a id="a-2D"></a>男女娱乐。<a id="a-2E"></a>即往问之。<a id="a-2F"></a>男言。<a id="a-2G"></a>汝识阿湿摩伽阿槃地中萨薄王聚落某甲屠儿不。<a id="a-2H"></a>有长老迦旃延。<a id="a-2I"></a>常出入我家。<a id="a-2J"></a>我常供给饮食衣药。<a id="a-2K"></a>彼常语我言。<a id="a-2L"></a>莫作恶行后得大苦。<a id="a-2M"></a>我时答言。<a id="a-2N"></a>先世已来以此为业。<a id="a-2O"></a>今若不作那得自活。<a id="a-2P"></a>旃延复言。<a id="a-2Q"></a>汝作此恶为昼多夜多。<a id="a-2R"></a>我言昼多。<a id="a-2S"></a>即语我言。<a id="a-2T"></a>汝夜受五戒可获微善。<a id="a-2U"></a>我即从受。<a id="a-2V"></a>今得此报。<a id="a-2W"></a>前行不久复见二树。<a id="a-2X"></a>名波罗。<a id="a-2Y"></a>住下止宿食叶如前。<a id="a-2Z"></a>男女昼来相娱。<a id="a-2a"></a>暮则床女皆灭。<a id="a-2b"></a>百足虫出啖是男子肉。<a id="a-2c"></a>尽骨在。<a id="a-2d"></a>亿耳问言。<a id="a-2e"></a>汝作何行今获此报。<a id="a-2f"></a>男言。<a id="a-2g"></a>阿湿摩伽阿槃地国中。<a id="a-2h"></a>萨薄王聚落。<a id="a-2i"></a>某甲男子淫犯他妇。<a id="a-2j"></a>有长老迦旃延出入我家。<a id="a-2k"></a>彼教我言。<a id="a-2l"></a>莫作恶行后得苦报。<a id="a-2m"></a>我答言。<a id="a-2n"></a>不能自抑当可如何。<a id="a-2o"></a>复语我言。<a id="a-2p"></a>汝于此事何时偏多。<a id="a-2q"></a>我言夜时多。<a id="a-2r"></a>迦栴延即语我言。<a id="a-2s"></a>受昼五戒可获微善。<a id="a-2t"></a>我用其言故获斯报。<a id="a-2u"></a>复见树林池水清净。<a id="a-2v"></a>亿耳于中洗浴饮驴。<a id="a-2w"></a>是池边有堂众宝庄严。<a id="a-2x"></a>亿耳仰视。<a id="a-2y"></a>即作是念。<a id="a-2z"></a>我饥渴欲死当何所在。<a id="a-30"></a>即便上堂。<a id="a-31"></a>说佛经偈。</p>
  <p id="a32">饥为第一病　　行为第一苦</p>
  <p id="a33">如是知法实　　涅槃第一乐</p>
  <p id="a34">见女人坐象牙床。<a id="a-35"></a>床脚系二饿鬼。<a id="a-36"></a>是女识亿耳。<a id="a-37"></a>因问讯言。<a id="a-38"></a>沙门亿耳道路不极不渴饥耶。<a id="a-39"></a>亿耳答言。<a id="a-3A"></a>贵女乞我食。<a id="a-3B"></a>女言相与。<a id="a-3C"></a>但莫与是二饿鬼耳。<a id="a-3D"></a>女即与水洗手与食。<a id="a-3E"></a>是女欲令亿耳知此因缘故小出堂外。<a id="a-3F"></a>时二饿鬼伸手言。<a id="a-3G"></a>乞我一口。<a id="a-3H"></a>乞我半口。<a id="a-3I"></a>我即腹中饥如火烧。<a id="a-3J"></a>亿耳好施各与一口。<a id="a-3K"></a>变成脓血多咽还吐出满臭秽。<a id="a-3L"></a>女言。<a id="a-3M"></a>我语汝莫与。<a id="a-3N"></a>何以与之。<a id="a-3O"></a>亿耳言。<a id="a-3P"></a>姊妹。<a id="a-3Q"></a>我不知故与。<a id="a-3R"></a>时更有一女来语。<a id="a-3S"></a>贵女。<a id="a-3T"></a>与我食。<a id="a-3U"></a>女言。<a id="a-3V"></a>食汝常食。<a id="a-3W"></a>作是语已。<a id="a-3X"></a>即有三奇镬火汤沸。<a id="a-3Y"></a>是女脱衣入镬中皮肉烂尽。<a id="a-3Z"></a>唯有骨髓冷风来吹出镬还活。<a id="a-3a"></a>着衣啖其烂肉。<a id="a-3b"></a>啖已而去。<a id="a-3c"></a>更有女来言。<a id="a-3d"></a>贵人。<a id="a-3e"></a>与我食。<a id="a-3f"></a>女言。<a id="a-3g"></a>食汝常食。<a id="a-3h"></a>作是语竟。<a id="a-3i"></a>女变成羖羊啖草。<a id="a-3j"></a>亿耳语女。<a id="a-3k"></a>是何等事。<a id="a-3l"></a>女言。<a id="a-3m"></a>汝识阿湿摩伽阿槃地国中萨薄王聚落不。<a id="a-3n"></a>亿耳言识。<a id="a-3o"></a>是一鬼系我头边床脚者。<a id="a-3p"></a>是我夫某甲居士。<a id="a-3q"></a>系我脚边床脚者。<a id="a-3r"></a>是我儿。<a id="a-3s"></a>有长老迦旃延出入我舍。<a id="a-3t"></a>受我供养衣服汤药。<a id="a-3u"></a>是二人嗔我言。<a id="a-3v"></a>我觅时辛苦。<a id="a-3w"></a>而汝持与他空自疲劳。<a id="a-3x"></a>以是悭贪不喜布施堕饿鬼中。<a id="a-3y"></a>恶口业故与食变为脓血。<a id="a-3z"></a>亿耳言。<a id="a-40"></a>是女何以自啖其肉。<a id="a-41"></a>女言。<a id="a-42"></a>是我儿妇。<a id="a-43"></a>与物令举。<a id="a-44"></a>或自啖或与人啖。<a id="a-45"></a>我问觅。<a id="a-46"></a>答言。<a id="a-47"></a>我不啖亦不与他。<a id="a-48"></a>若我自啖及与他者。<a id="a-49"></a>当自啖我肉故自啖肉。<a id="a-4A"></a>第二女是我婢。<a id="a-4B"></a>我使舂磨。<a id="a-4C"></a>或自啖或与他。<a id="a-4D"></a>若问时言。<a id="a-4E"></a>我不自啖不与他。<a id="a-4F"></a>若自啖与他者我后世当作羊啖草。<a id="a-4G"></a>以是因缘今作羖羊啖草。<a id="a-4H"></a>亿耳言。<a id="a-4I"></a>汝作何行。<a id="a-4J"></a>女言。<a id="a-4K"></a>我有少罪来生是中。<a id="a-4L"></a>当不久住生四天王天。<a id="a-4M"></a>汝能少为我往萨薄王聚落中。<a id="a-4N"></a>为语我女云。<a id="a-4O"></a>见汝父母兄妇及婢。<a id="a-4P"></a>唯汝母独受福。<a id="a-4Q"></a>余者受罪。<a id="a-4R"></a>汝母因我语汝。<a id="a-4S"></a>莫作恶事后世多受苦报。<a id="a-4T"></a>汝若不信是汝母言。<a id="a-4U"></a>某处有藏大有钱财。<a id="a-4V"></a>取为我作福。<a id="a-4W"></a>供养众僧及迦旃延。<a id="a-4X"></a>残余可以自活。<a id="a-4Y"></a>问亿耳言。<a id="a-4Z"></a>汝欲去耶。<a id="a-4a"></a>答言欲去。<a id="a-4b"></a>女言。<a id="a-4c"></a>汝眠闭眼。<a id="a-4d"></a>须臾至萨薄王聚落。<a id="a-4e"></a>是诸贾客先到。<a id="a-4f"></a>诸人问不。<a id="a-4g"></a>见沙门亿耳不。<a id="a-4h"></a>答言。<a id="a-4i"></a>海中失之。<a id="a-4j"></a>举邑皆哭如丧父母。<a id="a-4k"></a>亿耳闻之。<a id="a-4l"></a>若今见我必复扰动不须复归。<a id="a-4m"></a>渐渐到女舍。<a id="a-4n"></a>共相问讯。<a id="a-4o"></a>以母言语女。<a id="a-4p"></a>女言。<a id="a-4q"></a>咄男子。<a id="a-4r"></a>汝痴狂人。<a id="a-4s"></a>我父母布施作福死必生天。<a id="a-4t"></a>何以在饿鬼中。<a id="a-4u"></a>亿耳即语女言。<a id="a-4v"></a>汝母言。<a id="a-4w"></a>某处有藏大有钱物。<a id="a-4x"></a>使汝取供养。<a id="a-4y"></a>女闻开藏大得钱财。<a id="a-4z"></a>得以生信。<a id="a-50"></a>如其母敕。<a id="a-51"></a>请迦旃延随从说法。<a id="a-52"></a>即于坐上得诸法清净无垢法眼得无所畏。<a id="a-53"></a>礼迦旃延言。<a id="a-54"></a>大德。<a id="a-55"></a>我归依三宝作优婆塞。<a id="a-56"></a>欲于善胜法中出家受具足。<a id="a-57"></a>迦旃延言。<a id="a-58"></a>父母听汝出家不。<a id="a-59"></a>答言未听。<a id="a-5A"></a>迦旃延言。<a id="a-5B"></a>我法父母不听不得出家受具足。<a id="a-5C"></a>即便归家礼拜父母。<a id="a-5D"></a>先由愁苦故并失明。<a id="a-5E"></a>闻亿耳从大海中安隐还归。<a id="a-5F"></a>悲喜泪出眼便还明。<a id="a-5G"></a>过五六日。<a id="a-5H"></a>白父母言。<a id="a-5I"></a>听我出家。<a id="a-5J"></a>父母言。<a id="a-5K"></a>我本至心求愿得汝。<a id="a-5L"></a>汝入海得死消息愁忧故眼盲。<a id="a-5M"></a>汝今来还我大欢喜眼得开视。<a id="a-5N"></a>汝今便为更生。<a id="a-5O"></a>汝受我语则为供养我。<a id="a-5P"></a>我寿命能过几时。<a id="a-5Q"></a>若能毕我等寿。<a id="a-5R"></a>不出家者我死不恨。<a id="a-5S"></a>亿耳答言诺(出十诵律四诵第四卷)</p>
  <p data-pb></p>
  <h2 id="a5T">优婆塞持戒鬼代取花第二</h2>
  <p id="a5U">有优婆塞。<a id="a-5V"></a>侨居舍卫国。<a id="a-5W"></a>妇形端正一国同闻。<a id="a-5X"></a>朋友欲观终不肯示。<a id="a-5Y"></a>人以白王。<a id="a-5Z"></a>王思欲见不知何由。<a id="a-5a"></a>一臣启言。<a id="a-5b"></a>夫妇并持五戒供养道士手自斟酌。<a id="a-5c"></a>王可诈作道士持钵诣门。<a id="a-5d"></a>必得见之。<a id="a-5e"></a>即随臣言。<a id="a-5f"></a>权变形服窃到其家。<a id="a-5g"></a>妇见道士头面作礼。<a id="a-5h"></a>王睹察已还语臣等。<a id="a-5i"></a>此妇实好入我心中。<a id="a-5j"></a>不知何从得之。<a id="a-5k"></a>众臣白言。<a id="a-5l"></a>此虽侨士应觐于王。<a id="a-5m"></a>憍慢不来可以为罪。<a id="a-5n"></a>去舍卫城千有余里。<a id="a-5o"></a>大池水中生五色莲华。<a id="a-5p"></a>闻有三难。<a id="a-5q"></a>蝮蛇鬼神恶狩。<a id="a-5r"></a>罪应死者使往取华。<a id="a-5s"></a>辄没于彼。<a id="a-5t"></a>王便呼问言。<a id="a-5u"></a>卿何等人再拜答曰大王民也。<a id="a-5v"></a>王言。<a id="a-5w"></a>何以不来。<a id="a-5x"></a>答曰。<a id="a-5y"></a>愚痴不及耳。<a id="a-5z"></a>自知有罪。<a id="a-60"></a>王言。<a id="a-61"></a>罚卿诣池取华七日当还。<a id="a-62"></a>若违期至当重治卿。<a id="a-63"></a>受教辞退。<a id="a-64"></a>还具告妇。<a id="a-65"></a>妇语夫言。<a id="a-66"></a>君今有罪由我美色。<a id="a-67"></a>君识佛明教三界无怙唯戒可恃。<a id="a-68"></a>上道之日心念三尊口诵十善莫忘须臾。</p>
  <p data-pb></p>
  <h2 id="a69">优婆塞为王厨吏被逼杀害而指现师子第三</h2>
  <p id="a6A">泥洹后百年。<a id="a-6B"></a>国王奉事天神。<a id="a-6C"></a>大祠祀用牛羊猪犬鸡等各百头。<a id="a-6D"></a>皆使厨士杀之。<a id="a-6E"></a>时厨士言。<a id="a-6F"></a>我受佛戒不得杀生。<a id="a-6G"></a>厨监大恚白王治之。<a id="a-6H"></a>王言。<a id="a-6I"></a>违教者死。<a id="a-6J"></a>厨士对曰。<a id="a-6K"></a>我是佛弟子受持五戒。<a id="a-6L"></a>宁自杀身不违佛教而当杀生。<a id="a-6M"></a>若当从王教犯杀者。<a id="a-6N"></a>死入地狱罪竟乃出常当短命。<a id="a-6O"></a>持戒死者。<a id="a-6P"></a>即生天上天上福乐所愿自然。<a id="a-6Q"></a>假令当死转此人身当受天形。<a id="a-6R"></a>我以是故死不杀耳。<a id="a-6S"></a>王言。<a id="a-6T"></a>与汝七日期。<a id="a-6U"></a>当以象蹈杀。<a id="a-6V"></a>汝若不死。<a id="a-6W"></a>汝语有实。<a id="a-6X"></a>七日以后王看是优婆塞身如佛身。<a id="a-6Y"></a>驱五百象往蹈杀之。<a id="a-6Z"></a>优婆</p>
  <p data-pb></p>
  <h2 id="a6a">优婆塞被魔试第四</h2>
  <p id="a6b">一优婆塞。<a id="a-6c"></a>与众估客远出治生。<a id="a-6d"></a>遇天寒雪。<a id="a-6e"></a>夜行失伴住一石室。<a id="a-6f"></a>时有山神变为女像。<a id="a-6g"></a>来试之曰。<a id="a-6h"></a>白雪覆天地鸟兽皆隐藏。<a id="a-6i"></a>我独无所恃。<a id="a-6j"></a>唯愿见愍伤。<a id="a-6k"></a>优婆塞两手掩耳曰。<a id="a-6l"></a>无羞弊恶人说此不净语。<a id="a-6m"></a>水漂火焚之不欲见闻汝。<a id="a-6n"></a>有妇心不欲。<a id="a-6o"></a>何况作邪淫。<a id="a-6p"></a>欲乐情浅薄大苦可畏深。<a id="a-6q"></a>山神闻之。<a id="a-6r"></a>两手擎捧送至伴中(出大智论第十七卷)</p>
  <p data-pb></p>
  <h2 id="a6s">清信士嫁女与事鬼家第五</h2>
  <p id="a6t">婆塞嫁女与世间人。<a id="a-6u"></a>临遣女时。<a id="a-6v"></a>父母欲夺女戒。<a id="a-6w"></a>女言。<a id="a-6x"></a>云何夺戒。<a id="a-6y"></a>父母言。<a id="a-6z"></a>法嫁女与世俗人。<a id="a-70"></a>如黄金掷牛屎中。<a id="a-71"></a>复用戒为。<a id="a-72"></a>女言。<a id="a-73"></a>如人远行大空泽中无有人民。<a id="a-74"></a>应益装粮食。<a id="a-75"></a>世家事鬼恐鬼傥得我便。<a id="a-76"></a>应益持戒令志坚固。<a id="a-77"></a>黄金在牛屎中。<a id="a-78"></a>洗自可用。<a id="a-79"></a>岂便与牛屎同耶。<a id="a-7A"></a>父母感其言。<a id="a-7B"></a>以佛像与之。<a id="a-7C"></a>女致严器中。<a id="a-7D"></a>朝暮向器作礼。<a id="a-7E"></a>婿问。<a id="a-7F"></a>妇答。<a id="a-7G"></a>是佛能令头不白颜色常好。<a id="a-7H"></a>婿同供养。<a id="a-7I"></a>后同生天不更三涂(出十卷譬喻经第五卷)</p>
  <p data-pb></p>
  <h2 id="a7J">清信士始精进未懈后生惭愧鬼不能害第六</h2>
  <p id="a7K">有清信士。<a id="a-7L"></a>始受戒时精进少双。<a id="a-7M"></a>后年衰老违远贤众。<a id="a-7N"></a>独处山岨志更陵迟。<a id="a-7O"></a>荒于田园忘佛废法。<a id="a-7P"></a>更成凡夫。<a id="a-7Q"></a>其山中有梵志道士。<a id="a-7R"></a>渴欲求饮。<a id="a-7S"></a>田家事遑无与之者。<a id="a-7T"></a>梵志有怨遂尔恨去。<a id="a-7U"></a>梵志能起死人并使鬼神。<a id="a-7V"></a>即召杀鬼敕之曰。<a id="a-7W"></a>彼人辱我尔往杀之。<a id="a-7X"></a>山中有罗汉知之往至田家。<a id="a-7Y"></a>田家见沙门欣然稽页。<a id="a-7Z"></a>为设一食。<a id="a-7a"></a>沙门曰。<a id="a-7b"></a>汝今日夕早燃灯勤三自归诵守口摄意偈。<a id="a-7c"></a>慈念众生可长</p>
  <p data-pb></p>
  <h2 id="a7d">清信士临亡夫妻相爱生为妇鼻中虫第七</h2>
  <p id="a7e">清信士。<a id="a-7f"></a>持戒精进不懈。<a id="a-7g"></a>有一沙门已弃重担。<a id="a-7h"></a>生死永尽逮得神通。<a id="a-7i"></a>与共亲友。<a id="a-7j"></a>时清信士卒得困疾。<a id="a-7k"></a>医药不治妇大悲苦。<a id="a-7l"></a>谓其夫言。<a id="a-7m"></a>共为夫妇卿独受苦。<a id="a-7n"></a>以何方便分病令轻。<a id="a-7o"></a>设卿无常我何所依。<a id="a-7p"></a>儿子孤单复何恃怙。<a id="a-7q"></a>夫闻益怀爱恋。<a id="a-7r"></a>大命将至应时即死。<a id="a-7s"></a>魂神即还在妇鼻中。<a id="a-7t"></a>化作一虫。<a id="a-7u"></a>妇大啼哭不能自止。<a id="a-7v"></a>时道人往与妇相见。<a id="a-7w"></a>故欲谏喻令捐愁忧。<a id="a-7x"></a>妇见道人来益用悲恸。<a id="a-7y"></a>奈何和上夫婿已死。<a id="a-7z"></a>虫从鼻涕忽然堕地。<a id="a-80"></a>妇即惭愧欲以脚踏。<a id="a-81"></a>道人告曰。<a id="a-82"></a>止止莫杀。<a id="a-83"></a>是卿夫婿化作此虫。<a id="a-84"></a>妇曰道人。<a id="a-85"></a>我夫奉经持戒精进难及。<a id="a-86"></a>何缘寿终转形作此。<a id="a-87"></a>道人答曰。<a id="a-88"></a>过起爱恋今生为虫。<a id="a-89"></a>道人为虫说经。<a id="a-8A"></a>卿精进奉经持戒福应生天见诸佛。<a id="a-8B"></a>但坐恩爱恋慕之想。<a id="a-8C"></a>堕此虫中。<a id="a-8D"></a>即可惭愧。<a id="a-8E"></a>虫闻意解。<a id="a-8F"></a>便自克责。<a id="a-8G"></a>俄而命终。<a id="a-8H"></a>即得生天(出居士物故为妇鼻中虫经)</p>
  <p data-pb></p>
  <h2 id="a8I">薄拘罗持一戒得五不死报第八</h2>
  <p id="a8J">昔有一人。<a id="a-8K"></a>唯有一儿。<a id="a-8L"></a>名薄拘罗。<a id="a-8M"></a>年始七岁。<a id="a-8N"></a>其妇命终更取后室。<a id="a-8O"></a>憎前妇子甑中蒸[麩-夫+并]。<a id="a-8P"></a>儿问母索。<a id="a-8Q"></a>母抱放甑中。<a id="a-8R"></a>以盆合头欲令儿死。<a id="a-8S"></a>儿于甑中食[麩-夫+并]不死。<a id="a-8T"></a>后复抱置热铁[金*敖]上。<a id="a-8U"></a>于[金*敖]食[麩-夫+并]不以为灾。<a id="a-8V"></a>后诣河边浣衣。<a id="a-8W"></a>掷深水中为鱼所吞。<a id="a-8X"></a>经于七日。<a id="a-8Y"></a>父请众僧为设大会。<a id="a-8Z"></a>买得一鱼车载归家。<a id="a-8a"></a>欲破鱼腹。<a id="a-8b"></a>儿言。<a id="a-8c"></a>徐徐莫伤儿头。<a id="a-8d"></a>此儿先受不杀一戒。<a id="a-8e"></a>今得五种不死(出譬喻经)</p>
  <h2 id="a8f">持戒诵经续明供养鬼不能害第九</h2>
  <p id="a8g">昔有兄弟五人。<a id="a-8h"></a>父教持戒。<a id="a-8i"></a>大儿独不肯持戒。<a id="a-8j"></a>赍五枚钱至相师许求。<a id="a-8k"></a>相师言。<a id="a-8l"></a>年可百岁当大富贵。<a id="a-8m"></a>又言定恶。<a id="a-8n"></a>复言不好。<a id="a-8o"></a>克后十三日。<a id="a-8p"></a>卿当死亡。<a id="a-8q"></a>其人大怖言。<a id="a-8r"></a>非是世间常师所能疗治。<a id="a-8s"></a>唯有佛豫知未然。<a id="a-8t"></a>近在耆阇崛山中。<a id="a-8u"></a>可往问之。<a id="a-8v"></a>于是即往问佛。<a id="a-8w"></a>佛言。<a id="a-8x"></a>卿有宿命对怨家欲来取卿。<a id="a-8y"></a>卿若欲得免者。<a id="a-8z"></a>当持五戒乃可得脱。<a id="a-90"></a>卿归益办脂烛焚之过十三日。<a id="a-91"></a>即受归戒燃灯续明。<a id="a-92"></a>终日竟夜讽诵经偈。<a id="a-93"></a>言南无佛。<a id="a-94"></a>归命佛慎莫休息。<a id="a-95"></a>过十三日便自得脱。<a id="a-96"></a>其夜即有二鬼往共杀之。<a id="a-97"></a>一鬼住百步外。<a id="a-98"></a>使一鬼往杀。<a id="a-99"></a>见灯火光明。<a id="a-9A"></a>但闻呼南无佛归命佛声。<a id="a-9B"></a>不敢前逆语一鬼言。<a id="a-9C"></a>此人不可复得。<a id="a-9D"></a>但呼南无佛归命佛。<a id="a-9E"></a>我恶闻是声令我头痛。<a id="a-9F"></a>于是二鬼便相持走去不复近之。<a id="a-9G"></a>从是以后长得安隐(出诸经中要事)</p>
  <h2 id="a9H">执持求还佛戒口中诸鬼出打其身第十</h2>
  <p id="a9I">昔迦罗奈国。<a id="a-9J"></a>有婆罗门子。<a id="a-9K"></a>名曰执持。<a id="a-9L"></a>受佛禁戒无所违犯。<a id="a-9M"></a>执持久后到他国中。<a id="a-9N"></a>见人杀盗淫便贪爱之。<a id="a-9O"></a>见人好恶便论道之。<a id="a-9P"></a>见饮酒者便欲追之。<a id="a-9Q"></a>无一时定。<a id="a-9R"></a>便自念言。<a id="a-9S"></a>悔受戒誓当以还佛。<a id="a-9T"></a>即诣佛所言。<a id="a-9U"></a>前受五戒多所禁制不得从意。<a id="a-9V"></a>佛法尊重非我凡类所能恭事。<a id="a-9W"></a>罢可得不。<a id="a-9X"></a>佛默然不应。<a id="a-9Y"></a>言已未绝。<a id="a-9Z"></a>口中便有自然鬼神。<a id="a-9a"></a>持铁椎拍执持头。<a id="a-9b"></a>复有鬼神脱其衣裳钩其舌者。<a id="a-9c"></a>有淫女鬼刀割其阴。<a id="a-9d"></a>有鬼洋铜浇其口。<a id="a-9e"></a>前后左右皆诸鬼神。<a id="a-9f"></a>竞来分裂取其血肉。<a id="a-9g"></a>而啖食之。<a id="a-9h"></a>又有自然之火焚烧其身。<a id="a-9i"></a>求生不得求死不得。<a id="a-9j"></a>诸鬼急持不令得动。<a id="a-9k"></a>佛见问曰。<a id="a-9l"></a>汝今云何执持口噤不能复言。<a id="a-9m"></a>但手自搏。<a id="a-9n"></a>佛以威神救度长者。<a id="a-9o"></a>诸鬼神王见佛世尊。<a id="a-9p"></a>各立一面。<a id="a-9q"></a>于是得苏。<a id="a-9r"></a>便起叩头前白佛言。<a id="a-9s"></a>我身有五贼。<a id="a-9t"></a>掔我入三恶道。<a id="a-9u"></a>坐欲作罪违负所受。<a id="a-9v"></a>愿佛愍我。<a id="a-9w"></a>从今改往修来奉受戒法。<a id="a-9x"></a>持月六斋岁三长斋。<a id="a-9y"></a>烧香散华悬杂幡盖。<a id="a-9z"></a>供事三宝不敢复犯。<a id="a-A0"></a>佛言。<a id="a-A1"></a>汝今所言是为大善。<a id="a-A2"></a>汝若眼见自作自得罪非天授与(出大灌顶经第三卷)</p>
  <h2 id="aA3">不信罪福梦鬼取之令其受戒后寿百年第十一</h2>
  <p id="aA4">昔人不信罪福。<a id="a-A5"></a>年已五十。<a id="a-A6"></a>梦见杀鬼欲来取之。<a id="a-A7"></a>眠觉惶怖求师占梦。<a id="a-A8"></a>师作卦兆云。<a id="a-A9"></a>有杀鬼必欲相害不过十日。<a id="a-AA"></a>若欲攘此。<a id="a-AB"></a>从今已去十日中间。<a id="a-AC"></a>受佛五戒烧香燃灯悬缯幡盖。<a id="a-AD"></a>信向三宝可免此死。<a id="a-AE"></a>即依此法专心信向。<a id="a-AF"></a>杀鬼到门见作功德不能得害。<a id="a-AG"></a>鬼即走去。<a id="a-AH"></a>其人缘斯寿满百岁。<a id="a-AI"></a>死得生天(出杂譬喻经)</p>
  <h2 id="aAJ">家有六人割口施僧同受富乐第十二</h2>
  <p id="aAK">昔有大富家。<a id="a-AL"></a>食口六人奴婢。<a id="a-AM"></a>金银珍宝不可称数。<a id="a-AN"></a>佛与阿难街里分卫。<a id="a-AO"></a>佛到其门。<a id="a-AP"></a>父母儿子妻妇孙息。<a id="a-AQ"></a>踊跃欢喜请佛入坐。<a id="a-AR"></a>以氍毹布地食器皆以金银。<a id="a-AS"></a>佛言。<a id="a-AT"></a>此人前生值饥饿世。<a id="a-AU"></a>家中穷乏。<a id="a-AV"></a>唯采诸菜用自系命。<a id="a-AW"></a>作羹适熟。<a id="a-AX"></a>外有道人分卫出见沙门。<a id="a-AY"></a>父母便言。<a id="a-AZ"></a>我分与之。<a id="a-Aa"></a>儿子孙息各自以分与之。<a id="a-Ab"></a>让母令食。<a id="a-Ac"></a>六人一时发意各一日不食。<a id="a-Ad"></a>唯恨家贫无好供养缘此之福得生天上人中。<a id="a-Ae"></a>常得安隐丰饶财物。<a id="a-Af"></a>以其发意同等之故。<a id="a-Ag"></a>世世共作因缘。<a id="a-Ah"></a>今重相值。<a id="a-Ai"></a>父母儿子大小一时皆持五戒。<a id="a-Aj"></a>命终生天受福无量。<a id="a-Ak"></a>今若值佛皆得罗汉(出杂譬喻经第一卷)</p>
  <h2 id="aAl">有人路行遇见三变身行精进第十三</h2>
  <p id="aAm">有人在道上行。<a id="a-An"></a>见道边有一死人。<a id="a-Ao"></a>鬼神以杖鞭之。<a id="a-Ap"></a>行人言。<a id="a-Aq"></a>此人已死何故鞭之。<a id="a-Ar"></a>鬼神言。<a id="a-As"></a>是我先身。<a id="a-At"></a>生在之日不孝父母事君不忠。<a id="a-Au"></a>不奉敬三宝。<a id="a-Av"></a>不随师父之言。<a id="a-Aw"></a>今令我随罪而行。<a id="a-Ax"></a>苦痛难言。<a id="a-Ay"></a>嗔故鞭之。<a id="a-Az"></a>稍稍前行。<a id="a-B0"></a>复见一死人。<a id="a-B1"></a>天人来下。<a id="a-B2"></a>散花于死尸以手摩娑之。<a id="a-B3"></a>行人问言。<a id="a-B4"></a>观君似是天人。<a id="a-B5"></a>何故摩娑是死人耶。<a id="a-B6"></a>答云。<a id="a-B7"></a>是我故身。<a id="a-B8"></a>生在之日孝从父母。<a id="a-B9"></a>忠信事君。<a id="a-BA"></a>奉事三尊。<a id="a-BB"></a>承受师父之教。<a id="a-BC"></a>令我神得生天。<a id="a-BD"></a>皆是故身之恩。<a id="a-BE"></a>是故以来报之耳。<a id="a-BF"></a>小复前行。<a id="a-BG"></a>又见一天人。<a id="a-BH"></a>衣服鲜好端正香洁。<a id="a-BI"></a>道边摘酸枣啖之。<a id="a-BJ"></a>行人问曰。<a id="a-BK"></a>睹君似是天人。<a id="a-BL"></a>何啖酸枣。<a id="a-BM"></a>天人答曰。<a id="a-BN"></a>我在世时孝从父母。<a id="a-BO"></a>忠信事君奉事三尊。<a id="a-BP"></a>种种作诸功德。<a id="a-BQ"></a>唯不喜饮饴人客。<a id="a-BR"></a>今作天人恒食不充。<a id="a-BS"></a>是以食酸枣耳。<a id="a-BT"></a>行人一日见此三变。<a id="a-BU"></a>便还奉持五戒修行十善。<a id="a-BV"></a>孝从父母忠信事君。<a id="a-BW"></a>示语后世罪福追人(出诸经中要事)</p>
  <h2 id="aBX">有人命终十日还生述所经见第十四</h2>
  <p id="aBY">有优婆塞本事外道厌苦祷祠。<a id="a-BZ"></a>委舍入法奉戒精进。<a id="a-Ba"></a>勤诵经好布施责。<a id="a-Bb"></a>意忍辱常有慈心。<a id="a-Bc"></a>暴疾命过临当死时嘱父母言。<a id="a-Bd"></a>我病若不讳七日莫殡。<a id="a-Be"></a>奄忽如死停尸八日。<a id="a-Bf"></a>亲属皆言。<a id="a-Bg"></a>急当殡敛。<a id="a-Bh"></a>父母言。<a id="a-Bi"></a>不膖臭欲留至十日。<a id="a-Bj"></a>当此语时便见眼开。<a id="a-Bk"></a>未能动摇。<a id="a-Bl"></a>父母欢喜守至十日。<a id="a-Bm"></a>便自起坐善能语言。<a id="a-Bn"></a>问所从来尽何所见。<a id="a-Bo"></a>答言。<a id="a-Bp"></a>有吏兵来将到一大城。<a id="a-Bq"></a>城中有狱。<a id="a-Br"></a>狱正黑四面铁城。<a id="a-Bs"></a>城门悉烧铁正赤。<a id="a-Bt"></a>狱中系人身坐火中。<a id="a-Bu"></a>上下洞烧青烟上出。<a id="a-Bv"></a>或有人以刀割其肉而啖食之。<a id="a-Bw"></a>狱王问我言。<a id="a-Bx"></a>汝何等人。<a id="a-By"></a>犯坐何等乃来到此。<a id="a-Bz"></a>此中治五逆不孝父母不忠信事君。<a id="a-C0"></a>答言。<a id="a-C1"></a>我少为恶人所惑。<a id="a-C2"></a>奉事外道愚痴。<a id="a-C3"></a>又饮酒杀生祀天地。<a id="a-C4"></a>又于市里采取财利。<a id="a-C5"></a>升斗尺寸欲以自饶。<a id="a-C6"></a>后与善师相值。<a id="a-C7"></a>牵我入佛道。<a id="a-C8"></a>见沙门道人。<a id="a-C9"></a>授我五戒奉行十善。<a id="a-CA"></a>自尔以来至于今日。<a id="a-CB"></a>不复犯恶。<a id="a-CC"></a>仰由明王哀我不及。<a id="a-CD"></a>我便叩头。<a id="a-CE"></a>王即起叉手谓我言。<a id="a-CF"></a>止止。<a id="a-CG"></a>清信之人不应当尔。<a id="a-CH"></a>便与我坐。<a id="a-CI"></a>呼吏问之。<a id="a-CJ"></a>此乃无上正真弟子。<a id="a-CK"></a>汝辈皆当从是人得度。<a id="a-CL"></a>以其人寿命自尽时。<a id="a-CM"></a>乃当死耳。<a id="a-CN"></a>魂神追行。<a id="a-CO"></a>若生天上天神迎之。<a id="a-CP"></a>若生人中人中迎之。<a id="a-CQ"></a>何得将此人来。<a id="a-CR"></a>入是五逆之处。<a id="a-CS"></a>吏答王言。<a id="a-CT"></a>世间多有是种人。<a id="a-CU"></a>不畏王法。<a id="a-CV"></a>不畏四时。<a id="a-CW"></a>五行不拘。<a id="a-CX"></a>天地鬼神横行天下。<a id="a-CY"></a>不可不问也。<a id="a-CZ"></a>有师名沙门。<a id="a-Ca"></a>既剃头发被服疏陋。<a id="a-Cb"></a>以是自大。<a id="a-Cc"></a>多将弟子东西南北。<a id="a-Cd"></a>复大剧是应当治之。<a id="a-Ce"></a>王言。<a id="a-Cf"></a>止止法服之人人所贵敬他所畏难。<a id="a-Cg"></a>诸释梵日月中王。<a id="a-Ch"></a>下及帝王臣民。<a id="a-Ci"></a>尊奉是人得福无量。<a id="a-Cj"></a>轻慢是者自求罪苦。<a id="a-Ck"></a>急案名录寿应尽未。<a id="a-Cl"></a>吏言。<a id="a-Cm"></a>未应死也。<a id="a-Cn"></a>尚有余算二十。<a id="a-Co"></a>以其先有所犯罪是以取之。<a id="a-Cp"></a>使其党辈小小自下耳。<a id="a-Cq"></a>王言。<a id="a-Cr"></a>佛子有戒精进天神所贵。<a id="a-Cs"></a>佛以大慈救护一切蜎飞蠕动。<a id="a-Ct"></a>天神地祇诸鬼龙等皆敬贵之。<a id="a-Cu"></a>岂拘王相四时五行耶。<a id="a-Cv"></a>佛恩如四海不得限量。<a id="a-Cw"></a>吏言大王。<a id="a-Cx"></a>奉佛戒耶。<a id="a-Cy"></a>王曰。<a id="a-Cz"></a>坐我不奉佛故追罪作此狱王。<a id="a-D0"></a>若人已入正法。<a id="a-D1"></a>后悔还外道。<a id="a-D2"></a>虽寿千岁当逢九横。<a id="a-D3"></a>若持戒比丘及诸弟子。<a id="a-D4"></a>当勤行六度六衰断绝二十事(亦在经文)观佛功德犹若巨海不可当也。<a id="a-D5"></a>吏言。<a id="a-D6"></a>诚如王言。<a id="a-D7"></a>不别真伪。<a id="a-D8"></a>速发遣之辞谢使去。<a id="a-D9"></a>从高堕下[火*霍]然而苏。<a id="a-DA"></a>与其父母共至只桓。<a id="a-DB"></a>自惟自克。<a id="a-DC"></a>奉受五戒修行十善(出弟子死复生经)</p>
 </body>
</html>