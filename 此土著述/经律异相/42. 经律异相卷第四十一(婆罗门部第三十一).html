<!doctype html>
<html id="z3IBWPW1IP" data-ver="904">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第四十一(婆罗门部第三十一)</h1>
  <p id="a2">檀腻羁身获诸罪一 阿耆尼达多在胎令母能论议二 鸡头以身质钱欲饭佛僧帝释所助乃及于王三 老乞婆罗门诵佛一偈儿子还相供养四 散若学射得妻五 婆罗门以纳施佛得闻记别六 婆罗门以饼奉佛闻法得道七 拔抵婆罗门嗔失弟子生恶龙中为佛所降八 婆罗门入定三百余年九 婆罗门儿妇信向见其后报十 婆罗门从佛意解十一 婆罗门持一斋不全生为树神能出饮食施诸饿者十二 婆罗门夫妇吞金钱为粮身坏人取为福即得道迹十三 婆罗门生美女佛言不好十四 大鬘与瓦师子为善知识共相劝信十五 婆罗门妇事佛为婿所患投河水竭婿方醒悟十六</p>
  <p data-pb></p>
  <h2 id="a3">檀腻羁身获诸罪第一</h2>
  <p id="a4">舍卫国内。<a id="a-5"></a>有婆罗门宾头卢埵阇。<a id="a-6"></a>其妇丑恶两眼洞青。<a id="a-7"></a>七女无男。<a id="a-8"></a>己贫女穷妇弊好骂。<a id="a-9"></a>女来求须嗔目涕泣。<a id="a-A"></a>田有熟谷从他借牛。<a id="a-B"></a>将往践之于泽亡失。<a id="a-C"></a>时婆罗门坐自思惟。<a id="a-D"></a>我种何罪。<a id="a-E"></a>妇女所切复失他牛。<a id="a-F"></a>推觅形疲偶到林中。<a id="a-G"></a>值见如来。<a id="a-H"></a>观之生念。<a id="a-I"></a>瞿昙沙门今最安乐。<a id="a-J"></a>无我诸恼。<a id="a-K"></a>佛知其心。<a id="a-L"></a>便语之曰。<a id="a-M"></a>如汝所念。<a id="a-N"></a>佛告之曰。<a id="a-O"></a>欲出家不。<a id="a-P"></a>即白佛言。<a id="a-Q"></a>世尊。<a id="a-R"></a>听者甚适鄙愿佛曰。<a id="a-S"></a>善来比丘。<a id="a-T"></a>须发自堕。<a id="a-U"></a>身所著衣变成袈裟。<a id="a-V"></a>佛为说法。<a id="a-W"></a>成阿罗汉。<a id="a-X"></a>佛告阿难。<a id="a-Y"></a>过去有国王。<a id="a-Z"></a>名阿波罗提目佉(梁言端正)。<a id="a-a"></a>以道化物。<a id="a-b"></a>时有婆罗门。<a id="a-c"></a>名檀腻羁。<a id="a-d"></a>家里空贫有少熟谷。<a id="a-e"></a>借牛践治驱还其主。<a id="a-f"></a>忘不嘱付。<a id="a-g"></a>牛主虽见谓用未竟。<a id="a-h"></a>复不收摄二家详弃。<a id="a-i"></a>牛主将檀腻羁诣王决了。<a id="a-j"></a>出值王家马走。<a id="a-k"></a>唤檀腻羁为我遮马。<a id="a-l"></a>下手得石持用掷之。<a id="a-m"></a>值脚即折。<a id="a-n"></a>次行到水不知渡处。<a id="a-o"></a>值一木工。<a id="a-p"></a>口衔斲斤褰衣垂越。<a id="a-q"></a>时檀腻羁问彼人曰。<a id="a-r"></a>何处可渡。<a id="a-s"></a>应声答处。<a id="a-t"></a>其口已开斲斤堕水。<a id="a-u"></a>债主所摧加复饥渴。<a id="a-v"></a>从沽酒家乞少白酒。<a id="a-w"></a>上床饮之。<a id="a-x"></a>不意被下有小儿卧。<a id="a-y"></a>押儿腹溃。<a id="a-z"></a>往一墙边。<a id="a-10"></a>思惟惧罪。<a id="a-11"></a>自掷跳墙。<a id="a-12"></a>下有织工。<a id="a-13"></a>堕上即死。<a id="a-14"></a>时织工儿复捉得之。<a id="a-15"></a>便与众人共将诣王。<a id="a-16"></a>公杀我父。<a id="a-17"></a>时诸债主将至王前。<a id="a-18"></a>尔时牛主前白王言。<a id="a-19"></a>此人从我借牛。<a id="a-1A"></a>不还见付。<a id="a-1B"></a>失去不偿。<a id="a-1C"></a>王问何缘。<a id="a-1D"></a>檀腻羁言。<a id="a-1E"></a>我实借牛用讫驰还。<a id="a-1F"></a>主亦见之。<a id="a-1G"></a>虽不口付牛在其门。<a id="a-1H"></a>王语彼人。<a id="a-1I"></a>俱为不是。<a id="a-1J"></a>由檀腻羁口不付汝。<a id="a-1K"></a>当截其舌。<a id="a-1L"></a>由卿见牛不自收摄。<a id="a-1M"></a>当挑汝眼。<a id="a-1N"></a>彼人白王。<a id="a-1O"></a>请弃此牛不乐剜眼截他舌也。<a id="a-1P"></a>即听和解。<a id="a-1Q"></a>马吏复言。<a id="a-1R"></a>彼之无道折我马脚。<a id="a-1S"></a>王便问言。<a id="a-1T"></a>此王家马汝辄折脚。<a id="a-1U"></a>跪白王言。<a id="a-1V"></a>债主将我从道而来。<a id="a-1W"></a>彼人唤我令遮王马。<a id="a-1X"></a>下手得石掷之。<a id="a-1Y"></a>误折马脚。<a id="a-1Z"></a>王言。<a id="a-1a"></a>由汝唤他当截汝舌。<a id="a-1b"></a>由彼打马当截其手。<a id="a-1c"></a>马吏白王。<a id="a-1d"></a>乞各和解。<a id="a-1e"></a>木工前云。<a id="a-1f"></a>檀腻羁失我斲斤。<a id="a-1g"></a>王语木工。<a id="a-1h"></a>由唤汝故当截其舌。<a id="a-1i"></a>担物之法礼当用手。<a id="a-1j"></a>由卿口衔。<a id="a-1k"></a>当折两齿。<a id="a-1l"></a>木工白王。<a id="a-1m"></a>宁弃斲斤莫行此罚。<a id="a-1n"></a>时沽酒母复牵白王枉杀我儿。<a id="a-1o"></a>跪白王言。<a id="a-1p"></a>我饥渴逼。<a id="a-1q"></a>乞少酒饮。<a id="a-1r"></a>不意被下有卧小儿。<a id="a-1s"></a>王当见察。<a id="a-1t"></a>王告母人。<a id="a-1u"></a>汝舍沽酒众客猥多。<a id="a-1v"></a>何以卧儿置于坐处。<a id="a-1w"></a>二俱有过。<a id="a-1x"></a>汝儿已死。<a id="a-1y"></a>以檀腻羁与汝作婿。<a id="a-1z"></a>令还有儿乃放使去。<a id="a-20"></a>母人叩头曰。<a id="a-21"></a>听各和解。<a id="a-22"></a>我不用夫。<a id="a-23"></a>时织工儿复前。<a id="a-24"></a>此人狂暴蹑杀我父。<a id="a-25"></a>王问言曰。<a id="a-26"></a>汝杀他父。<a id="a-27"></a>檀腻羁曰。<a id="a-28"></a>众逼责我。<a id="a-29"></a>惶怖跳墙偶堕其上。<a id="a-2A"></a>实非所乐。<a id="a-2B"></a>王语彼人。<a id="a-2C"></a>二俱不是。<a id="a-2D"></a>卿父已死。<a id="a-2E"></a>以檀腻羁与汝作父。<a id="a-2F"></a>其人白王。<a id="a-2G"></a>父今已死。<a id="a-2H"></a>我终不用此婆罗门以为父也。<a id="a-2I"></a>听各共和。<a id="a-2J"></a>王便听之。<a id="a-2K"></a>时檀腻羁身事都了故在王前。<a id="a-2L"></a>见二母人共诤一儿。<a id="a-2M"></a>时王明黠以智权计。<a id="a-2N"></a>今唯一儿。<a id="a-2O"></a>二母争之。<a id="a-2P"></a>听汝二人各挽一手。<a id="a-2Q"></a>谁能得者。<a id="a-2R"></a>其非母者于儿无慈尽力顿牵。<a id="a-2S"></a>所生母者于儿慈深。<a id="a-2T"></a>不忍抴挽。<a id="a-2U"></a>王鉴真伪。<a id="a-2V"></a>诘出非者强摸他儿。<a id="a-2W"></a>即向王首儿还其母。<a id="a-2X"></a>各尔放去。<a id="a-2Y"></a>时檀腻羁便白王言。<a id="a-2Z"></a>我时于彼道边。<a id="a-2a"></a>有一毒蛇请我白王。<a id="a-2b"></a>不知何故从穴出时柔软变易。<a id="a-2c"></a>还入穴时妨碍苦痛。<a id="a-2d"></a>王答之言。<a id="a-2e"></a>从穴出时无有众恼。<a id="a-2f"></a>心情和柔身亦如之。<a id="a-2g"></a>在外鸟兽诸事触娆。<a id="a-2h"></a>嗔恚隆盛身便粗大。<a id="a-2i"></a>卿可语之。<a id="a-2j"></a>持心不嗔则无此患。</p>
  <p id="a2k">次见女人。<a id="a-2l"></a>请我白王。<a id="a-2m"></a>我在夫家念父母舍。<a id="a-2n"></a>在父母舍复念夫家。<a id="a-2o"></a>王言。<a id="a-2p"></a>卿可语之。<a id="a-2q"></a>由汝邪心。<a id="a-2r"></a>于父母舍更畜傍婿。<a id="a-2s"></a>汝在夫家念彼傍人。<a id="a-2t"></a>至彼小厌还念正婿。<a id="a-2u"></a>是以尔耳。<a id="a-2v"></a>持心舍邪则无此患。<a id="a-2w"></a>次复树上见有一雉。<a id="a-2x"></a>请我白王。<a id="a-2y"></a>我在余树鸣声不好。<a id="a-2z"></a>若在此树鸣声哀和。<a id="a-30"></a>不知其故。<a id="a-31"></a>王告彼人。<a id="a-32"></a>由彼树下有大釜金。<a id="a-33"></a>是以于上鸣声哀好。<a id="a-34"></a>余处无金。<a id="a-35"></a>音声不好。<a id="a-36"></a>王告檀腻羁。<a id="a-37"></a>卿之多过吾已释汝。<a id="a-38"></a>穷困苦持树下釜金。<a id="a-39"></a>我用与卿。<a id="a-3A"></a>奉受王教掘地取金。<a id="a-3B"></a>贸易所须快乐无乏。<a id="a-3C"></a>时大王我身是。<a id="a-3D"></a>檀腻羁者。<a id="a-3E"></a>今婆罗门宾头卢埵阇是(出贤愚经第十一卷)</p>
  <p data-pb></p>
  <h2 id="a3F">阿耆尼达多在胎令母能论议第二</h2>
  <p id="a3G">连弗国有婆罗门。<a id="a-3H"></a>名曰阿耆尼达多。<a id="a-3I"></a>通达经论。<a id="a-3J"></a>纳妻之后少时怀妊。<a id="a-3K"></a>怀妊大欲论议。<a id="a-3L"></a>夫问相师。<a id="a-3M"></a>相师答曰。<a id="a-3N"></a>胎中之子善能论议。<a id="a-3O"></a>日月既满遂产一男。<a id="a-3P"></a>达诸经论。<a id="a-3Q"></a>为婆罗门师。<a id="a-3R"></a>兼授人医术(出杂阿含经第二十五卷)</p>
  <p data-pb></p>
  <h2 id="a3S">鸡头以身质钱欲饭佛僧帝释所助乃及于王第三</h2>
  <p id="a3T">尔时罗阅城人民。<a id="a-3U"></a>随其种族请佛及僧。<a id="a-3V"></a>时诸婆罗门。<a id="a-3W"></a>四面云集自作制限。<a id="a-3X"></a>各出一百钱为佛及僧。<a id="a-3Y"></a>尔时鸡头婆罗门知义贫无钱财。<a id="a-3Z"></a>不能得物以供彼众。<a id="a-3a"></a>众人语言。<a id="a-3b"></a>汝无有钱。<a id="a-3c"></a>鸡头便还妇所语言。<a id="a-3d"></a>诸人驱我出众。<a id="a-3e"></a>我无钱故。<a id="a-3f"></a>时妇答曰。<a id="a-3g"></a>汝可入城赊贷一百钱。<a id="a-3h"></a>遍求不得。<a id="a-3i"></a>还向妇说。<a id="a-3j"></a>妇复语言。<a id="a-3k"></a>至弗赊蜜多罗长者舍。<a id="a-3l"></a>从其假贷。<a id="a-3m"></a>便往求告七日当偿。<a id="a-3n"></a>若不还者我身及妇当为奴婢。<a id="a-3o"></a>长者便贷金钱一百枚得还语妇。<a id="a-3p"></a>妇报言曰。<a id="a-3q"></a>持诣众中言。<a id="a-3r"></a>已得钱听我在次。<a id="a-3s"></a>众语鸡头言。<a id="a-3t"></a>已办不须卿钱。<a id="a-3u"></a>鸡头便还。<a id="a-3v"></a>夫妇二人往诣世尊。<a id="a-3w"></a>共相问讯。<a id="a-3x"></a>时鸡头妇礼世尊足。<a id="a-3y"></a>具以白佛。<a id="a-3z"></a>佛告鸡头言。<a id="a-40"></a>汝便请世尊及比丘僧。<a id="a-41"></a>尔时鸡头妇语夫言。<a id="a-42"></a>君随佛教。<a id="a-43"></a>尔时鸡头即从坐起偏露右肩。<a id="a-44"></a>叉手白佛言。<a id="a-45"></a>愿世尊当受我请。<a id="a-46"></a>及比丘僧。<a id="a-47"></a>世尊默然。<a id="a-48"></a>释提桓因语毗沙门天王曰。<a id="a-49"></a>拘鞞罗汝佐此婆罗门。<a id="a-4A"></a>办第三食。<a id="a-4B"></a>答曰受教。<a id="a-4C"></a>时毗沙门天王自隐其形。<a id="a-4D"></a>化作人身敕五百罗刹曰。<a id="a-4E"></a>汝速至栴檀林中。<a id="a-4F"></a>取香薪来。<a id="a-4G"></a>当竹园中饭佛僧。<a id="a-4H"></a>化作铁厨。<a id="a-4I"></a>五百罗刹各负牛头栴檀香薪至铁厨内。<a id="a-4J"></a>尔时鸡头于铁厨中以用熟食。<a id="a-4K"></a>遍十二由延皆悉闻香。<a id="a-4L"></a>时释提桓因语毗湿波伽摩天子。<a id="a-4M"></a>汝可化作高广讲堂。<a id="a-4N"></a>使佛及僧得坐饭食。<a id="a-4O"></a>对曰受教。<a id="a-4P"></a>譬如力人屈申臂顷。<a id="a-4Q"></a>从三十三天没至竹园中。<a id="a-4R"></a>在铁厨侧化作讲堂。<a id="a-4S"></a>以七宝成。<a id="a-4T"></a>化作千二百五十座。<a id="a-4U"></a>文绣所成。<a id="a-4V"></a>手执香炉烧众名香。<a id="a-4W"></a>令多罗树七宝相成。<a id="a-4X"></a>微风吹动铃声远闻。<a id="a-4Y"></a>尔时摩竭国频毗娑罗王闻之。<a id="a-4Z"></a>问于群臣。<a id="a-4a"></a>群臣答言曰。<a id="a-4b"></a>是鸡头婆罗门。<a id="a-4c"></a>于铁厨中以牛头栴檀为佛及僧熟食。<a id="a-4d"></a>有此之香。<a id="a-4e"></a>王即至佛所。<a id="a-4f"></a>告群臣曰。<a id="a-4g"></a>古昔无此讲堂。<a id="a-4h"></a>今谁所作。<a id="a-4i"></a>臣白王曰。<a id="a-4j"></a>我等不知。<a id="a-4k"></a>世尊为王广说如上。<a id="a-4l"></a>王便堕泪不能自胜。<a id="a-4m"></a>念当众生福少寿短。<a id="a-4n"></a>不识此宝之名况当见耶。<a id="a-4o"></a>今蒙佛恩见此讲堂。<a id="a-4p"></a>未曾出现。<a id="a-4q"></a>世尊告曰。<a id="a-4r"></a>当来众生不闻七宝。<a id="a-4s"></a>况当目见。<a id="a-4t"></a>今蒙佛恩睹如是事。<a id="a-4u"></a>世尊为王说微妙法。<a id="a-4v"></a>使心欢喜。<a id="a-4w"></a>王言。<a id="a-4x"></a>鸡头婆罗门快得善利。<a id="a-4y"></a>王曰。<a id="a-4z"></a>我欲还宫。<a id="a-50"></a>佛曰。<a id="a-51"></a>今正是时。<a id="a-52"></a>佛告鸡头曰。<a id="a-53"></a>汝可请王供一日食。<a id="a-54"></a>答曰如是。<a id="a-55"></a>即至王所举右手。<a id="a-56"></a>白王曰。<a id="a-57"></a>愿天王。<a id="a-58"></a>明日受请集此讲堂。<a id="a-59"></a>时王默然。<a id="a-5A"></a>时毗沙门天王明日清旦沐浴。<a id="a-5B"></a>鸡头与妙衣裳。<a id="a-5C"></a>手执香炉。<a id="a-5D"></a>向世尊所。<a id="a-5E"></a>头面着地便作是念。<a id="a-5F"></a>今正是时。<a id="a-5G"></a>饭食已办。<a id="a-5H"></a>愿垂临赴。<a id="a-5I"></a>佛僧围绕往诣讲堂。<a id="a-5J"></a>即就其座僧次第坐。<a id="a-5K"></a>时王严驾群臣围绕诣鸡头所。<a id="a-5L"></a>甘馔饮食味各百种。<a id="a-5M"></a>劝助鸡头饭佛及比丘僧(出罗阅城人民请佛经)</p>
  <h2 id="a5N">老乞婆罗门诵佛一偈儿子还相供养第四</h2>
  <p id="a5O">尔时世尊入舍卫城。<a id="a-5P"></a>时有异婆罗门。<a id="a-5Q"></a>年老根熟。<a id="a-5R"></a>执杖持钵家家乞食。<a id="a-5S"></a>世尊告曰。<a id="a-5T"></a>汝何以尔。<a id="a-5U"></a>答言。<a id="a-5V"></a>瞿昙。<a id="a-5W"></a>我有财物悉已付子。<a id="a-5X"></a>为其取妻然后舍是。<a id="a-5Y"></a>持钵乞食。<a id="a-5Z"></a>佛复告曰。<a id="a-5a"></a>汝能于我法受诵一偈。<a id="a-5b"></a>还为儿说。<a id="a-5c"></a>答佛能受。<a id="a-5d"></a>尔时世尊即说偈言。</p>
  <p id="a5e">生子心欢喜　　为子聚财物</p>
  <p id="a5f">复为娉娶妻　　而自舍出家</p>
  <p id="a5g">边鄙田宅儿　　违负于其父</p>
  <p id="a5h">人形罗刹心　　弃舍于尊老</p>
  <p id="a5i">老马无复用　　则夺其面麦</p>
  <p id="a5j">子少而父老　　家家行乞食</p>
  <p id="a5k">其杖为最胜　　非子离恩爱</p>
  <p id="a5l">为我防恶牛　　危险地得安</p>
  <p id="a5m">能却凶暴狗　　扶我暗处行</p>
  <p id="a5n">避深坑空井　　草木棘刺林</p>
  <p id="a5o">凭杖威力故　　跱立不堕落</p>
  <p id="a5p">时婆罗门从佛受偈。<a id="a-5q"></a>还家至门。<a id="a-5r"></a>先白大众。<a id="a-5s"></a>听我所说。<a id="a-5t"></a>然后诵偈如上。<a id="a-5u"></a>其子愧怖。<a id="a-5v"></a>即抱其父还将入家。<a id="a-5w"></a>摩身洗浴覆以衣被。<a id="a-5x"></a>立为家主。<a id="a-5y"></a>时婆罗门作是念。<a id="a-5z"></a>我今得胜族姓是沙门恩。<a id="a-60"></a>我经所说。<a id="a-61"></a>若为师者如师供养。<a id="a-62"></a>我今持上妙衣。<a id="a-63"></a>至世尊所面前问讯白佛言。<a id="a-64"></a>愿受此衣。<a id="a-65"></a>哀愍我故。<a id="a-66"></a>世尊即受。<a id="a-67"></a>更说种种法。<a id="a-68"></a>示教照喜(出佛为老婆罗门说偈经)</p>
  <p data-pb></p>
  <h2 id="a69">散若学射得妻第五</h2>
  <p id="a6A">去世时。<a id="a-6B"></a>有少婆罗门。<a id="a-6C"></a>名散若。<a id="a-6D"></a>往诣射师求学射术。<a id="a-6E"></a>师曰可学。<a id="a-6F"></a>散若于七年中常学此业。<a id="a-6G"></a>后问师曰。<a id="a-6H"></a>何时可罢。<a id="a-6I"></a>答曰。<a id="a-6J"></a>即索弓着箭。<a id="a-6K"></a>我暂入村待还后放。<a id="a-6L"></a>师即入村。<a id="a-6M"></a>散若待师良久而由不反。<a id="a-6N"></a>射前大树箭经伤蛇。<a id="a-6O"></a>师还问曰。<a id="a-6P"></a>汝未放箭耶。<a id="a-6Q"></a>答曰已放。<a id="a-6R"></a>师曰。<a id="a-6S"></a>汝若不放。<a id="a-6T"></a>于阎浮提为第一大师。<a id="a-6U"></a>既已放箭。<a id="a-6V"></a>若我死后次当汝。<a id="a-6W"></a>时师即庄严其女。<a id="a-6X"></a>以五百竿箭并一马车与之。<a id="a-6Y"></a>时散若受之。<a id="a-6Z"></a>当度旷野。<a id="a-6a"></a>时有五百贼。<a id="a-6b"></a>于旷野中食。<a id="a-6c"></a>散若遣妇从贼乞食。<a id="a-6d"></a>贼曰。<a id="a-6e"></a>观其所使非是常人。<a id="a-6f"></a>宜其与食。<a id="a-6g"></a>一贼曰。<a id="a-6h"></a>我曹犹活而听此人将妇乘车而去耶。<a id="a-6i"></a>散若射之。<a id="a-6j"></a>应一箭而死。<a id="a-6k"></a>随起随射莫不皆殒。<a id="a-6l"></a>唯贼师在语于妇言。<a id="a-6m"></a>汝脱衣置地。<a id="a-6n"></a>即脱衣。<a id="a-6o"></a>见复射之应箭而死。<a id="a-6p"></a>五百贼者即五百比丘。<a id="a-6q"></a>散若舍利弗也(出四分律三分第九卷)</p>
  <p data-pb></p>
  <h2 id="a6r">婆罗门以纳施佛得闻记第六</h2>
  <p id="a6s">入舍卫城分卫。<a id="a-6t"></a>身衣有少穿坏。<a id="a-6u"></a>有一婆罗门。<a id="a-6v"></a>见佛衣坏。<a id="a-6w"></a>即其家中得少白氎。<a id="a-6x"></a>持用施佛。<a id="a-6y"></a>唯愿如来当持此纳以用补衣。<a id="a-6z"></a>佛即受之。<a id="a-70"></a>佛与授记。<a id="a-71"></a>便于当来世。<a id="a-72"></a>两阿僧祇百劫之中当得作佛。<a id="a-73"></a>欢喜而去。<a id="a-74"></a>国中豪贤长者居士曰。<a id="a-75"></a>云何世尊小施大报。<a id="a-76"></a>各为如来破损好氎作种种衣。<a id="a-77"></a>过去有佛。<a id="a-78"></a>名毗钵尸。<a id="a-79"></a>时王名曰槃头。<a id="a-7A"></a>有一大臣。<a id="a-7B"></a>请佛及僧三月供养。<a id="a-7C"></a>佛即许可。<a id="a-7D"></a>时槃头王白佛言。<a id="a-7E"></a>贪得佛僧三月供养。<a id="a-7F"></a>佛告槃头。<a id="a-7G"></a>吾先已受彼大臣请。<a id="a-7H"></a>王告臣曰。<a id="a-7I"></a>佛处我国。<a id="a-7J"></a>云卿已请今可让我。<a id="a-7K"></a>臣答王言。<a id="a-7L"></a>若使大王保我身命。<a id="a-7M"></a>复保如来常住于此。<a id="a-7N"></a>国土常安隐者我乃息意。<a id="a-7O"></a>王更晓曰。<a id="a-7P"></a>卿请一日我复一日。<a id="a-7Q"></a>臣便可之。<a id="a-7R"></a>各满所愿。<a id="a-7S"></a>王为如来办具三衣。<a id="a-7T"></a>复为九万比丘各作七条衣。<a id="a-7U"></a>时大臣以衣食施佛及僧。<a id="a-7V"></a>则我身是(出贤愚经第十三卷)</p>
  <p data-pb></p>
  <h2 id="a7W">婆罗门以饼奉佛闻法得道第七</h2>
  <p id="a7X">婆罗门。<a id="a-7Y"></a>问妇言。<a id="a-7Z"></a>家中有[麩-夫+并]具。<a id="a-7a"></a>不欲随伴供养瞿昙沙门。<a id="a-7b"></a>妇言有。<a id="a-7c"></a>即作持往。<a id="a-7d"></a>遇国王大臣刹利婆罗门十八大聚落主在座。<a id="a-7e"></a>婆罗门不敢前。<a id="a-7f"></a>念言。<a id="a-7g"></a>佛是一切智者应知我心。<a id="a-7h"></a>佛遥唤来问。<a id="a-7i"></a>器中何等。<a id="a-7j"></a>答曰是饼。<a id="a-7k"></a>佛言。<a id="a-7l"></a>可行与众僧。<a id="a-7m"></a>答少不能遍。<a id="a-7n"></a>佛言。<a id="a-7o"></a>但与人行。<a id="a-7p"></a>一番犹故不减。<a id="a-7q"></a>乃至三遍尚不损耗。<a id="a-7r"></a>佛知其心。<a id="a-7s"></a>随从说法得须陀洹道(出僧祇律第二十九卷又出第六卷)</p>
  <p data-pb></p>
  <h2 id="a7t">拔抵婆罗门嗔失弟子生恶龙中为佛所降第八</h2>
  <p id="a7u">有龙王。<a id="a-7v"></a>名曰拔抵。<a id="a-7w"></a>志性暴虐。<a id="a-7x"></a>数为风雨霹雳雹杀人民。<a id="a-7y"></a>鸟兽蠕动死无央数。<a id="a-7z"></a>有尊罗汉万人共议。<a id="a-80"></a>若杀一人堕地狱一劫罪犹不毕。<a id="a-81"></a>今者此龙残害众生。<a id="a-82"></a>前后不呰。<a id="a-83"></a>转恐难度。<a id="a-84"></a>幸当共往谏止之耳。<a id="a-85"></a>时佛知之。<a id="a-86"></a>赞言善哉。<a id="a-87"></a>时诸罗汉万人俱行。<a id="a-88"></a>龙放风雨雷电霹雳。<a id="a-89"></a>万人惊怖顿伏来还。<a id="a-8A"></a>是时佛在耆阇崛山。<a id="a-8B"></a>与万菩萨万罗汉俱到龙所。<a id="a-8C"></a>龙便嗔恚。<a id="a-8D"></a>暴风疾雨雷雹霹雳。<a id="a-8E"></a>其放一雹令壁。<a id="a-8F"></a>方四十丈。<a id="a-8G"></a>若至地者入地四尺。<a id="a-8H"></a>欲以害佛及菩萨僧。<a id="a-8I"></a>时诸罗汉见龙灾变。<a id="a-8J"></a>各怀恐怖前依近佛。<a id="a-8K"></a>龙自见雹石化为华盖。<a id="a-8L"></a>复自念言。<a id="a-8M"></a>我当以身坚自盘结令四十丈。<a id="a-8N"></a>欲以扑佛及众僧上。<a id="a-8O"></a>即时自扑无所能中。<a id="a-8P"></a>举头开目谛视见佛。<a id="a-8Q"></a>疑是尊妙无上神人。<a id="a-8R"></a>于是小龙而皆自扑无所动摇。<a id="a-8S"></a>龙王是时即便命尽上生为天。<a id="a-8T"></a>诸余小龙亦皆并命得作天子。<a id="a-8U"></a>皆悉来下住于佛边。<a id="a-8V"></a>佛告阿难。<a id="a-8W"></a>汝知是天所从生不。<a id="a-8X"></a>对曰不及。<a id="a-8Y"></a>佛</p>
  <p data-pb></p>
  <h2 id="a8Z">婆罗门入定三百余年第九</h2>
  <p id="a8a">有婆罗门。<a id="a-8b"></a>不乐世务。<a id="a-8c"></a>潜隐山间一心思道。<a id="a-8d"></a>即入禅定三百余年。<a id="a-8e"></a>尘土没身草木生其体上。<a id="a-8f"></a>山下有诸畜养妻子婆罗门数百家。<a id="a-8g"></a>大小相共采薪上树。<a id="a-8h"></a>折取枯枝树根。<a id="a-8i"></a>连婆罗门额树既动摇。<a id="a-8j"></a>觉婆罗门禅从地中出。<a id="a-8k"></a>见采薪者问之。<a id="a-8l"></a>汝是何人。<a id="a-8m"></a>答曰。<a id="a-8n"></a>是婆罗门。<a id="a-8o"></a>余人是谁。<a id="a-8p"></a>答曰。<a id="a-8q"></a>是妻子。<a id="a-8r"></a>婆罗门笑曰。<a id="a-8s"></a>我入禅三百余岁。<a id="a-8t"></a>尚未敢称婆罗门。<a id="a-8u"></a>汝等何忍自称婆罗门乎(出十卷譬喻经第五卷)</p>
  <p data-pb></p>
  <h2 id="a8v">婆罗门儿妇信向见其后报第十</h2>
  <p id="a8w">昔者舍卫城东。<a id="a-8x"></a>有一婆罗门大富。<a id="a-8y"></a>其子娶妻。<a id="a-8z"></a>得事佛家女。<a id="a-90"></a>奉五戒持六斋。<a id="a-91"></a>常好布施沙门道士。<a id="a-92"></a>劝夫修施。<a id="a-93"></a>夫即开解。<a id="a-94"></a>白其父母。<a id="a-95"></a>父母大恚。<a id="a-96"></a>谓破吾门户。<a id="a-97"></a>妇持钱绢与夫。<a id="a-98"></a>夫持与守合婢。<a id="a-99"></a>婢持与守门奴。<a id="a-9A"></a>奴持往佛寺中。<a id="a-9B"></a>布施沙门烧香燃灯。<a id="a-9C"></a>夫妇共誓言。<a id="a-9D"></a>假令布施无福自己。<a id="a-9E"></a>又假令有福者。<a id="a-9F"></a>当使天下人皆共见之。<a id="a-9G"></a>时国俗三月三日。<a id="a-9H"></a>举国人民皆至水上作乐歌戏。<a id="a-9I"></a>时东南角有一天人。<a id="a-9J"></a>骑一白马乘空而过。<a id="a-9K"></a>众人仰问是何神灵。<a id="a-9L"></a>答曰。<a id="a-9M"></a>问后来者。<a id="a-9N"></a>须臾复有七宝殿舍。<a id="a-9O"></a>有玉女独坐其上。<a id="a-9P"></a>四大天神接殿飞行。<a id="a-9Q"></a>众人又问。<a id="a-9R"></a>君何功德。<a id="a-9S"></a>玉女亦云。<a id="a-9T"></a>问后来者。<a id="a-9U"></a>俄而后有四柱宝殿。<a id="a-9V"></a>有一天人有一玉女共坐其中。<a id="a-9W"></a>前后左右四部妓乐。<a id="a-9X"></a>十二天神共接其殿。<a id="a-9Y"></a>众人又问。<a id="a-9Z"></a>有何功德。<a id="a-9a"></a>亦答。<a id="a-9b"></a>问后来者。<a id="a-9c"></a>须臾复有二薜荔鬼。<a id="a-9d"></a>身长三丈。<a id="a-9e"></a>黑瘦丑陋饥渴苦痛。<a id="a-9f"></a>身中燋然。<a id="a-9g"></a>各捉大棒更相挝打。<a id="a-9h"></a>众人又问。<a id="a-9i"></a>答曰。<a id="a-9j"></a>诸君闻舍卫城东大富婆罗门不。<a id="a-9k"></a>骑白马者是守门奴。<a id="a-9l"></a>小殿玉女者是守合婢。<a id="a-9m"></a>大殿二人是我儿我儿妇。<a id="a-9n"></a>二鬼是婆罗门夫妇。<a id="a-9o"></a>前世愚痴不信正法。<a id="a-9p"></a>今当厄祸可复奈何(出十卷譬喻经第一卷)</p>
  <h2 id="a9q">婆罗门从佛意解第十一</h2>
  <p id="a9r">佛游婆罗门城。<a id="a-9s"></a>诸婆罗门王。<a id="a-9t"></a>知如来神德能感动群心。<a id="a-9u"></a>一食其化谁受我语。<a id="a-9v"></a>因共立制。<a id="a-9w"></a>若与佛食听佛语者罚金钱五百。<a id="a-9x"></a>时佛入城乞食。<a id="a-9y"></a>人皆闭门空钵而出。<a id="a-9z"></a>有一使人。<a id="a-A0"></a>以破瓦器盛臭[泳-永+(米*番)]淀出门弃之。<a id="a-A1"></a>见佛空钵信心清净。<a id="a-A2"></a>欲兴供养无由如愿。<a id="a-A3"></a>云今此弊食须者可取。<a id="a-A4"></a>佛知其意即受其施而说。<a id="a-A5"></a>女人施食十五劫。<a id="a-A6"></a>天上人间受福快乐不堕恶道。<a id="a-A7"></a>后得男身出家学道成辟支佛。<a id="a-A8"></a>边有一婆罗门。<a id="a-A9"></a>以偈说佛为食妄语。<a id="a-AA"></a>如此臭食果报乃重。<a id="a-AB"></a>佛即出舌覆面上至发际。<a id="a-AC"></a>语婆罗门。<a id="a-AD"></a>汝见经书颇有此舌而作妄语者不。<a id="a-AE"></a>婆罗门言。<a id="a-AF"></a>如此舌者必不妄言。<a id="a-AG"></a>未解小施而获大报耳。<a id="a-AH"></a>佛曰。<a id="a-AI"></a>汝曾见尼拘陀树荫覆贾客五百乘车犹不尽不。<a id="a-AJ"></a>答曰见。<a id="a-AK"></a>又问。<a id="a-AL"></a>此树种子大小。<a id="a-AM"></a>答曰。<a id="a-AN"></a>如芥子三分之一。<a id="a-AO"></a>又问。<a id="a-AP"></a>谁当信此。<a id="a-AQ"></a>答曰。<a id="a-AR"></a>眼所现见。<a id="a-AS"></a>又问。<a id="a-AT"></a>我亦如是。<a id="a-AU"></a>此老女人得大果报。<a id="a-AV"></a>如来福田良美所致。<a id="a-AW"></a>时婆罗门心开意解五体投地向佛悔过。<a id="a-AX"></a>佛为说法得初道果。<a id="a-AY"></a>即发大声告众人曰。<a id="a-AZ"></a>甘露门开如何不出。<a id="a-Aa"></a>诸婆罗门乞输金钱。<a id="a-Ab"></a>迎佛供养。<a id="a-Ac"></a>婆罗门王亦共臣民归命佛法。<a id="a-Ad"></a>城中男女皆得净信(出普曜经第五卷)</p>
  <h2 id="aAe">婆罗门持一斋不全生为树神能出饮食施诸饿者第十二</h2>
  <p id="aAf">昔有长者名须达。<a id="a-Ag"></a>请佛及僧广设大会。<a id="a-Ah"></a>道逢一人奉酪一瓶。<a id="a-Ai"></a>见一婆罗门请令提归。<a id="a-Aj"></a>既到见佛及僧欢喜便住。<a id="a-Ak"></a>听经持斋至暮乃还。<a id="a-Al"></a>其家妇甚怪之。<a id="a-Am"></a>亦不食至暮踧迫令食。<a id="a-An"></a>不终斋法后命尽。<a id="a-Ao"></a>其神乃在郁多罗国作大泽树神。<a id="a-Ap"></a>时有五百学士。<a id="a-Aq"></a>欲至三祠神池澡浴望仙。<a id="a-Ar"></a>资粮乏尽又无水浆。<a id="a-As"></a>遂已困乏。<a id="a-At"></a>遥望彼树想为泉水。<a id="a-Au"></a>皆到树下了无水泉。<a id="a-Av"></a>将成大困。<a id="a-Aw"></a>便共举声求哀树神救我等命。<a id="a-Ax"></a>树神即现半身。<a id="a-Ay"></a>举右手指头。<a id="a-Az"></a>自然出百味之食。<a id="a-B0"></a>手奉蜜浆种种具足。<a id="a-B1"></a>皆得盈饱。<a id="a-B2"></a>时五百人自共议曰。<a id="a-B3"></a>我等欲至神池澡浴望仙。<a id="a-B4"></a>此之巍巍仙道岂能胜乎。<a id="a-B5"></a>复问树神。<a id="a-B6"></a>作何功德圣德如此。<a id="a-B7"></a>树神答言。<a id="a-B8"></a>吾昔见佛在舍卫精舍。<a id="a-B9"></a>持八关斋。<a id="a-BA"></a>为妇所败不终斋法。<a id="a-BB"></a>神应生天。<a id="a-BC"></a>时五百人即共奉持斋法戒。<a id="a-BD"></a>后得须陀洹道(出诸经中要事)</p>
  <h2 id="aBE">婆罗门夫妇吞金钱为粮身坏人取为福即得道迹第十三</h2>
  <p id="aBF">昔有婆罗门。<a id="a-BG"></a>夫妇二人无有儿子。<a id="a-BH"></a>财富无数。<a id="a-BI"></a>临寿终时自相谓言。<a id="a-BJ"></a>各当吞钱以为资粮。<a id="a-BK"></a>其国俗法。<a id="a-BL"></a>死者不埋但着树下。<a id="a-BM"></a>各吞五十金钱死。<a id="a-BN"></a>身烂钱出。<a id="a-BO"></a>国中有一贤者行见之。<a id="a-BP"></a>愍然流泪伤其悭贪。<a id="a-BQ"></a>取为设福。<a id="a-BR"></a>请佛及僧尽心供办。<a id="a-BS"></a>擎饭佛前称名咒愿。<a id="a-BT"></a>时悭人夫妇。<a id="a-BU"></a>受饿鬼苦即生天上。<a id="a-BV"></a>为设福广请四辈。<a id="a-BW"></a>时生天者即得天眼知为作福。<a id="a-BX"></a>从天来下化作年少佐助檀越。<a id="a-BY"></a>佛言。<a id="a-BZ"></a>此厨间年少是真檀越。<a id="a-Ba"></a>至便说法即得道迹。<a id="a-Bb"></a>贤者亦得道迹。<a id="a-Bc"></a>众会欢喜皆得生天(出宿愿果报经)</p>
  <h2 id="aBd">婆罗门生美女佛言不好第十四</h2>
  <p id="aBe">佛在世时有一婆罗门。<a id="a-Bf"></a>生两女皆端正。<a id="a-Bg"></a>乃故悬金。<a id="a-Bh"></a>九十日内募索有能诃女丑者。<a id="a-Bi"></a>便当与金。<a id="a-Bj"></a>竟无应募者。<a id="a-Bk"></a>将至佛所。<a id="a-Bl"></a>佛便诃言。<a id="a-Bm"></a>此女皆丑无有一好。<a id="a-Bn"></a>阿难白佛言。<a id="a-Bo"></a>此女好而佛言恶。<a id="a-Bp"></a>有何不好。<a id="a-Bq"></a>佛言。<a id="a-Br"></a>人眼不视色是为好。<a id="a-Bs"></a>眼耳鼻口亦尔。<a id="a-Bt"></a>身不着细滑是为好。<a id="a-Bu"></a>身手不盗他财是为好手。<a id="a-Bv"></a>不犯此事是乃为好。<a id="a-Bw"></a>眼视色耳听音鼻嗅香。<a id="a-Bx"></a>身喜细滑。<a id="a-By"></a>手喜盗他财。<a id="a-Bz"></a>如此者皆非好也(出杂譬喻经)</p>
  <h2 id="aC0">大鬘与瓦师子为善知识共相劝信第十五</h2>
  <p id="aC1">往昔多狩邑。<a id="a-C2"></a>有婆罗门。<a id="a-C3"></a>为王太史。<a id="a-C4"></a>国中第一。<a id="a-C5"></a>有一子。<a id="a-C6"></a>头上有自然大鬘。<a id="a-C7"></a>因以为名。<a id="a-C8"></a>姿首端正有三十相。<a id="a-C9"></a>有一瓦师子。<a id="a-CA"></a>名难提婆罗。<a id="a-CB"></a>与大鬘少小亲交心相敬念。<a id="a-CC"></a>瓦师子精进勇猛慈仁孝从。<a id="a-CD"></a>其父母俱盲供养无乏。<a id="a-CE"></a>虽为瓦师手不掘地。<a id="a-CF"></a>唯取破墙崩岸及以鼠壤和用为器。<a id="a-CG"></a>若有买者。<a id="a-CH"></a>以谷麦麻豆置地取器。<a id="a-CI"></a>初不争价。<a id="a-CJ"></a>亦复不取金银财帛。<a id="a-CK"></a>唯取谷米供养而已。<a id="a-CL"></a>迦葉如来所住精舍。<a id="a-CM"></a>去多狩邑不远。<a id="a-CN"></a>与大比丘有二万人。<a id="a-CO"></a>皆是罗汉。<a id="a-CP"></a>护喜语大鬘曰。<a id="a-CQ"></a>共见迦葉如来。<a id="a-CR"></a>大鬘答曰。<a id="a-CS"></a>用见此道人。<a id="a-CT"></a>为直是髡头人耳。<a id="a-CU"></a>有何道哉。<a id="a-CV"></a>佛道难得。<a id="a-CW"></a>如是至三。<a id="a-CX"></a>护喜复语大鬘。<a id="a-CY"></a>共至水上澡浴乎。<a id="a-CZ"></a>大鬘答曰可尔。<a id="a-Ca"></a>便共诣水澡浴。<a id="a-Cb"></a>护喜举右手遥指示曰。<a id="a-Cc"></a>迦葉精舍去是不远。<a id="a-Cd"></a>可共暂见。<a id="a-Ce"></a>大鬘答曰。<a id="a-Cf"></a>用见此为。<a id="a-Cg"></a>护喜便捉大鬘衣牵。<a id="a-Ch"></a>大鬘脱衣舍走。<a id="a-Ci"></a>护喜便捉头牵曰。<a id="a-Cj"></a>为一过共见佛去来。<a id="a-Ck"></a>国俗讳捉人头法皆斩刑。<a id="a-Cl"></a>大鬘代其惊怖心念曰。<a id="a-Cm"></a>瓦师子分死捉我头耶。<a id="a-Cn"></a>护喜曰。<a id="a-Co"></a>我死。<a id="a-Cp"></a>死终不相置。<a id="a-Cq"></a>要当使卿见佛。<a id="a-Cr"></a>大鬘心念。<a id="a-Cs"></a>必当有好事耳。<a id="a-Ct"></a>乃使此人分死相捉。<a id="a-Cu"></a>大鬘曰。<a id="a-Cv"></a>放我头我随子去。<a id="a-Cw"></a>便还结头着衣。<a id="a-Cx"></a>相随诣迦葉佛。<a id="a-Cy"></a>护喜白佛言。<a id="a-Cz"></a>此大鬘者是我少小亲友。<a id="a-D0"></a>然其不识信三尊。<a id="a-D1"></a>愿世尊开化。<a id="a-D2"></a>大鬘童子睹佛相好。<a id="a-D3"></a>心念曰。<a id="a-D4"></a>书记所载相好尽有。<a id="a-D5"></a>唯无二事。<a id="a-D6"></a>时迦葉如来。<a id="a-D7"></a>便出广长舌以覆面上。<a id="a-D8"></a>及肉髻并覆两耳七过。<a id="a-D9"></a>舐头缩舌入口。<a id="a-DA"></a>光色出照大千世界。<a id="a-DB"></a>蔽日月明乃至阿迦腻吒天。<a id="a-DC"></a>光还绕身七匝从顶上入。<a id="a-DD"></a>以神足力现阴马藏。<a id="a-DE"></a>令大鬘独见。<a id="a-DF"></a>余人不睹。<a id="a-DG"></a>大鬘童子具足见佛三十二相。<a id="a-DH"></a>踊跃欢喜不能自胜。<a id="a-DI"></a>迦葉如来。<a id="a-DJ"></a>为大鬘童子说菩萨断功德。<a id="a-DK"></a>何等为断菩萨功德。<a id="a-DL"></a>法身不可行而行。<a id="a-DM"></a>口不可言而言。<a id="a-DN"></a>意不可念而念。<a id="a-DO"></a>是为菩萨三恶行。<a id="a-DP"></a>于是大鬘前礼佛足言。<a id="a-DQ"></a>我今忏悔愿佛许受。<a id="a-DR"></a>从今已往不复敢犯。<a id="a-DS"></a>如此至三。<a id="a-DT"></a>迦葉如来默然受之。<a id="a-DU"></a>大鬘童子护喜童子。<a id="a-DV"></a>俱礼佛足辞退而还。<a id="a-DW"></a>大鬘曰。<a id="a-DX"></a>卿为失利不为得利。<a id="a-DY"></a>我不喜见卿面。<a id="a-DZ"></a>不喜闻卿名。<a id="a-Da"></a>护喜答曰。<a id="a-Db"></a>何以故尔。<a id="a-Dc"></a>大鬘曰。<a id="a-Dd"></a>卿早从佛闻深法。<a id="a-De"></a>何能在家。<a id="a-Df"></a>护喜答曰。<a id="a-Dg"></a>我父母年老又复俱盲。<a id="a-Dh"></a>供养二亲何由出家。<a id="a-Di"></a>若我出家父母便终。<a id="a-Dj"></a>以是故不得出家耳。<a id="a-Dk"></a>大鬘语护喜曰。<a id="a-Dl"></a>我从迦葉佛闻菩萨行三恶缘对。<a id="a-Dm"></a>不复乐在家。<a id="a-Dn"></a>我欲从此还至佛所求为比丘。<a id="a-Do"></a>护喜报曰。<a id="a-Dp"></a>善哉大鬘。<a id="a-Dq"></a>得思惟力耶。<a id="a-Dr"></a>便可时还。<a id="a-Ds"></a>所以然者佛世难值。<a id="a-Dt"></a>大鬘童子即抱护喜。<a id="a-Du"></a>便绕三匝叉手谢曰。<a id="a-Dv"></a>我设有身口意过于卿者。<a id="a-Dw"></a>愿见原恕。<a id="a-Dx"></a>若卿指授正真大道。<a id="a-Dy"></a>于是大鬘说颂赞曰。</p>
  <p id="aDz">仁为我善友　　法友无所贪</p>
  <p id="aE0">导我以正道　　是友佛所誉</p>
  <p id="aE1">说是偈已。<a id="a-E2"></a>绕护喜三匝还诣精舍。<a id="a-E3"></a>而白佛言。<a id="a-E4"></a>宁可入道受具戒不。<a id="a-E5"></a>即度大鬘受具足戒。<a id="a-E6"></a>佛语舍利弗。<a id="a-E7"></a>时大鬘童子则我身是。<a id="a-E8"></a>大鬘父者今父王真净是。<a id="a-E9"></a>护喜者频劝我出家。<a id="a-EA"></a>则是作道善知识也。<a id="a-EB"></a>我前向护喜恶语道。<a id="a-EC"></a>迦葉佛秃头沙门有何道。<a id="a-ED"></a>故六年受日食一麻一米大豆小豆如是(出兴起行经下卷)</p>
  <p data-pb></p>
  <h2 id="aEE">婆罗门妇事佛为婿所患投河水竭婿方醒悟第十六</h2>
  <p id="aEF">昔有婆罗门。<a id="a-EG"></a>奉事外道。<a id="a-EH"></a>其妇事佛。<a id="a-EI"></a>语其婿言。<a id="a-EJ"></a>听我与佛作婢。<a id="a-EK"></a>悬幡盖烧香然灯。<a id="a-EL"></a>婿不听之。<a id="a-EM"></a>便作一幡悬于屋内。<a id="a-EN"></a>晨夕向礼。<a id="a-EO"></a>婿杀牛羊呼师解事。<a id="a-EP"></a>师到其门语言。<a id="a-EQ"></a>卿舍有佛幡盖。<a id="a-ER"></a>我不敢进。<a id="a-ES"></a>即入问妇。<a id="a-ET"></a>推觅得幡。<a id="a-EU"></a>婿嗔打妇。<a id="a-EV"></a>妇即投河。<a id="a-EW"></a>心至感神河水为竭。<a id="a-EX"></a>自然有七宝华盖其上。<a id="a-EY"></a>婿见斯瑞知佛可尊。<a id="a-EZ"></a>即舍外道奉事大法(出譬喻经)</p>
 </body>
</html>