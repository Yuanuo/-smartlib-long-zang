<!doctype html>
<html id="z3IBWOR1Ho" data-ver="1130">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第四(应始终佛部第四)</h1>
  <p id="a2">得道师宗一 托生王宫二 现迹成道三 阿难问葬法四 现般涅槃五 摩耶五衰相现六。</p>
  <p data-pb></p>
  <h2 id="a3">得道师宗第一</h2>
  <p id="a4">来昔在久远劫时。<a id="a-5"></a>行菩萨道。<a id="a-6"></a>为大国王。<a id="a-7"></a>父母崩亡。<a id="a-8"></a>让国与弟。<a id="a-9"></a>独行求道。<a id="a-A"></a>见一婆罗门。<a id="a-B"></a>姓瞿昙氏。<a id="a-C"></a>从之受学。<a id="a-D"></a>因同其姓。<a id="a-E"></a>入于深山。<a id="a-F"></a>禅思念道。<a id="a-G"></a>乞食还国。<a id="a-H"></a>国人不识。<a id="a-I"></a>呼小瞿昙。<a id="a-J"></a>自于城外甘蔗园中。<a id="a-K"></a>起立精舍。<a id="a-L"></a>有五百大贼。<a id="a-M"></a>劫盗官财。<a id="a-N"></a>经园边过。<a id="a-O"></a>明日步踪遂录菩萨。<a id="a-P"></a>以木贯身立大树下血流于地。<a id="a-Q"></a>大瞿昙氏飞来问曰。<a id="a-R"></a>有何罪酷乃至尔乎。<a id="a-S"></a>官人放弩射而杀之。<a id="a-T"></a>大瞿昙泣下沾棺。<a id="a-U"></a>取血湿土以为泥团。<a id="a-V"></a>持还精舍。<a id="a-W"></a>置左右二器中曰。<a id="a-X"></a>是道士若至诚者。<a id="a-Y"></a>天神当使血化为人。<a id="a-Z"></a>却后十月左即成男。<a id="a-a"></a>右即成女。<a id="a-b"></a>姓瞿昙氏。<a id="a-c"></a>男名舍夷。<a id="a-d"></a>贤劫中宝佛时又号释迦。<a id="a-e"></a>越寿五百万岁者是也(出十二游经)佛在摩竭提界。<a id="a-f"></a>善胜道场元吉树下。<a id="a-g"></a>德力降魔。<a id="a-h"></a>度二估客。<a id="a-i"></a>惟定光如来。<a id="a-j"></a>拜吾佛名云。<a id="a-k"></a>汝于来世九十一劫。<a id="a-l"></a>当得作佛。<a id="a-m"></a>字释迦文。<a id="a-n"></a>十号具足。<a id="a-o"></a>如我今也。<a id="a-p"></a>吾从是来。<a id="a-q"></a>积功累行。<a id="a-r"></a>六度四等修持不倦。<a id="a-s"></a>功报无遗大愿成果(出中本起上卷)</p>
  <p data-pb></p>
  <h2 id="at">现生王宫第二</h2>
  <p id="au">究竟菩萨。<a id="a-v"></a>在兜率天。<a id="a-w"></a>诘天共议。<a id="a-x"></a>当使菩萨现生何氏。<a id="a-y"></a>种英天子问曰。<a id="a-z"></a>一生补处降神何种。<a id="a-10"></a>答曰。<a id="a-11"></a>种姓有六十德者。<a id="a-12"></a>我当降之(文多不载)唯有释家久植德本。<a id="a-13"></a>迦维罗卫人。<a id="a-14"></a>大小和穆上下相承。<a id="a-15"></a>国富民乐渴仰一乘。<a id="a-16"></a>且白净王性行仁贤。<a id="a-17"></a>夫人姓瞿昙氏。<a id="a-18"></a>温良忠善护身口意。<a id="a-19"></a>已五百世为菩萨母。<a id="a-1A"></a>王后晏寝。<a id="a-1B"></a>菩萨化乘白象。<a id="a-1C"></a>冠日之精。<a id="a-1D"></a>入于胎中。<a id="a-1E"></a>身心安乐犹如深禅。<a id="a-1F"></a>诣无忧树下。<a id="a-1G"></a>遣使启王。<a id="a-1H"></a>时无忧林有十种瑞。<a id="a-1I"></a>一忽然广博。<a id="a-1J"></a>二土石变为金刚。<a id="a-1K"></a>三宝树行列。<a id="a-1L"></a>四沉香庄严。<a id="a-1M"></a>五华鬘充满。<a id="a-1N"></a>六众宝流出。<a id="a-1O"></a>七池生芙蓉。<a id="a-1P"></a>八天龙夜叉合掌而住。<a id="a-1Q"></a>九天女恭敬。<a id="a-1R"></a>十一切诸佛放光普照。<a id="a-1S"></a>王大欢喜。<a id="a-1T"></a>后身轻软。<a id="a-1U"></a>不想三毒。<a id="a-1V"></a>诸有疾者手摩必愈。<a id="a-1W"></a>既满十月临产之时。<a id="a-1X"></a>有三十二瑞。<a id="a-1Y"></a>一后园林木自然生果。<a id="a-1Z"></a>二陆地出青莲大如车轮。<a id="a-1a"></a>三枯树生华。<a id="a-1b"></a>四七宝车至。<a id="a-1c"></a>五地中宝藏自然涌出。<a id="a-1d"></a>六名香好华遍布远近。<a id="a-1e"></a>七雪山五百师子罗住城门。<a id="a-1f"></a>八五百白象皆住殿前。<a id="a-1g"></a>九细雨泽香。<a id="a-1h"></a>十百味饮食给诸饥渴(文多不载与诸本起同)。<a id="a-1i"></a>四月八日夜明星出时。<a id="a-1j"></a>后思园观游怜鞞树下。<a id="a-1k"></a>三千国土六反震动。<a id="a-1l"></a>沸宿陨落树即屈枝。<a id="a-1m"></a>母即攀执。<a id="a-1n"></a>诸天散华。<a id="a-1o"></a>从右胁生。<a id="a-1p"></a>身长丈六。<a id="a-1q"></a>即行七步。<a id="a-1r"></a>宝华承足。<a id="a-1s"></a>举手住而言。<a id="a-1t"></a>天上天下唯我为尊。<a id="a-1u"></a>三界皆苦何可乐者。<a id="a-1v"></a>释梵奉侍。<a id="a-1w"></a>四王接上金案。<a id="a-1x"></a>龙降香水以充洗浴。<a id="a-1y"></a>五百青衣各生力士。<a id="a-1z"></a>白马产驹。<a id="a-20"></a>黄羊生羔(瑞应本起云奴名车匿马名揵陟诸本起大同细异)。<a id="a-21"></a>后七日母便命终。<a id="a-22"></a>生忉利天。<a id="a-23"></a>太子幼稚应须料理。<a id="a-24"></a>时有说者。<a id="a-25"></a>唯大爱道是大子姨母。<a id="a-26"></a>清净无夫当能育养。<a id="a-27"></a>时白净王。<a id="a-28"></a>诣大爱道求为乳哺。<a id="a-29"></a>爱道奉。<a id="a-2A"></a>雪山梵志名阿夷头耆。<a id="a-2B"></a>见太子悲叹流涕。<a id="a-2C"></a>王问其故。<a id="a-2D"></a>答曰。<a id="a-2E"></a>仰庆大王。<a id="a-2F"></a>生此神人。<a id="a-2G"></a>昨天地大动。<a id="a-2H"></a>其正为此。<a id="a-2I"></a>我之相法。<a id="a-2J"></a>太子有三十二相。<a id="a-2K"></a>一体躯金色。<a id="a-2L"></a>二顶有肉髻。<a id="a-2M"></a>三其发绀青。<a id="a-2N"></a>四眉间白毫。<a id="a-2O"></a>五顶出日光。<a id="a-2P"></a>六目睫绀色。<a id="a-2Q"></a>七上下俱眴。<a id="a-2R"></a>八口四十齿。<a id="a-2S"></a>九齿白齐平。<a id="a-2T"></a>十方颊车。<a id="a-2U"></a>十一广长舌。<a id="a-2V"></a>十二合满堂。<a id="a-2W"></a>十三师子膺。<a id="a-2X"></a>十四身方正。<a id="a-2Y"></a>十五修臂。<a id="a-2Z"></a>十六指长。<a id="a-2a"></a>十七足跟满。<a id="a-2b"></a>十八安平正。<a id="a-2c"></a>十九内外握。<a id="a-2d"></a>二十合曼掌。<a id="a-2e"></a>二十一手千辐轮理。<a id="a-2f"></a>二十二足千辐轮理。<a id="a-2g"></a>二十三阴马藏。<a id="a-2h"></a>二十四鹿腨肠。<a id="a-2i"></a>二十五钩琐骨。<a id="a-2j"></a>二十六毛右旋。<a id="a-2k"></a>二十七一孔一毛。<a id="a-2l"></a>二十八皮毛细软。<a id="a-2m"></a>二十九不受尘水。<a id="a-2n"></a>三十胸有万字(瑞应同少二)。<a id="a-2o"></a>身有此者。<a id="a-2p"></a>若在家。<a id="a-2q"></a>为转轮圣王。<a id="a-2r"></a>七宝自至。<a id="a-2s"></a>若出家为自然佛。<a id="a-2t"></a>伤我年已晚暮。<a id="a-2u"></a>不睹佛兴。<a id="a-2v"></a>是故悲耳。<a id="a-2w"></a>王厚相赏给。<a id="a-2x"></a>告大爱道。<a id="a-2y"></a>深加敬护(出普耀经第二卷又出释迦谱第一卷)太子七岁。<a id="a-2z"></a>乘羊车。<a id="a-30"></a>众释导从。<a id="a-31"></a>往诣书师。<a id="a-32"></a>师名选友。<a id="a-33"></a>太子问曰。<a id="a-34"></a>师有何书见教。<a id="a-35"></a>答曰。<a id="a-36"></a>有梵佉留法。<a id="a-37"></a>可相教也。<a id="a-38"></a>太子曰。<a id="a-39"></a>异书有六十四种。<a id="a-3A"></a>何止二耶。<a id="a-3B"></a>师曰。<a id="a-3C"></a>愿闻其名。<a id="a-3D"></a>太子答曰。<a id="a-3E"></a>梵书佉留书。<a id="a-3F"></a>护众书。<a id="a-3G"></a>疾坚书。<a id="a-3H"></a>龙鬼书。<a id="a-3I"></a>乾闼婆书。<a id="a-3J"></a>阿须伦鹿轮书。<a id="a-3K"></a>天肠书。<a id="a-3L"></a>转数书。<a id="a-3M"></a>观空书(文多不载)欲以何书而见教耶。<a id="a-3N"></a>师不能解。<a id="a-3O"></a>赞叹而已。<a id="a-3P"></a>太子为诸童子。<a id="a-3Q"></a>分别本末。<a id="a-3R"></a>劝发道心(瑞应经云书缺二字以问师师不应达反启其志)太子年至十七。<a id="a-3S"></a>王为纳妃。<a id="a-3T"></a>简选数千。<a id="a-3U"></a>最后得一小国王。<a id="a-3V"></a>姓瞿昙氏。<a id="a-3W"></a>波须弗(梁言善觉)女名瞿夷。<a id="a-3X"></a>端正无比净如莲花。<a id="a-3Y"></a>八国争娉悉未许与。<a id="a-3Z"></a>王召现之。<a id="a-3a"></a>今为太子结娉卿女。<a id="a-3b"></a>善觉愁忧。<a id="a-3c"></a>若不许者必见征伐。<a id="a-3d"></a>若许与者八国成怨。<a id="a-3e"></a>女言。<a id="a-3f"></a>白净王国。<a id="a-3g"></a>武艺最胜。<a id="a-3h"></a>诸国所惮。<a id="a-3i"></a>王敕国内。<a id="a-3j"></a>却后七日。<a id="a-3k"></a>太子现术。<a id="a-3l"></a>能者宜集(长阿含经云执杖释种女云有术艺者妻之)调达扑杀一象。<a id="a-3m"></a>太子掷出城外。<a id="a-3n"></a>天文地理八万异术。<a id="a-3o"></a>无有及太子者。<a id="a-3p"></a>调达手搏太子少。<a id="a-3q"></a>太子接掷空中三反不损。<a id="a-3r"></a>复共射鼓。<a id="a-3s"></a>调达射中。<a id="a-3t"></a>四十里鼓不能过难。<a id="a-3u"></a>太子引弓弓皆软折。<a id="a-3v"></a>问有异弓任吾用者不。<a id="a-3w"></a>王曰。<a id="a-3x"></a>亡祖用弓奇异无双无能用者。<a id="a-3y"></a>在天寺中。<a id="a-3z"></a>取给太子。<a id="a-40"></a>一切诸释无能上者。<a id="a-41"></a>太子用射中百里鼓。<a id="a-42"></a>箭没地中涌泉自出至铁围山。<a id="a-43"></a>三千刹土六反震动。<a id="a-44"></a>即以瞿夷。<a id="a-45"></a>为太子第一夫人。<a id="a-46"></a>随世习俗现相娱乐(瑞应经云太子纳妻久不交接一手指妃腹后乃生男)又取移施长者女。<a id="a-47"></a>名耶惟檀。<a id="a-48"></a>为第二夫人。<a id="a-49"></a>又取释种长者女。<a id="a-4A"></a>名曰鹿野。<a id="a-4B"></a>为第三夫人。<a id="a-4C"></a>太子当作飞行皇帝。<a id="a-4D"></a>立三时殿。<a id="a-4E"></a>置六万婇女。<a id="a-4F"></a>罗云从天变没化现而生。<a id="a-4G"></a>太子后出东城门。<a id="a-4H"></a>王敕严治道路。<a id="a-4I"></a>莫令不净。<a id="a-4J"></a>太子威神之所建立。<a id="a-4K"></a>天化老人。<a id="a-4L"></a>头白齿落。<a id="a-4M"></a>目冥耳聋。<a id="a-4N"></a>柱杖偻步。<a id="a-4O"></a>太子知而故问。<a id="a-4P"></a>此何人也。<a id="a-4Q"></a>御者曰。<a id="a-4R"></a>是名老人。<a id="a-4S"></a>太子曰。<a id="a-4T"></a>人命如流难可得再。<a id="a-4U"></a>非独为人天下皆尔。<a id="a-4V"></a>回车还宫愍念不乐。<a id="a-4W"></a>后出城南门。<a id="a-4X"></a>遇见疾人。<a id="a-4Y"></a>大腹羸瘦卧于道侧。<a id="a-4Z"></a>问于御者。<a id="a-4a"></a>答曰。<a id="a-4b"></a>病人。<a id="a-4c"></a>太子曰。<a id="a-4d"></a>万物无常有身有苦。<a id="a-4e"></a>吾亦当然。<a id="a-4f"></a>即还入宫。<a id="a-4g"></a>后出城西门。<a id="a-4h"></a>见一死人。<a id="a-4i"></a>室家悲哭。<a id="a-4j"></a>御者曰。<a id="a-4k"></a>死人。<a id="a-4l"></a>人生有死。<a id="a-4m"></a>如春有冬。<a id="a-4n"></a>人物一贯。<a id="a-4o"></a>太子曰。<a id="a-4p"></a>夫死痛矣。<a id="a-4q"></a>精神剧矣。<a id="a-4r"></a>吾见死者。<a id="a-4s"></a>形坏体化。<a id="a-4t"></a>而神不灭。<a id="a-4u"></a>吾不能复以死受生。<a id="a-4v"></a>往来五道劳我精神。<a id="a-4w"></a>回车而还。<a id="a-4x"></a>复于他日。<a id="a-4y"></a>出城北门。<a id="a-4z"></a>见一沙门。<a id="a-50"></a>衣服齐整手执法器。<a id="a-51"></a>御者曰。<a id="a-52"></a>此名比丘。<a id="a-53"></a>弃舍情欲。<a id="a-54"></a>心喜一切。<a id="a-55"></a>欲度十方。<a id="a-56"></a>太子曰。<a id="a-57"></a>善哉。<a id="a-58"></a>是吾所乐。<a id="a-59"></a>我不辞王位而出家者。<a id="a-5A"></a>此则不应。<a id="a-5B"></a>即时静夜入王宫殿。<a id="a-5C"></a>光照远近。<a id="a-5D"></a>父王觉起。<a id="a-5E"></a>即启父曰。<a id="a-5F"></a>诸天劝助。<a id="a-5G"></a>今应出家。<a id="a-5H"></a>父王悲泣。<a id="a-5I"></a>何所志愿。<a id="a-5J"></a>何时当还。<a id="a-5K"></a>太子欲得四愿。<a id="a-5L"></a>一者不老。<a id="a-5M"></a>二者无病。<a id="a-5N"></a>三者不死。<a id="a-5O"></a>四者不别。<a id="a-5P"></a>假使父王与此四愿。<a id="a-5Q"></a>不复出家。<a id="a-5R"></a>王曰。<a id="a-5S"></a>自古及今无有得者。<a id="a-5T"></a>益大愁悲。<a id="a-5U"></a>即敕五百释子多勇力者。<a id="a-5V"></a>宿卫四门。<a id="a-5W"></a>城门开闭声闻四十里。<a id="a-5X"></a>裘夷意疑不离其侧。<a id="a-5Y"></a>太子念道清净不宜在家。<a id="a-5Z"></a>当处山林研精行禅。<a id="a-5a"></a>时年二十九。<a id="a-5b"></a>以四月七日夜半后。<a id="a-5c"></a>裘夷时得五梦。<a id="a-5d"></a>即便惊觉。<a id="a-5e"></a>太子问之。<a id="a-5f"></a>对曰。<a id="a-5g"></a>梦见须弥崩。<a id="a-5h"></a>明月落地。<a id="a-5i"></a>珠光忽灭。<a id="a-5j"></a>头发自堕。<a id="a-5k"></a>人夺我盖。<a id="a-5l"></a>菩萨知梦为我身耳。<a id="a-5m"></a>曰须弥不崩。<a id="a-5n"></a>明月续照。<a id="a-5o"></a>珠光不灭。<a id="a-5p"></a>头发不堕。<a id="a-5q"></a>伞盖犹存。<a id="a-5r"></a>且自安寐。<a id="a-5s"></a>慎莫忧失。<a id="a-5t"></a>夜观伎女百节皆空。<a id="a-5u"></a>譬如芭蕉。<a id="a-5v"></a>鼻涕目泪。<a id="a-5w"></a>乐器纵横。<a id="a-5x"></a>顾视其妻。<a id="a-5y"></a>具见形体。<a id="a-5z"></a>脑髓髑髅心肝肠胃。<a id="a-60"></a>外是革囊中盛臭秽。<a id="a-61"></a>犹如假借。<a id="a-62"></a>当还亦不得久。<a id="a-63"></a>三界无怗惟道是恃。<a id="a-64"></a>欲界诸天住于空中。<a id="a-65"></a>法行天子。<a id="a-66"></a>遥白太子。<a id="a-67"></a>时已至矣。<a id="a-68"></a>佛星适现。<a id="a-69"></a>唤车匿起。<a id="a-6A"></a>被于揵陟。<a id="a-6B"></a>四天王与无数夜叉龙等。<a id="a-6C"></a>皆被铠甲。<a id="a-6D"></a>从四方来。<a id="a-6E"></a>稽首致敬。<a id="a-6F"></a>诸天恐有留难。<a id="a-6G"></a>即遣厌神。<a id="a-6H"></a>入宫厌寐。<a id="a-6I"></a>城中男女悉皆寝极。<a id="a-6J"></a>孔雀众鸟莫不疲卧。<a id="a-6K"></a>车匿悲泣。<a id="a-6L"></a>门钥不开。<a id="a-6M"></a>四神捧举马足。<a id="a-6N"></a>踰出宫城。<a id="a-6O"></a>帝释前导。<a id="a-6P"></a>放大净光诣佛树下(出普耀经第三卷又出第四卷)</p>
  <h2 id="a6Q">现迹成道第三</h2>
  <p id="a6R">明晨报问。<a id="a-6S"></a>不知所在。<a id="a-6T"></a>王即追踪。<a id="a-6U"></a>前至王田。<a id="a-6V"></a>遥见太子。<a id="a-6W"></a>树为曲枝。<a id="a-6X"></a>随阴其上。<a id="a-6Y"></a>王自惊悟。<a id="a-6Z"></a>不识下马而为作礼。<a id="a-6a"></a>大子拜曰。<a id="a-6b"></a>今一适此。<a id="a-6c"></a>何宜枉驾。<a id="a-6d"></a>追念太子。<a id="a-6e"></a>不舍心怀。<a id="a-6f"></a>还召大臣。<a id="a-6g"></a>卿等弄子抱孙。<a id="a-6h"></a>共相娱慰。<a id="a-6i"></a>吾但一子。<a id="a-6j"></a>见别山居。<a id="a-6k"></a>取卿子弟五人。<a id="a-6l"></a>追而侍之。<a id="a-6m"></a>若中来还。<a id="a-6n"></a>当灭卿族。<a id="a-6o"></a>太子脱宝衣以付车匿。<a id="a-6p"></a>还启父王。<a id="a-6q"></a>及白裘夷。<a id="a-6r"></a>得道当还。<a id="a-6s"></a>不忘此誓。<a id="a-6t"></a>车匿奉辞。<a id="a-6u"></a>泪下如雨。<a id="a-6v"></a>白马长跪。<a id="a-6w"></a>舐菩萨足。<a id="a-6x"></a>王都还物。<a id="a-6y"></a>歔欷投地。<a id="a-6z"></a>裘夷抱马。<a id="a-70"></a>太子乘汝。<a id="a-71"></a>何忽独来。<a id="a-72"></a>甘果美泉皆无所乏。<a id="a-73"></a>菩萨自念。<a id="a-74"></a>欲作沙门至山水边。<a id="a-75"></a>天王知心。<a id="a-76"></a>持刀而下。<a id="a-77"></a>菩萨自剃头鬓。<a id="a-78"></a>帝释受发。<a id="a-79"></a>肉髻独存。<a id="a-7A"></a>成大沙门。<a id="a-7B"></a>至尼连水边。<a id="a-7C"></a>寂然闲居。<a id="a-7D"></a>遇一猎师。<a id="a-7E"></a>身着法服状如沙门。<a id="a-7F"></a>太子问曰。<a id="a-7G"></a>法服何名。<a id="a-7H"></a>答曰袈裟。<a id="a-7I"></a>鹿谓学道。<a id="a-7J"></a>心不恐畏。<a id="a-7K"></a>而来见附。<a id="a-7L"></a>以次杀之。<a id="a-7M"></a>用以自资。<a id="a-7N"></a>太子倍兴慈念。<a id="a-7O"></a>求以身衣。<a id="a-7P"></a>从其贸易。<a id="a-7Q"></a>猎师曰。<a id="a-7R"></a>王生长深宫。<a id="a-7S"></a>体肉细软。<a id="a-7T"></a>不更寒苦。<a id="a-7U"></a>恐坏王身。<a id="a-7V"></a>且又不净。<a id="a-7W"></a>太子曰。<a id="a-7X"></a>此圣贤之摽式。<a id="a-7Y"></a>但贸无苦也。<a id="a-7Z"></a>自当浣濯。<a id="a-7a"></a>诸天进食。<a id="a-7b"></a>却自不受。<a id="a-7c"></a>前行到摩竭国。<a id="a-7d"></a>人民见之。<a id="a-7e"></a>谓是帝释梵王诸天。<a id="a-7f"></a>太子知其所念。<a id="a-7g"></a>便坐树下。<a id="a-7h"></a>瓶沙王。<a id="a-7i"></a>即与群臣出诣道士。<a id="a-7j"></a>遥见光相。<a id="a-7k"></a>问是何神。<a id="a-7l"></a>从何国来。<a id="a-7m"></a>何所名字。<a id="a-7n"></a>太子答曰。<a id="a-7o"></a>吾出香山之东雪山之北。<a id="a-7p"></a>国名迦维。<a id="a-7q"></a>父名白净。<a id="a-7r"></a>母名摩耶。<a id="a-7s"></a>瓶沙问曰。<a id="a-7t"></a>将无是悉达乎。<a id="a-7u"></a>答曰是也。<a id="a-7v"></a>王即礼足曰。<a id="a-7w"></a>形相炳着。<a id="a-7x"></a>当君临四方。<a id="a-7y"></a>为转轮圣帝。<a id="a-7z"></a>四海颙颙。<a id="a-80"></a>冀神宝至。<a id="a-81"></a>何弃天位。<a id="a-82"></a>自放山薮。<a id="a-83"></a>答曰。<a id="a-84"></a>出生有死剧痛有四。<a id="a-85"></a>谓生老病死不可得离。<a id="a-86"></a>身为苦器。<a id="a-87"></a>忧畏无极。<a id="a-88"></a>若在尊宠。<a id="a-89"></a>则有憍慢。<a id="a-8A"></a>贪求快意天下苦患。<a id="a-8B"></a>吾厌此故。<a id="a-8C"></a>是以入山。<a id="a-8D"></a>彼六年勤苦。<a id="a-8E"></a>日食一麻一米。<a id="a-8F"></a>结跏趺坐亦不倾侧。<a id="a-8G"></a>风雨雷电四时不改。<a id="a-8H"></a>未曾举手以自障蔽。<a id="a-8I"></a>众人怪之。<a id="a-8J"></a>取草木投耳鼻中。<a id="a-8K"></a>亦不弃去。<a id="a-8L"></a>形体羸瘦。<a id="a-8M"></a>惟金色益显。<a id="a-8N"></a>光明远照耳。<a id="a-8O"></a>周竟六年。<a id="a-8P"></a>心自念言。<a id="a-8Q"></a>羸瘦如此。<a id="a-8R"></a>往诣佛树。<a id="a-8S"></a>后世有讥。<a id="a-8T"></a>谓饿而得道。<a id="a-8U"></a>吾宁啖柔软食。<a id="a-8V"></a>平复身体。<a id="a-8W"></a>然后成道。<a id="a-8X"></a>时有长者女。<a id="a-8Y"></a>出嫁生男。<a id="a-8Z"></a>心大欢喜。<a id="a-8a"></a>构千头牛展转相饮。<a id="a-8b"></a>取其纯乳作糜。<a id="a-8c"></a>欲祠树神。<a id="a-8d"></a>遣婢酒扫。<a id="a-8e"></a>见佛不识。<a id="a-8f"></a>还启大家云。<a id="a-8g"></a>树下有神端正妙好。<a id="a-8h"></a>女闻欢喜。<a id="a-8i"></a>欲取糜去。<a id="a-8j"></a>糜跳出釜丈余。<a id="a-8k"></a>不可取。<a id="a-8l"></a>女甚怪之。<a id="a-8m"></a>空中天曰。<a id="a-8n"></a>有大菩萨。<a id="a-8o"></a>已从坐起。<a id="a-8p"></a>汝本有愿。<a id="a-8q"></a>当先饭之。<a id="a-8r"></a>乃成正觉。<a id="a-8s"></a>女闻天言。<a id="a-8t"></a>即取乳糜。<a id="a-8u"></a>盛满金钵。<a id="a-8v"></a>往尼连水边。<a id="a-8w"></a>菩萨以神通力。<a id="a-8x"></a>入水洗浴。<a id="a-8y"></a>兜率天子。<a id="a-8z"></a>取天衣袈裟。<a id="a-90"></a>奉上菩萨。<a id="a-91"></a>即取着之。<a id="a-92"></a>住尼连水边。<a id="a-93"></a>长者女奉乳糜。<a id="a-94"></a>菩萨食之。<a id="a-95"></a>气力稍充。<a id="a-96"></a>往诣佛树。<a id="a-97"></a>路左一人。<a id="a-98"></a>名曰吉祥。<a id="a-99"></a>刈生菁草。<a id="a-9A"></a>柔滑不乱。<a id="a-9B"></a>菩萨谓吉祥曰。<a id="a-9C"></a>欲得草坐。<a id="a-9D"></a>地则大动。<a id="a-9E"></a>诸天化作八万佛树师子之座。<a id="a-9F"></a>天子各见菩萨独坐其座。<a id="a-9G"></a>薄福德者故见坐草。<a id="a-9H"></a>三界众生见菩萨坐佛树下(出胎经云坐阎浮树下受三十八日观树经行也)放大光明。<a id="a-9I"></a>掩蔽魔宫。<a id="a-9J"></a>波旬卧寐梦见三十二变。<a id="a-9K"></a>宫殿闇冥入于邪径。<a id="a-9L"></a>池水枯涸。<a id="a-9M"></a>乐器破坏。<a id="a-9N"></a>夜叉厌鬼头皆堕地。<a id="a-9O"></a>诸天舍去不从其语。<a id="a-9P"></a>集诸大臣说梦所见。<a id="a-9Q"></a>兴诸兵仗。<a id="a-9R"></a>并召千子。<a id="a-9S"></a>其五百子。<a id="a-9T"></a>导师等信乐菩萨。<a id="a-9U"></a>其五百子。<a id="a-9V"></a>恶目等随魔为乱。<a id="a-9W"></a>欲相降伏。<a id="a-9X"></a>魔有四女。<a id="a-9Y"></a>一名欲妃。<a id="a-9Z"></a>二名悦彼。<a id="a-9a"></a>三名快观。<a id="a-9b"></a>四名见从。<a id="a-9c"></a>往诣菩萨。<a id="a-9d"></a>绮语作媚。<a id="a-9e"></a>三十二种。<a id="a-9f"></a>姿并唇舌营嫔细视(文多不备载)愿得晨夜供事左右。<a id="a-9g"></a>答曰。<a id="a-9h"></a>汝形虽好心不端正。<a id="a-9i"></a>革囊盛屎。<a id="a-9j"></a>来欲何为。<a id="a-9k"></a>去吾不用。<a id="a-9l"></a>其三玉女化成老母。<a id="a-9m"></a>不能自复即还魔所(观佛三昧经云三玉女名勤异反见过患)魔毒益盛。<a id="a-9n"></a>召十八亿众。<a id="a-9o"></a>变为殊形。<a id="a-9p"></a>师子熊罴虫头人躯蛇虺之身。<a id="a-9q"></a>担山吐火。<a id="a-9r"></a>雷电霹雳。<a id="a-9s"></a>执持戈矛。<a id="a-9t"></a>菩萨喜心一毛不动。<a id="a-9u"></a>鬼兵不能近。<a id="a-9v"></a>菩萨尔时徐举眉间毫。<a id="a-9w"></a>拟阿鼻狱。<a id="a-9x"></a>令罪人见。<a id="a-9y"></a>白毫流澍大如车轮。<a id="a-9z"></a>火即暂灭。<a id="a-A0"></a>自忆前世所作罪业。<a id="a-A1"></a>心得清凉称南无佛。<a id="a-A2"></a>以是因缘受罪若毕。<a id="a-A3"></a>应生人中。<a id="a-A4"></a>魔见是相。<a id="a-A5"></a>憔悴懊恼。<a id="a-A6"></a>退还其宫。<a id="a-A7"></a>白毫复去。<a id="a-A8"></a>至第六天。<a id="a-A9"></a>见白毛孔。<a id="a-AA"></a>诸宝莲华。<a id="a-AB"></a>过去七佛现在华上。<a id="a-AC"></a>如是白毫上至无色。<a id="a-AD"></a>遍照一切如颇梨镜。<a id="a-AE"></a>八万四千天女。<a id="a-AF"></a>视波旬身。<a id="a-AG"></a>状如樵木。<a id="a-AH"></a>但瞻菩萨白毫相光。<a id="a-AI"></a>无数天子天女。<a id="a-AJ"></a>发菩提心。<a id="a-AK"></a>魔王还与佛相难。<a id="a-AL"></a>佛以智力伸手案地。<a id="a-AM"></a>应时地动。<a id="a-AN"></a>魔及官属。<a id="a-AO"></a>皆颠倒堕。<a id="a-AP"></a>降魔怨竟。<a id="a-AQ"></a>即成正觉(出普耀经第五卷又出第六卷)</p>
  <p id="aAR">与数千万众。<a id="a-AS"></a>入罗阅城。<a id="a-AT"></a>遥见之者。<a id="a-AU"></a>举手赞叹。<a id="a-AV"></a>或言善来。<a id="a-AW"></a>或言日月。<a id="a-AX"></a>或自归命。<a id="a-AY"></a>或相问讯。<a id="a-AZ"></a>为是天耶。<a id="a-Aa"></a>为帝释耶。<a id="a-Ab"></a>众人随逐。<a id="a-Ac"></a>瓶沙王在高楼上。<a id="a-Ad"></a>即问左右。<a id="a-Ae"></a>为有何故。<a id="a-Af"></a>有一大臣曰。<a id="a-Ag"></a>释子辞家游荡在外。<a id="a-Ah"></a>或能谋国。<a id="a-Ai"></a>当往诛之。<a id="a-Aj"></a>王曰。<a id="a-Ak"></a>此子绍位作转轮圣王。<a id="a-Al"></a>我等皆为臣佐。<a id="a-Am"></a>若使出家学道得佛。<a id="a-An"></a>愿为上首弟子。<a id="a-Ao"></a>最初说法。<a id="a-Ap"></a>先在其侧。<a id="a-Aq"></a>王载饮食。<a id="a-Ar"></a>往东山候之。<a id="a-As"></a>寻前礼足。<a id="a-At"></a>自称摩竭国瓶沙王者。<a id="a-Au"></a>今我是也。<a id="a-Av"></a>佛曰。<a id="a-Aw"></a>我先识矣。<a id="a-Ax"></a>何须致敬。<a id="a-Ay"></a>王即启曰。<a id="a-Az"></a>今献微供。<a id="a-B0"></a>以表单心。<a id="a-B1"></a>愿见纳受。<a id="a-B2"></a>佛默然受。<a id="a-B3"></a>王言。<a id="a-B4"></a>若成无上道。<a id="a-B5"></a>愿先见度。<a id="a-B6"></a>时阿兰诸弟子。<a id="a-B7"></a>遥见世尊。<a id="a-B8"></a>白其师言。<a id="a-B9"></a>今有一人。<a id="a-BA"></a>端政殊特。<a id="a-BB"></a>经趣师门。<a id="a-BC"></a>必当求为弟子也。<a id="a-BD"></a>阿兰乃说偈曰。</p>
  <p id="aBE">吾观远来士　　众相无缺漏</p>
  <p id="aBF">此自王世界　　终不见宗事</p>
  <p id="aBG">(出深浅学比丘经又出修行本经下卷)</p>
  <p data-pb></p>
  <h2 id="aBH">阿难问葬法第四</h2>
  <p id="aBI">难问葬。<a id="a-BJ"></a>佛言。<a id="a-BK"></a>我葬之法。<a id="a-BL"></a>如转轮圣王。<a id="a-BM"></a>先以香汤浴身。<a id="a-BN"></a>劫贝裹体。<a id="a-BO"></a>次以五百张白叠缠之。<a id="a-BP"></a>内金棺中。<a id="a-BQ"></a>灌以麻油。<a id="a-BR"></a>复以金棺置铁椁内。<a id="a-BS"></a>栴檀香椁。<a id="a-BT"></a>次绕其外。<a id="a-BU"></a>积众香薪厚衣其上。<a id="a-BV"></a>而阇维之。<a id="a-BW"></a>薪尽火灭。<a id="a-BX"></a>收取舍利。<a id="a-BY"></a>于四衢道。<a id="a-BZ"></a>起立塔庙。<a id="a-Ba"></a>表刹悬幡。<a id="a-Bb"></a>使见者思慕。<a id="a-Bc"></a>多所饶益。<a id="a-Bd"></a>佛言。<a id="a-Be"></a>有四种人应为起塔。<a id="a-Bf"></a>一如来。<a id="a-Bg"></a>二辟支佛。<a id="a-Bh"></a>三声闻。<a id="a-Bi"></a>四转轮王。<a id="a-Bj"></a>皆应香华幡盖伎乐供养。<a id="a-Bk"></a>佛于双树间。<a id="a-Bl"></a>铺置床座。<a id="a-Bm"></a>以头南首面向北方。<a id="a-Bn"></a>所以然者。<a id="a-Bo"></a>佛法流布。<a id="a-Bp"></a>当久住北方。<a id="a-Bq"></a>佛自牒僧伽梨。<a id="a-Br"></a>右胁如师子王。<a id="a-Bs"></a>累足而卧。<a id="a-Bt"></a>阿难又问。<a id="a-Bu"></a>阎浮提界有几种葬。<a id="a-Bv"></a>佛言。<a id="a-Bw"></a>无数。<a id="a-Bx"></a>我此国土。<a id="a-By"></a>有水葬火葬塔冢之葬。<a id="a-Bz"></a>振旦国人葬送之法。<a id="a-C0"></a>金银珍宝刻镂车乘。<a id="a-C1"></a>飞天伎乐铃钟歌咏。<a id="a-C2"></a>用悦终亡。<a id="a-C3"></a>身带衣服。<a id="a-C4"></a>盛置棺椁。<a id="a-C5"></a>妙香芬苾。<a id="a-C6"></a>千百万众送于山野。<a id="a-C7"></a>庄严处所。<a id="a-C8"></a>人民见者莫不欢欣。<a id="a-C9"></a>振旦边王。<a id="a-CA"></a>所领人民。<a id="a-CB"></a>欲葬之时成持棺椁。<a id="a-CC"></a>内石室中。<a id="a-CD"></a>疾病之日开看骸骨。<a id="a-CE"></a>洗浴求福使病得愈。<a id="a-CF"></a>又有命终无有棺椁。<a id="a-CG"></a>直取尸骸置高阁上。<a id="a-CH"></a>疾急之时。<a id="a-CI"></a>下尸咒愿。<a id="a-CJ"></a>以求福祐。<a id="a-CK"></a>佛言。<a id="a-CL"></a>我法中学欲修福时。<a id="a-CM"></a>当勤精进。<a id="a-CN"></a>行六波罗蜜。<a id="a-CO"></a>护持十善。<a id="a-CP"></a>可得生天。<a id="a-CQ"></a>向无上道(出灌顶经第六卷又出长阿含经第一卷)</p>
  <p data-pb></p>
  <h2 id="aCR">现般涅槃第五</h2>
  <p id="aCS">佛在拘尸那城力士生地阿夷罗跋提河边娑罗双树间。<a id="a-CT"></a>与大比丘八十亿百千人俱。<a id="a-CU"></a>前后围绕。<a id="a-CV"></a>二月十五日(菩萨从兜率天下经云三月八日)临涅槃时。<a id="a-CW"></a>以佛神力出大音声。<a id="a-CX"></a>乃至有顶。<a id="a-CY"></a>随其音类。<a id="a-CZ"></a>普告一切。<a id="a-Ca"></a>今日如来。<a id="a-Cb"></a>怜愍众生。<a id="a-Cc"></a>为作归依。<a id="a-Cd"></a>大觉世尊将欲涅槃。<a id="a-Ce"></a>一切众生若有所疑。<a id="a-Cf"></a>今悉可问。<a id="a-Cg"></a>为最后问(长阿含经云小异文多不可备载)佛晨朝时。<a id="a-Ch"></a>从其面门放种种光。<a id="a-Ci"></a>遍照大千世界。<a id="a-Cj"></a>乃至十方。<a id="a-Ck"></a>六趣众生。<a id="a-Cl"></a>遇斯光者。<a id="a-Cm"></a>罪垢烦恼一切消除。<a id="a-Cn"></a>众生见闻心大忧恼。<a id="a-Co"></a>同时举声。<a id="a-Cp"></a>悲号啼哭。<a id="a-Cq"></a>大地山海皆悉震动。<a id="a-Cr"></a>时人共言。<a id="a-Cs"></a>疾往佛所。<a id="a-Ct"></a>劝请如来。<a id="a-Cu"></a>莫般涅槃。<a id="a-Cv"></a>住世一劫。<a id="a-Cw"></a>诸大弟子迦旃延等。<a id="a-Cx"></a>遇佛光者。<a id="a-Cy"></a>其身战掉不能自持。<a id="a-Cz"></a>举声大叫生种种苦。<a id="a-D0"></a>复有八十百千诸比丘。<a id="a-D1"></a>六十亿比丘尼。<a id="a-D2"></a>皆阿罗汉。<a id="a-D3"></a>举身毛竖遍体血现。<a id="a-D4"></a>如波罗沙华。<a id="a-D5"></a>复有一亿恒河沙菩萨。<a id="a-D6"></a>位偕十住。<a id="a-D7"></a>二恒河沙优婆塞。<a id="a-D8"></a>三恒河沙优婆夷。<a id="a-D9"></a>四恒河沙离车。<a id="a-DA"></a>五恒河沙长者。<a id="a-DB"></a>六恒河沙诸王。<a id="a-DC"></a>七恒河沙王夫人。<a id="a-DD"></a>八恒河沙天女等。<a id="a-DE"></a>乃至十方佛及弟子。<a id="a-DF"></a>六道大众。<a id="a-DG"></a>见涅槃相。<a id="a-DH"></a>悲号啼哭不能自持。<a id="a-DI"></a>会中复有拘尸城工巧之子。<a id="a-DJ"></a>名曰纯陀。<a id="a-DK"></a>与十五人俱礼佛而言。<a id="a-DL"></a>唯愿世尊。<a id="a-DM"></a>及比丘众。<a id="a-DN"></a>哀受我等最后供养。<a id="a-DO"></a>我等从今。<a id="a-DP"></a>无主无亲无救无护。<a id="a-DQ"></a>贫穷饥困。<a id="a-DR"></a>欲从如来求将来食。<a id="a-DS"></a>唯愿哀受我等微供。<a id="a-DT"></a>然后涅槃。<a id="a-DU"></a>佛曰。<a id="a-DV"></a>我今为汝。<a id="a-DW"></a>除断贫穷。<a id="a-DX"></a>无上法雨雨汝身田。<a id="a-DY"></a>令生法牙。<a id="a-DZ"></a>令汝具足檀波罗蜜。<a id="a-Da"></a>时众欢喜。<a id="a-Db"></a>同声赞言。<a id="a-Dc"></a>希有纯陀。<a id="a-Dd"></a>佛受汝供。<a id="a-De"></a>汝真佛子。<a id="a-Df"></a>佛言。<a id="a-Dg"></a>纯陀。<a id="a-Dh"></a>今正是时。<a id="a-Di"></a>如来正尔当般涅槃。<a id="a-Dj"></a>第二第三亦复如是。<a id="a-Dk"></a>纯陀举声号哭。<a id="a-Dl"></a>复白大众。<a id="a-Dm"></a>我等今共。<a id="a-Dn"></a>五体投地。<a id="a-Do"></a>同声劝佛。<a id="a-Dp"></a>莫般涅槃。<a id="a-Dq"></a>佛告纯陀。<a id="a-Dr"></a>莫大啼哭自乱汝心。<a id="a-Ds"></a>我以哀愍汝及一切。<a id="a-Dt"></a>是故今日欲入涅槃。<a id="a-Du"></a>何以故。<a id="a-Dv"></a>诸佛法尔有为亦然。<a id="a-Dw"></a>速办所施。<a id="a-Dx"></a>不宜久停。<a id="a-Dy"></a>佛又从面门放五色光。<a id="a-Dz"></a>照纯陀身。<a id="a-E0"></a>纯陀身持肴膳。<a id="a-E1"></a>疾往佛所。<a id="a-E2"></a>忧悲怅怏。<a id="a-E3"></a>犹愿矜哀住寿一劫。<a id="a-E4"></a>佛言汝欲令我久住者。<a id="a-E5"></a>宜当奉最后具足檀波罗蜜。<a id="a-E6"></a>一切菩萨天人杂类。<a id="a-E7"></a>异口同音唱言。<a id="a-E8"></a>奇哉纯陀。<a id="a-E9"></a>成就大福。<a id="a-EA"></a>我等无德。<a id="a-EB"></a>所设供具则为唐捐。<a id="a-EC"></a>世尊欲令一切众望满足。<a id="a-ED"></a>于自身上。<a id="a-EE"></a>一一毛孔化无量佛。<a id="a-EF"></a>一一诸佛各有无量诸比丘僧。<a id="a-EG"></a>悉皆示现受其供养。<a id="a-EH"></a>释迦如来。<a id="a-EI"></a>自受纯陀所奉设者。<a id="a-EJ"></a>纯陀所持粳粮成熟之食。<a id="a-EK"></a>摩伽陀国满足八斛。<a id="a-EL"></a>以佛神力。<a id="a-EM"></a>皆悉充足一切大会(长阿含经小异文多不载)有疾右胁而卧。<a id="a-EN"></a>如他病人。<a id="a-EO"></a>告迦葉菩萨。<a id="a-EP"></a>是诸众生。<a id="a-EQ"></a>不知大乘方等密语。<a id="a-ER"></a>便谓。<a id="a-ES"></a>如来真实有疾。<a id="a-ET"></a>今于娑罗双树间。<a id="a-EU"></a>示现倚卧师子之床欲入涅槃。<a id="a-EV"></a>令诸未得阿罗汉果众弟子等及诸力士生大忧苦。<a id="a-EW"></a>令天人阿修罗等大设供养。<a id="a-EX"></a>又使诸人。<a id="a-EY"></a>以千端叠。<a id="a-EZ"></a>缠裹其身。<a id="a-Ea"></a>七宝为棺(菩萨从兜术天下经云如来自擗三衣各取三条铺金棺里以衬身卧两脚相累手以钵锡付授阿难)盛满香油。<a id="a-Eb"></a>积诸香木。<a id="a-Ec"></a>以火焚之。<a id="a-Ed"></a>唯除二端。<a id="a-Ee"></a>不可得烧。<a id="a-Ef"></a>一极衬身。<a id="a-Eg"></a>二最在外。<a id="a-Eh"></a>为诸众生。<a id="a-Ei"></a>分散舍利。<a id="a-Ej"></a>以为八分。<a id="a-Ek"></a>一切声闻弟子咸言。<a id="a-El"></a>如来入于涅槃。<a id="a-Em"></a>当知如来。<a id="a-En"></a>亦不毕定入于涅槃。<a id="a-Eo"></a>何以故。<a id="a-Ep"></a>如来常住不变易故。<a id="a-Eq"></a>已愿闻正法。<a id="a-Er"></a>当弃贪淫。<a id="a-Es"></a>遵承我教。<a id="a-Et"></a>精进行道。<a id="a-Eu"></a>是为最后佛之遗命。<a id="a-Ev"></a>宜共慎之。<a id="a-Ew"></a>汝诸比丘。<a id="a-Ex"></a>观佛仪容。<a id="a-Ey"></a>难得睹见。<a id="a-Ez"></a>却后一亿四千余岁。<a id="a-F0"></a>乃至弥勒佛耳。<a id="a-F1"></a>佛临涅槃。<a id="a-F2"></a>地大振动。<a id="a-F3"></a>诸天世人皆悉惊怖。<a id="a-F4"></a>诸有幽冥。<a id="a-F5"></a>日月光明。<a id="a-F6"></a>所不至处。<a id="a-F7"></a>皆蒙大明。<a id="a-F8"></a>各得相见。<a id="a-F9"></a>天散华香。<a id="a-FA"></a>时佛灭度。<a id="a-FB"></a>六欲天王。<a id="a-FC"></a>金毗罗神。<a id="a-FD"></a>密迹力士。<a id="a-FE"></a>佛母摩耶。<a id="a-FF"></a>双树娑罗园神。<a id="a-FG"></a>各作偈颂。<a id="a-FH"></a>诸比丘悲恸。<a id="a-FI"></a>各自歔欷而言。<a id="a-FJ"></a>如来灭度何其駃哉。<a id="a-FK"></a>群生长衰世间眼灭。<a id="a-FL"></a>阿那律告诸比丘。<a id="a-FM"></a>止止勿悲。<a id="a-FN"></a>诸天在上。<a id="a-FO"></a>傥有怪责。<a id="a-FP"></a>诸比丘问。<a id="a-FQ"></a>上有几天。<a id="a-FR"></a>答曰。<a id="a-FS"></a>充塞虚空岂可计量。<a id="a-FT"></a>皆于空中徘徊。<a id="a-FU"></a>搔扰悲号。<a id="a-FV"></a>擗踊歔欷而言。<a id="a-FW"></a>如来灭度何其駃哉。<a id="a-FX"></a>群生长衰世间眼灭(长阿含与双卷泥洹大同出大涅槃第一卷)阿难比丘今何所在。<a id="a-FY"></a>文殊师利言。<a id="a-FZ"></a>在娑罗林外。<a id="a-Fa"></a>去此十二由旬。<a id="a-Fb"></a>为六万四千亿魔之所娆乱。<a id="a-Fc"></a>是诸魔众悉自变身。<a id="a-Fd"></a>为如来像。<a id="a-Fe"></a>说种种法种种示现。<a id="a-Ff"></a>阿难念言。<a id="a-Fg"></a>昔所未见。<a id="a-Fh"></a>谁之所作。<a id="a-Fi"></a>将非释迦。<a id="a-Fj"></a>欲发是语。<a id="a-Fk"></a>都不从意。<a id="a-Fl"></a>阿难受大苦恼。<a id="a-Fm"></a>不能得来。<a id="a-Fn"></a>佛说大陀罗尼咒。<a id="a-Fo"></a>文殊受之。<a id="a-Fp"></a>至阿难所。<a id="a-Fq"></a>为魔诵说。<a id="a-Fr"></a>诸魔王等发菩提心。<a id="a-Fs"></a>文殊即与阿难俱还佛所(出菩萨从兜率天下经)诸末罗。<a id="a-Ft"></a>集于种种供养。<a id="a-Fu"></a>复竟一日以佛舍利。<a id="a-Fv"></a>置于床上。<a id="a-Fw"></a>诸末罗童举床。<a id="a-Fx"></a>皆不能胜。<a id="a-Fy"></a>阿那律言。<a id="a-Fz"></a>汝等且止。<a id="a-G0"></a>诸天欲留七日。<a id="a-G1"></a>展诸人民皆得供养。<a id="a-G2"></a>如来三从金棺里出金色臂。<a id="a-G3"></a>问阿难至。<a id="a-G4"></a>平治道路洒扫烧香未。<a id="a-G5"></a>云何阿难。<a id="a-G6"></a>吾前后所出。<a id="a-G7"></a>方等大乘。<a id="a-G8"></a>汝悉得不。<a id="a-G9"></a>阿难对曰。<a id="a-GA"></a>唯佛知之。<a id="a-GB"></a>佛言如是。<a id="a-GC"></a>诸经今为毕竟。<a id="a-GD"></a>七日末罗童子捧举四角擎。<a id="a-GE"></a>汝可持幡盖。<a id="a-GF"></a>烧香散华。<a id="a-GG"></a>作众伎乐前后导从。<a id="a-GH"></a>安详而行。<a id="a-GI"></a>入城东门。<a id="a-GJ"></a>遍诸街巷。<a id="a-GK"></a>出城北门。<a id="a-GL"></a>渡熙连禅河。<a id="a-GM"></a>到天冠寺。<a id="a-GN"></a>末罗使臣。<a id="a-GO"></a>积香木竟。<a id="a-GP"></a>火烧不然。<a id="a-GQ"></a>阿那律言。<a id="a-GR"></a>诸天意以灭火。<a id="a-GS"></a>迦葉将五百弟子从波波国还。<a id="a-GT"></a>愿见佛身。<a id="a-GU"></a>迦葉遇一尼干。<a id="a-GV"></a>手执曼陀罗华。<a id="a-GW"></a>问曰。<a id="a-GX"></a>知我师在不。<a id="a-GY"></a>答曰。<a id="a-GZ"></a>灭来七日。<a id="a-Ga"></a>我从彼得此华。<a id="a-Gb"></a>迦葉不悦。<a id="a-Gc"></a>五百弟子婉转号啕。<a id="a-Gd"></a>不能自胜。<a id="a-Ge"></a>悲欷言曰。<a id="a-Gf"></a>善逝涅槃何其駃哉。<a id="a-Gg"></a>时跋难陀言。<a id="a-Gh"></a>且莫啼哭。<a id="a-Gi"></a>我等于摩呵罗边。<a id="a-Gj"></a>或得解脱。<a id="a-Gk"></a>迦葉催诸比丘。<a id="a-Gl"></a>疾疾执持衣钵。<a id="a-Gm"></a>往拘尸城。<a id="a-Gn"></a>及见舍利。<a id="a-Go"></a>问阿难曰。<a id="a-Gp"></a>世尊舍利可得见不。<a id="a-Gq"></a>答曰。<a id="a-Gr"></a>劫贝裹。<a id="a-Gs"></a>白叠缠。<a id="a-Gt"></a>内金棺中。<a id="a-Gu"></a>藏铁椁内。<a id="a-Gv"></a>衣以香薪。<a id="a-Gw"></a>即欲焚难可得见。<a id="a-Gx"></a>迦葉三请。<a id="a-Gy"></a>答曰如初。<a id="a-Gz"></a>前至香[卄/積]。<a id="a-H0"></a>佛蹋重棺现于两足(四分律云棺椁自开出现双足)足下轮相有诸异色。<a id="a-H1"></a>即问阿难。<a id="a-H2"></a>答云。<a id="a-H3"></a>女人心软。<a id="a-H4"></a>前礼佛时。<a id="a-H5"></a>泪堕手捉。<a id="a-H6"></a>迦葉作礼。<a id="a-H7"></a>大众同拜。<a id="a-H8"></a>绕树三匝。<a id="a-H9"></a>各兴偈颂。<a id="a-HA"></a>香[卄/積]处处不烧自然(长阿含双卷涅槃略同文多不载)火极炽盛。<a id="a-HB"></a>难可止息。<a id="a-HC"></a>娑罗树神以力灭之(出涅槃长阿含双卷泥洹又出菩萨从兜术天下经)</p>
  <h2 id="aHD">摩耶五衰相第六</h2>
  <p id="aHE">佛般涅槃。<a id="a-HF"></a>摩耶夫人在于天上。<a id="a-HG"></a>五衰相现。<a id="a-HH"></a>一头上华萎。<a id="a-HI"></a>二腋下汗出。<a id="a-HJ"></a>三项中光灭。<a id="a-HK"></a>四两目数瞬。<a id="a-HL"></a>五不乐本座。<a id="a-HM"></a>又得五梦。<a id="a-HN"></a>一须弥山崩。<a id="a-HO"></a>四海水竭。<a id="a-HP"></a>二罗刹奔走挑人眼目。<a id="a-HQ"></a>三天失宝冠身无光明。<a id="a-HR"></a>四宝珠幢倒失如意珠。<a id="a-HS"></a>五师子啮身痛如刀割。<a id="a-HT"></a>得此梦已即便惊寤。<a id="a-HU"></a>此非吉祥。<a id="a-HV"></a>我昔在于白净王宫。<a id="a-HW"></a>因昼寝中。<a id="a-HX"></a>得希有梦。<a id="a-HY"></a>见一天子。<a id="a-HZ"></a>身黄金色。<a id="a-Ha"></a>乘白象王。<a id="a-Hb"></a>从诸天子。<a id="a-Hc"></a>作妙伎乐。<a id="a-Hd"></a>观日之精。<a id="a-He"></a>入我右胁。<a id="a-Hf"></a>身心安乐。<a id="a-Hg"></a>即便怀妊。<a id="a-Hh"></a>悉达太子为世照明。<a id="a-Hi"></a>令此五梦甚可怖畏。<a id="a-Hj"></a>必是我子涅槃之相。<a id="a-Hk"></a>时阿那律殡佛既毕。<a id="a-Hl"></a>升忉利天。<a id="a-Hm"></a>偈告摩耶。<a id="a-Hn"></a>摩耶气绝良久与诸眷属下双树间。<a id="a-Ho"></a>见僧伽梨及钵锡。<a id="a-Hp"></a>执之号恸。<a id="a-Hq"></a>绝而复苏曰。<a id="a-Hr"></a>我子福度天人。<a id="a-Hs"></a>今此诸物空无有主。<a id="a-Ht"></a>佛以神力令诸棺盖自然开发。<a id="a-Hu"></a>佛合掌而起。<a id="a-Hv"></a>放大光明。<a id="a-Hw"></a>问讯母言。<a id="a-Hx"></a>远屈来下。<a id="a-Hy"></a>诸行法尔。<a id="a-Hz"></a>愿勿啼泣。<a id="a-I0"></a>阿难虽自抑忍。<a id="a-I1"></a>白佛。<a id="a-I2"></a>后世众生必当问我。<a id="a-I3"></a>佛临灭度复何所说。<a id="a-I4"></a>云何答之。<a id="a-I5"></a>佛告阿难。<a id="a-I6"></a>汝当答言。<a id="a-I7"></a>佛已入涅槃。<a id="a-I8"></a>摩耶夫人下。<a id="a-I9"></a>如来为后不孝众生。<a id="a-IA"></a>从金棺出合掌问讯。<a id="a-IB"></a>并说上偈诸敬。<a id="a-IC"></a>此经名为佛临涅槃母子相见经。<a id="a-ID"></a>如是受持(出摩耶经下卷)</p>
 </body>
</html>