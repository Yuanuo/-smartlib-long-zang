<!doctype html>
<html id="z3IBWPA1IA" data-ver="705">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第二十六(行菩萨道诸国王部第十九之二)</h1>
  <p id="a2">和黑王因母疾悟道大行惠施一 二王以袈裟上佛得立不退之地二 萨和达王布施让国后还为王三 日难王弃国学道济三种命四 仙豫王护法杀婆罗门五 普明王诵般若偈得免班足王害六 阿阇贳王从文殊解疑得于信忍七 大光明王始发道心八 多福王事梵志增福太子奉佛两师角术九</p>
  <p data-pb></p>
  <h2 id="a3">和黑王因母疾悟道大行惠施第一</h2>
  <p id="a4">昔有国王。<a id="a-5"></a>名曰和黑。<a id="a-6"></a>处在边境未睹圣化。<a id="a-7"></a>奉事外道举国邪信。<a id="a-8"></a>杀生祭祠王母寝病。<a id="a-9"></a>求诸医神经历年岁。<a id="a-A"></a>未得除差。<a id="a-B"></a>更召国内诸婆罗门二百人。<a id="a-C"></a>而告之曰。<a id="a-D"></a>吾大夫人病困经久不知何故。<a id="a-E"></a>诸婆罗门言。<a id="a-F"></a>星宿倒错阴阳不调故使尔耳。<a id="a-G"></a>王曰。<a id="a-H"></a>作何方宜使得除愈。<a id="a-I"></a>婆罗门言。<a id="a-J"></a>当于城外平治净处。<a id="a-K"></a>郊祀四山日月星宿。<a id="a-L"></a>当得百头畜生种种异类及一小儿杀以祠天。<a id="a-M"></a>王自躬将母跪拜请命然后乃差。<a id="a-N"></a>王即奉命。<a id="a-O"></a>驱人及象马牛羊百虫之类。<a id="a-P"></a>随道悲鸣震动天地。<a id="a-Q"></a>从东门出当就祭坛杀以祠天。<a id="a-R"></a>佛怀大慈愍王顽愚。<a id="a-S"></a>即将徒众往向其国。<a id="a-T"></a>王遥见佛。<a id="a-U"></a>如日初出如月盛满光相炳然。<a id="a-V"></a>人民见者莫不爱敬。<a id="a-W"></a>祭餟之具皆愿求脱。<a id="a-X"></a>王为佛作礼叉手长跪问讯说。<a id="a-Y"></a>母病经久良医神祇无不周遍。<a id="a-Z"></a>今始欲行解谢星宿四山五岳。<a id="a-a"></a>为母请命冀蒙得差。<a id="a-b"></a>佛言。<a id="a-c"></a>欲得谷食当行耕种。<a id="a-d"></a>欲得大富当行布施。<a id="a-e"></a>欲得长寿当行大慈。<a id="a-f"></a>欲得智慧当行学问。<a id="a-g"></a>行此四事随其所种得其果实。<a id="a-h"></a>祠祀淫乱以邪为正。<a id="a-i"></a>杀生求生去生道远。<a id="a-j"></a>即说偈言。</p>
  <p id="ak">若人寿百岁　　勤事天下神</p>
  <p id="al">象马用祭祀　　不如行一慈</p>
  <p id="am">佛放光明烈照天地。<a id="a-n"></a>三涂八难莫不欢喜。<a id="a-o"></a>王闻法睹光即得道迹。<a id="a-p"></a>母闻情中悦豫所患消除。<a id="a-q"></a>二百梵志惭愧悔过皆为沙门(出慈仁法句譬喻经第二卷又出大乘方便经上卷)王于是后爱民若子。<a id="a-r"></a>五谷丰熟一国无灾毒。<a id="a-s"></a>人寿八万岁慈护众生如天帝释。<a id="a-t"></a>信敬三宝常行十善率化四镇一切人民。<a id="a-u"></a>时有贫者盗他财物。<a id="a-v"></a>财主得之。<a id="a-w"></a>王问何以盗。<a id="a-x"></a>答曰。<a id="a-y"></a>贫无自活仰违圣法。<a id="a-z"></a>王怅然曰。<a id="a-10"></a>民之饥者即我饿之。<a id="a-11"></a>寒者即我裸之。<a id="a-12"></a>吾势能令国无贫者。<a id="a-13"></a>民之苦乐在我而已。<a id="a-14"></a>即大赦国内。<a id="a-15"></a>出藏珍宝布施饥寒。<a id="a-16"></a>车马汤药恣意而取。<a id="a-17"></a>飞鸟走兽下及虫鱼王施之。<a id="a-18"></a>后国丰民富相率以道。<a id="a-19"></a>无十恶之名。<a id="a-1A"></a>鬼神助喜拥护其国。<a id="a-1B"></a>五谷丰登家有余财。<a id="a-1C"></a>即得五福。<a id="a-1D"></a>一者长寿。<a id="a-1E"></a>二者颜色更好。<a id="a-1F"></a>三者德动八方。<a id="a-1G"></a>四者无病增力。<a id="a-1H"></a>五者境内安隐心常悦乐(出度无极集经第三卷)</p>
  <p data-pb></p>
  <h2 id="a1I">二王以袈裟上佛得立不退之地第二</h2>
  <p id="a1J">有国王。<a id="a-1K"></a>以袈裟上佛。<a id="a-1L"></a>因发无上平等度意。<a id="a-1M"></a>佛般泥洹自烧其身。<a id="a-1N"></a>袈裟不然。<a id="a-1O"></a>取佛舍利起塔。<a id="a-1P"></a>灭尽袈裟故在。<a id="a-1Q"></a>后转无塔供事。<a id="a-1R"></a>袈裟积有年岁。<a id="a-1S"></a>不复闻佛法。<a id="a-1T"></a>每到斋日。<a id="a-1U"></a>国王大臣无数人民。<a id="a-1V"></a>以香华幡盖供养袈裟。<a id="a-1W"></a>转相承续更相法效未曾有废。<a id="a-1X"></a>后有国王。<a id="a-1Y"></a>念言。<a id="a-1Z"></a>先王及我敬事此衣。<a id="a-1a"></a>当得何福。<a id="a-1b"></a>为何等衣。<a id="a-1c"></a>莫有知者。<a id="a-1d"></a>佛国人来商贩治生。<a id="a-1e"></a>以白王言。<a id="a-1f"></a>我国有王。<a id="a-1g"></a>名悦头檀。<a id="a-1h"></a>生一圣子字为悉达。<a id="a-1i"></a>出家学道号名曰佛。<a id="a-1j"></a>身有三十二相。<a id="a-1k"></a>正着此衣。<a id="a-1l"></a>王闻欢喜。<a id="a-1m"></a>遣使请佛。<a id="a-1n"></a>商人言。<a id="a-1o"></a>若请佛者但烧香遥礼请之。<a id="a-1p"></a>即烧香熏请佛。<a id="a-1q"></a>愿佛明日。<a id="a-1r"></a>劳屈精神。<a id="a-1s"></a>香烟趣佛绕佛七匝。<a id="a-1t"></a>即于虚空化成华盖。<a id="a-1u"></a>时佛乃笑。<a id="a-1v"></a>口气光炎照无数刹。<a id="a-1w"></a>上升虚空与香共合。<a id="a-1x"></a>合成花盖俱还入顶。<a id="a-1y"></a>阿难白佛。<a id="a-1z"></a>而此香烟从何方来。<a id="a-20"></a>佛具告阿难。<a id="a-21"></a>应时三千大千国土为大震动。<a id="a-22"></a>彼国城门皆悉为金。<a id="a-23"></a>箜篌乐器不鼓自鸣。<a id="a-24"></a>妇女珠环皆悉作声。<a id="a-25"></a>百岁枯木更生。<a id="a-26"></a>王大恐怖呼问人言。<a id="a-27"></a>此何灾怪。<a id="a-28"></a>使我国动。<a id="a-29"></a>商人白王。<a id="a-2A"></a>世尊所至之处先现善相。<a id="a-2B"></a>皆王功德之所致。<a id="a-2C"></a>王即踊跃。<a id="a-2D"></a>宣语臣民。<a id="a-2E"></a>烧香迎佛。<a id="a-2F"></a>王心愿言。<a id="a-2G"></a>令我得如世尊侍者罗汉。<a id="a-2H"></a>王以袈裟奉上世尊。<a id="a-2I"></a>佛不能胜。<a id="a-2J"></a>下没地中乃至下方无数佛刹。<a id="a-2K"></a>悬止空中。<a id="a-2L"></a>下刹菩萨白彼佛言。<a id="a-2M"></a>是袈裟从何所来。<a id="a-2N"></a>亦不堕地。<a id="a-2O"></a>佛言。<a id="a-2P"></a>须臾自当有应。<a id="a-2Q"></a>释迦文佛。<a id="a-2R"></a>教目连舍利弗等五百弟子行取袈裟。<a id="a-2S"></a>各尽神足都不能致。<a id="a-2T"></a>佛告文殊往取复不能胜。<a id="a-2U"></a>佛言。<a id="a-2V"></a>此袈裟。<a id="a-2W"></a>前世人持上先佛。<a id="a-2X"></a>发大道意。<a id="a-2Y"></a>更无数世。<a id="a-2Z"></a>复还属王。<a id="a-2a"></a>今复上我。<a id="a-2b"></a>中欲取证。<a id="a-2c"></a>愿为声闻。<a id="a-2d"></a>是以袈裟故不可胜。<a id="a-2e"></a>所以者何。<a id="a-2f"></a>前意尊重则袈裟轻。<a id="a-2g"></a>后志于小故袈裟重。<a id="a-2h"></a>王闻佛教即自忏悔。<a id="a-2i"></a>我为国王。<a id="a-2j"></a>不欲令国内人愿处我位。<a id="a-2k"></a>若有此意。<a id="a-2l"></a>我谓之逆。<a id="a-2m"></a>佛为世尊。<a id="a-2n"></a>是故不敢愿求佛果。<a id="a-2o"></a>王及臣民皆发无上平等度意。<a id="a-2p"></a>袈裟自然于地踊出。<a id="a-2q"></a>王举袈裟。<a id="a-2r"></a>擎以上佛。<a id="a-2s"></a>愿为十方一切蠕动。<a id="a-2t"></a>受此袈裟。<a id="a-2u"></a>便为说经。<a id="a-2v"></a>王及群臣皆立不退转地(出折伏罗汉经)</p>
  <h2 id="a2w">萨和达王布施让国后还为王第三</h2>
  <p id="a2x">过去劫时有大国王号萨和达(梁言一切施)施诸沙门及一切人不逆其意。<a id="a-2y"></a>异国婆罗门子少丧其父。<a id="a-2z"></a>独与母姊弟居家甚贫苦。<a id="a-30"></a>其母曰。<a id="a-31"></a>今穷无自供。<a id="a-32"></a>可往诣萨和达王乞丐。<a id="a-33"></a>儿报母言。<a id="a-34"></a>我今未有所知。<a id="a-35"></a>先当学问然后乃行。<a id="a-36"></a>母不许。<a id="a-37"></a>儿先假贷索一两金。<a id="a-38"></a>可备一岁之粮。<a id="a-39"></a>乃出家行学一岁来归。<a id="a-3A"></a>母见逆问。<a id="a-3B"></a>汝诣萨和达王。<a id="a-3C"></a>儿复报母言。<a id="a-3D"></a>所学未通当复更学。<a id="a-3E"></a>母言。<a id="a-3F"></a>前金已尽。<a id="a-3G"></a>即复往至前所贷家。<a id="a-3H"></a>贷一两金。<a id="a-3I"></a>金主语儿。<a id="a-3J"></a>汝前取金既未还我。<a id="a-3K"></a>若复欲索。<a id="a-3L"></a>卿母及姊皆将上券尔乃可得。<a id="a-3M"></a>若至时不毕以为奴婢。<a id="a-3N"></a>便作券取归以付其母。<a id="a-3O"></a>复舍家学。<a id="a-3P"></a>复经一年。<a id="a-3Q"></a>所知粗备欲归。<a id="a-3R"></a>诣萨和达王。<a id="a-3S"></a>道中为债主所牵。<a id="a-3T"></a>及母姊弟将归锁系。<a id="a-3U"></a>婆罗门子语债主言。<a id="a-3V"></a>卿今系我终年无益。<a id="a-3W"></a>不如放我往诣萨和达王。<a id="a-3X"></a>乞丐得物相偿。<a id="a-3Y"></a>其主令去。<a id="a-3Z"></a>时异国兴兵。<a id="a-3a"></a>取萨和达王。<a id="a-3b"></a>王闻自念。<a id="a-3c"></a>人命短促会归无常。<a id="a-3d"></a>我少好布施。<a id="a-3e"></a>慈忍无伤不欲复与彼国共相拒逆。<a id="a-3f"></a>所以者何。<a id="a-3g"></a>但不须为备。<a id="a-3h"></a>亦勿恐怖。<a id="a-3i"></a>但且严出迎逆作礼恭敬承事。<a id="a-3j"></a>受其敕令使踰于我。<a id="a-3k"></a>诸臣白王。<a id="a-3l"></a>他国入界云何不备。<a id="a-3m"></a>王默然不应。<a id="a-3n"></a>如是至三。<a id="a-3o"></a>王言。<a id="a-3p"></a>不须拒逆。<a id="a-3q"></a>如我前言。<a id="a-3r"></a>诸臣奉旨。<a id="a-3s"></a>王言大善。<a id="a-3t"></a>各自安家慎莫劳扰。<a id="a-3u"></a>其王夜半即脱印绶默亡而去。<a id="a-3v"></a>彼王入国即领王位。<a id="a-3w"></a>便募索萨和达。<a id="a-3x"></a>其赏甚重。<a id="a-3y"></a>王出国行五百余里遥见一婆罗门子。<a id="a-3z"></a>二人相逢。<a id="a-40"></a>王问。<a id="a-41"></a>卿今欲何所至。<a id="a-42"></a>答曰。<a id="a-43"></a>欲诣萨和达。<a id="a-44"></a>我少小失父。<a id="a-45"></a>居家甚贫穷。<a id="a-46"></a>以母及姊弟。<a id="a-47"></a>持行质债。<a id="a-48"></a>欲乞丐赎之。<a id="a-49"></a>并得自济。<a id="a-4A"></a>王言。<a id="a-4B"></a>我是萨和达。<a id="a-4C"></a>有他国王欲得我国。<a id="a-4D"></a>不欲伤害是以避之。<a id="a-4E"></a>婆罗门子躄地大泣。<a id="a-4F"></a>不能自胜。<a id="a-4G"></a>王便谏晓使起不须复啼。<a id="a-4H"></a>所求索者今当相与。<a id="a-4I"></a>婆罗门子言。<a id="a-4J"></a>王今失国。<a id="a-4K"></a>当持何等以相济乞。<a id="a-4L"></a>王便报言。<a id="a-4M"></a>彼国王来见募甚重。<a id="a-4N"></a>卿今可截我头持往与之。<a id="a-4O"></a>在所求索皆可得也。<a id="a-4P"></a>于是婆罗门子即说偈言。</p>
  <p id="a4Q">世间杀父母　　命尽堕泥犁</p>
  <p id="a4R">今若加害王　　其罪等无异</p>
  <p id="a4S">我今实不忍　　加恶于大王</p>
  <p id="a4T">宁今身命尽　　终不造逆意</p>
  <p id="a4U">萨和达王。<a id="a-4V"></a>复语婆罗门子言。<a id="a-4W"></a>卿若不欲取我头者。<a id="a-4X"></a>便可截我鼻耳送之。<a id="a-4Y"></a>不复中王故也。<a id="a-4Z"></a>婆罗门子言。<a id="a-4a"></a>亦所不忍。<a id="a-4b"></a>王曰。<a id="a-4c"></a>缚送亦可。<a id="a-4d"></a>婆罗门子曰。<a id="a-4e"></a>能知彼王无所危害。<a id="a-4f"></a>于是王与婆罗门子相将共还。<a id="a-4g"></a>临至国二十余里。<a id="a-4h"></a>王言。<a id="a-4i"></a>卿可缚我。<a id="a-4j"></a>婆罗门子乃缚王。<a id="a-4k"></a>一国人民男女大小莫不啼哭崩绝。<a id="a-4l"></a>剧丧父母前诣宫门。<a id="a-4m"></a>诸臣即入。<a id="a-4n"></a>白彼王曰。<a id="a-4o"></a>前募萨和达者已为婆罗门子所缚送。<a id="a-4p"></a>今在宫门。<a id="a-4q"></a>彼王即言。<a id="a-4r"></a>便促现之。<a id="a-4s"></a>一切臣民见萨和达王。<a id="a-4t"></a>无不僻地而啼泣者。<a id="a-4u"></a>彼劫人王亦复泪出。<a id="a-4v"></a>而问诸臣。<a id="a-4w"></a>汝辈何以皆啼。<a id="a-4x"></a>诸臣白言。<a id="a-4y"></a>我等见萨和达王。<a id="a-4z"></a>弃国与王。<a id="a-50"></a>复持身施与婆罗门子。<a id="a-51"></a>所作不悔是故啼耳。<a id="a-52"></a>彼劫人王闻诸臣民各各说是。<a id="a-53"></a>即便躄地而大啼泣不能自胜。<a id="a-54"></a>即问婆罗门子。<a id="a-55"></a>汝本那得是王。<a id="a-56"></a>婆罗门子答王言。<a id="a-57"></a>我实贫穷。<a id="a-58"></a>以母姊弟行用质债。<a id="a-59"></a>闻此萨和达王大好布施故。<a id="a-5A"></a>从远来欲乞丐还赎母姊弟得自济活。<a id="a-5B"></a>于道中逢之共相问劳。<a id="a-5C"></a>萨和达王而语我言。<a id="a-5D"></a>我今弃国以与他王。<a id="a-5E"></a>无以相乞。<a id="a-5F"></a>我时愁忧酷毒无赖。<a id="a-5G"></a>时萨和达王。<a id="a-5H"></a>便教我截取其头送来与王。<a id="a-5I"></a>我时不敢。<a id="a-5J"></a>复令我截取鼻耳送之。<a id="a-5K"></a>我复不肯。<a id="a-5L"></a>遂相将还令缚送之。<a id="a-5M"></a>所问本末其实如此。<a id="a-5N"></a>于彼劫人王。<a id="a-5O"></a>闻婆罗门子所说。<a id="a-5P"></a>即复躄地涕泪。<a id="a-5Q"></a>如言。<a id="a-5R"></a>告敕诸臣。<a id="a-5S"></a>促解王缚洗浴衣被着其印绶还立为王。<a id="a-5T"></a>即上坐领国如故。<a id="a-5U"></a>于是彼王即长跪叉手赞叹。<a id="a-5V"></a>而说偈言。</p>
  <p id="a5W">自在本国时　　遥闻大王德</p>
  <p id="a5X">今来至于此　　见尊踰所闻</p>
  <p id="a5Y">巍巍积功德　　譬若纯金山</p>
  <p id="a5Z">其力坚如是　　无能动摇者</p>
  <p id="a5a">今见王所行　　于世甚无双</p>
  <p id="a5b">愿以国相还　　并奉所居界</p>
  <p id="a5c">愿归得本土　　修敬为臣礼</p>
  <p id="a5d">不复敢憍慢　　事王如尊天</p>
  <p id="a5e">佛言。<a id="a-5f"></a>时王萨和达者我身是也。<a id="a-5g"></a>彼国王者舍利弗是也。<a id="a-5h"></a>婆罗门子调达是也。<a id="a-5i"></a>成我六波罗蜜。<a id="a-5j"></a>三十二相十种力满诸功德。<a id="a-5k"></a>皆是调达恩。<a id="a-5l"></a>调达是我善知识。<a id="a-5m"></a>亦为善师(出佛说一切施主所行六度檀波罗蜜经)</p>
  <p data-pb></p>
  <h2 id="a5n">日难王弃国学道济三种命第四</h2>
  <p id="a5o">摩天罗国。<a id="a-5p"></a>有王名日难。<a id="a-5q"></a>学通神明靡幽不睹。<a id="a-5r"></a>觉世非常曰。<a id="a-5s"></a>吾身当朽为世粪坏。<a id="a-5t"></a>何国之可保。<a id="a-5u"></a>捐荣弃乐服上法服。<a id="a-5v"></a>一钵食为足。<a id="a-5w"></a>禀沙门戒山林为居积三十年。<a id="a-5x"></a>树边有坑深三十丈。<a id="a-5y"></a>时有猎者驰骋寻鹿堕于坑中时有一乌一蛇。<a id="a-5z"></a>俱时惊殒体皆毁伤。<a id="a-60"></a>仰天悲号有孤穷之音。<a id="a-61"></a>道士怆然火照见之。<a id="a-62"></a>涕泗交颈。<a id="a-63"></a>临坑告曰。<a id="a-64"></a>汝等无忧吾将拔汝。<a id="a-65"></a>即下长绳或衔或持。<a id="a-66"></a>遂获全命。<a id="a-67"></a>俱时谢曰。<a id="a-68"></a>吾等蒙道士仁惠无量。<a id="a-69"></a>得睹天日。<a id="a-6A"></a>愿终斯身给众所乏。<a id="a-6B"></a>道士曰。<a id="a-6C"></a>吾为国王。<a id="a-6D"></a>国大民多宫宝婇女诸国为上。<a id="a-6E"></a>愿即响应何求不得。<a id="a-6F"></a>吾以国为怨六尘为六</p>
  <p data-pb></p>
  <h2 id="a6G">仙豫王护法杀婆罗门第五</h2>
  <p id="a6H">昔阎浮提有大国王。<a id="a-6I"></a>名曰仙豫。<a id="a-6J"></a>爱重大乘其心纯善。<a id="a-6K"></a>无有粗恶嫉妒悭吝。<a id="a-6L"></a>口常宣说爱语善语。<a id="a-6M"></a>身常摄护贫穷孤独。<a id="a-6N"></a>布施精进无有休废。<a id="a-6O"></a>时世无佛声闻缘觉。<a id="a-6P"></a>时王爱乐大乘方等经典。<a id="a-6Q"></a>十二年中事婆罗门。<a id="a-6R"></a>供给所须过十二年。<a id="a-6S"></a>施安已讫。<a id="a-6T"></a>即作是言。<a id="a-6U"></a>师等今应发三菩提心。<a id="a-6V"></a>婆罗门言。<a id="a-6W"></a>大王。<a id="a-6X"></a>菩提之性是无所有。<a id="a-6Y"></a>大乘经典亦复如是。<a id="a-6Z"></a>大王。<a id="a-6a"></a>云何乃欲令人同于虚空。<a id="a-6b"></a>王闻婆罗门诽谤方等。<a id="a-6c"></a>即断其命。<a id="a-6d"></a>以是因缘不堕地狱。<a id="a-6e"></a>拥护摄持大乘经典。<a id="a-6f"></a>有如是力(出大涅槃经第十一卷)</p>
  <h2 id="a6g">普明王诵般若偈得免班足王害第六</h2>
  <p id="a6h">昔天罗国王有一太子。<a id="a-6i"></a>欲登王位。<a id="a-6j"></a>一名班足。<a id="a-6k"></a>受外道罗陀师教。<a id="a-6l"></a>应取千王头以祭冡神然后登王位。<a id="a-6m"></a>已得九百九十九王。<a id="a-6n"></a>所少一王。<a id="a-6o"></a>即北行万里得普明王。<a id="a-6p"></a>普明白班足言。<a id="a-6q"></a>愿听我一日饭食沙门顶礼三宝。<a id="a-6r"></a>班足许之。<a id="a-6s"></a>普明即依过去七佛法。<a id="a-6t"></a>一日二时讲般若波罗蜜八千偈竟。<a id="a-6u"></a>第一法师为王说偈。</p>
  <p id="a6v">劫烧终讫　　乾坤洞然　　须弥巨海</p>
  <p id="a6w">都为灰炀　　天龙福尽　　于中凋丧</p>
  <p id="a6x">二仪尚殒　　国有何常　　生老病死</p>
  <p id="a6y">轮转无际　　事与愿违　　忧悲为害</p>
  <p id="a6z">欲深祸重　　疮疣无外　　三界皆苦</p>
  <p id="a70">国有何赖　　有本自无　　因缘成诸</p>
  <p id="a71">盛者必衰　　实者必虚　　众生蠢蠢</p>
  <p id="a72">都如幻居　　声响俱空　　国土亦如</p>
  <p id="a73">识神无形　　假乘四蛇　　无眼保养</p>
  <p id="a74">以为乐车　　形无常主　　神无常家</p>
  <p id="a75">形神尚离　　岂有国耶</p>
  <p id="a76">时普明王。<a id="a-77"></a>与其眷属得法眼空。<a id="a-78"></a>王自证虚空等定闻法悟解。<a id="a-79"></a>还至天罗国班足王所。<a id="a-7A"></a>告九百九十九王言。<a id="a-7B"></a>就命时到人人皆应诵过去七佛仁王般若波罗蜜偈。<a id="a-7C"></a>班足问。<a id="a-7D"></a>诵何法。<a id="a-7E"></a>普明王即以上偈答王。<a id="a-7F"></a>王闻是法得空三昧。<a id="a-7G"></a>九百九十九王亦闻法已。<a id="a-7H"></a>皆证三空门定。<a id="a-7I"></a>时班足王极大欢喜。<a id="a-7J"></a>告诸王言。<a id="a-7K"></a>我为外道邪师所误。<a id="a-7L"></a>非君等过。<a id="a-7M"></a>皆还本国。<a id="a-7N"></a>各各请法师。<a id="a-7O"></a>讲般若波罗蜜名味句众。<a id="a-7P"></a>时班足王以国付弟。<a id="a-7Q"></a>出家为道证无生法忍。<a id="a-7R"></a>如十王地中说(出仁王般若经)</p>
  <p data-pb></p>
  <h2 id="a7S">阿阇世王从文殊解疑得于信忍第七</h2>
  <p id="a7T">阇世王白文殊师利言(普首童真经出白普首童真)唯愿加恩明且屈德就我宫食。<a id="a-7U"></a>答言以足可为供养。<a id="a-7V"></a>又佛法非以衣食故。<a id="a-7W"></a>王曰。<a id="a-7X"></a>当何以施之。<a id="a-7Y"></a>答言。<a id="a-7Z"></a>若深入微妙其事审谛。<a id="a-7a"></a>无所染污亦无所著。<a id="a-7b"></a>亦无所疑。<a id="a-7c"></a>亦无所畏难。<a id="a-7d"></a>又念诸法亦不念有无不念去来现在竟。<a id="a-7e"></a>又不当念一切可见者皆得加哀。<a id="a-7f"></a>王曰。<a id="a-7g"></a>如所言悉法之所载无有异也。<a id="a-7h"></a>唯以身故当加哀受请。<a id="a-7i"></a>文殊言。<a id="a-7j"></a>且止。<a id="a-7k"></a>其道者非以是之故。<a id="a-7l"></a>若饮若食。<a id="a-7m"></a>若王不念有吾我寿命人。<a id="a-7n"></a>以念是者以得加哀(如此往反甚长文多不载)王大欢喜问。<a id="a-7o"></a>有几人。<a id="a-7p"></a>舍利弗言。<a id="a-7q"></a>五百人。<a id="a-7r"></a>可悉令于宫食。<a id="a-7s"></a>还城敕办百味之食治其殿上。<a id="a-7t"></a>施诸幢幡帷帐华盖。<a id="a-7u"></a>以华布地悉以香薰。<a id="a-7v"></a>设五百高床。<a id="a-7w"></a>宫城市里皆悉扫除。<a id="a-7x"></a>布以华香人民奉迎。<a id="a-7y"></a>文殊如申臂顷便到东方。<a id="a-7z"></a>过八万二千佛土。<a id="a-80"></a>佛号常名闻。<a id="a-81"></a>其佛字惟净首。<a id="a-82"></a>今现在世。<a id="a-83"></a>有众菩萨更无异道。<a id="a-84"></a>其刹常转阿惟越致法轮。<a id="a-85"></a>其土常出三宝之声。<a id="a-86"></a>文殊白佛。<a id="a-87"></a>愿尽令诸。<a id="a-88"></a>菩萨到沙呵刹土。<a id="a-89"></a>至阿阇世所食。<a id="a-8A"></a>佛言。<a id="a-8B"></a>欲行者行(出阿阇世王经上卷)王闻。<a id="a-8C"></a>文殊师利且到从菩萨二万二千五百人。<a id="a-8D"></a>其比丘者五百人(普首童真经云二万二千菩萨及诸声闻)王自念。<a id="a-8E"></a>吾正作五百人具云何供当。<a id="a-8F"></a>应时天王名曰休息心。<a id="a-8G"></a>与尊阅叉名曰金毗。<a id="a-8H"></a>俱来与王相见曰。<a id="a-8I"></a>勿恐勿懅勿以为难。<a id="a-8J"></a>曰云何不难。<a id="a-8K"></a>报言。<a id="a-8L"></a>文殊者作沤和拘舍罗无极智慧。<a id="a-8M"></a>以功德光明具足而来。<a id="a-8N"></a>能以一饭与文殊等。<a id="a-8O"></a>若有三千大千一切人。<a id="a-8P"></a>索饭食者悉能饱之其食不尽。<a id="a-8Q"></a>是二万三千人何足为忧。<a id="a-8R"></a>文殊者其功德甚尊。<a id="a-8S"></a>而不可尽。<a id="a-8T"></a>王欢喜踊跃。<a id="a-8U"></a>将其伎乐自出奉迎俱时入宫。<a id="a-8V"></a>有一菩萨。<a id="a-8W"></a>名曰普视悉见。<a id="a-8X"></a>文殊敕三摩陀阿楼陀者。<a id="a-8Y"></a>令严治其处可容来者。<a id="a-8Z"></a>菩萨受教。<a id="a-8a"></a>四面视占则时悉办。<a id="a-8b"></a>复有菩萨。<a id="a-8c"></a>名曰法来则得。<a id="a-8d"></a>敕令具床。<a id="a-8e"></a>于弹指顷有二万三千床座种种庄严。<a id="a-8f"></a>菩萨声闻皆悉就坐。<a id="a-8g"></a>王白文殊。<a id="a-8h"></a>所作供具甚少。<a id="a-8i"></a>愿忍须臾今更办具。<a id="a-8j"></a>答言。<a id="a-8k"></a>所作已足勿复劳意。<a id="a-8l"></a>天王毗沙门。<a id="a-8m"></a>与家室仆从悉来而谒。<a id="a-8n"></a>皆恭事左右。<a id="a-8o"></a>释提桓因。<a id="a-8p"></a>自与大夫人。<a id="a-8q"></a>名曰首耶</p>
  <p data-pb></p>
  <h2 id="a8r">大光明王始发道心第八</h2>
  <p id="a8s">阿难知众所念。<a id="a-8t"></a>前白佛言世尊。<a id="a-8u"></a>从何因缘初发道心。<a id="a-8v"></a>佛言。<a id="a-8w"></a>过去远劫。<a id="a-8x"></a>此阎浮提有一大王。<a id="a-8y"></a>名大光明。<a id="a-8z"></a>福德聪明。<a id="a-90"></a>时边国王与为亲厚。<a id="a-91"></a>更相赠遗国之所珍。<a id="a-92"></a>时彼国王猎得二象。<a id="a-93"></a>白如颇梨七支拄地。<a id="a-94"></a>庄以杂宝极世之珍。<a id="a-95"></a>遣人往送。<a id="a-96"></a>时光明王见象心悦。<a id="a-97"></a>付象师散阇。<a id="a-98"></a>散阇奉敕。<a id="a-99"></a>不久调从。<a id="a-9A"></a>往白王言。<a id="a-9B"></a>象今已调。<a id="a-9C"></a>愿王观试。<a id="a-9D"></a>王会臣下令观试象。<a id="a-9E"></a>大众既集。<a id="a-9F"></a>王初升象出城游戏。<a id="a-9G"></a>象气猛壮。<a id="a-9H"></a>见有群象在莲华池。<a id="a-9I"></a>奔逐牸象遂至深林。<a id="a-9J"></a>时王身破出血。<a id="a-9K"></a>自惟必死。<a id="a-9L"></a>手搏树枝象去王住。<a id="a-9M"></a>下树坐地生大苦恼。<a id="a-9N"></a>象师叩头白言。<a id="a-9O"></a>愿王莫忧苦。<a id="a-9P"></a>象淫心息厌秽。<a id="a-9Q"></a>草思美饮食如是自还。<a id="a-9R"></a>王即告曰。<a id="a-9S"></a>吾不复用。<a id="a-9T"></a>象后果还。<a id="a-9U"></a>象师白王。<a id="a-9V"></a>象今还来。<a id="a-9W"></a>王言。<a id="a-9X"></a>我不须汝亦不须象。<a id="a-9Y"></a>散阇启王。<a id="a-9Z"></a>王若不须。<a id="a-9a"></a>唯愿观我调象之方。<a id="a-9b"></a>王即可之。<a id="a-9c"></a>寻使师作七铁丸烧令极赤。<a id="a-9d"></a>作已念言。<a id="a-9e"></a>象吞此丸决定当死。<a id="a-9f"></a>王后或悔白言。<a id="a-9g"></a>大王。<a id="a-9h"></a>此白象宝唯转轮王乃得之耳。<a id="a-9i"></a>今有小过不应丧失。<a id="a-9j"></a>王怒隆盛告言。<a id="a-9k"></a>远去。<a id="a-9l"></a>象师告象。<a id="a-9m"></a>吞此铁丸。<a id="a-9n"></a>若不吞者当以铁钩断裂汝脑。<a id="a-9o"></a>象知其心。<a id="a-9p"></a>我宁吞此热丸而死。<a id="a-9q"></a>屈膝向王垂泪望救。<a id="a-9r"></a>王怒徐视散阇告象何不吞丸。<a id="a-9s"></a>时象取丸置口吞之。<a id="a-9t"></a>入腹燋烂直过而死。<a id="a-9u"></a>丸堕地犹赤。<a id="a-9v"></a>王见乃悔。<a id="a-9w"></a>即告散阇。<a id="a-9x"></a>汝调象乃尔。<a id="a-9y"></a>何故在林不能制之。<a id="a-9z"></a>时净居天知光明王应发菩提心。<a id="a-A0"></a>即令象师跪答王言。<a id="a-A1"></a>我唯能调身不能调心。<a id="a-A2"></a>唯有佛能调心耳。<a id="a-A3"></a>王言。<a id="a-A4"></a>佛者何种。<a id="a-A5"></a>姓生。<a id="a-A6"></a>答二种姓生。<a id="a-A7"></a>一者智慧。<a id="a-A8"></a>二者大悲。<a id="a-A9"></a>勤行六事。<a id="a-AA"></a>所谓六波罗蜜。<a id="a-AB"></a>功德智慧悉具足已。<a id="a-AC"></a>号之为佛。<a id="a-AD"></a>王闻踊跃。<a id="a-AE"></a>即起洗浴更着新衣四向作礼。<a id="a-AF"></a>于一切众生起大悲心烧香立誓。<a id="a-AG"></a>愿我所有功德回向佛道。<a id="a-AH"></a>自调其心亦当调伏一切众生。<a id="a-AI"></a>若于地狱有所益者当入是狱。<a id="a-AJ"></a>终不舍于菩提之心。<a id="a-AK"></a>作是誓已。<a id="a-AL"></a>六种震动。<a id="a-AM"></a>诸山大海虚空之中自然乐声。<a id="a-AN"></a>佛告诸比丘。<a id="a-AO"></a>尔时白象吞铁丸者难陀是也。<a id="a-AP"></a>时象师者舍利弗是也。<a id="a-AQ"></a>光明王者我身是也。<a id="a-AR"></a>我于尔时见象调从始发道心(出贤愚经第三卷)</p>
  <h2 id="aAS">多福王事梵志增福太子奉佛两师角术第九</h2>
  <p id="aAT">昔有国王。<a id="a-AU"></a>名曰多福。<a id="a-AV"></a>太子名曰增福。<a id="a-AW"></a>王奉六师。<a id="a-AX"></a>其子事佛。<a id="a-AY"></a>世无沙门。<a id="a-AZ"></a>唯一白衣以为师首。<a id="a-Aa"></a>外道五百人嫉其名德。<a id="a-Ab"></a>即白王言。<a id="a-Ac"></a>国事两法令心不一。<a id="a-Ad"></a>愿与佛师各现奇德。<a id="a-Ae"></a>约不如者役属为奴。<a id="a-Af"></a>王即可之。<a id="a-Ag"></a>外道与师克日结约。<a id="a-Ah"></a>王前各试功艺。<a id="a-Ai"></a>梵志善射即行入山。<a id="a-Aj"></a>五百人各射大鹿。<a id="a-Ak"></a>皆贯左目负来角伎。<a id="a-Al"></a>贤者入山精思念佛。<a id="a-Am"></a>求威佐助以彰大道。<a id="a-An"></a>有五色鹿踊从地出。<a id="a-Ao"></a>欢喜持归。<a id="a-Ap"></a>外道知之。<a id="a-Aq"></a>伺贤者行。<a id="a-Ar"></a>往语其妇曰。<a id="a-As"></a>卿夫舍家作沙门。<a id="a-At"></a>但坐此鹿。<a id="a-Au"></a>破汝家法。<a id="a-Av"></a>妇闻恚怒以鹿乞之。<a id="a-Aw"></a>贤者来归不见其鹿。<a id="a-Ax"></a>即问所在。<a id="a-Ay"></a>妇曰。<a id="a-Az"></a>此不祥之物今已失去。<a id="a-B0"></a>夫甚愁忧。<a id="a-B1"></a>复还山中至诚悔过。<a id="a-B2"></a>即有明月神珠忽从地出。<a id="a-B3"></a>便持此珠察梵志出行。<a id="a-B4"></a>往诣其门炫卖奇物。<a id="a-B5"></a>梵志妇曰。<a id="a-B6"></a>吾家亦有异物可以相比。<a id="a-B7"></a>即出五色鹿。<a id="a-B8"></a>贤者便言。<a id="a-B9"></a>王使吾赍此鹿。<a id="a-BA"></a>汝今盗之其罪不测。<a id="a-BB"></a>妇遽还之。<a id="a-BC"></a>至其试日。<a id="a-BD"></a>梵志各送鹿皆伤左眼既秽且臭。<a id="a-BE"></a>王甚惋之。<a id="a-BF"></a>贤者来奉奏神鹿赍明月神珠入王殿上。<a id="a-BG"></a>二物飞腾俱戏星流电耀。<a id="a-BH"></a>举宫赞奇。<a id="a-BI"></a>婆罗门五百人。<a id="a-BJ"></a>知术艺不如。<a id="a-BK"></a>即役为奴。<a id="a-BL"></a>其妇为婢。<a id="a-BM"></a>贤者导示经教以为弟子(出杂譬喻经第三卷)</p>
 </body>
</html>