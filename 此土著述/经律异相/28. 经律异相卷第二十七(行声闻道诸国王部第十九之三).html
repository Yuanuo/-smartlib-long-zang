<!doctype html>
<html id="z3IBWPC1IB" data-ver="880">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第二十七(行声闻道诸国王部第十九之三)</h1>
  <p id="a2">波罗奈王得辟支佛一 月氏王造三十二塔成罗汉道二 摩诃劫宾宁王伐舍卫遇佛得道三 有德王拥护弘法法师失命为佛弟子四 功德庄严王请佛得道五 蓝达王因目连悟道六 普安王化四王闻法得道七 婆罗门王舍于国俸布施得道八 摩达王从罗汉闻法得道九 乾陀王舍外习内得须陀洹道十 普达王遇佛得道十一</p>
  <p data-pb></p>
  <h2 id="a3">波罗奈王得辟支佛第一</h2>
  <p id="a4">罗奈王。<a id="a-5"></a>夏暑热时处高楼上。<a id="a-6"></a>坐七宝床令青衣摩。<a id="a-7"></a>牛头栴檀香涂身。<a id="a-8"></a>青衣臂多着钏摩王身。<a id="a-9"></a>时钏声满耳王甚患之。<a id="a-A"></a>教次第令脱钏。<a id="a-B"></a>唯独一钏寂然无声。<a id="a-C"></a>王时悟曰。<a id="a-D"></a>国家臣民婇女多事多恼亦复如是。<a id="a-E"></a>即时离欲独处思惟得辟支佛。<a id="a-F"></a>须发自落着自然衣。<a id="a-G"></a>从楼阁去以己神足力出家入山。<a id="a-H"></a>如是因缘中品辟支佛也。<a id="a-I"></a>有人愿作辟支佛。<a id="a-J"></a>种此善根。<a id="a-K"></a>时世无</p>
  <p data-pb></p>
  <h2 id="aL">月氏王造三十二塔成罗汉道第二</h2>
  <p id="aM">氏国王。<a id="a-N"></a>欲求佛道故作三十二塔。<a id="a-O"></a>为供养相一一作之至三十一。<a id="a-P"></a>时有恶人触王。<a id="a-Q"></a>王心退转。<a id="a-R"></a>如此恶人云何可度。<a id="a-S"></a>即时回心舍生死向涅槃。<a id="a-T"></a>作第三十二浮图以求解脱。<a id="a-U"></a>由是因缘成罗汉道。<a id="a-V"></a>是故此寺名波罗提木叉(梁言解脱)自尔以来未满二百年。<a id="a-W"></a>此寺犹在。<a id="a-X"></a>吾亦见之(出杂宝藏经)</p>
  <p data-pb></p>
  <h2 id="aY">摩诃劫宾宁王伐舍卫遇佛得道第三</h2>
  <p id="aZ">舍卫国王名波斯匿。<a id="a-a"></a>于时南方有国。<a id="a-b"></a>名曰金地。<a id="a-c"></a>其王字劫宾宁。<a id="a-d"></a>太子名摩诃劫宾宁。<a id="a-e"></a>父崩太子即位。<a id="a-f"></a>体性聪勇。<a id="a-g"></a>领三万六千小国。<a id="a-h"></a>威风远振莫不摧伏。<a id="a-i"></a>然与中土不相交通。<a id="a-j"></a>后有商客往到金地。<a id="a-k"></a>以四端细氎奉上彼王。<a id="a-l"></a>王问商客言。<a id="a-m"></a>此物甚好为出何处。<a id="a-n"></a>启曰。<a id="a-o"></a>出于中国。<a id="a-p"></a>王复问言。<a id="a-q"></a>其中国者号字云何。<a id="a-r"></a>答曰。<a id="a-s"></a>名罗悦只。<a id="a-t"></a>又名舍卫。<a id="a-u"></a>王复问言。<a id="a-v"></a>中国王以何等故不来献我。<a id="a-w"></a>又答曰。<a id="a-x"></a>各自霸土威名相齐。<a id="a-y"></a>故不来耳。<a id="a-z"></a>王自思惟。<a id="a-10"></a>今当加威令彼率伏。<a id="a-11"></a>复问商客。<a id="a-12"></a>中国诸王何者最大。<a id="a-13"></a>白言。<a id="a-14"></a>舍卫国王为第一大。<a id="a-15"></a>即便遣使诣舍卫国。<a id="a-16"></a>持书示教其理委备告语其王。<a id="a-17"></a>波斯匿言。<a id="a-18"></a>我之威风遍阎浮提。<a id="a-19"></a>卿何所恃断绝使命。<a id="a-1A"></a>今故遣使共卿相闻。<a id="a-1B"></a>却后七日与我相见。<a id="a-1C"></a>设不如是吾当兴兵破汝国界。<a id="a-1D"></a>波斯匿闻深用惊惶。<a id="a-1E"></a>即往诣佛具白斯事。<a id="a-1F"></a>佛告王言。<a id="a-1G"></a>还语使云。<a id="a-1H"></a>我不大更有大王。<a id="a-1I"></a>王奉佛教。<a id="a-1J"></a>告彼使言。<a id="a-1K"></a>世有圣王。<a id="a-1L"></a>近在此间。<a id="a-1M"></a>卿可到边传汝王命。<a id="a-1N"></a>使即诣祇洹。<a id="a-1O"></a>于时世尊。<a id="a-1P"></a>自变其身作转轮王。<a id="a-1Q"></a>七宝侍从皆悉备有。<a id="a-1R"></a>使前入化城。<a id="a-1S"></a>既睹大王情甚惊悚以书与之。<a id="a-1T"></a>化王得书蹋着脚下。<a id="a-1U"></a>告彼使言。<a id="a-1V"></a>吾为大王临领四域。<a id="a-1W"></a>汝王顽迷敢见违拒。<a id="a-1X"></a>汝速还国致宣吾教。<a id="a-1Y"></a>信至之日驰奔来觐。<a id="a-1Z"></a>卧闻当起。<a id="a-1a"></a>坐闻应立。<a id="a-1b"></a>克期七日不得稽迟。<a id="a-1c"></a>敢违斯制罪在不请。<a id="a-1d"></a>使还本国具以闻见白金地王。<a id="a-1e"></a>王承斯问深自咎责。<a id="a-1f"></a>合率所领诸小王辈欲朝大王未便即路。<a id="a-1g"></a>先遣一使白大王言。<a id="a-1h"></a>臣所统御三万六千王。<a id="a-1i"></a>为当都去。<a id="a-1j"></a>将半去耶。<a id="a-1k"></a>大王还报。<a id="a-1l"></a>听半留住但将半来。<a id="a-1m"></a>时金地王将万八千小王同时来到。<a id="a-1n"></a>既见化王谒拜毕已。<a id="a-1o"></a>心作是念。<a id="a-1p"></a>大王形貌虽复胜我。<a id="a-1q"></a>力必不如。<a id="a-1r"></a>化王于时敕典兵臣以弓与之。<a id="a-1s"></a>金地国王手不能胜。<a id="a-1t"></a>化王还取以指张弓。<a id="a-1u"></a>复持与之敕令挽。<a id="a-1v"></a>金地国王殊不能挽。<a id="a-1w"></a>化王复取而弹扣之。<a id="a-1x"></a>三千世界皆为震动。<a id="a-1y"></a>复次取箭弯弓而射。<a id="a-1z"></a>离手之后化为五发。<a id="a-20"></a>其诸箭头皆出光明。<a id="a-21"></a>其光明头皆有莲华大如车轮。<a id="a-22"></a>一一华上各各皆有一转轮王。<a id="a-23"></a>七宝具足奋出光明。<a id="a-24"></a>普照三千大千世界。<a id="a-25"></a>五道众生莫不蒙赖。<a id="a-26"></a>诸天境界见其光明及闻说法。<a id="a-27"></a>身心清净有发无上正真道意。<a id="a-28"></a>复有得住不退地者。<a id="a-29"></a>人道众生有得一道二道三道之者。<a id="a-2A"></a>出家入要得应真者。<a id="a-2B"></a>有发无上正真道意。<a id="a-2C"></a>得不退地不可称计。<a id="a-2D"></a>三涂众生离苦解脱生人天中。<a id="a-2E"></a>时摩诃劫宾宁王。<a id="a-2F"></a>及金地诸小王。<a id="a-2G"></a>见斯神变其心信伏。<a id="a-2H"></a>远尘离垢得法眼净。<a id="a-2I"></a>万八千小王一时皆然。<a id="a-2J"></a>须臾之顷佛摄神力还复本形。<a id="a-2K"></a>诸比丘僧前后围绕。<a id="a-2L"></a>金地王众求索出家。<a id="a-2M"></a>须发自堕袈裟在体。<a id="a-2N"></a>思惟妙法尽得罗汉(出贤愚经第七卷)</p>
  <h2 id="a2O">有德王拥护弘法法师失命为佛弟子第四</h2>
  <p id="a2P">过去远劫。<a id="a-2Q"></a>此拘尸城有佛出世。<a id="a-2R"></a>号欢喜增益。<a id="a-2S"></a>住世无量化众生已。<a id="a-2T"></a>然后乃于娑罗双树入般涅槃。<a id="a-2U"></a>佛涅槃后遗法住世无量亿岁。<a id="a-2V"></a>余四十年佛法未灭。<a id="a-2W"></a>有一持戒比丘。<a id="a-2X"></a>名曰觉德。<a id="a-2Y"></a>多有徒众眷属围绕能师子吼广说经典。<a id="a-2Z"></a>制诸比丘不得畜养奴婢牛羊非法之物。<a id="a-2a"></a>时多破戒比丘。<a id="a-2b"></a>闻作是说皆生恶心。<a id="a-2c"></a>执持刀杖逼是法师。<a id="a-2d"></a>是时国王。<a id="a-2e"></a>名曰有德。<a id="a-2f"></a>闻是事已。<a id="a-2g"></a>为护法故即便往至说法者所。<a id="a-2h"></a>与是破戒诸恶比丘。<a id="a-2i"></a>极共战斗。<a id="a-2j"></a>令说法者得免危害。<a id="a-2k"></a>王时被疮举身周遍。<a id="a-2l"></a>觉德寻赞王言。<a id="a-2m"></a>善哉善哉。<a id="a-2n"></a>王今真是护正法者。<a id="a-2o"></a>当来之世此身当为无量法器。<a id="a-2p"></a>王于是时得闻法已。<a id="a-2q"></a>心大欢喜寻即命终。<a id="a-2r"></a>生阿閦佛国作第一弟子。<a id="a-2s"></a>其王将从人民眷属。<a id="a-2t"></a>有战斗者。<a id="a-2u"></a>有随喜者。<a id="a-2v"></a>一切不退菩提之心。<a id="a-2w"></a>命终悉生阿閦佛国。<a id="a-2x"></a>觉德比丘却后寿终。<a id="a-2y"></a>亦复往生阿閦佛国。<a id="a-2z"></a>作声闻众中第二弟子。<a id="a-30"></a>若有正法灭时。<a id="a-31"></a>应当如是受持拥护。<a id="a-32"></a>时王者则我身是。<a id="a-33"></a>说法比丘迦葉佛是(出大涅槃经第三卷)</p>
  <h2 id="a34">功德庄严王请佛得道第五</h2>
  <p id="a35">尔时功德庄严王。<a id="a-36"></a>从佛闻说偈及睹神变。<a id="a-37"></a>增益坚固菩提之心。<a id="a-38"></a>顶礼佛足而白佛言。<a id="a-39"></a>唯愿世尊。<a id="a-3A"></a>及菩萨弟子大众。<a id="a-3B"></a>受我八万四千岁请。<a id="a-3C"></a>普明王如来。<a id="a-3D"></a>愿以衣被饮食卧具医药给侍所须。<a id="a-3E"></a>彼佛及大众即便受请。<a id="a-3F"></a>王知佛受其请已。<a id="a-3G"></a>欢喜便去。<a id="a-3H"></a>王子师子进及二万王子舍世荣位。<a id="a-3I"></a>于佛法中剃除须发出家修道。<a id="a-3J"></a>勤行精进乐求善法。<a id="a-3K"></a>时师子进得五神通坚固不退。<a id="a-3L"></a>彼佛加其威神常为众生显说妙法。<a id="a-3M"></a>遍三千大千界施作佛事。<a id="a-3N"></a>无量众生坚固不退无上大乘。<a id="a-3O"></a>功德庄严王于八万四千岁中。<a id="a-3P"></a>以诸乐具供养世尊及诸大众。<a id="a-3Q"></a>与一切群臣前后导从为听法众。<a id="a-3R"></a>而作是念。<a id="a-3S"></a>我诸子剃除须发出家修道。<a id="a-3T"></a>常受供养自不可行施。<a id="a-3U"></a>亦未见得过人之法。<a id="a-3V"></a>宁可还家舍财布施修诸功德。<a id="a-3W"></a>如我所种诸善根耶。<a id="a-3X"></a>尔时普光明王如来。<a id="a-3Y"></a>即知功德庄严王心所念。<a id="a-3Z"></a>告师子进菩萨言。<a id="a-3a"></a>善男子。<a id="a-3b"></a>现汝自在功德神力。<a id="a-3c"></a>大菩萨变现使此大众普得见闻。<a id="a-3d"></a>回彼邪心使得正见。<a id="a-3e"></a>师子进菩萨即时入定现如是等相。<a id="a-3f"></a>大千震动。<a id="a-3g"></a>于上虚空雨华香缯盖幢幡妓乐美膳饮食璎珞。<a id="a-3h"></a>衣服种种珍宝。<a id="a-3i"></a>纷纷而下满足大千。<a id="a-3j"></a>众生得未曾有皆大欢喜。<a id="a-3k"></a>尔时从地神诸天上至阿迦腻吒。<a id="a-3l"></a>皆唱是言。<a id="a-3m"></a>此大菩萨可名虚空藏。<a id="a-3n"></a>所以然者。<a id="a-3o"></a>从虚空中能雨珠宝充足一切。<a id="a-3p"></a>佛即印可。<a id="a-3q"></a>王见踊悦得未曾有舍憍慢心。<a id="a-3r"></a>合掌向佛。<a id="a-3s"></a>作如是言。<a id="a-3t"></a>希有世尊。<a id="a-3u"></a>菩萨功德智慧乃能如是。<a id="a-3v"></a>世尊。<a id="a-3w"></a>在家施者所益无几。<a id="a-3x"></a>夫出家者以神通力施无崖际。<a id="a-3y"></a>在家者施不称彼意。<a id="a-3z"></a>虽施犹吝以为苦恼。<a id="a-40"></a>出家不吝不生苦恼。</p>
  <p id="a41">王舍位。<a id="a-42"></a>与子吉意。<a id="a-43"></a>以真信心剃除须发。<a id="a-44"></a>于佛法中出家修道。<a id="a-45"></a>增长善法常勤精进得四禅四无量心及五神通。<a id="a-46"></a>时吉意王。<a id="a-47"></a>以法治化国无怨者。<a id="a-48"></a>精进不疲供养世尊。<a id="a-49"></a>功德庄严王者。<a id="a-4A"></a>拘留孙如来是。<a id="a-4B"></a>师子进菩萨者。<a id="a-4C"></a>即虚空藏菩萨是。<a id="a-4D"></a>吉意王者。<a id="a-4E"></a>即弥勒是也(出功德庄严王请佛供养出家得道经)</p>
  <p data-pb></p>
  <h2 id="a4F">蓝达王因目连悟道第六</h2>
  <p id="a4G">卫有王。<a id="a-4H"></a>号曰蓝达。<a id="a-4I"></a>土地丰沃人民淳信。<a id="a-4J"></a>君臣父子相率以道。<a id="a-4K"></a>后王即位。<a id="a-4L"></a>法俗转薄治行不平。<a id="a-4M"></a>阿抂百姓横诛无辜。<a id="a-4N"></a>正乱祸应雨泽不时。<a id="a-4O"></a>五谷不丰互生妖怪。<a id="a-4P"></a>遂致荒残惧于危亡。<a id="a-4Q"></a>奉事邪道五百余人。<a id="a-4R"></a>又祀妖神上下相学。<a id="a-4S"></a>如风靡草。<a id="a-4T"></a>黎民乐乱竞为奸宄。<a id="a-4U"></a>强者陵弱更相伤杀。<a id="a-4V"></a>劫夺人财不从道理。<a id="a-4W"></a>淫他妇女君臣荒醉。<a id="a-4X"></a>迷惑日滋旱踰三年。<a id="a-4Y"></a>前后请祷初不得雨。<a id="a-4Z"></a>诸师白王。<a id="a-4a"></a>今当大祠。<a id="a-4b"></a>应用童男七人白牛白马各十头烧以祭天。<a id="a-4c"></a>然可获雨。<a id="a-4d"></a>王即办具。<a id="a-4e"></a>国中凶凶大小搔扰。<a id="a-4f"></a>佛告目连。<a id="a-4g"></a>蓝达国荒人民勤苦。<a id="a-4h"></a>有三亿人应从汝得解。<a id="a-4i"></a>可往开化。<a id="a-4j"></a>目连往为说法开解其意。<a id="a-4k"></a>国中人民初无受者。<a id="a-4l"></a>目连。<a id="a-4m"></a>化作大鬼神身。<a id="a-4n"></a>长数十丈。<a id="a-4o"></a>当城门坐。<a id="a-4p"></a>洪声呼王及诸近臣使出。<a id="a-4q"></a>君臣惶惑自惧不全。<a id="a-4r"></a>王即率将近臣叩头自陈。<a id="a-4s"></a>唯愿生活。<a id="a-4t"></a>神谓王言。<a id="a-4u"></a>急求臣不忠子不孝者来。<a id="a-4v"></a>吾欲食之。<a id="a-4w"></a>王即推问。<a id="a-4x"></a>答言无有。<a id="a-4y"></a>神复谓王言。<a id="a-4z"></a>急求偷盗者。<a id="a-50"></a>淫泆者。<a id="a-51"></a>两舌恶口者。<a id="a-52"></a>吾欲食之。<a id="a-53"></a>王即推问。<a id="a-54"></a>又答言无。<a id="a-55"></a>神复谓王言。<a id="a-56"></a>急求饮酒者。<a id="a-57"></a>吾欲食之。<a id="a-58"></a>王即推问。<a id="a-59"></a>又答言无。<a id="a-5A"></a>于是目连复现真身。<a id="a-5B"></a>往与鬼神共语。<a id="a-5C"></a>王见目连。<a id="a-5D"></a>叩头守请令为解释大神。<a id="a-5E"></a>日连谓王言。<a id="a-5F"></a>是神欲何所求。<a id="a-5G"></a>王言。<a id="a-5H"></a>欲食恶人。<a id="a-5I"></a>目连问言。<a id="a-5J"></a>国中信有此辈人不。<a id="a-5K"></a>王答言无。<a id="a-5L"></a>重请发遣。<a id="a-5M"></a>我当终身归命道人。<a id="a-5N"></a>目连语大神言。<a id="a-5O"></a>此国中人民无有卿所觅者。<a id="a-5P"></a>卿可原赦其罪。<a id="a-5Q"></a>若复有犯者。<a id="a-5R"></a>可更来食之。<a id="a-5S"></a>神即听其言。<a id="a-5T"></a>忽然而去。<a id="a-5U"></a>王及臣民。<a id="a-5V"></a>即俱叩头陈谢乞得归命。<a id="a-5W"></a>目连告言。<a id="a-5X"></a>王若欲归命者。<a id="a-5Y"></a>宜先自归佛。<a id="a-5Z"></a>王问佛功德。<a id="a-5a"></a>目连说佛三界独尊所说之法声闻三千。<a id="a-5b"></a>王言。<a id="a-5c"></a>吾今有幸乃获异闻。<a id="a-5d"></a>即启目连。<a id="a-5e"></a>愿欲请佛受尊法言终身奉行。<a id="a-5f"></a>目连告王。<a id="a-5g"></a>信能尔者。<a id="a-5h"></a>其福难量。<a id="a-5i"></a>但当净心存佛。<a id="a-5j"></a>王即承教沐浴斋戒。<a id="a-5k"></a>遥向佛国稽首为礼。<a id="a-5l"></a>曰吾以闇昧误处民上。<a id="a-5m"></a>不能洗心率导。<a id="a-5n"></a>使国空荒咎在吾身。<a id="a-5o"></a>唯愿天尊垂光降下。<a id="a-5p"></a>普令黎民获无尽之福。<a id="a-5q"></a>佛与诸比丘。<a id="a-5r"></a>未至百里豫行空中。<a id="a-5s"></a>五色莲华捧其足下。<a id="a-5t"></a>诸天翼从宝帐华盖奉迎道路。<a id="a-5u"></a>作众名乐侧塞空中。<a id="a-5v"></a>睹佛威神光耀天地。<a id="a-5w"></a>王及群臣稽首足下。<a id="a-5x"></a>于四衢道广施帐幔扫洒净洁。<a id="a-5y"></a>佛坐自然师子之座。<a id="a-5z"></a>悉布以天缯綩綖。<a id="a-60"></a>王手斟饮食躬行澡水。<a id="a-61"></a>咒愿毕。<a id="a-62"></a>佛便说苦空非常四谛之要。<a id="a-63"></a>王即欢喜乞受五戒。<a id="a-64"></a>结解垢。<a id="a-65"></a>除得须陀洹。<a id="a-66"></a>时王所事五百外道乞为比丘。<a id="a-67"></a>佛即听之。<a id="a-68"></a>以手摩其头发堕袈裟着身。<a id="a-69"></a>却后七日同得罗汉。<a id="a-6A"></a>众会人民得须陀洹。<a id="a-6B"></a>或受五戒勤行十善。<a id="a-6C"></a>归命三尊。<a id="a-6D"></a>月六斋。<a id="a-6E"></a>岁三斋。<a id="a-6F"></a>转相率导以为常法。<a id="a-6G"></a>阿难白佛。<a id="a-6H"></a>此王人民。<a id="a-6I"></a>宿与目连有何等缘。<a id="a-6J"></a>佛言。<a id="a-6K"></a>昔惟卫佛时。<a id="a-6L"></a>目连为优婆塞。<a id="a-6M"></a>居宿贫窭奉行戒行守意不毁。<a id="a-6N"></a>采华山中见须文树。<a id="a-6O"></a>适欲上树取华。<a id="a-6P"></a>不知前有蜂房。<a id="a-6Q"></a>群蜂数千惊散逐之。<a id="a-6R"></a>即心念言。<a id="a-6S"></a>若我得道当度汝等。<a id="a-6T"></a>今日得道者皆尔时蜂也(出蓝达王经)</p>
  <p data-pb></p>
  <h2 id="a6U">普安王化四王闻法得道第七</h2>
  <p id="a6V">昔有五国王。<a id="a-6W"></a>国界比近共作善友更相往来。<a id="a-6X"></a>其最大者名曰普安。<a id="a-6Y"></a>习菩萨行。<a id="a-6Z"></a>余四小王常习邪行。<a id="a-6a"></a>大王愍之。<a id="a-6b"></a>呼来上殿共相娱乐。<a id="a-6c"></a>乃至七日。<a id="a-6d"></a>终日竟夜七日已满。<a id="a-6e"></a>小王白大王言。<a id="a-6f"></a>国事甚多请退还家。<a id="a-6g"></a>大王送之。<a id="a-6h"></a>出至道中语诸小王。<a id="a-6i"></a>各说所乐。<a id="a-6j"></a>一王答曰。<a id="a-6k"></a>阳春三月树木荣华游戏原野。<a id="a-6l"></a>一王复答。<a id="a-6m"></a>愿我常作国王。<a id="a-6n"></a>鞍马服饰官属人民围绕左右。<a id="a-6o"></a>晃晃昱昱椎钟鸣鼓出入行来路人倾目。<a id="a-6p"></a>一王又言。<a id="a-6q"></a>愿我妇儿端正无双。<a id="a-6r"></a>共相娱乐极情快意。<a id="a-6s"></a>一王复言。<a id="a-6t"></a>愿我父母常在。<a id="a-6u"></a>朋友兄弟妻子罗列。<a id="a-6v"></a>好衣美食以恣身口。<a id="a-6w"></a>素琴青衣共相娱乐。<a id="a-6x"></a>俱白大王所乐何事。<a id="a-6y"></a>大王答言。<a id="a-6z"></a>我乐不生不死不苦不恼不饥不渴不寒不暑存亡自在。<a id="a-70"></a>四王俱言。<a id="a-71"></a>如此之乐当有明师。<a id="a-72"></a>大王答言。<a id="a-73"></a>吾师号佛。<a id="a-74"></a>近在祇洹精舍。<a id="a-75"></a>诸王欢喜同诣世尊。<a id="a-76"></a>大王白佛言。<a id="a-77"></a>今得为人闇钝无智但深着世。<a id="a-78"></a>乐不知罪福。<a id="a-79"></a>愿佛为弟子等说其苦谛。<a id="a-7A"></a>佛言。<a id="a-7B"></a>卿等善听。<a id="a-7C"></a>当为说之。<a id="a-7D"></a>人生在世众苦切身。<a id="a-7E"></a>略说八苦。<a id="a-7F"></a>一生苦。<a id="a-7G"></a>人死时不知精神趣向何道。<a id="a-7H"></a>未得生处普受中阴之形。<a id="a-7I"></a>至三七日中。<a id="a-7J"></a>父母和合便来受胎。<a id="a-7K"></a>一七日如薄酪。<a id="a-7L"></a>二七日如稠酪。<a id="a-7M"></a>三七日如凝酥。<a id="a-7N"></a>四七日如肉脔。<a id="a-7O"></a>五胞成就巧风入腹。<a id="a-7P"></a>吹其身体六情开张。<a id="a-7Q"></a>在母腹中生藏之下熟藏之上。<a id="a-7R"></a>母啖一粒热食。<a id="a-7S"></a>灌其身体如入濩汤。<a id="a-7T"></a>母饮一杯冷水。<a id="a-7U"></a>亦如寒冰切体。<a id="a-7V"></a>母饱之时。<a id="a-7W"></a>迫迮身体痛不可言。<a id="a-7X"></a>母饥之时。<a id="a-7Y"></a>腹中了鸟亦如倒悬受苦无量。<a id="a-7Z"></a>至其满月欲生。<a id="a-7a"></a>头向产门。<a id="a-7b"></a>剧如两石挟山生堕草上。<a id="a-7c"></a>身体细软草触其身如履刀剑忽然失声大呼。<a id="a-7d"></a>此是苦不。<a id="a-7e"></a>咸言是苦。<a id="a-7f"></a>二者老苦。<a id="a-7g"></a>父母养育至年长大。<a id="a-7h"></a>饥时极饥饱时极饱。<a id="a-7i"></a>无有节度。<a id="a-7j"></a>渐至年老头白齿落。<a id="a-7k"></a>目视茫茫耳听不聪。<a id="a-7l"></a>盛去衰至皮缓面皱。<a id="a-7m"></a>百节痛疼行步苦极。<a id="a-7n"></a>坐起呻吟忧悲苦恼。<a id="a-7o"></a>识神转灭便旋即亡。<a id="a-7p"></a>命日促尽言之流涕坐起须人。<a id="a-7q"></a>此是苦不。<a id="a-7r"></a>答曰实苦。<a id="a-7s"></a>三病苦。<a id="a-7t"></a>地水火风和合成身。<a id="a-7u"></a>一大不调百一病生。<a id="a-7v"></a>四大不调四百四病同时俱作。<a id="a-7w"></a>地大不调举身皆痛。<a id="a-7x"></a>水大不调举身洪肿。<a id="a-7y"></a>火大不调举身苦热。<a id="a-7z"></a>风大不调举身掘强百节苦痛犹被杖楚。<a id="a-80"></a>四大进退手足不任。<a id="a-81"></a>气力虚竭坐起须人。<a id="a-82"></a>口燥唇焦筋断鼻圻。<a id="a-83"></a>目不见色耳不闻声。<a id="a-84"></a>不净流出身卧其上。<a id="a-85"></a>心怀苦恼言辄悲哀。<a id="a-86"></a>六亲在侧昼夜看视初无休息。<a id="a-87"></a>甘美饮食入口皆苦。<a id="a-88"></a>此是苦不。<a id="a-89"></a>答曰实苦。<a id="a-8A"></a>四死苦。<a id="a-8B"></a>人死之时四百四病同时俱作。<a id="a-8C"></a>四大欲散魂神不安。<a id="a-8D"></a>欲死之时刀风解形无处不痛。<a id="a-8E"></a>白汗流出两手摸空。<a id="a-8F"></a>室家内外在其左右。<a id="a-8G"></a>忧悲啼哭痛彻骨髓不能自胜。<a id="a-8H"></a>风去气散火灭躯冷魂灵去矣。<a id="a-8I"></a>身体挺直无复所知。<a id="a-8J"></a>旬日之间肉坏血流膖胀烂臭甚不可近。<a id="a-8K"></a>弃之旷野众鸟啖食肉尽骨枯髑髅异处。<a id="a-8L"></a>此是苦不。<a id="a-8M"></a>答言实苦。<a id="a-8N"></a>五恩爱别苦。<a id="a-8O"></a>室家内外兄弟妻子共。<a id="a-8P"></a>相恋慕一朝破亡。<a id="a-8Q"></a>为人抄劫各自分张父东子西母南女北非唯一处。<a id="a-8R"></a>为人奴婢各自悲心。<a id="a-8S"></a>呼内断绝窈窈冥冥无有相见之期。<a id="a-8T"></a>此是苦不。<a id="a-8U"></a>答曰实苦。<a id="a-8V"></a>六求不得苦。<a id="a-8W"></a>家有财物散用求官。<a id="a-8X"></a>望得富贵求之不止。<a id="a-8Y"></a>会遇得之得作边职。<a id="a-8Z"></a>未经几时贪取民物。<a id="a-8a"></a>为人所言一朝有事。<a id="a-8b"></a>槛车载来忧苦无量不知死活何日。<a id="a-8c"></a>此是苦不。<a id="a-8d"></a>答曰实苦。<a id="a-8e"></a>七怨憎会苦。<a id="a-8f"></a>世人薄俗居爱欲之中诤不急之事。<a id="a-8g"></a>更相杀害遂成大怨。<a id="a-8h"></a>各自相避隐藏无地。<a id="a-8i"></a>各磨刀箭挟弓持杖。<a id="a-8j"></a>会遇狭道张弓树箭。<a id="a-8k"></a>两刃相向不知胜负是谁。<a id="a-8l"></a>当尔之时怖畏无量。<a id="a-8m"></a>此是苦不。<a id="a-8n"></a>答曰实苦。<a id="a-8o"></a>八忧悲恼苦。<a id="a-8p"></a>人生在世。<a id="a-8q"></a>长者百岁短命胞胎者伤。<a id="a-8r"></a>堕纵得百岁夜消其半余。<a id="a-8s"></a>五十年。<a id="a-8t"></a>醉酒疾病不知作人。<a id="a-8u"></a>小时愚痴十五年中未知礼仪。<a id="a-8v"></a>年过八十老钝无智。<a id="a-8w"></a>耳聋目冥无复法则。<a id="a-8x"></a>天下欲乱旱火大霜田种不熟。<a id="a-8y"></a>室家内外多诸疾痛。<a id="a-8z"></a>治生喜失官家百调闭系牢狱未知出期。<a id="a-90"></a>兄弟儿子远行未归。<a id="a-91"></a>居家穷寒无有衣食。<a id="a-92"></a>比舍村落社稷不办。<a id="a-93"></a>家人死亡无可殡殓。<a id="a-94"></a>春时种作无有犁牛。<a id="a-95"></a>节日共聚应当欢喜共悲相向。<a id="a-96"></a>此是苦不。<a id="a-97"></a>答曰实苦。<a id="a-98"></a>于时五王及诸群臣会中数千万人。<a id="a-99"></a>闻说苦谛心开意悟。<a id="a-9A"></a>即得须陀洹道。<a id="a-9B"></a>今观宫殿如视秽厕无可乐者。<a id="a-9C"></a>即舍王位付弟出家为道。<a id="a-9D"></a>修诸功德日日不倦(出五王经)</p>
  <h2 id="a9E">婆罗门王舍于国俸布施得道第八</h2>
  <p id="a9F">多昧国。<a id="a-9G"></a>有婆罗门王。<a id="a-9H"></a>舍其王俸多事异道。<a id="a-9I"></a>王欻一日自发善心欲大布施。<a id="a-9J"></a>如婆罗门法。<a id="a-9K"></a>积宝如山有来乞者令其自取。<a id="a-9L"></a>手重一撮如是数日其积不减。<a id="a-9M"></a>佛知是王宿福应度。<a id="a-9N"></a>化作梵志。<a id="a-9O"></a>往到其国。<a id="a-9P"></a>王出相见。<a id="a-9Q"></a>礼问起居曰。<a id="a-9R"></a>何所求索莫自疑难梵志答言。<a id="a-9S"></a>吾从远来欲乞珍宝持作舍宅。<a id="a-9T"></a>王言大善。<a id="a-9U"></a>自取重一撮。<a id="a-9V"></a>梵志取一撮行。<a id="a-9W"></a>七步还着故处。<a id="a-9X"></a>王问。<a id="a-9Y"></a>何故不取。<a id="a-9Z"></a>梵志答曰。<a id="a-9a"></a>此裁足作舍庐耳。<a id="a-9b"></a>复当取妇俱不足用是以不取。<a id="a-9c"></a>王言。<a id="a-9d"></a>更取三撮。<a id="a-9e"></a>梵志即取。<a id="a-9f"></a>行七步复还着故处。<a id="a-9g"></a>王问梵志。<a id="a-9h"></a>何以复尔。<a id="a-9i"></a>答言。<a id="a-9j"></a>此足取妇。<a id="a-9k"></a>复无田地奴婢牛马。<a id="a-9l"></a>计复不足。<a id="a-9m"></a>是以息意也。<a id="a-9n"></a>王言。<a id="a-9o"></a>更取七撮。<a id="a-9p"></a>梵志即取。<a id="a-9q"></a>行七步复还着故处。<a id="a-9r"></a>王言。<a id="a-9s"></a>复何意故。<a id="a-9t"></a>梵志答言。<a id="a-9u"></a>若有男女。<a id="a-9v"></a>当复嫁娶吉凶用费。<a id="a-9w"></a>计不足用是以不取。<a id="a-9x"></a>王言。<a id="a-9y"></a>尽以[卄/積]宝持用相上。<a id="a-9z"></a>梵志受而舍去。<a id="a-A0"></a>王甚怪之。<a id="a-A1"></a>重问意故。<a id="a-A2"></a>梵志答曰。<a id="a-A3"></a>本来乞丐欲用生活。<a id="a-A4"></a>谛念人命处世无几。<a id="a-A5"></a>万物无常旦夕难保。<a id="a-A6"></a>因缘遂重忧苦日深积宝如山无益于己。<a id="a-A7"></a>贪欲规图唐自勤苦。<a id="a-A8"></a>不如息意求无为道。<a id="a-A9"></a>是以不取。<a id="a-AA"></a>王意开解。<a id="a-AB"></a>愿奉明教。<a id="a-AC"></a>于是梵志。<a id="a-AD"></a>现佛光相踊住空中。<a id="a-AE"></a>为说偈言。</p>
  <p id="aAF">虽得积珍宝　　嵩高至于天</p>
  <p id="aAG">如是满世间　　不如见道要</p>
  <p id="aAH">不善像如善　　爱而似无爱</p>
  <p id="aAI">以苦为乐像　　狂夫不为厌</p>
  <p id="aAJ">王见。<a id="a-AK"></a>佛光远照天地。<a id="a-AL"></a>又闻此偈踊跃欢喜。<a id="a-AM"></a>王及群臣即受五戒。<a id="a-AN"></a>得须陀洹道(出出曜经第十六卷)</p>
  <p data-pb></p>
  <h2 id="aAO">摩达王从罗汉闻法得道第九</h2>
  <p id="aAP">国王。<a id="a-AQ"></a>名曰摩达。<a id="a-AR"></a>出军征讨选民数百万。<a id="a-AS"></a>时有比丘得罗汉道。<a id="a-AT"></a>入国分卫。<a id="a-AU"></a>并被执录将诣王宫。<a id="a-AV"></a>王使养官马。<a id="a-AW"></a>勤苦七日。<a id="a-AX"></a>王自临视。<a id="a-AY"></a>比丘见王。<a id="a-AZ"></a>轻举飞翔上住空中现其威神。<a id="a-Aa"></a>王便恐怖叩头悔过。<a id="a-Ab"></a>我实愚痴不别真伪。<a id="a-Ac"></a>推问内外谁令神人为是事者。<a id="a-Ad"></a>今当有所治杀。<a id="a-Ae"></a>比丘告王。<a id="a-Af"></a>非王及国人过也。<a id="a-Ag"></a>自我宿命行道常供养师。<a id="a-Ah"></a>我时为师设饮。<a id="a-Ai"></a>师谓我言。<a id="a-Aj"></a>且先澡手然后当饮。<a id="a-Ak"></a>我愚痴心念言。<a id="a-Al"></a>师亦不养官马。<a id="a-Am"></a>何故不豫澡手。<a id="a-An"></a>师即谓我言。<a id="a-Ao"></a>汝今念此轻耳后重如何。<a id="a-Ap"></a>我闻是语便自愁忧。<a id="a-Aq"></a>师知其意。<a id="a-Ar"></a>便念言。<a id="a-As"></a>我会当泥洹。<a id="a-At"></a>何故令人恼耶。<a id="a-Au"></a>即以其夜三更。<a id="a-Av"></a>师般泥洹。<a id="a-Aw"></a>从来久远各更生死。<a id="a-Ax"></a>今用是故受其宿殃。<a id="a-Ay"></a>养马七日。<a id="a-Az"></a>夫善恶行辄有殃福如影随形。<a id="a-B0"></a>王闻比丘说罪福。<a id="a-B1"></a>意解欢喜乞得归命于神人。<a id="a-B2"></a>比丘告言。<a id="a-B3"></a>卿当自归于佛。<a id="a-B4"></a>佛为三界师。<a id="a-B5"></a>王及国人。<a id="a-B6"></a>皆随比丘出到佛所。<a id="a-B7"></a>稽首作礼奉受五戒。<a id="a-B8"></a>作优婆塞。<a id="a-B9"></a>佛便为王及国人民。<a id="a-BA"></a>现相好威神光耀天地。<a id="a-BB"></a>复为说非常苦空。<a id="a-BC"></a>王于是时得须陀洹道。<a id="a-BD"></a>国中人民皆受五戒十善。<a id="a-BE"></a>归命三尊月月斋戒。<a id="a-BF"></a>以为常法(出摩达国王经)&lt;</p>
  <p data-pb></p>
  <h2 id="aBG">乾陀王舍外习内得须陀洹道第十</h2>
  <p id="aBH">时有国王。<a id="a-BI"></a>名曰犍陀。<a id="a-BJ"></a>奉事婆罗门居在山中。<a id="a-BK"></a>多种果树樵人毁树。<a id="a-BL"></a>时婆罗门。<a id="a-BM"></a>将诣王所言其无状。<a id="a-BN"></a>残败果树请王治杀王敬事婆罗门。<a id="a-BO"></a>即为杀戮。<a id="a-BP"></a>自后未久。<a id="a-BQ"></a>有牛食人稻。<a id="a-BR"></a>其主遂捶牛折一角。<a id="a-BS"></a>血流被面痛不可忍。<a id="a-BT"></a>牛径到王所白言。<a id="a-BU"></a>我实无状食人少稻。<a id="a-BV"></a>今捶折我角。<a id="a-BW"></a>王晓鸟兽语。<a id="a-BX"></a>告牛言。<a id="a-BY"></a>当为汝治杀之。<a id="a-BZ"></a>牛言。<a id="a-Ba"></a>虽杀此人不止我痛。<a id="a-Bb"></a>但当约敕后莫苦人。<a id="a-Bc"></a>王便感念。<a id="a-Bd"></a>我事婆罗门。<a id="a-Be"></a>但坐果树令我杀人。<a id="a-Bf"></a>不如此牛也。<a id="a-Bg"></a>便呼婆罗门问言。<a id="a-Bh"></a>今事此道有何福乎。<a id="a-Bi"></a>婆罗门报言。<a id="a-Bj"></a>可得攘灾致福富贵长寿。<a id="a-Bk"></a>王复问言。<a id="a-Bl"></a>可得脱于生死不。<a id="a-Bm"></a>报言。<a id="a-Bn"></a>不得免于生死也。<a id="a-Bo"></a>王到佛所。<a id="a-Bp"></a>五体投地为佛作礼白言。<a id="a-Bq"></a>我闻佛道至尊。<a id="a-Br"></a>教化天下所度无数。<a id="a-Bs"></a>愿受法言以自改革。<a id="a-Bt"></a>佛即授王五戒十善。<a id="a-Bu"></a>为说一切天地人物无生不死者。<a id="a-Bv"></a>布施持戒现世得福。<a id="a-Bw"></a>忍辱精进心行智慧者其德无量。<a id="a-Bx"></a>后生天上亦可得作遮迦越王。<a id="a-By"></a>可得无为度世之道。<a id="a-Bz"></a>佛现相好威神光耀。<a id="a-C0"></a>王欢喜意解。<a id="a-C1"></a>得须陀洹道。<a id="a-C2"></a>牛后七日寿终。<a id="a-C3"></a>上生天上(出揵陀国王经)</p>
  <h2 id="aC4">普达王遇佛得道第十一</h2>
  <p id="aC5">有夫延国王。<a id="a-C6"></a>名曰普达。<a id="a-C7"></a>身奉佛法未常偏抂。<a id="a-C8"></a>常有慈愍。<a id="a-C9"></a>国内愚民不知三尊。<a id="a-CA"></a>每当斋戒登高观视。<a id="a-CB"></a>还必头面稽首为礼。<a id="a-CC"></a>国中臣民怪王如此。<a id="a-CD"></a>自共议言。<a id="a-CE"></a>王处万民之尊。<a id="a-CF"></a>远近敬服登谓人从。<a id="a-CG"></a>有何请欲毁辱威仪头面着地。<a id="a-CH"></a>群臣欲谏不敢。<a id="a-CI"></a>与吏民数千出宫未远见一道人。<a id="a-CJ"></a>王下辇却盖住。<a id="a-CK"></a>其群从为之作礼。<a id="a-CL"></a>寻从而还。<a id="a-CM"></a>施设饭食遂不成行。<a id="a-CN"></a>群臣谏言。<a id="a-CO"></a>大王至尊。<a id="a-CP"></a>何宜于道路为此乞丐道人头面着地。<a id="a-CQ"></a>天下尊贵唯有头面。<a id="a-CR"></a>加为国王不与他同。<a id="a-CS"></a>王敕臣下。<a id="a-CT"></a>求死人首及六畜头。<a id="a-CU"></a>臣下遍索历日乃得。<a id="a-CV"></a>王言。<a id="a-CW"></a>于市卖之。<a id="a-CX"></a>臣下卖之。<a id="a-CY"></a>牛马猪羊头皆售。<a id="a-CZ"></a>但人头未售。<a id="a-Ca"></a>王言。<a id="a-Cb"></a>贵贱卖去如其不售。<a id="a-Cc"></a>使以丐人如是历日卖既不售。<a id="a-Cd"></a>丐无取者头皆膖臭。<a id="a-Ce"></a>王便大怒。<a id="a-Cf"></a>语臣下言。<a id="a-Cg"></a>卿言。<a id="a-Ch"></a>人头最贵不可毁辱。<a id="a-Ci"></a>今人头何故丐无取者。<a id="a-Cj"></a>即敕严驾出旷泽中当有所问。<a id="a-Ck"></a>群臣振耸出到城外。<a id="a-Cl"></a>告群臣言。<a id="a-Cm"></a>卿宁识吾先君时。<a id="a-Cn"></a>有小儿常执持盖者不。<a id="a-Co"></a>臣下对曰实识。<a id="a-Cp"></a>王言。<a id="a-Cq"></a>今此儿何所在。<a id="a-Cr"></a>对曰。<a id="a-Cs"></a>亡已十七年。<a id="a-Ct"></a>王言。<a id="a-Cu"></a>此儿为人善恶何如。<a id="a-Cv"></a>对言。<a id="a-Cw"></a>臣等常睹其承事先王。<a id="a-Cx"></a>斋戒恭肃诚信自守非法不言。<a id="a-Cy"></a>王告诸臣。<a id="a-Cz"></a>今若见此儿在时所著衣服。<a id="a-D0"></a>宁识之不。<a id="a-D1"></a>诸臣对曰。<a id="a-D2"></a>虽自久远臣故识之。<a id="a-D3"></a>王使取前亡小儿衣。<a id="a-D4"></a>曰。<a id="a-D5"></a>此宁是不。<a id="a-D6"></a>臣下对曰是。<a id="a-D7"></a>王曰。<a id="a-D8"></a>今傥见儿身为识之不。<a id="a-D9"></a>臣下良久。<a id="a-DA"></a>对曰。<a id="a-DB"></a>臣自惧蔽闇卒睹不别。<a id="a-DC"></a>前所见道人来。<a id="a-DD"></a>王大欢喜。<a id="a-DE"></a>又为道人卖头丐人不取。<a id="a-DF"></a>今欲示其本末。<a id="a-DG"></a>有幸相遇。<a id="a-DH"></a>愿为开导。<a id="a-DI"></a>道人即为臣下说。<a id="a-DJ"></a>王本是先王时执盖小儿。<a id="a-DK"></a>常随先王。<a id="a-DL"></a>斋戒奉行正法清净守意不犯诸恶。<a id="a-DM"></a>其后过世生为王子。<a id="a-DN"></a>今得尊贵皆由宿行斋戒所致。<a id="a-DO"></a>臣下大小莫不佥曰。<a id="a-DP"></a>吾等幸遇得睹道人。<a id="a-DQ"></a>愿哀愚朦乞为弟子。<a id="a-DR"></a>道人告诸臣民。<a id="a-DS"></a>吾有大师。<a id="a-DT"></a>当从受问。<a id="a-DU"></a>诸臣报言。<a id="a-DV"></a>愿尽年命一受法言。<a id="a-DW"></a>道人曰。<a id="a-DX"></a>我师字佛。<a id="a-DY"></a>身能飞行顶有光明。<a id="a-DZ"></a>分身散体变化万端。<a id="a-Da"></a>独步三界莫与齐伦。<a id="a-Db"></a>门徒清洁皆为沙门。<a id="a-Dc"></a>其所教授度脱不唐。<a id="a-Dd"></a>臣下即启道人。<a id="a-De"></a>佛宁可得见不。<a id="a-Df"></a>去此几何。<a id="a-Dg"></a>道人报言。<a id="a-Dh"></a>甚善。<a id="a-Di"></a>当启世尊。<a id="a-Dj"></a>六千余里。<a id="a-Dk"></a>道人即飞到舍卫。<a id="a-Dl"></a>具以启佛。<a id="a-Dm"></a>佛言。<a id="a-Dn"></a>明日当到夫延国临至皆现威神。<a id="a-Do"></a>王及群臣持华香出城迎佛。<a id="a-Dp"></a>睹佛威灵喜惧交并五体投地稽首为礼。<a id="a-Dq"></a>白佛言。<a id="a-Dr"></a>劳屈世尊。<a id="a-Ds"></a>并及众僧远到此土。<a id="a-Dt"></a>王尽心供设。<a id="a-Du"></a>手自斟酌行澡水。<a id="a-Dv"></a>咒愿毕。<a id="a-Dw"></a>佛笑口光五色。<a id="a-Dx"></a>阿难言。<a id="a-Dy"></a>佛不妄笑。<a id="a-Dz"></a>答言。<a id="a-E0"></a>昔摩呵文佛时。<a id="a-E1"></a>王为大姓家子。<a id="a-E2"></a>其父供养三尊。<a id="a-E3"></a>父命子传香。<a id="a-E4"></a>时有一侍使。<a id="a-E5"></a>意中轻之不与其香。<a id="a-E6"></a>罪福响应暂招役报。<a id="a-E7"></a>奉法无替今得为王。<a id="a-E8"></a>若我得道当度此人。<a id="a-E9"></a>本末意解即得须陀洹。<a id="a-EA"></a>国中人民。<a id="a-EB"></a>皆受五戒行十善(出普达王经)</p>
 </body>
</html>