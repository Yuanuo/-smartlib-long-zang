<!doctype html>
<html id="z3IBWP01I6" data-ver="754">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第二十二(声闻无学沙弥僧部第十六)</h1>
  <p id="a2">双德双福二沙弥遇佛成道一 须陀耶在冢生长遇佛得道二 均提沙弥出家并前身因缘三 沙弥救蚁延寿精进得道四 沙弥推师倒地而亡以无恶心精进得道五 沙弥早夭生天失善师友愤念诣佛得分别圣谛六 纯头沙弥为鬼所敬用须跋外道自然降伏七 沙弥随圣师入山得四通知为五母所痛念八 沙弥护戒舍所爱身九 沙弥于龙女生爱遂生龙中十 沙弥爱酪即受虫身十一</p>
  <p data-pb></p>
  <h2 id="a3">双德双福二沙弥遇佛成道第一</h2>
  <p id="a4">舍卫国。<a id="a-5"></a>有山民村。<a id="a-6"></a>五六十家。<a id="a-7"></a>去国五百里。<a id="a-8"></a>村中有一贫家。<a id="a-9"></a>妇怀妊十月双生二男。<a id="a-A"></a>大端正无比。<a id="a-B"></a>父母爱之。<a id="a-C"></a>为子作字。<a id="a-D"></a>一名双德。<a id="a-E"></a>二名双福。<a id="a-F"></a>生五六十日。<a id="a-G"></a>其父牧牛息卧床上。<a id="a-H"></a>其母拾薪未反。<a id="a-I"></a>此二儿共相责诘。<a id="a-J"></a>一言前时垂当得道。<a id="a-K"></a>正坐愚意谓命可常。<a id="a-L"></a>退堕生死不可计劫。<a id="a-M"></a>今生此贫家。<a id="a-N"></a>蓑草之物以为毡褐。<a id="a-O"></a>食饮粗恶裁自支命。<a id="a-P"></a>如此至久云何可活。<a id="a-Q"></a>皆坐前世恋慕富贵。<a id="a-R"></a>放身散意快乐须臾。<a id="a-S"></a>从尔以来长涂受苦。<a id="a-T"></a>如今忧恼当奈何恃怙。<a id="a-U"></a>一人答言。<a id="a-V"></a>时有小难一时之勤不竟精进。<a id="a-W"></a>而今数世遭诸恶患。<a id="a-X"></a>此是自为非父母作也。<a id="a-Y"></a>但共当之复何所言。<a id="a-Z"></a>父闻怪之谓呼是鬼。<a id="a-a"></a>曼小未大宜当杀之。<a id="a-b"></a>父惊到田中。<a id="a-c"></a>收取樵薪欲烧杀之。<a id="a-d"></a>母还问夫。<a id="a-e"></a>用此薪何为。<a id="a-f"></a>夫说如是。<a id="a-g"></a>母闻罔然。<a id="a-h"></a>明日夫妇俱出潜听。<a id="a-i"></a>二子相责如故。<a id="a-j"></a>便共集薪密欲烧之。<a id="a-k"></a>佛天眼见。<a id="a-l"></a>往到村中普放光明。<a id="a-m"></a>天地大动。<a id="a-n"></a>山川树木皆作金色。<a id="a-o"></a>到双生小儿家。<a id="a-p"></a>二儿见佛光明。<a id="a-q"></a>喜踊难量。<a id="a-r"></a>父母又惊各抱一子。<a id="a-s"></a>将至佛所问佛世尊。<a id="a-t"></a>此儿生来四五十日。<a id="a-u"></a>所说如是甚共怪之。<a id="a-v"></a>恐作祸害欲火烧之。<a id="a-w"></a>不知为是何等鬼魅也。<a id="a-x"></a>唯愿解说。<a id="a-y"></a>小儿见佛踊跃欢喜。<a id="a-z"></a>佛见小儿大笑。<a id="a-10"></a>口出五色光。<a id="a-11"></a>普照天地。<a id="a-12"></a>佛告。<a id="a-13"></a>此二小儿非是鬼魅。<a id="a-14"></a>福德之子。<a id="a-15"></a>前迦葉佛时作沙门。<a id="a-16"></a>少小共为朋友。<a id="a-17"></a>同志出家各自精进。<a id="a-18"></a>临当得道欻起邪想。<a id="a-19"></a>共相沮败乐世荣华。<a id="a-1A"></a>恃福生天。<a id="a-1B"></a>下为侯王国主长者。<a id="a-1C"></a>欻起是想便自退转。<a id="a-1D"></a>不得泥洹更此生死。<a id="a-1E"></a>弥连岁数常相钩牵。<a id="a-1F"></a>辄共双生遭我世时。<a id="a-1G"></a>今始乃生。<a id="a-1H"></a>已曾供养佛故余福应度。<a id="a-1I"></a>生识宿命今来度之。<a id="a-1J"></a>我不度者横为火所烧。<a id="a-1K"></a>即说偈言。</p>
  <p id="a1L">大人体无欲　　在所照然明</p>
  <p id="a1M">虽或遭苦乐　　不高现其智</p>
  <p id="a1N">大贤无世事　　不愿子财国</p>
  <p id="a1O">当守戒慧道　　不贪邪富贵</p>
  <p id="a1P">智人智动摇　　譬如沙中树</p>
  <p id="a1Q">朋友志不强　　随色染其素</p>
  <p id="a1R">佛说。<a id="a-1S"></a>是小儿见佛。<a id="a-1T"></a>身踊如八岁儿大。<a id="a-1U"></a>即作沙弥得罗汉道。<a id="a-1V"></a>村人大小见佛光相。<a id="a-1W"></a>又见小儿形变踊大。<a id="a-1X"></a>皆大欢喜得须陀洹道。<a id="a-1Y"></a>父母疑解亦得法眼(出法句经第一卷)</p>
  <p data-pb></p>
  <h2 id="a1Z">须陀耶在冢生长遇佛得道第二</h2>
  <p id="a1a">国王。<a id="a-1b"></a>名曰旃陀越。<a id="a-1c"></a>奉事婆罗门道。<a id="a-1d"></a>领治国正亦任用之。<a id="a-1e"></a>王重小夫人。<a id="a-1f"></a>诸夫人憎嫉。<a id="a-1g"></a>以金赐婆罗门谮之于王。<a id="a-1h"></a>言其生子必为国患。<a id="a-1i"></a>王闻不乐。<a id="a-1j"></a>问婆罗门言。<a id="a-1k"></a>当如之何。<a id="a-1l"></a>答曰。<a id="a-1m"></a>唯并杀之耳。<a id="a-1n"></a>王言。<a id="a-1o"></a>人命之重云何可杀。<a id="a-1p"></a>报言。<a id="a-1q"></a>若不杀者必亡国丧身。<a id="a-1r"></a>王便枉杀儿。<a id="a-1s"></a>后于冢中生。<a id="a-1t"></a>其母半身不朽。<a id="a-1u"></a>儿饮其湩。<a id="a-1v"></a>湩即乳也。<a id="a-1w"></a>乃至三年。<a id="a-1x"></a>其冢崩陷。<a id="a-1y"></a>其儿得出。<a id="a-1z"></a>与鸟狩共戏。<a id="a-20"></a>暮即还冢中。<a id="a-21"></a>及年六岁。<a id="a-22"></a>佛念其勤苦与鸟狩同群。<a id="a-23"></a>即化为沙门。<a id="a-24"></a>往呼问之。<a id="a-25"></a>言汝是谁家子。<a id="a-26"></a>居在何处。<a id="a-27"></a>儿欢喜报言。<a id="a-28"></a>我无家居。<a id="a-29"></a>但栖宿此冢中耳。<a id="a-2A"></a>乞随道人去。<a id="a-2B"></a>佛言。<a id="a-2C"></a>欲何为乎。<a id="a-2D"></a>儿报言。<a id="a-2E"></a>我今善恶终当随道人。<a id="a-2F"></a>佛便将其到祇洹中。<a id="a-2G"></a>见诸比丘威仪法则。<a id="a-2H"></a>意甚乐之。<a id="a-2I"></a>便白佛言。<a id="a-2J"></a>我欲乞作比丘。<a id="a-2K"></a>佛即听之。<a id="a-2L"></a>以手摩其头。<a id="a-2M"></a>发自堕袈裟着身。<a id="a-2N"></a>名为须陀。<a id="a-2O"></a>守戒精进心不懈怠。<a id="a-2P"></a>经涉七日得罗汉道。<a id="a-2Q"></a>佛语须陀。<a id="a-2R"></a>宜度栴陀越王。<a id="a-2S"></a>须陀往到。<a id="a-2T"></a>其国王曰。<a id="a-2U"></a>我心大忧当如之何。<a id="a-2V"></a>道人言。<a id="a-2W"></a>何所忧也。<a id="a-2X"></a>王言。<a id="a-2Y"></a>我年已长。<a id="a-2Z"></a>过时无嗣为之愁忧。<a id="a-2a"></a>道人闻王语。<a id="a-2b"></a>初不应之独笑而已。<a id="a-2c"></a>王便恚言。<a id="a-2d"></a>我与道人语。<a id="a-2e"></a>初不答我。<a id="a-2f"></a>而反独笑。<a id="a-2g"></a>即欲杀之。<a id="a-2h"></a>须陀知其意。<a id="a-2i"></a>便轻举飞翔上住空中。<a id="a-2j"></a>分身散体出入无间。<a id="a-2k"></a>王见神化即悔过言。<a id="a-2l"></a>我实愚痴不别真伪。<a id="a-2m"></a>唯愿大神一还。<a id="a-2n"></a>令我得自归命。<a id="a-2o"></a>须陀即从空中下住王前。<a id="a-2p"></a>谓王言。<a id="a-2q"></a>若能自归甚善。<a id="a-2r"></a>当自归于佛。<a id="a-2s"></a>佛是我师。<a id="a-2t"></a>三界之尊度脱众生。<a id="a-2u"></a>须陀便如申臂顷。<a id="a-2v"></a>将王及人民。<a id="a-2w"></a>俱到佛所。<a id="a-2x"></a>归命三尊乞受五戒为优婆塞。<a id="a-2y"></a>佛具说。<a id="a-2z"></a>须陀是王子。<a id="a-30"></a>王闻佛言。<a id="a-31"></a>更恐怖不能自胜。<a id="a-32"></a>佛言。<a id="a-33"></a>昔拘先尼佛世。<a id="a-34"></a>有国王号名弗舍达。<a id="a-35"></a>国中人民</p>
  <p data-pb></p>
  <h2 id="a36">均提沙弥出家并前身因缘第三</h2>
  <p id="a37">在舍卫国。<a id="a-38"></a>尔时尊者舍利弗。<a id="a-39"></a>昼夜三时天眼观视。<a id="a-3A"></a>谁应度者辄往度之。<a id="a-3B"></a>时有估客欲诣他国(报恩经云摩提二国中间有五百贾客)其诸商人共将一狗(报恩经云白狗)至于中路。<a id="a-3C"></a>众贾顿息狗便盗肉。<a id="a-3D"></a>于时众人便共打狗。<a id="a-3E"></a>而折其脚弃置空野舍之而去。<a id="a-3F"></a>时舍利弗天眼见狗。<a id="a-3G"></a>挛癖在地饥困垂死。<a id="a-3H"></a>飞至狗所以食施与。<a id="a-3I"></a>狗济余命心甚欢喜。<a id="a-3J"></a>时舍利弗。<a id="a-3K"></a>即为此狗说微妙法。<a id="a-3L"></a>狗便命终。<a id="a-3M"></a>生舍卫国婆罗门家。<a id="a-3N"></a>时舍利弗。<a id="a-3O"></a>独行乞食。<a id="a-3P"></a>婆罗门见而问之言。<a id="a-3Q"></a>尊者独行无沙弥耶。<a id="a-3R"></a>舍利弗言。<a id="a-3S"></a>我无沙弥。<a id="a-3T"></a>闻卿有子。<a id="a-3U"></a>当用见与。<a id="a-3V"></a>婆罗门曰。<a id="a-3W"></a>我有一子。<a id="a-3X"></a>字曰均提。<a id="a-3Y"></a>年既孩幼。<a id="a-3Z"></a>不任使令。<a id="a-3a"></a>比前长大当用相与。<a id="a-3b"></a>时舍利弗。<a id="a-3c"></a>即戢在心。<a id="a-3d"></a>至年七岁复来求之。<a id="a-3e"></a>时婆罗门令儿出家。<a id="a-3f"></a>舍利弗将至祇洹。<a id="a-3g"></a>渐为说法。<a id="a-3h"></a>心意开解得阿罗汉(报恩经云佛言善来须发自落袈裟着身)均提沙弥既始得道。<a id="a-3i"></a>自以智力观过去世。<a id="a-3j"></a>见前身</p>
  <p data-pb></p>
  <h2 id="a3k">沙弥救蚁延寿精进得道第四</h2>
  <p id="a3l">有小国。<a id="a-3m"></a>去城不远有好林薮。<a id="a-3n"></a>有五道士于中学道。<a id="a-3o"></a>有一比丘得六神通。<a id="a-3p"></a>有一沙弥年始八岁。<a id="a-3q"></a>共在山中。<a id="a-3r"></a>各一面坐思惟经道。<a id="a-3s"></a>师知沙弥命余七日。<a id="a-3t"></a>在此亡者父母谓吾。<a id="a-3u"></a>看视不快使其命终。<a id="a-3v"></a>心怀怨恨。<a id="a-3w"></a>即语沙弥。<a id="a-3x"></a>汝父母思汝。<a id="a-3y"></a>汝可归家八日早来。<a id="a-3z"></a>沙弥欢喜稽首而去。<a id="a-40"></a>道逢大雨流潦滂沛。<a id="a-41"></a>地有蚁孔流水欲入。<a id="a-42"></a>沙弥念曰。<a id="a-43"></a>我佛弟子。<a id="a-44"></a>一者慈心。<a id="a-45"></a>二者活生。<a id="a-46"></a>即便土壅决水令去。<a id="a-47"></a>沙弥归家无有他变。<a id="a-48"></a>八日晨还。<a id="a-49"></a>师遥见之。<a id="a-4A"></a>怪其所以。<a id="a-4B"></a>七日应亡。<a id="a-4C"></a>今何因缘。<a id="a-4D"></a>将无鬼神化现来乎。<a id="a-4E"></a>即入三昧。<a id="a-4F"></a>见其救蚁现世延寿。<a id="a-4G"></a>沙弥至。<a id="a-4H"></a>稽首作礼于一面坐。<a id="a-4I"></a>师谓言。<a id="a-4J"></a>汝作大功德。<a id="a-4K"></a>为自知不。<a id="a-4L"></a>沙弥言。<a id="a-4M"></a>七日在家无他功德。<a id="a-4N"></a>师言。<a id="a-4O"></a>汝命应尽。<a id="a-4P"></a>昨日以救蚁故。<a id="a-4Q"></a>现世增寿八十余年。<a id="a-4R"></a>沙弥欢喜信善有报。<a id="a-4S"></a>即更勤修精进不懈。<a id="a-4T"></a>得阿罗汉(出福报经又出十卷譬喻经第七卷)</p>
  <h2 id="a4U">沙弥推师倒地而亡以无恶心精进得道第五</h2>
  <p id="a4V">舍卫国有一老公。<a id="a-4W"></a>早失其妇。<a id="a-4X"></a>独与儿居。<a id="a-4Y"></a>困无财宝。<a id="a-4Z"></a>觉世非常。<a id="a-4a"></a>从佛出家。<a id="a-4b"></a>儿年尚小。<a id="a-4c"></a>亦为沙弥。<a id="a-4d"></a>共父乞食。<a id="a-4e"></a>逼暮当还。<a id="a-4f"></a>父行迟。<a id="a-4g"></a>儿畏毒狩。<a id="a-4h"></a>急扶其父排之进路。<a id="a-4i"></a>执之不固。<a id="a-4j"></a>推父堕地应手而死。<a id="a-4k"></a>独至佛所。<a id="a-4l"></a>时诸比丘诃责沙弥。<a id="a-4m"></a>即以白佛。<a id="a-4n"></a>佛告之曰。<a id="a-4o"></a>此师虽死不以恶意。<a id="a-4p"></a>即问沙弥。<a id="a-4q"></a>汝杀师不。<a id="a-4r"></a>答言。<a id="a-4s"></a>我实排之。<a id="a-4t"></a>不以恶意。<a id="a-4u"></a>佛言。<a id="a-4v"></a>我知汝心无有恶意。<a id="a-4w"></a>过去世时亦复如是。<a id="a-4x"></a>无有恶意而相杀害。<a id="a-4y"></a>昔父子二人共住一处。<a id="a-4z"></a>时父病极。<a id="a-50"></a>于时睡卧。<a id="a-51"></a>多有丝蝇数来恼触。<a id="a-52"></a>父令儿遮蝇。<a id="a-53"></a>望得安眠。<a id="a-54"></a>时儿急遮蝇来不止。<a id="a-55"></a>儿便嗔恚。<a id="a-56"></a>即持大杖伺蝇当杀(十诵律云持大石婢蚊子)时诸丝蝇竞集父额。<a id="a-57"></a>以杖打之其父即死。<a id="a-58"></a>父者此沙弥是。<a id="a-59"></a>时儿者死比丘是。<a id="a-5A"></a>由无恶心不以恶意。<a id="a-5B"></a>亦非故杀。<a id="a-5C"></a>沙弥勤修不懈。<a id="a-5D"></a>遂得罗汉道(出贤愚经第十卷)</p>
  <h2 id="a5E">沙弥早夭生天失善师友愤念诣佛得分别圣谛第六</h2>
  <p id="a5F">佛游舍卫祇树给孤独园。<a id="a-5G"></a>时异比丘。<a id="a-5H"></a>有弟子志性温雅意行仁贤。<a id="a-5I"></a>常侍和上诚谨精进。<a id="a-5J"></a>敬从法教不违师命。<a id="a-5K"></a>寿命短促幼小而亡。<a id="a-5L"></a>生忉利宫观于天上。<a id="a-5M"></a>但睹大火。<a id="a-5N"></a>本所志愿不得如意。<a id="a-5O"></a>与善友不能相守。<a id="a-5P"></a>今舍善师随逐恶友。<a id="a-5Q"></a>于是违远至尊和上。<a id="a-5R"></a>及阿夷梨众。<a id="a-5S"></a>诸等类修梵行者。<a id="a-5T"></a>四辈弟子。<a id="a-5U"></a>有一切智。<a id="a-5V"></a>号曰如来。<a id="a-5W"></a>今悉违远。<a id="a-5X"></a>无央数劫难值难见。<a id="a-5Y"></a>兴于世间讲说经典微妙深奥未曾发言。<a id="a-5Z"></a>而安隐开化说诸缘起。<a id="a-5a"></a>各各解了所从有因。<a id="a-5b"></a>无央数劫所未见闻。<a id="a-5c"></a>悉为解决。<a id="a-5d"></a>值此经律。<a id="a-5e"></a>弃家为道。<a id="a-5f"></a>所当兴立不得究竟。<a id="a-5g"></a>今反放逸。<a id="a-5h"></a>先诣世尊稽首足下。<a id="a-5i"></a>佛见其心。<a id="a-5j"></a>真正乐道纯督在法。<a id="a-5k"></a>说苦集灭道。<a id="a-5l"></a>即便见谛。<a id="a-5m"></a>和上愁念泣涕如雨。<a id="a-5n"></a>佛呼问之。<a id="a-5o"></a>何为忧恼。<a id="a-5p"></a>答曰。<a id="a-5q"></a>弟子终没。<a id="a-5r"></a>佛言。<a id="a-5s"></a>何故愁忧。<a id="a-5t"></a>答曰。<a id="a-5u"></a>我沙弥弟子甚大贤良。<a id="a-5v"></a>未有究竟而中夭没。<a id="a-5w"></a>是故忧悒不能自宽。<a id="a-5x"></a>佛言。<a id="a-5y"></a>勿愁已至究竟。<a id="a-5z"></a>得生天上。<a id="a-60"></a>今日夜半分别圣谛。<a id="a-61"></a>比丘不复涕泣(出弟子过命经)</p>
  <h2 id="a62">纯头沙弥为鬼所敬用须跋外道自然降伏第七</h2>
  <p id="a63">舍利弗有一沙弥。<a id="a-64"></a>名曰纯头。<a id="a-65"></a>年八岁得六神通。<a id="a-66"></a>飞腾虚空至阿耨泉。<a id="a-67"></a>有五通梵志。<a id="a-68"></a>名曰须拔。<a id="a-69"></a>亦至彼泉。<a id="a-6A"></a>时彼泉上。<a id="a-6B"></a>有守泉青衣鬼。<a id="a-6C"></a>驱逐五通梵志。<a id="a-6D"></a>瓦石打掷不使逼近神泉。<a id="a-6E"></a>纯头沙弥乘虚空至。<a id="a-6F"></a>彼青衣鬼数百之众皆前迎逆。<a id="a-6G"></a>或前收摄衣者。<a id="a-6H"></a>或持净水洗手足者。<a id="a-6I"></a>或以净巾拂拭首面者。<a id="a-6J"></a>或以香汤沐浴身体者。<a id="a-6K"></a>须拔梵志放声说曰。<a id="a-6L"></a>我今已得五通神德无量。<a id="a-6M"></a>力能移山住流。<a id="a-6N"></a>回转天地犹掌回珠。<a id="a-6O"></a>自学道以来百二十余年。<a id="a-6P"></a>劳形苦体形神疲极。<a id="a-6Q"></a>或事五明。<a id="a-6R"></a>四处然火。<a id="a-6S"></a>日光上照。<a id="a-6T"></a>或卧灰粪。<a id="a-6U"></a>或卧荆棘崄难之中。<a id="a-6V"></a>无道不学。<a id="a-6W"></a>然更驱逐不得至泉。<a id="a-6X"></a>然此黑衣小儿。<a id="a-6Y"></a>年在七八。<a id="a-6Z"></a>未离乳哺。<a id="a-6a"></a>身体秽臭待敬过重。<a id="a-6b"></a>用何等故。<a id="a-6c"></a>时青衣鬼语梵志曰。<a id="a-6d"></a>今此学士。<a id="a-6e"></a>形年虽小行过三界。<a id="a-6f"></a>得贤圣八品道。<a id="a-6g"></a>汝今无是故不兴敬。<a id="a-6h"></a>有一婆罗门。<a id="a-6i"></a>名曰阅叉。<a id="a-6j"></a>兴立一寺。<a id="a-6k"></a>亦名阅叉。<a id="a-6l"></a>恒供给酥油供寺然灯。<a id="a-6m"></a>时有远方婆罗门。<a id="a-6n"></a>来至彼寺中。<a id="a-6o"></a>又闻阅叉梵志高才明德。<a id="a-6p"></a>偏信佛法建立神庙与共相见。<a id="a-6q"></a>时有一沙弥。<a id="a-6r"></a>来迎取油酥。<a id="a-6s"></a>供寺然灯。<a id="a-6t"></a>众多梵志。<a id="a-6u"></a>语阅叉婆罗门曰。<a id="a-6v"></a>汝审向色衣人礼耶。<a id="a-6w"></a>言语未讫沙弥已至。<a id="a-6x"></a>即复礼之。<a id="a-6y"></a>众多梵志。<a id="a-6z"></a>语此梵志曰。<a id="a-70"></a>汝出四姓才艺过人。<a id="a-71"></a>天文地理无不观练。<a id="a-72"></a>神咒感灵无事不克。<a id="a-73"></a>今此色衣之人。<a id="a-74"></a>出众多姓。<a id="a-75"></a>种非真正。<a id="a-76"></a>何为违本法而向恭礼。<a id="a-77"></a>又卿梵志执行清净。<a id="a-78"></a>自修内藏图谶秘记。<a id="a-79"></a>行道成福何愿不克。<a id="a-7A"></a>文字章印无不周悉。<a id="a-7B"></a>佛行寡鲜有何可贵。<a id="a-7C"></a>舍本取末是我所疾。<a id="a-7D"></a>盖闻沙门寒贱。<a id="a-7E"></a>巧诈繁滋幻惑世人。<a id="a-7F"></a>所行短促齐荣一身。<a id="a-7G"></a>不能延致梵福。<a id="a-7H"></a>正使相见正可擎卷而已。<a id="a-7I"></a>何为五体投地恭敬作礼耶。<a id="a-7J"></a>我等亲见甚怪所以。<a id="a-7K"></a>况先学大人。<a id="a-7L"></a>岂能恕卿此罪耶。<a id="a-7M"></a>阅叉报众多婆罗门曰。<a id="a-7N"></a>诸人静默听我所说。</p>
  <p id="a7O">贤圣德难量　　八直无上道</p>
  <p id="a7P">是为梵沙门　　如来口所宣</p>
  <p id="a7Q">睹此形虽小　　以果贤圣道</p>
  <p id="a7R">是故今自归　　梵志何为嗤</p>
  <p id="a7S">向得能究竟。<a id="a-7T"></a>须陀洹斯陀含。<a id="a-7U"></a>能断欲界缚诸缠阴入。<a id="a-7V"></a>是故说曰向得能尽魔原者。<a id="a-7W"></a>入定坐禅之人。<a id="a-7X"></a>乐处闲静志崇一意。<a id="a-7Y"></a>计出入息执意牢固。<a id="a-7Z"></a>能断魔缚。<a id="a-7a"></a>及缚于魔。<a id="a-7b"></a>入定之人。<a id="a-7c"></a>能役鬼神如意即至。<a id="a-7d"></a>当求方便断魔牢缚(出出耀经第五卷)</p>
  <p data-pb></p>
  <h2 id="a7e">沙弥随圣师入山得四通知为五母所痛念第八</h2>
  <p id="a7f">有一小儿。<a id="a-7g"></a>年始七岁。<a id="a-7h"></a>大好佛道作于沙弥。<a id="a-7i"></a>随罗汉师在山中学。<a id="a-7j"></a>精进不懈。<a id="a-7k"></a>及年八岁。<a id="a-7l"></a>便得四通。<a id="a-7m"></a>一者眼彻视。<a id="a-7n"></a>二者耳彻听。<a id="a-7o"></a>三者飞行变化。<a id="a-7p"></a>四者自知宿命所从来。<a id="a-7q"></a>坐自思念。<a id="a-7r"></a>即见先世宿命所更。<a id="a-7s"></a>五母作子。<a id="a-7t"></a>即还自笑。<a id="a-7u"></a>师问何笑。<a id="a-7v"></a>沙弥言。<a id="a-7w"></a>何敢笑师。<a id="a-7x"></a>自视一身而有五母。<a id="a-7y"></a>昼夜啼哭感伤愁毒。<a id="a-7z"></a>常言。<a id="a-80"></a>念子未曾忽忘。<a id="a-81"></a>我自念。<a id="a-82"></a>一身愁毒五家用。<a id="a-83"></a>是故笑耳。<a id="a-84"></a>我为第一母作子时。<a id="a-85"></a>比邻有与我同时生者。<a id="a-86"></a>我死后同日生者出入行步。<a id="a-87"></a>我母见之便言。<a id="a-88"></a>我子在者亦当出入行步如是。<a id="a-89"></a>即愁忧感痛念我。<a id="a-8A"></a>复为第二母作子。<a id="a-8B"></a>生不久复死。<a id="a-8C"></a>我母见人有乳养子者。<a id="a-8D"></a>便感痛念我。<a id="a-8E"></a>愁忧啼哭。<a id="a-8F"></a>我复为第三母作子。<a id="a-8G"></a>不久复死。<a id="a-8H"></a>我母临饭泪出念我言。<a id="a-8I"></a>若子在者与我共饭。<a id="a-8J"></a>弃我死去。<a id="a-8K"></a>我复为第四母作子。<a id="a-8L"></a>不久复死。<a id="a-8M"></a>我时等辈娉娶者。<a id="a-8N"></a>母复念我言。<a id="a-8O"></a>若子不死今亦当娶妇。<a id="a-8P"></a>我为第五母作子今故现存。<a id="a-8Q"></a>我舍家学道。<a id="a-8R"></a>母日蹄哭言。<a id="a-8S"></a>亡我子。<a id="a-8T"></a>不知所在。<a id="a-8U"></a>饥寒生死不复相见。<a id="a-8V"></a>并忼忾悲痛。<a id="a-8W"></a>今五母共会。<a id="a-8X"></a>各言亡子相对。<a id="a-8Y"></a>啼哭念我一人。<a id="a-8Z"></a>是故笑耳。<a id="a-8a"></a>世间人不知有后世生。<a id="a-8b"></a>但言死耳。<a id="a-8c"></a>人作善得福作恶得殃。<a id="a-8d"></a>人在世间善恶自恐。<a id="a-8e"></a>无所畏恶后受苦痛。<a id="a-8f"></a>入恶道中悔无所及。<a id="a-8g"></a>我厌世间故辞亲求道。<a id="a-8h"></a>我视地狱畜生饿鬼贫穷。<a id="a-8i"></a>代其恐怖。<a id="a-8j"></a>我得师恩受佛经戒。<a id="a-8k"></a>今以度脱。<a id="a-8l"></a>我念五母。<a id="a-8m"></a>不能得脱。<a id="a-8n"></a>反复忧我(出五母子人经)</p>
  <p data-pb></p>
  <h2 id="a8o">沙弥护戒舍所爱身第九</h2>
  <p id="a8p">一比丘。<a id="a-8q"></a>少欲知足。<a id="a-8r"></a>时安陀国有优婆塞。<a id="a-8s"></a>敬信三宝终身供养。<a id="a-8t"></a>日日遣送。<a id="a-8u"></a>其国有一长者。<a id="a-8v"></a>生一男儿。<a id="a-8w"></a>欲令出家当求善师。<a id="a-8x"></a>即往白比丘言。<a id="a-8y"></a>我此一子令使出家。<a id="a-8z"></a>唯愿大德哀纳济度。<a id="a-90"></a>尔时比丘以道眼观。<a id="a-91"></a>此人出家能持净戒。<a id="a-92"></a>度为沙弥时优婆塞有一亲善居士。<a id="a-93"></a>明日客会。<a id="a-94"></a>朝念言。<a id="a-95"></a>今当就会谁后守舍。<a id="a-96"></a>女即白父。<a id="a-97"></a>唯愿父母从诸僮使。<a id="a-98"></a>但行应请我堪后守。<a id="a-99"></a>父曰甚善。<a id="a-9A"></a>合家悉往。<a id="a-9B"></a>女便闭门独住家内。<a id="a-9C"></a>时优婆塞是日匆匆忘不送食。<a id="a-9D"></a>尔时尊者心自念言。<a id="a-9E"></a>日时向晚。<a id="a-9F"></a>俗人多事。<a id="a-9G"></a>即遣沙弥往取。<a id="a-9H"></a>善摄威仪如佛所说。<a id="a-9I"></a>沙弥打门。<a id="a-9J"></a>女问是谁。<a id="a-9K"></a>答言。<a id="a-9L"></a>沙弥为师迎食。<a id="a-9M"></a>即与开门。<a id="a-9N"></a>是女端正容貌姝妙。<a id="a-9O"></a>年始十六淫欲火烧。<a id="a-9P"></a>于沙弥前。<a id="a-9Q"></a>作诸妖媚深现欲相。<a id="a-9R"></a>沙弥见已念言。<a id="a-9S"></a>此女为有风痫病耶。<a id="a-9T"></a>将无欲结所使欲毁我净行耶。<a id="a-9U"></a>坚摄威仪颜色不变。<a id="a-9V"></a>女便五体投地白沙弥言。<a id="a-9W"></a>我常愿者欲有所陈。<a id="a-9X"></a>我此舍中珍宝仓库。<a id="a-9Y"></a>如毗沙门天宫宝藏。<a id="a-9Z"></a>而无有主。<a id="a-9a"></a>汝可屈意为此舍主。<a id="a-9b"></a>我为汝婢供给使令满我所愿。<a id="a-9c"></a>沙弥念。<a id="a-9d"></a>我宁舍命不毁禁戒。<a id="a-9e"></a>昔日比丘至淫女家。<a id="a-9f"></a>宁投火坑不犯于欲。<a id="a-9g"></a>又诸比丘贼所劫夺以草系缚。<a id="a-9h"></a>风吹日曝诸虫唼食。<a id="a-9i"></a>以护戒故不绝草而去。<a id="a-9j"></a>如鸟吞珠。<a id="a-9k"></a>比丘虽见。<a id="a-9l"></a>以持戒故极苦不说。<a id="a-9m"></a>如海船坏。<a id="a-9n"></a>下坐比丘。<a id="a-9o"></a>以守戒故授板上坐没海而死。<a id="a-9p"></a>如是诸人独佛弟子能持禁戒。<a id="a-9q"></a>我非弟子不能持也。<a id="a-9r"></a>如来世尊独为彼师非我师也。<a id="a-9s"></a>方便语言。<a id="a-9t"></a>牢闭门户我入一房作所应作。<a id="a-9u"></a>尔乃一相就。<a id="a-9v"></a>女即闭门。<a id="a-9w"></a>沙弥入房关掸门户。<a id="a-9x"></a>得一剃刀。<a id="a-9y"></a>脱身衣服置于架上。<a id="a-9z"></a>合掌跪向拘尸那城佛涅槃处。<a id="a-A0"></a>自立誓愿。<a id="a-A1"></a>我今不舍佛法众僧。<a id="a-A2"></a>亦不舍戒正为持戒。<a id="a-A3"></a>舍此身命愿所往生。<a id="a-A4"></a>出家净行尽漏成道。<a id="a-A5"></a>即刎颈死。<a id="a-A6"></a>时女怪迟趣户看视。<a id="a-A7"></a>见其已死失于本容。<a id="a-A8"></a>欲心寻息惭结懊恼悲呼闷绝。<a id="a-A9"></a>其父会还见女如是问何以故。<a id="a-AA"></a>具答以实。<a id="a-AB"></a>父即入房见沙弥。<a id="a-AC"></a>身血污赤如栴檀。<a id="a-AD"></a>作礼赞言。<a id="a-AE"></a>护持佛戒能舍身命。<a id="a-AF"></a>时彼国法。<a id="a-AG"></a>若有沙门白衣舍死。<a id="a-AH"></a>当罚金钱。<a id="a-AI"></a>时优婆塞以一千金钱置铜案上载至王宫。<a id="a-AJ"></a>白言。<a id="a-AK"></a>大王。<a id="a-AL"></a>我有罚讁。<a id="a-AM"></a>应入于王。<a id="a-AN"></a>愿当受之。<a id="a-AO"></a>王言。<a id="a-AP"></a>汝于我国敬信三宝言行无违。<a id="a-AQ"></a>唯汝一人当有何过。<a id="a-AR"></a>而输罚耶。<a id="a-AS"></a>时优婆塞具陈上缘。<a id="a-AT"></a>自毁其女赞叹沙弥。<a id="a-AU"></a>王闻悚然而告之言。<a id="a-AV"></a>沙弥护戒自舍身命。<a id="a-AW"></a>汝无辜咎。<a id="a-AX"></a>但持还舍。<a id="a-AY"></a>吾今躬欲自至汝家供养沙弥。<a id="a-AZ"></a>王往见之。<a id="a-Aa"></a>前为作礼。<a id="a-Ab"></a>以种种宝庄严高车载死沙弥至平坦地。<a id="a-Ac"></a>积众香木阇毗供养。<a id="a-Ad"></a>严饰是女极世之殊。<a id="a-Ae"></a>置高显处普使时会一切皆见。<a id="a-Af"></a>语众人言。<a id="a-Ag"></a>是女殊妙容晖乃尔。<a id="a-Ah"></a>未离欲者谁无染心。<a id="a-Ai"></a>而此沙弥既未得道。<a id="a-Aj"></a>以生死身奉戒舍命甚奇希有。<a id="a-Ak"></a>王即遣人令请其师。<a id="a-Al"></a>广为大众说微妙法。<a id="a-Am"></a>时会一切见闻此事。<a id="a-An"></a>有求出家。<a id="a-Ao"></a>有发无上菩提心者(出贤愚经第七卷)</p>
  <h2 id="aAp">沙弥于龙女生爱遂生龙中第十</h2>
  <p id="aAq">昔有罗汉。<a id="a-Ar"></a>与沙弥于山中行道。<a id="a-As"></a>沙弥日日至人家所乞饮食。<a id="a-At"></a>经历堤基上行。<a id="a-Au"></a>岐岖危险脚跌躄地。<a id="a-Av"></a>饭洿泥土沙弥取不洿饭。<a id="a-Aw"></a>着师钵中。<a id="a-Ax"></a>洿饭洗自食之。<a id="a-Ay"></a>如是非一日。<a id="a-Az"></a>师曰。<a id="a-B0"></a>何因洗弃饭味。<a id="a-B1"></a>答曰。<a id="a-B2"></a>行乞去晴。<a id="a-B3"></a>乞还时雨。<a id="a-B4"></a>于堤基躄地覆饭。<a id="a-B5"></a>师默然思之。<a id="a-B6"></a>知是龙娆沙弥便起到堤基上。<a id="a-B7"></a>持杖叩薮之。<a id="a-B8"></a>龙化作老公来。<a id="a-B9"></a>出头面着地。<a id="a-BA"></a>沙门言。<a id="a-BB"></a>汝何娆我沙弥乎。<a id="a-BC"></a>答曰。<a id="a-BD"></a>实爱其容貌耳。<a id="a-BE"></a>从今日始日日于我室食。<a id="a-BF"></a>沙门受请日日往食。<a id="a-BG"></a>沙弥后时见师钵中。<a id="a-BH"></a>有两三粒饭非世间饭。<a id="a-BI"></a>问和上。<a id="a-BJ"></a>师默不应。<a id="a-BK"></a>沙弥便入床下手捉床足。<a id="a-BL"></a>和上禅定竟相随。<a id="a-BM"></a>俱飞到龙宫殿上。<a id="a-BN"></a>龙及妇女俱礼沙门复礼沙弥。<a id="a-BO"></a>师乃觉之。<a id="a-BP"></a>呼出语言。<a id="a-BQ"></a>此非婇女。<a id="a-BR"></a>是畜生耳。<a id="a-BS"></a>汝为沙弥。<a id="a-BT"></a>虽未得道。<a id="a-BU"></a>必生忉利天上。<a id="a-BV"></a>胜彼百倍。<a id="a-BW"></a>勿以洿意。<a id="a-BX"></a>沙弥言。<a id="a-BY"></a>此龙居处世间少有。<a id="a-BZ"></a>师曰。<a id="a-Ba"></a>彼有三苦。<a id="a-Bb"></a>一者虽百味饭入口即化成虾蟆。<a id="a-Bc"></a>二者婇女端正无比。<a id="a-Bd"></a>欲为夫妇两蛇相交。<a id="a-Be"></a>三者龙背有逆鳞。<a id="a-Bf"></a>沙石生其中。<a id="a-Bg"></a>痛乃达心胸。<a id="a-Bh"></a>此为大苦。<a id="a-Bi"></a>汝何因从之。<a id="a-Bj"></a>汝未得道。<a id="a-Bk"></a>不可令见鬼道及国王内事也。<a id="a-Bl"></a>沙弥不应。<a id="a-Bm"></a>昼夜思想。<a id="a-Bn"></a>忆彼不食病而死。<a id="a-Bo"></a>魂神生为龙作子(大智论云布施持戒愿早作龙要期心重足下水出后至师本所入处大池之边以袈裟覆头而入死即变为大龙神杀旧龙举池尽赤出迦葉诘难陀经又出大智论第十七卷)</p>
  <h2 id="aBp">沙弥爱酪即受虫身第十一</h2>
  <p id="aBq">如一沙弥。<a id="a-Br"></a>心常爱酪诸檀越饷僧酪。<a id="a-Bs"></a>时沙弥每得残分。<a id="a-Bt"></a>心中着乐喜不离。<a id="a-Bu"></a>命终之后生残酪瓶中。<a id="a-Bv"></a>沙弥师得阿罗汉。<a id="a-Bw"></a>僧分酪。<a id="a-Bx"></a>语言徐徐。<a id="a-By"></a>莫伤此爱酪沙弥。<a id="a-Bz"></a>诸人言。<a id="a-C0"></a>何以言爱酪沙弥。<a id="a-C1"></a>答言。<a id="a-C2"></a>此本是我沙弥。<a id="a-C3"></a>但坐贪爱残酪故。<a id="a-C4"></a>生此瓶中。<a id="a-C5"></a>师得酪分。<a id="a-C6"></a>虫在中来。<a id="a-C7"></a>师言。<a id="a-C8"></a>爱酪人汝何以来。<a id="a-C9"></a>即以酪与之(出大智论第十七卷)</p>
 </body>
</html>