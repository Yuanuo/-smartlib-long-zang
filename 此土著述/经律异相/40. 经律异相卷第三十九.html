<!doctype html>
<html id="z3IBWPU1IN" data-ver="750">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第三十九(外道仙人部第二十九)</h1>
  <p id="a2">外道立异见原由一 六师共誓伺欲降佛累遣觇观皆从佛化二 六师与佛弟子捔道力三 以鐷鐷腹头上戴火自显雄异四 智幻国人事乌与孔雀五 富兰迦葉与佛捔道不如自尽六 羼提仙人修忍行慈为迦利王所割截七 螺文仙人造书风雨不能飘侵八 四仙人得道缘九 仙人失通生恶道十 仙人见闻女人声色失其神通十一 化足手着王女生爱后兴恶念堕坠阿鼻十二 提波延那闻舍芝声起爱十三 雪山仙人与虎行欲生十二子十四 拨劫仙人见王女发欲失通十五 独角仙人情染世欲为淫女所骑十六</p>
  <p data-pb></p>
  <h2 id="a3">外道立异见原由第一</h2>
  <p id="a4">告文殊。<a id="a-5"></a>汝欲闻世间建立外道不。<a id="a-6"></a>过去时世有佛。<a id="a-7"></a>名拘孙陀跋陀罗。<a id="a-8"></a>出兴于世。<a id="a-9"></a>时彼世界无诸沙砾。<a id="a-A"></a>无外道名。<a id="a-B"></a>唯一大乘。<a id="a-C"></a>佛涅槃后法欲灭时。<a id="a-D"></a>有一阿兰若比丘。<a id="a-E"></a>名曰佛慧。<a id="a-F"></a>有一善人施无价衣。<a id="a-G"></a>比丘受之。<a id="a-H"></a>有诸猎师生劫盗心。<a id="a-I"></a>夜将比丘至深山中。<a id="a-J"></a>坏身裸形悬首系树。<a id="a-K"></a>时有采花婆罗门至阿兰若处。<a id="a-L"></a>见虎恐怖向山驰走。<a id="a-M"></a>见彼比丘。<a id="a-N"></a>坏身裸形悬首系树。<a id="a-O"></a>惊叹呜呼。<a id="a-P"></a>沙门先着袈裟。<a id="a-Q"></a>而今裸形。<a id="a-R"></a>必知袈裟非解脱因。<a id="a-S"></a>自悬苦行是真学道。<a id="a-T"></a>彼人岂当舍离善法。<a id="a-U"></a>正当分明知。<a id="a-V"></a>此是解脱道因坏正法。<a id="a-W"></a>即舍衣拔发作裸形沙门。<a id="a-X"></a>裸形外道从是而起也。<a id="a-Y"></a>时比丘自得解缚。<a id="a-Z"></a>即取树皮。<a id="a-a"></a>赤石涂染。<a id="a-b"></a>以自障蔽。<a id="a-c"></a>结草拂蚊。<a id="a-d"></a>又有采花婆罗门见之。<a id="a-e"></a>念言。<a id="a-f"></a>是比丘舍先好衣。<a id="a-g"></a>着如是衣。<a id="a-h"></a>捉如是拂。<a id="a-i"></a>岂当舍离善法。<a id="a-j"></a>正当分明知。<a id="a-k"></a>此是解脱道。<a id="a-l"></a>即学是法。<a id="a-m"></a>出家婆罗门从是而起也。<a id="a-n"></a>时彼比丘暮入水浴。<a id="a-o"></a>因洗头疮。<a id="a-p"></a>即取水衣以覆疮上。<a id="a-q"></a>取牧牛人所弃弊衣以自覆身。<a id="a-r"></a>时有[蕉-隹+推]者见已念言。<a id="a-s"></a>是比丘先着袈裟。<a id="a-t"></a>而今悉舍。<a id="a-u"></a>必知袈裟非解脱因。<a id="a-v"></a>故被发弊衣日夜三浴修习苦行。<a id="a-w"></a>岂当舍离善法。<a id="a-x"></a>正当分明知。<a id="a-y"></a>此是解脱道。<a id="a-z"></a>即学彼法。<a id="a-10"></a>苦行婆罗门复从是起也。<a id="a-11"></a>比丘浴已身体多疮蝇蜂唼食。<a id="a-12"></a>即以白灰处处涂疮。<a id="a-13"></a>以水衣覆身。<a id="a-14"></a>时有见者谓言。<a id="a-15"></a>是道即学彼法。<a id="a-16"></a>灰涂婆罗门从是而起也。<a id="a-17"></a>比丘燃火炙疮。<a id="a-18"></a>疮转苦痛不能堪忍。<a id="a-19"></a>投岩自害。<a id="a-1A"></a>时有见者言。<a id="a-1B"></a>是比丘先着好衣。<a id="a-1C"></a>今乃如是。<a id="a-1D"></a>岂当舍离善法。<a id="a-1E"></a>正知投岩是解脱道。<a id="a-1F"></a>投岩事火从是而起也。<a id="a-1G"></a>如是次第九十六种。<a id="a-1H"></a>皆因是比丘种种形类。<a id="a-1I"></a>起诸妄想。<a id="a-1J"></a>各自生见。<a id="a-1K"></a>譬如有国一一相视。<a id="a-1L"></a>而起粗想。<a id="a-1M"></a>粗想既生。<a id="a-1N"></a>各各相杀。<a id="a-1O"></a>外道生异亦复如是(出殃掘魔罗经第四卷)</p>
  <h2 id="a1P">六师共誓伺欲降佛累遣觇观皆从佛化第二</h2>
  <p id="a1Q">昔六师在世。<a id="a-1R"></a>贪着利养自称独尊。<a id="a-1S"></a>闻佛出世神德过人。<a id="a-1T"></a>集共结誓。<a id="a-1U"></a>我等宜可齐心同议。<a id="a-1V"></a>语不相违乃得胜之。<a id="a-1W"></a>即遣一人往观如来。<a id="a-1X"></a>为如人不。<a id="a-1Y"></a>视无厌足。<a id="a-1Z"></a>还白六师。<a id="a-1a"></a>瞿昙颜貌世之希有威神光明踰于日月。<a id="a-1b"></a>如我所见无可譬喻。<a id="a-1c"></a>六人复念。<a id="a-1d"></a>其人出于王种。<a id="a-1e"></a>理应端正。<a id="a-1f"></a>何足复怪。<a id="a-1g"></a>今且更遣一人往观。<a id="a-1h"></a>为无为为躁疾。<a id="a-1i"></a>还告六师。<a id="a-1j"></a>瞿昙在众如兽中王。<a id="a-1k"></a>无所畏难。<a id="a-1l"></a>六人复念。<a id="a-1m"></a>愚人希更事。<a id="a-1n"></a>贪彼光明。<a id="a-1o"></a>此是常仪。<a id="a-1p"></a>何足复怪。<a id="a-1q"></a>出自王宫六万采女昼夜相娱未更师学。<a id="a-1r"></a>更遣往听。<a id="a-1s"></a>颇有经理为如凡夫。<a id="a-1t"></a>即遣明达一人观佛所说。<a id="a-1u"></a>还白六人。<a id="a-1v"></a>彼所道说达古知今。<a id="a-1w"></a>前知无极却睹无穷。<a id="a-1x"></a>判义析理事不烦重。<a id="a-1y"></a>六师复作是念。<a id="a-1z"></a>世多有人辩辞捷疾悦可人心。<a id="a-20"></a>然理不在不可寻究。<a id="a-21"></a>复遣往观。<a id="a-22"></a>众人闻说为寂然听受为愦乱耶。<a id="a-23"></a>还白六师。<a id="a-24"></a>瞿昙所显味如甘露。<a id="a-25"></a>众人渴仰听无厌足。<a id="a-26"></a>六人复念。<a id="a-27"></a>人集从初久必退散。<a id="a-28"></a>更遣高胜一人往瞻。<a id="a-29"></a>为义理深邃为浅薄耶。<a id="a-2A"></a>还白六师。<a id="a-2B"></a>瞿昙所显如海无涯。<a id="a-2C"></a>我等所见如牛蹄水。<a id="a-2D"></a>今我一人。<a id="a-2E"></a>且欲就彼求为弟子。<a id="a-2F"></a>前后使人各共相将诣如来所。<a id="a-2G"></a>复有无数众生相竞而到。<a id="a-2H"></a>佛说偈曰。</p>
  <p id="a2I">自得最正觉　　不染一切法</p>
  <p id="a2J">一切智无畏　　自然无师保</p>
  <p id="a2K">六师弟子闻佛说偈。<a id="a-2L"></a>心坚固者即求为道。<a id="a-2M"></a>心犹豫者还以白师言。<a id="a-2N"></a>三界独尊典领十方。<a id="a-2O"></a>实无等伦。<a id="a-2P"></a>宜各驰散自求所安。</p>
  <p id="a2Q">我既无师保　　亦独无伴侣</p>
  <p id="a2R">积一得作佛　　自然通圣道(出六师结誓经)</p>
  <p data-pb></p>
  <h2 id="a2S">六师与佛弟子捔道力第三</h2>
  <p id="a2T">王名多福。<a id="a-2U"></a>太子字增福。<a id="a-2V"></a>王奉六师。<a id="a-2W"></a>子事佛道。<a id="a-2X"></a>所遵不同。<a id="a-2Y"></a>时世无沙门。<a id="a-2Z"></a>唯一白衣以为师首。<a id="a-2a"></a>其外道五百人嫉师名德。<a id="a-2b"></a>即白王言。<a id="a-2c"></a>国事两法令人不专一。<a id="a-2d"></a>愿与佛道师各现奇德。<a id="a-2e"></a>要不如者没属为奴。<a id="a-2f"></a>王即可之。<a id="a-2g"></a>外道与此师克日。<a id="a-2h"></a>要结。<a id="a-2i"></a>王前各试功艺共相然可。<a id="a-2j"></a>梵志皆善射驭。<a id="a-2k"></a>即行入山。<a id="a-2l"></a>五百人各射射一鹿。<a id="a-2m"></a>皆贯左目来角伎术。<a id="a-2n"></a>贤者亦入山精思念佛求威神佐助以彰大道。<a id="a-2o"></a>即有五色鹿子忽从地出。<a id="a-2p"></a>欢喜持归。<a id="a-2q"></a>外道知之。<a id="a-2r"></a>伺贤者出行。<a id="a-2s"></a>往诣其家。<a id="a-2t"></a>诡语其妇曰。<a id="a-2u"></a>卿夫欲舍家作道人。<a id="a-2v"></a>但坐此鹿当破汝家。<a id="a-2w"></a>妇闻恚怒。<a id="a-2x"></a>以鹿乞之。<a id="a-2y"></a>贤者来归不见其鹿。<a id="a-2z"></a>问妇曰。<a id="a-30"></a>不祥之物今已失之。<a id="a-31"></a>夫甚愁忧。<a id="a-32"></a>复还山中至诚忏悔。<a id="a-33"></a>即有明月神珠忽从地出。<a id="a-34"></a>便持此珠赍现梵志。<a id="a-35"></a>往诣至门行卖奇物。<a id="a-36"></a>梵志妇曰。<a id="a-37"></a>吾家亦有异物可共相方。<a id="a-38"></a>即出鹿子。<a id="a-39"></a>贤者便白王。<a id="a-3A"></a>使吾掌此鹿子。<a id="a-3B"></a>汝今盗之其罪不测。<a id="a-3C"></a>妇懅还之。<a id="a-3D"></a>至其试曰。<a id="a-3E"></a>梵志各送死鹿皆伤左目既秽且臭。<a id="a-3F"></a>王甚恶之。<a id="a-3G"></a>贤者前牵神</p>
  <p data-pb></p>
  <h2 id="a3H">以鐷鐷腹头上戴火自显雄异第四</h2>
  <p id="a3I">南天竺有论议师。<a id="a-3J"></a>以铜鐷鐷腹。<a id="a-3K"></a>头上燃火。<a id="a-3L"></a>来入舍卫国。<a id="a-3M"></a>时人问言。<a id="a-3N"></a>汝何因尔。<a id="a-3O"></a>答言。<a id="a-3P"></a>我智多恐腹裂。<a id="a-3Q"></a>着火欲照闇。<a id="a-3R"></a>时人语言。<a id="a-3S"></a>痴婆罗门。<a id="a-3T"></a>日照天下何以言闇。<a id="a-3U"></a>答言。<a id="a-3V"></a>汝不知。<a id="a-3W"></a>闇有二种。<a id="a-3X"></a>一者无日月火烛。<a id="a-3Y"></a>二者愚痴无智慧明。<a id="a-3Z"></a>诸人又言。<a id="a-3a"></a>汝未见诃哆释子比丘。<a id="a-3b"></a>何敢作是语答。<a id="a-3c"></a>若见共语者闇夜见日出。<a id="a-3d"></a>时城内人民即唤诃哆释子比丘。<a id="a-3e"></a>欲令共论。<a id="a-3f"></a>时诃哆闻之。<a id="a-3g"></a>心愁入城。<a id="a-3h"></a>道中见二羝羊共斗。<a id="a-3i"></a>即日取相。<a id="a-3j"></a>一羊是婆罗门。<a id="a-3k"></a>一羊是我。<a id="a-3l"></a>我者不如。<a id="a-3m"></a>转更愁忧。<a id="a-3n"></a>前行又见二牛共斗。<a id="a-3o"></a>复作是念。<a id="a-3p"></a>一牛是婆罗门。<a id="a-3q"></a>一牛是我。<a id="a-3r"></a>即复不如。<a id="a-3s"></a>又至前门。<a id="a-3t"></a>复见二人相扑。<a id="a-3u"></a>又作是念。<a id="a-3v"></a>亦复不如。<a id="a-3w"></a>欲入论处。<a id="a-3x"></a>见一人持满瓶水。<a id="a-3y"></a>水瓶即破。<a id="a-3z"></a>复作是念。<a id="a-40"></a>我见诸不吉相。<a id="a-41"></a>不得已入舍。<a id="a-42"></a>见是婆罗门。<a id="a-43"></a>眼口相貌自知不如。<a id="a-44"></a>就坐须臾。<a id="a-45"></a>诸人便言。<a id="a-46"></a>可共论议。<a id="a-47"></a>答言。<a id="a-48"></a>我今小不安隐。<a id="a-49"></a>须待明日便还宿处(出十诵律二诵第三卷)</p>
  <h2 id="a4A">智幻国人事乌与孔雀第五</h2>
  <p id="a4B">过去世时。<a id="a-4C"></a>有一大国。<a id="a-4D"></a>在于北方边地。<a id="a-4E"></a>号曰智幻。<a id="a-4F"></a>智幻人赍持乌来。<a id="a-4G"></a>至波遮梨国。<a id="a-4H"></a>而其国界无有此乌。<a id="a-4I"></a>亦无异类奇妙之鸟。<a id="a-4J"></a>时人见乌。<a id="a-4K"></a>欢喜踊跃。<a id="a-4L"></a>供养奉事饮食果瓜。<a id="a-4M"></a>而消息之。<a id="a-4N"></a>远方之乌皆来集会不可称数。<a id="a-4O"></a>一国普事尊敬无量。<a id="a-4P"></a>于后异时有一贾人复从他国赍孔雀来。<a id="a-4Q"></a>众见羽翼殊杰行步弘雅所未曾有。<a id="a-4R"></a>听其音声心怀踊跃。<a id="a-4S"></a>皆舍乌而爱孔雀。<a id="a-4T"></a>前养乌之具皆供孔雀。<a id="a-4U"></a>尊敬自归。<a id="a-4V"></a>诸乌皆没不知处所。<a id="a-4W"></a>时有天颂曰。</p>
  <p id="a4X">未见日光时　　烛火独为明</p>
  <p id="a4Y">本见事诸乌　　水饮及果瓜</p>
  <p id="a4Z">美音既具足　　如日出树间</p>
  <p id="a4a">诸乌失供养　　见事见尊卑</p>
  <p id="a4b">阿难颂曰。</p>
  <p id="a4c">如佛不兴出　　梵志得供事</p>
  <p id="a4d">今佛具足音　　异学失供养</p>
  <p id="a4e">孔雀者我身是也。<a id="a-4f"></a>乌者诸外异学是。<a id="a-4g"></a>天者阿难也(出孔雀经)</p>
  <p data-pb></p>
  <h2 id="a4h">富兰迦葉与佛捔道不如自尽第六</h2>
  <p id="a4i">舍卫国有婆罗门师。<a id="a-4j"></a>名富兰迦葉。<a id="a-4k"></a>与五百弟子相随。<a id="a-4l"></a>国王人民莫不奉事。<a id="a-4m"></a>佛初得道。<a id="a-4n"></a>与诸弟子从罗阅只至舍卫国。<a id="a-4o"></a>身相显赫道教清美。<a id="a-4p"></a>国王中宫率土人民莫不奉敬。<a id="a-4q"></a>迦葉嫉妒欲毁世尊。<a id="a-4r"></a>谓波斯匿王曰。<a id="a-4s"></a>吾等长老先学国之旧师。<a id="a-4t"></a>沙门瞿昙。<a id="a-4u"></a>后出求道实无神圣。<a id="a-4v"></a>而王舍我今欲与佛捔试。<a id="a-4w"></a>道德胜者王奉。<a id="a-4x"></a>王言大善。<a id="a-4y"></a>王以白佛。<a id="a-4z"></a>佛言甚佳。<a id="a-50"></a>结期七日当角变化。<a id="a-51"></a>王于城东平广好地。<a id="a-52"></a>立二高座。<a id="a-53"></a>国王群臣大众云集。<a id="a-54"></a>欲观二人角道。<a id="a-55"></a>迦葉与诸弟子先到座所登梯而上。<a id="a-56"></a>般师神王。<a id="a-57"></a>见其虚妄嫉妒。<a id="a-58"></a>即起大风。<a id="a-59"></a>吹坐具颠倒幢幡。<a id="a-5A"></a>飞扬雨沙砾石。<a id="a-5B"></a>眼不得视。<a id="a-5C"></a>世尊高座俨然不动。<a id="a-5D"></a>佛与大众庠序而来。<a id="a-5E"></a>方向高座忽然已上。<a id="a-5F"></a>众僧一切寂然次坐。<a id="a-5G"></a>王及群臣加敬稽首白言。<a id="a-5H"></a>愿垂神化压伏邪见。<a id="a-5I"></a>并令国人明信正真。<a id="a-5J"></a>世尊于座[火*霍]然不现。<a id="a-5K"></a>即升虚空奋大光明。<a id="a-5L"></a>东没西现四方亦</p>
  <p data-pb></p>
  <h2 id="a5M">羼提仙人修忍行慈为迦利王所割截第七</h2>
  <p id="a5N">提仙人在大林中。<a id="a-5O"></a>修忍行慈。<a id="a-5P"></a>时迦利王将诸婇女入林游戏。<a id="a-5Q"></a>饭食既讫。<a id="a-5R"></a>王小睡息。<a id="a-5S"></a>诸婇女辈采华林间。<a id="a-5T"></a>见此仙人。<a id="a-5U"></a>加敬礼拜在一面立。<a id="a-5V"></a>仙人尔时为诸婇女说诸慈忍。<a id="a-5W"></a>其言美妙听者无厌。<a id="a-5X"></a>久而不去。<a id="a-5Y"></a>迦利王觉不见婇女。<a id="a-5Z"></a>拔剑追踪。<a id="a-5a"></a>见在仙人前。<a id="a-5b"></a>憍妒隆盛嗔目奋剑。<a id="a-5c"></a>而问仙人。<a id="a-5d"></a>汝作何物。<a id="a-5e"></a>仙人答言。<a id="a-5f"></a>我今在此修忍行慈。<a id="a-5g"></a>王言。<a id="a-5h"></a>我今试汝。<a id="a-5i"></a>当以利剑截汝耳鼻斩汝手足。<a id="a-5j"></a>若不嗔者知汝修忍。<a id="a-5k"></a>仙人言任意。<a id="a-5l"></a>王即拔剑截其耳鼻断其手足。<a id="a-5m"></a>而问之言。<a id="a-5n"></a>汝心动不。<a id="a-5o"></a>答言。<a id="a-5p"></a>我修慈忍心不动也。<a id="a-5q"></a>王言。<a id="a-5r"></a>汝一身在此无有势力。<a id="a-5s"></a>虽口言不动谁当信者。<a id="a-5t"></a>是时仙人即作誓言。<a id="a-5u"></a>若我实修慈忍。<a id="a-5v"></a>血当为乳。<a id="a-5w"></a>即时血变为乳。<a id="a-5x"></a>王大惊喜。<a id="a-5y"></a>将诸女去。<a id="a-5z"></a>是时林中龙神为此仙人雷电霹雳。<a id="a-60"></a>王被毒害没不还宫(出智论第四卷)</p>
  <p data-pb></p>
  <h2 id="a61">螺文仙人造书风雨不能飘侵第八</h2>
  <p id="a62">有仙人。<a id="a-63"></a>名曰螺文精进纯备。<a id="a-64"></a>而处居家不有梵行者。<a id="a-65"></a>或作是说。<a id="a-66"></a>如彼螺文有清净行。<a id="a-67"></a>然在居家不善清净。<a id="a-68"></a>螺文造书。<a id="a-69"></a>风雨不能沮坏。<a id="a-6A"></a>处俗修梵行。<a id="a-6B"></a>如阿那含。<a id="a-6C"></a>在家眷属围绕。<a id="a-6D"></a>此非清净行耶。<a id="a-6E"></a>神足境界不可思议(出婆须蜜经第六卷)</p>
  <p data-pb></p>
  <h2 id="a6F">四仙人得道缘第九</h2>
  <p id="a6G">在罗阅只。<a id="a-6H"></a>宣说正法。<a id="a-6I"></a>诸尼揵等心皆愁恼。<a id="a-6J"></a>梨夷山有五百仙人。<a id="a-6K"></a>尼揵遣使云。<a id="a-6L"></a>此间有佛。<a id="a-6M"></a>自谓得道神变第一。<a id="a-6N"></a>皆不及我等而自高大。<a id="a-6O"></a>愿大师等。<a id="a-6P"></a>自屈见佐。<a id="a-6Q"></a>论道至要毁灭其道。<a id="a-6R"></a>遂令诸师功名益显。<a id="a-6S"></a>答言大善。<a id="a-6T"></a>我等且遣四人往难瞿昙。<a id="a-6U"></a>尼揵宣令国内。<a id="a-6V"></a>却后七日当有四佛入国度人。<a id="a-6W"></a>及至其日。<a id="a-6X"></a>四人现视神变。<a id="a-6Y"></a>从空中来各从城一面入。<a id="a-6Z"></a>众人睹见谓为真佛。<a id="a-6a"></a>尼揵遣使白佛。<a id="a-6b"></a>可来讲道。<a id="a-6c"></a>佛言。<a id="a-6d"></a>食时当往。<a id="a-6e"></a>尼揵喜曰。<a id="a-6f"></a>瞿昙恐不如</p>
  <p data-pb></p>
  <h2 id="a6g">仙人失通生恶道第十</h2>
  <p id="a6h">郁陀罗伽仙人。<a id="a-6i"></a>得五神通。<a id="a-6j"></a>飞到国王宫中食。<a id="a-6k"></a>王大夫人如其国法。<a id="a-6l"></a>接足而礼。<a id="a-6m"></a>夫人手触即失神通。<a id="a-6n"></a>从王求车。<a id="a-6o"></a>乘驾而出还其本处。<a id="a-6p"></a>入林树间更求五通。<a id="a-6q"></a>一心专至垂得。<a id="a-6r"></a>而树上有鸟急鸣以乱其意。<a id="a-6s"></a>舍树至水边求定。<a id="a-6t"></a>复闻鱼斗动水之声。<a id="a-6u"></a>此人求禅不得。<a id="a-6v"></a>即生嗔恚。<a id="a-6w"></a>我当尽杀鱼鸟。<a id="a-6x"></a>此人久后思惟得定。<a id="a-6y"></a>生非有想非无想处。<a id="a-6z"></a>于彼寿尽。<a id="a-70"></a>下生作飞狸。<a id="a-71"></a>杀诸鱼鸟。<a id="a-72"></a>作无量罪堕恶道(出大智论第十七卷)</p>
  <h2 id="a73">诸仙人见闻女人色声皆失神通第十一</h2>
  <p id="a74">优陀延王。<a id="a-75"></a>将诸宫人婇女。<a id="a-76"></a>诣郁毒波陀山林。<a id="a-77"></a>除却男子纯与女人五乐自娱。<a id="a-78"></a>其音清妙烧众名香。<a id="a-79"></a>时诸婇女。<a id="a-7A"></a>或有裸形而起舞者。<a id="a-7B"></a>时有五百仙人经过彼处。<a id="a-7C"></a>时诸仙人见色闻声嗅香便失神足。<a id="a-7D"></a>犹无翼鸟堕彼林中。<a id="a-7E"></a>王问。<a id="a-7F"></a>汝等是谁。<a id="a-7G"></a>诸仙人答言。<a id="a-7H"></a>我是仙人。<a id="a-7I"></a>王复问。<a id="a-7J"></a>汝得非想非非想处定耶。<a id="a-7K"></a>答言不得。<a id="a-7L"></a>又问。<a id="a-7M"></a>汝得初禅耶。<a id="a-7N"></a>答言。<a id="a-7O"></a>曾得而今已失。<a id="a-7P"></a>时王嗔言。<a id="a-7Q"></a>有欲之人见我宫人殊非所以。<a id="a-7R"></a>便拔利剑断五百仙人手足(出抄毗昙毗婆沙第三十三卷)</p>
  <h2 id="a7S">化足手着王女生爱后兴恶念堕坠阿鼻第十二</h2>
  <p id="a7T">优陀罗摩子。<a id="a-7U"></a>有王。<a id="a-7V"></a>常施其食。<a id="a-7W"></a>若食时至。<a id="a-7X"></a>以神足力飞腾虚空诣于王宫。<a id="a-7Y"></a>王即迎抱坐金床上。<a id="a-7Z"></a>以诸仙人所食之味而供养之。<a id="a-7a"></a>时彼仙人饭食已竟。<a id="a-7b"></a>除器澡漱说偈咒愿飞空而去。<a id="a-7c"></a>是王后时。<a id="a-7d"></a>以国事故应诣余处。<a id="a-7e"></a>无人给事仙人。<a id="a-7f"></a>仙人性躁。<a id="a-7g"></a>或起嗔恚而咒咀我。<a id="a-7h"></a>或失王位或断我命。<a id="a-7i"></a>便问其女。<a id="a-7j"></a>仙人若来如我常法汝能供养不。<a id="a-7k"></a>女答言能。<a id="a-7l"></a>时王重约敕女尽心奉养。<a id="a-7m"></a>然后乃行。<a id="a-7n"></a>营理国事。<a id="a-7o"></a>后日食时仙人飞来。<a id="a-7p"></a>王女如王法。<a id="a-7q"></a>躬身迎抱坐金床上。<a id="a-7r"></a>王女身体细软。<a id="a-7s"></a>仙人触女退失神足。<a id="a-7t"></a>饮食讫。<a id="a-7u"></a>除器澡漱说偈咒愿。<a id="a-7v"></a>欲飞不能。<a id="a-7w"></a>时王宫中有后园林。<a id="a-7x"></a>即入其中欲修神足。<a id="a-7y"></a>闻象马车乘之声而不得修。<a id="a-7z"></a>时城中人恒作是念。<a id="a-80"></a>若令大仙在地行者。<a id="a-81"></a>我等当得亲近礼足。<a id="a-82"></a>仙人聪明黠慧善知方便。<a id="a-83"></a>语王女言。<a id="a-84"></a>汝今宣告城中人民。<a id="a-85"></a>今日大仙当从王宫步行而出。<a id="a-86"></a>汝等人民所应作者皆悉作之。<a id="a-87"></a>时彼王女如其所敕。<a id="a-88"></a>即便宣告。<a id="a-89"></a>街陌清净无瓦砾粪秽。<a id="a-8A"></a>悬幡烧香散种种花。<a id="a-8B"></a>严饰鲜洁。<a id="a-8C"></a>仙人步出去城不远。<a id="a-8D"></a>入林树间欲修神足。<a id="a-8E"></a>闻众鸟声修不能得。<a id="a-8F"></a>便舍林树复诣河边。<a id="a-8G"></a>以其本法欲修神足。<a id="a-8H"></a>复闻水中鱼鳖回转之声。<a id="a-8I"></a>而不得修。<a id="a-8J"></a>便上山上作是思惟。<a id="a-8K"></a>我今所以退失善法皆由众生。<a id="a-8L"></a>凡我所有善法净行。<a id="a-8M"></a>使我当作如是众生。<a id="a-8N"></a>能害世间所见地行飞行水性众生。<a id="a-8O"></a>无免我者。<a id="a-8P"></a>发是恶誓愿见。<a id="a-8Q"></a>离八地欲生非想非非想有顶处。<a id="a-8R"></a>开甘露门寂静园田。<a id="a-8S"></a>八万劫中处闲静乐。<a id="a-8T"></a>业报尽已乃还此间。<a id="a-8U"></a>答波树林昙摩阿兰若处。<a id="a-8V"></a>作着翅狸。<a id="a-8W"></a>身广五十由旬。<a id="a-8X"></a>两翅各广五十由旬。<a id="a-8Y"></a>其身量百五十由旬。<a id="a-8Z"></a>以此大身杀害空行水陆众生。<a id="a-8a"></a>无得免者。<a id="a-8b"></a>身坏命终生阿鼻地狱(出抄毗昙毗婆沙第三十三卷)</p>
  <h2 id="a8c">提波延那闻舍芝声起爱第十三</h2>
  <p id="a8d">佛未出世时。<a id="a-8e"></a>天帝释常往诣提波延那仙人所听法。<a id="a-8f"></a>后一时乘宝饰车欲诣仙人。<a id="a-8g"></a>而舍芝念言。<a id="a-8h"></a>今者帝释弃我欲诣余婇女。<a id="a-8i"></a>即隐其形上车上。<a id="a-8j"></a>帝释不知垂到仙人所。<a id="a-8k"></a>顾视见之。<a id="a-8l"></a>而问言。<a id="a-8m"></a>汝等何故来。<a id="a-8n"></a>仙人不欲眼见女人。<a id="a-8o"></a>汝可还宫。<a id="a-8p"></a>舍芝不欲去。<a id="a-8q"></a>帝释以莲华茎打之。<a id="a-8r"></a>舍芝以女人软美之音而谢帝释。<a id="a-8s"></a>仙人闻之。<a id="a-8t"></a>而起欲爱。<a id="a-8u"></a>螺发即落耳识而退(出抄毗昙毗婆沙第三十三卷)</p>
  <h2 id="a8v">雪山仙人与虎行欲生十二子第十四</h2>
  <p id="a8w">往昔雪山有一仙人。<a id="a-8x"></a>名跋伽婆。<a id="a-8y"></a>食果草根修习慈心。<a id="a-8z"></a>而不能除诸烦恼结。<a id="a-90"></a>时住彼处有一雌虎。<a id="a-91"></a>与共行欲遂便怀妊。<a id="a-92"></a>日月满足来仙人所产十二子。<a id="a-93"></a>仙人怜愍即取洗浴而哺养之。<a id="a-94"></a>虎母爱念随时乳养。<a id="a-95"></a>仙人各为立名。<a id="a-96"></a>一名竭伽。<a id="a-97"></a>二名跋婆伽。<a id="a-98"></a>三名为虎。<a id="a-99"></a>四名师子。<a id="a-9A"></a>五名担重。<a id="a-9B"></a>六名婆罗堕阇。<a id="a-9C"></a>七名步行。<a id="a-9D"></a>八名婆罗奴。<a id="a-9E"></a>九名健食。<a id="a-9F"></a>十名恶性。<a id="a-9G"></a>十一名师子担。<a id="a-9H"></a>十二名健行。<a id="a-9I"></a>年始七岁能食根华果。<a id="a-9J"></a>父母俱亡子心愁恼。<a id="a-9K"></a>仰天号哭无所归依。<a id="a-9L"></a>树神言。<a id="a-9M"></a>且莫号哭。<a id="a-9N"></a>汝等应当昼夜六时净自洗浴向于虚空至心礼拜求哀梵天。<a id="a-9O"></a>梵天闻之。<a id="a-9P"></a>当至汝所坏汝痴暗。<a id="a-9Q"></a>施汝慧明当供养汝。<a id="a-9R"></a>依教而行经十二岁。<a id="a-9S"></a>时梵天帝释三十三天。<a id="a-9T"></a>与无数眷属皆来供养。<a id="a-9U"></a>告童子曰。<a id="a-9V"></a>汝等何故十二年中精勤苦行。<a id="a-9W"></a>供养于我欲何所求。<a id="a-9X"></a>佥曰。<a id="a-9Y"></a>唯愿大士施我智慧。<a id="a-9Z"></a>今我识知善恶等业苦受乐事(出大集经第二十四卷)</p>
  <h2 id="a9a">拨劫仙人见王女发欲失通第十五</h2>
  <p id="a9b">昔过去久远世时。<a id="a-9c"></a>有一仙人。<a id="a-9d"></a>名曰拨劫。<a id="a-9e"></a>得五神通。<a id="a-9f"></a>时为国王之所奉事。<a id="a-9g"></a>神足飞行往反王宫。<a id="a-9h"></a>时王供养一切施安。<a id="a-9i"></a>王手捧仙人布发与行。<a id="a-9j"></a>手自斟酌百种饮食。<a id="a-9k"></a>积有年岁。<a id="a-9l"></a>时王缘务。<a id="a-9m"></a>王有一女。<a id="a-9n"></a>端正姝好于世希有。<a id="a-9o"></a>王甚敬重。<a id="a-9p"></a>女未出门。<a id="a-9q"></a>王告女曰。<a id="a-9r"></a>吾奉事仙人不敢失意。<a id="a-9s"></a>今吾远行汝供养之。<a id="a-9t"></a>当如我在。<a id="a-9u"></a>时彼仙人从空飞下至宫内。<a id="a-9v"></a>王女见来。<a id="a-9w"></a>以手擎之坐着座上。<a id="a-9x"></a>触女体柔软即起欲意。<a id="a-9y"></a>爱欲兴盛寻失神足。<a id="a-9z"></a>思惟经行欲复神足故不能获。<a id="a-A0"></a>步行出宫。<a id="a-A1"></a>时无央数人皆来集看。<a id="a-A2"></a>王行毕还闻堕恩爱不能飞行。<a id="a-A3"></a>王夜至宫独窃自行。<a id="a-A4"></a>往见仙人稽首足下。<a id="a-A5"></a>以偈颂曰。</p>
  <p id="aA6">吾闻大梵志　　本异皆食饮</p>
  <p id="aA7">为从何所教　　何因习色欲</p>
  <p id="aA8">拨劫答曰。</p>
  <p id="aA9">吾实尔大王　　如圣之所闻。</p>
  <p id="aAA">王曰。</p>
  <p id="aAB">不审惠所在　　乃善德所念　　假使发欲心　　不能伏本事。</p>
  <p id="aAC">拨劫答曰。</p>
  <p id="aAD">爱欲失义利　　淫心郁然炽　　今日闻王语　　便当舍爱欲。</p>
  <p id="aAE">仙人羞惭克心自责。<a id="a-AF"></a>宿夜精勤还复神通。<a id="a-AG"></a>时仙人者今舍利弗是。<a id="a-AH"></a>时国王者吾身是也(出仙人拨劫经)</p>
  <p data-pb></p>
  <h2 id="aAI">独角仙人情染世欲为淫女所骑第十六</h2>
  <p id="aAJ">时波罗奈国山中有仙人。<a id="a-AK"></a>以仲秋之月。<a id="a-AL"></a>于澡槃中小便。<a id="a-AM"></a>见鹿合会淫心即发。<a id="a-AN"></a>精流槃中鹿饮之。<a id="a-AO"></a>即时有身。<a id="a-AP"></a>满月生子大类如人。<a id="a-AQ"></a>头有一角其足似鹿。<a id="a-AR"></a>鹿当产时往仙人舍前生子。<a id="a-AS"></a>付仙人而去。<a id="a-AT"></a>仙人出时见此鹿子。<a id="a-AU"></a>自念本缘知是己儿。<a id="a-AV"></a>取已养育。<a id="a-AW"></a>及其年大。<a id="a-AX"></a>勤教学习。<a id="a-AY"></a>通十八种大经。<a id="a-AZ"></a>又学坐禅。<a id="a-Aa"></a>行四无量心得五神通。<a id="a-Ab"></a>一时上山。<a id="a-Ac"></a>值大雨泥滑。<a id="a-Ad"></a>其脚不便躄伤其足。<a id="a-Ae"></a>便大嗔恚。<a id="a-Af"></a>咒令不雨。<a id="a-Ag"></a>仙人福德诸龙鬼神皆为不雨。<a id="a-Ah"></a>不雨故谷果不生。<a id="a-Ai"></a>人民穷乏无复生路。<a id="a-Aj"></a>波罗奈王忧愁懊恼。<a id="a-Ak"></a>命诸大官集议雨事。<a id="a-Al"></a>明者议言。<a id="a-Am"></a>我闻有一角仙人。<a id="a-An"></a>上山伤足嗔咒令十二年不雨。<a id="a-Ao"></a>王即开募。<a id="a-Ap"></a>若有能令仙人失五通属我为民者。<a id="a-Aq"></a>当与分国半治。<a id="a-Ar"></a>是波罗奈国有淫女。<a id="a-As"></a>名曰扇陀。<a id="a-At"></a>端正巨富。<a id="a-Au"></a>来应王募。<a id="a-Av"></a>淫女言。<a id="a-Aw"></a>若是人者我能坏之作是语已。<a id="a-Ax"></a>取金槃盛好宝物。<a id="a-Ay"></a>语王言。<a id="a-Az"></a>我当骑此仙人来。<a id="a-B0"></a>淫女即时求五百乘车。<a id="a-B1"></a>载五百美女。<a id="a-B2"></a>五百鹿车载种种欢喜丸。<a id="a-B3"></a>皆以众药草和之。<a id="a-B4"></a>及持种种大力美酒。<a id="a-B5"></a>色味如水服树皮衣行林树间。<a id="a-B6"></a>以像仙人。<a id="a-B7"></a>于仙人舍边作草庵住。<a id="a-B8"></a>一角仙人游行见之。<a id="a-B9"></a>诸女皆出好华妙香供养仙人。<a id="a-BA"></a>仙人欢喜。<a id="a-BB"></a>诸女以美言敬辞问讯仙人。<a id="a-BC"></a>将入房中坐好床褥。<a id="a-BD"></a>与好净酒以为净水。<a id="a-BE"></a>与欢喜丸以为果瓜。<a id="a-BF"></a>食饮饱已。<a id="a-BG"></a>语诸女言。<a id="a-BH"></a>我从生来初未得如此果水。<a id="a-BI"></a>诸女言。<a id="a-BJ"></a>我一心行善故天与我愿得此果水。<a id="a-BK"></a>仙人问女。<a id="a-BL"></a>汝那肤色肥盛。<a id="a-BM"></a>答曰。<a id="a-BN"></a>我常食此好果饮此美水。<a id="a-BO"></a>仙言。<a id="a-BP"></a>汝何不在此住。<a id="a-BQ"></a>答曰。<a id="a-BR"></a>亦可住耳。<a id="a-BS"></a>女呼共澡洗。<a id="a-BT"></a>女手柔软触之。<a id="a-BU"></a>心动遂成淫欲。<a id="a-BV"></a>即失神通。<a id="a-BW"></a>天为大雨七日七夜。<a id="a-BX"></a>令得欢乐饮食七日。<a id="a-BY"></a>酒食皆尽。<a id="a-BZ"></a>继以水木果。<a id="a-Ba"></a>其味不美。<a id="a-Bb"></a>更索前者。<a id="a-Bc"></a>答言已尽。<a id="a-Bd"></a>今当共取。<a id="a-Be"></a>去此不远有可得处。<a id="a-Bf"></a>仙人言。<a id="a-Bg"></a>随意。<a id="a-Bh"></a>共出去城不远。<a id="a-Bi"></a>女便卧地言。<a id="a-Bj"></a>我极不复能行。<a id="a-Bk"></a>仙人言。<a id="a-Bl"></a>汝不能行者骑我项上。<a id="a-Bm"></a>我当担汝。<a id="a-Bn"></a>女先遣信报王。<a id="a-Bo"></a>王可暂出观我智能。<a id="a-Bp"></a>王见问言。<a id="a-Bq"></a>何由得尔。<a id="a-Br"></a>女曰以方便力无所复能。<a id="a-Bs"></a>令住城中好供养恭敬之。<a id="a-Bt"></a>足其所欲拜为大臣。<a id="a-Bu"></a>住城少日身转羸瘦。<a id="a-Bv"></a>念禅定心厌此世欲。<a id="a-Bw"></a>王问仙人。<a id="a-Bx"></a>汝何不乐。<a id="a-By"></a>答曰。<a id="a-Bz"></a>虽得五欲常念林间。<a id="a-C0"></a>王曰。<a id="a-C1"></a>本除旱患何为强夺其志。<a id="a-C2"></a>即便遣之。<a id="a-C3"></a>既还山中精进不久还得五通。<a id="a-C4"></a>一角仙人我身是也。<a id="a-C5"></a>淫女者耶输陀罗是也(出大智论第十七卷)</p>
 </body>
</html>