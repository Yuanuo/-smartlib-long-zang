<!doctype html>
<html id="z3IBWOc1Hu" data-ver="822">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十(随机现身上菩萨部第十之一)</h1>
  <p id="a2">能仁为帝释身度先友人一 能仁为淫女身转身作国王舍饴鸟兽二 释迦为萨婆达王割肉贸鹰三 文殊为少年身化金首女四 一切妙见为盲父母子遇王猎所射五 旷野等为殊形化诸异类六 婆薮为仙人身度六百二十万估客七 为转轮王身发愿布施八 为国王身以眼施病人九 为国王身治梵志罪十 为国王身舍国城妻子十一 为国王身化济危厄十二 为莲花太子身以髓施病人十三 为王太子身出血施病人十四</p>
  <p data-pb></p>
  <h2 id="a3">能仁为帝释身度先友人第一</h2>
  <p id="a4">萨为天帝释。<a id="a-5"></a>志存苦空非身之相。<a id="a-6"></a>坐则思惟。<a id="a-7"></a>游则教化。<a id="a-8"></a>愍愚爱智精进无休。<a id="a-9"></a>睹其宿友受妇人身。<a id="a-A"></a>为富姓妻惑乎财色。<a id="a-B"></a>不觉无常居市坐肆。<a id="a-C"></a>帝释化为。<a id="a-D"></a>商人妇人要坐。<a id="a-E"></a>商人熟视而笑。<a id="a-F"></a>妇乃怪之。<a id="a-G"></a>侧有一儿播[鞁/兆]跃戏。<a id="a-H"></a>商人复笑。<a id="a-I"></a>有人父病子以牛祠。<a id="a-J"></a>商人亦笑。<a id="a-K"></a>有一妇人抱儿。<a id="a-L"></a>儿刮母颊血流交颈。<a id="a-M"></a>商人复笑。<a id="a-N"></a>是富姓妻问曰。<a id="a-O"></a>君住吾前含笑不止。<a id="a-P"></a>属吾搏儿何以见笑。<a id="a-Q"></a>商人答曰。<a id="a-R"></a>卿吾良友今相忘乎。<a id="a-S"></a>妇人怅然意益不悦。<a id="a-T"></a>怪商人言。<a id="a-U"></a>商人又曰。<a id="a-V"></a>吾所以笑搏儿者。<a id="a-W"></a>儿是卿先父。<a id="a-X"></a>魂神今为卿作子。<a id="a-Y"></a>一世之间有父不识何况长久乎。<a id="a-Z"></a>播[鞁/兆]儿者生本是牛。<a id="a-a"></a>牛死还为主作子。<a id="a-b"></a>家以牛皮用贯此[鞁/兆]。<a id="a-c"></a>儿今播打不识故体。<a id="a-d"></a>用牛祭者父病请愈。<a id="a-e"></a>犹服鸩毒以救疾也。<a id="a-f"></a>父终为牛累世屠戮。<a id="a-g"></a>今此祭牛还受人体。<a id="a-h"></a>刮母而儿。<a id="a-i"></a>儿本小妻。<a id="a-j"></a>母是嫡妻。<a id="a-k"></a>女情妒嫉常加酷暴。<a id="a-l"></a>妾含怨恨。<a id="a-m"></a>妻终为嫡妻子。<a id="a-n"></a>[打-丁+瞿]面伤体故不敢怨。<a id="a-o"></a>夫心无恒。<a id="a-p"></a>昔憎今爱何常之有。<a id="a-q"></a>一世不知岂况累劫。<a id="a-r"></a>经曰。<a id="a-s"></a>以色自壅盲于大道。<a id="a-t"></a>专邪声者不闻佛音。<a id="a-u"></a>吾是以笑之耳。<a id="a-v"></a>世荣若电恍惚即灭。<a id="a-w"></a>当觉非常莫与愚并。<a id="a-x"></a>崇德六度。<a id="a-y"></a>吾今反居后日必造子门。<a id="a-z"></a>言竟不现。<a id="a-10"></a>妇怅而归。<a id="a-11"></a>斋心敬望。<a id="a-12"></a>后果在门。<a id="a-13"></a>状丑衣弊。<a id="a-14"></a>曰吾友在内。<a id="a-15"></a>尔呼之来。<a id="a-16"></a>门人入告具以状言。<a id="a-17"></a>妇人出曰。<a id="a-18"></a>尔非吾友。<a id="a-19"></a>释笑而云。<a id="a-1A"></a>变形易服子尚不识。<a id="a-1B"></a>岂况异世。<a id="a-1C"></a>重曰。<a id="a-1D"></a>尔勤奉佛。<a id="a-1E"></a>佛时难值。<a id="a-1F"></a>高行比丘难得供养。<a id="a-1G"></a>命在呼吸无堕世惑。<a id="a-1H"></a>言毕不现。<a id="a-1I"></a>举国欢叹。<a id="a-1J"></a>各执六度高妙之行。<a id="a-1K"></a>佛告秋露子。<a id="a-1L"></a>妇人弥勒是也。<a id="a-1M"></a>天帝释吾身是也(出弥勒为女身经)</p>
  <p data-pb></p>
  <h2 id="a1N">能仁为淫女身转身作国王舍饴鸟兽第二</h2>
  <p id="a1O">去世时优波罗越国。<a id="a-1P"></a>五谷丰熟人民众多。<a id="a-1Q"></a>国中有王名波罗。<a id="a-1R"></a>先时有淫女容色姝丽。<a id="a-1S"></a>遇往他舍值其生男欲啖其子。<a id="a-1T"></a>淫女问之。<a id="a-1U"></a>报言我饥。<a id="a-1V"></a>淫女言。<a id="a-1W"></a>且待我为汝觅食。<a id="a-1X"></a>答言。<a id="a-1Y"></a>饥急。<a id="a-1Z"></a>卿未出门我当饿死。<a id="a-1a"></a>那能待卿。<a id="a-1b"></a>淫女念言。<a id="a-1c"></a>若持儿去母便饿死。<a id="a-1d"></a>若置便啖要令俱济。<a id="a-1e"></a>淫女自割两乳与之令啖。<a id="a-1f"></a>其母便食。<a id="a-1g"></a>淫女问言。<a id="a-1h"></a>卿为饱未。<a id="a-1i"></a>报言已饱。<a id="a-1j"></a>淫女还家。<a id="a-1k"></a>有一男子至淫女舍。<a id="a-1l"></a>见之便言。<a id="a-1m"></a>谁割汝乳。<a id="a-1n"></a>便有悲意不复起欲。<a id="a-1o"></a>男子问言。<a id="a-1p"></a>姊当为我现此至诚。<a id="a-1q"></a>淫女言。<a id="a-1r"></a>实诚至者令乳平复。<a id="a-1s"></a>应时两乳平复如故。<a id="a-1t"></a>释提桓因见此淫女布施之福。<a id="a-1u"></a>恐夺其座。<a id="a-1v"></a>作婆罗门往至其家。<a id="a-1w"></a>淫女便以金钵盛饭与婆罗门。<a id="a-1x"></a>时婆罗门却不肯受。<a id="a-1y"></a>女问道人何为不受。<a id="a-1z"></a>报言。<a id="a-20"></a>我不用食。<a id="a-21"></a>闻汝布施乳为审尔不。<a id="a-22"></a>报言实然。<a id="a-23"></a>婆罗门言。<a id="a-24"></a>汝持乳施意宁悔不。<a id="a-25"></a>女曰。<a id="a-26"></a>若我至诚持乳布施意无异者。<a id="a-27"></a>令我转身得作男子。<a id="a-28"></a>言竟即转。<a id="a-29"></a>时优波罗越王。<a id="a-2A"></a>治国已五十岁。<a id="a-2B"></a>寿尽终亡。<a id="a-2C"></a>傍臣左右闻淫女人转身作男。<a id="a-2D"></a>念言。<a id="a-2E"></a>正当立之作王。<a id="a-2F"></a>便共请立。<a id="a-2G"></a>既立之后好喜布施。<a id="a-2H"></a>随其所须皆给与之。<a id="a-2I"></a>教一天下持八关斋。<a id="a-2J"></a>如是国治人民欢乐寿算延长。<a id="a-2K"></a>王乃念言。<a id="a-2L"></a>我虽布施未以身施。<a id="a-2M"></a>以身施者尔乃为难。<a id="a-2N"></a>时王即以苏香涂身。<a id="a-2O"></a>便入空山卧岩石上。<a id="a-2P"></a>是诸百鸟皆来生啖。<a id="a-2Q"></a>命过之后生婆罗门家。<a id="a-2R"></a>端正妍好。<a id="a-2S"></a>至年长大窃出向市。<a id="a-2T"></a>观见</p>
  <p data-pb></p>
  <h2 id="a2U">释迦为萨婆达王身割肉贸鹰第三</h2>
  <p id="a2V">者释迦菩萨为大国王。<a id="a-2W"></a>号萨婆达。<a id="a-2X"></a>普施众生恣其所索愍济厄难。<a id="a-2Y"></a>天神鬼龙佥然而曰。<a id="a-2Z"></a>天帝位尊初无常人。<a id="a-2a"></a>识其行高慈慧福隆。<a id="a-2b"></a>死则为之。<a id="a-2c"></a>惧王夺其天位往而试之以照真伪。<a id="a-2d"></a>帝释现之命边王曰。<a id="a-2e"></a>今彼人王慈润滂沛福德巍巍。<a id="a-2f"></a>恐其志求夺吾帝位。<a id="a-2g"></a>即化为鹰。<a id="a-2h"></a>边王作鸽。<a id="a-2i"></a>鸽趣王足下恐怖而云。<a id="a-2j"></a>大王哀哉吾命穷矣。<a id="a-2k"></a>王曰。<a id="a-2l"></a>莫恐吾今活汝。<a id="a-2m"></a>鹰寻后至云。<a id="a-2n"></a>吾鸽向来。<a id="a-2o"></a>鸽是吾食愿王相还。<a id="a-2p"></a>王曰。<a id="a-2q"></a>鸽来活命终始无违。<a id="a-2r"></a>尔苟欲得肉令重百倍。<a id="a-2s"></a>鹰曰。<a id="a-2t"></a>唯愿得鸽不用余肉。<a id="a-2u"></a>王曰。<a id="a-2v"></a>以何物令尔置鸽欢喜去耶。<a id="a-2w"></a>鹰曰。<a id="a-2x"></a>若王慈惠必愍众生者割王肌肉而以易鸽吾当欣受。<a id="a-2y"></a>王乃大喜。<a id="a-2z"></a>自割髀肉对鸽称之令与鸽等。<a id="a-30"></a>鸽逾自重割身肉尽。<a id="a-31"></a>故未能敌疮痛无量。<a id="a-32"></a>王以慈忍又命近臣曰。<a id="a-33"></a>尔杀我称髓令与鸽等。<a id="a-34"></a>吾奉佛重诫济众危厄。<a id="a-35"></a>虽有众恼犹如微风焉能动太山乎。<a id="a-36"></a>鹰照王怀各复本身。<a id="a-37"></a>稽首于地曰。<a id="a-38"></a>大王欲何志尚恼苦若兹。<a id="a-39"></a>曰吾不志天帝释及飞行皇帝。<a id="a-3A"></a>吾观众生没于盲冥不睹三尊。<a id="a-3B"></a>恣行凶祸投身无择之狱。<a id="a-3C"></a>为之恻怆。<a id="a-3D"></a>誓愿求佛。<a id="a-3E"></a>拔济众生令得泥洹。<a id="a-3F"></a>天帝惊曰。<a id="a-3G"></a>愚谓大王欲夺吾位。<a id="a-3H"></a>是以相扰将何可悔。<a id="a-3I"></a>王曰。<a id="a-3J"></a>使吾身疮瘳复如旧志常布施。<a id="a-3K"></a>帝释使天医神药傅之。<a id="a-3L"></a>疮痍即愈色力踰前。<a id="a-3M"></a>帝释稽首绕王三匝欢喜而去(出度</p>
  <p data-pb></p>
  <h2 id="a3N">文殊为年少身化上金光首女第四</h2>
  <p id="a3O">游王舍城。<a id="a-3P"></a>有逸女人。<a id="a-3Q"></a>名曰上金光首。<a id="a-3R"></a>端正姝妙紫磨金色。<a id="a-3S"></a>国王太子大臣长者等兴爱染心随其所游便就从之。<a id="a-3T"></a>男女大小悉追其后。<a id="a-3U"></a>时上金光首在于异日。<a id="a-3V"></a>与畏闻长者子至市买物。<a id="a-3W"></a>以相贡上供办美食共至观园。<a id="a-3X"></a>文殊师利于时从燕室出。<a id="a-3Y"></a>发大慈愍伤于群生。<a id="a-3Z"></a>何所人者可以劝化令发大乘。<a id="a-3a"></a>见上金光首。<a id="a-3b"></a>与畏闻长者子共载一乘行诣观园应可化之。<a id="a-3c"></a>文殊师利寻时变身化为少年。<a id="a-3d"></a>端正绝妙颜貌踰天见者喜悦。<a id="a-3e"></a>其所被服照四十里。<a id="a-3f"></a>观察逸女所游之路而于前立。<a id="a-3g"></a>其长者子及上金光首车马被服。<a id="a-3h"></a>比于文殊师利。<a id="a-3i"></a>犹如聚墨在明珠边。<a id="a-3j"></a>上金光首见文殊师利颜貌英妙犹如天子。<a id="a-3k"></a>身体之明炜炜难及。<a id="a-3l"></a>贪其被服光耀。<a id="a-3m"></a>心自念言。<a id="a-3n"></a>今欲舍此长者之子。<a id="a-3o"></a>下车弃去与斯相娱。<a id="a-3p"></a>得是衣服。<a id="a-3q"></a>这念此已。<a id="a-3r"></a>文殊师利建立威神令息意。<a id="a-3s"></a>天王化作男子。<a id="a-3t"></a>谓彼女曰。<a id="a-3u"></a>且止且止。<a id="a-3v"></a>用为发是游逸之心。<a id="a-3w"></a>所以者何。<a id="a-3x"></a>如斯人者不志色欲。<a id="a-3y"></a>女曰何故。<a id="a-3z"></a>天王报言。<a id="a-40"></a>是人者名为文殊师利菩萨。<a id="a-41"></a>皆能充足一切人愿。<a id="a-42"></a>见众生心有所求索不逆人意。<a id="a-43"></a>女心念言。<a id="a-44"></a>如今所闻必当施我妙好之服。<a id="a-45"></a>下车白言。<a id="a-46"></a>仁者。<a id="a-47"></a>愿以此衣而见惠施。<a id="a-48"></a>文殊师利答曰。<a id="a-49"></a>大姊。<a id="a-4A"></a>若能发无上正真道意。<a id="a-4B"></a>吾乃以衣相惠。<a id="a-4C"></a>女言唯然。<a id="a-4D"></a>即发无上道心奉持五戒(出大净法门品经)</p>
  <p data-pb></p>
  <h2 id="a4E">一切妙见为盲父母子遇王猎所射第五</h2>
  <p id="a4F">去世时。<a id="a-4G"></a>迦夷国中有一长者。<a id="a-4H"></a>无有儿子。<a id="a-4I"></a>夫妻丧明。<a id="a-4J"></a>心愿入山求无上决。<a id="a-4K"></a>修清净志信乐空闲。<a id="a-4L"></a>时有菩萨名一切妙见。<a id="a-4M"></a>心作念言。<a id="a-4N"></a>此人发意微妙眼无所见。<a id="a-4O"></a>若入山者必遇拄害。<a id="a-4P"></a>菩萨寿终愿生长者家名之为睒。<a id="a-4Q"></a>至孝仁慈奉行十善。<a id="a-4R"></a>昼夜精进奉事父母。<a id="a-4S"></a>如人事天。<a id="a-4T"></a>年过十岁。<a id="a-4U"></a>睒长跪白父母。<a id="a-4V"></a>本发大意欲入深山。<a id="a-4W"></a>求志空寂无上正真。<a id="a-4X"></a>岂以子故而绝本愿。<a id="a-4Y"></a>人在世间无常百变。<a id="a-4Z"></a>命非金石对至无期。<a id="a-4a"></a>愿如本意宜及上时入山清净。<a id="a-4b"></a>我自供养不失时节。<a id="a-4c"></a>父母便即入山。<a id="a-4d"></a>睒以家中财物皆施国中诸贫穷者。<a id="a-4e"></a>便与父母俱共入山。<a id="a-4f"></a>睒至山中以蒲为屋施作床蓐不寒不热恒得其宜。<a id="a-4g"></a>入山一年众果丰美食之香甘。<a id="a-4h"></a>泉水踊出清而且凉。<a id="a-4i"></a>池中莲华五色清明。<a id="a-4j"></a>栴檀杂树芬芳倍常。<a id="a-4k"></a>异类众鸟作音乐声。<a id="a-4l"></a>师子熊罴虎狼毒狩。<a id="a-4m"></a>慈心相向无复害意。<a id="a-4n"></a>食草啖果不生恐惧。<a id="a-4o"></a>睒至孝慈蹈地恐痛。<a id="a-4p"></a>天神山神常作人形昼夜慰劳。<a id="a-4q"></a>睒着鹿皮衣提瓶取水。<a id="a-4r"></a>麋鹿众鸟亦复往饮不相畏难。<a id="a-4s"></a>时有迦夷国王入山射猎。<a id="a-4t"></a>王见水边</p>
  <p data-pb></p>
  <h2 id="a4u">旷野等为殊形化诸异类第六</h2>
  <p id="a4v">时旷野菩萨现为鬼身。<a id="a-4w"></a>散脂菩萨现为鹿身。<a id="a-4x"></a>慧炬菩萨现猕猴身。<a id="a-4y"></a>离爱菩萨现羖羊身。<a id="a-4z"></a>尽漏菩萨现鹅王身。<a id="a-50"></a>如是五百诸菩萨等。<a id="a-51"></a>各各现受种种诸身。<a id="a-52"></a>其身悉出大香光明。<a id="a-53"></a>一一菩萨手执灯明。<a id="a-54"></a>为欲供养十方诸佛。<a id="a-55"></a>尔时疑心菩萨观五百人。<a id="a-56"></a>即知悉是菩萨。<a id="a-57"></a>语旷野鬼。<a id="a-58"></a>善男子。<a id="a-59"></a>汝等何故现如是身供养诸佛。<a id="a-5A"></a>旷野鬼言。<a id="a-5B"></a>善男子。<a id="a-5C"></a>往古过去九十一劫有佛世尊。<a id="a-5D"></a>号毗婆尸。<a id="a-5E"></a>我于尔时。<a id="a-5F"></a>与如是等同一父母共为兄弟受持五戒发菩提心。<a id="a-5G"></a>为欲调伏一切众生。<a id="a-5H"></a>尸弃毗舍浮鸠留孙佛亦皆供养。<a id="a-5I"></a>散脂大士于彼佛前立大誓愿。<a id="a-5J"></a>愿我来世以鬼神身教化众生。<a id="a-5K"></a>若有弊恶恶鬼。<a id="a-5L"></a>我当为说三乘而调伏之。<a id="a-5M"></a>然后乃当成菩提道。<a id="a-5N"></a>亦有一万二千大鬼。<a id="a-5O"></a>于此世界发大誓愿调伏众生。<a id="a-5P"></a>复发大誓愿。<a id="a-5Q"></a>若有恶鬼欲坏正法。<a id="a-5R"></a>我当治之。<a id="a-5S"></a>是故我受如是鬼身调伏教化令住三乘。<a id="a-5T"></a>若有众生远离善法。<a id="a-5U"></a>行身口意不善之业。<a id="a-5V"></a>是身已生三恶道中。<a id="a-5W"></a>或有善恶杂业受鬼身故。<a id="a-5X"></a>恶鬼滋多善鬼鲜少。<a id="a-5Y"></a>我欲调伏现受是身。<a id="a-5Z"></a>亦令刹利婆罗门毗舍首陀远离恶心。<a id="a-5a"></a>善男子。<a id="a-5b"></a>有金刚椎咒使一切恶鬼于彼四姓不能为恶。<a id="a-5c"></a>乃至鸟兽皆生善心。<a id="a-5d"></a>远离一切诸恶怖畏。<a id="a-5e"></a>我发大誓欲说是咒(出大集经第二十一卷)</p>
  <p data-pb></p>
  <h2 id="a5f">婆薮为仙人身度六百二十万估客第七</h2>
  <p id="a5g">昔在于兜率天上。<a id="a-5h"></a>时婆薮仙在阎浮提。<a id="a-5i"></a>与六百二十万估客常作商主入海采宝。<a id="a-5j"></a>乘于大舶欲还本国。<a id="a-5k"></a>于其中道值摩竭鱼及大风波夜叉之难。<a id="a-5l"></a>如是六百二十万人。<a id="a-5m"></a>即时各许摩醯首罗天。<a id="a-5n"></a>人各一牲。<a id="a-5o"></a>便离四难。<a id="a-5p"></a>还达本国。<a id="a-5q"></a>各办一羊。<a id="a-5r"></a>欲往天祠。<a id="a-5s"></a>时婆薮默念。<a id="a-5t"></a>我今云何教诸商人作不善事。<a id="a-5u"></a>当设方便。<a id="a-5v"></a>即化作二人。<a id="a-5w"></a>一出家沙门。<a id="a-5x"></a>二在家婆罗门时婆罗门于众人中作是唱言。<a id="a-5y"></a>天主与六百二十万人欲往天祠。<a id="a-5z"></a>尔时沙门于其中路遥见此婆罗门。<a id="a-60"></a>问言。<a id="a-61"></a>汝与是大众欲止何方。<a id="a-62"></a>在家人言。<a id="a-63"></a>我往天庙而求大利。<a id="a-64"></a>沙门答言。<a id="a-65"></a>吾观汝等欲得大衰。<a id="a-66"></a>云何大利。<a id="a-67"></a>诤讼不止。<a id="a-68"></a>尔时众人问婆罗门言。<a id="a-69"></a>此是何人。<a id="a-6A"></a>形貌如是。<a id="a-6B"></a>婆罗门言。<a id="a-6C"></a>此名沙门。<a id="a-6D"></a>诸人问言。<a id="a-6E"></a>沙门何言。<a id="a-6F"></a>答言。<a id="a-6G"></a>杀生祠天当得大罪。<a id="a-6H"></a>众人语言。<a id="a-6I"></a>此痴沙门何用是言。<a id="a-6J"></a>速往天祠得大利也。<a id="a-6K"></a>时婆罗门言。<a id="a-6L"></a>我等大师今在天祠无事不达可共请问。<a id="a-6M"></a>皆言善哉。<a id="a-6N"></a>沙门与婆罗门及诸人等到大仙所。<a id="a-6O"></a>尔时沙门问大仙言。<a id="a-6P"></a>杀生祠天当得生天入地狱乎。<a id="a-6Q"></a>大仙答言。<a id="a-6R"></a>何痴沙门杀生祠天必堕地狱。<a id="a-6S"></a>婆薮言。<a id="a-6T"></a>不也。<a id="a-6U"></a>沙门言。<a id="a-6V"></a>若不堕者汝当证知。<a id="a-6W"></a>尔时婆薮即时陷身入阿鼻狱。<a id="a-6X"></a>诸人见已呜呼祸哉有如是事。<a id="a-6Y"></a>大仙聪智今已磨灭。<a id="a-6Z"></a>况复我等而得不入于地狱耶。<a id="a-6a"></a>尔时众人各放诸羊退走四方。<a id="a-6b"></a>到诸山中推觅诸仙。<a id="a-6c"></a>既得仙已而受仙法。<a id="a-6d"></a>二十一年各各命终生阎浮提。<a id="a-6e"></a>我于尔时从兜率天下生阎浮提白净王家。<a id="a-6f"></a>时六百二十万人生舍卫国得受人身。<a id="a-6g"></a>我于昔时始到舍卫降伏六百二十万人令其出家发菩提心。<a id="a-6h"></a>即往昔估客是也。<a id="a-6i"></a>善男子。<a id="a-6j"></a>婆薮仙人有如是威神之力。<a id="a-6k"></a>化如是诸人来至我所(出方等陀罗尼经第一卷)</p>
  <h2 id="a6l">转轮王身发愿布施第八</h2>
  <p id="a6m">过去东方阎浮提名卢婆罗菩萨。<a id="a-6n"></a>以愿力故生于此中。<a id="a-6o"></a>作转轮圣王王四天下。<a id="a-6p"></a>号虚空净。<a id="a-6q"></a>语诸众生。<a id="a-6r"></a>安住十善及三种乘。<a id="a-6s"></a>于尔时间布施一切无所分别。<a id="a-6t"></a>乞者无量珍宝不足。<a id="a-6u"></a>即问大臣。<a id="a-6v"></a>如是珍宝从何处生。<a id="a-6w"></a>大臣答言。<a id="a-6x"></a>龙王虽有唯供圣王。<a id="a-6y"></a>五浊世厚重烦恼。<a id="a-6z"></a>人寿百岁时必定成阿耨多罗三藐三菩提。<a id="a-70"></a>作大龙王示现种种宝藏。<a id="a-71"></a>于选择诸恶世界。<a id="a-72"></a>在在处处四天下中。<a id="a-73"></a>一一天下七反受身。<a id="a-74"></a>一一身中示现无量百千万亿那由他等珍宝之藏。<a id="a-75"></a>如是次第周遍十方。<a id="a-76"></a>五浊恶世时诸天人百千万亿在虚空中雨花赞善称如心愿大众闻声。<a id="a-77"></a>虚空净王诸天作字号一切施。<a id="a-78"></a>是时诸人各各从王乞夫人婇女及儿息等。<a id="a-79"></a>王悉与之。<a id="a-7A"></a>有一乞儿名青光明。<a id="a-7B"></a>授持狗戒从王乞阎浮提。<a id="a-7C"></a>王欢喜与以香水灌顶绍圣王位。<a id="a-7D"></a>又得人民承奉此王。<a id="a-7E"></a>王寿无异。<a id="a-7F"></a>我成佛道当与授记合一生补处。<a id="a-7G"></a>卢志婆罗门从乞两足。<a id="a-7H"></a>牙婆罗门从索二目。<a id="a-7I"></a>净坚牢婆罗门从乞二耳。<a id="a-7J"></a>想尼干子从乞男根。<a id="a-7K"></a>蜜味婆罗门从乞二手。<a id="a-7L"></a>即皆断挑应时施与。<a id="a-7M"></a>时诸小王及诸大臣皆言。<a id="a-7N"></a>咄哉愚人。<a id="a-7O"></a>如何自割所余肉揣复何所直。<a id="a-7P"></a>送着旷野虫兽雕鹫悉来啖食。<a id="a-7Q"></a>若我所愿得成就者。<a id="a-7R"></a>当令此身作大肉山。<a id="a-7S"></a>饮血啖肉众生悉来至此随意饮啖身转增大。<a id="a-7T"></a>所舍舌根以愿力故。<a id="a-7U"></a>愿我来世得广长舌。<a id="a-7V"></a>时我命终在阎浮提。<a id="a-7W"></a>以本愿力生作龙王。<a id="a-7X"></a>名曰示现宝藏。<a id="a-7Y"></a>即于生夜示现百千亿那由他种。<a id="a-7Z"></a>种宝藏自。<a id="a-7a"></a>宣令言具诸珍异乃至摩尼珠。<a id="a-7b"></a>随意用之。<a id="a-7c"></a>具行十善。<a id="a-7d"></a>发无上菩提心。<a id="a-7e"></a>如是七反受身。<a id="a-7f"></a>寿皆七万七千亿那由他百千岁。<a id="a-7g"></a>无量宝藏亦复如是(出当来选择诸恶世界经)</p>
  <h2 id="a7h">为国王身以眼施病人第九</h2>
  <p id="a7i">佛语贤者阿难。<a id="a-7j"></a>乃往过去时世有王。<a id="a-7k"></a>号日月明。<a id="a-7l"></a>端正姝好威神巍巍。<a id="a-7m"></a>从宫而出道见盲者。<a id="a-7n"></a>穷困饥饿随道乞丐。<a id="a-7o"></a>往趣王所。<a id="a-7p"></a>白王言曰。<a id="a-7q"></a>王独尊贵安隐快乐。<a id="a-7r"></a>我独贫穷加复眼盲。<a id="a-7s"></a>王见哀之谓于盲者有何等药得疗卿病。<a id="a-7t"></a>盲者答曰。<a id="a-7u"></a>唯得王眼能愈我眼。<a id="a-7v"></a>时王自取两眼持施盲者。<a id="a-7w"></a>其心清然无一悔意。<a id="a-7x"></a>月明王者即我身是。<a id="a-7y"></a>佛言须弥山尚可知斤两。<a id="a-7z"></a>我眼布施不可称计(出弥勒所问本愿经)</p>
  <h2 id="a80">为国王身治梵志罪第十</h2>
  <p id="a81">昔者菩萨为大国王。<a id="a-82"></a>归命三尊具奉十善。<a id="a-83"></a>兵刃不施无有牢狱。<a id="a-84"></a>风雨时节谷丰民富。<a id="a-85"></a>华为小书举国绝口。<a id="a-86"></a>六度真化靡人不诵。<a id="a-87"></a>时有梵志执操清闲静居山林不豫流俗。<a id="a-88"></a>夜渴行饮。<a id="a-89"></a>误得国人所种莲华池水。<a id="a-8A"></a>饮毕意寤。<a id="a-8B"></a>诣官自告云其犯盗。<a id="a-8C"></a>唯愿大王以法治罪。<a id="a-8D"></a>王曰。<a id="a-8E"></a>斯自然之水不实之物何罪之有。<a id="a-8F"></a>对曰。<a id="a-8G"></a>吾不告而饮。<a id="a-8H"></a>岂非盗乎。<a id="a-8I"></a>愿王处之也。<a id="a-8J"></a>王曰国事多故且坐苑中。<a id="a-8K"></a>太子令之深处苑内。<a id="a-8L"></a>王事总猥忘之六日。<a id="a-8M"></a>忽而寤曰。<a id="a-8N"></a>梵志安在乎。<a id="a-8O"></a>疾呼之来。<a id="a-8P"></a>梵志守戒饥渴六日。<a id="a-8Q"></a>厥体瘦疵起而跄地。<a id="a-8R"></a>王睹流泪曰。<a id="a-8S"></a>吾过重矣。<a id="a-8T"></a>皇后笑之。<a id="a-8U"></a>王遣人澡浴具设肴膳自身供养叩头悔过。<a id="a-8V"></a>自斯生死轮转无际至临得佛不食六年。<a id="a-8W"></a>佛告诸比丘。<a id="a-8X"></a>时王者是我身。<a id="a-8Y"></a>夫人者俱夷是。<a id="a-8Z"></a>太子者罗云是。<a id="a-8a"></a>王忘道士令饿六日受罪六年饿馑裁息。<a id="a-8b"></a>六日之后王身供养。<a id="a-8c"></a>故今六年殃毕道成。<a id="a-8d"></a>俱夷笑之。<a id="a-8e"></a>今怀罗云六年重病大子以梵志深着苑内。<a id="a-8f"></a>故六年处于幽冥(出雀王经)</p>
  <h2 id="a8g">为国王身舍国城妻子第十一</h2>
  <p id="a8h">昔者菩萨为大国王。<a id="a-8i"></a>理民以慈月月巡行。<a id="a-8j"></a>贫乏鳏寡疾疗药糜。<a id="a-8k"></a>每出巡狩命使后车具载所须衣服医药。<a id="a-8l"></a>死者葬之。<a id="a-8m"></a>君名被十方。<a id="a-8n"></a>帝释见其德行惧夺其位思欲坏之。<a id="a-8o"></a>化为老梵志从王乞银钱一千。<a id="a-8p"></a>王即惠之。<a id="a-8q"></a>曰吾栖窘恐人盗之愿以寄王。<a id="a-8r"></a>王曰。<a id="a-8s"></a>吾国无盗重寄即受。<a id="a-8t"></a>又化为梵志。<a id="a-8u"></a>又诣宫门。<a id="a-8v"></a>王即现之。<a id="a-8w"></a>梵志叹曰。<a id="a-8x"></a>大王名布八极德行希有。<a id="a-8y"></a>我生在凡庶欣慕尊荣欲乞斯国。<a id="a-8z"></a>王曰大善。<a id="a-90"></a>即与妻子轻乘而去。<a id="a-91"></a>天帝复化为余梵志。<a id="a-92"></a>从王乞车。<a id="a-93"></a>以车马惠之。<a id="a-94"></a>与妻子步进依山止宿。<a id="a-95"></a>有五通道士与王为友。<a id="a-96"></a>忽忆王德睹之失国靖心禅息。<a id="a-97"></a>睹天帝释贪嫉夺国委顿瘦疵。<a id="a-98"></a>道士以神足忽之王所曰将欲何求劳志若兹曰。<a id="a-99"></a>吾志所存子已具知。<a id="a-9A"></a>道士即化为一辕之车以送王矣。<a id="a-9B"></a>天化梵志复乞其车。<a id="a-9C"></a>未至彼国由数千里。<a id="a-9D"></a>天复化为前梵志来求索银钱。<a id="a-9E"></a>王曰。<a id="a-9F"></a>吾以国惠人脱忘子钱。<a id="a-9G"></a>王即以妻子质得钱一千以还梵志。<a id="a-9H"></a>妻本侍质家。<a id="a-9I"></a>女浴脱身珠玑众宝。<a id="a-9J"></a>天化为鹰捄衣宝去。<a id="a-9K"></a>女云何妇盗录之系狱。<a id="a-9L"></a>其儿与质家儿俱卧。<a id="a-9M"></a>天夜杀质家儿死。<a id="a-9N"></a>家取儿付狱。<a id="a-9O"></a>母子被拘。<a id="a-9P"></a>饥馑毁形呼嗟无救。<a id="a-9Q"></a>衔泣终日罪成弃市。<a id="a-9R"></a>王赁得银钱一千。<a id="a-9S"></a>行赎妻子。<a id="a-9T"></a>历市睹之。<a id="a-9U"></a>即念诸佛自悔过曰。<a id="a-9V"></a>吾宿命要乃致兹乎。<a id="a-9W"></a>靖心入明睹天所为。<a id="a-9X"></a>空中声曰。<a id="a-9Y"></a>何不急杀之。<a id="a-9Z"></a>王曰。<a id="a-9a"></a>吾闻帝释普济众生赤心恻怆育过慈母含血之类莫不蒙祐。<a id="a-9b"></a>尔为无恶缘获帝位。<a id="a-9c"></a>释怀重毒恶熟罪成。<a id="a-9d"></a>生入太山。<a id="a-9e"></a>天人龙鬼莫不称善。<a id="a-9f"></a>地主之王即释妻子之罪。<a id="a-9g"></a>二王相见寻问其原。<a id="a-9h"></a>国无巨细靡不堕泪。<a id="a-9i"></a>地主之王分国而治。<a id="a-9j"></a>故国臣民寻王所在率土奉迎。<a id="a-9k"></a>二国居民一哀一喜。<a id="a-9l"></a>尔时王者吾身是。<a id="a-9m"></a>妻者裘夷是。<a id="a-9n"></a>王子罗云是。<a id="a-9o"></a>天帝调达是。<a id="a-9p"></a>山中梵志舍利弗是。<a id="a-9q"></a>彼国王者弥勒是(出度无极集第一卷)</p>
  <h2 id="a9r">现为国王身化济危厄第十二</h2>
  <p id="a9s">佛在舍卫国告诸比丘。<a id="a-9t"></a>昔者菩萨为大国王。<a id="a-9u"></a>名曰普明。<a id="a-9v"></a>慈惠光被十方歌美。<a id="a-9w"></a>民愿其休犹孝子之宁亲也。<a id="a-9x"></a>邻国有王。<a id="a-9y"></a>名曰阿群。<a id="a-9z"></a>治法以正。<a id="a-A0"></a>力如师子走攫飞鹰。<a id="a-A1"></a>宰人求肉晨奔市索。<a id="a-A2"></a>路睹新尸取之为美味兼畜肉。<a id="a-A3"></a>后日为馔甘不如焉。<a id="a-A4"></a>王责太官。<a id="a-A5"></a>宰人归诚叩头首之。<a id="a-A6"></a>王心恧然曰。<a id="a-A7"></a>人肉甘乎。<a id="a-A8"></a>点命宰人以斯为常矣。<a id="a-A9"></a>故曰。<a id="a-AA"></a>夫厚于味者仁道薄。<a id="a-AB"></a>仁道薄者豺狼心兴。<a id="a-AC"></a>夫狼狗贪肉味。<a id="a-AD"></a>而贼物命。<a id="a-AE"></a>故天下仇焉。<a id="a-AF"></a>宰人承命默行杀人以供王食。<a id="a-AG"></a>臣民嗷嗷齐心同声逐焉。<a id="a-AH"></a>王奔入山行伺诸王出。<a id="a-AI"></a>[仁-二+宎]众取之。<a id="a-AJ"></a>犹鹰鹯之爴燕雀。<a id="a-AK"></a>执九十九王。<a id="a-AL"></a>时普明王出察民苦乐。<a id="a-AM"></a>道逢梵志。<a id="a-AN"></a>曰王勿出也。<a id="a-AO"></a>王曰。<a id="a-AP"></a>作命当出信言难违。<a id="a-AQ"></a>遂以出焉。<a id="a-AR"></a>为阿群所获。<a id="a-AS"></a>王曰。<a id="a-AT"></a>不惧丧身恨毁吾信。<a id="a-AU"></a>阿群曰。<a id="a-AV"></a>何谓。<a id="a-AW"></a>王具说之。<a id="a-AX"></a>道士见已出而有诫言。<a id="a-AY"></a>愿一睹之受其重诫。<a id="a-AZ"></a>以实施焉。<a id="a-Aa"></a>旋死不恨。<a id="a-Ab"></a>阿群放之听其暂还。<a id="a-Ac"></a>已见道士施以金钱受即含笑至阿群所。<a id="a-Ad"></a>问曰。<a id="a-Ae"></a>命危在今何欣且笑。<a id="a-Af"></a>答曰。<a id="a-Ag"></a>世尊之言三界希闻。<a id="a-Ah"></a>吾今怀之何国命之可惜乎。<a id="a-Ai"></a>阿群又曰。<a id="a-Aj"></a>愿闻尊教。<a id="a-Ak"></a>王取授之。<a id="a-Al"></a>阿群惊喜曰。<a id="a-Am"></a>巍巍世尊陈四非常。<a id="a-An"></a>夫不闻睹所谓悖狂。<a id="a-Ao"></a>即解百王各令还国。<a id="a-Ap"></a>阿群悔过自新依树为居日存四偈。<a id="a-Aq"></a>命终神迁为王大子。<a id="a-Ar"></a>纳妻不男王重忧矣。<a id="a-As"></a>因募国女化之令男。<a id="a-At"></a>后遂泆荡不从贞道。<a id="a-Au"></a>王磔着四衢。<a id="a-Av"></a>命行人曰。<a id="a-Aw"></a>以指琢首苟辱之矣。<a id="a-Ax"></a>适九十九人而太子薨。<a id="a-Ay"></a>魂灵变化轮转无已。<a id="a-Az"></a>值佛在世生舍卫国。<a id="a-B0"></a>早丧其考独与母居事梵志道。<a id="a-B1"></a>性笃言信勇力躄象。<a id="a-B2"></a>师爱友敬遐尔称贤。<a id="a-B3"></a>师每周游辄委以居。<a id="a-B4"></a>师妻怀[薛/女]前援其手淫辞诱之。<a id="a-B5"></a>阿群辞曰。<a id="a-B6"></a>凡世耆人。<a id="a-B7"></a>男吾父焉。<a id="a-B8"></a>女吾母焉。<a id="a-B9"></a>岂况师妻乎。<a id="a-BA"></a>烧身可从敢乱斯命矣。<a id="a-BB"></a>师妻恶然如道退思其变。<a id="a-BC"></a>婿谓妇曰。<a id="a-BD"></a>子叹彼贤足照子否矣具为其过女妖似真梵志信矣。<a id="a-BE"></a>师告阿群尔欲仙乎。<a id="a-BF"></a>对曰尔。<a id="a-BG"></a>教杀百人斩取其指。<a id="a-BH"></a>令获神仙。<a id="a-BI"></a>奉命击剑逢人辄杀。<a id="a-BJ"></a>获九十九人指。<a id="a-BK"></a>众奔国震。<a id="a-BL"></a>睹母欣然曰。<a id="a-BM"></a>母至数足吾今仙矣。<a id="a-BN"></a>佛念邪道惑众普天斯祷也。<a id="a-BO"></a>化为沙门在其前步。<a id="a-BP"></a>曰人数足矣。<a id="a-BQ"></a>追后不属。<a id="a-BR"></a>曰沙门可止。<a id="a-BS"></a>答曰吾止。<a id="a-BT"></a>尔不止焉。<a id="a-BU"></a>曰阿群心开[火*霍]如云除。<a id="a-BV"></a>五体投地顿首悔过。<a id="a-BW"></a>叉手寻从将还精舍即为沙门。<a id="a-BX"></a>佛为说宿行现四非常得沟港道。<a id="a-BY"></a>王欲讨之闻而叹息白佛欲一见之佛言。<a id="a-BZ"></a>上德贤者可开一眼相睹。<a id="a-Ba"></a>如斯至三。<a id="a-Bb"></a>答曰。<a id="a-Bc"></a>吾之眼精耀射难当。<a id="a-Bd"></a>王稽首曰。<a id="a-Be"></a>明日设微馔愿一顾眄。<a id="a-Bf"></a>答曰。<a id="a-Bg"></a>于厕吾往。<a id="a-Bh"></a>于殿则不。<a id="a-Bi"></a>王曰。<a id="a-Bj"></a>唯命。<a id="a-Bk"></a>还则裂厕掘其地。<a id="a-Bl"></a>则以新樟梓为之柱梁。<a id="a-Bm"></a>香汤沃地栴檀苏合郁金诸香和之为泥。<a id="a-Bn"></a>栴罽杂缯以为座席。<a id="a-Bo"></a>雕文刻镂众宝为好。<a id="a-Bp"></a>韑韑晃晃有踰殿堂。<a id="a-Bq"></a>明日王身捧香炉迎之。<a id="a-Br"></a>阿群就座。<a id="a-Bs"></a>王褰衣膝行供养毕讫。<a id="a-Bt"></a>即说经曰。<a id="a-Bu"></a>厕前日之洿。<a id="a-Bv"></a>岂可于上饭乎对曰不可。<a id="a-Bw"></a>如今可乎。<a id="a-Bx"></a>答曰可矣。<a id="a-By"></a>阿群曰。<a id="a-Bz"></a>吾未睹佛时洿其彼溷。<a id="a-C0"></a>赖蒙宿祚生值佛世。<a id="a-C1"></a>沐浴清化去臭怀香。<a id="a-C2"></a>内外清净犹天真珠。<a id="a-C3"></a>饮欲历市闻有妇人。<a id="a-C4"></a>逆生产者命在呼吸。<a id="a-C5"></a>还如事启。<a id="a-C6"></a>佛言。<a id="a-C7"></a>尔往为其产。<a id="a-C8"></a>阿群受教往宣佛恩。<a id="a-C9"></a>母子俱生。<a id="a-CA"></a>佛告阿群。<a id="a-CB"></a>受道之日可谓始生者也。<a id="a-CC"></a>不睹三尊未受重戒。<a id="a-CD"></a>犹儿处胎虽有耳目将何闻见。<a id="a-CE"></a>曰未生也。<a id="a-CF"></a>阿群心开即得应真道。<a id="a-CG"></a>佛告诸比丘。<a id="a-CH"></a>时普明王者是吾身也。<a id="a-CI"></a>吾前世授之四偈。<a id="a-CJ"></a>壹活百王今令得道。<a id="a-CK"></a>不受众罪矣。<a id="a-CL"></a>阿群宿命曾为比丘。<a id="a-CM"></a>荷米一斛送着寺中。<a id="a-CN"></a>上佛刀一口。<a id="a-CO"></a>欢喜叹尊稽首而去。<a id="a-CP"></a>荷米获多力。<a id="a-CQ"></a>上刀获多宝。<a id="a-CR"></a>欢喜获端正。<a id="a-CS"></a>叹尊获为王。<a id="a-CT"></a>作礼故为国得众人所拜。<a id="a-CU"></a>九十九人琢其首遂至丧身。<a id="a-CV"></a>故杀前怨而斩其指。<a id="a-CW"></a>后人欲琢见其已丧。<a id="a-CX"></a>又睹沙门更有慈心。<a id="a-CY"></a>后人即其母。<a id="a-CZ"></a>始有恶意故阿群如意亦恶。<a id="a-Ca"></a>睹沙门更慈故见佛即孝。<a id="a-Cb"></a>种淳得淳。<a id="a-Cc"></a>种杂得杂。<a id="a-Cd"></a>善怨已施祸福寻之。<a id="a-Ce"></a>影追响应皆有所由。<a id="a-Cf"></a>非从自然也。</p>
  <h2 id="aCg">为莲华王太子身以髓施病人第十三</h2>
  <p id="aCh">阿难。<a id="a-Ci"></a>乃往过世。<a id="a-Cj"></a>有王太子。<a id="a-Ck"></a>号曰莲华王。<a id="a-Cl"></a>端正姝好威神巍巍。<a id="a-Cm"></a>出游道见一人。<a id="a-Cn"></a>身体病癞。<a id="a-Co"></a>见已悲念。<a id="a-Cp"></a>问于病者何药能疗。<a id="a-Cq"></a>答曰。<a id="a-Cr"></a>得王身髓以涂我身其病乃愈。<a id="a-Cs"></a>是时太子即破身骨髓与病者欢喜惠施心无悔恨。<a id="a-Ct"></a>尔时太子即我身是。<a id="a-Cu"></a>大海水尚可斗量。<a id="a-Cv"></a>身髓布施不可称计(出弥勒所问本愿经)</p>
  <h2 id="aCw">为王太子身出血施病人第十四</h2>
  <p id="aCx">阿难。<a id="a-Cy"></a>我本求道时勤苦无数。<a id="a-Cz"></a>过世为王太子。<a id="a-D0"></a>号曰现众。<a id="a-D1"></a>仪端正姝好。<a id="a-D2"></a>从园观出。<a id="a-D3"></a>道见一人。<a id="a-D4"></a>得困笃病。<a id="a-D5"></a>见问病人。<a id="a-D6"></a>以何等药疗卿病。<a id="a-D7"></a>病者答曰。<a id="a-D8"></a>唯王身血得疗我病。<a id="a-D9"></a>太子即以利刀刺身出血以与病者。<a id="a-DA"></a>至心施与意无悔恨。<a id="a-DB"></a>太子即我身是。<a id="a-DC"></a>阿难。<a id="a-DD"></a>四大海水尚可斗量。<a id="a-DE"></a>我身血施不可称限。<a id="a-DF"></a>求正觉故(出弥勒所问本愿经)</p>
 </body>
</html>