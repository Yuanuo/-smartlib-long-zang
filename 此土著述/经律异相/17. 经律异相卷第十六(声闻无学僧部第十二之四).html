<!doctype html>
<html id="z3IBWOp1I0" data-ver="869">
 <head>
  <meta charset="utf-8">
  <meta author="僧旻">
  <meta author="宝唱">
  <meta library="龙藏">
  <meta catalog="此土著述">
  <meta period="梁">
 </head>
 <body>
  <h1 id="a1">经律异相卷第十六(声闻无学僧部第十二之四)</h1>
  <p id="a2">末田地龙兴猛风不动衣角变火山为天花一 舍那婆私变雷电器仗为优钵罗花二 优波笈多出家降魔三 优波笈多不化犯重人令眷属灭憍慢四 优波笈多付嘱法藏入于涅槃五 优波笈多化诸虎子舍身得度六 罗旬踰乞食不得思惟结解食土入泥洹七 罗旬踰乞食不得佛许开律以为五部八 童子迦葉从尼所产八岁成道九 末阐提降伏恶龙十 摩哂陀化天爱帝须王十一 分那先为下贱善知方宜遇佛得道十二 摩诃迦天时热现凉风细雨十三 愿足罗汉化一饿鬼说其往昔恶口十四 沙曷降恶龙十五</p>
  <p data-pb></p>
  <h2 id="a3">末田地龙兴猛风不动衣角变火山为天花第一</h2>
  <p id="a4">末田地罗汉。<a id="a-5"></a>受阿难付嘱法藏。<a id="a-6"></a>令往罽宾国。<a id="a-7"></a>先伏彼龙。<a id="a-8"></a>即入三昧。<a id="a-9"></a>令其国土六种震动。<a id="a-A"></a>龙不自安。<a id="a-B"></a>至末田地所。<a id="a-C"></a>末田地入慈三昧。<a id="a-D"></a>龙王兴风吹之。<a id="a-E"></a>袈裟角不动。<a id="a-F"></a>复起雷电器仗。<a id="a-G"></a>并捧火山欲相覆压。<a id="a-H"></a>即以神力变成天花。<a id="a-I"></a>便闻空中偈言。</p>
  <p id="aJ">雪山见厉日　　镕销无有余</p>
  <p id="aK">如入慈三昧　　峰火成天花(出阿育王经第七卷)</p>
  <p data-pb></p>
  <h2 id="aL">舍那婆私变雷电器仗为优钵罗花第二</h2>
  <p id="aM">舍那婆私受阿难付嘱已。<a id="a-N"></a>往摩偷罗国。<a id="a-O"></a>于其中路有寺。<a id="a-P"></a>名贫陀婆那(翻丛林)</p>
  <p id="aQ">舍那婆私住寺一宿。<a id="a-R"></a>寺有二老比丘。<a id="a-S"></a>论议说偈。</p>
  <p id="aT">无犯第一戒　　择法第一闻</p>
  <p id="aU">是比丘谓是舍那婆私言。<a id="a-V"></a>舍那婆私语言。<a id="a-W"></a>汝所说义非我所说。<a id="a-X"></a>长老。<a id="a-Y"></a>过去世波罗奈有一商主。<a id="a-Z"></a>与五百估客欲入大海。<a id="a-a"></a>见一辟支佛病。<a id="a-b"></a>商主亲自医疗。<a id="a-c"></a>病稍得差。<a id="a-d"></a>商主取舍那衣浣治令软施辟支佛。<a id="a-e"></a>辟支受衣作十八变即入涅槃。<a id="a-f"></a>时商主者我身是也。<a id="a-g"></a>是故我今值最胜师。<a id="a-h"></a>令我得道。<a id="a-i"></a>舍那婆私渐行至摩偷罗国优流漫陀山。<a id="a-j"></a>有二龙王兄弟与五百小龙。<a id="a-k"></a>舍那婆私思惟。<a id="a-l"></a>我不伏之不得教化。<a id="a-m"></a>即以神力动山。<a id="a-n"></a>二龙王嗔。<a id="a-o"></a>起疾风雨。<a id="a-p"></a>及以出火。<a id="a-q"></a>舍那婆私入慈三昧。<a id="a-r"></a>风雨及火不能近身。<a id="a-s"></a>悉变为花。<a id="a-t"></a>所谓优钵罗花等。<a id="a-u"></a>悉皆堕地。<a id="a-v"></a>复起雷电及诸器仗。<a id="a-w"></a>亦以神力变为天花。<a id="a-x"></a>即时空中而说偈曰。</p>
  <p id="ay">暴风疾雨　　不能为害　　雷电器仗</p>
  <p id="az">变为天花　　譬如雪山　　日光所照</p>
  <p id="a10">悉皆镕销　　无有遗余　　入慈三昧</p>
  <p id="a11">火不能烧　　器仗毒害　　不近其身</p>
  <p id="a12">于是二龙王。<a id="a-13"></a>往舍那婆私处白言。<a id="a-14"></a>圣人欲何所作。<a id="a-15"></a>答言。<a id="a-16"></a>我欲于此起寺。<a id="a-17"></a>汝当听我。<a id="a-18"></a>龙答言。<a id="a-19"></a>不可得也。<a id="a-1A"></a>长老言。<a id="a-1B"></a>世尊已说。<a id="a-1C"></a>我涅槃后于百年中。<a id="a-1D"></a>于大醍醐山最胜处当起寺。<a id="a-1E"></a>名那哆婆哆。<a id="a-1F"></a>龙王复言。<a id="a-1G"></a>世尊已说耶。<a id="a-1H"></a>长老答言。<a id="a-1I"></a>如是。<a id="a-1J"></a>龙王言。<a id="a-1K"></a>若世尊说者我当随意(出育王经第七卷)</p>
  <p data-pb></p>
  <h2 id="a1L">优波笈多出家降魔第三</h2>
  <p id="a1M">那婆私。<a id="a-1N"></a>于大醍醐山起寺。<a id="a-1O"></a>卖香商主。<a id="a-1P"></a>名曰笈多。<a id="a-1Q"></a>舍那婆私以方便力。<a id="a-1R"></a>教化卖香商主。<a id="a-1S"></a>令其精进。<a id="a-1T"></a>时舍那婆私独入其家。<a id="a-1U"></a>笈多问言。<a id="a-1V"></a>圣人何故独无弟子。<a id="a-1W"></a>我乐在家受五欲乐。<a id="a-1X"></a>不能出家。<a id="a-1Y"></a>若我生儿当随长老。<a id="a-1Z"></a>乃至笈多生儿。<a id="a-1a"></a>名阿波笈多(梁言不正护。<a id="a-1b"></a>)至其长大。<a id="a-1c"></a>舍那婆私往至笈多所。<a id="a-1d"></a>语言。<a id="a-1e"></a>汝先有愿。<a id="a-1f"></a>若我生儿当与长老。<a id="a-1g"></a>今已生儿汝当听其随我出家。<a id="a-1h"></a>笈多言。<a id="a-1i"></a>我今唯有一儿。<a id="a-1j"></a>若第二儿生。<a id="a-1k"></a>当与长老。<a id="a-1l"></a>乃至第二生。<a id="a-1m"></a>名陀那笈多(翻宝护)复从其求如是不与。<a id="a-1n"></a>第三优波笈多亦从其求。<a id="a-1o"></a>答言。<a id="a-1p"></a>我当作誓令优波笈多治生。<a id="a-1q"></a>若长若退不得出家。<a id="a-1r"></a>不长不退乃听出家。<a id="a-1s"></a>是时魔王。<a id="a-1t"></a>令摩偷罗国一切人众。<a id="a-1u"></a>悉买其物令其得利。<a id="a-1v"></a>时优波笈多正自卖香。<a id="a-1w"></a>时舍那婆私长老语言。<a id="a-1x"></a>汝心心法。<a id="a-1y"></a>云何为善云何为恶。<a id="a-1z"></a>答言不知。<a id="a-20"></a>长老又言。<a id="a-21"></a>若心心法。<a id="a-22"></a>与贪嗔痴相应。<a id="a-23"></a>是名为恶。<a id="a-24"></a>与不贪不嗔不痴相应。<a id="a-25"></a>是名为善。<a id="a-26"></a>是时长老以黑土白土各各为丸。<a id="a-27"></a>而语之言。<a id="a-28"></a>若汝黑心起取黑丸。<a id="a-29"></a>若白心起取白丸。<a id="a-2A"></a>时优波笈多。<a id="a-2B"></a>即依其言。<a id="a-2C"></a>心不生善。<a id="a-2D"></a>乃至此只得一枚白丸。<a id="a-2E"></a>如是渐进。<a id="a-2F"></a>取二分黑丸一分白丸。<a id="a-2G"></a>复更思惟。<a id="a-2H"></a>半黑丸半白丸。<a id="a-2I"></a>次第念善遂不起恶取白丸。<a id="a-2J"></a>时摩偷罗国。<a id="a-2K"></a>有淫女婆娑达(梁言天主与)其有一婢。<a id="a-2L"></a>往优波笈多处买香多得。<a id="a-2M"></a>其主问言。<a id="a-2N"></a>汝于何处得此多香。<a id="a-2O"></a>将不偷耶。<a id="a-2P"></a>婢言。<a id="a-2Q"></a>有估客名优波笈多。<a id="a-2R"></a>形色具足言语微妙。<a id="a-2S"></a>以法卖物。<a id="a-2T"></a>其主闻已起淫欲心。<a id="a-2U"></a>复令其婢至优波笈多处。<a id="a-2V"></a>汝当语彼云。<a id="a-2W"></a>我欲与汝共相</p>
  <p data-pb></p>
  <h2 id="a2X">优波笈多不化犯重人令眷属灭憍慢第四</h2>
  <p id="a2Y">天竺国有一人。<a id="a-2Z"></a>淫他妇恒往他家。<a id="a-2a"></a>其母不听。<a id="a-2b"></a>即害其母。<a id="a-2c"></a>往至他国不能办五欲。<a id="a-2d"></a>深生忧恼。<a id="a-2e"></a>即于佛法出家。<a id="a-2f"></a>通达三藏成就多闻。<a id="a-2g"></a>与诸弟子围绕共至摩偷罗国那哆婆哆寺优波笈多所。<a id="a-2h"></a>优波笈多见其害母。<a id="a-2i"></a>不得道果不相慰问。<a id="a-2j"></a>时彼比丘心怀羞愧。<a id="a-2k"></a>更复远去。<a id="a-2l"></a>笈多弟子未得道者。<a id="a-2m"></a>作是思惟。<a id="a-2n"></a>和上少智。<a id="a-2o"></a>见老比丘其心闇钝而为说法。<a id="a-2p"></a>今此比丘聪明智慧。<a id="a-2q"></a>善通三藏眷属随从。<a id="a-2r"></a>不为说法。<a id="a-2s"></a>时优波笈多见弟子意于其起嗔。<a id="a-2t"></a>又见其机应。<a id="a-2u"></a>为我和上舍那婆私教化降伏。<a id="a-2v"></a>时舍那婆私住罽宾国。<a id="a-2w"></a>复观优波笈多作何佛事。<a id="a-2x"></a>其弟子心生嗔怪。<a id="a-2y"></a>又观此等应受我化。<a id="a-2z"></a>即以神力来入是寺。<a id="a-30"></a>须发皆长衣又粗弊。<a id="a-31"></a>五百弟子咸作是言。<a id="a-32"></a>无知老人从何所来。<a id="a-33"></a>于优波笈多眠处而坐。<a id="a-34"></a>弟子手曳出之。<a id="a-35"></a>而不能动犹如须弥。<a id="a-36"></a>即欲骂之而声不出。<a id="a-37"></a>乃至白优波</p>
  <p data-pb></p>
  <h2 id="a38">优波笈多付嘱法藏入于涅槃第五</h2>
  <p id="a39">波笈多临入涅槃。<a id="a-3A"></a>以法藏付嘱最后所度弟子郗微柯。<a id="a-3B"></a>说言。<a id="a-3C"></a>善男子。<a id="a-3D"></a>世尊法藏付摩诃迦葉。<a id="a-3E"></a>迦葉付阿难。<a id="a-3F"></a>阿难付末田地。<a id="a-3G"></a>末田地付和上舍那婆私。<a id="a-3H"></a>舍那婆私付我。<a id="a-3I"></a>我今涅槃付汝。<a id="a-3J"></a>遍告阎浮提。<a id="a-3K"></a>十万罗汉一时聚集。<a id="a-3L"></a>凡夫比丘无数。<a id="a-3M"></a>即现神通备十八变。<a id="a-3N"></a>事已即入涅槃。<a id="a-3O"></a>所化弟子得四道果者。<a id="a-3P"></a>皆取筹置石室中。<a id="a-3Q"></a>即以筹阇维其身。<a id="a-3R"></a>乃至起塔。<a id="a-3S"></a>时复有一千罗汉。<a id="a-3T"></a>同入涅槃。<a id="a-3U"></a>郗微柯守护法藏。<a id="a-3V"></a>从优波笈备得四果者二十八人(出阿育王经第十卷)</p>
  <p data-pb></p>
  <h2 id="a3W">优波笈多化诸虎子舍身得道第六</h2>
  <p id="a3X">有罗汉。<a id="a-3Y"></a>名优波笈多。<a id="a-3Z"></a>住摩偷罗国大醍醐山那哆婆哆寺。<a id="a-3a"></a>去寺不远。<a id="a-3b"></a>有一虎生子。<a id="a-3c"></a>未能觅食饥饿命终。<a id="a-3d"></a>优波笈多。<a id="a-3e"></a>以慈悲力与虎子食。<a id="a-3f"></a>有五百弟子。<a id="a-3g"></a>并未得道曰。<a id="a-3h"></a>何故乃与难众生食。<a id="a-3i"></a>答曰。<a id="a-3j"></a>为解脱因故。<a id="a-3k"></a>时诸虎子寿命短促。<a id="a-3l"></a>将欲近死。<a id="a-3m"></a>笈多语虎子言。<a id="a-3n"></a>一切行无常。<a id="a-3o"></a>一切法无我。<a id="a-3p"></a>涅槃寂静。<a id="a-3q"></a>汝于我所当生信心。<a id="a-3r"></a>于畜生道应生厌离。<a id="a-3s"></a>时诸虎子于笈多所。<a id="a-3t"></a>心生信敬。<a id="a-3u"></a>即便命终。<a id="a-3v"></a>生于摩偷罗国人中。<a id="a-3w"></a>及至七岁。<a id="a-3x"></a>笈多教化令其出家。<a id="a-3y"></a>于七年中得罗汉果。<a id="a-3z"></a>以神通力采种种华。<a id="a-40"></a>供养笈多围绕其侧。<a id="a-41"></a>诸未得道五百弟子白言。<a id="a-42"></a>此诸同学年并尚少。<a id="a-43"></a>云何已得神通功德。<a id="a-44"></a>笈多答曰。<a id="a-45"></a>皆是先虎子。<a id="a-46"></a>笈多说法。<a id="a-47"></a>五百弟子深生惭愧。<a id="a-48"></a>断除烦恼得阿罗汉果(出阿育王经第九经)</p>
  <p data-pb></p>
  <h2 id="a49">罗旬踰乞食不得思惟结解食土入泥洹第七</h2>
  <p id="a4A">在鸡足山。<a id="a-4B"></a>时有婆罗门生子。<a id="a-4C"></a>令相师视之。<a id="a-4D"></a>师言。<a id="a-4E"></a>是子无相当名阿保。<a id="a-4F"></a>其父母闻之。<a id="a-4G"></a>无相虽长养之初不怜矜。<a id="a-4H"></a>到年十二足自生活。<a id="a-4I"></a>父母遂逐令去勿复来还。<a id="a-4J"></a>子不敢留遂行乞食。<a id="a-4K"></a>乃到祇洹。<a id="a-4L"></a>佛以大慈念其勤苦。<a id="a-4M"></a>即使阿难呼问之。<a id="a-4N"></a>能出家不。<a id="a-4O"></a>儿即欢喜愿为沙门。<a id="a-4P"></a>佛即以手而摩其头。<a id="a-4Q"></a>头发即堕袈裟着身。<a id="a-4R"></a>佛为立名名罗旬踰。<a id="a-4S"></a>时五部僧每出分卫。<a id="a-4T"></a>而罗旬踰所在之部以空钵还。<a id="a-4U"></a>佛敕比丘分以施之。<a id="a-4V"></a>如是非一。<a id="a-4W"></a>目连念言。<a id="a-4X"></a>是比丘僧自不得食。<a id="a-4Y"></a>余人何故悉复空还。<a id="a-4Z"></a>我若共行犹有所得。<a id="a-4a"></a>佛知其意便与舍利弗俱。<a id="a-4b"></a>使目连与罗旬踰俱。<a id="a-4c"></a>各分为一部。<a id="a-4d"></a>佛告目连。<a id="a-4e"></a>我所在处汝不得往。<a id="a-4f"></a>目连即与罗旬踰俱行。<a id="a-4g"></a>适欲所至即便见佛。<a id="a-4h"></a>及与舍利弗而在其门。<a id="a-4i"></a>如是经历过百亿国。<a id="a-4j"></a>遂不得食。<a id="a-4k"></a>目连念言。<a id="a-4l"></a>我于今日定不得食。<a id="a-4m"></a>罗旬踰。<a id="a-4n"></a>时甚大饥极止恒水边。<a id="a-4o"></a>目揵连。<a id="a-4p"></a>即还到于佛所。<a id="a-4q"></a>佛时钵中尚有余食。<a id="a-4r"></a>即与目连。<a id="a-4s"></a>念言。<a id="a-4t"></a>我今饥甚。<a id="a-4u"></a>欲吞须弥尚谓不饱。<a id="a-4v"></a>但此少饭何足可食。<a id="a-4w"></a>佛告目连。<a id="a-4x"></a>且食此饭勿忧不足。<a id="a-4y"></a>目连即饭。<a id="a-4z"></a>饭既已饱钵中不空。<a id="a-50"></a>唯舍利弗即念。<a id="a-51"></a>罗旬踰。<a id="a-52"></a>今未得食。<a id="a-53"></a>当大饥苦。<a id="a-54"></a>便白佛言。<a id="a-55"></a>愿乞余饭与罗旬踰。<a id="a-56"></a>佛即告言。<a id="a-57"></a>我不惜饭。<a id="a-58"></a>但罗旬踰宿行果报不应得之。<a id="a-59"></a>若谓不然。<a id="a-5A"></a>汝便可与。<a id="a-5B"></a>舍利弗便以饭与之。<a id="a-5C"></a>罗旬踰得即欲受饭。<a id="a-5D"></a>钵便下入地百丈。<a id="a-5E"></a>舍利弗以道力。<a id="a-5F"></a>手寻钵即得以还罗旬踰。<a id="a-5G"></a>适欲食之。<a id="a-5H"></a>便误覆钵倒去。<a id="a-5I"></a>饭食皆散水中。<a id="a-5J"></a>罗旬踰还坐定意。<a id="a-5K"></a>自思念言。<a id="a-5L"></a>我每与诸比丘俱行。<a id="a-5M"></a>辄无所得空钵而还。<a id="a-5N"></a>舍利弗今以佛余饭与我。<a id="a-5O"></a>辄复覆去。<a id="a-5P"></a>皆我罪报应当所受。<a id="a-5Q"></a>便自思惟。<a id="a-5R"></a>结解垢除得罗汉道。<a id="a-5S"></a>即便食土而般泥洹。<a id="a-5T"></a>欲知罗旬踰者。<a id="a-5U"></a>惟卫佛时。<a id="a-5V"></a>身为凡人。<a id="a-5W"></a>常怀悭贪不肯布施。<a id="a-5X"></a>时当欲饭脱衣布地恐饭粒落。<a id="a-5Y"></a>有沙门过从其分卫。<a id="a-5Z"></a>罗旬踰见谓之言。<a id="a-5a"></a>当何以相与。<a id="a-5b"></a>便以手捧土与沙门。<a id="a-5c"></a>沙门即咒愿言。<a id="a-5d"></a>是汝愚痴故耳。<a id="a-5e"></a>当使汝早得度脱。<a id="a-5f"></a>由来久远展转生死。<a id="a-5g"></a>乃至于今所在之处辄不得食。<a id="a-5h"></a>于今得道食土泥洹。<a id="a-5i"></a>时罗旬踰与土沙门舍利弗是。<a id="a-5j"></a>罪福报应今虽得道故受宿殃。<a id="a-5k"></a>世人愚痴。<a id="a-5l"></a>谓行恶无罪。<a id="a-5m"></a>罗旬踰是其证也(出罗旬踰经)</p>
  <h2 id="a5n">罗旬踰为乞食难得佛为分律以为五部第八</h2>
  <p id="a5o">佛在时众僧被服。<a id="a-5p"></a>唯着纯真死人杂衣弊帛。<a id="a-5q"></a>自后起比丘罗旬踰。<a id="a-5r"></a>每行分卫辄饥空还。<a id="a-5s"></a>佛知其宿行。<a id="a-5t"></a>使众僧分律为五部。<a id="a-5u"></a>服色亦五种。<a id="a-5v"></a>令其日随一部中行。<a id="a-5w"></a>遂制仪则。<a id="a-5x"></a>各举所长名其服色。<a id="a-5y"></a>萨和多部。<a id="a-5z"></a>博通敏达导以法化。<a id="a-60"></a>应着皂袈裟。<a id="a-61"></a>迦葉维部。<a id="a-62"></a>精勤勇快摄护众生。<a id="a-63"></a>应着木兰袈裟。<a id="a-64"></a>弥沙塞部。<a id="a-65"></a>禅思入微究畅玄幽。<a id="a-66"></a>应着青袈裟。<a id="a-67"></a>摩诃僧耆部。<a id="a-68"></a>勤学众经敷说义理。<a id="a-69"></a>应着黄袈裟。<a id="a-6A"></a>自尔已后便大得食。<a id="a-6B"></a>何以故。<a id="a-6C"></a>是罗旬踰。<a id="a-6D"></a>前世无德之所致也。<a id="a-6E"></a>阿难问佛言。<a id="a-6F"></a>罗旬踰前世无德。<a id="a-6G"></a>云何得作沙门。<a id="a-6H"></a>佛言。<a id="a-6I"></a>此罗旬踰宿世为贤者子。<a id="a-6J"></a>作人嫉妒。<a id="a-6K"></a>见沙门来分卫。<a id="a-6L"></a>辄逆闭门户言。<a id="a-6M"></a>大人不在。<a id="a-6N"></a>沙门复至余家。<a id="a-6O"></a>复牵余家门户闭之。<a id="a-6P"></a>亦言。<a id="a-6Q"></a>大人不在。<a id="a-6R"></a>故今分卫不能得。<a id="a-6S"></a>适见他人布施饮食欢喜行会。<a id="a-6T"></a>便复念言我亦欲作沙门。<a id="a-6U"></a>故今穷困如是(出遗教三昧经下卷)</p>
  <h2 id="a6V">童子迦葉从尼所产八岁成道第九</h2>
  <p id="a6W">佛住舍卫城。<a id="a-6X"></a>时此城中有二姊妹。<a id="a-6Y"></a>妊身未产出家为道。<a id="a-6Z"></a>诸比丘尼见其腹相。<a id="a-6a"></a>即便驱出。<a id="a-6b"></a>以是因缘。<a id="a-6c"></a>往白世尊。<a id="a-6d"></a>世尊报言。<a id="a-6e"></a>在家妊身可得无罪。<a id="a-6f"></a>此比丘尼后生男儿。<a id="a-6g"></a>字童子迦葉。<a id="a-6h"></a>至年八岁。<a id="a-6i"></a>出家为道成阿罗汉。<a id="a-6j"></a>共十六群比丘。<a id="a-6k"></a>各持澡罐到阿耆罗河边。<a id="a-6l"></a>澡洗入水仰覆浮戏。<a id="a-6m"></a>度河拍水沐浴。<a id="a-6n"></a>尔时波斯匿王。<a id="a-6o"></a>在重楼上四望观看。<a id="a-6p"></a>王未信佛法。<a id="a-6q"></a>见是事已倍生不信。<a id="a-6r"></a>即语末利夫人言汝家所事福田大士。<a id="a-6s"></a>深信无疑何不顾看。<a id="a-6t"></a>即答王言。<a id="a-6u"></a>或是年少出家。<a id="a-6v"></a>始受具足未知戒律。<a id="a-6w"></a>或世尊未制此戒是故尔耳。<a id="a-6x"></a>童子迦葉。<a id="a-6y"></a>以其天耳闻王语声。<a id="a-6z"></a>即语诸伴。<a id="a-70"></a>王倍不信末利夫人心生不悦。<a id="a-71"></a>今当令彼发欢喜心。<a id="a-72"></a>皆言善哉。<a id="a-73"></a>各捉澡罐盛中水以着于前。<a id="a-74"></a>结加趺坐次第行列。<a id="a-75"></a>凌虚而游于王殿上空中而过。<a id="a-76"></a>末利夫人在露处坐。<a id="a-77"></a>见坐影已即便仰观。<a id="a-78"></a>见次第行列结加趺坐前有澡罐乘虚而去似如雁王。<a id="a-79"></a>见是事已心大欢喜。<a id="a-7A"></a>即白王言。<a id="a-7B"></a>看我家福田神德如是。<a id="a-7C"></a>王见是已心大欢喜。<a id="a-7D"></a>作如是言。<a id="a-7E"></a>善哉善哉。<a id="a-7F"></a>我得善利。<a id="a-7G"></a>愿佛世尊及比丘僧。<a id="a-7H"></a>尽寿在国为良福田。<a id="a-7I"></a>佛闻是事。<a id="a-7J"></a>即便制戒令不复尔(出僧祇律第十九卷十诵亦同)</p>
  <h2 id="a7K">末阐提降伏恶龙第十</h2>
  <p id="a7L">罽宾国稻始结秀。<a id="a-7M"></a>龙王阿罗婆楼。<a id="a-7N"></a>注大洪雨禾稻没死。<a id="a-7O"></a>时大德末阐提比丘等五人。<a id="a-7P"></a>从波咤利弗国。<a id="a-7Q"></a>飞腾虚空至雪山边。<a id="a-7R"></a>阿罗婆楼池中。<a id="a-7S"></a>即于水上行住坐卧。<a id="a-7T"></a>龙王眷属入白龙王。<a id="a-7U"></a>龙王嗔忿作诸神力。<a id="a-7V"></a>暴风疾雨雷电霹雳。<a id="a-7W"></a>山岩崩倒树木摧折。<a id="a-7X"></a>身出烟火雨大砾石。<a id="a-7Y"></a>欲令大德末阐提怖。<a id="a-7Z"></a>复唤兵众犹不能伏。<a id="a-7a"></a>末阐提言。<a id="a-7b"></a>汝令诸天一切世人悉来怖我一毛不动。<a id="a-7c"></a>汝若取须弥及诸小山。<a id="a-7d"></a>踯置我上我亦不动。<a id="a-7e"></a>乃至渐以法味教化示之令其喜伏。<a id="a-7f"></a>龙王闻法即受归戒。<a id="a-7g"></a>与其眷属俱为弟子。<a id="a-7h"></a>雪山鬼夜叉犍挞婆鸠槃茶鬼闻皆信伏亦为弟子。<a id="a-7i"></a>咸见道迹。<a id="a-7j"></a>末阐提语诸龙鬼。<a id="a-7k"></a>从今以后莫生嗔恚残害人民损败禾稻。<a id="a-7l"></a>当生慈心令得安乐。<a id="a-7m"></a>即皆稽首禀受教戒。<a id="a-7n"></a>以宝床与末阐提坐。<a id="a-7o"></a>龙王立侍以扇扇之。<a id="a-7p"></a>罽宾揵陀勒叉国民。<a id="a-7q"></a>见是事已大生恭敬。<a id="a-7r"></a>悉来听法多得道果(出善见律毗婆沙第二卷)</p>
  <h2 id="a7s">摩哂陀化天爱帝须王第十一</h2>
  <p id="a7t">阿育王时。<a id="a-7u"></a>佛已泥洹。<a id="a-7v"></a>二百余年。<a id="a-7w"></a>时摩哂陀比丘。<a id="a-7x"></a>到师子洲中。<a id="a-7y"></a>时王欲行猎。<a id="a-7z"></a>有一树神。<a id="a-80"></a>欲令王得见摩哂陀。<a id="a-81"></a>树神化作一鹿。<a id="a-82"></a>去王不远示现啖草而便徐行。<a id="a-83"></a>王见化鹿即张弓摄箭引弓欲射。<a id="a-84"></a>王复念言。<a id="a-85"></a>我当谛射此鹿。<a id="a-86"></a>鹿仍回向阇婆陀罗路而走。<a id="a-87"></a>王即逐后。<a id="a-88"></a>到阇婆陀罗。<a id="a-89"></a>去摩哂陀不远而灭。<a id="a-8A"></a>时摩哂陀见王已近。<a id="a-8B"></a>而作是念。<a id="a-8C"></a>今以神力令王正见我一人不见余人。<a id="a-8D"></a>大德摩哂陀即唤王名。<a id="a-8E"></a>帝须汝来。<a id="a-8F"></a>王闻唤已。<a id="a-8G"></a>而便念言。<a id="a-8H"></a>今此国中谁敢唤我名者。<a id="a-8I"></a>此何等人。<a id="a-8J"></a>着赤衣服割截而成。<a id="a-8K"></a>唤我名字。<a id="a-8L"></a>生狐疑心。<a id="a-8M"></a>此是何等。<a id="a-8N"></a>为是人乎。<a id="a-8O"></a>为是鬼神耶。<a id="a-8P"></a>摩哂陀答言。<a id="a-8Q"></a>沙门释种法子。<a id="a-8R"></a>为哀愍王。<a id="a-8S"></a>从阎浮利地。<a id="a-8T"></a>故来到此耳。<a id="a-8U"></a>尔时天爱帝须王。<a id="a-8V"></a>与阿育王以有书信。<a id="a-8W"></a>遥作知识贡致珍宝。<a id="a-8X"></a>更相报答。<a id="a-8Y"></a>法师乃曰。<a id="a-8Z"></a>我有三宝以献于王。<a id="a-8a"></a>非彼天爱世间匹也。<a id="a-8b"></a>即为王说三归依法。<a id="a-8c"></a>王受三归为优婆塞。<a id="a-8d"></a>复以释法报。<a id="a-8e"></a>示天爱帝须王。<a id="a-8f"></a>于猎场中。<a id="a-8g"></a>即复思忆。<a id="a-8h"></a>阿育王书有释种子。<a id="a-8i"></a>即投弓箭熟相问讯。<a id="a-8j"></a>法师为说经并受三归。<a id="a-8k"></a>即便遣摩哂陀。<a id="a-8l"></a>唤沙弥修摩那。<a id="a-8m"></a>今应说法。<a id="a-8n"></a>汝可唱转法轮。<a id="a-8o"></a>修摩那言。<a id="a-8p"></a>我今当唱令声何至。<a id="a-8q"></a>答言。<a id="a-8r"></a>使声满师子国。<a id="a-8s"></a>时修摩那即入第四禅。<a id="a-8t"></a>从禅定起唱转法轮。<a id="a-8u"></a>师子国民俱闻之。<a id="a-8v"></a>虚空诸神天悉会。<a id="a-8w"></a>三唱已竟。<a id="a-8x"></a>摩哂陀便为说法。<a id="a-8y"></a>天人无数皆得道迹(出善见律毗婆沙第二卷)</p>
  <h2 id="a8z">分那先为下贱善知方宜遇佛得道第十二</h2>
  <p id="a90">有那利国近南海边。<a id="a-91"></a>其中人民采真珠栴檀。<a id="a-92"></a>以为常业。<a id="a-93"></a>国有一家兄弟二人。<a id="a-94"></a>父母终亡欲求分异。<a id="a-95"></a>家有一奴名分那。<a id="a-96"></a>年少聪了善能贾贩。<a id="a-97"></a>入海治生无事不知。<a id="a-98"></a>居家财物分为一分。<a id="a-99"></a>以奴分那持作一分。<a id="a-9A"></a>兄弟掷筹弟得分那。<a id="a-9B"></a>将妻子空手出舍。<a id="a-9C"></a>时世饥俭虽得分那恐不相活以为愁忧。<a id="a-9D"></a>奴分那白大家言。<a id="a-9E"></a>愿莫愁忧分那作计。<a id="a-9F"></a>月日之中当令胜大家。<a id="a-9G"></a>郎言。<a id="a-9H"></a>若审能尔放汝为良人。<a id="a-9I"></a>大家夫人有私珠物。<a id="a-9J"></a>与分那作本。<a id="a-9K"></a>时海潮来。<a id="a-9L"></a>城内人民至水边取薪。<a id="a-9M"></a>分那持珠物至城外。<a id="a-9N"></a>见一乞儿负薪。<a id="a-9O"></a>薪中有牛头栴檀香。<a id="a-9P"></a>可治重病。<a id="a-9Q"></a>一两直千两金。<a id="a-9R"></a>时世有一不可常得。<a id="a-9S"></a>分那识之。<a id="a-9T"></a>以金钱二枚买得持归。<a id="a-9U"></a>破作数十段。<a id="a-9V"></a>时有长者得重病。<a id="a-9W"></a>当得此牛头栴檀二两合药。<a id="a-9X"></a>求不能得。<a id="a-9Y"></a>分那持往即得二千两金。<a id="a-9Z"></a>如是卖尽所得不赀富兄十倍大家感念。<a id="a-9a"></a>分那不违言誓。<a id="a-9b"></a>放为良人随意所乐。<a id="a-9c"></a>分那辞行学道。<a id="a-9d"></a>到舍卫国为佛作礼。<a id="a-9e"></a>长跪白佛。<a id="a-9f"></a>所出微贱心乐道德。<a id="a-9g"></a>唯愿世尊垂慈济度。<a id="a-9h"></a>佛言善来。<a id="a-9i"></a>分那头发即堕法衣着身。<a id="a-9j"></a>即成沙门。<a id="a-9k"></a>佛为说法寻得罗汉道。<a id="a-9l"></a>坐自思惟。<a id="a-9m"></a>今得六通存亡自由。<a id="a-9n"></a>皆主人之恩。<a id="a-9o"></a>今当往度并化国人。<a id="a-9p"></a>于时尊者分那往到本国至主人家。<a id="a-9q"></a>主人欢喜请坐设食。<a id="a-9r"></a>食讫澡手。<a id="a-9s"></a>飞升虚空。<a id="a-9t"></a>分身散体。<a id="a-9u"></a>体出水火。<a id="a-9v"></a>光明洞照从上来下。<a id="a-9w"></a>告主人曰。<a id="a-9x"></a>此之神德皆是主人放舍之福。<a id="a-9y"></a>往到佛所所学如此。<a id="a-9z"></a>主人答言。<a id="a-A0"></a>神化微妙。<a id="a-A1"></a>愿见世尊受其教训。<a id="a-A2"></a>分那答言。<a id="a-A3"></a>但当至心供设馔具。<a id="a-A4"></a>佛三达智必自来矣。<a id="a-A5"></a>即便设供宿昔已办。<a id="a-A6"></a>向舍卫国稽首长跪烧香请佛。<a id="a-A7"></a>唯愿屈尊广度一切。<a id="a-A8"></a>佛知其意。<a id="a-A9"></a>即与五百罗汉。<a id="a-AA"></a>各以神足往到其舍。<a id="a-AB"></a>国王人民莫不惊肃。<a id="a-AC"></a>来至佛所五体投地。<a id="a-AD"></a>却坐王位。<a id="a-AE"></a>食毕澡讫。<a id="a-AF"></a>佛为主人及王官属。<a id="a-AG"></a>广陈明法。<a id="a-AH"></a>皆受五戒为佛弟子。<a id="a-AI"></a>起住佛前。<a id="a-AJ"></a>叹分那曰。<a id="a-AK"></a>在家精勤出家得道。<a id="a-AL"></a>神德高远家国蒙度。<a id="a-AM"></a>我当云何以报其恩。<a id="a-AN"></a>于是世尊叹分那。<a id="a-AO"></a>而说偈言。</p>
  <p id="aAP">心已休息　　言行亦止　　从止解脱</p>
  <p id="aAQ">寂然归灭　　弃欲无著　　缺三界障</p>
  <p id="aAR">望意已绝　　是谓上人　　在[泳-永+聚]若野</p>
  <p id="aAS">平地高岸　　应真所过　　莫不蒙祐</p>
  <p id="aAT">彼乐空闲　　众人不能　　快哉无淫</p>
  <p id="aAU">无所欲求</p>
  <p id="aAV">主人及王益加欢喜。<a id="a-AW"></a>供养七日。<a id="a-AX"></a>得须陀洹道(出法句经第一卷)</p>
  <p data-pb></p>
  <h2 id="aAY">摩诃迦天时热现凉风细雨第十三</h2>
  <p id="aAZ">住庵罗聚落庵罗林中。<a id="a-Aa"></a>与众比丘俱。<a id="a-Ab"></a>时有质多罗长者。<a id="a-Ac"></a>白上座言。<a id="a-Ad"></a>唯愿诸尊。<a id="a-Ae"></a>于此林中受我请食。<a id="a-Af"></a>时诸上座默然。<a id="a-Ag"></a>诸上座着衣持钵。<a id="a-Ah"></a>至长者舍就座而坐。<a id="a-Ai"></a>长者自手供养种种饮食。<a id="a-Aj"></a>澡嗽毕听说法。<a id="a-Ak"></a>诸上座为长者说法。<a id="a-Al"></a>示教利喜。<a id="a-Am"></a>诸上座食苏酪蜜饱。<a id="a-An"></a>于春后日时热行极。<a id="a-Ao"></a>有一下座。<a id="a-Ap"></a>名摩诃迦。<a id="a-Aq"></a>白诸上座。<a id="a-Ar"></a>今日大热我欲起云雨扇微风。<a id="a-As"></a>上座答言。<a id="a-At"></a>能尔者佳。<a id="a-Au"></a>时摩诃迦即入三昧。<a id="a-Av"></a>如其正受。<a id="a-Aw"></a>应时云起细雨微下。<a id="a-Ax"></a>凉风亹亹从四方来至精舍门。<a id="a-Ay"></a>即止神通还于自房。<a id="a-Az"></a>时长者作是念。<a id="a-B0"></a>最下座比丘而能有此大神通力。<a id="a-B1"></a>况复中上。<a id="a-B2"></a>礼诸比丘。<a id="a-B3"></a>随摩诃迦至此住房。<a id="a-B4"></a>礼足白言。<a id="a-B5"></a>尊者我欲得见神足现化。<a id="a-B6"></a>摩诃迦言。<a id="a-B7"></a>长者勿用见是。<a id="a-B8"></a>三请不许。<a id="a-B9"></a>长者犹复重请。<a id="a-BA"></a>摩诃迦语长者言。<a id="a-BB"></a>汝且出外聚集干草。<a id="a-BC"></a>以氎覆上。<a id="a-BD"></a>长者如教聚薪成积。<a id="a-BE"></a>来白尊者。<a id="a-BF"></a>摩诃迦即入火光三昧。<a id="a-BG"></a>于户钩孔中出火炎。<a id="a-BH"></a>光烧其积薪都尽。<a id="a-BI"></a>唯白氎不然。<a id="a-BJ"></a>语长者言。<a id="a-BK"></a>汝今见不。<a id="a-BL"></a>答言。<a id="a-BM"></a>已见。<a id="a-BN"></a>实为奇特。<a id="a-BO"></a>摩诃迦语长者言。<a id="a-BP"></a>当知此者皆以不放逸为本。<a id="a-BQ"></a>不放逸故得阿耨多罗三藐三菩提。<a id="a-BR"></a>及余道品法。<a id="a-BS"></a>长者白。<a id="a-BT"></a>尊者。<a id="a-BU"></a>摩诃迦。<a id="a-BV"></a>愿常住此林中。<a id="a-BW"></a>我当尽寿四事供养。<a id="a-BX"></a>摩诃迦有行因缘不受其请。<a id="a-BY"></a>长者闻说法已作礼而去(出质多罗长者比丘经)</p>
  <p data-pb></p>
  <h2 id="aBZ">愿足化一饿鬼说其往昔恶口第十四</h2>
  <p id="aBa">愿足阿罗汉。<a id="a-Bb"></a>恒训化饿鬼。<a id="a-Bc"></a>见一饿鬼形状丑陋。<a id="a-Bd"></a>见者毛竖莫不畏惧。<a id="a-Be"></a>身出炽炎如大火聚。<a id="a-Bf"></a>口出蛆虫脓血流溢。<a id="a-Bg"></a>臭气远彻不可亲近。<a id="a-Bh"></a>或口吐炎火长数十丈。<a id="a-Bi"></a>或耳鼻眼身体支节。<a id="a-Bj"></a>放诸火炎长数十丈。<a id="a-Bk"></a>唇口垂倒像如野猪。<a id="a-Bl"></a>身体纵广一由旬。<a id="a-Bm"></a>手自抓掴举声[口*睪]哭驰走东西。<a id="a-Bn"></a>是时愿足问饿鬼曰。<a id="a-Bo"></a>汝宿何罪今受此苦。<a id="a-Bp"></a>饿鬼报曰。<a id="a-Bq"></a>吾曩昔时行作沙门。<a id="a-Br"></a>恋着房舍悭贪不舍。<a id="a-Bs"></a>身持威仪出言臭恶。<a id="a-Bt"></a>若见持戒精进比丘。<a id="a-Bu"></a>辄复骂辱偏眼恶视。<a id="a-Bv"></a>自赖豪族谓为不死。<a id="a-Bw"></a>造诸无量不善之本。<a id="a-Bx"></a>宁以利刀自截其舌。<a id="a-By"></a>如是从劫离劫甘心受苦。<a id="a-Bz"></a>不以一日之中诽谤精进比丘。<a id="a-C0"></a>若还阎浮利地者。<a id="a-C1"></a>以我形状可戒敕诸比丘。<a id="a-C2"></a>善护口过勿妄出言。<a id="a-C3"></a>设见梵行持戒比丘者。<a id="a-C4"></a>念宣其德。<a id="a-C5"></a>自受饿鬼形已来。<a id="a-C6"></a>经数千百万岁。<a id="a-C7"></a>受此苦恼。<a id="a-C8"></a>我后命终当入地狱。<a id="a-C9"></a>是时饿鬼说此语已。<a id="a-CA"></a>举声[口*睪]哭自投于地。<a id="a-CB"></a>如泰山崩天翻地覆。<a id="a-CC"></a>斯由口过故使然矣。<a id="a-CD"></a>能守护口过者受福无穷。<a id="a-CE"></a>又迦葉如来出现于世。<a id="a-CF"></a>敷说法教教化已周。<a id="a-CG"></a>于无余泥洹界而般泥洹。<a id="a-CH"></a>泥洹后时有三藏比丘。<a id="a-CI"></a>名曰黄颜。<a id="a-CJ"></a>众僧告敕。<a id="a-CK"></a>一切杂使不令卿涉。<a id="a-CL"></a>但与诸后学者说诸妙法。<a id="a-CM"></a>时三藏比丘内心轻蔑不免僧命。<a id="a-CN"></a>便与后学敷显经义。<a id="a-CO"></a>唤受义曰。<a id="a-CP"></a>速前象头。<a id="a-CQ"></a>次唤第二者。<a id="a-CR"></a>复曰马头。<a id="a-CS"></a>复次骆驼头。<a id="a-CT"></a>次驴头。<a id="a-CU"></a>复次猪头。<a id="a-CV"></a>次唤羊头。<a id="a-CW"></a>羯羝头。<a id="a-CX"></a>次唤师子头。<a id="a-CY"></a>次唤虎头。<a id="a-CZ"></a>次唤禽头。<a id="a-Ca"></a>次唤罴头。<a id="a-Cb"></a>如是唤众兽众兽之类。<a id="a-Cc"></a>不可称数。<a id="a-Cd"></a>三藏黄颜。<a id="a-Ce"></a>口出如此无量恶言。<a id="a-Cf"></a>虽授经义不免其罪。<a id="a-Cg"></a>身坏命终入地狱中。<a id="a-Ch"></a>经历数千万劫受苦无量。<a id="a-Ci"></a>余罪未毕从地狱出。<a id="a-Cj"></a>生大海中受水性形。<a id="a-Ck"></a>一身百头形体极大。<a id="a-Cl"></a>异类见之皆悉驰走(出护口经)</p>
  <h2 id="aCm">沙曷降恶龙第十五</h2>
  <p id="aCn">佛在舍卫国。<a id="a-Co"></a>时须耶国有一贫人。<a id="a-Cp"></a>赁剃儿头须至麦熟辄顾一斛。<a id="a-Cq"></a>道逢故人欲共饮酒。<a id="a-Cr"></a>还求麦直遍求不得。<a id="a-Cs"></a>便起毒意。<a id="a-Ct"></a>愿我寿终作大神龙。<a id="a-Cu"></a>当陷此国。<a id="a-Cv"></a>及其寿终遂作大龙。<a id="a-Cw"></a>其国历年风雨不时。<a id="a-Cx"></a>佛念饥馑遣沙曷比丘往化彼龙。<a id="a-Cy"></a>龙见比丘即兴恶意。<a id="a-Cz"></a>欲杀国人及沙曷身。<a id="a-D0"></a>沙曷化钵覆盖一国。<a id="a-D1"></a>龙便降雨谓国已没。<a id="a-D2"></a>比丘以佛威神令龙见民安隐如故。<a id="a-D3"></a>龙复兴恚。<a id="a-D4"></a>更下大雪。<a id="a-D5"></a>比丘钵受以手扫之着于一处。<a id="a-D6"></a>乃入龙室。<a id="a-D7"></a>龙即便出。<a id="a-D8"></a>比丘复出。<a id="a-D9"></a>龙入比丘复入。<a id="a-DA"></a>如是不已龙极乃止。<a id="a-DB"></a>长跪问言。<a id="a-DC"></a>卿何等神。<a id="a-DD"></a>恼我如此。<a id="a-DE"></a>比丘言。<a id="a-DF"></a>吾是佛弟子。<a id="a-DG"></a>龙言。<a id="a-DH"></a>我欲自归。<a id="a-DI"></a>便随之去。<a id="a-DJ"></a>沙曷比丘。<a id="a-DK"></a>便内此龙着于笥中。<a id="a-DL"></a>人乃见比丘取龙如是皆大欢喜。<a id="a-DM"></a>问言。<a id="a-DN"></a>道人是何等神降伏国患。<a id="a-DO"></a>告言。<a id="a-DP"></a>吾是佛弟子。<a id="a-DQ"></a>人民问言。<a id="a-DR"></a>佛可见不。<a id="a-DS"></a>答言可见。<a id="a-DT"></a>须吾还时日向中。<a id="a-DU"></a>道过分卫。<a id="a-DV"></a>人或有与饭或与酒者。<a id="a-DW"></a>比丘受之树下。<a id="a-DX"></a>醉卧。<a id="a-DY"></a>龙钵袈裟各在一处。<a id="a-DZ"></a>佛时微笑五色光出。<a id="a-Da"></a>阿难请问。<a id="a-Db"></a>佛以来答。<a id="a-Dc"></a>复说四事。<a id="a-Dd"></a>一者阿罗汉不入三昧不得知。<a id="a-De"></a>二者不得便见神足。<a id="a-Df"></a>三者强劝人分卫。<a id="a-Dg"></a>四者身中尚有虫。<a id="a-Dh"></a>阿罗汉以是四事不及佛。<a id="a-Di"></a>时有一菩萨欲向声闻。<a id="a-Dj"></a>见此事已心即坚固。<a id="a-Dk"></a>佛遣目揵连往沙曷比丘所。<a id="a-Dl"></a>敕摄龙来。<a id="a-Dm"></a>为说宿命。<a id="a-Dn"></a>龙心即解。<a id="a-Do"></a>便受五戒。<a id="a-Dp"></a>奉行十善。<a id="a-Dq"></a>得须陀洹。<a id="a-Dr"></a>阿难问佛此事因缘。<a id="a-Ds"></a>佛告阿难。<a id="a-Dt"></a>阿罗汉者不复饥渴。<a id="a-Du"></a>因三事故见醉卧耳。<a id="a-Dv"></a>一者佛欲开化菩萨意。<a id="a-Dw"></a>二者不欲违布施家意。<a id="a-Dx"></a>三者恐诸弟子未得道者饮酒多失。<a id="a-Dy"></a>故现此事捡戒之耳。<a id="a-Dz"></a>沙曷比丘虽复饮酒。<a id="a-E0"></a>不以为醉(出沙曷比丘功德经)</p>
 </body>
</html>