<!doctype html>
<html id="z3IBX091cG" data-ver="39">
 <head>
  <meta charset="utf-8">
  <meta author="仁岳">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">释迦如来涅槃礼赞文序</h1>
  <p id="a2">宋霅溪沙门仁岳撰</p>
  <p id="a3">儒家流有终身之忧者。<a id="a-4"></a>考妣远日之谓也。<a id="a-5"></a>释氏子岂不然乎。<a id="a-6"></a>彼所以思生我劬劳之亲。<a id="a-7"></a>此所以怀度我慈悲之父。<a id="a-8"></a>其德罔极其孝攸同。<a id="a-9"></a>观夫叔世出家之徒。<a id="a-A"></a>具沙门之形。<a id="a-B"></a>禀释迦之姓。<a id="a-C"></a>至佛涅槃日。<a id="a-D"></a>不能斋庄致礼者众矣。<a id="a-E"></a>予窃伤之。<a id="a-F"></a>尝读涅槃后分。<a id="a-G"></a>如来灭后。<a id="a-H"></a>梵释天众大龟氏等。<a id="a-I"></a>莫不皆以偈颂为之哀叹。<a id="a-J"></a>又僧祇律。<a id="a-K"></a>令涅槃日称扬佛德。<a id="a-L"></a>于是追述化迹辄成赞辞。<a id="a-M"></a>凡十四章章八句。<a id="a-N"></a>初十章赞佛。<a id="a-O"></a>次一章赞法。<a id="a-P"></a>后三章赞僧。<a id="a-Q"></a>其诸方轨亦备行用。<a id="a-R"></a>所冀吾众于二月十五日。<a id="a-S"></a>严事经像精设供养。<a id="a-T"></a>命声德者唱之。<a id="a-U"></a>以展必哀之诚矣。<a id="a-V"></a>昔孤山中庸子有涅槃八德赞。<a id="a-W"></a>盖仿于傅徽白衣观音礼而作也。<a id="a-X"></a>以为吴蜀音韵硕异。<a id="a-Y"></a>故江浙间多不行焉。<a id="a-Z"></a>今拟天竺法师赞智者文撰之。<a id="a-a"></a>非苟好异务在生善。<a id="a-b"></a>知我者且无以色声求佛。<a id="a-c"></a>邪道为让哉。</p>
 </body>
</html>