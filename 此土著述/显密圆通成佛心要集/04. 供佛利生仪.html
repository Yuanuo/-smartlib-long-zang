<!doctype html>
<html id="z3IBWmK1SO" data-ver="247">
 <head>
  <meta charset="utf-8">
  <meta author="道殿">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">供佛利生仪</h1>
  <p id="a2">夫祈道者。<a id="a-3"></a>若非上供三宝下拯四生。<a id="a-4"></a>福慧无由增长。<a id="a-5"></a>今于密藏之内。<a id="a-6"></a>录出要妙之门。<a id="a-7"></a>冀诸四众依而行之。<a id="a-8"></a>若欲供养佛法僧三宝者。<a id="a-9"></a>应先于三宝像前。<a id="a-A"></a>五体投地普礼遍法界无尽佛法僧三宝。<a id="a-B"></a>口诵普礼真言七遍。<a id="a-C"></a>真言曰。</p>
  <p id="aD">◇唵(引)◇缚◇日啰(二合)◇勿(微一切)</p>
  <p id="aE">由真言不思议力。<a id="a-F"></a>自然遍法界无尽三宝前。<a id="a-G"></a>皆有自身尽皆礼拜奉事也(每至晨昏或入寺礼佛等时。<a id="a-H"></a>宜诵此真言)。<a id="a-I"></a>方始以饮食香华等随力所办之物。<a id="a-J"></a>并盛饮食器物等。<a id="a-K"></a>皆以普通吉祥印印之(石手拇指与无名指相捻。<a id="a-L"></a>余三指皆舍散)诵净法界真言。<a id="a-M"></a>加持二十一遍。<a id="a-N"></a>真言曰。</p>
  <p id="aO">◇嚂。</p>
  <p id="aP">由诵嚂字真言加持及手印力。<a id="a-Q"></a>其饮食器物等。<a id="a-R"></a>自然清净遍法界也。<a id="a-S"></a>次诵无量威德自在光明胜劣力变食真言。<a id="a-T"></a>加持二十一遍。<a id="a-U"></a>真言曰。</p>
  <p id="aV">◇娜◇谟◇萨◇嚩◇怛◇他◇蘖◇多◇嚩◇卢◇枳◇帝◇唵◇参◇婆◇啰◇参◇婆◇啰◇吽。</p>
  <p id="aW">由加持力其饮食等。<a id="a-X"></a>即变成诸天种种肴膳上味。<a id="a-Y"></a>奉献供养满十方佛法僧三宝。<a id="a-Z"></a>亦为赞叹劝请随喜功德。<a id="a-a"></a>后结出生供养印(二手当心合掌以十指右压左头指交复安在顶上)。<a id="a-b"></a>诵出生供养真言二十一遍。<a id="a-c"></a>真言曰。</p>
  <p id="ad">◇唵。</p>
  <p id="ae">由诵唵字真言及印不思议力。<a id="a-f"></a>自然遍法界有无尽香华灯烛幢旛伞盖衣服卧具楼阁宫殿音乐歌舞等种种诸供养具。<a id="a-g"></a>尽供养遍法界无量佛法僧三宝诸天等(若无饮食香华但佛像前手结此印口诵此真言。<a id="a-h"></a>亦自然有无尽供养。<a id="a-i"></a>遍供养法界无尽诸三宝也)</p>
  <p id="aj">若施诸仙。<a id="a-k"></a>以净饮食盛满一器。<a id="a-l"></a>诵前变食咒二七遍。<a id="a-m"></a>投于净流水中。<a id="a-n"></a>即变成天仙美妙之食。<a id="a-o"></a>供养百千俱胝恒河沙数诸仙。<a id="a-p"></a>彼诸仙等得加持食。<a id="a-q"></a>各各成就根本所愿诸善功德(若有善男子善女人等。<a id="a-r"></a>以此密言加持于食施彼诸仙。<a id="a-s"></a>能令现世寿命延长福德安乐。<a id="a-t"></a>心所见闻正解清净。<a id="a-u"></a>具足成就梵天威德。<a id="a-v"></a>一切冤仇不能侵害)</p>
  <p id="aw">若济饿鬼。<a id="a-x"></a>每于晨朝及一切时悉无障碍。<a id="a-y"></a>取一净器盛少净水。<a id="a-z"></a>置少饭及诸饼食。<a id="a-10"></a>以左手执器。<a id="a-11"></a>右手作宝手印(以大拇指。<a id="a-12"></a>压头指中指小指。<a id="a-13"></a>舒无名指用搅食上。<a id="a-14"></a>施仙食亦作此印)诵前变食咒七遍加持已。<a id="a-15"></a>然后称四如来名号。<a id="a-16"></a>南无多宝如来(能除饿鬼悭吝业。<a id="a-17"></a>得福德圆满)。<a id="a-18"></a>南无妙色身如来(能破饿鬼丑陋形。<a id="a-19"></a>得色相具足)。<a id="a-1A"></a>南无广博身如来(能令饿鬼喉咽宽大。<a id="a-1B"></a>所施之食悉皆充足)。<a id="a-1C"></a>南无离怖畏如来(能除饿鬼一切怖畏。<a id="a-1D"></a>得离鬼趣)。<a id="a-1E"></a>称四如来名号已。<a id="a-1F"></a>弹指七遍。<a id="a-1G"></a>取于食器于净地上。<a id="a-1H"></a>展臂泻之(或净石上。<a id="a-1I"></a>生食台上。<a id="a-1J"></a>净足器中皆得)。<a id="a-1K"></a>作此施已。<a id="a-1L"></a>于四方百千俱胝那由他恒河沙数饿鬼前各有摩伽陀国七七斛食。<a id="a-1M"></a>受此食已悉皆饱满尽舍鬼趣生于天上(若有比丘比丘尼优婆塞优婆夷。<a id="a-1N"></a>常以此密言及四如来名号。<a id="a-1O"></a>加持于食施诸饿鬼。<a id="a-1P"></a>便能具足无量功德。<a id="a-1Q"></a>短命之者寿命延长。<a id="a-1R"></a>薄福之者福德增荣。<a id="a-1S"></a>又得颜色鲜洁威德强记。<a id="a-1T"></a>速能满足檀波罗蜜。<a id="a-1U"></a>一切非人夜叉罗刹诸恶鬼神。<a id="a-1V"></a>皆畏是人不敢侵害)</p>
  <p id="a1W">若欲施水。<a id="a-1X"></a>取水一掬用甘露咒。<a id="a-1Y"></a>咒之七遍散于空中。<a id="a-1Z"></a>其水一滴即皆变成十斛甘露。<a id="a-1a"></a>一切饿鬼并得饮之。<a id="a-1b"></a>无有之少皆得饱足甘露咒曰。</p>
  <p id="a1c">◇南◇无◇素◇噜◇皤◇耶◇怛◇他◇揭◇多◇耶◇怛◇侄◇他◇唵◇素◇噜◇素◇噜◇皤◇啰◇素◇噜◇皤◇啰◇素◇噜◇莎◇呵(曼荼罗疏云。<a id="a-1d"></a>夫为道者祈运为宗。<a id="a-1e"></a>上若不供诸佛菩萨。<a id="a-1f"></a>何处展智欲求菩提。<a id="a-1g"></a>下若不济诸仙饿鬼。<a id="a-1h"></a>何处行悲以度萨埵。<a id="a-1i"></a>有信之流。<a id="a-1j"></a>无遗斯业)</p>
  <p id="a1k">若救地狱。<a id="a-1l"></a>诵智炬如来心破地狱真言一遍。<a id="a-1m"></a>无间地狱碎如微尘。<a id="a-1n"></a>于中受苦众生。<a id="a-1o"></a>悉生极乐世界。<a id="a-1p"></a>真言曰。</p>
  <p id="a1q">◇曩◇谟◇阿◇洒吒◇悉◇底◇喃◇三◇摩也(二合)◇三◇母◇驮◇故◇致◇喃◇唵◇艮啮(二合)◇曩◇嚩◇婆◇悉◇蹄◇哩◇提◇哩◇吽(若书此陀罗尼。<a id="a-1r"></a>于钟鼓铃铎作声木上等。<a id="a-1s"></a>有诸众生得闻声者。<a id="a-1t"></a>所有十恶五逆等罪。<a id="a-1u"></a>悉皆消灭不堕诸恶趣中。<a id="a-1v"></a>又凡诸经中。<a id="a-1w"></a>说书写陀罗尼利乐有情者。<a id="a-1x"></a>皆用西天梵字。<a id="a-1y"></a>非是随方文字也。<a id="a-1z"></a>如或梵汉字双兼书之。<a id="a-20"></a>更妙)</p>
  <p id="a21">若救一切亡灵者。<a id="a-22"></a>应诵不空罥索毗卢遮那佛大灌顶光真言。<a id="a-23"></a>谓若有众生具造十恶五逆四重诸罪。<a id="a-24"></a>数如微尘满斯世界。<a id="a-25"></a>身坏命终堕诸恶趣。<a id="a-26"></a>诵此真言加持土砂一百八遍。<a id="a-27"></a>散亡者尸上骨上或墓冢上。<a id="a-28"></a>彼所亡者。<a id="a-29"></a>若在地狱饿鬼傍生修罗等中。<a id="a-2A"></a>以此真言神通威力加持土砂之力。<a id="a-2B"></a>应时即得光明及身。<a id="a-2C"></a>除诸罪报舍所苦身。<a id="a-2D"></a>往于西方极乐国土。<a id="a-2E"></a>莲花化生更不堕落。<a id="a-2F"></a>直至成佛。<a id="a-2G"></a>真言曰。</p>
  <p id="a2H">◇唵◇阿◇谟◇伽◇尼◇嚧◇左◇曩◇摩◇贺◇母◇捺啰(二合)◇么◇抳◇钵◇纳么(二合)◇入嚩(二合)◇攞◇钵啰(二合)◇靺◇哆◇野◇吽(引)(或用纸帛等书此诸真言。<a id="a-2I"></a>置亡人尸上或骨上甚妙。<a id="a-2J"></a>故偈云。<a id="a-2K"></a>真言梵字触尸骨。<a id="a-2L"></a>亡者即生净土中。<a id="a-2M"></a>见佛闻法亲授记。<a id="a-2N"></a>速证无上大菩提)</p>
  <p id="a2O">若欲利益一切有情者。<a id="a-2P"></a>每至天降雨时。<a id="a-2Q"></a>起大悲心仰面向空诵圣观自在菩萨甘露真言二十一遍。<a id="a-2R"></a>其雨滴所沾一切有情。<a id="a-2S"></a>尽灭一切恶业重罪皆获利乐。<a id="a-2T"></a>又若诵此陀罗尼者。<a id="a-2U"></a>所有过现作四重五逆。<a id="a-2V"></a>谤方等经一阐提罪。<a id="a-2W"></a>悉皆消灭无有遗余。<a id="a-2X"></a>身心轻利智慧明达。<a id="a-2Y"></a>若身若语悉能利乐一切众生。<a id="a-2Z"></a>若有众生广造一切无间等罪。<a id="a-2a"></a>若得遇此持明人影暂映其身。<a id="a-2b"></a>忽得共语或闻语声。<a id="a-2c"></a>彼人罪障悉得消灭。<a id="a-2d"></a>真言曰。</p>
  <p id="a2e">◇曩◇谟◇啰◇怛曩(二合)◇怛啰(二合)◇夜(引)◇野◇曩◇谟◇阿(去引)◇哩也(二合)◇嚩◇路◇枳◇帝◇湿嚩(二合)◇啰(平引)◇野◇冒◇地◇萨◇怛嚩(二合)◇野◇摩◇贺(引)◇萨◇怛嚩(二合)◇野◇摩◇诃◇迦(引)◇噜◇抳◇迦◇野◇怛◇尔也(二合)◇他(引)◇唵(引)◇度◇[寧*頁]◇度◇[寧*頁]◇迦◇度◇[寧*頁]◇婆嚩(二合)◇贺(乐略者。<a id="a-2f"></a>只唵字已下持之。<a id="a-2g"></a>唵字已上是归敬辞。<a id="a-2h"></a>唵字等是正咒也。<a id="a-2i"></a>若书此陀罗尼。<a id="a-2j"></a>于钟鼓铃铎等一切出声物上。<a id="a-2k"></a>或有撞击吹振出声。<a id="a-2l"></a>一切众生闻此声者悉皆清净命终得生西方净土)</p>
  <p id="a2m">若欲利乐一切四生等有情者。<a id="a-2n"></a>应书大宝广博楼阁善住秘密陀罗尼。<a id="a-2o"></a>在于幢上堂殿上。<a id="a-2p"></a>或素氎上或纸帛上。<a id="a-2q"></a>或经卷上或墙壁牌版等上。<a id="a-2r"></a>有诸众生暂得眼见者。<a id="a-2s"></a>或手触者或身触者。<a id="a-2t"></a>或影中过者及余人转触此人者。<a id="a-2u"></a>又或书之戴在顶上者。<a id="a-2v"></a>身上者衣中者。<a id="a-2w"></a>或书出声物上有闻声者。<a id="a-2x"></a>或读者或诵者。<a id="a-2y"></a>或但闻此陀罗尼名者。<a id="a-2z"></a>如是众生等。<a id="a-30"></a>纵有不孝父母者不敬沙门者。<a id="a-31"></a>不敬婆罗门者不敬耆旧者。<a id="a-32"></a>诽谤正法者诽谤圣人者。<a id="a-33"></a>应堕地狱者诽谤诸佛者。<a id="a-34"></a>诽谤菩萨者杀阿罗汉者。<a id="a-35"></a>造五逆罪者杀婆罗门者。<a id="a-36"></a>杀牛犊者抄劫窃盗者。<a id="a-37"></a>故妄语者不与取者。<a id="a-38"></a>邪染者两舌者。<a id="a-39"></a>粗恶语者轻秤小斗者。<a id="a-3A"></a>强夺财物者匿他财物者。<a id="a-3B"></a>负言背信者捕猎者。<a id="a-3C"></a>屠杀者魁脍者。<a id="a-3D"></a>如是等罪悉皆消灭。<a id="a-3E"></a>决定当得阿耨多罗三藐三菩提。<a id="a-3F"></a>能于现世获无量百千功德。<a id="a-3G"></a>常得国王王子宰官。<a id="a-3H"></a>及诸四众欢喜敬爱。<a id="a-3I"></a>不受世间种种诸苦。<a id="a-3J"></a>毒药刀杖水火等难。<a id="a-3K"></a>一切师子虎狼诸恶禽兽不敢为害。<a id="a-3L"></a>又无一切诸盗贼难诸鬼神难。<a id="a-3M"></a>诸邪魅难诸毒蛇难。<a id="a-3N"></a>又现身不受一切诸病。<a id="a-3O"></a>所谓一切疟病眼病。<a id="a-3P"></a>耳病鼻病舌病齿病。<a id="a-3Q"></a>唇病喉病头病项病。<a id="a-3R"></a>诸支分病手病背病腰病。<a id="a-3S"></a>脐病痔病淋病痢病。<a id="a-3T"></a>瘘疮病髀病脚病疔病。<a id="a-3U"></a>肿病瘰疬病班病肚病。<a id="a-3V"></a>疥病疱病癞病癣病。<a id="a-3W"></a>如是等病悉不着身。<a id="a-3X"></a>不为厌祷蛊毒咒诅着身。<a id="a-3Y"></a>无横灾死卧安觉安。<a id="a-3Z"></a>临命终时心不散乱。<a id="a-3a"></a>一切诸佛现前安慰。<a id="a-3b"></a>又一切傍生鹿鸟蚊虻飞蛾蝼蚁。<a id="a-3c"></a>乃至胎生卵生湿生化生。<a id="a-3d"></a>诸有情等闻此陀罗尼名者。<a id="a-3e"></a>或身触者或影中过者。<a id="a-3f"></a>决定当得无上菩提等云云。<a id="a-3g"></a>大宝广博楼阁善住秘密陀罗尼曰。</p>
  <p id="a3h">◇曩◇谟◇萨◇嚩◇怛◇他(引)◇蘖◇多(去声)◇南(引)(一)◇俺(二)◇尾◇补◇攞◇蘖◇陛(三)◇么◇抳◇钵啰(二合)◇陛(四)◇怛◇他◇蘖◇多(五)◇儞◇捺◇舍◇宁(六)◇么◇抳◇么◇抳(七)◇苏(上)◇钵啰(二合)◇陛(八)◇尾◇么◇黎(九)◇娑(引)◇檗◇啰(十)◇俨◇鼻◇[口*(隸-木+士)](十一)◇吽(十二)◇吽(十三)◇入嚩(二合)◇攞◇入嚩(二合)◇攞(十四)◇没◇驮◇尾◇卢◇枳◇帝(十五)◇麌◇呬夜◇地◇瑟耻(二合)◇多(上声)◇檗◇陛(十六)◇娑嚩(二合)◇诃(十七)(又若人于高山顶上诵此陀罗尼者。<a id="a-3i"></a>尽眼所见处一切众生。<a id="a-3j"></a>皆得灭一切罪业。<a id="a-3k"></a>得离一切地狱业。<a id="a-3l"></a>得免一切傍生身。<a id="a-3m"></a>上来诸咒藏中各有数本不同。<a id="a-3n"></a>皆是前后三藏西天诸国语音有异。<a id="a-3o"></a>但依一本诵持无得拣择。<a id="a-3p"></a>寡学之者。<a id="a-3q"></a>多分受一非余呵斥圣贤。<a id="a-3r"></a>寄语后人勿沾斯咎)</p>
  <p id="a3s">上来供佛利生诸真言等。<a id="a-3t"></a>若不能都各诵持书写得。<a id="a-3u"></a>皆用准提真言亦得。<a id="a-3v"></a>故持明藏仪轨经云。<a id="a-3w"></a>此准提咒似如意珠。<a id="a-3x"></a>若有行人。<a id="a-3y"></a>处处用之皆得成就是也。</p>
 </body>
</html>