<!doctype html>
<html id="z3IBWTC1K0" data-ver="1108">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第十六</h1>
  <h2 id="a2">明律篇第四之三(正传十九人附见二人)</h2>
  <h2 id="a3">唐朔方龙兴寺辩才传</h2>
  <p id="a4">释辩才。<a id="a-5"></a>姓李氏。<a id="a-6"></a>襄阳人也。<a id="a-7"></a>母氏妊之倏恶荤血。<a id="a-8"></a>冥然一食虚淡终辰。<a id="a-9"></a>及其诞弥异香盈室。<a id="a-A"></a>宗党怪焉。<a id="a-B"></a>七岁依岘山寂禅师出家。<a id="a-C"></a>厥长者明记每受经法必以等身为限。<a id="a-D"></a>字不重问义不再思。<a id="a-E"></a>师甚器之。<a id="a-F"></a>年十六遂削发隶本州大云寺。<a id="a-G"></a>次乃周游列郡登陟名山。<a id="a-H"></a>就荆州玉泉寺纳具戒。<a id="a-I"></a>闻长安安国寺怀威律师报恩寺义颁律师法门具瞻师资表率。<a id="a-J"></a>遂伏膺请业。<a id="a-K"></a>有疑必决。<a id="a-L"></a>无义不通。<a id="a-M"></a>厕于二宗推为上首。<a id="a-N"></a>天宝十四载。<a id="a-O"></a>玄宗以北方人也。<a id="a-P"></a>禀刚气多讹风。<a id="a-Q"></a>列刹之中余习骑射有教无类。<a id="a-R"></a>何可止息。<a id="a-S"></a>诏以才为教诫。<a id="a-T"></a>临坛度人。<a id="a-U"></a>至德初肃宗即位。<a id="a-V"></a>是邦也宰臣杜鸿渐奏才住龙兴寺。<a id="a-W"></a>诏加朔方管内教授大德俾其训励。<a id="a-X"></a>革猃狁之风。<a id="a-Y"></a>循毗尼之道。<a id="a-Z"></a>复命为国建法华道场。<a id="a-a"></a>及驾回既复两京。<a id="a-b"></a>累降玺书。<a id="a-c"></a>末涂尤于大乘顿教留心。<a id="a-d"></a>永泰二年贼臣仆固怀恩。<a id="a-e"></a>外招诱蕃戎内赑金革才劝勉毳裘不诛华族。<a id="a-f"></a>大历三载追入充章信寺大德。<a id="a-g"></a>时府帅虢国常公素仰才名。<a id="a-h"></a>与护戎任公时亲道论。<a id="a-i"></a>十三年冬现身有疾。<a id="a-j"></a>至暮冬八日。<a id="a-k"></a>垂诫门徒已。<a id="a-l"></a>安坐绳床默然归灭。<a id="a-m"></a>春秋五十六。<a id="a-n"></a>越已未岁二月迁神于寺内西北隅。<a id="a-o"></a>先是有邑子石颙从役于城上。<a id="a-p"></a>其夜未渠闻管弦之声自西至。<a id="a-q"></a>乃天乐也。<a id="a-r"></a>异香从空散下。<a id="a-s"></a>则生净方之兆也。<a id="a-t"></a>才自长安而旋于塞上。<a id="a-u"></a>既受虢公知遇。<a id="a-v"></a>大营福业成此精庐。<a id="a-w"></a>皆才之敦劝矣敕谥大师曰能觉。<a id="a-x"></a>仍赐紫衣一副。<a id="a-y"></a>追远之荣声闻塞外。<a id="a-z"></a>天复中廷尉评王儋为碑颂德云。</p>
  <p data-pb></p>
  <h2 id="a10">唐京师章信寺道澄传</h2>
  <p id="a11">道澄。<a id="a-12"></a>姓梁氏。<a id="a-13"></a>京兆人也。<a id="a-14"></a>父涉中书舍人。<a id="a-15"></a>生而奇表辄恶荤肴。<a id="a-16"></a>出家如归无所顾恋。<a id="a-17"></a>忽遇禅僧摩顶。<a id="a-18"></a>与立名曰道澄。<a id="a-19"></a>瓶锡常随冥合律范。<a id="a-1A"></a>号律沙弥也。<a id="a-1B"></a>受具之后习听南山律于诸学处。<a id="a-1C"></a>微其玷缺。<a id="a-1D"></a>然性都率略住寺不恒。<a id="a-1E"></a>或奉恩庄严草堂等寺。<a id="a-1F"></a>所到便居护生为切。<a id="a-1G"></a>建中二年坐夏于云阳山。<a id="a-1H"></a>有虎哮吼入其门。<a id="a-1I"></a>澄徐语之。<a id="a-1J"></a>其虎摇尾襵耳而退。<a id="a-1K"></a>徙居章信寺。<a id="a-1L"></a>或问其故。<a id="a-1M"></a>澄曰。<a id="a-1N"></a>出家者可滞一方乎西域三时分房俾无贪着。<a id="a-1O"></a>观门易立矣。<a id="a-1P"></a>不然者岂通方广恕乎。<a id="a-1Q"></a>贞元二年二月八日。<a id="a-1R"></a>帝于寺受菩萨戒。<a id="a-1S"></a>京甸倾瞻赐赍隆洽。<a id="a-1T"></a>所受而回施二田矣。<a id="a-1U"></a>五年帝幸其寺问澄修心法门。<a id="a-1V"></a>又敕为妃主嫔御受菩萨戒。<a id="a-1W"></a>十六年四月。<a id="a-1X"></a>敕赐号曰大圆。<a id="a-1Y"></a>十九年九月十八日。<a id="a-1Z"></a>终于此寺焉。</p>
  <h2 id="a1a">唐钟陵龙兴寺清彻传</h2>
  <p id="a1b">释清彻。<a id="a-1c"></a>未知何许人也。<a id="a-1d"></a>周游律肆密护根门。<a id="a-1e"></a>即无常师唯善是与。<a id="a-1f"></a>初于吴苑开元寺北院道恒律师亲乎阃奥深该理致。<a id="a-1g"></a>而钟华望无不推称。<a id="a-1h"></a>宪宗元和八年癸巳中。<a id="a-1i"></a>约志着记二十卷。<a id="a-1j"></a>亦鸠聚诸家要当之说。<a id="a-1k"></a>解南山钞号集义焉。<a id="a-1l"></a>或云后堂。<a id="a-1m"></a>至十年毕简。<a id="a-1n"></a>今豫章武昌晋陵讲士多行此义。<a id="a-1o"></a>尝览此记。<a id="a-1p"></a>繁广是宗。<a id="a-1q"></a>彻未知其终。</p>
  <p id="a1r">系曰。<a id="a-1s"></a>彻公言行无乃太简乎。<a id="a-1t"></a>通曰。<a id="a-1u"></a>繁略有据名实录也。<a id="a-1v"></a>昔太史公可弗欲广三五之世事耶。<a id="a-1w"></a>盖唐虞之前史氏淳略。<a id="a-1x"></a>后世何述焉。<a id="a-1y"></a>今不遂富赡职由此也。<a id="a-1z"></a>又与弗来赴告不书同也。<a id="a-20"></a>诸有繁略不均。<a id="a-21"></a>必祛诮让焉。</p>
  <p data-pb></p>
  <h2 id="a22">唐抚州景云寺上恒传</h2>
  <p id="a23">上恒。<a id="a-24"></a>姓饶氏。<a id="a-25"></a>临川南城人也。<a id="a-26"></a>童而有知。<a id="a-27"></a>志学之年发心舍家。<a id="a-28"></a>从母党在空门而求摄受。<a id="a-29"></a>教诵佛典日计千言。<a id="a-2A"></a>壮齿从南岳大圆大师纳戒。<a id="a-2B"></a>而听涉精苦。<a id="a-2C"></a>大历中不去父母之邦。<a id="a-2D"></a>请隶于景云寺修习无亏亟淹年序。<a id="a-2E"></a>南山事钞讲贯尤专。<a id="a-2F"></a>贞元初徙居豫章龙兴寺。<a id="a-2G"></a>与庐阜法真天台灵祐荆门法裔兴果神凑建昌慧琎游也。<a id="a-2H"></a>埙篪合韵水乳相资。<a id="a-2I"></a>法付王臣。<a id="a-2J"></a>故与姜相国公辅颜鲁公真卿杨凭韦丹四君友善。<a id="a-2K"></a>提振禁防。<a id="a-2L"></a>故讲四分律。<a id="a-2M"></a>而迁善灭罪者无央数众。<a id="a-2N"></a>坐甘露坛二十许年。<a id="a-2O"></a>十有八会。<a id="a-2P"></a>救拔群生。<a id="a-2Q"></a>剡浮东震男女得度者一万五千余人。<a id="a-2R"></a>元和十年微云乖悆。<a id="a-2S"></a>十月己亥化于庐山东林寺归全身于南冈石坟。<a id="a-2T"></a>住世七十七年。<a id="a-2U"></a>安居五十五夏。<a id="a-2V"></a>门人等树松柏。<a id="a-2W"></a>太原白居易为石塔铭云。</p>
  <p data-pb></p>
  <h2 id="a2X">唐钱塘永福寺慧琳传</h2>
  <p id="a2Y">慧琳。<a id="a-2Z"></a>字抱玉。<a id="a-2a"></a>俗姓柯。<a id="a-2b"></a>新安人也。<a id="a-2c"></a>丱龄受业于灵隐西峰为金和尚弟子。<a id="a-2d"></a>所传法要断无重问。<a id="a-2e"></a>大历初受具足戒于灵山会。<a id="a-2f"></a>习学三教一领无遗。<a id="a-2g"></a>不乐声华止好泉石。<a id="a-2h"></a>一入天眼二十余年。<a id="a-2i"></a>天眼即天目也。<a id="a-2j"></a>其山高三千丈周围三百里。<a id="a-2k"></a>与天柱庐阜等相俦匹。<a id="a-2l"></a>上有二湖。<a id="a-2m"></a>谓为左右目。<a id="a-2n"></a>登涉艰阻数日乃到巅。<a id="a-2o"></a>顶多蛟龙。<a id="a-2p"></a>池潭三所。<a id="a-2q"></a>最上池人不可近。<a id="a-2r"></a>气臭逆人不可久视。<a id="a-2s"></a>或说山神作白鹿形。<a id="a-2t"></a>每五月与震泽龙会必暴风雨焉。<a id="a-2u"></a>琳居此率多妖异。<a id="a-2v"></a>而心不挠。<a id="a-2w"></a>元和丁亥。<a id="a-2x"></a>太守礼部员外城南杜。<a id="a-2y"></a>陟请出永福寺登坛。<a id="a-2z"></a>至己丑岁春刺史兵部郎中裴常棣。<a id="a-30"></a>召临天竺寺坛。<a id="a-31"></a>度人毕归寺。<a id="a-32"></a>讲训生徒向二十载。<a id="a-33"></a>郡守左司郎中陆则。<a id="a-34"></a>刑部侍郎杨凭。<a id="a-35"></a>给事中卢元辅。<a id="a-36"></a>中书舍人白居易。<a id="a-37"></a>太府卿李幼公。<a id="a-38"></a>刑部郎中崔鄯。<a id="a-39"></a>刑部郎中路异。<a id="a-3A"></a>相继九邦伯皆以公退至院致礼。<a id="a-3B"></a>稽问佛法宗意染指性相。<a id="a-3C"></a>此诸名公。<a id="a-3D"></a>簪组上流辞学高度。<a id="a-3E"></a>或号毗昙孔子。<a id="a-3F"></a>或名胜力菩萨。<a id="a-3G"></a>非琳何以感动哉。<a id="a-3H"></a>太和六年四月二十五日示灭享寿八十有三。<a id="a-3I"></a>法腊六十四。<a id="a-3J"></a>以其年五月十二日葬于今永安寺西山之阳码瑙坡之左。<a id="a-3K"></a>石塔岿然存</p>
  <p data-pb></p>
  <h2 id="a3L">唐江州兴果寺神凑传</h2>
  <p id="a3M">神凑。<a id="a-3N"></a>姓成氏。<a id="a-3O"></a>京兆蓝田人也。<a id="a-3P"></a>生而奇秀。<a id="a-3Q"></a>丱角出尘远慕戒律。<a id="a-3R"></a>祈南岳希操师受具。<a id="a-3S"></a>复参钟陵大寂禅师。<a id="a-3T"></a>然则志在楞严经。<a id="a-3U"></a>行在四分律。<a id="a-3V"></a>其他诸教余力则通。<a id="a-3W"></a>大历八年制悬经论律三科。<a id="a-3X"></a>策试天下出家者。<a id="a-3Y"></a>中等第方度。<a id="a-3Z"></a>凑应是选。<a id="a-3a"></a>诏配九江兴果精舍。<a id="a-3b"></a>后从僧望移居东林寺。<a id="a-3c"></a>即雁门贾远之旧道场也。<a id="a-3d"></a>有甘露戒坛白莲池在焉。<a id="a-3e"></a>既居是嗣兴佛事。<a id="a-3f"></a>虽经论资神。<a id="a-3g"></a>终研律成务。<a id="a-3h"></a>凑羸瘠视之颓然。<a id="a-3i"></a>州将门人医疗而不愿进药。<a id="a-3j"></a>元和十二年九月遘疾。<a id="a-3k"></a>二十六日俨然坐终于寺</p>
  <p data-pb></p>
  <h2 id="a3l">唐京兆圣寿寺慧灵传</h2>
  <p id="a3m">慧灵。<a id="a-3n"></a>未详何许人也。<a id="a-3o"></a>幼脱尘机勤从诵习。<a id="a-3p"></a>及当应法戒品方圆。<a id="a-3q"></a>锐意毗尼探颐持犯。<a id="a-3r"></a>以行副解心口相符。<a id="a-3s"></a>由是讲训名望翕如也。<a id="a-3t"></a>人皆奉畏神明如也。<a id="a-3u"></a>大中七年宣宗幸庄严寺礼佛牙。<a id="a-3v"></a>登大塔宣问耆年。<a id="a-3w"></a>乃赐紫衣。<a id="a-3x"></a>其年六月敕补灵为新寺上座矣。<a id="a-3y"></a>帝望寺西北废总持寺。<a id="a-3z"></a>乃下敕曰。<a id="a-40"></a>朕以政闲赏景幸于庄严。<a id="a-41"></a>其寺复殿重廊连甍比栋幽房秘宇窈窕疏通。<a id="a-42"></a>密竹翠松垂阴擢秀。<a id="a-43"></a>行而迷道。<a id="a-44"></a>天下梵宫。<a id="a-45"></a>高明寡匹。<a id="a-46"></a>当建之时。<a id="a-47"></a>以京城西昆明池势微下。<a id="a-48"></a>乃建木浮图高三百尺。<a id="a-49"></a>藩邸之时游此伽蓝睹斯胜事。<a id="a-4A"></a>其总持寺大业中立规制。<a id="a-4B"></a>与庄严寺正同。<a id="a-4C"></a>今容像则毁忍草随荒。<a id="a-4D"></a>香径芜侵尚存基址。<a id="a-4E"></a>其寺宜许重建以副予心。<a id="a-4F"></a>三月十一日。<a id="a-4G"></a>令三教首座辩章勾当修寺。<a id="a-4H"></a>及毕工推灵为纲任。<a id="a-4I"></a>崇圣寺赐紫睿川充寺主。<a id="a-4J"></a>福寿寺临坛大德赐紫玄畅充都维那。<a id="a-4K"></a>灵居寺职。<a id="a-4L"></a>清众咸序帝所钦重寺中常贡梨</p>
  <p data-pb></p>
  <h2 id="a4M">唐吴郡破山寺常达传</h2>
  <p id="a4N">常达。<a id="a-4O"></a>字文举。<a id="a-4P"></a>俗姓顾。<a id="a-4Q"></a>海隅人也。<a id="a-4R"></a>发迹何阳大福山。<a id="a-4S"></a>游学江淮诸胜寺。<a id="a-4T"></a>达允迪中和克完戒法。<a id="a-4U"></a>专讲南山律钞。<a id="a-4V"></a>后求涅槃圆音法华止观。<a id="a-4W"></a>复通阴符老庄百家之书。<a id="a-4X"></a>其余分时之学尽二王之笔迹。<a id="a-4Y"></a>后随方参禅诣于宗极。<a id="a-4Z"></a>俄属武宗灭法。<a id="a-4a"></a>叹曰。<a id="a-4b"></a>我生不辰不自我后。<a id="a-4c"></a>由是寝默山栖。<a id="a-4d"></a>委裘遁世而无闷焉。<a id="a-4e"></a>宣宗重建法幢荐兴精舍。<a id="a-4f"></a>合境民人皆达之化导。<a id="a-4g"></a>故太守韦曙特加崇重。<a id="a-4h"></a>身不衣缯纩。<a id="a-4i"></a>室唯蒙薜萝。<a id="a-4j"></a>四众知归诸方慕化。<a id="a-4k"></a>其洁白鹤鹭如也。<a id="a-4l"></a>咸通十二年合郭。<a id="a-4m"></a>僧民请绍四众教诲。<a id="a-4n"></a>或游遨坰牧。<a id="a-4o"></a>或啸傲海壖。<a id="a-4p"></a>不出林麓动经数载。<a id="a-4q"></a>虽贵士单车诣门。<a id="a-4r"></a>莫得而见于七五言诗追用元和之体。<a id="a-4s"></a>着青山履道歌。<a id="a-4t"></a>播人唇吻。<a id="a-4u"></a>忽于自恣明辰鸠众于长廊。<a id="a-4v"></a>合掌遂申长别。<a id="a-4w"></a>辞甚刚正。<a id="a-4x"></a>因卧疾不起。<a id="a-4y"></a>绝食七日而逝。<a id="a-4z"></a>实咸通十五年九月十六日也。<a id="a-50"></a>春秋七十四。<a id="a-51"></a>僧腊五十一门人会清传郎奉灵柩殡于寺之东南三百步。<a id="a-52"></a>后年即坟起塔。<a id="a-53"></a>颖川陈言撰塔铭。<a id="a-54"></a>邑大夫汝南周思辑为檀信。<a id="a-55"></a>乾符四年立碑焉。</p>
  <p data-pb></p>
  <h2 id="a56">唐越州开元寺丹甫传</h2>
  <p id="a57">丹甫者。<a id="a-58"></a>不知何许人也。<a id="a-59"></a>性多警达。<a id="a-5A"></a>言必刚直。<a id="a-5B"></a>讲授唯勤执持雅正。<a id="a-5C"></a>会稽风土律范渊府也。<a id="a-5D"></a>甫之唱导从之者。<a id="a-5E"></a>若玄金之就礠石焉。<a id="a-5F"></a>本习业于亘文律师法集。<a id="a-5G"></a>文即省躬之游夏也。<a id="a-5H"></a>甫即躬之嗣孙。<a id="a-5I"></a>顺正命章斡通秘赜。<a id="a-5J"></a>越自昙一玄俨之后。<a id="a-5K"></a>罕能追蹑。<a id="a-5L"></a>甫之声尘迈于前烈。<a id="a-5M"></a>然尔时允文匠手相部风行。<a id="a-5N"></a>甫介于大律之间行事之时。<a id="a-5O"></a>草从风偃焉。<a id="a-5P"></a>咸通末出门生智章等传讲。<a id="a-5Q"></a>今亦法嗣存焉。<a id="a-5R"></a>或闻着手记。<a id="a-5S"></a>寻且未获。<a id="a-5T"></a>吁惜哉。</p>
  <p data-pb></p>
  <h2 id="a5U">唐吴郡嘉禾灵光寺法相传</h2>
  <p id="a5V">法相。<a id="a-5W"></a>姓俞氏。<a id="a-5X"></a>吴长水人也。<a id="a-5Y"></a>天宝中诞育为婴儿。<a id="a-5Z"></a>卓异。<a id="a-5a"></a>七岁投师受经法。<a id="a-5b"></a>三浃旬诵通法华全部。<a id="a-5c"></a>弱冠往长安安国寺得满足戒。<a id="a-5d"></a>即人历中也。<a id="a-5e"></a>便于上京习毗尼道。<a id="a-5f"></a>诸部同异无不该综。<a id="a-5g"></a>涉十一载蔚成其业。<a id="a-5h"></a>传法东归。<a id="a-5i"></a>请学者如林。<a id="a-5j"></a>吴郡太守奏。<a id="a-5k"></a>于开元寺置戒坛。<a id="a-5l"></a>相预临坛之选。<a id="a-5m"></a>寻充依止。<a id="a-5n"></a>兼众推为寺纲管。<a id="a-5o"></a>恒施二众归戒。<a id="a-5p"></a>行佩漉囊器不畜长每有鸟栖于座侧。<a id="a-5q"></a>驰斥不去。<a id="a-5r"></a>会昌元年二月十日午时三刻。<a id="a-5s"></a>告弟子清浚清高。<a id="a-5t"></a>吾当灭矣。<a id="a-5u"></a>俨然累足右胁而逝。<a id="a-5v"></a>时众昼闻管弦清亮。<a id="a-5w"></a>乃天乐也夕睹异光。<a id="a-5x"></a>春秋八十九。<a id="a-5y"></a>僧腊六十九。<a id="a-5z"></a>四月迁塔于来苏乡之原。<a id="a-60"></a>白塔是也。<a id="a-61"></a>后弟子率义州刺史曹信大理司直吴方重修塔。<a id="a-62"></a>发之见相遗骨若铜色。<a id="a-63"></a>舌相不坏塞灲蓉焉。<a id="a-64"></a>齿全四十二。<a id="a-65"></a>香汤沐之重葬盖。<a id="a-66"></a>景福二年癸丑岁五月二十二日也。<a id="a-67"></a>高弟子公静。<a id="a-68"></a>静弟子行蕴。<a id="a-69"></a>蕴弟子仁表。<a id="a-6A"></a>表弟子玄杲。<a id="a-6B"></a>杲本清白之僧也。<a id="a-6C"></a>同鸿启重修灵光一寺。<a id="a-6D"></a>为兵革残毁之后也。<a id="a-6E"></a>杲公启公后偕隐天台习禅观。<a id="a-6F"></a>相次终于山。<a id="a-6G"></a>焚之皆获舍利焉。</p>
  <p data-pb></p>
  <h2 id="a6H">唐天台山国清寺文举传</h2>
  <p id="a6I">文举。<a id="a-6J"></a>姓张氏。<a id="a-6K"></a>婺州东阳人也。<a id="a-6L"></a>年甫至学遂投师请法。<a id="a-6M"></a>十九落[髟/采]始堕息慈。<a id="a-6N"></a>贞元三年敕度得戒。<a id="a-6O"></a>后十五年间以四分律为学。<a id="a-6P"></a>时术之昼夜翘勤遂登讲训。<a id="a-6Q"></a>次通法华经疏义。<a id="a-6R"></a>得智者之膏腴焉。<a id="a-6S"></a>举身量六尺余。<a id="a-6T"></a>其形如山其貌如玉。<a id="a-6U"></a>静若止水动如浮云。<a id="a-6V"></a>目不回视口无戏言。<a id="a-6W"></a>四威仪中无非律范。<a id="a-6X"></a>丹丘二众仰为绳准。<a id="a-6Y"></a>其奔走他方听受者。<a id="a-6Z"></a>与佛窟则公禅道并驱而相高也。<a id="a-6a"></a>寻敕为国清寺大德。<a id="a-6b"></a>先是智者大师答隋炀帝问立七日金光明道场。<a id="a-6c"></a>每年九月遐迩征镇侯伯差人送供。<a id="a-6d"></a>事既无碍。<a id="a-6e"></a>黑白二众无远不届。<a id="a-6f"></a>人才填委饮食阙焉。<a id="a-6g"></a>典座僧患之。<a id="a-6h"></a>大和中主事僧清蕴。<a id="a-6i"></a>咨谋于举置寺庄田十二顷。<a id="a-6j"></a>自此光明会不闻告乏。<a id="a-6k"></a>举之功欤。<a id="a-6l"></a>以会昌二年五月化去。<a id="a-6m"></a>门人幼清立塔于寺之西峰。<a id="a-6n"></a>春秋八十三。<a id="a-6o"></a>僧夏五十五。<a id="a-6p"></a>韩又为碑颂德也。</p>
  <h2 id="a6q">唐会稽开元寺允文传</h2>
  <p id="a6r">释允文。<a id="a-6s"></a>字执经。<a id="a-6t"></a>姓朱氏。<a id="a-6u"></a>今秀州嘉禾人也。<a id="a-6v"></a>权舆九岁厥父云亡。<a id="a-6w"></a>然理命舍文奉佛。<a id="a-6x"></a>师授维摩法华二经。<a id="a-6y"></a>敏速之性再稔皆通。<a id="a-6z"></a>高达之士谓之重理耳。<a id="a-70"></a>或戏问文曰。<a id="a-71"></a>尔出家之后拟营何事业乎。<a id="a-72"></a>率然对曰。<a id="a-73"></a>当陟莲华台而作师子吼。<a id="a-74"></a>或诃诮之曰。<a id="a-75"></a>耆宿前敢尔。<a id="a-76"></a>或曰。<a id="a-77"></a>志欲得大此子将来未易测也。<a id="a-78"></a>至十六岁削顶周罗披安陀会相。<a id="a-79"></a>次裹足西上投嵩山临坛大德远和尚边获无作法。<a id="a-7A"></a>时年二十三矣。<a id="a-7B"></a>是夏即就中京攻相部律宗并中观论。<a id="a-7C"></a>补衣分卫寒燠四周。<a id="a-7D"></a>既扣义门必入师室。<a id="a-7E"></a>玄枢律范尤见精微。<a id="a-7F"></a>大和五年为思定省忽叹归欤。<a id="a-7G"></a>既返故乡淹时寝疾。<a id="a-7H"></a>未遑讲唱。<a id="a-7I"></a>后闻钱塘天竺寺讲大涅槃经蔚为胜集。<a id="a-7J"></a>文往学焉。<a id="a-7K"></a>星岁未周锋芒且露。<a id="a-7L"></a>开成元年因游台峤。<a id="a-7M"></a>止息越之嘉祥寺。<a id="a-7N"></a>众藉清芬甄。<a id="a-7O"></a>命敷其经律。<a id="a-7P"></a>文戢约听徒颇为严毅。<a id="a-7Q"></a>常训之曰。<a id="a-7R"></a>夫苾刍行非家法具足别解脱律仪众同分是其自性。<a id="a-7S"></a>于其形色精进故。<a id="a-7T"></a>怖畏故。<a id="a-7U"></a>防守故。<a id="a-7V"></a>如是方疾得道果矣。<a id="a-7W"></a>不然则弟子既堕师道徒施。<a id="a-7X"></a>闻其警策有涕泗交横悛心革行思过半矣。<a id="a-7Y"></a>会昌三年移居静林寺。<a id="a-7Z"></a>专以涅槃宣导。<a id="a-7a"></a>属乎武宗澄汰。<a id="a-7b"></a>例被搜扬。<a id="a-7c"></a>昼披缝掖之衣。<a id="a-7d"></a>夜着缦条之服。<a id="a-7e"></a>罔亏僧行。<a id="a-7f"></a>唯逭俗讥。<a id="a-7g"></a>大中伊始。<a id="a-7h"></a>复振空门。<a id="a-7i"></a>重整法仪。<a id="a-7j"></a>乃隶名开元寺三十人数。<a id="a-7k"></a>七年寺之耆旧命讲律乘。<a id="a-7l"></a>乾符三年丙申秋。<a id="a-7m"></a>罢讲览藏经。<a id="a-7n"></a>以中和二年壬寅六月二十九日微疾作而长逝。<a id="a-7o"></a>享龄七十有八。<a id="a-7p"></a>法腊五十五。<a id="a-7q"></a>其年七月十二日葬于石奇山之阳。<a id="a-7r"></a>遗言不许封树也。<a id="a-7s"></a>初文讲演升座学徒畏惮。<a id="a-7t"></a>暗呜之际人皆披靡。<a id="a-7u"></a>乃戒威德之若是。<a id="a-7v"></a>于嘉祥静林今大善三寺。<a id="a-7w"></a>讲相疏二十七座。<a id="a-7x"></a>大经二十五座。<a id="a-7y"></a>其为人也貌古而修长。<a id="a-7z"></a>锐顶而皯黑。<a id="a-80"></a>执持密致振鹭在庭。<a id="a-81"></a>未足方其洁也。<a id="a-82"></a>然亦猎涉儒墨慕白傅自作志。<a id="a-83"></a>预着方坟铭藏于箧笥。<a id="a-84"></a>门人怀益因寻阅文籍。<a id="a-85"></a>见而悲咽。<a id="a-86"></a>遂从先师之志建小塔焉。<a id="a-87"></a>后门人怀肃思寂。<a id="a-88"></a>命名德虚受增加后序。<a id="a-89"></a>赞宁登会稽曾礼文真相。<a id="a-8A"></a>见法孙可翔苦节进修协杜多之行。<a id="a-8B"></a>故熟其事迹也。</p>
  <h2 id="a8C">梁京兆西明寺慧则传(元表)</h2>
  <p id="a8D">释慧则。<a id="a-8E"></a>姓糜氏。<a id="a-8F"></a>吴郡昆山人也。<a id="a-8G"></a>九岁博游才义总玩儒经。<a id="a-8H"></a>善种发萌条然厌俗。<a id="a-8I"></a>以大中七年就京西明寺出家。<a id="a-8J"></a>勤知讽诵皆如曾习。<a id="a-8K"></a>九年于本寺承恩得度。<a id="a-8L"></a>十四年栖法宝大师法席覆讲。<a id="a-8M"></a>当年敕补备员大德。<a id="a-8N"></a>咸通三年就崇圣寺讲俱舍论并丧服仪出三界图一卷。<a id="a-8O"></a>七年于祖院代畅师讲。<a id="a-8P"></a>十五年敕署临坛正员。<a id="a-8Q"></a>广明元年巢寇犯阙。<a id="a-8R"></a>关中俶扰。<a id="a-8S"></a>出华州下邽避乱。<a id="a-8T"></a>中和二年至淮南。<a id="a-8U"></a>高公骈召于法云寺。<a id="a-8V"></a>讲罢还吴。<a id="a-8W"></a>刺史杨公苦留。<a id="a-8X"></a>却游天台山国清寺挂锡。<a id="a-8Y"></a>乾宁元年至明州育王寺。<a id="a-8Z"></a>撰塔记一卷出集要记十二卷。<a id="a-8a"></a>武肃王钱氏命於越州临坛。<a id="a-8b"></a>以开平二年八月八日示疾坐亡。<a id="a-8c"></a>受生七十四。<a id="a-8d"></a>法腊五十四。<a id="a-8e"></a>窆于鄮山之冈。<a id="a-8f"></a>八戒弟子刺史黄晟营塔。<a id="a-8g"></a>则生常不好许直。<a id="a-8h"></a>以撝谦推人为上。<a id="a-8i"></a>除讲贯外轮诵经咒。<a id="a-8j"></a>自法华已降可三四十本。<a id="a-8k"></a>以资口业。<a id="a-8l"></a>览大藏教两遍。<a id="a-8m"></a>讲钞七十遍。<a id="a-8n"></a>俱舍丧仪论语各数遍。<a id="a-8o"></a>清苦执持近苦罕有。<a id="a-8p"></a>入室弟子希觉最露锋颖焉。<a id="a-8q"></a>又元表者。<a id="a-8r"></a>贞谅之士也。<a id="a-8s"></a>言多峭直好品藻人事。<a id="a-8t"></a>而高义解从习毗尼。<a id="a-8u"></a>兼勤外学。<a id="a-8v"></a>书史方术无不该览。<a id="a-8w"></a>早预京师西明寺法宝大师讲肆。<a id="a-8x"></a>迨广明中神都版荡。<a id="a-8y"></a>遂出江表。<a id="a-8z"></a>居越州大善寺。<a id="a-90"></a>讲南山律钞。<a id="a-91"></a>诸郡学人无不趋集。<a id="a-92"></a>表义理纵横善其谈说。<a id="a-93"></a>每挥尘柄听者忘疲。<a id="a-94"></a>号鉴水阇黎。<a id="a-95"></a>着义记五卷。<a id="a-96"></a>亦号鉴水。<a id="a-97"></a>出门人清福冠其首焉。</p>
  <h2 id="a98">梁苏州破山兴福寺彦偁传(寿阇黎)</h2>
  <p id="a99">释彦偁。<a id="a-9A"></a>姓龚氏。<a id="a-9B"></a>吴郡常熟人也。<a id="a-9C"></a>揭厉戒津锱铢尘务。<a id="a-9D"></a>勤求师范唯善是从。<a id="a-9E"></a>末扣击继宗记主得其户牗。<a id="a-9F"></a>乃于本生地讲导。<a id="a-9G"></a>同好鸠聚律风孔扇。<a id="a-9H"></a>号为毗尼窟宅焉。<a id="a-9I"></a>先是海隅巫咸氏之遗壤。<a id="a-9J"></a>招真治之。<a id="a-9K"></a>旧墟古寺周围不全垝垣而已。<a id="a-9L"></a>尝一夜有虎中猎人箭。<a id="a-9M"></a>伏于寺阁哮吼不止。<a id="a-9N"></a>偁悯之。<a id="a-9O"></a>忙系鞋秉炬下阁言欲拔之。<a id="a-9P"></a>弟子辈扶遏且止者三四。<a id="a-9Q"></a>伺其更阑各睡。<a id="a-9R"></a>乃自持炬就拔其箭。<a id="a-9S"></a>虎耽耳舐矢镞血。<a id="a-9T"></a>顾偁而瞑目焉。<a id="a-9U"></a>质明猎师朱德就寺寻虎。<a id="a-9V"></a>偁告示其箭。<a id="a-9W"></a>朱德悛心罢猎焉。<a id="a-9X"></a>武肃王钱氏知重。<a id="a-9Y"></a>每设冥斋召行持明法。<a id="a-9Z"></a>时覆肩衣自肱而堕还自塔上。<a id="a-9a"></a>或见鬼物随侍焉。<a id="a-9b"></a>所谓道德盛则鬼神助也。<a id="a-9c"></a>以贞明六年六月终于山房。<a id="a-9d"></a>年九十九岁云。<a id="a-9e"></a>次寿阇黎者淮浦左右贞谅不群。<a id="a-9f"></a>防护正念时少双偶。<a id="a-9g"></a>传南山律钞。<a id="a-9h"></a>极成不看他面。<a id="a-9i"></a>唐季杨氏。<a id="a-9j"></a>奄有广陵。<a id="a-9k"></a>频召供施。<a id="a-9l"></a>四远崇重食唯正命。<a id="a-9m"></a>不畜盈长户不施关。<a id="a-9n"></a>及临坛度弟子。<a id="a-9o"></a>正秉羯磨。<a id="a-9p"></a>未周三法。<a id="a-9q"></a>忽尔坐亡于覆釜之畔。<a id="a-9r"></a>闻见惊叹欤。</p>
  <h2 id="a9s">后唐天台山福田寺从礼传</h2>
  <p id="a9t">释从礼。<a id="a-9u"></a>襄阳人也。<a id="a-9v"></a>善事父母颇扬乡里之誉。<a id="a-9w"></a>迨丧偏亲乃果决舍家。<a id="a-9x"></a>于时年已壮矣。<a id="a-9y"></a>及登具足请师传授戒文。<a id="a-9z"></a>念性殊乖卒难舍本。<a id="a-A0"></a>往往睡魔相挠。<a id="a-A1"></a>礼忿其昏浊作铁锥刺额兼掌。<a id="a-A2"></a>由是流血。<a id="a-A3"></a>直逾半稔。<a id="a-A4"></a>方遂诵通。<a id="a-A5"></a>自尔精持律范。<a id="a-A6"></a>造次颠沛必于是。<a id="a-A7"></a>以梁乾化中游天台。<a id="a-A8"></a>乃挂锡于平田精舍。<a id="a-A9"></a>后推为寺之上座。<a id="a-AA"></a>持重安详喜愠不形于色。<a id="a-AB"></a>唯行慈忍。<a id="a-AC"></a>恒示众曰。<a id="a-AD"></a>波罗提木叉是我大师。<a id="a-AE"></a>须知出家非戒则若猿玃之脱锁焉。<a id="a-AF"></a>每所行持切于布萨诫众令护惜浮囊。<a id="a-AG"></a>时夏亢阳。<a id="a-AH"></a>主事僧来告将营罗汉斋。<a id="a-AI"></a>奈何园蔬枯悴。<a id="a-AJ"></a>请阇黎为祈祷。<a id="a-AK"></a>礼曰。<a id="a-AL"></a>但焚香于真君堂。<a id="a-AM"></a>真君者周灵王太子。<a id="a-AN"></a>久闻仙去以仙官受任。<a id="a-AO"></a>为桐柏真人右弼。<a id="a-AP"></a>王领五岳司侍帝晨。<a id="a-AQ"></a>王子乔来治此山。<a id="a-AR"></a>是故天台山僧坊道观。<a id="a-AS"></a>皆塑右弼形像。<a id="a-AT"></a>荐以香果而已自此俗间号为山王土地非也。<a id="a-AU"></a>时主事向仙祠而咒曰。<a id="a-AV"></a>上座要雨以滋枯悴。<a id="a-AW"></a>至夜云起雨霏三日而止。<a id="a-AX"></a>又僧厨阙用水槽栈。<a id="a-AY"></a>而山上有赤树中为材。<a id="a-AZ"></a>来白礼。<a id="a-Aa"></a>礼曰。<a id="a-Ab"></a>某向真君道去但庀徒。<a id="a-Ac"></a>具器以伺之。<a id="a-Ad"></a>无何大风卒起曳什其树。<a id="a-Ae"></a>取用足焉。<a id="a-Af"></a>其感动鬼神率多此类。<a id="a-Ag"></a>两浙武肃王钱氏闻之。<a id="a-Ah"></a>召入州府建金光明道场。<a id="a-Ai"></a>檀施优渥。<a id="a-Aj"></a>回施众僧身唯一布纳。<a id="a-Ak"></a>通夜不寐一食常坐。<a id="a-Al"></a>且无盈长。<a id="a-Am"></a>同光三年乙酉岁冬十一月入灭。<a id="a-An"></a>春秋七十九。<a id="a-Ao"></a>僧腊五十二。<a id="a-Ap"></a>火葬收舍利。<a id="a-Aq"></a>立塔存焉。</p>
  <h2 id="aAr">后唐杭州真身宝塔寺景霄传</h2>
  <p id="aAs">释景霄。<a id="a-At"></a>俗姓徐氏。<a id="a-Au"></a>丹丘人也。<a id="a-Av"></a>初之听涉在表公门。<a id="a-Aw"></a>后慕守言阇黎义集敷演于丹丘。<a id="a-Ax"></a>执性严毅寡与人交。<a id="a-Ay"></a>狷急自持。<a id="a-Az"></a>多事凌辚形器恶弱。<a id="a-B0"></a>后纳请往金华东白山奖训初学。<a id="a-B1"></a>时有江西徽猷律匠。<a id="a-B2"></a>出义记曰龟鉴录多学彭亨领徒到霄寺。<a id="a-B3"></a>正值讲次。<a id="a-B4"></a>当持犯篇再三叹赏。<a id="a-B5"></a>自此声溢价高。<a id="a-B6"></a>每晨滴茶一旦化为乳焉。<a id="a-B7"></a>着记二十卷号简正。<a id="a-B8"></a>言以思择力故。<a id="a-B9"></a>去邪说而简取正义也。<a id="a-BA"></a>武肃王钱氏。<a id="a-BB"></a>召于临安故乡宰任竹林寺。<a id="a-BC"></a>未几命赴北塔寺临坛。<a id="a-BD"></a>天成二年也。<a id="a-BE"></a>次命住南真身宝塔寺终焉。<a id="a-BF"></a>迁葬于大慈山坞。<a id="a-BG"></a>以本受师号塔曰清凉是欤。</p>
  <h2 id="aBH">后唐东京相国寺贞峻传</h2>
  <p id="aBI">释贞峻。<a id="a-BJ"></a>姓张氏。<a id="a-BK"></a>郑州新郑人也。<a id="a-BL"></a>唐张果先生之裔孙。<a id="a-BM"></a>今荣阳有张果里。<a id="a-BN"></a>其坟楸槚存焉。<a id="a-BO"></a>峻风度宽裕髫龄不弄。<a id="a-BP"></a>年十四忽超然离俗。<a id="a-BQ"></a>人莫我知。<a id="a-BR"></a>虽二亲褰衣昆弟截路。<a id="a-BS"></a>终弗能沮之。<a id="a-BT"></a>乃投相国寺归正律师出家。<a id="a-BU"></a>神机骏发乍观可惊。<a id="a-BV"></a>虽背碑覆棋彼不足多也。<a id="a-BW"></a>未几讽彻净名仁王诸经。<a id="a-BX"></a>计数万言。<a id="a-BY"></a>时同侪戏之曰。<a id="a-BZ"></a>汝是有脚经笥也。<a id="a-Ba"></a>峻辞让斯题恭逊而已。<a id="a-Bb"></a>及削染为僧形。<a id="a-Bc"></a>即听俱舍论。<a id="a-Bd"></a>随讲诵颂八品计六百行。<a id="a-Be"></a>至十八升论座。<a id="a-Bf"></a>年满于嵩山会善寺戒坛院纳法。<a id="a-Bg"></a>因栖封禅寺。<a id="a-Bh"></a>今号开宝律院。<a id="a-Bi"></a>学新章律疏。<a id="a-Bj"></a>二十三策名讲授。<a id="a-Bk"></a>长宿积奇。<a id="a-Bl"></a>当大顺二年灾相国寺。<a id="a-Bm"></a>重楼三门七宝佛殿。<a id="a-Bn"></a>排云宝阁文殊殿里廊。<a id="a-Bo"></a>计四百余间都为煨烬。<a id="a-Bp"></a>时寺众惶惶莫知投迹。<a id="a-Bq"></a>或曰。<a id="a-Br"></a>如请得峻归寺寺可成矣。<a id="a-Bs"></a>乃相率往今开宝。<a id="a-Bt"></a>坚请峻归充本寺上座。<a id="a-Bu"></a>前后数年重新廊庑。<a id="a-Bv"></a>殿宇增华。<a id="a-Bw"></a>又请为新章宗主。<a id="a-Bx"></a>复开律讲僧尼弟子日有五十余人。<a id="a-By"></a>执疏听采。<a id="a-Bz"></a>峻之律行冰雪相高。<a id="a-C0"></a>署无裸意寒止袷衣。<a id="a-C1"></a>食惟知量清约太过。<a id="a-C2"></a>乾化元年临坛秉法。<a id="a-C3"></a>及梁朝革命。<a id="a-C4"></a>所度僧尼计三千余人。<a id="a-C5"></a>以同光二年夏四月十二日微疾而终。<a id="a-C6"></a>春秋七十八。<a id="a-C7"></a>法腊五十八。<a id="a-C8"></a>葬于寺庄。<a id="a-C9"></a>袝慧云禅师塔焉。</p>
  <h2 id="aCA">汉钱塘千佛寺希觉传</h2>
  <p id="aCB">释希觉。<a id="a-CC"></a>字顺之。<a id="a-CD"></a>姓商氏。<a id="a-CE"></a>世居晋陵。<a id="a-CF"></a>觉生于溧阳。<a id="a-CG"></a>家系儒墨。<a id="a-CH"></a>属唐季丧乱累被剽略。<a id="a-CI"></a>自尔贫窭尝佣书于给事中罗隐家。<a id="a-CJ"></a>偶问名居。<a id="a-CK"></a>隐曰。<a id="a-CL"></a>毗陵商家儿何至于此。<a id="a-CM"></a>叹息再三。<a id="a-CN"></a>多与顾直劝归乡修学。<a id="a-CO"></a>至年二十五叹曰。<a id="a-CP"></a>时不我与。<a id="a-CQ"></a>或服晚乘轩。<a id="a-CR"></a>皆一期尔。<a id="a-CS"></a>忽求出家于温州开元寺。<a id="a-CT"></a>文德元年也。<a id="a-CU"></a>龙纪中受戒。<a id="a-CV"></a>续揣摩律部。<a id="a-CW"></a>禀教于西明寺慧则律师、<a id="a-CX"></a>时在天台山也。<a id="a-CY"></a>则乃法宝大师之高足。<a id="a-CZ"></a>广明中关中丧乱。<a id="a-Ca"></a>避地江表。<a id="a-Cb"></a>觉始窥其墙。<a id="a-Cc"></a>终见室家瑰富。<a id="a-Cd"></a>以则出集要记解南山钞。<a id="a-Ce"></a>不称所怀何耶古德妄相穿凿各竞师门。<a id="a-Cf"></a>流宕忘返。<a id="a-Cg"></a>觉遂着记。<a id="a-Ch"></a>广之曰增晖录。<a id="a-Ci"></a>盖取曹植云。<a id="a-Cj"></a>萤烛末光增晖日月。<a id="a-Ck"></a>谦言增晖集要之日月也。<a id="a-Cl"></a>二十卷成部。<a id="a-Cm"></a>浙之东西盛行斯录。<a id="a-Cn"></a>暨乎则公长往。<a id="a-Co"></a>乃讲训于永嘉。<a id="a-Cp"></a>武肃王钱氏季弟铧牧是郡。<a id="a-Cq"></a>深礼重焉。<a id="a-Cr"></a>寻为愚僧所诬塑。<a id="a-Cs"></a>释而不问。<a id="a-Ct"></a>徙于杭大钱寺。<a id="a-Cu"></a>文穆王造千佛伽蓝。<a id="a-Cv"></a>召为寺主。<a id="a-Cw"></a>借紫私署曰文光大师焉。<a id="a-Cx"></a>四方学者骋骛而臻。<a id="a-Cy"></a>觉外学偏多长有易道。<a id="a-Cz"></a>着会释记二十卷。<a id="a-D0"></a>解易至上下系及末文甚备。<a id="a-D1"></a>常为人敷演此经。<a id="a-D2"></a>付授于都僧正赞宁。<a id="a-D3"></a>及乎老病乞解见任僧职。<a id="a-D4"></a>既遂所怀。<a id="a-D5"></a>唯啸傲山房以吟咏为乐。<a id="a-D6"></a>年八十一。<a id="a-D7"></a>然犹抄书籍异本。<a id="a-D8"></a>曾无告倦。<a id="a-D9"></a>未终之前。<a id="a-DA"></a>舍衣物作现前僧得施。<a id="a-DB"></a>复普饭一城僧。<a id="a-DC"></a>自此困惫每睡见有一人。<a id="a-DD"></a>纯衣紫服。<a id="a-DE"></a>肌肤软弱。<a id="a-DF"></a>如绵纩焉。<a id="a-DG"></a>意似相伴。<a id="a-DH"></a>才欲召弟子将至。<a id="a-DI"></a>此人舒徐下床。<a id="a-DJ"></a>后还如故亲向。<a id="a-DK"></a>赞宁说此。<a id="a-DL"></a>某知是天人耳。<a id="a-DM"></a>嘱托言毕而绝。<a id="a-DN"></a>享年八十五。<a id="a-DO"></a>生常所著拟江东谗书五卷。<a id="a-DP"></a>杂诗赋十五卷。<a id="a-DQ"></a>注林鼎金陵怀古百韵诗杂体四十章。<a id="a-DR"></a>觉之执持未尝弛放。<a id="a-DS"></a>勤于讲训切于进修。<a id="a-DT"></a>学则弥老而不休。<a id="a-DU"></a>官则奉身而知退。<a id="a-DV"></a>可谓高尚其事名节俱全。<a id="a-DW"></a>长者之风蔼然如在所居。<a id="a-DX"></a>号释氏西斋。<a id="a-DY"></a>慕吴兢之蕴积编简焉。</p>
  <h2 id="aDZ">周东京相国寺澄楚传</h2>
  <p id="aDa">释澄楚。<a id="a-Db"></a>姓宗氏。<a id="a-Dc"></a>不知何许人也。<a id="a-Dd"></a>爰祖暨考。<a id="a-De"></a>偕贲丘园高蹈不仕。<a id="a-Df"></a>母赵氏妊楚也。<a id="a-Dg"></a>忽畏膻臊之臭。<a id="a-Dh"></a>及乎诞生之夕。<a id="a-Di"></a>光烂充室邻落咸惊。<a id="a-Dj"></a>洎当七岁亲党携之入寺。<a id="a-Dk"></a>见佛像辄嗟叹而作礼。<a id="a-Dl"></a>归家问父曰。<a id="a-Dm"></a>唯佛独尔余者如何。<a id="a-Dn"></a>父曰。<a id="a-Do"></a>蠢动皆佛何况人矣。<a id="a-Dp"></a>楚曰。<a id="a-Dq"></a>儿愿学佛聊报二亲劬劳。<a id="a-Dr"></a>其父默而许旃。<a id="a-Ds"></a>至十岁于相国寺礼智明为师。<a id="a-Dt"></a>未几有童子聚戏而招诱之。<a id="a-Du"></a>楚曰汝何愚騃好嬉戏耶。<a id="a-Dv"></a>且雪山善财亦童子。<a id="a-Dw"></a>还如是否。<a id="a-Dx"></a>旁有闻者奇之曰。<a id="a-Dy"></a>子异日成法门伟器必矣。<a id="a-Dz"></a>受具已来习新章律部。<a id="a-E0"></a>独能辄入毗奈耶窟穴。<a id="a-E1"></a>然其击难酬答露牙伸爪。<a id="a-E2"></a>时号律虎焉。<a id="a-E3"></a>王公大人请益者日且众矣。<a id="a-E4"></a>晋高祖闻而钦仰。<a id="a-E5"></a>诏入内道场赐紫袈裟。<a id="a-E6"></a>寻署大师号真法焉。<a id="a-E7"></a>自此皇宫妃主有慕法者求出家。<a id="a-E8"></a>命楚落发度戒。<a id="a-E9"></a>表里冰霜更无他物。<a id="a-EA"></a>命为新章律宗主焉。<a id="a-EB"></a>以显德六年十月十一日无疾而终。<a id="a-EC"></a>首北面西示佛涅槃相也。<a id="a-ED"></a>俗龄七十一。<a id="a-EE"></a>僧夏五十。<a id="a-EF"></a>始末临坛度僧尼八千余人。<a id="a-EG"></a>门人慧照等。<a id="a-EH"></a>依西域法焚之。<a id="a-EI"></a>得碎身分构甎塔缄藏之。<a id="a-EJ"></a>左街首座悟皎作舍利塔记焉。</p>
  <p id="aEK">系曰。<a id="a-EL"></a>楚师明律时号宗主者何。<a id="a-EM"></a>通曰。<a id="a-EN"></a>律有三宗。<a id="a-EO"></a>砺素宣是欤。<a id="a-EP"></a>宗各有主故云也。<a id="a-EQ"></a>观夫是名也岂无稽古乎。<a id="a-ER"></a>通曰。<a id="a-ES"></a>宗主二字出阿含经也。<a id="a-ET"></a>论曰。<a id="a-EU"></a>原夫人有人法禁戒威仪是也。<a id="a-EV"></a>天有天法光洁静虑是也。<a id="a-EW"></a>我佛利见据于大千。<a id="a-EX"></a>化境斯宽法门必众。<a id="a-EY"></a>举其会要不过戒也。<a id="a-EZ"></a>定也慧也。<a id="a-Ea"></a>此三为路。<a id="a-Eb"></a>出其生死之乡。<a id="a-Ec"></a>专一为门通其涅槃之域。<a id="a-Ed"></a>若乃资乎急用在乎毗尼。<a id="a-Ee"></a>毗尼防闲三业。<a id="a-Ef"></a>三业皆净六尘自祛。<a id="a-Eg"></a>圣贤践修何莫由斯道也。<a id="a-Eh"></a>故论云。<a id="a-Ei"></a>生死流转者。<a id="a-Ej"></a>三缚缚心。<a id="a-Ek"></a>心难解脱。<a id="a-El"></a>当知此唯善说法律能令解脱。<a id="a-Em"></a>非由恶说。<a id="a-En"></a>因是而窥。<a id="a-Eo"></a>禁律乃度世之检括也。<a id="a-Ep"></a>且夫菩萨戒净则彰离垢之名。<a id="a-Eq"></a>辟支戒完则引无师之智。<a id="a-Er"></a>声闻戒足时俱解脱而可期。<a id="a-Es"></a>内众戒坚招感人天之不坠。<a id="a-Et"></a>由是观之。<a id="a-Eu"></a>戒法之时大矣哉。<a id="a-Ev"></a>自所推能从言索理。<a id="a-Ew"></a>则毗尼也。<a id="a-Ex"></a>木叉也。<a id="a-Ey"></a>因则声教律焉。<a id="a-Ez"></a>果则别解脱焉。<a id="a-F0"></a>直以时论三世诸佛咸同制也。<a id="a-F1"></a>横从界说十方净刹悉共行之。<a id="a-F2"></a>所以优波离过去七佛咸以戒律嘱累之。<a id="a-F3"></a>论云。<a id="a-F4"></a>戒如捉贼。<a id="a-F5"></a>善擒制也。<a id="a-F6"></a>定如缚贼。<a id="a-F7"></a>用机械也。<a id="a-F8"></a>慧如杀贼。<a id="a-F9"></a>清道路也。<a id="a-FA"></a>以此成功立效。<a id="a-FB"></a>克取究尽三菩提者。<a id="a-FC"></a>决达清静之域也。<a id="a-FD"></a>戒律之功。<a id="a-FE"></a>功无与比。<a id="a-FF"></a>矧以此法在师而不在资。<a id="a-FG"></a>唯闻佛制。<a id="a-FH"></a>行内而不通外。<a id="a-FI"></a>无许俗传。<a id="a-FJ"></a>故曰。<a id="a-FK"></a>曲授秘方。<a id="a-FL"></a>赐诸内众。<a id="a-FM"></a>事有悬合物宜象求。<a id="a-FN"></a>在乎家人严君设训。<a id="a-FO"></a>家人嗃嗃同佛制教焉。<a id="a-FP"></a>妇子嘻嘻同佛听门矣。<a id="a-FQ"></a>一听一制见其猛以济宽。<a id="a-FR"></a>一阴一阳见其开物成务。<a id="a-FS"></a>夫如是知戒律是佛之家法明矣。<a id="a-FT"></a>大则三聚感三身于果中。<a id="a-FU"></a>小则形俱持尽形于因地。<a id="a-FV"></a>受既如是。<a id="a-FW"></a>随则若何。<a id="a-FX"></a>有威仪焉。<a id="a-FY"></a>有细行焉。<a id="a-FZ"></a>为有顺违乃生持犯。<a id="a-Fa"></a>由是繁广因事制宜。<a id="a-Fb"></a>及佛泥丸集成律藏初唯水乳相合一家之业无殊。<a id="a-Fc"></a>后则参辰各墟。<a id="a-Fd"></a>五部之分不类。<a id="a-Fe"></a>梦氎之占征矣。<a id="a-Ff"></a>宗轮之论作焉。<a id="a-Fg"></a>剡浮树高分影犹归于月窟。<a id="a-Fh"></a>阿耨池溢下流。<a id="a-Fi"></a>须到于孟津。<a id="a-Fj"></a>迨夫大教东传梵书西至。<a id="a-Fk"></a>甘露本天人之食。<a id="a-Fl"></a>汉土争尝。<a id="a-Fm"></a>金乌还海上之飞东方旧识。<a id="a-Fn"></a>除经已译问律何传。<a id="a-Fo"></a>起后汉灵帝建宁三年。<a id="a-Fp"></a>初翻义决律。<a id="a-Fq"></a>次有比丘诸禁律至。<a id="a-Fr"></a>即曹魏法时三藏游于许洛。<a id="a-Fs"></a>睹魏土僧无律范。<a id="a-Ft"></a>于嘉平中译羯磨僧祇戒本。<a id="a-Fu"></a>此乃此方戒律之始也。<a id="a-Fv"></a>自尔萨婆多律先化关中。<a id="a-Fw"></a>五分僧祇风行雨施。<a id="a-Fx"></a>迦葉遗部戒本独来。<a id="a-Fy"></a>婆粗富罗闻名而已。<a id="a-Fz"></a>况乎僧祇部者。<a id="a-G0"></a>法显赍归诸师判注云。<a id="a-G1"></a>是根本大众所传。<a id="a-G2"></a>非是百载五宗也。<a id="a-G3"></a>今着传家疑其未可何耶。<a id="a-G4"></a>所览僧祇现本止三十卷。<a id="a-G5"></a>文因有数疑。<a id="a-G6"></a>一本小而末大(谓诸部文多僧祇卷略)二中不含五部意。<a id="a-G7"></a>三不应大集悬记也。<a id="a-G8"></a>或曰。<a id="a-G9"></a>此略本传此方。<a id="a-GA"></a>犹法华华严等经钜万亿颂中略出一分也僧祇亦尔。<a id="a-GB"></a>又说昙无德律译有重单。<a id="a-GC"></a>准僧传止觉明口诵也。<a id="a-GD"></a>若据律序有支法领重译之文焉。<a id="a-GE"></a>如此古今相竞且无指归。<a id="a-GF"></a>以义交征其辞必息。<a id="a-GG"></a>寻律文本即知异同。<a id="a-GH"></a>如众学戒初题云。<a id="a-GI"></a>尸叉罽赖尼如破伊兰叶。<a id="a-GJ"></a>言此是觉明本也。<a id="a-GK"></a>如言式叉迦罗尼如破伊罗叶。<a id="a-GL"></a>即是支法领本也。<a id="a-GM"></a>又一本三十卷。<a id="a-GN"></a>一本六十卷。<a id="a-GO"></a>谓纸墨分开不定非也。<a id="a-GP"></a>分三十为六十。<a id="a-GQ"></a>不其太相悬谬矣。<a id="a-GR"></a>若斯二译皂白已分。<a id="a-GS"></a>复次元魏已前。<a id="a-GT"></a>诸受戒者用四分羯磨纳戒。<a id="a-GU"></a>及乎行事即依诸律为随何异乎执左氏经本专循公羊之传文也。<a id="a-GV"></a>至魏孝。<a id="a-GW"></a>文世。<a id="a-GX"></a>有法聪律匠。<a id="a-GY"></a>于北台山始手披口释。<a id="a-GZ"></a>道覆律师随听抄记。<a id="a-Ga"></a>遂成义疏。<a id="a-Gb"></a>权舆既尔。<a id="a-Gc"></a>肯构繁乎。<a id="a-Gd"></a>天轮而只候中星。<a id="a-Ge"></a>大鼎而唯提附耳。<a id="a-Gf"></a>邺中法砺唐世怀素。<a id="a-Gg"></a>新旧两名各擅其美。<a id="a-Gh"></a>砺乃成实有部受体双陈。<a id="a-Gi"></a>素唯寻祖萨婆开宗独步。<a id="a-Gj"></a>其有终南上士澄照大师。<a id="a-Gk"></a>肸蚃三生逡巡千里。<a id="a-Gl"></a>交接天人之际。<a id="a-Gm"></a>优游果证之中。<a id="a-Gn"></a>知无不为。<a id="a-Go"></a>绳愆纠谬。<a id="a-Gp"></a>以护持教法为己任者。<a id="a-Gq"></a>实一代之伟人焉。<a id="a-Gr"></a>是以天下言行事者。<a id="a-Gs"></a>以南山为司南矣。<a id="a-Gt"></a>丁乎大历新旧疏家互相短长。<a id="a-Gu"></a>敕集三宗律师重加定夺。<a id="a-Gv"></a>时如净为宗主判定二家。<a id="a-Gw"></a>当建中中始言楷正。<a id="a-Gx"></a>号佥定疏是也。<a id="a-Gy"></a>至今东京三宗并盛。<a id="a-Gz"></a>至于秉法出没不伦。<a id="a-H0"></a>殊涂同归。<a id="a-H1"></a>师资尚异。<a id="a-H2"></a>至若成公演化灵[山/口/咢]敷扬。<a id="a-H3"></a>不离三辅之间。<a id="a-H4"></a>俱僝百工之巧。<a id="a-H5"></a>文纲道岸自北徂南。<a id="a-H6"></a>发正辅篇从微至着。<a id="a-H7"></a>道流吴会实赖伊人。<a id="a-H8"></a>净公作评家之师。<a id="a-H9"></a>源尚致感通之瑞。<a id="a-HA"></a>或抗表论没官之物。<a id="a-HB"></a>或成图证结界之非。<a id="a-HC"></a>或杰立一方。<a id="a-HD"></a>或才雄七众。<a id="a-HE"></a>述锋芒之义记。<a id="a-HF"></a>出豕亥之疑文。<a id="a-HG"></a>或[尉/斗]帖纷拏。<a id="a-HH"></a>或整齐龃龉。<a id="a-HI"></a>若匪乘时之哲。<a id="a-HJ"></a>便应逸气之英。<a id="a-HK"></a>不令像运之中微降年唯永。<a id="a-HL"></a>终使寿星之下照法命唯长。<a id="a-HM"></a>道假人扬其在兹矣。<a id="a-HN"></a>近以提河水味转不如前。<a id="a-HO"></a>座像尘埋仍观更没。<a id="a-HP"></a>大小乘之交恶。<a id="a-HQ"></a>上中下之相凌。<a id="a-HR"></a>活寄四邪行违七聚。<a id="a-HS"></a>威仪既缺生善全亏。<a id="a-HT"></a>谓律为不急之文。<a id="a-HU"></a>放僧落自由之地。<a id="a-HV"></a>马令脱辔象阙施钩。<a id="a-HW"></a>不习律仪难调象马。<a id="a-HX"></a>遂令教法日见凌夷。<a id="a-HY"></a>短则行果微亡。<a id="a-HZ"></a>折则年龄减少。<a id="a-Ha"></a>合夫洪范中凶短折也。<a id="a-Hb"></a>又曰。<a id="a-Hc"></a>慈父多败。<a id="a-Hd"></a>子脱或翻恶归善。<a id="a-He"></a>变犯成持。<a id="a-Hf"></a>或众主之劝修。<a id="a-Hg"></a>或名师之训导。<a id="a-Hh"></a>假王臣之外护。<a id="a-Hi"></a>必法教之中兴。<a id="a-Hj"></a>如是则同五福中之一寿五考终命欤。<a id="a-Hk"></a>又曰。<a id="a-Hl"></a>严家无格虏。<a id="a-Hm"></a>故云。<a id="a-Hn"></a>毗尼是正法之寿命焉此科所班乃是炼金液转还丹之手。<a id="a-Ho"></a>劝人服之。<a id="a-Hp"></a>使其近添其寿远则升仙。<a id="a-Hq"></a>故我世尊凡制一戒获其十利功德。<a id="a-Hr"></a>意在令正法久住耳。</p>
 </body>
</html>