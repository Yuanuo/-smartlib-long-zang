<!doctype html>
<html id="z3IBWTP1K8" data-ver="849">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第二十四</h1>
  <h2 id="a2">读诵篇第八之一(正传二十一人附见三人)</h2>
  <h2 id="a3">隋行坚传</h2>
  <p id="a4">释行坚者。<a id="a-5"></a>未知何许人也。<a id="a-6"></a>常修禅观节操惟严。<a id="a-7"></a>偶事东游路出泰山。<a id="a-8"></a>日之夕矣。<a id="a-9"></a>入岳庙谋之度宵。<a id="a-A"></a>令曰。<a id="a-B"></a>此无别舍。<a id="a-C"></a>唯神廊庑下可以然而来寄宿者必罹暴死之殃。<a id="a-D"></a>吾师筹之。<a id="a-E"></a>坚曰。<a id="a-F"></a>无苦。<a id="a-G"></a>不得已从之。<a id="a-H"></a>为藉[葶-丁+呆]于庑下。<a id="a-I"></a>坚端坐诵经。<a id="a-J"></a>可一更闻屋中环[王*風]之声。<a id="a-K"></a>须臾神出。<a id="a-L"></a>衣冠甚伟部从焜煌。<a id="a-M"></a>向坚合掌。<a id="a-N"></a>坚曰。<a id="a-O"></a>闻宿此者多死。<a id="a-P"></a>岂檀越害之耶。<a id="a-Q"></a>神曰。<a id="a-R"></a>遇死者特至闻弟子声而自死焉。<a id="a-S"></a>非杀之也。<a id="a-T"></a>愿师无虑。<a id="a-U"></a>坚固延坐谈说。<a id="a-V"></a>如食顷间因问之曰。<a id="a-W"></a>世传泰山治鬼。<a id="a-X"></a>宁有之邪。<a id="a-Y"></a>神曰。<a id="a-Z"></a>弟子薄福有之。<a id="a-a"></a>岂欲见先亡乎。<a id="a-b"></a>坚曰。<a id="a-c"></a>有两同学僧已死。<a id="a-d"></a>愿得见之。<a id="a-e"></a>神问其名曰一人已生人间。<a id="a-f"></a>一人在狱受对。<a id="a-g"></a>不可唤来。<a id="a-h"></a>师就可见也。<a id="a-i"></a>坚闻甚悦。<a id="a-j"></a>因起出不远而至一处见狱火光焰甚炽。<a id="a-k"></a>使者引坚入墙院中。<a id="a-l"></a>遥见一人。<a id="a-m"></a>在火中号呼不能言语。<a id="a-n"></a>形变不可复识而血肉焦臭令人伤心。<a id="a-o"></a>坚不忍历观愍然求出。<a id="a-p"></a>俄而在庙庑下。<a id="a-q"></a>复与神坐如故。<a id="a-r"></a>问曰。<a id="a-s"></a>欲救同学有得理邪神曰。<a id="a-t"></a>可能为写法华经。<a id="a-u"></a>必应得免。<a id="a-v"></a>既而将曙。<a id="a-w"></a>神辞僧入堂。<a id="a-x"></a>旦而庙令视坚不死怪异之。<a id="a-y"></a>坚去急报前愿。<a id="a-z"></a>经写装毕赍而就庙宿。<a id="a-10"></a>神出如初。<a id="a-11"></a>欢喜礼拜慰问来意。<a id="a-12"></a>以事告之。<a id="a-13"></a>神曰。<a id="a-14"></a>弟子知己师为写经。<a id="a-15"></a>始书题目。<a id="a-16"></a>彼已脱免今生人间也。<a id="a-17"></a>然此处不洁不宜安经。<a id="a-18"></a>愿师还送入寺中。<a id="a-19"></a>言讫天晓。<a id="a-1A"></a>辞决而去。<a id="a-1B"></a>则大业年中也。<a id="a-1C"></a>坚居处不恒。<a id="a-1D"></a>莫知终毕。</p>
  <p data-pb></p>
  <h2 id="a1E">隋天台山法智传</h2>
  <p id="a1F">法智者。<a id="a-1G"></a>不详何许人也髫年离俗应法升坛。<a id="a-1H"></a>松直凌空玉坚绝污。<a id="a-1I"></a>凡百讲肆靡不留神。<a id="a-1J"></a>晚岁以迳直之门莫如念佛。<a id="a-1K"></a>每谓人曰。<a id="a-1L"></a>我闻经言。<a id="a-1M"></a>犯一吉罗。<a id="a-1N"></a>历一中劫入于地狱。<a id="a-1O"></a>可信。<a id="a-1P"></a>又闻经说。<a id="a-1Q"></a>一称阿弥陀佛灭八十亿劫生死重罪。<a id="a-1R"></a>则未之信。<a id="a-1S"></a>人难云。<a id="a-1T"></a>何故生大邪见。<a id="a-1U"></a>俱是佛言急须念佛。<a id="a-1V"></a>久则三昧现前。<a id="a-1W"></a>乃于国清寺兜率台上昼夜精勤念佛。<a id="a-1X"></a>忽预辞道俗云。<a id="a-1Y"></a>生西方去。<a id="a-1Z"></a>令亲识为吾设斋终日。<a id="a-1a"></a>于中夜无疾而化。<a id="a-1b"></a>时有金色光明来迎。</p>
  <p data-pb></p>
  <h2 id="a1c">唐京兆禅定寺慧悟传</h2>
  <p id="a1d">慧悟。<a id="a-1e"></a>未详氏族。<a id="a-1f"></a>隐太白山中持诵华严经。<a id="a-1g"></a>服饵松木。<a id="a-1h"></a>忽于一时见一居士。<a id="a-1i"></a>来云。<a id="a-1j"></a>相请居士腾身入空。<a id="a-1k"></a>令悟于衣襟中坐摄以飞行至一道场。<a id="a-1l"></a>见五百异僧翔空而至。<a id="a-1m"></a>悟奄就末行。<a id="a-1n"></a>居士语曰。<a id="a-1o"></a>师受持华严是佛境界。<a id="a-1p"></a>何得于小圣下坐。<a id="a-1q"></a>遂却引于半千人之上。<a id="a-1r"></a>斋讫居士曰。<a id="a-1s"></a>本所斋意在师一人。<a id="a-1t"></a>虽有五百罗汉来食。<a id="a-1u"></a>皆临时相请耳。<a id="a-1v"></a>斋讫遂送还本处。<a id="a-1w"></a>有如梦觉。<a id="a-1x"></a>即高宗永徽年中也。</p>
  <p data-pb></p>
  <h2 id="a1y">唐京兆大慈恩寺明慧传</h2>
  <p id="a1z">明慧。<a id="a-20"></a>不知何许人也。<a id="a-21"></a>简默恭己约志蠲明。<a id="a-22"></a>耐乎寒馁誓求大乘。<a id="a-23"></a>精进之铠介躬。<a id="a-24"></a>睡眠之魔退迹。<a id="a-25"></a>是以初中后夜念诵经行。<a id="a-26"></a>时玄奘三藏在京兆北坊部玉华宫翻大般若经毕。<a id="a-27"></a>麟德元年示灭。<a id="a-28"></a>其夜子时慧旋绕佛堂。<a id="a-29"></a>忽见北方有白虹四道从北亘南横跨东并直势贯慈恩塔院历历分明。<a id="a-2A"></a>慧心怪焉。<a id="a-2B"></a>即自念曰。<a id="a-2C"></a>昔如来灭度。<a id="a-2D"></a>白虹十二道。<a id="a-2E"></a>从西贯于太微。<a id="a-2F"></a>于是有双林之灭。<a id="a-2G"></a>今有此相将非玉华法师有无常事邪。<a id="a-2H"></a>申旦向众述其所见。<a id="a-2I"></a>众咸怪之。<a id="a-2J"></a>至九日凶问至京。<a id="a-2K"></a>正符所见。<a id="a-2L"></a>慧弥增笃励。<a id="a-2M"></a>老而无懈。<a id="a-2N"></a>未知终所。</p>
  <h2 id="a2O">唐太原府崇福寺慧警传</h2>
  <p id="a2P">释慧警。<a id="a-2Q"></a>姓张氏。<a id="a-2R"></a>祁人也。<a id="a-2S"></a>少而聪悟襁褓能言。<a id="a-2T"></a>二亲鞠爱。<a id="a-2U"></a>邻党号为奇童。<a id="a-2V"></a>属新译大云经。<a id="a-2W"></a>经中有悬记女主之文。<a id="a-2X"></a>天后感斯圣莂。<a id="a-2Y"></a>酷重此经。<a id="a-2Z"></a>警方三岁有教其诵通。<a id="a-2a"></a>其含嚼纡郁调致天然也。<a id="a-2b"></a>遂彻九重乃诏讽之。<a id="a-2c"></a>帝大悦抚其顶。<a id="a-2d"></a>敕授紫袈裟一副。<a id="a-2e"></a>后因出家。<a id="a-2f"></a>气貌刚介学处坚固充本寺上座。<a id="a-2g"></a>拯顿颓纲人皆畏惮。<a id="a-2h"></a>或于街陌见二众失仪片招讥丑。<a id="a-2i"></a>必议惩诫断无宽理。<a id="a-2j"></a>后修禅法。<a id="a-2k"></a>虚室生白。<a id="a-2l"></a>终时已八十余龄矣。<a id="a-2m"></a>九子母院有遗影并赐紫衣存焉。</p>
  <h2 id="a2n">唐太原府崇福寺崇政传</h2>
  <p id="a2o">释崇政。<a id="a-2p"></a>侯姓。<a id="a-2q"></a>本府人也。<a id="a-2r"></a>幼龄敏达。<a id="a-2s"></a>固愿出家。<a id="a-2t"></a>诵经通一千余纸。<a id="a-2u"></a>耆宿叹赏谓之为经藏焉。<a id="a-2v"></a>神气沈约仪容整丽。<a id="a-2w"></a>秀眉广目挺志高奇。<a id="a-2x"></a>虽通群籍所精者俱舍论。<a id="a-2y"></a>相国王公缙躬请政宣讲。<a id="a-2z"></a>于时谈丛发秀美曲流音。<a id="a-30"></a>属听无厌。<a id="a-31"></a>虽移辰历晷谓如食顷焉。<a id="a-32"></a>其剖判尤长。<a id="a-33"></a>无得形似矣。<a id="a-34"></a>代宗皇帝下诏。<a id="a-35"></a>征为章信寺大德。<a id="a-36"></a>称疾不赴。<a id="a-37"></a>终于本院。<a id="a-38"></a>春秋五十八云。</p>
  <h2 id="a39">唐太原府崇福寺思睿传</h2>
  <p id="a3A">释思睿。<a id="a-3B"></a>姓王氏。<a id="a-3C"></a>太原人也。<a id="a-3D"></a>夙通禅理复贯律宗。<a id="a-3E"></a>慈悲仁让忤无愠容。<a id="a-3F"></a>睿素婴羸瘵。<a id="a-3G"></a>乃立志法筵。<a id="a-3H"></a>专祈药上恪勤不懈。<a id="a-3I"></a>寻见感征。<a id="a-3J"></a>忽心力勇锐辩犹瓶注。<a id="a-3K"></a>因诵十轮经。<a id="a-3L"></a>日彻数纸。<a id="a-3M"></a>翌日倍之。<a id="a-3N"></a>后又倍之自尔智刃不可当矣。<a id="a-3O"></a>开元中杖锡嵩少问道。<a id="a-3P"></a>时义福禅师禅林密致。<a id="a-3Q"></a>造难其人。<a id="a-3R"></a>一言相入若石投水。<a id="a-3S"></a>既饮甘露。<a id="a-3T"></a>五载而还。<a id="a-3U"></a>趺坐居定日不解膝。<a id="a-3V"></a>远迩击问求其玄理。<a id="a-3W"></a>如堵墙焉。<a id="a-3X"></a>春秋六十六。<a id="a-3Y"></a>卒于所住院。</p>
  <p id="a3Z">系曰。<a id="a-3a"></a>诵经不贵多。<a id="a-3b"></a>要在神解。<a id="a-3c"></a>慧警三岁通大云经。<a id="a-3d"></a>差为奇俊。<a id="a-3e"></a>崇政终通千纸。<a id="a-3f"></a>得力在乎不奉诏赴章信新寺。<a id="a-3g"></a>睿公讽彻十轮。<a id="a-3h"></a>后咨禅道。<a id="a-3i"></a>故经偈云。<a id="a-3j"></a>虽诵千章不如一句者如渡溪杖策到岸必舍焉。</p>
  <p data-pb></p>
  <h2 id="a3k">唐上都青龙寺法朗传</h2>
  <p id="a3l">法朗。<a id="a-3m"></a>姑苏人也。<a id="a-3n"></a>禀质温润约心坚确。<a id="a-3o"></a>诵观音明咒神效屡彰。<a id="a-3p"></a>京阙观光人皆知重。<a id="a-3q"></a>龙朔二年城阳公主有疾沉笃。<a id="a-3r"></a>尚药供治无所不至。<a id="a-3s"></a>公主乃高宗大帝同母妹也。<a id="a-3t"></a>友爱殊厚。<a id="a-3u"></a>降杜如晦子荷。<a id="a-3v"></a>荷死再行薛瓘。<a id="a-3w"></a>既疾绵困有告言。<a id="a-3x"></a>朗能持秘咒理病多瘳。<a id="a-3y"></a>及召朗至。<a id="a-3z"></a>设坛持诵信宿而安。<a id="a-40"></a>赏赉丰渥。<a id="a-41"></a>其钱帛珍宝朗回为对面施。<a id="a-42"></a>公主奏请改寺额曰观音寺以居之。<a id="a-43"></a>此寺本隋灵感寺。<a id="a-44"></a>开皇三年置。<a id="a-45"></a>文帝移都多掘城中陵园冢墓徒葬郊野。<a id="a-46"></a>而置此寺。<a id="a-47"></a>至唐武德四年废。<a id="a-48"></a>至此更题额。<a id="a-49"></a>朗寻终于此寺焉。</p>
  <p data-pb></p>
  <h2 id="a4A">唐河东僧炫传(启芳圆果)</h2>
  <p id="a4B">僧炫。<a id="a-4C"></a>并州人也。<a id="a-4D"></a>本学该通解行相副。<a id="a-4E"></a>年九十六遇道绰禅师着安乐集讲观经。<a id="a-4F"></a>始回心念佛。<a id="a-4G"></a>恐寿将终。<a id="a-4H"></a>日夜礼佛一千拜。<a id="a-4I"></a>念弥陀佛八百万遍。<a id="a-4J"></a>于五年间一心无怠。<a id="a-4K"></a>大渐告弟子曰。<a id="a-4L"></a>阿弥陀佛来授我香衣。<a id="a-4M"></a>观音势至行列在前。<a id="a-4N"></a>化佛遍满虚空。<a id="a-4O"></a>从此西去纯是净土。<a id="a-4P"></a>言讫而终。<a id="a-4Q"></a>时有启芳法师圆果法师。<a id="a-4R"></a>于蓝田县悟真寺一夏结契念阿弥陀佛。<a id="a-4S"></a>共折一杨枝。<a id="a-4T"></a>于观音手中誓曰。<a id="a-4U"></a>若得生佛土者愿七日不萎。<a id="a-4V"></a>至期鲜翠也。<a id="a-4W"></a>又梦在大池内东面有大宝帐。<a id="a-4X"></a>乃飞入其中。<a id="a-4Y"></a>见僧云。<a id="a-4Z"></a>但专念佛并生此也。<a id="a-4a"></a>又见观音垂脚而坐。<a id="a-4b"></a>启芳奉足顶戴见一池莲华。<a id="a-4c"></a>弥陀佛从西而来。<a id="a-4d"></a>芳问佛曰。<a id="a-4e"></a>阎浮众生依经念佛得生此否。<a id="a-4f"></a>佛言。<a id="a-4g"></a>勿疑定生我国也。<a id="a-4h"></a>且见极乐世界平坦如鉴。<a id="a-4i"></a>娑婆世界纯是山川。<a id="a-4j"></a>音乐宝帐直西而去。<a id="a-4k"></a>有一僧名法藏。<a id="a-4l"></a>御一大车来迎。<a id="a-4m"></a>芳见自身坐百宝莲华成等正觉。<a id="a-4n"></a>释迦牟尼佛与文殊赞法华经。<a id="a-4o"></a>复见三道宝阶向西直往。<a id="a-4p"></a>第一道阶上并是白衣。<a id="a-4q"></a>第二阶有道俗相参。<a id="a-4r"></a>第三阶唯有僧也。<a id="a-4s"></a>云皆是念佛人往生矣。<a id="a-4t"></a>芳果二师躬云己见云。</p>
  <h2 id="a4u">唐荆州白马寺玄奘传</h2>
  <p id="a4v">释玄奘。<a id="a-4w"></a>江陵人也。<a id="a-4x"></a>通大小乘学尤明法华正典。<a id="a-4y"></a>别是命家。<a id="a-4z"></a>自五十载中日诵七遍。<a id="a-50"></a>尝因净室焚香感天人来倾听。<a id="a-51"></a>斋讲之时征祥合沓与道俊同被召在京二载。<a id="a-52"></a>景龙三年二月八日。<a id="a-53"></a>孝和帝于林光殿解斋。<a id="a-54"></a>时诸学士同观盛集。<a id="a-55"></a>奘等告乞还乡。<a id="a-56"></a>诏赐御诗。<a id="a-57"></a>诸学士大僚奉和。<a id="a-58"></a>中书令李峤诗云。<a id="a-59"></a>三乘归净域。<a id="a-5A"></a>万骑饯通庄。<a id="a-5B"></a>就日离亭近。<a id="a-5C"></a>弥天别路长。<a id="a-5D"></a>荆南旋杖钵。<a id="a-5E"></a>渭北限津梁。<a id="a-5F"></a>何日纡真果。<a id="a-5G"></a>重来入帝乡中书舍人李又云。<a id="a-5H"></a>初日承归旨。<a id="a-5I"></a>秋风起赠言。<a id="a-5J"></a>汉珠留道味。<a id="a-5K"></a>江璧返真源。<a id="a-5L"></a>地出南关远。<a id="a-5M"></a>天回北斗尊。<a id="a-5N"></a>宁知一柱观。<a id="a-5O"></a>却启四禅门。<a id="a-5P"></a>更有诸公诗送。<a id="a-5Q"></a>此不殚录。<a id="a-5R"></a>奘归终本寺焉。</p>
  <h2 id="a5S">唐成都府灵池县兰若洪正传(守贤)</h2>
  <p id="a5T">释洪正。<a id="a-5U"></a>俗姓常氏。<a id="a-5V"></a>未详何许人也。<a id="a-5W"></a>居于岷蜀间兰若。<a id="a-5X"></a>往因有疾所苦沉绵从复平宁。<a id="a-5Y"></a>发誓恒诵金刚般若经。<a id="a-5Z"></a>日以二十过为准。<a id="a-5a"></a>精持靡旷。<a id="a-5b"></a>时邻僧守贤夜坐见二鬼使。<a id="a-5c"></a>手操文牒私相谓曰。<a id="a-5d"></a>取摄僧洪正。<a id="a-5e"></a>一使曰。<a id="a-5f"></a>为其默念般若。<a id="a-5g"></a>傍有大奇荷护。<a id="a-5h"></a>无计近得。<a id="a-5i"></a>又患责限迟延。<a id="a-5j"></a>今别得计。<a id="a-5k"></a>见有直府东门者。<a id="a-5l"></a>姓常。<a id="a-5m"></a>又与僧同名。<a id="a-5n"></a>复曾为僧来。<a id="a-5o"></a>供尔摄去以塞违殿也。<a id="a-5p"></a>守贤闻之惊异。<a id="a-5q"></a>且志其事。<a id="a-5r"></a>明日密问门子常洪正已死。<a id="a-5s"></a>守贤先持弥陀经。<a id="a-5t"></a>后改业焉。<a id="a-5u"></a>洪正后不测其终。</p>
  <p id="a5v">系曰。<a id="a-5w"></a>宁有同名异实者可互死耶。<a id="a-5x"></a>业不可移此。<a id="a-5y"></a>可移也。<a id="a-5z"></a>与其俗巫画肖己形言可以代衰厄同也。<a id="a-60"></a>通曰。<a id="a-61"></a>琰摩王或是菩萨。<a id="a-62"></a>以同名善者则舍。<a id="a-63"></a>不善者摄之。<a id="a-64"></a>此或是罪霜倏晞正增年寿。<a id="a-65"></a>故得舍旃。<a id="a-66"></a>又其恶器方满。<a id="a-67"></a>复当终期。<a id="a-68"></a>故斯取也。<a id="a-69"></a>苟以互实而取者。<a id="a-6A"></a>行教化焉。<a id="a-6B"></a>舍斯之外非常理所能知也已。</p>
  <p data-pb></p>
  <h2 id="a6C">唐沙门志玄传</h2>
  <p id="a6D">志玄者。<a id="a-6E"></a>河朔人也。<a id="a-6F"></a>攻五天禁咒。<a id="a-6G"></a>身衣枲麻布耳。<a id="a-6H"></a>行历州邑不居城市寺宇。<a id="a-6I"></a>唯宿郊野林薄。<a id="a-6J"></a>玄有意寻访名迹。<a id="a-6K"></a>至绛州夜泊墓林中。<a id="a-6L"></a>其夜月色如昼。<a id="a-6M"></a>见一狐从林下将髑髅置之于首。<a id="a-6N"></a>摇之落者不顾。<a id="a-6O"></a>不落者戴之。<a id="a-6P"></a>更取艿草随叶遮蔽其身。<a id="a-6Q"></a>逡巡成一娇娆女子。<a id="a-6R"></a>浑身服素练立于道左。<a id="a-6S"></a>微闻东北上有鞍马行声。<a id="a-6T"></a>女子哀泣悲不自胜。<a id="a-6U"></a>少选乘马郎遇之。<a id="a-6V"></a>下马问之曰。<a id="a-6W"></a>娘子野外深更号啕何至于此耶。<a id="a-6X"></a>女子掩泪绐之曰。<a id="a-6Y"></a>贱妾家在易水。<a id="a-6Z"></a>前年为父母娉与此土张氏为妇。<a id="a-6a"></a>不幸夫婿去载夭亡。<a id="a-6b"></a>家事沦薄无所依给。<a id="a-6c"></a>二亲堂上岂知妾如此孤苦乎。<a id="a-6d"></a>有一于此痛割心腑。<a id="a-6e"></a>不觉哀而恸矣。<a id="a-6f"></a>妾思归宁。<a id="a-6g"></a>其可得乎。<a id="a-6h"></a>郎君何怪问之。<a id="a-6i"></a>乘马郎曰。<a id="a-6j"></a>将谓娘子哀怨别事。<a id="a-6k"></a>若愿还乡。<a id="a-6l"></a>某是易定军行。<a id="a-6m"></a>为差使回还易水。<a id="a-6n"></a>娘子可乘其粗乘。</p>
  <p data-pb></p>
  <h2 id="a6o">唐凤翔府开元寺元皎传</h2>
  <p id="a6p">元皎。<a id="a-6q"></a>灵武人也。<a id="a-6r"></a>有志操与众。<a id="a-6s"></a>不群。<a id="a-6t"></a>以持明为己务天宝末玄宗幸蜀。<a id="a-6u"></a>肃皇于灵武训兵。<a id="a-6v"></a>计克复京师。<a id="a-6w"></a>为物议攸同。<a id="a-6x"></a>请帝即位。<a id="a-6y"></a>改元至德。<a id="a-6z"></a>及二年返辕指扶风。<a id="a-70"></a>帝素凭释氏。<a id="a-71"></a>择清尚僧首途。<a id="a-72"></a>若祓除然。<a id="a-73"></a>北土西河所推。<a id="a-74"></a>皎应其选。<a id="a-75"></a>召入受敕旨。<a id="a-76"></a>随驾仗内赴京。<a id="a-77"></a>寻敕令皎向前发至于凤翔。<a id="a-78"></a>于开元寺置御药师道场。<a id="a-79"></a>更择三七僧六时行道然灯歌呗赞念持经。<a id="a-7A"></a>无敢言疲。<a id="a-7B"></a>精洁可量也。<a id="a-7C"></a>忽于法会内生一丛李树。<a id="a-7D"></a>有四十九茎具事奏闻。<a id="a-7E"></a>宣内使验实。<a id="a-7F"></a>帝大惊喜曰。<a id="a-7G"></a>此大。<a id="a-7H"></a>瑞应。<a id="a-7I"></a>四月十八日检校御药师道场念诵僧元皎等表贺。<a id="a-7J"></a>答敕曰。<a id="a-7K"></a>瑞李繁滋国之兴兆。<a id="a-7L"></a>生在伽蓝之内。<a id="a-7M"></a>足知觉树之荣。<a id="a-7N"></a>感此殊祥与师同庆。<a id="a-7O"></a>皎之持诵功能通感。<a id="a-7P"></a>率多此类。<a id="a-7Q"></a>加署内供奉焉。</p>
  <p data-pb></p>
  <h2 id="a7R">唐京师千福寺楚金传</h2>
  <p id="a7S">楚金。<a id="a-7T"></a>程氏之子。<a id="a-7U"></a>本广平郡今为京兆之盩厔人也。<a id="a-7V"></a>母高氏夜梦诸佛。<a id="a-7W"></a>因而妊焉。<a id="a-7X"></a>生实法王之子也。<a id="a-7Y"></a>行素颜玉神和气清。<a id="a-7Z"></a>七岁讽法华。<a id="a-7a"></a>十八通其义。<a id="a-7b"></a>三十构塔曰多宝。<a id="a-7c"></a>四十入帝梦于九重。<a id="a-7d"></a>玄宗睹法名下见金字。<a id="a-7e"></a>诘朝使问罔不有孚。<a id="a-7f"></a>于时声腾京辇。<a id="a-7g"></a>遂慕人构塔。<a id="a-7h"></a>累级而成。<a id="a-7i"></a>有同反掌。<a id="a-7j"></a>尝于翠微悟真扪萝灵趾。<a id="a-7k"></a>乃曰。<a id="a-7l"></a>此吾栖遁之所。<a id="a-7m"></a>遂奏两寺各建一塔。<a id="a-7n"></a>咸以多宝为名。<a id="a-7o"></a>此外吟咏妙经六千余遍。<a id="a-7p"></a>宝树之下仿佛见于分身。<a id="a-7q"></a>灵山之中依俙觌于三变。<a id="a-7r"></a>心无所得舌流甘露。<a id="a-7s"></a>瑞鸟金碧栖于手中。<a id="a-7t"></a>天乐清泠奏于空际。<a id="a-7u"></a>凡诸休应皆不有之。<a id="a-7v"></a>乃曰。<a id="a-7w"></a>法象王之法驾。<a id="a-7x"></a>回人主之宸眷。<a id="a-7y"></a>承明三入扬法六宫。<a id="a-7z"></a>后妃长跪于御筵天华分散而不着。<a id="a-80"></a>明皇题额肃宗赐旛。<a id="a-81"></a>岂荣冠于一时。<a id="a-82"></a>亦庶几于佛在也。<a id="a-83"></a>以乾元二年七月七日子时右胁示灭焉。<a id="a-84"></a>薪尽火灭雪颜如在。<a id="a-85"></a>昭乎上生于安养之国矣。<a id="a-86"></a>春秋六十二。<a id="a-87"></a>法腊三十七。<a id="a-88"></a>天子悯焉。<a id="a-89"></a>中使吊焉。<a id="a-8A"></a>敕骠骑大将军朱光晖监护。<a id="a-8B"></a>即以其法葬于城西龙首原法华兰若塔之。<a id="a-8C"></a>初金髫年写法华经。<a id="a-8D"></a>不衣缣缯。<a id="a-8E"></a>寒加艾纳而已。<a id="a-8F"></a>弟子慧空法岸浩然皆随象王之子也。<a id="a-8G"></a>紫阁峰草堂寺飞锡碑文。<a id="a-8H"></a>吴通微书。<a id="a-8I"></a>至</p>
  <p data-pb></p>
  <h2 id="a8J">唐台州涌泉寺怀玉传</h2>
  <p id="a8K">释怀玉。<a id="a-8L"></a>姓高。<a id="a-8M"></a>丹丘人也。<a id="a-8N"></a>执持律法名节峭然。<a id="a-8O"></a>一食长坐蚤虱恣生。<a id="a-8P"></a>唯一布衣行忏悔之法。<a id="a-8Q"></a>课其一日念弥陀佛五万口。<a id="a-8R"></a>通诵弥陀经三十万卷。<a id="a-8S"></a>至天宝元年六月九日。<a id="a-8T"></a>俄见西方圣像。<a id="a-8U"></a>数若恒沙。<a id="a-8V"></a>有一人擎白银台从窗而入。<a id="a-8W"></a>玉云。<a id="a-8X"></a>我合得金台银台却出。<a id="a-8Y"></a>玉倍虔志。<a id="a-8Z"></a>后空声报云。<a id="a-8a"></a>头上已有光晕矣。<a id="a-8b"></a>请跏趺结弥陀佛印。<a id="a-8c"></a>时佛光充室。<a id="a-8d"></a>玉手约人退曰。<a id="a-8e"></a>莫触此光明。<a id="a-8f"></a>至十三日丑时再有白毫光现。<a id="a-8g"></a>圣众满空。<a id="a-8h"></a>玉云。<a id="a-8i"></a>若闻异香我报将尽。<a id="a-8j"></a>弟子慧命问。<a id="a-8k"></a>师今往何刹。<a id="a-8l"></a>玉以偈云。<a id="a-8m"></a>清净皎洁无尘垢。<a id="a-8n"></a>莲华化生为父母。<a id="a-8o"></a>我修道来经十劫。<a id="a-8p"></a>出示阎浮厌众苦。<a id="a-8q"></a>一生苦行超十劫。<a id="a-8r"></a>永离娑婆归净土。<a id="a-8s"></a>玉说偈已香气盈空。<a id="a-8t"></a>海众遍满见阿弥陀佛观音势至身紫金色共御金刚台来迎。<a id="a-8u"></a>玉含笑而终。<a id="a-8v"></a>肉身现在。<a id="a-8w"></a>后有赞云。<a id="a-8x"></a>我师一念登初地。<a id="a-8y"></a>佛国笙歌两度来。<a id="a-8z"></a>唯有门前古槐树。<a id="a-90"></a>枝低只为挂银台。<a id="a-91"></a>一云。<a id="a-92"></a>是台州刺史段怀然诗也。</p>
  <h2 id="a93">唐兖州泰岳大行传</h2>
  <p id="a94">释大行齐州人也。<a id="a-95"></a>后入泰山。<a id="a-96"></a>结草为衣采木而食。<a id="a-97"></a>行法华三昧感普贤现身。<a id="a-98"></a>行自叹曰。<a id="a-99"></a>命且无常必归磨灭。<a id="a-9A"></a>未知来世何处受生。<a id="a-9B"></a>遂入藏内信手探经。<a id="a-9C"></a>乃获西方圣教。<a id="a-9D"></a>遂专心思念阿弥陀佛三七日间。<a id="a-9E"></a>于半夜时忽睹琉璃地。<a id="a-9F"></a>心眼洞明见十方佛。<a id="a-9G"></a>犹如明鉴中像。<a id="a-9H"></a>后时诏行入内宫寝于御殿。<a id="a-9I"></a>敕赐号常精进菩萨。<a id="a-9J"></a>受开国公。<a id="a-9K"></a>乃示微疾右胁而终。<a id="a-9L"></a>葬后开棺见仪貌如生异香芬郁焉。</p>
  <h2 id="a9M">唐洛阳广爱寺亡名传</h2>
  <p id="a9N">释亡名。<a id="a-9O"></a>荣阳人也。<a id="a-9P"></a>居止洛中广爱寺。<a id="a-9Q"></a>以精习毗尼慎防戒法。<a id="a-9R"></a>避其讥丑罕有缺然。<a id="a-9S"></a>上元中东归宁省。<a id="a-9T"></a>路及荣阳道宿于逆旅。<a id="a-9U"></a>方解囊脱屦。<a id="a-9V"></a>欲漉水盥尘。<a id="a-9W"></a>次有僧至。<a id="a-9X"></a>颇见貌刚而率略。<a id="a-9Y"></a>与律师并房安置。<a id="a-9Z"></a>其后到僧谓主人曰。<a id="a-9a"></a>贫道远来疲顿馁乏。<a id="a-9b"></a>主人有美酒酤满罂。<a id="a-9c"></a>粱肉买半肩。<a id="a-9d"></a>物至酬直。<a id="a-9e"></a>无至迟也。<a id="a-9f"></a>主人遽依请办。<a id="a-9g"></a>僧饮啖之都无孑遗。<a id="a-9h"></a>其律师呵之曰。<a id="a-9i"></a>身披法服。<a id="a-9j"></a>对俗士恣行饮啖。<a id="a-9k"></a>不知惭赧。<a id="a-9l"></a>其僧不答。<a id="a-9m"></a>初夜索水盥漱。<a id="a-9n"></a>端身趺坐缓发梵音诵华严经。<a id="a-9o"></a>初举题目。<a id="a-9p"></a>次言如是我闻已下。<a id="a-9q"></a>其僧口角两发金色光。<a id="a-9r"></a>闻者垂泣。<a id="a-9s"></a>见者叹嗟。<a id="a-9t"></a>律师亦生羡慕。<a id="a-9u"></a>窃自念言。<a id="a-9v"></a>彼酒肉僧乃能诵斯大经。<a id="a-9w"></a>比至三更犹闻诵经。<a id="a-9x"></a>声声不绝四帙欲满。<a id="a-9y"></a>口中光明转更增炽。<a id="a-9z"></a>遍于庭宇。<a id="a-A0"></a>透于窗隙照明两房。<a id="a-A1"></a>律师初不知是光而云。<a id="a-A2"></a>彼客何不息灯。<a id="a-A3"></a>损主人油烬。<a id="a-A4"></a>律师因起如厕。<a id="a-A5"></a>方窥见金色光明自僧之口两角而出。<a id="a-A6"></a>诵至五帙已上。<a id="a-A7"></a>其光渐收却入僧口。<a id="a-A8"></a>夜将五更诵终六帙。<a id="a-A9"></a>僧乃却卧须臾天明。<a id="a-AA"></a>律师涕泣而来五体投地求哀。<a id="a-AB"></a>忏过轻谤贤圣之罪。<a id="a-AC"></a>律师喜遇异人。<a id="a-AD"></a>后加勤苦。<a id="a-AE"></a>卒成高名莫知终地。</p>
  <h2 id="aAF">唐成都府雄俊传</h2>
  <p id="aAG">释雄俊。<a id="a-AH"></a>俗姓周。<a id="a-AI"></a>成都人也。<a id="a-AJ"></a>善讲说无戒行。<a id="a-AK"></a>所受檀信非法而用且多狡诈唯事疏狂。<a id="a-AL"></a>又经反初服入军垒。<a id="a-AM"></a>而因逃难还入缁行。<a id="a-AN"></a>大历中暴亡入冥。<a id="a-AO"></a>见王者诃责毕引入狱去。<a id="a-AP"></a>俊抗声大呼曰。<a id="a-AQ"></a>雄俊傥入地狱三世诸佛即成妄语矣。<a id="a-AR"></a>曾读观经。<a id="a-AS"></a>下品下生者造五逆罪临终十念尚得往生。<a id="a-AT"></a>俊虽造罪不犯五逆。<a id="a-AU"></a>若论念佛莫知其数。<a id="a-AV"></a>佛语若有可信。<a id="a-AW"></a>暴死却合得回。<a id="a-AX"></a>与雄俊传语云。<a id="a-AY"></a>若见城中道俗告之。<a id="a-AZ"></a>我已得往生西方。<a id="a-Aa"></a>言毕承宝台直西而去。</p>
  <p id="aAb">系曰。<a id="a-Ac"></a>一念忆识自身称佛名不少。<a id="a-Ad"></a>垂入狱而还返者。<a id="a-Ae"></a>以强善心而转弱恶故。<a id="a-Af"></a>是故行人须知口诵莫如心持。<a id="a-Ag"></a>往生浅力当如是学也。<a id="a-Ah"></a>俊语流出民间。<a id="a-Ai"></a>必死者重苏传此语也。</p>
  <p data-pb></p>
  <h2 id="aAj">唐吉州龙兴寺三刀法师传</h2>
  <p id="aAk">三刀法师者。<a id="a-Al"></a>本姓曹。<a id="a-Am"></a>庐陵人也。<a id="a-An"></a>天然之性嗜于蔬食。<a id="a-Ao"></a>羁贯成童志愿出家。<a id="a-Ap"></a>于时自江以西从安史之乱。<a id="a-Aq"></a>南方不宁多事土扶。<a id="a-Ar"></a>故强兼弱兵革未休。<a id="a-As"></a>大历七年十一月广州吕大夫被翻城。<a id="a-At"></a>奉洪州路嗣恭。<a id="a-Au"></a>牒吉州刺史刘宁征兵三千人。<a id="a-Av"></a>同收番禺。<a id="a-Aw"></a>法师旧名伯连。<a id="a-Ax"></a>其为人也强渥而貌恶。<a id="a-Ay"></a>且心循良恒持诵金刚经。<a id="a-Az"></a>以筒盛经佩之于身。<a id="a-B0"></a>誓不婚娶。<a id="a-B1"></a>然不扬此善于他。<a id="a-B2"></a>惟密行愈至。<a id="a-B3"></a>无何被括为军。<a id="a-B4"></a>呈阅之时又选充行营小将。<a id="a-B5"></a>非其所好。<a id="a-B6"></a>遂亡命焉。<a id="a-B7"></a>时征兵颇急牒诸处要害捕逐。<a id="a-B8"></a>于本州洋口擒送刘宁。<a id="a-B9"></a>令于朱木桥处死。<a id="a-BA"></a>三下刃俱折。<a id="a-BB"></a>刘怪问之。<a id="a-BC"></a>遂言。<a id="a-BD"></a>素志舍家恒持经法。<a id="a-BE"></a>如斯怯懦恐衄军威。<a id="a-BF"></a>是以亡耳。<a id="a-BG"></a>问经何在。<a id="a-BH"></a>曰被获时遗坠。<a id="a-BI"></a>遂令搜取果数百步外得之。<a id="a-BJ"></a>竹筒有刃痕而几绝。<a id="a-BK"></a>刘拱手称叹久之。<a id="a-BL"></a>乃纵其为僧。<a id="a-BM"></a>奏闻。<a id="a-BN"></a>敕下本道号三刀法师。<a id="a-BO"></a>配本郡龙兴寺。<a id="a-BP"></a>后加精进卒于住所。</p>
  <p data-pb></p>
  <h2 id="aBQ">唐湖州法华寺大光传</h2>
  <p id="aBR">释大光。<a id="a-BS"></a>俗姓唐氏。<a id="a-BT"></a>生于邑之安吉也。<a id="a-BU"></a>母梅氏寄孕而梦协灵祥。<a id="a-BV"></a>在娠乃恶荤臭焉。<a id="a-BW"></a>既诞能言。<a id="a-BX"></a>不为戏弄。<a id="a-BY"></a>未龀之岁思求佛乘矣。<a id="a-BZ"></a>愿念法华三月通贯。<a id="a-Ba"></a>经声一发顽鄙革心。<a id="a-Bb"></a>及遂出家而寻登戒。<a id="a-Bc"></a>西游京邑。<a id="a-Bd"></a>朝见肃宗帝召对禁中。<a id="a-Be"></a>拱而叹曰。<a id="a-Bf"></a>昔梦吴僧口持大乘五光随发。<a id="a-Bg"></a>音容宛若适朕愿兮。<a id="a-Bh"></a>因赐名大光。<a id="a-Bi"></a>属帝降诞节斋于定国寺。<a id="a-Bj"></a>因赐墨诏。<a id="a-Bk"></a>许天下名寺意往者住持。<a id="a-Bl"></a>令中官赵温送于千福寺住持经道场。<a id="a-Bm"></a>其诵经作吴音。<a id="a-Bn"></a>辽辽通于圣听。<a id="a-Bo"></a>帝甚异其事。<a id="a-Bp"></a>令中官而宣谕焉。<a id="a-Bq"></a>后居蓝田精舍。<a id="a-Br"></a>先期而寺僧梦天童来降曰。<a id="a-Bs"></a>大光经声通于有顶。<a id="a-Bt"></a>光一日宴坐自见神手从天而下抚其心。<a id="a-Bu"></a>乃忆先达抱玉大师尝志斯言。<a id="a-Bv"></a>令高其法音当有神之辅翼。<a id="a-Bw"></a>又别夕梦神僧乳见于心命光口吮。<a id="a-Bx"></a>自尔功力显畅形神不劳。<a id="a-By"></a>又寻山探幽偶坠穷谷。<a id="a-Bz"></a>龙泉莫测沦溺其间。<a id="a-C0"></a>心灵了然都无惑乱。<a id="a-C1"></a>因思本经多宝塔。<a id="a-C2"></a>为诚愿持此支品十万遍。<a id="a-C3"></a>恍然奋身脱泉。<a id="a-C4"></a>若有神捧焉。<a id="a-C5"></a>后诏住资圣等。<a id="a-C6"></a>此寺赵国公长孙无忌宅。<a id="a-C7"></a>龙朔二年为文德皇后追福造。<a id="a-C8"></a>长安七年遭火荡尽。<a id="a-C9"></a>唯于灰中得数部经。<a id="a-CA"></a>不损一字。<a id="a-CB"></a>以事奏闻。<a id="a-CC"></a>百姓舍施。<a id="a-CD"></a>数日之间已盈钜万。<a id="a-CE"></a>遂再造其寺。<a id="a-CF"></a>光览此经倍加精进。<a id="a-CG"></a>后以偏感有亲在吴未答慈力。<a id="a-CH"></a>表乞归省养。<a id="a-CI"></a>诏旨未允。<a id="a-CJ"></a>遂生有妄之疾。<a id="a-CK"></a>策蹇强力将投于渊。<a id="a-CL"></a>驴伏不前群乌拂顶。<a id="a-CM"></a>心既晓觉疾亦随瘳。<a id="a-CN"></a>乃以经顶荷行道。<a id="a-CO"></a>忽有诏许还。<a id="a-CP"></a>既止乌程构营宝塔。<a id="a-CQ"></a>日持华偈成报往愿焉。<a id="a-CR"></a>永泰元年浙西廉使韦元甫表请。<a id="a-CS"></a>光为六郡别敕道场持念之首。<a id="a-CT"></a>大历癸丑岁颜鲁公真卿领郡。<a id="a-CU"></a>相国李绅父为乌程宰。<a id="a-CV"></a>绅未期岁。<a id="a-CW"></a>乳病暴作而不啼。<a id="a-CX"></a>不鉴者七辰。<a id="a-CY"></a>召光至命乳母洗涤焚香。<a id="a-CZ"></a>乃朗讽经分别功德品。<a id="a-Ca"></a>遂超席而坐拱手开眸。<a id="a-Cb"></a>光授饮杯水令强乳哺之。<a id="a-Cc"></a>疾乃徐愈。<a id="a-Cd"></a>光笑而谓曰。<a id="a-Ce"></a>汝何愿返之遄速乎。<a id="a-Cf"></a>因以光名易绅小字。<a id="a-Cg"></a>贞元中绅重游霅上。<a id="a-Ch"></a>泊舟之次。<a id="a-Ci"></a>光早迟伫于溪侧而笑言。<a id="a-Cj"></a>戏抚之若稚孺焉。<a id="a-Ck"></a>后绅刺于吴兴饮醉于馆。<a id="a-Cl"></a>光引宿于道场。<a id="a-Cm"></a>夜分将醒白光满室朗然若昼。<a id="a-Cn"></a>往觇光公宴坐梵音方作。<a id="a-Co"></a>光起面门如开毫相。<a id="a-Cp"></a>经音向息光色随敛。<a id="a-Cq"></a>绅归京相辞。<a id="a-Cr"></a>光曰。<a id="a-Cs"></a>汝得径山之言。<a id="a-Ct"></a>吾则无以为谕。<a id="a-Cu"></a>行矣自爱。<a id="a-Cv"></a>去留有时。<a id="a-Cw"></a>他日位处庙堂。<a id="a-Cx"></a>以教法为外护乎。<a id="a-Cy"></a>永贞元年十二月黑月既夕示灭于持经道场。<a id="a-Cz"></a>兽嗥鸟坠。<a id="a-D0"></a>山木惊振。<a id="a-D1"></a>异香芬馥信宿不消。<a id="a-D2"></a>刺史颜防深怆悼之。<a id="a-D3"></a>光一纳四十岁无浣濯。<a id="a-D4"></a>而戒香郁然。<a id="a-D5"></a>一饭七十载。<a id="a-D6"></a>征验绝多。<a id="a-D7"></a>故相李公绅。<a id="a-D8"></a>素于空门寡信颇规僧过。<a id="a-D9"></a>而敦重光公。<a id="a-DA"></a>自着碑题云墨诏持经大德神异碑铭布衣杨夔书云。</p>
  <h2 id="aDB">唐荆州天崇寺智灯传</h2>
  <p id="aDC">释智灯。<a id="a-DD"></a>不知何许人也。<a id="a-DE"></a>矜庄己行严厉时中。<a id="a-DF"></a>守护戒科恒持金刚般若。<a id="a-DG"></a>勤不知倦。<a id="a-DH"></a>贞元中遇疾而死。<a id="a-DI"></a>弟子启手犹热。<a id="a-DJ"></a>不即入木。<a id="a-DK"></a>经七日还苏云。<a id="a-DL"></a>初见冥中若王者。<a id="a-DM"></a>以念经故合掌降阶。<a id="a-DN"></a>因问讯曰。<a id="a-DO"></a>更容上人十年在世。<a id="a-DP"></a>勉出生死。<a id="a-DQ"></a>因问人间众僧中后食薏苡仁为药食。<a id="a-DR"></a>还是已否。<a id="a-DS"></a>曰此大违本教。<a id="a-DT"></a>灯报云。<a id="a-DU"></a>律中有正非正开遮之条如何。<a id="a-DV"></a>王曰。<a id="a-DW"></a>此乃后人加之非佛意也。<a id="a-DX"></a>远近闻之。<a id="a-DY"></a>渚宫僧至有中后无有饮水者。</p>
  <p id="aDZ">系曰。<a id="a-Da"></a>小乘尚开食五净物。<a id="a-Db"></a>薏苡非五谷正食也。<a id="a-Dc"></a>疑其冥官因机垂诫嫌。<a id="a-Dd"></a>于时比丘太慢戒法。<a id="a-De"></a>故此严警开制。<a id="a-Df"></a>实诸佛常法也。<a id="a-Dg"></a>非后人之加酿焉。</p>
 </body>
</html>