<!doctype html>
<html id="z3IBWTY1KE" data-ver="853">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第三十</h1>
  <h2 id="a2">杂科声德篇第十之二(正传十九人附见六人)</h2>
  <h2 id="a3">唐上都大安国寺好直传</h2>
  <p id="a4">释好直。<a id="a-5"></a>俗姓丁氏。<a id="a-6"></a>会稽诸暨人也。<a id="a-7"></a>幼不喜俗事。<a id="a-8"></a>酒肉荤茹天然不食因投杭坞山藏师落发。<a id="a-9"></a>元和初受具于杭之天竺寺。<a id="a-A"></a>凡百经律论疏钞嗜其腴润。<a id="a-B"></a>一旦芒屩策杖。<a id="a-C"></a>诣洪州禅门洞达心要。<a id="a-D"></a>虚往实归。<a id="a-E"></a>却于本郡大庆寺。<a id="a-F"></a>求益者提训凡二十余载。<a id="a-G"></a>为江左名僧。<a id="a-H"></a>见儒士能青眼。<a id="a-I"></a>故名辈多与之游。<a id="a-J"></a>往往戏为诗句辞皆错愕。<a id="a-K"></a>凡从事廉问护戎於越。<a id="a-L"></a>入境籍声实而造其户。<a id="a-M"></a>不独能诱。<a id="a-N"></a>亦善与人交者。<a id="a-O"></a>大和中游五台。<a id="a-P"></a>路出京邑。<a id="a-Q"></a>一夕而去。<a id="a-R"></a>前护戎郄志荣宋常春二内侍。<a id="a-S"></a>尤味其道。<a id="a-T"></a>孜孜远招。<a id="a-U"></a>开成初再至京国。<a id="a-V"></a>二贵人同力唱和。<a id="a-W"></a>牵裓虐留致安国寺大方丈以居之。<a id="a-X"></a>王畿龙象莫不钦重。<a id="a-Y"></a>无何召入为供奉大德。<a id="a-Z"></a>非所好也。<a id="a-a"></a>徇俗受之。<a id="a-b"></a>然归欤之叹未尝少弃。<a id="a-c"></a>四年十月二十五日。<a id="a-d"></a>嘱累弟子讫奄然而寂。<a id="a-e"></a>春秋五十六。<a id="a-f"></a>夏三十二。<a id="a-g"></a>郄宋二家率财权瘗于[滻-文+(立-一)]水东。<a id="a-h"></a>人皆悲之。<a id="a-i"></a>门人鉴诸后归葬于崇山之南华严寺起塔。<a id="a-j"></a>会昌四年起居舍人韦绚为碑纪代焉。</p>
  <p data-pb></p>
  <h2 id="ak">唐天台山禅林寺广修传(高闲)</h2>
  <p id="al">广修。<a id="a-m"></a>俗姓留氏。<a id="a-n"></a>东阳下昆人也。<a id="a-o"></a>淑质贞亮早预邃师之门。<a id="a-p"></a>研穷教迹学者云拥。<a id="a-q"></a>日诵法华维摩金光明梵网四分戒本。<a id="a-r"></a>六时行道弗休弥年更笃。<a id="a-s"></a>每一岁行忏法七七日。<a id="a-t"></a>则第四随自意三昧也。<a id="a-u"></a>开成三年日本国僧圆载来躬请法。<a id="a-v"></a>台州刺史韦珩。<a id="a-w"></a>谓讲止观于郡斋。<a id="a-x"></a>以会昌三年癸亥岁二月十六日。<a id="a-y"></a>终于禅林本寺。<a id="a-z"></a>俗寿七十三。<a id="a-10"></a>法腊五十二。<a id="a-11"></a>迁神于金地道场。<a id="a-12"></a>法付门人物外焉。<a id="a-13"></a>咸通七年门人良汶发坟火葬。<a id="a-14"></a>淘收舍利一千余粒。<a id="a-15"></a>重塔缄藏焉。<a id="a-16"></a>又湖州开元寺释高闲。<a id="a-17"></a>本乌程人也。<a id="a-18"></a>髫年卓跞范露异才。<a id="a-19"></a>受法已还有邻坚志。<a id="a-1A"></a>苦学劳形未尝少惰。<a id="a-1B"></a>后入长安于荐福西明等寺隶习经律。<a id="a-1C"></a>克精讲贯。<a id="a-1D"></a>宣宗重兴佛法。<a id="a-1E"></a>召入对御前草圣遂赐紫衣。<a id="a-1F"></a>仍预临洗忏戒坛。<a id="a-1G"></a>号十望大德。<a id="a-1H"></a>性情节操矗然难屈。<a id="a-1I"></a>老思归乡。<a id="a-1J"></a>终于本寺。<a id="a-1K"></a>弟子鉴宗敕署无上大师。<a id="a-1L"></a>亦得闲之笔法。<a id="a-1M"></a>闲常好将霅川白纻书真草之踪。<a id="a-1N"></a>与人为学法焉。</p>
  <p data-pb></p>
  <h2 id="a1O">唐高丽国元表传(全清)</h2>
  <p id="a1P">释元表。<a id="a-1Q"></a>本三韩人也。<a id="a-1R"></a>天宝中来游华土。<a id="a-1S"></a>仍往西域瞻礼圣迹。<a id="a-1T"></a>遇心王菩萨指示支提山灵府。<a id="a-1U"></a>遂负华严经八十卷。<a id="a-1V"></a>寻访霍童礼天冠菩萨。<a id="a-1W"></a>至支提石室而宅焉。<a id="a-1X"></a>先是此山不容人居。<a id="a-1Y"></a>居之必多霆震猛兽毒虫。<a id="a-1Z"></a>不然鬼魅惑乱于人。<a id="a-1a"></a>曾有未得道僧。<a id="a-1b"></a>辄居一宿为山神驱斥。<a id="a-1c"></a>明旦止见身投山下数里间。<a id="a-1d"></a>表赍经栖泊涧饮木食。<a id="a-1e"></a>后不知出处之踪矣。<a id="a-1f"></a>于时属会昌搜毁。<a id="a-1g"></a>表将经。<a id="a-1h"></a>以华榈木函盛深藏石室中。<a id="a-1i"></a>殆宣宗大中元年丙寅。<a id="a-1j"></a>保福慧评禅师素闻往事。<a id="a-1k"></a>躬率信士迎出甘露都尉院。<a id="a-1l"></a>其纸墨如新缮写。<a id="a-1m"></a>今贮在福州僧寺焉。<a id="a-1n"></a>又会稽释全清。<a id="a-1o"></a>越人也。<a id="a-1p"></a>耰耘戒地芬然杜若。<a id="a-1q"></a>于密藏禁咒法也能劾鬼神。<a id="a-1r"></a>时有市侩王家之妇患邪气。<a id="a-1s"></a>言语狂倒或啼或笑。<a id="a-1t"></a>如是数岁。<a id="a-1u"></a>召清治之。<a id="a-1v"></a>乃缚草人长尺余。<a id="a-1w"></a>衣以五彩置之于坛。<a id="a-1x"></a>咒禁之良久。<a id="a-1y"></a>妇言乞命。<a id="a-1z"></a>遂志之曰。<a id="a-20"></a>顷岁春日于禹祠前相附耳。<a id="a-21"></a>如师不见杀即放之远去。<a id="a-22"></a>清乃取一[培-土+缶]以鞭驱刍灵入其中。<a id="a-23"></a>而呦呦有声。<a id="a-24"></a>缄器口以六乙泥朱书符印之瘗于桑林之下。<a id="a-25"></a>戒家人无动之。<a id="a-26"></a>妇人病差。<a id="a-27"></a>经五载后值刘汉宏与董昌隔江相持越城陷人。<a id="a-28"></a>谓此为窖藏掘打[培-土+缶]破见一鸦闯然飞出。<a id="a-29"></a>立于桑杪而作人语曰。<a id="a-2A"></a>今得日光矣。<a id="a-2B"></a>时清公已卒也。</p>
  <h2 id="a2C">唐镇州龙兴寺头陀传</h2>
  <p id="a2D">释头陀。<a id="a-2E"></a>本下野磨家之子。<a id="a-2F"></a>然其器度温润若长者之规。<a id="a-2G"></a>厥父课令其守磨夜深悯驴牛之困惫。<a id="a-2H"></a>自己代之。<a id="a-2I"></a>放其畜啮草饮水。<a id="a-2J"></a>歇卧者父母知之为其罢业。<a id="a-2K"></a>儿亦乞出家。<a id="a-2L"></a>遂落发受具持无嗔怒。<a id="a-2M"></a>唯收拾粪扫物为衣。<a id="a-2N"></a>可重数斤。<a id="a-2O"></a>卧具三十年未尝更易。<a id="a-2P"></a>苦节之行无有伦比。<a id="a-2Q"></a>真定之民重之。<a id="a-2R"></a>而不受人供施。<a id="a-2S"></a>号抖擞上人焉。</p>
  <p id="a2T">系曰。<a id="a-2U"></a>粪扫衣者。<a id="a-2V"></a>四圣种之一也。<a id="a-2W"></a>凡修炼者必愿成此行。<a id="a-2X"></a>奈何少堪任之。<a id="a-2Y"></a>其胜之者。<a id="a-2Z"></a>勇猛堪能之人也。</p>
  <p data-pb></p>
  <h2 id="a2a">唐南岳山全玼传</h2>
  <p id="a2b">释全玼。<a id="a-2c"></a>本余杭人也。<a id="a-2d"></a>入径山礼法济大师求剃染。<a id="a-2e"></a>禀质强渥且耐饥寒。<a id="a-2f"></a>诸所参寻略得周遍。<a id="a-2g"></a>乃隐衡岳中立草庵木食涧饮。<a id="a-2h"></a>结软草为衣。<a id="a-2i"></a>伏腊不易。<a id="a-2j"></a>有赠玼诗云。<a id="a-2k"></a>窠居过后更何人。<a id="a-2l"></a>传得如来法印真。<a id="a-2m"></a>昨日祝融峰下见。<a id="a-2n"></a>草衣便是雪山身。<a id="a-2o"></a>此太常孙渥旧相南迁有作。<a id="a-2p"></a>事详南岳高僧传云。</p>
  <p id="a2q">系曰。<a id="a-2r"></a>草衣在南岳炎方壮年。<a id="a-2s"></a>即可未知。<a id="a-2t"></a>衰老徙居幽朔。<a id="a-2u"></a>耐否。<a id="a-2v"></a>如能则上上根胜士也。</p>
  <p data-pb></p>
  <h2 id="a2w">唐越州明心院慧沐传</h2>
  <p id="a2x">慧沐。<a id="a-2y"></a>俗姓祝氏。<a id="a-2z"></a>即世暨阳人也。<a id="a-30"></a>代为著姓。<a id="a-31"></a>沐幼冲之岁家法严明。<a id="a-32"></a>训授儒经郁成造秀。<a id="a-33"></a>将随计吏谒觉智寺契真禅师。<a id="a-34"></a>即谥大观者是也。<a id="a-35"></a>因以微讽。<a id="a-36"></a>沐由兹开悟。<a id="a-37"></a>明年剃度。<a id="a-38"></a>乃诣洪井。<a id="a-39"></a>礼观音禅师顿了心契。<a id="a-3A"></a>咸通七载还归故乡。<a id="a-3B"></a>邑宰韦公乃率信心者造栖真院。<a id="a-3C"></a>四方禅客无远不届。<a id="a-3D"></a>廉使裴延鲁召沐。<a id="a-3E"></a>因营鉴水坊精舍成还以坊为题牓。<a id="a-3F"></a>既而居之安而能迁。<a id="a-3G"></a>允明州掾齐肇请住玉笥峰。<a id="a-3H"></a>未久而卒。<a id="a-3I"></a>寿八十八。<a id="a-3J"></a>腊四十五。<a id="a-3K"></a>则。<a id="a-3L"></a>乾宁五年七月三日也。</p>
  <p data-pb></p>
  <h2 id="a3M">唐幽州南瓦窑亡名传(祝融峰禅者)</h2>
  <p id="a3N">亡名。<a id="a-3O"></a>履行尤峻独居燕城南窑窖间。<a id="a-3P"></a>天祐中幽蓟不稔道殍相望。<a id="a-3Q"></a>因分卫回闻车辙中呱呱之声。<a id="a-3R"></a>悯而收归。<a id="a-3S"></a>乃饥民所弃女子也。<a id="a-3T"></a>以求牛乳哺之。<a id="a-3U"></a>当七八岁引于城中。<a id="a-3V"></a>求色帛以衣之。<a id="a-3W"></a>及笄年也容色艳丽。<a id="a-3X"></a>殆非凡俗。<a id="a-3Y"></a>或讥呵者僧终无渝志。<a id="a-3Z"></a>适遇燕帅刘仁恭从禽逐兔。<a id="a-3a"></a>直入僧</p>
  <p data-pb></p>
  <h2 id="a3b">唐洪州开元寺栖隐传(宝安)</h2>
  <p id="a3c">栖隐。<a id="a-3d"></a>字巨征。<a id="a-3e"></a>姓徐氏。<a id="a-3f"></a>少而端厉神解天然。<a id="a-3g"></a>佩觿之岁酷好出尘。<a id="a-3h"></a>父母不可坏其意。<a id="a-3i"></a>削[髟/采]之后纳法已还。<a id="a-3j"></a>其间服勤于学深入毗尼壶奥焉。<a id="a-3k"></a>又于风雅之情非雕刻而得成自天姿。<a id="a-3l"></a>广明中避巢寇入庐山折桂峰。<a id="a-3m"></a>实嘉遁也。<a id="a-3n"></a>然多于华朝月夕晚照高秋练句成联。<a id="a-3o"></a>合篇为集。<a id="a-3p"></a>往往酋健浏亮散在人口。<a id="a-3q"></a>身拥零破麻纳。<a id="a-3r"></a>不识者谓之山叟野人殊无能者。<a id="a-3s"></a>得归宗禅旨。<a id="a-3t"></a>与同举扬。<a id="a-3u"></a>且无吝法。<a id="a-3v"></a>平常与贯休处默修睦为诗道之游。<a id="a-3w"></a>沈颜曹松张凝陈昌符皆处士也。<a id="a-3x"></a>为唱詶之友。<a id="a-3y"></a>隐为群士响臻淡然若水。<a id="a-3z"></a>后寇盗稍平。<a id="a-40"></a>入荆楚登祝融踪迹啸傲。<a id="a-41"></a>光化三年游番禺。<a id="a-42"></a>受知于太尉徐彦若。<a id="a-43"></a>同光二年于洪井钜鹿魏仲甫邂逅。<a id="a-44"></a>以文道相善。<a id="a-45"></a>后唐天成中卒。<a id="a-46"></a>诗弟子应之携隐之诗计百许首。<a id="a-47"></a>投仲甫为集序。<a id="a-48"></a>今所行者号桂峰集是也。<a id="a-49"></a>次嘉禾灵光寺释宝安。<a id="a-4A"></a>俗姓夏。<a id="a-4B"></a>姑苏常熟人也。<a id="a-4C"></a>风神爽拔性行淑均。<a id="a-4D"></a>壮年家务所婴。<a id="a-4E"></a>誓思脱屣。<a id="a-4F"></a>及进具之后。<a id="a-4G"></a>专习定门洞达真诀。<a id="a-4H"></a>而不衣丝缕惟专分卫。<a id="a-4I"></a>寝则刍靺。<a id="a-4J"></a>安昔游五台嗟南人之不识。<a id="a-4K"></a>遂率道俗同模筑五台之制于灵光寺。<a id="a-4L"></a>今且存焉。<a id="a-4M"></a>事毕无疾而终。<a id="a-4N"></a>受生一百有十八岁。<a id="a-4O"></a>法腊七十八。<a id="a-4P"></a>由身不坏。<a id="a-4Q"></a>门徒布漆之别院供养。<a id="a-4R"></a>至会昌毁寺遂焚之。</p>
  <p data-pb></p>
  <h2 id="a4S">唐河东悬瓮寺金和尚传</h2>
  <p id="a4T">金和尚者。<a id="a-4U"></a>姓王氏。<a id="a-4V"></a>西河平遥人也。<a id="a-4W"></a>所生之地猪坑村。<a id="a-4X"></a>幼而魁岸为人鲁质。<a id="a-4Y"></a>所作诡异与平人不类。<a id="a-4Z"></a>于嵩岩山出家。<a id="a-4a"></a>其后身裁一丈腰阔一围。<a id="a-4b"></a>言事多奇差。<a id="a-4c"></a>终后如在。<a id="a-4d"></a>乡人供祭之乞愿。<a id="a-4e"></a>皆遂人意。<a id="a-4f"></a>西河至稽胡皆郑重焉。</p>
  <p data-pb></p>
  <h2 id="a4g">梁四明山无作传</h2>
  <p id="a4h">无作。<a id="a-4i"></a>字不用。<a id="a-4j"></a>姓司马氏。<a id="a-4k"></a>姑苏人也。<a id="a-4l"></a>父陈宛丘县尉。<a id="a-4m"></a>母戴氏。<a id="a-4n"></a>始妊时梦异沙门称姓徐住持流水寺欲寄此安居。<a id="a-4o"></a>言讫跏趺而坐。<a id="a-4p"></a>其父同夜梦于盘中书一字甚称心。<a id="a-4q"></a>自言可以进上天子。<a id="a-4r"></a>至明各说所梦。<a id="a-4s"></a>母曰。<a id="a-4t"></a>意其腹中必沙门也。<a id="a-4u"></a>矢之曰。<a id="a-4v"></a>如生儿放于流水寺出家。<a id="a-4w"></a>及生果岐嶷可爱。<a id="a-4x"></a>且恶荤膻之气。<a id="a-4y"></a>年迨四岁母自教诵习。<a id="a-4z"></a>利金易砺记忆无遗。<a id="a-50"></a>厥父欲其应童子举业。<a id="a-51"></a>渐见风范和润。<a id="a-52"></a>且恒有出尘之意。<a id="a-53"></a>俄尔父偷窥姚氏之女且美容仪。<a id="a-54"></a>酷欲取之。<a id="a-55"></a>母切忌之。<a id="a-56"></a>因曰或舍是子出家宽汝所取。<a id="a-57"></a>父乃许之。<a id="a-58"></a>送入流水寺中。<a id="a-59"></a>才及月余姚民仳离。<a id="a-5A"></a>时谓此女是善知识。<a id="a-5B"></a>为作之出家增上缘矣。<a id="a-5C"></a>年二十受具足法。<a id="a-5D"></a>相次讲通删补律钞。<a id="a-5E"></a>法华上生等经百法论。<a id="a-5F"></a>一性五性宗教励精寻究。<a id="a-5G"></a>孔老书篇无不猎涉。<a id="a-5H"></a>后参其玄学于雪峰存禅师。<a id="a-5I"></a>深入堂奥。<a id="a-5J"></a>至庐陵三顾山。<a id="a-5K"></a>檀越造云亭院。<a id="a-5L"></a>豫章创南平院请作住持。<a id="a-5M"></a>皆拂衣而去。<a id="a-5N"></a>前进士唐禀。<a id="a-5O"></a>作藏经碑。<a id="a-5P"></a>述作公避请之由。<a id="a-5Q"></a>居洪井十载。<a id="a-5R"></a>且未识洪师钟氏之面。<a id="a-5S"></a>乃游会稽四明。<a id="a-5T"></a>因有终焉之志。<a id="a-5U"></a>吴越武肃王钱氏。<a id="a-5V"></a>仰重召略出四明。<a id="a-5W"></a>因便归山。<a id="a-5X"></a>盖谢病也。<a id="a-5Y"></a>有诗杼意呈王。<a id="a-5Z"></a>王亦不留。<a id="a-5a"></a>诗云。<a id="a-5b"></a>云鹤性孤单。<a id="a-5c"></a>争堪名利关。</p>
  <p data-pb></p>
  <h2 id="a5d">梁成都府东禅院贯休传(处默昙域)</h2>
  <p id="a5e">贯休。<a id="a-5f"></a>字德隐。<a id="a-5g"></a>俗姓姜氏。<a id="a-5h"></a>金华兰溪登高人也。<a id="a-5i"></a>七岁父母雅爱之。<a id="a-5j"></a>投本县和安寺圆贞禅师。<a id="a-5k"></a>出家为童侍。<a id="a-5l"></a>日诵法华经一千字。<a id="a-5m"></a>耳所暂闻不忘于心。<a id="a-5n"></a>与处默同削染。<a id="a-5o"></a>邻院而居。<a id="a-5p"></a>每隔篱论诗互吟寻偶对。<a id="a-5q"></a>僧有见之皆惊异焉。<a id="a-5r"></a>受具之后诗名耸动于时。<a id="a-5s"></a>乃往豫章传法华经起信论。<a id="a-5t"></a>皆精奥义讲训且勤。<a id="a-5u"></a>本郡太守王慥弥相笃重。<a id="a-5v"></a>次太守蒋瑰开洗忏戒坛。<a id="a-5w"></a>命休为监坛焉。<a id="a-5x"></a>乾宁初赍志谒吴越武肃王钱氏。<a id="a-5y"></a>因献诗五章。<a id="a-5z"></a>章八句。<a id="a-60"></a>甚惬旨遗赠亦丰。<a id="a-61"></a>王立去伪功。<a id="a-62"></a>朝廷旌为功臣。<a id="a-63"></a>乃别树堂立碑记同力平越将校姓名。<a id="a-64"></a>遂刊休诗于碑阴。<a id="a-65"></a>见重如此。<a id="a-66"></a>休善小笔得六法。<a id="a-67"></a>长于水墨形似之状可观。<a id="a-68"></a>受众安桥强氏药肆请。<a id="a-69"></a>出罗汉一堂云。<a id="a-6A"></a>每画一尊必祈梦得应真貌。<a id="a-6B"></a>方成之。<a id="a-6C"></a>与常体不同。<a id="a-6D"></a>自此游黟歙与唐安寺兰阇梨道合。<a id="a-6E"></a>后思登南岳。<a id="a-6F"></a>北谒荆帅成汭。<a id="a-6G"></a>初甚礼焉。<a id="a-6H"></a>于龙兴寺安置。<a id="a-6I"></a>时内翰吴融谪官相遇。<a id="a-6J"></a>往来论道论诗。<a id="a-6K"></a>融为休作集序则乾宁三年也。<a id="a-6L"></a>寻被诬谮于荆帅。<a id="a-6M"></a>黜休于功安。<a id="a-6N"></a>郁悒中题砚子曰。<a id="a-6O"></a>入匣始身安。<a id="a-6P"></a>弟子劝师入蜀。<a id="a-6Q"></a>时王氏将图僣伪。<a id="a-6R"></a>邀四方贤士。<a id="a-6S"></a>得休甚喜。<a id="a-6T"></a>盛被礼遇赐赉隆洽。<a id="a-6U"></a>署号禅月大师。<a id="a-6V"></a>蜀主常呼为得得来和尚。<a id="a-6W"></a>时韦蔼举其美号所长者。<a id="a-6X"></a>歌吟讽刺微隐存于教化。<a id="a-6Y"></a>体调不下二李白贺也。<a id="a-6Z"></a>至梁乾化二年终于所居。<a id="a-6a"></a>春秋八十一。<a id="a-6b"></a>蜀主惨怛一皆官葬。<a id="a-6c"></a>塔号白莲。<a id="a-6d"></a>于城</p>
  <p data-pb></p>
  <h2 id="a6e">梁庐山双溪院国道者传</h2>
  <p id="a6f">国道者。<a id="a-6g"></a>未知何许人也。<a id="a-6h"></a>器凝淳粹行敦高迈。<a id="a-6i"></a>块然独处翩翩在形器之上矣。<a id="a-6j"></a>参学收广欲歇孤征。<a id="a-6k"></a>爱庐山秀异。<a id="a-6l"></a>誓隐沦以求其志。<a id="a-6m"></a>考筑草舍灌园植蔬。<a id="a-6n"></a>任山中居人揃取。<a id="a-6o"></a>或问其故。<a id="a-6p"></a>答曰。<a id="a-6q"></a>贫道无心而种无心而舍也。<a id="a-6r"></a>验此见知实达道之上流矣。<a id="a-6s"></a>修睦僧正恒倾意奉重。<a id="a-6t"></a>诗赠国公云。<a id="a-6u"></a>入门空寂寂。<a id="a-6v"></a>真个出家儿。<a id="a-6w"></a>有行鬼不见。<a id="a-6x"></a>无心人谓痴。<a id="a-6y"></a>后终于院。<a id="a-6z"></a>葬于双溪山原。<a id="a-70"></a>有小浮图焉。<a id="a-71"></a>今以国字呼之。<a id="a-72"></a>为名邪姓邪。<a id="a-73"></a>未得详焉。</p>
  <h2 id="a74">梁泉州智宣传</h2>
  <p id="a75">释智宣。<a id="a-76"></a>泉州人也。<a id="a-77"></a>壮岁慕法。<a id="a-78"></a>学义净之为人也。<a id="a-79"></a>轻生誓死欲游西域礼佛八塔。<a id="a-7A"></a>并求此方未流经法。<a id="a-7B"></a>以唐季结侣渡流沙。<a id="a-7C"></a>所至国土怀古寻师好奇徇异。<a id="a-7D"></a>聚梵夹求舍利。<a id="a-7E"></a>开平元年五月中达今东京。<a id="a-7F"></a>进辟支佛骨。<a id="a-7G"></a>并梵书多罗叶夹经律。<a id="a-7H"></a>宣壮岁而往还已衰耄矣。<a id="a-7I"></a>梁太祖新革唐命。<a id="a-7J"></a>闻宣回大悦宣赐分物。<a id="a-7K"></a>请译将归夹叶。<a id="a-7L"></a>于时干戈不遑此务也。</p>
  <h2 id="a7M">梁江陵府龙兴寺齐己传</h2>
  <p id="a7N">释齐己。<a id="a-7O"></a>姓胡。<a id="a-7P"></a>益阳人也。<a id="a-7Q"></a>秉节高亮气貌劣陋。<a id="a-7R"></a>幼而捐俗于大沩山寺。<a id="a-7S"></a>聪敏逸伦纳圆品法。<a id="a-7T"></a>习学律仪而性耽吟咏。<a id="a-7U"></a>气调清淡。<a id="a-7V"></a>有禅客自德山来述其理趣。<a id="a-7W"></a>己不觉神游寥廓之场。<a id="a-7X"></a>乃躬往礼讯。<a id="a-7Y"></a>既发解悟都亡眹迹矣。<a id="a-7Z"></a>如是药山鹿门护国。<a id="a-7a"></a>凡百禅林孰不参请。<a id="a-7b"></a>视其名利悉若浮云矣。<a id="a-7c"></a>于石霜法会请知僧务。<a id="a-7d"></a>梁革唐命天下纷纭。<a id="a-7e"></a>于时高季昌禀梁帝之命攻逐雷满。<a id="a-7f"></a>出渚宫已便为荆州留后。<a id="a-7g"></a>寻正受节度。<a id="a-7h"></a>迨乎均帝失御河东庄宗自魏府入洛。<a id="a-7i"></a>高氏遂割据一方。<a id="a-7j"></a>搜聚四远名节之士。<a id="a-7k"></a>得齐之义丰南岳之己。<a id="a-7l"></a>以为筑金之始验也。<a id="a-7m"></a>龙德元年辛巳中。<a id="a-7n"></a>礼己于龙兴寺。<a id="a-7o"></a>净院安置给其月俸。<a id="a-7p"></a>命作僧正。<a id="a-7q"></a>非所好也。<a id="a-7r"></a>其如闲辰静夜多事篇章。<a id="a-7s"></a>乃作渚宫莫问篇十五章。<a id="a-7t"></a>以见意。<a id="a-7u"></a>且徇高之命耳。<a id="a-7v"></a>己颈有瘤赘时号诗囊。<a id="a-7w"></a>栖约自安破纳拥身。<a id="a-7x"></a>枲麻缠膝。<a id="a-7y"></a>爱乐山水懒谒王侯。<a id="a-7z"></a>至有未曾将一字容易谒诸侯句。<a id="a-80"></a>为狎华山隐士郑谷诗相酬唱。<a id="a-81"></a>卒有白莲集行于世。<a id="a-82"></a>自号衡岳沙门焉。</p>
  <h2 id="a83">后唐灵州广福寺无迹传</h2>
  <p id="a84">释无迹。<a id="a-85"></a>姓史氏。<a id="a-86"></a>朔方人也。<a id="a-87"></a>当宣宗御宇佛法中兴。<a id="a-88"></a>大中九年年正十三决志舍家。<a id="a-89"></a>投白草院法空大师为弟子。<a id="a-8A"></a>操执密缜拂攘嚣尘。<a id="a-8B"></a>咸通三年用宾于京室。<a id="a-8C"></a>得戒度于西明寺矣。<a id="a-8D"></a>凡于百艺悉愿游焉。<a id="a-8E"></a>慕定林威能画戴安道能琴。<a id="a-8F"></a>我则讲贯之余兼而综习。<a id="a-8G"></a>先是唐恒夫尝作镇朔方。<a id="a-8H"></a>后于辇下相遇。<a id="a-8I"></a>以家僧之礼待焉。<a id="a-8J"></a>盖知言行相高复能唱导。<a id="a-8K"></a>闻恒夫白两街功德使。<a id="a-8L"></a>请隶西明寺。<a id="a-8M"></a>旋墅灢宗皇帝于凤翔法门寺迎真身。<a id="a-8N"></a>右宣副使张思广。<a id="a-8O"></a>奏迹充乎赞导。<a id="a-8P"></a>悦怿上心宣赉稠厚。<a id="a-8Q"></a>光启中传授佛顶炽盛光降诸星宿吉祥道场法归本府。<a id="a-8R"></a>府帅韩公闻其堪消分野之灾。<a id="a-8S"></a>乃于鞠场。<a id="a-8T"></a>结坛修饰。<a id="a-8U"></a>而多感应。<a id="a-8V"></a>景福中太尉韩公创修广福寺。<a id="a-8W"></a>奏迹住持。<a id="a-8X"></a>皆以律范绳之。<a id="a-8Y"></a>塞垣闲求戒者必请为力生焉。<a id="a-8Z"></a>梁乾化丙子岁中书令韩公洙。<a id="a-8a"></a>奏署师号曰鸿远欤。<a id="a-8b"></a>后唐同光三年乙酉岁四月一日坐终于丈室。<a id="a-8c"></a>筋骨如生风神若在。<a id="a-8d"></a>蕃汉之人观礼称叹曰。<a id="a-8e"></a>昔至德中当府龙兴寺有高士辩才坐亡。<a id="a-8f"></a>遂漆布之。<a id="a-8g"></a>乾宁元年府帅举奏。<a id="a-8h"></a>敕谥曰能觉。<a id="a-8i"></a>今迹师可不异时而同事哉。<a id="a-8j"></a>中书令韩公命工布漆焉。<a id="a-8k"></a>庄宗朝军府从事薛昭纪为碑颂德云。</p>
  <h2 id="a8l">后唐明州国宁寺辩光传</h2>
  <p id="a8m">释辩光。<a id="a-8n"></a>字登封。<a id="a-8o"></a>姓吴氏。<a id="a-8p"></a>永嘉人也。<a id="a-8q"></a>唐史官左庶子兢之裔孙也。<a id="a-8r"></a>幼舍家于陶山寺剃度。<a id="a-8s"></a>居必介然不与常人交杂。<a id="a-8t"></a>好自标遇慢易缁流。<a id="a-8u"></a>多作古调诗。<a id="a-8v"></a>苦僻寡味。<a id="a-8w"></a>得句时有得色。<a id="a-8x"></a>长于草隶。<a id="a-8y"></a>闻陆希声谪宦于豫章。<a id="a-8z"></a>光往谒之。<a id="a-90"></a>陆恬静而傲气居于舟中。<a id="a-91"></a>凡多回投刺且不之许接。<a id="a-92"></a>一日设方计干谒。<a id="a-93"></a>与语数四。<a id="a-94"></a>苦祈其草法。<a id="a-95"></a>而授其五指拨镫诀。<a id="a-96"></a>光书体当见酋健。<a id="a-97"></a>转腕回笔非常所知。<a id="a-98"></a>乃西上昭宗诏对御榻前书。<a id="a-99"></a>赐紫方袍。<a id="a-9A"></a>后谒华帅韩建。<a id="a-9B"></a>荐号曰广利。<a id="a-9C"></a>自华下归故乡。<a id="a-9D"></a>谒武肃王钱氏。<a id="a-9E"></a>以客礼延之。<a id="a-9F"></a>而性畔岸弗惬王情。<a id="a-9G"></a>乃归甬东终焉。<a id="a-9H"></a>有文集知音者所贵。<a id="a-9I"></a>出笔法弟子从瑰。<a id="a-9J"></a>温州僧正智琮。<a id="a-9K"></a>皆得墨诀。<a id="a-9L"></a>有朝贤赠歌诗。<a id="a-9M"></a>吴内翰融罗江东隐等五十家仅成一集。<a id="a-9N"></a>时四明太守仰诠素重光高蹈。<a id="a-9O"></a>躬为丧主理命令葬。<a id="a-9P"></a>后三年准西域焚之发棺俨若生相。<a id="a-9Q"></a>髭发爪皆长。<a id="a-9R"></a>茶毗收舍利起小塔焉。<a id="a-9S"></a>则后唐长兴中也。</p>
  <h2 id="a9T">晋宣州自新传</h2>
  <p id="a9U">释自新。<a id="a-9V"></a>姓孙氏。<a id="a-9W"></a>临淄人也。<a id="a-9X"></a>濯戒寻师曾无懈废。<a id="a-9Y"></a>闻膺禅师化被钟陵。<a id="a-9Z"></a>往参问焉。<a id="a-9a"></a>从云居长往。<a id="a-9b"></a>回锡尝隐广德山中。<a id="a-9c"></a>属两浙文穆王钱氏率吏士躬征苑陵入山寺。<a id="a-9d"></a>群僧皆窜。<a id="a-9e"></a>唯新晏如。<a id="a-9f"></a>问曰。<a id="a-9g"></a>何不避乎。<a id="a-9h"></a>对曰。<a id="a-9i"></a>东西俱是贼。<a id="a-9j"></a>令老僧去何处逃避。<a id="a-9k"></a>王惊其讦直。<a id="a-9l"></a>回戈遣归。<a id="a-9m"></a>见武肃王问之言无所屈加之高行。<a id="a-9n"></a>造应瑞院居之。<a id="a-9o"></a>假号曰广现大师。<a id="a-9p"></a>初新尝入宣城山采药。<a id="a-9q"></a>穿洞深去。<a id="a-9r"></a>始则闇昧。<a id="a-9s"></a>寻见日分明。<a id="a-9t"></a>行仅数里。<a id="a-9u"></a>洞侧有别窍溪水泛泛。<a id="a-9v"></a>然隈一大松枝下有草庵。<a id="a-9w"></a>一僧雪眉拥纳坐禅。<a id="a-9x"></a>旁有一磬火器。<a id="a-9y"></a>新击磬遂开目。<a id="a-9z"></a>惊曰。<a id="a-A0"></a>嘻师何缘至此。<a id="a-A1"></a>乃陈行止。<a id="a-A2"></a>揖坐取石。<a id="a-A3"></a>敲火煎茗。<a id="a-A4"></a>香味可爱。<a id="a-A5"></a>日将夕矣僧让庵令新宿。<a id="a-A6"></a>顾其僧上松巅大巢内闻念法华经。<a id="a-A7"></a>声甚清亮。<a id="a-A8"></a>逡巡又咄骂云。<a id="a-A9"></a>此群畜生毛类何苦生人恐怖。<a id="a-AA"></a>速归林薄不宜辄出。<a id="a-AB"></a>叱去。<a id="a-AC"></a>新窥之乃虎豹弭耳而去。<a id="a-AD"></a>明日谓其僧曰。<a id="a-AE"></a>愿在此侍巾屦。<a id="a-AF"></a>僧曰。<a id="a-AG"></a>自居此地百见草枯。<a id="a-AH"></a>四绝人烟非师栖息处。<a id="a-AI"></a>又问。<a id="a-AJ"></a>莫饥否。<a id="a-AK"></a>相引溪畔有稻百余穗。<a id="a-AL"></a>收谷手挪三匊黄梁。<a id="a-AM"></a>挑野蔬和煮与食。<a id="a-AN"></a>后遣回去。<a id="a-AO"></a>送至洞口曰。<a id="a-AP"></a>相遇非偶然也。<a id="a-AQ"></a>所食茶与菜糜师平生不乏食矣。<a id="a-AR"></a>遂遵路回本院。<a id="a-AS"></a>已月余日。<a id="a-AT"></a>命同好再往寻之失洞踪迹。<a id="a-AU"></a>后在浙中充宝塔寺主。<a id="a-AV"></a>以天福中卒于住寺。<a id="a-AW"></a>年八十余。<a id="a-AX"></a>今影在冷水湾前小院存焉。</p>
  <h2 id="aAY">汉杭州耳相院行修传</h2>
  <p id="aAZ">释行修。<a id="a-Aa"></a>俗姓陈。<a id="a-Ab"></a>泉州人也。<a id="a-Ac"></a>少投北岩院出家。<a id="a-Ad"></a>小心受课诵念克勤。<a id="a-Ae"></a>十三削发。<a id="a-Af"></a>往长乐府戒坛受上品律仪。<a id="a-Ag"></a>年始十八参雪峰山存禅师。<a id="a-Ah"></a>随众请问。<a id="a-Ai"></a>未知诠旨。<a id="a-Aj"></a>辞存师言入浙去。<a id="a-Ak"></a>存曰。<a id="a-Al"></a>与汝理定容仪。<a id="a-Am"></a>令彼二人睹相发心。<a id="a-An"></a>遂指其耳曰。<a id="a-Ao"></a>轮郭幸长垂珰犹短。<a id="a-Ap"></a>吾为汝伸之。<a id="a-Aq"></a>双手平曳登即及肩。<a id="a-Ar"></a>如是者三。<a id="a-As"></a>自此长垂见者举目。<a id="a-At"></a>后唐天成二年丁亥岁入浙中。<a id="a-Au"></a>倾城瞻望檀施纷纷。<a id="a-Av"></a>遂构室于西关高峰。<a id="a-Aw"></a>为其宴息。<a id="a-Ax"></a>后郁成大院。<a id="a-Ay"></a>修别无举唱默默而坐。<a id="a-Az"></a>人问唯笑而止。<a id="a-B0"></a>士女牵其耳交结于颐下。<a id="a-B1"></a>杭人号长耳和尚。<a id="a-B2"></a>以乾祐三年庚戌岁十一月示疾。<a id="a-B3"></a>动用如平时。<a id="a-B4"></a>以三月中夜坐终。<a id="a-B5"></a>檀越弟子以漆布。<a id="a-B6"></a>今亦存焉后寄梦睦州刺史陈荣曰。<a id="a-B7"></a>吾坐下未完。<a id="a-B8"></a>检之元不漆布。<a id="a-B9"></a>重加工焉。</p>
  <h2 id="aBA">宋宜阳柏阁小宗渊传</h2>
  <p id="aBB">释宗渊。<a id="a-BC"></a>姓宫氏。<a id="a-BD"></a>高密人也。<a id="a-BE"></a>幼通经籍察慧若神。<a id="a-BF"></a>忽愿出家于东莱北禅院。<a id="a-BG"></a>后参学江表岳中祖师胜友。<a id="a-BH"></a>资神润己往造实归。<a id="a-BI"></a>僻好吟诗于荆楚间。<a id="a-BJ"></a>尝师学于齐己之体。<a id="a-BK"></a>自言缘情在品物流形之外。<a id="a-BL"></a>览天下山川且曰。<a id="a-BM"></a>步仞之丘巨兽无以隐其躯。<a id="a-BN"></a>爱宜阳柏阁山居之以求其志。<a id="a-BO"></a>其孤洁耿介凡俗不可造次而见。<a id="a-BP"></a>日别持观音支品。<a id="a-BQ"></a>盖曾有善相人。<a id="a-BR"></a>言渊促龄。<a id="a-BS"></a>勉令受持普门品也。<a id="a-BT"></a>至太平兴国五年十月。<a id="a-BU"></a>预言终期。<a id="a-BV"></a>令水土作坐如鹿顶形。<a id="a-BW"></a>连促木工。<a id="a-BX"></a>明日斋时要用。<a id="a-BY"></a>至是果坐终焉。<a id="a-BZ"></a>乡人无远近皆来焚香设拜。<a id="a-Ba"></a>当年迁小塔于宝云寺之山原。<a id="a-Bb"></a>年八十三。<a id="a-Bc"></a>有洛西集着挽辞五十首。<a id="a-Bd"></a>一云。<a id="a-Be"></a>举世应无百岁人。<a id="a-Bf"></a>百年终作冢中尘。<a id="a-Bg"></a>余今八十有三也。<a id="a-Bh"></a>自作哀歌送此身。<a id="a-Bi"></a>纸衣一袭葬焉。<a id="a-Bj"></a>后开发神色宛然。<a id="a-Bk"></a>弟子淡然奉明葬之于岩穴之中矣。</p>
  <p id="aBl">论曰。<a id="a-Bm"></a>太极是生两仪。<a id="a-Bn"></a>两仪生万物。<a id="a-Bo"></a>絪緼而出。<a id="a-Bp"></a>鼓动而萌。<a id="a-Bq"></a>由庶类以蚩蚩禀自然而历历。<a id="a-Br"></a>自然者道。<a id="a-Bs"></a>道惟本心。<a id="a-Bt"></a>心无不通。<a id="a-Bu"></a>通物之理之谓道也。<a id="a-Bv"></a>道其不一。<a id="a-Bw"></a>蕃息流形。<a id="a-Bx"></a>若究天倪物亦惟一。<a id="a-By"></a>干一也。<a id="a-Bz"></a>坤一也。<a id="a-C0"></a>殆乎因动成变以变。<a id="a-C1"></a>求占则生象不一欤。<a id="a-C2"></a>至如鸟兽交气草木构精。<a id="a-C3"></a>或用其牡而疏其雄。<a id="a-C4"></a>或同乎根。<a id="a-C5"></a>而异乎实。<a id="a-C6"></a>鳄飞似鸟橘移成枳。<a id="a-C7"></a>交玃为伧羽嘉生凤。<a id="a-C8"></a>若此之伦物类糅错之所致也。<a id="a-C9"></a>杂之时大矣哉。<a id="a-CA"></a>事有重[施-方+貝]物有纷纶。<a id="a-CB"></a>乃彰杂名非一。<a id="a-CC"></a>名而统尽。<a id="a-CD"></a>故曰。<a id="a-CE"></a>义虽博则知可以一名举也。<a id="a-CF"></a>昔梁传中立篇第十曰唱导也。<a id="a-CG"></a>盖取诸经中此诸菩萨皆唱导之首之义也。<a id="a-CH"></a>唱者固必有和乎。<a id="a-CI"></a>导者固必有达者。<a id="a-CJ"></a>终南释氏观览此题。<a id="a-CK"></a>得在乎歌赞表宣。<a id="a-CL"></a>失在乎兼才别德也。<a id="a-CM"></a>譬若别均天分重赋全才虎双翼而飞鹰四足而击也。<a id="a-CN"></a>于是建立杂篇包藏众德。<a id="a-CO"></a>何止声表无所不容。<a id="a-CP"></a>或曰。<a id="a-CQ"></a>续传改作名题自何稽古。<a id="a-CR"></a>通曰。<a id="a-CS"></a>象班孟坚加九流中杂流也。<a id="a-CT"></a>如其立教。<a id="a-CU"></a>如其为人。<a id="a-CV"></a>匪独阴阳不专刑律。<a id="a-CW"></a>或兼名墨或涉纵横。<a id="a-CX"></a>则可目之为杂家流也。<a id="a-CY"></a>汉书有变拾太史公之遗。<a id="a-CZ"></a>澄照建题正梁慧皎之僻。<a id="a-Ca"></a>或曰。<a id="a-Cb"></a>胡不闻杨子云疾其杂乎。<a id="a-Cc"></a>通曰。<a id="a-Cd"></a>彼恶夫淮南太史公不宗孔而无纯德耳。<a id="a-Ce"></a>此则应杂而杂断无杂咎欤。<a id="a-Cf"></a>今作传者若游夏焉。<a id="a-Cg"></a>观其起隐终哀。<a id="a-Ch"></a>何敢措一辞也。<a id="a-Ci"></a>或曰。<a id="a-Cj"></a>何忽变唱导成声德耶。<a id="a-Ck"></a>通曰。<a id="a-Cl"></a>声之用大矣哉。<a id="a-Cm"></a>良以诸佛刹土偏用一尘以为警悟。<a id="a-Cn"></a>唯忍土最尚音声。<a id="a-Co"></a>行为佛事。<a id="a-Cp"></a>及观音说圆通。<a id="a-Cq"></a>世尊称赞者为被闻熏。<a id="a-Cr"></a>故若毗目仙人香积世界。<a id="a-Cs"></a>乐不乐爰居之耳。<a id="a-Ct"></a>圜不入方凿之穿。<a id="a-Cu"></a>是以影胜大王止前驱之象马。<a id="a-Cv"></a>钵囊释子动合会之人天。<a id="a-Cw"></a>返魂者随呗声而到家。<a id="a-Cx"></a>光洁者闻呗声而欢喜。<a id="a-Cy"></a>乃可谓宫商佛法。<a id="a-Cz"></a>金石天音。<a id="a-D0"></a>哀而不伤。<a id="a-D1"></a>乐而不佚。<a id="a-D2"></a>引之入慈悲之域。<a id="a-D3"></a>劝之离系缚之场。<a id="a-D4"></a>脱或执受不精。<a id="a-D5"></a>器能无取乃不可谓为声德也。<a id="a-D6"></a>于今搜有邻之德。<a id="a-D7"></a>聚兼讲之才。<a id="a-D8"></a>三人之师于斯见矣。<a id="a-D9"></a>四战之国孰敢攻乎。<a id="a-DA"></a>得非备五彩而服章。<a id="a-DB"></a>舍八风而成乐。<a id="a-DC"></a>则有登天竺而作猿梵。<a id="a-DD"></a>动塔铃。<a id="a-DE"></a>而贯虹霓。<a id="a-DF"></a>副天请而都讲随。<a id="a-DG"></a>占地理而宰臣应。<a id="a-DH"></a>观音摩其发顶。<a id="a-DI"></a>弥勒诉其雷神。<a id="a-DJ"></a>始化倭民坐亡举指。<a id="a-DK"></a>见慈颜而不怒。<a id="a-DL"></a>作诗式以安禅。<a id="a-DM"></a>巨蟒不惊。<a id="a-DN"></a>山魔慑伏。<a id="a-DO"></a>临神鉴而悬知澄汰。<a id="a-DP"></a>礼天冠而誓隐灵踪。<a id="a-DQ"></a>破瓮飞乌劳身代畜。<a id="a-DR"></a>衡山衣草禹寺明心。<a id="a-DS"></a>养童女以身全。<a id="a-DT"></a>遇毒流而命在。<a id="a-DU"></a>德符禅月躯涉碛沙。<a id="a-DV"></a>或辩之利通。<a id="a-DW"></a>或声之流靡。<a id="a-DX"></a>猗嗟硕德于烁群公若诸根之互能。<a id="a-DY"></a>同五事之俱举。<a id="a-DZ"></a>故强名为杂也。<a id="a-Da"></a>薝卜接栴檀之树。<a id="a-Db"></a>数倍馨香。<a id="a-Dc"></a>鹰鹯育金翅之巢。<a id="a-Dd"></a>千重猛鸷。<a id="a-De"></a>咨尔同道听乎直言。<a id="a-Df"></a>为僧不应于十科。<a id="a-Dg"></a>事佛徒消于百载。<a id="a-Dh"></a>如能以高为本以德为枝以修为华萼以证为子实。<a id="a-Di"></a>然后婆娑挺盖郁密成阴。<a id="a-Dj"></a>周覆三千大千。<a id="a-Dk"></a>号之曰大菩提树也欤。</p>
 </body>
</html>