<!doctype html>
<html id="z3IBWTV1KC" data-ver="817">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第二十八</h1>
  <h2 id="a2">兴福篇第九之三(正传十五人附见一人)</h2>
  <h2 id="a3">后唐洛阳中滩浴院智晖传</h2>
  <p id="a4">释智晖。<a id="a-5"></a>姓高氏。<a id="a-6"></a>咸秦人也。<a id="a-7"></a>权舆总角萌离俗之心。<a id="a-8"></a>不狎童游动循天分。<a id="a-9"></a>欻遇圭峰温禅师。<a id="a-A"></a>气貌瑰伟虚心体道。<a id="a-B"></a>趋其门者淑慝旌别矣。<a id="a-C"></a>谓晖曰。<a id="a-D"></a>子实材器多能之士也。<a id="a-E"></a>请祈摄受。<a id="a-F"></a>二十登戒。<a id="a-G"></a>风骨耸拔好尚且奇。<a id="a-H"></a>山中阒然曾无他事。<a id="a-I"></a>唯钩索藏教禅律亘通日。<a id="a-J"></a>诵百千言义味随嚼。<a id="a-K"></a>闻佛许一时外学。<a id="a-L"></a>颇精吟咏得骚推之体。<a id="a-M"></a>翰墨工外小笔尤嘉。<a id="a-N"></a>粉壁兴酣云山在掌。<a id="a-O"></a>恒言。<a id="a-P"></a>吾慕僧珍道芬之六法。<a id="a-Q"></a>恨不与同时。<a id="a-R"></a>对壁连图各成物象之生动也。<a id="a-S"></a>然真放达之士哉。<a id="a-T"></a>或振锡而游纵观山水。<a id="a-U"></a>或蹑屩而至历览市朝。<a id="a-V"></a>意住则留兴尽而去。<a id="a-W"></a>或东林入社。<a id="a-X"></a>或南岳经行。<a id="a-Y"></a>悟宗旨于曹溪。<a id="a-Z"></a>宁劳一宿。<a id="a-a"></a>访神仙于阮洞。<a id="a-b"></a>拟到三清。<a id="a-c"></a>事以志求时无虚度。<a id="a-d"></a>此外采药于山谷。<a id="a-e"></a>救病于旅僧。<a id="a-f"></a>惟切利他心无别务。<a id="a-g"></a>洎梁乾化四年。<a id="a-h"></a>自江表来于帝京。<a id="a-i"></a>顾诸梵宫无所不备。<a id="a-j"></a>唯温室洗雪尘垢事有阙焉。<a id="a-k"></a>居于洛洲凿户为室。<a id="a-l"></a>界南北岸葺数亩之宫。<a id="a-m"></a>示以标牓。<a id="a-n"></a>召其乐福业者占之。<a id="a-o"></a>未期渐构欲闰皆周。<a id="a-p"></a>浴具僧坊奂焉有序。<a id="a-q"></a>由是洛城缁伍道观上流。<a id="a-r"></a>至者如归。<a id="a-s"></a>来者无阻每以合朔后五日一开洗涤。<a id="a-t"></a>曾无间然。<a id="a-u"></a>一岁则七十有余会矣。<a id="a-v"></a>一浴则远近都集三二千僧矣。<a id="a-w"></a>晖躬执役未尝言倦。<a id="a-x"></a>又以木[焉-正+臼]承足。<a id="a-y"></a>枲麻缝衣。<a id="a-z"></a>彼迦葉波相去几何哉。<a id="a-10"></a>其或供僧向暇吟咏。<a id="a-11"></a>余闲则命笔墨也。<a id="a-12"></a>缅想嘉陵碧浪太华莲峰。<a id="a-13"></a>凝神邈然得趣乃作。<a id="a-14"></a>五溪烟景四壁寒林。<a id="a-15"></a>移在目前。<a id="a-16"></a>暑天凛冽矣。<a id="a-17"></a>加复运思奇巧造轮汲水神速无比复构应真浴室。<a id="a-18"></a>西庑中十六形像并观自在堂。<a id="a-19"></a>弥年完备。<a id="a-1A"></a>时杨侍郎凝式致政。<a id="a-1B"></a>佯狂号杨风子者而笃重晖为作碑颂德。<a id="a-1C"></a>莫测所终。</p>
  <p data-pb></p>
  <h2 id="a1D">晋五台山真容院光嗣传</h2>
  <p id="a1E">光嗣。<a id="a-1F"></a>姓李氏。<a id="a-1G"></a>太原文水人也。<a id="a-1H"></a>冲幼孤静罕杂童稚。<a id="a-1I"></a>信尚台山乃为真容院浩威之高足也。<a id="a-1J"></a>纳戒后器宇穹隆。<a id="a-1K"></a>[怡-台+責]系包桑。<a id="a-1L"></a>出求禅法历于年稔。<a id="a-1M"></a>内外之学优长。<a id="a-1N"></a>口海崩腾良难抗敌。<a id="a-1O"></a>由是决意越重湖登闽岭。<a id="a-1P"></a>盛谈文殊世界。<a id="a-1Q"></a>闻者竦动。<a id="a-1R"></a>忠懿王王氏大施香茗。<a id="a-1S"></a>遣使送山寺焉。<a id="a-1T"></a>癸酉岁至两浙谒武肃王钱氏厚礼迟之。<a id="a-1U"></a>施文殊圣众供物香茶并钵盂一万。<a id="a-1V"></a>副应吴越诸州牧宰。<a id="a-1W"></a>皆刻俸入缘。<a id="a-1X"></a>仍泛海至沧州。<a id="a-1Y"></a>运物入山。<a id="a-1Z"></a>时降龙大师者。<a id="a-1a"></a>率领弹压。<a id="a-1b"></a>缁伍畏焉。<a id="a-1c"></a>为其分散诸寺兰若众寡均等。<a id="a-1d"></a>时徒侣坚请嗣主院。<a id="a-1e"></a>宣补僧官辖诸台寺院。<a id="a-1f"></a>命曰都纲。<a id="a-1g"></a>师号超化。<a id="a-1h"></a>居于僧上若鲲凤之领鳞羽焉。<a id="a-1i"></a>十五年间兴建梵宇斋饲僧尼不胜纪极。<a id="a-1j"></a>以天福元年遘疾。<a id="a-1k"></a>至九月五日迁灭。<a id="a-1l"></a>门人起塔藏其灵骨。<a id="a-1m"></a>舍利至今存焉。</p>
  <p data-pb></p>
  <h2 id="a1n">晋东京相国寺遵诲传(彦求)</h2>
  <p id="a1o">遵诲。<a id="a-1p"></a>姓李氏。<a id="a-1q"></a>谯郡人也。<a id="a-1r"></a>祖世不仕。<a id="a-1s"></a>母张氏梦神人授己宝珠乃有娠焉。<a id="a-1t"></a>生且奇异。<a id="a-1u"></a>乳哺之时善认人之喜愠。<a id="a-1v"></a>弥长见寺观必任步迟回顾盻不舍。<a id="a-1w"></a>年甫十一礼亳城开元寺崇諲律主为师范矣。<a id="a-1x"></a>诵法华经二周毕部。<a id="a-1y"></a>由是勤于学问。<a id="a-1z"></a>殆登弱冠受于戒律。<a id="a-20"></a>持彼律仪确乎转石。<a id="a-21"></a>寻师西洛问道梁园。<a id="a-22"></a>初于智潜法师传法华经讲。<a id="a-23"></a>精义入神雌黄满口。<a id="a-24"></a>梁开平二年戊辰岁止相国寺药师院。<a id="a-25"></a>首讲所业。<a id="a-26"></a>至后唐长兴二年辛卯岁门徒相续请其训导。<a id="a-27"></a>已周一十九遍。<a id="a-28"></a>升其堂者二十余人。<a id="a-29"></a>洎天福二年。<a id="a-2A"></a>有五台山继颙大师精达华严大经。<a id="a-2B"></a>躬入东京进晋祖降圣节功德。<a id="a-2C"></a>诲仰颙师辩浪经江。<a id="a-2D"></a>下风趋附乃允讲宣。<a id="a-2E"></a>诲善下百川蔚成藏海矣。<a id="a-2F"></a>梁宋之间以颙罢唱。<a id="a-2G"></a>请诲敷扬。<a id="a-2H"></a>[序-予+合]匝虚堂缁素云萃。<a id="a-2I"></a>募四众镌石壁华严经一部于讲殿三面焉。<a id="a-2J"></a>嗟其油素易罹炎上之灾。<a id="a-2K"></a>刻此贞玟宁患白蟫之食。<a id="a-2L"></a>工未告终所施已足。<a id="a-2M"></a>又召僧俗人各念一卷。<a id="a-2N"></a>得二百四十人成三部。<a id="a-2O"></a>四季建经会。<a id="a-2P"></a>近二十年更无间旷。<a id="a-2Q"></a>复别施鬼神水陆法食。<a id="a-2R"></a>皆劝励庄严菩提心行矣。<a id="a-2S"></a>朝廷崇重旌表其功。<a id="a-2T"></a>赐号真行大师。<a id="a-2U"></a>开运二年乙已岁正月十六日示疾。<a id="a-2V"></a>策杖教诫门弟子讫。<a id="a-2W"></a>右胁而卧。<a id="a-2X"></a>口诵佛名斯须长逝矣。<a id="a-2Y"></a>享寿七十一。<a id="a-2Z"></a>法腊五十一。<a id="a-2a"></a>门生奉遗旨葬于随河之北寺庄东原也。<a id="a-2b"></a>次有杭州龙华寺释彦求姓叶氏。<a id="a-2c"></a>缙云人也。<a id="a-2d"></a>梁贞明中纳戒。<a id="a-2e"></a>造景霄律席迥见</p>
  <p data-pb></p>
  <h2 id="a2f">晋曹州扈通院智朗传</h2>
  <p id="a2g">释智朗。<a id="a-2h"></a>姓黄氏。<a id="a-2i"></a>单州城武人也。<a id="a-2j"></a>母刘氏梦数桑门圆坐为刘说法。<a id="a-2k"></a>历然在耳。<a id="a-2l"></a>遂妊朗焉。<a id="a-2m"></a>及生暨长。<a id="a-2n"></a>婉有僧之习气。<a id="a-2o"></a>淳靖简洁。<a id="a-2p"></a>苦辞亲出家。<a id="a-2q"></a>往曹州扈通院事行满师。<a id="a-2r"></a>供给惟谨。<a id="a-2s"></a>洎乎剃染成大比丘。<a id="a-2t"></a>学四分律净名经。<a id="a-2u"></a>俱登阃阈。<a id="a-2v"></a>且曰。<a id="a-2w"></a>出俗之者何滞方守株。<a id="a-2x"></a>不能脱羁解绊乎。<a id="a-2y"></a>于广博知见无所堪能。<a id="a-2z"></a>乃携瓶钵南极衡阳。<a id="a-30"></a>登岳栖般若寺。<a id="a-31"></a>行胎息术而览藏经。<a id="a-32"></a>事讫入闽岭。<a id="a-33"></a>曾无伴侣形影相吊。<a id="a-34"></a>逢猛兽者数四。<a id="a-35"></a>皆欲呀口垂噬。<a id="a-36"></a>又蹑步徐去矣。<a id="a-37"></a>见洞山雪峰二祖师决了禅训。<a id="a-38"></a>有请问者随答如飞。<a id="a-39"></a>盖了达无絓矣。<a id="a-3A"></a>后旋本院。<a id="a-3B"></a>信向如归。<a id="a-3C"></a>而四事供僧罔闻闲隙。<a id="a-3D"></a>四十余龄役已无倦。<a id="a-3E"></a>以晋末丁未岁十一月二十三日迁灭。<a id="a-3F"></a>于时白衣饮痛缁流茹伤。<a id="a-3G"></a>兽失猛以哀噑。<a id="a-3H"></a>鸟停飞而宛转。<a id="a-3I"></a>或曰。<a id="a-3J"></a>爱河苦海谁拯溺邪。<a id="a-3K"></a>春秋七十七。<a id="a-3L"></a>法腊五十三。<a id="a-3M"></a>火葬收舍利起塔于院。<a id="a-3N"></a>朗为释子衣物誓不经女人之手。<a id="a-3O"></a>浣濯不役徒弟。<a id="a-3P"></a>檀施之物像宝未省互用。<a id="a-3Q"></a>盖以初律后禅陶冶神用之故也。<a id="a-3R"></a>大名府少尹李铉为碑焉。</p>
  <h2 id="a3S">汉东京天寿禅院师会传</h2>
  <p id="a3T">释师会。<a id="a-3U"></a>俗姓巨。<a id="a-3V"></a>汉荆州刺史武之后。<a id="a-3W"></a>祖徙家北燕。<a id="a-3X"></a>遂为蓟门人也。<a id="a-3Y"></a>考讳知古。<a id="a-3Z"></a>母赵氏。<a id="a-3a"></a>会童孩出俗。<a id="a-3b"></a>礼蓟州温泉院道丕为师匠焉。<a id="a-3c"></a>业成年满受具于金台宝刹寺坛。<a id="a-3d"></a>梁开平中萍梗任飘于河朔。<a id="a-3e"></a>杯盂随步于江淮乃抵汉南遇观音院岩俊。<a id="a-3f"></a>班荆话道抵掌论心。<a id="a-3g"></a>且曰。<a id="a-3h"></a>子还闻投子山有大同禅师已否。<a id="a-3i"></a>曰闻而未见。<a id="a-3j"></a>曰宜亟往焉。<a id="a-3k"></a>及参大同。<a id="a-3l"></a>跬步之间。<a id="a-3m"></a>举扬之外。<a id="a-3n"></a>洗焉明白。<a id="a-3o"></a>其安坦然。<a id="a-3p"></a>乾化二年来梁苑谢俊公曰。<a id="a-3q"></a>始者攸攸岐路茫茫生死。<a id="a-3r"></a>紫实昧朱狂斯滥哲。<a id="a-3s"></a>苟不奉师友指归。<a id="a-3t"></a>几一生空度。<a id="a-3u"></a>今以秽莸请与薰同器而藏可乎。<a id="a-3v"></a>俊公与会胥德留入法席。<a id="a-3w"></a>四年秋有宝积坊罗汉院志修。<a id="a-3x"></a>坚请会代居所住焉。<a id="a-3y"></a>苫盖五间而已。<a id="a-3z"></a>乃感檀越尚书左丞吴蔼兵部侍郎张衮。<a id="a-40"></a>若袁粲之谒宝亮。<a id="a-41"></a>徐湛之礼惠通。<a id="a-42"></a>共发奉章赐额曰天寿焉。<a id="a-43"></a>四海之僧翕然而至。<a id="a-44"></a>历三十五载供僧二百余万。<a id="a-45"></a>用其财宝无少混淆。<a id="a-46"></a>耿介可知也。<a id="a-47"></a>天福七年晋高祖以会行成于内声闻于外。<a id="a-48"></a>敕赐紫衣。<a id="a-49"></a>开运元年赐号曰法相。<a id="a-4A"></a>紫衣则藏以受持。<a id="a-4B"></a>师号则蔑其称谓。<a id="a-4C"></a>且曰。<a id="a-4D"></a>我本不求名。<a id="a-4E"></a>名来自求我。<a id="a-4F"></a>知其白而守其黑。<a id="a-4G"></a>和其光而同其尘。<a id="a-4H"></a>世幻逡巡时不我与。<a id="a-4I"></a>三年七月二十六日。<a id="a-4J"></a>累诸门人帖然而灭。<a id="a-4K"></a>春秋六十七。<a id="a-4L"></a>夏腊四十八。<a id="a-4M"></a>阇维收舍利数百粒。<a id="a-4N"></a>起塔于东郊汴阳乡也。<a id="a-4O"></a>刑部侍郎边归谠为碑颂德云。</p>
  <h2 id="a4P">周宋州广寿院智江传</h2>
  <p id="a4Q">释智江。<a id="a-4R"></a>俗姓单。<a id="a-4S"></a>幽州三河南管人也。<a id="a-4T"></a>本富族游侠之子。<a id="a-4U"></a>虽乘竹马厌回火宅之门。<a id="a-4V"></a>乍玩沙堆好作浮图之制。<a id="a-4W"></a>略闻竺干之教。<a id="a-4X"></a>必淡虑凝情。<a id="a-4Y"></a>若潇湘之逢故人也。<a id="a-4Z"></a>唐乾宁四载。<a id="a-4a"></a>始年十五诣盘山感化寺。<a id="a-4b"></a>遂成息慈。<a id="a-4c"></a>息慈业备。<a id="a-4d"></a>天复三祀往五台山梨园寺纳木叉法。<a id="a-4e"></a>自此担簦请业择木依师。<a id="a-4f"></a>净名上生二典精练涣然冰释。<a id="a-4g"></a>心未属厌。<a id="a-4h"></a>梁龙德元年于商丘开元寺请名数一支。<a id="a-4i"></a>所谓精义入神散则繁衍。<a id="a-4j"></a>因着瑞应钞八卷。<a id="a-4k"></a>达者传之。<a id="a-4l"></a>生徒影附缮写伙多。<a id="a-4m"></a>后唐同光元年在微子之墟住院。<a id="a-4n"></a>缔构堂宇轮奂可观。<a id="a-4o"></a>复塑慈氏释迦二尊十六罗汉像。<a id="a-4p"></a>咸加绩彩克肖圣仪。<a id="a-4q"></a>善务方办。<a id="a-4r"></a>俄遘沉痾。<a id="a-4s"></a>以周显德五年孟秋顺终。<a id="a-4t"></a>享龄七十四。<a id="a-4u"></a>当属纩时满院天人杂沓。<a id="a-4v"></a>若迎导之状。<a id="a-4w"></a>畴昔誓生睹史之昭应也。<a id="a-4x"></a>吏部员外郎李铉着塔铭云。</p>
  <p id="a4y">系曰。<a id="a-4z"></a>前人立义皆按教文。<a id="a-50"></a>岂得好恶随情是非任见。<a id="a-51"></a>已行前辙不覆。<a id="a-52"></a>后车胡不谨而循之。<a id="a-53"></a>通曰。<a id="a-54"></a>夫创著述者有四焉。<a id="a-55"></a>一前说极非于文茫昧。<a id="a-56"></a>一僻见谬解领悟自乖。<a id="a-57"></a>一乐繁嫌略。<a id="a-58"></a>一好直怪迂。<a id="a-59"></a>有一于此无不著述也。<a id="a-5A"></a>江公瑞应钞未经披览。<a id="a-5B"></a>闻诸道路言亦济时须。<a id="a-5C"></a>苟不济用而变革古德义章。<a id="a-5D"></a>则何异以旧防无所用而坏之者必有水败也。</p>
  <p data-pb></p>
  <h2 id="a5E">周五台山真容院光屿传</h2>
  <p id="a5F">光屿。<a id="a-5G"></a>俗姓韩氏应州金城邑人也。<a id="a-5H"></a>幼读儒书有佐国牧民之志。<a id="a-5I"></a>频有神人梦中警策曰。<a id="a-5J"></a>汝于佛法有大因缘。<a id="a-5K"></a>遂投真容院附法威。<a id="a-5L"></a>侍其瓶锡。<a id="a-5M"></a>谨弟子之职。<a id="a-5N"></a>受具后诵净名经。<a id="a-5O"></a>彻简每至依于义不依语。<a id="a-5P"></a>告喻本师而求听习。<a id="a-5Q"></a>威寻许诺。<a id="a-5R"></a>遂诣太原三学院涉乎寒燠。<a id="a-5S"></a>研核孜孜屡改槐檀。<a id="a-5T"></a>乃讲维摩上生二座。<a id="a-5U"></a>忽谓同志曰。<a id="a-5V"></a>余忆昔年每念依于义。<a id="a-5W"></a>迩栖学院。<a id="a-5X"></a>今讲二经。<a id="a-5Y"></a>穷理见性知果验因。<a id="a-5Z"></a>得不依教起行免背四依之行乎。<a id="a-5a"></a>俄辞晋水却返故山。<a id="a-5b"></a>戴华严经绕菩萨殿。<a id="a-5c"></a>六时右旋礼佛。<a id="a-5d"></a>时晋高祖握图之三载也。<a id="a-5e"></a>名闻丹禁。<a id="a-5f"></a>遂赐紫衣。<a id="a-5g"></a>明年授号通悟焉。<a id="a-5h"></a>山门僧官与大众坚命临坛。<a id="a-5i"></a>告辞不允。<a id="a-5j"></a>僧官谓曰。<a id="a-5k"></a>师行解兼人独善其己。<a id="a-5l"></a>良璞不剖必见泣血。<a id="a-5m"></a>辞不获已度人三二。<a id="a-5n"></a>载坚求脱免。<a id="a-5o"></a>属少王嗣位院乏主守。<a id="a-5p"></a>大众佥举非屿而谁。<a id="a-5q"></a>辞曰。<a id="a-5r"></a>此山四海客游之所。<a id="a-5s"></a>奈何不出院门有年岁矣。<a id="a-5t"></a>令知供养有何所须。<a id="a-5u"></a>虽免不从自后供施委输。<a id="a-5v"></a>十八年中供百万余僧。<a id="a-5w"></a>一夕云雾俱发霰雪交零。<a id="a-5x"></a>屿之盖经白练一条可三四尺。<a id="a-5y"></a>忽尔不见。<a id="a-5z"></a>翌日深更。<a id="a-60"></a>遗练俄还旧所也。<a id="a-61"></a>盖阴神之送至欤。<a id="a-62"></a>显德七年庚申岁十月示疾。<a id="a-63"></a>谓诸子曰。<a id="a-64"></a>犹龙者厌乎大患。<a id="a-65"></a>叹凤者悲于逝川。<a id="a-66"></a>诸行无常是生灭法。<a id="a-67"></a>言讫如蝉蜕焉。<a id="a-68"></a>俗寿六十六。<a id="a-69"></a>僧腊四十六。<a id="a-6A"></a>茶毗于东峰下。<a id="a-6B"></a>取诸灵骨瘗于塔幢。<a id="a-6C"></a>舍利随缘供养焉。</p>
  <p data-pb></p>
  <h2 id="a6D">宋东京观音禅院岩俊传</h2>
  <p id="a6E">岩俊。<a id="a-6F"></a>姓廉氏。<a id="a-6G"></a>邢台人也。<a id="a-6H"></a>诞育之来蔚繁神异。<a id="a-6I"></a>挺身去缚誓入空门。<a id="a-6J"></a>从捧戒珠终身圆莹。<a id="a-6K"></a>乃持杯锡言遍参寻。<a id="a-6L"></a>陟彼衡庐登乎岷蜀。<a id="a-6M"></a>尝至凤林。<a id="a-6N"></a>欻逢深谷。<a id="a-6O"></a>见一区之晃耀。<a id="a-6P"></a>原七宝之纵横。<a id="a-6Q"></a>时同侣相顾曰。<a id="a-6R"></a>奇哉可俯拾乎。<a id="a-6S"></a>俊曰。<a id="a-6T"></a>古人锄园触黄金若瓦砾耳。<a id="a-6U"></a>苟欲怀之自速祸也。<a id="a-6V"></a>徯吾野菅覆顶须此供四方僧。<a id="a-6W"></a>言讫舍去。<a id="a-6X"></a>造谒舒州投子山主问之曰。<a id="a-6Y"></a>客来昨宿何处。<a id="a-6Z"></a>俊曰。<a id="a-6a"></a>在不动道场。<a id="a-6b"></a>曰既言不动曷由至此。<a id="a-6c"></a>对曰。<a id="a-6d"></a>至此岂是动耶。<a id="a-6e"></a>曰元来宿不着处。<a id="a-6f"></a>然山主默认许之。<a id="a-6g"></a>迨思还赵。<a id="a-6h"></a>路出陈留。<a id="a-6i"></a>抵今东京。<a id="a-6j"></a>属乎梁少保陇西公资。<a id="a-6k"></a>即河阳节度使赠中书令芝之昆也。<a id="a-6l"></a>虽居贵仕酷信空门。<a id="a-6m"></a>接俊谈玄。<a id="a-6n"></a>若刘遗民之奉贾远也。<a id="a-6o"></a>相与议舍第宅俾建仁祠。<a id="a-6p"></a>俊弗让违以安形性。<a id="a-6q"></a>既考禅室而行祖风。<a id="a-6r"></a>慕道穷玄堂宇盈塞。<a id="a-6s"></a>周高祖世宗二帝潜隐地。<a id="a-6t"></a>与俊布衣之交。<a id="a-6u"></a>每登方丈必施跪礼。<a id="a-6v"></a>及其即位延迟优渥。<a id="a-6w"></a>至乎朝达见必稽颡。<a id="a-6x"></a>高谈虚论若至宝山焉。<a id="a-6y"></a>以乾德丙寅三月示身有疾。<a id="a-6z"></a>弥留弟子求医奉药。<a id="a-70"></a>嗔目噤唇不食。<a id="a-71"></a>垂诫门人后已。<a id="a-72"></a>当怡颜俨肃合掌诀众而灭。<a id="a-73"></a>享龄八十五。<a id="a-74"></a>坐夏六十五。<a id="a-75"></a>初俊被朝恩赐紫袈裟也。<a id="a-76"></a>受而不服锡净戒师号也。<a id="a-77"></a>有而不称。<a id="a-78"></a>属其策杖清羸。<a id="a-79"></a>周祖敕侍者辈勿令大师一中食。<a id="a-7A"></a>俾其日昃更进佉阇尼矣。<a id="a-7B"></a>俊诺而难遵。<a id="a-7C"></a>慈柔被物。<a id="a-7D"></a>暨乎自狭而广实三院一门也。<a id="a-7E"></a>二堂东西恒不减数百众。<a id="a-7F"></a>五十年间计供僧万百千数。<a id="a-7G"></a>京城禅林居其甲矣。<a id="a-7H"></a>以其年四月八日。<a id="a-7I"></a>归葬于东郊丰台村。<a id="a-7J"></a>白塔存焉。<a id="a-7K"></a>于日神都寺院。<a id="a-7L"></a>各率幡幢吹贝鸣铙相继二三里。<a id="a-7M"></a>道俗送殡者万数。<a id="a-7N"></a>知制诰王着为碑昭懋厥德云。</p>
  <p data-pb></p>
  <h2 id="a7O">宋西京宝坛院从彦传</h2>
  <p id="a7P">从彦。<a id="a-7Q"></a>姓米氏。<a id="a-7R"></a>燕人也。<a id="a-7S"></a>始自识环寻知跪橘。<a id="a-7T"></a>颙昂挺质豁达为襟。<a id="a-7U"></a>年距十五。<a id="a-7V"></a>父母听许出家于并部慧觉禅院也。<a id="a-7W"></a>受戒后经江鼓枻论海化鲲。<a id="a-7X"></a>流辈畏之咸知宗奉。<a id="a-7Y"></a>乃怀心于祖教。<a id="a-7Z"></a>望攻玉于他山。<a id="a-7a"></a>由是北别冰天南观桂海。<a id="a-7b"></a>不虞恶瘴唯慕丛林。<a id="a-7c"></a>欣遇龙牙山禅师。<a id="a-7d"></a>为决所疑蔚成达者。<a id="a-7e"></a>后唐清泰丙申岁。<a id="a-7f"></a>还游嵩少。<a id="a-7g"></a>洛中始安人情辑睦。<a id="a-7h"></a>彦营构禅坊。<a id="a-7i"></a>延聚缁侣而供养之。<a id="a-7j"></a>历晋汉周三朝。<a id="a-7k"></a>皆加恩命。<a id="a-7l"></a>乃曰。<a id="a-7m"></a>宠辱若惊吾无惊久矣。<a id="a-7n"></a>然俗谛门中感世主以绨绣缘饰朽木者哉。<a id="a-7o"></a>以开宝二年八月三日示疾而终。<a id="a-7p"></a>四年辛未。<a id="a-7q"></a>改权从久瘗于层塔焉。</p>
  <p data-pb></p>
  <h2 id="a7r">宋东京普净院常觉传</h2>
  <p id="a7s">常觉。<a id="a-7t"></a>姓李氏。<a id="a-7u"></a>陈留人也。<a id="a-7v"></a>肇为鞠子气调绝奇。<a id="a-7w"></a>入乡校中讽读经籍。<a id="a-7x"></a>群童咸出其下。<a id="a-7y"></a>洎登弱冠往庐山游二林陟五老。<a id="a-7z"></a>乃礼归宗寺禅师充苦行焉。<a id="a-80"></a>梁乾化二年蒙去饰披缁矣。<a id="a-81"></a>明年于东林甘露戒坛纳解脱木叉。<a id="a-82"></a>厥后修身践言。<a id="a-83"></a>虽三藏俱留于意表。<a id="a-84"></a>而以心学为究尽之务。<a id="a-85"></a>复入五台山礼妙吉灵迹。<a id="a-86"></a>迨后唐天成三载。<a id="a-87"></a>始于东京丽景门之右树小禅坊。<a id="a-88"></a>敕额为普净焉。<a id="a-89"></a>而逐月三八日设阖京僧浴。<a id="a-8A"></a>其或香汤汲注。<a id="a-8B"></a>樵蒸失供觉必令撤小屋抽榱桷而助爨焉。<a id="a-8C"></a>有公王仰重表荐紫衣。<a id="a-8D"></a>坚拒弗受。<a id="a-8E"></a>汲汲以利行济物为己任耳。<a id="a-8F"></a>开宝四年十二月三日。<a id="a-8G"></a>遘疾。<a id="a-8H"></a>轻安无挠。<a id="a-8I"></a>十一日告众右胁而化。<a id="a-8J"></a>享年七十六。<a id="a-8K"></a>僧腊五十六。<a id="a-8L"></a>茶毗收舍利五色磊落无算。<a id="a-8M"></a>尝居京邑屡登斯院。<a id="a-8N"></a>览北海陶尚书谷为湘东张仲荀序诗赠觉而云。<a id="a-8O"></a>起后唐天成至汉乾祐。<a id="a-8P"></a>每黑白月三取八日浴京大众。<a id="a-8Q"></a>累岁费钱可一百三十六万数。<a id="a-8R"></a>计缗千万矣。</p>
  <p data-pb></p>
  <h2 id="a8S">宋杭州报恩寺永安传</h2>
  <p id="a8T">释水安。<a id="a-8U"></a>姓翁氏。<a id="a-8V"></a>温州永嘉人也。<a id="a-8W"></a>少岁淳厚黄中通理。<a id="a-8X"></a>遇同郡汇征大师凤鸣越峤玉莹蓝田获落文心沉潜学奥。<a id="a-8Y"></a>以其出乐安孙郃拾遗之门也。<a id="a-8Z"></a>而有慕上之心。<a id="a-8a"></a>往拜而乞度。<a id="a-8b"></a>然征性高岸而寡合。<a id="a-8c"></a>而安事之也曲从若环。<a id="a-8d"></a>盖哀其幼知择师耳。<a id="a-8e"></a>天成中随侍出杭。<a id="a-8f"></a>俄有从十二头陀之意。<a id="a-8g"></a>潜逃欲登闽岭参问禅宗。<a id="a-8h"></a>属封强艰棘。<a id="a-8i"></a>却回结庵于天台。<a id="a-8j"></a>后遇韶禅师法集顿遣群疑。<a id="a-8k"></a>重来礼征。<a id="a-8l"></a>咄之曰。<a id="a-8m"></a>弃背孝养。<a id="a-8n"></a>尔自速辜。<a id="a-8o"></a>遗行于斯。<a id="a-8p"></a>还有裨补前咎计否。<a id="a-8q"></a>安跪对曰。<a id="a-8r"></a>从来无事请用塞责。<a id="a-8s"></a>征肯颔之。<a id="a-8t"></a>汉南国王钱氏召居报恩寺。<a id="a-8u"></a>署号禅师焉。<a id="a-8v"></a>乃以华严李论为会要。<a id="a-8w"></a>因将合经。<a id="a-8x"></a>募人雕板印而施行。<a id="a-8y"></a>每有檀施罕闻储畜。<a id="a-8z"></a>回舍二田矣。<a id="a-90"></a>以开宝甲戌岁终而焚之。<a id="a-91"></a>其舌存焉。<a id="a-92"></a>累投火锻色虽同乎炽炭。<a id="a-93"></a>寒则柔弱。<a id="a-94"></a>今藏普贤道场中。<a id="a-95"></a>春秋六十四。<a id="a-96"></a>法腊四十四云。</p>
  <h2 id="a97">宋钱塘永明寺延寿传</h2>
  <p id="a98">释延寿。<a id="a-99"></a>姓王。<a id="a-9A"></a>本钱塘人也。<a id="a-9B"></a>两浙有国。<a id="a-9C"></a>时为吏督纳军须。<a id="a-9D"></a>其性纯直口无二言。<a id="a-9E"></a>诵彻法华经声不辍响。<a id="a-9F"></a>属翠岩参公盛化。<a id="a-9G"></a>寿舍妻孥削染登戒。<a id="a-9H"></a>尝于台岭天柱峰九旬习定。<a id="a-9I"></a>有鸟类尺鷃巢栖于衣襵中。<a id="a-9J"></a>乃得韶禅师决择所见。<a id="a-9K"></a>迁遁于雪窦山。<a id="a-9L"></a>除诲人外瀑布前坐讽禅默衣无缯纩布襦卒岁。<a id="a-9M"></a>食无重味野蔬断中。<a id="a-9N"></a>汉南国王钱氏最所钦尚。<a id="a-9O"></a>请寿行方等忏赎物类放生泛爱慈柔。<a id="a-9P"></a>或非理相干颜貌不动。<a id="a-9Q"></a>诵法华计一万三千许部。<a id="a-9R"></a>多励信人营造塔像。<a id="a-9S"></a>自无贮畜雅好诗道。<a id="a-9T"></a>着万善同归宗镜等录数千万言。<a id="a-9U"></a>高丽国王览其录。<a id="a-9V"></a>遣使遗金线织成袈裟紫水精数珠金澡罐等。<a id="a-9W"></a>以开宝八年乙亥终于住寺。<a id="a-9X"></a>春秋七十二。<a id="a-9Y"></a>法腊三十七。<a id="a-9Z"></a>葬于大慈山。<a id="a-9a"></a>树亭志焉。</p>
  <h2 id="a9b">宋西京天宫寺义庄传</h2>
  <p id="a9c">释义庄。<a id="a-9d"></a>姓张氏。<a id="a-9e"></a>滑台人也。<a id="a-9f"></a>当免怀之日及就傅之秋。<a id="a-9g"></a>神彩克明尘机顿去。<a id="a-9h"></a>乃于本府开元寺归善财之列。<a id="a-9i"></a>从升戒德因乐游方。<a id="a-9j"></a>始于洛邑采听法华。<a id="a-9k"></a>见识过人阐扬训物。<a id="a-9l"></a>众请居九曜院焉。<a id="a-9m"></a>匪亏法食用济往来。<a id="a-9n"></a>慈以利生始末无间。<a id="a-9o"></a>建隆初左散骑常侍申公奏赐紫衣。<a id="a-9p"></a>禀学僧尼三十余员。<a id="a-9q"></a>庄性敦勤。<a id="a-9r"></a>进讲外兢兢五十年间二时礼忏。<a id="a-9s"></a>至老不替。<a id="a-9t"></a>于太平兴国戊寅年八月奄终。<a id="a-9u"></a>俗寿七十八。<a id="a-9v"></a>僧腊五十九。<a id="a-9w"></a>明年二月迁塔于龙门菩提寺西焉。</p>
  <h2 id="a9x">宋西京广爱寺普胜传</h2>
  <p id="a9y">释普胜。<a id="a-9z"></a>姓张氏。<a id="a-A0"></a>深州陆泽人也。<a id="a-A1"></a>幼岁情爱偷薄。<a id="a-A2"></a>俄决志趋五台山华严寺。<a id="a-A3"></a>师事超化大师。<a id="a-A4"></a>或问之曰。<a id="a-A5"></a>子胡以越山踰域而求出家。<a id="a-A6"></a>彼饶阳者岂无仁祠哲匠乎。<a id="a-A7"></a>胜对曰。<a id="a-A8"></a>附神骥可以日千里矣。<a id="a-A9"></a>某知妙吉净刹感征胶戾令我小凡速成果证。<a id="a-AA"></a>可不是乎。<a id="a-AB"></a>众耹斯说。<a id="a-AC"></a>曰任气小儿有此高识。<a id="a-AD"></a>我曹俱弗如也。<a id="a-AE"></a>胜曰。<a id="a-AF"></a>某非衽金革死而不厌之徒。<a id="a-AG"></a>也。<a id="a-AH"></a>愿入慈门而思利物耳。<a id="a-AI"></a>迨乎受具南临潞府讲通上生经矣。<a id="a-AJ"></a>闻崇法大师传唯识论盛化洛都。<a id="a-AK"></a>往从学焉。<a id="a-AL"></a>凡百章疏经目便识之。<a id="a-AM"></a>不几稔闲习通精赡。<a id="a-AN"></a>胜所传者中山贞辩钞讲多误失所。<a id="a-AO"></a>然昌言曰。<a id="a-AP"></a>繁略不均解判非当。<a id="a-AQ"></a>乃删多补少为四卷行于世。<a id="a-AR"></a>太祖神德皇帝赐紫衣。<a id="a-AS"></a>师号曰宣教也。<a id="a-AT"></a>以太平兴国四年秋七月四日示疾。<a id="a-AU"></a>终于净土院。<a id="a-AV"></a>亨寿六十三。<a id="a-AW"></a>坐四十三夏。<a id="a-AX"></a>门人等收舍利葬于龙门山宝应寺西阜。<a id="a-AY"></a>建塔旌表之。</p>
  <h2 id="aAZ">宋东京开宝寺师律传</h2>
  <p id="aAa">释师律。<a id="a-Ab"></a>茫阳人也。<a id="a-Ac"></a>姓贾氏。<a id="a-Ad"></a>大丞相魏国公耽之后。<a id="a-Ae"></a>唐书有传。<a id="a-Af"></a>律弱龀端谨不与群童斗伎。<a id="a-Ag"></a>裁十五岁于悯中寺落发。<a id="a-Ah"></a>礼贞涉为师。<a id="a-Ai"></a>严肃垂勖所履不出边幅之外。<a id="a-Aj"></a>涉默异之曰。<a id="a-Ak"></a>不可屈身下位而抑其名节乎。<a id="a-Al"></a>成比丘已可去游方。<a id="a-Am"></a>律奉训南逝得其禅要。<a id="a-An"></a>回锡故乡。<a id="a-Ao"></a>时梁世迨大周朝。<a id="a-Ap"></a>其间帝王重臣率皆宗仰。<a id="a-Aq"></a>居于夷门山旧封禅也。<a id="a-Ar"></a>营构乎殿宇圣仪。<a id="a-As"></a>丰厨秘藏供僧饶羡。<a id="a-At"></a>约勒后生别院翕如罔违彝宪。<a id="a-Au"></a>朝廷以紫衣徽号用旌厥德。<a id="a-Av"></a>律视之蔑如也。<a id="a-Aw"></a>一日谓弟子庶几曰。<a id="a-Ax"></a>吾无愿不报厥龄欲颓。<a id="a-Ay"></a>汝宜知之。<a id="a-Az"></a>勿俗情而悲悼也。<a id="a-B0"></a>乾德二祀正月二十三日而终。<a id="a-B1"></a>春秋八十一法腊六十二。<a id="a-B2"></a>太平兴国五年三月。<a id="a-B3"></a>改葬于北部浚仪之原。<a id="a-B4"></a>进士贾守廉为塔铭焉。</p>
  <p id="aB5">论曰。<a id="a-B6"></a>佛出于世经译于时。<a id="a-B7"></a>大要在乎果因。<a id="a-B8"></a>所推归乎罪福。<a id="a-B9"></a>罪也者下三涂之阶陛也。<a id="a-BA"></a>福也者上诸圣之阶陛也。<a id="a-BB"></a>阶陛是同上下有异耳。<a id="a-BC"></a>此命章曰兴福者。<a id="a-BD"></a>乃欲利他焉。<a id="a-BE"></a>如秤低昂如室明暗。<a id="a-BF"></a>则知二事必不同时。<a id="a-BG"></a>又类薰莸不同器而藏。<a id="a-BH"></a>尧桀不同国而治也。<a id="a-BI"></a>凡夫气分唯说罪多。<a id="a-BJ"></a>圣者品流但闻福厚。<a id="a-BK"></a>顺性故易造。<a id="a-BL"></a>逆意故难修。<a id="a-BM"></a>修有多门行有众路。<a id="a-BN"></a>大约望檀波罗蜜多令度无极也。<a id="a-BO"></a>始则人天福行。<a id="a-BP"></a>施食与浆桥梁义井。<a id="a-BQ"></a>次则轮王行中下品善。<a id="a-BR"></a>上品十善者则梵天福行也。<a id="a-BS"></a>一造偷婆。<a id="a-BT"></a>二补修故寺。<a id="a-BU"></a>三请佛转法轮。<a id="a-BV"></a>次则二乘净福行。<a id="a-BW"></a>同三品善止自利功强耳。<a id="a-BX"></a>次究尽位福行。<a id="a-BY"></a>乃成二严。<a id="a-BZ"></a>庄严相。<a id="a-Ba"></a>好从三轮无碍见万法体空。<a id="a-Bb"></a>获利殊多尽未来际。<a id="a-Bc"></a>夫如是福之广矣大矣。<a id="a-Bd"></a>乃知圣者为福则易尔。<a id="a-Be"></a>何耶。<a id="a-Bf"></a>纯净之故也。<a id="a-Bg"></a>凡夫则反是易薰染之故也。<a id="a-Bh"></a>是以佛亦为穿针之福。<a id="a-Bi"></a>知福不宜厌焉。<a id="a-Bj"></a>目连然燎迦葉蹋泥。<a id="a-Bk"></a>无尽意贡璎珞宝珠。<a id="a-Bl"></a>沓婆罗分僧卧具。<a id="a-Bm"></a>伊皆大人有作圣者权方。<a id="a-Bn"></a>欲其因罪不厌除福不厌取。<a id="a-Bo"></a>矧以教传岭外法布中原年所弥深行持渐薄。<a id="a-Bp"></a>内众修福就彼持门。<a id="a-Bq"></a>先哲息愆行其忏法矣。<a id="a-Br"></a>夫修理忏也淡虑观心。<a id="a-Bs"></a>心无所生生无所住。<a id="a-Bt"></a>当尔之时顺违无相则罪灭福生之地也。<a id="a-Bu"></a>若行事忏也心凭胜境。<a id="a-Bv"></a>境引心增。<a id="a-Bw"></a>念念相资绵绵不断。<a id="a-Bx"></a>礼则五轮投地。<a id="a-By"></a>悔则七聚首心。<a id="a-Bz"></a>或期瑞而证知。<a id="a-C0"></a>乃见罪灭之相也。<a id="a-C1"></a>昔者齐太宰作净住法。<a id="a-C2"></a>梁武帝忏六根门。<a id="a-C3"></a>澄照略成住法图。<a id="a-C4"></a>真观广作慈悲忏。<a id="a-C5"></a>至乎会昌年内。<a id="a-C6"></a>玄畅大师请修加一万五千佛名经。<a id="a-C7"></a>是以两京礼经则口唱低头。<a id="a-C8"></a>檛磬一声谓之小礼。<a id="a-C9"></a>自淮以南民间唯礼梁武忏以为佛事。<a id="a-CA"></a>或数僧呗[口*匿]歌赞相高。<a id="a-CB"></a>谓之禳忏法也。<a id="a-CC"></a>其有江表行水忏法者。<a id="a-CD"></a>悔其滥费过度之愆。<a id="a-CE"></a>此人伪造非真法也。<a id="a-CF"></a>又有敩古人逐字礼华严法华经。<a id="a-CG"></a>以为礼无漏法藏也。<a id="a-CH"></a>由此有四众之徒于字上安南无字下安佛。<a id="a-CI"></a>诚叨滥也。<a id="a-CJ"></a>有倡言曰。<a id="a-CK"></a>但务生善唯期灭罪。<a id="a-CL"></a>何判为非邪。<a id="a-CM"></a>通曰。<a id="a-CN"></a>翻译之后传行已来。<a id="a-CO"></a>若天上之恒星。<a id="a-CP"></a>如人形之定相。<a id="a-CQ"></a>或别占一座便曰客星。<a id="a-CR"></a>或新起肉隆乃为胼赘者耳。<a id="a-CS"></a>君不见春秋夏五邪。<a id="a-CT"></a>郑杜诸家岂不能添月字乎。<a id="a-CU"></a>盖畏圣人之言。<a id="a-CV"></a>成不刊之典。<a id="a-CW"></a>不敢加字矣。<a id="a-CX"></a>夫子曰。<a id="a-CY"></a>吾犹及史之阙文。<a id="a-CZ"></a>将知佛教还可加减否。<a id="a-Ca"></a>如慧严重译泥洹经加之品目。<a id="a-Cb"></a>忽梦神人怒责声色颇厉。<a id="a-Cc"></a>曰涅槃尊经何敢辄尔轻加斟酌。<a id="a-Cd"></a>是知兴福不如避罪。<a id="a-Ce"></a>斯言允矣。<a id="a-Cf"></a>今则不勤课励靡事增修。<a id="a-Cg"></a>因搜颖脱之数员。<a id="a-Ch"></a>责显盂安之三宝。<a id="a-Ci"></a>就今有作何代无人。<a id="a-Cj"></a>或京兆开乎海池。<a id="a-Ck"></a>或终南建乎兰若。<a id="a-Cl"></a>铸大悲之铜像。<a id="a-Cm"></a>造相国之伽蓝。<a id="a-Cn"></a>或代病利人。<a id="a-Co"></a>或护生掘土。<a id="a-Cp"></a>铸钟感瑞。<a id="a-Cq"></a>立刹参云。<a id="a-Cr"></a>刻像繁多。<a id="a-Cs"></a>修台浩博。<a id="a-Ct"></a>披榛平田之梵宇。<a id="a-Cu"></a>脱样阿育之浮图。<a id="a-Cv"></a>刊石为经鸠财立藏。<a id="a-Cw"></a>或治病于井络。<a id="a-Cx"></a>或化人于鄜畤。<a id="a-Cy"></a>如斯人也入殊邦之乡导。<a id="a-Cz"></a>合二姓之良媒。<a id="a-D0"></a>日月伏根照洞庭之幽暗。<a id="a-D1"></a>乾坤玄凿开混沌之窍端。<a id="a-D2"></a>所行博哉。<a id="a-D3"></a>续运长矣。<a id="a-D4"></a>公羊子有之曰。<a id="a-D5"></a>是上之行乎下也。<a id="a-D6"></a>诗云。<a id="a-D7"></a>尔之教矣。<a id="a-D8"></a>民胥效矣。<a id="a-D9"></a>愿吾徒望上而学之。<a id="a-DA"></a>令仁祠圣像无坠于地者也。</p>
 </body>
</html>