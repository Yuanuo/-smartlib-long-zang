<!doctype html>
<html id="z3IBWSw1Jo" data-ver="1170">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第四</h1>
  <h2 id="a2">义解篇第二之一(正传二十一人附见七人)</h2>
  <h2 id="a3">唐京兆大慈恩寺窥基传</h2>
  <p id="a4">释窥基。<a id="a-5"></a>字洪道。<a id="a-6"></a>姓尉迟氏。<a id="a-7"></a>京兆长安人也。<a id="a-8"></a>尉迟之先与后魏同起。<a id="a-9"></a>号尉迟部。<a id="a-A"></a>如中华之诸侯国。<a id="a-B"></a>入华则以部为姓也。<a id="a-C"></a>魏平东将军说。<a id="a-D"></a>六代孙孟都生罗迦。<a id="a-E"></a>为隋代州西镇将。<a id="a-F"></a>乃基祖焉。<a id="a-G"></a>考讳宗。<a id="a-H"></a>唐左金吾将军松州都督江由县开国公。<a id="a-I"></a>其鄂国公德则诸父也。<a id="a-J"></a>唐书有传。<a id="a-K"></a>基母裴氏。<a id="a-L"></a>梦掌月轮吞之。<a id="a-M"></a>寤而有孕。<a id="a-N"></a>及乎盈月诞。<a id="a-O"></a>弥与群儿弗类。<a id="a-P"></a>数方诵习神晤精爽。<a id="a-Q"></a>奘师始因陌上见其眉秀目朗举措疏略曰将家之种不谬也哉。<a id="a-R"></a>脱或因缘。<a id="a-S"></a>相扣度为弟子。<a id="a-T"></a>则吾法有寄矣。<a id="a-U"></a>复念在印度时计回程次。<a id="a-V"></a>就尼犍子边。<a id="a-W"></a>占得卦甚吉。<a id="a-X"></a>师但东归哲资生矣。<a id="a-Y"></a>遂造北门将军微讽之出家。<a id="a-Z"></a>父曰。<a id="a-a"></a>伊类粗悍那胜教诏。<a id="a-b"></a>奘曰。<a id="a-c"></a>此之器度非将军不生。<a id="a-d"></a>非某不识。<a id="a-e"></a>父虽然诺。<a id="a-f"></a>基亦强拒。<a id="a-g"></a>激勉再三。<a id="a-h"></a>拜以从命。<a id="a-i"></a>奋然抗声曰。<a id="a-j"></a>听我三事方誓出家。<a id="a-k"></a>不断情欲荤血过中食也。<a id="a-l"></a>奘先以欲勾牵。<a id="a-m"></a>后今入佛智。<a id="a-n"></a>佯而肯焉。<a id="a-o"></a>行驾累载前之所欲。<a id="a-p"></a>故关辅语曰三车和尚。<a id="a-q"></a>即贞观二十二年也。<a id="a-r"></a>一基自序云。<a id="a-s"></a>九岁丁艰渐疏浮俗。<a id="a-t"></a>若然者三车之说。<a id="a-u"></a>乃厚诬也。<a id="a-v"></a>至年十七遂预缁林。<a id="a-w"></a>及乎入法。<a id="a-x"></a>奉敕为奘师弟子。<a id="a-y"></a>始住广福寺。<a id="a-z"></a>寻奉别敕选聪慧颖脱者。<a id="a-10"></a>入大慈恩寺躬事奘师学五竺语。<a id="a-11"></a>解纷开结统综条然。<a id="a-12"></a>闻见者无不叹伏。<a id="a-13"></a>凡百犍度跋渠。<a id="a-14"></a>一览无差。<a id="a-15"></a>宁劳再忆。<a id="a-16"></a>年二十五应诏译经。<a id="a-17"></a>讲通大小乘教三十余本。<a id="a-18"></a>创意留心勤勤著述。<a id="a-19"></a>盖切问而近思。<a id="a-1A"></a>其则不远矣。<a id="a-1B"></a>造疏计可百本。<a id="a-1C"></a>奘所译唯识论。<a id="a-1D"></a>初与昉尚光四人同受润色执笔捡文纂义。<a id="a-1E"></a>数朝之后基求退焉。<a id="a-1F"></a>奘问之。<a id="a-1G"></a>对曰。<a id="a-1H"></a>夕梦金容晨趋白马。<a id="a-1I"></a>虽得法门之糟粕。<a id="a-1J"></a>然失玄源之醇粹。<a id="a-1K"></a>某不愿立功于参糅。<a id="a-1L"></a>若意成一本。<a id="a-1M"></a>受责则有所归。<a id="a-1N"></a>奘遂许之。<a id="a-1O"></a>以理遣三贤独委于基。<a id="a-1P"></a>此乃量材授任也。<a id="a-1Q"></a>时随受撰录所闻。<a id="a-1R"></a>讲周疏毕。<a id="a-1S"></a>无何西明寺测法师亦俊朗之器。<a id="a-1T"></a>于唯识论讲场得计于阍者赂之以金。<a id="a-1U"></a>潜隐厥形。<a id="a-1V"></a>听寻联缀亦疏通论旨。<a id="a-1W"></a>犹数座方毕测于西明寺鸣椎集僧称讲此论。<a id="a-1X"></a>基闻之惭居其后不胜怅怏。<a id="a-1Y"></a>奘勉之曰。<a id="a-1Z"></a>测公虽造疏未达因明。<a id="a-1a"></a>遂为讲陈那之论。<a id="a-1b"></a>基大善三支。<a id="a-1c"></a>纵横立破述义命章。<a id="a-1d"></a>前无与比。<a id="a-1e"></a>又云。<a id="a-1f"></a>请奘师唯为己讲瑜伽论。<a id="a-1g"></a>还被测公同前盗听先讲。<a id="a-1h"></a>奘曰。<a id="a-1i"></a>五性宗法唯汝流通。<a id="a-1j"></a>他人则否。<a id="a-1k"></a>后躬游五台山登太行。<a id="a-1l"></a>至西河古佛宇中宿。<a id="a-1m"></a>梦身在半山岩下有无量人唱苦声。<a id="a-1n"></a>冥昧之间初不忍闻。<a id="a-1o"></a>徙步陟彼层峰。<a id="a-1p"></a>皆琉璃色。<a id="a-1q"></a>尽见诸国土。<a id="a-1r"></a>仰望一城。<a id="a-1s"></a>城中有声曰。<a id="a-1t"></a>住住。<a id="a-1u"></a>咄基公未合到此。<a id="a-1v"></a>斯须二天童自城出。<a id="a-1w"></a>问曰。<a id="a-1x"></a>汝见山下罪苦众生否。<a id="a-1y"></a>答曰。<a id="a-1z"></a>我闻声而不见形。<a id="a-20"></a>童子遂投与剑一镡曰。<a id="a-21"></a>剖腹当见矣。<a id="a-22"></a>基自剖之。<a id="a-23"></a>腹开有光两道晖映山下。<a id="a-24"></a>见无数人受其极苦。<a id="a-25"></a>时童子入城持纸二轴及笔投之。<a id="a-26"></a>捧得而去。<a id="a-27"></a>及旦惊异未已。<a id="a-28"></a>过信夜寺中有光。<a id="a-29"></a>久而不灭。<a id="a-2A"></a>寻视之数轴发光者。<a id="a-2B"></a>探之得弥勒上生经。<a id="a-2C"></a>乃忆前梦必慈氏令我造疏通畅厥理耳。<a id="a-2D"></a>遂援毫次。<a id="a-2E"></a>笔锋有舍利二七粒而陨。<a id="a-2F"></a>如吴含桃许大。<a id="a-2G"></a>红色可爱。<a id="a-2H"></a>次零然而下者。<a id="a-2I"></a>状如黄梁粟粒。<a id="a-2J"></a>一云。<a id="a-2K"></a>行至太原传法。<a id="a-2L"></a>三车自随。<a id="a-2M"></a>前乘经论箱帙。<a id="a-2N"></a>中乘自御。<a id="a-2O"></a>后乘家妓女仆食馔。<a id="a-2P"></a>于路间遇一老父。<a id="a-2Q"></a>问乘何人。<a id="a-2R"></a>对曰。<a id="a-2S"></a>家属。<a id="a-2T"></a>父曰。<a id="a-2U"></a>知法甚精。<a id="a-2V"></a>携家属偕。<a id="a-2W"></a>恐不称教基闻之顿悔前非。<a id="a-2X"></a>翛然独往。<a id="a-2Y"></a>老父则文殊菩萨也。<a id="a-2Z"></a>此亦卮语矣。<a id="a-2a"></a>随奘在玉华宫。<a id="a-2b"></a>参译之际三车何处安置乎。<a id="a-2c"></a>基随处化徒。<a id="a-2d"></a>获益者众。<a id="a-2e"></a>东行博陵有请讲法华经。<a id="a-2f"></a>遂造大疏焉。<a id="a-2g"></a>及归本寺恒与翻译旧人往还。<a id="a-2h"></a>屡谒宣律师。<a id="a-2i"></a>宣每有诸天王使者执事。<a id="a-2j"></a>或冥告杂务。<a id="a-2k"></a>尔日基去方来。<a id="a-2l"></a>宣怪其迟暮。<a id="a-2m"></a>对曰。<a id="a-2n"></a>适者大乘菩萨在此。<a id="a-2o"></a>善神翼从者多。<a id="a-2p"></a>我曹神通为他所制。<a id="a-2q"></a>故尔。<a id="a-2r"></a>以永淳元年壬午示疾。<a id="a-2s"></a>至十一月十三日。<a id="a-2t"></a>长往于慈恩寺翻经院。<a id="a-2u"></a>春秋五十一。<a id="a-2v"></a>法腊无闻。<a id="a-2w"></a>葬于樊村北渠。<a id="a-2x"></a>祔三藏奘师茔陇焉。<a id="a-2y"></a>弟子哀恸。<a id="a-2z"></a>余外执绋。<a id="a-30"></a>会葬黑白之众盈于山谷。<a id="a-31"></a>基生常勇进造弥勒像。<a id="a-32"></a>对其像日诵菩萨戒一遍。<a id="a-33"></a>愿生兜率。<a id="a-34"></a>求其志也。<a id="a-35"></a>乃发通身光瑞。<a id="a-36"></a>烂然可观。<a id="a-37"></a>复于五台造玉石文殊菩萨像。<a id="a-38"></a>写金字般若经毕。<a id="a-39"></a>亦发神光焉。<a id="a-3A"></a>弟子相继取基为折中。<a id="a-3B"></a>视之如奘在焉。<a id="a-3C"></a>太和四年庚戌七月癸酉。<a id="a-3D"></a>迁塔于平原。<a id="a-3E"></a>大安国寺沙门令俭检校塔亭。<a id="a-3F"></a>徙棺见基齿。<a id="a-3G"></a>有四十根不断玉如。<a id="a-3H"></a>众弹指言。<a id="a-3I"></a>是佛之一相焉。<a id="a-3J"></a>凡今天下佛寺图形。<a id="a-3K"></a>号曰百本疏主真高宗大帝制赞。<a id="a-3L"></a>一云玄宗。<a id="a-3M"></a>然基魁梧堂堂。<a id="a-3N"></a>有桓赳之气。<a id="a-3O"></a>而慈济之心。<a id="a-3P"></a>诲人不倦。<a id="a-3Q"></a>自天然也。<a id="a-3R"></a>其符彩则项负玉枕。<a id="a-3S"></a>面部宏伟交手十指若印契焉。<a id="a-3T"></a>名讳上字多出没不同者。<a id="a-3U"></a>为以慈恩传中云。<a id="a-3V"></a>奘师龙朔三年于玉华宫译大般若经终笔。<a id="a-3W"></a>其年十一月二十二日。<a id="a-3X"></a>令大乘基奉表奏闻。<a id="a-3Y"></a>请御制序。<a id="a-3Z"></a>至十二月七日。<a id="a-3a"></a>通事舍人冯义宣。<a id="a-3b"></a>由此云。<a id="a-3c"></a>灵基开元录为窥基。<a id="a-3d"></a>或言乘基非也。<a id="a-3e"></a>彼曰大乘基。<a id="a-3f"></a>盖慧立彦悰。<a id="a-3g"></a>不全斥故云大乘基。<a id="a-3h"></a>如言不听泰耳。<a id="a-3i"></a>犹谨遣大乘光奉表同也。<a id="a-3j"></a>今海内呼慈恩法师焉。</p>
  <p id="a3k">系曰。<a id="a-3l"></a>性相义门至唐方见大备也。<a id="a-3m"></a>奘师为瑜伽唯识开创之祖。<a id="a-3n"></a>基乃守文述作之宗。<a id="a-3o"></a>唯祖与宗百世不除之祀也。<a id="a-3p"></a>盖功德被物。<a id="a-3q"></a>广矣。<a id="a-3r"></a>大矣。<a id="a-3s"></a>奘苟无基则何祖张其学乎。<a id="a-3t"></a>开天下人眼目乎。<a id="a-3u"></a>二师立功与言。<a id="a-3v"></a>俱不朽也。<a id="a-3w"></a>然则基也。<a id="a-3x"></a>鄂公犹子。<a id="a-3y"></a>奘师门生。<a id="a-3z"></a>所谓将家来为法将。<a id="a-40"></a>千载一人而已。<a id="a-41"></a>故书有之。<a id="a-42"></a>厥父灾厥子乃肯播。<a id="a-43"></a>矧能肯获。<a id="a-44"></a>其百本疏主之谓欤。</p>
  <p data-pb></p>
  <h2 id="a45">唐京师西明寺道世传</h2>
  <p id="a46">道世。<a id="a-47"></a>字玄恽。<a id="a-48"></a>姓韩氏。<a id="a-49"></a>厥先伊阙人也。<a id="a-4A"></a>祖代因官为京兆人焉。<a id="a-4B"></a>生且渥润渐而聪敏。<a id="a-4C"></a>俄厌众沙思参救蚁。<a id="a-4D"></a>二亲钟爱遏绝其请。<a id="a-4E"></a>久而遂心。<a id="a-4F"></a>时年十二。<a id="a-4G"></a>于青龙寺出家。<a id="a-4H"></a>从执德瓶止临欣鉴。<a id="a-4I"></a>律宗研核书籍钻寻。<a id="a-4J"></a>特慕上乘融明实性。<a id="a-4K"></a>于时籍甚三辅钦归。<a id="a-4L"></a>显庆年中。<a id="a-4M"></a>大帝以玄奘师所翻经论。<a id="a-4N"></a>未几诏入内。<a id="a-4O"></a>及慈恩寺大德。<a id="a-4P"></a>更代行道不替于时。<a id="a-4Q"></a>世亦预其选。<a id="a-4R"></a>及为皇太子造西明寺。<a id="a-4S"></a>爰以英博召入斯寺。<a id="a-4T"></a>时道宣律师当涂行律。<a id="a-4U"></a>世且旁敷。<a id="a-4V"></a>同驱五部之车。<a id="a-4W"></a>共导三乘之轨。<a id="a-4X"></a>人莫我及。<a id="a-4Y"></a>道望芬然。<a id="a-4Z"></a>复因讲贯之余。<a id="a-4a"></a>仍览甚深之藏。<a id="a-4b"></a>以为古今绵代制作多人。<a id="a-4c"></a>虽雅趣佳辞无足于传记。<a id="a-4d"></a>由是搴文囿之菁华。<a id="a-4e"></a>嗅大义之瞻卜。<a id="a-4f"></a>以类编录号法苑珠林。<a id="a-4g"></a>总一</p>
  <p data-pb></p>
  <h2 id="a4h">唐京兆大慈恩寺普光传</h2>
  <p id="a4i">普光。<a id="a-4j"></a>未知何许人也。<a id="a-4k"></a>明敏为性。<a id="a-4l"></a>爰择其木。<a id="a-4m"></a>请事三藏奘师。<a id="a-4n"></a>勤恪之心同列靡及。<a id="a-4o"></a>至于智解可譬循环。<a id="a-4p"></a>闻少证多。<a id="a-4q"></a>奘师默许。<a id="a-4r"></a>末参传译头角特高。<a id="a-4s"></a>左右三藏之美光有功焉。<a id="a-4t"></a>初奘嫌古翻俱舍义多缺。<a id="a-4u"></a>然躬得梵本再译真文。<a id="a-4v"></a>乃密授光多是记忆西印萨婆多师口义。<a id="a-4w"></a>光因着疏解判。<a id="a-4x"></a>一云。<a id="a-4y"></a>其疏至圆晖略之为十卷。<a id="a-4z"></a>如汉之有沲欤。<a id="a-50"></a>又尝随奘往玉华宫译大般若经。<a id="a-51"></a>厥功出乎禆赞也。<a id="a-52"></a>时号大乘光。<a id="a-53"></a>观夫奘自贞观十九年创译记。<a id="a-54"></a>麟德元年终于玉华宫。<a id="a-55"></a>凡二十载。<a id="a-56"></a>总出大</p>
  <p data-pb></p>
  <h2 id="a57">唐京兆大慈恩寺法宝传(胜庄)</h2>
  <p id="a58">释法宝。<a id="a-59"></a>亦三藏奘师学法之神足也。<a id="a-5A"></a>性灵敏利最所先焉。<a id="a-5B"></a>奘初译婆沙论毕。<a id="a-5C"></a>宝有疑情。<a id="a-5D"></a>以非想见惑请益之。<a id="a-5E"></a>奘别以十六字入乎论中。<a id="a-5F"></a>以遮难辞。<a id="a-5G"></a>宝白奘曰。<a id="a-5H"></a>此二句四句为梵本有无。<a id="a-5I"></a>奘曰。<a id="a-5J"></a>吾以义意酌情作耳。<a id="a-5K"></a>宝曰。<a id="a-5L"></a>师岂宜以凡语增加圣言量乎。<a id="a-5M"></a>奘曰。<a id="a-5N"></a>斯言不行我知之矣。<a id="a-5O"></a>自此炰烋颉颃于奘之门。<a id="a-5P"></a>至乎六离合释义。<a id="a-5Q"></a>俱舍宗以宝为定量矣。<a id="a-5R"></a>光师往往同迦湿弥罗余师礼记衍字也。<a id="a-5S"></a>时光宝二法师若什门之融睿焉。<a id="a-5T"></a>后越精义学令问孔胶。<a id="a-5U"></a>长安三年于福先寺京西明寺。<a id="a-5V"></a>预义净译场。<a id="a-5W"></a>宝与法藏胜庄等。<a id="a-5X"></a>证义。<a id="a-5Y"></a>于时颇露头角。<a id="a-5Z"></a>莫之与京欤。</p>
  <h2 id="a5a">唐京师西明寺圆测传(薄尘灵辩)</h2>
  <p id="a5b">释圆测者。<a id="a-5c"></a>未详氏族也。<a id="a-5d"></a>自幼明敏慧解纵横。<a id="a-5e"></a>三藏奘师为慈恩基师。<a id="a-5f"></a>讲新翻唯识论。<a id="a-5g"></a>测赂守门者隐听。<a id="a-5h"></a>归则缉缀义章。<a id="a-5i"></a>将欲罢讲。<a id="a-5j"></a>测于西明寺鸣钟召众。<a id="a-5k"></a>称讲唯识。<a id="a-5l"></a>基慊其有夺人之心。<a id="a-5m"></a>遂让测讲训。<a id="a-5n"></a>奘讲瑜伽还同前盗听受之。<a id="a-5o"></a>而亦不后基也。<a id="a-5p"></a>诒高宗之末天后之初。<a id="a-5q"></a>应义解之选入译经馆。<a id="a-5r"></a>众皆推挹。<a id="a-5s"></a>及翻大乘显识等经。<a id="a-5t"></a>测充证义与薄尘灵辩嘉尚攸方其驾。<a id="a-5u"></a>所著唯识疏钞。<a id="a-5v"></a>详解经论。<a id="a-5w"></a>天下分行焉。</p>
  <h2 id="a5x">唐京师安国寺元康传</h2>
  <p id="a5y">释元康。<a id="a-5z"></a>不详姓氏。<a id="a-60"></a>贞观中游学京邑。<a id="a-61"></a>有彭亨之誉。<a id="a-62"></a>形拥肿而短。<a id="a-63"></a>然其性情酋勇闻少解多。<a id="a-64"></a>群辈推许。<a id="a-65"></a>先居山野恒务持诵观音求加慧解。<a id="a-66"></a>遂感鹿一首角分八岐厥形绝异。<a id="a-67"></a>康见之抚而驯伏。<a id="a-68"></a>遂豢养之。<a id="a-69"></a>乘而致远。<a id="a-6A"></a>曾无倦色。<a id="a-6B"></a>以三论之文荷之于背。<a id="a-6C"></a>又以小轴系之于尾。<a id="a-6D"></a>曳入上都。<a id="a-6E"></a>意为戏弄。<a id="a-6F"></a>说有之徒不达空性。<a id="a-6G"></a>我与轻轴碾之令悟真理。<a id="a-6H"></a>又衣大布曳纳播戴竹笠。<a id="a-6I"></a>笠宽丈有二尺。<a id="a-6J"></a>装饰诡异人皆骇观。<a id="a-6K"></a>既入京城见一法师盛集讲经化导。<a id="a-6L"></a>康造其筵近其座。<a id="a-6M"></a>便就所讲义申问往返数百言。<a id="a-6N"></a>人咸惊康之辩给如此。<a id="a-6O"></a>复戏法师曰。<a id="a-6P"></a>甘桃不结实。<a id="a-6Q"></a>苦李压低枝。<a id="a-6R"></a>讲者曰。<a id="a-6S"></a>轮王千个子。<a id="a-6T"></a>巷伯勿孙儿。<a id="a-6U"></a>盖讥康之无生徒也。<a id="a-6V"></a>康曰。<a id="a-6W"></a>丹之藏者赤。<a id="a-6X"></a>漆之藏者黑。<a id="a-6Y"></a>随汝之赤者非纁绛焉。<a id="a-6Z"></a>入汝之黑者非铅墨焉。<a id="a-6a"></a>举众皆云。<a id="a-6b"></a>辞理涣然。<a id="a-6c"></a>可非垂迹之大士也。<a id="a-6d"></a>帝闻之喜曰。<a id="a-6e"></a>何代无其人。<a id="a-6f"></a>诏入安国寺讲此三论。<a id="a-6g"></a>遂造疏解中观之理。<a id="a-6h"></a>别撰玄枢两卷。<a id="a-6i"></a>总明中百门之宗旨焉。<a id="a-6j"></a>后不测其终。</p>
  <p id="a6k">系曰。<a id="a-6l"></a>康师曳纳播者何。<a id="a-6m"></a>通曰。<a id="a-6n"></a>梵言立播。<a id="a-6o"></a>华言裹腹衣。<a id="a-6p"></a>亦云抱腹形制如偏袒。<a id="a-6q"></a>一幅才穿得手。<a id="a-6r"></a>肩袖不宽。<a id="a-6s"></a>着在左边。<a id="a-6t"></a>右边施带。<a id="a-6u"></a>多贮绵絮。<a id="a-6v"></a>然是御寒之服。<a id="a-6w"></a>热国则否用此亦圣开。<a id="a-6x"></a>流于东土则变成色帛。<a id="a-6y"></a>而削幅缀于左右袖上垂之制曳。<a id="a-6z"></a>然旌表我通赡经论。<a id="a-70"></a>一本则曳一支。<a id="a-71"></a>多则多曳。<a id="a-72"></a>未知稽古自何人始乎。<a id="a-73"></a>今单言播。<a id="a-74"></a>略立字耳。<a id="a-75"></a>全非御寒之意。<a id="a-76"></a>翻为我慢之衣。<a id="a-77"></a>既失元端而多滥作。<a id="a-78"></a>别形圣教以俟后贤。<a id="a-79"></a>此外无施异制以乱大伦。<a id="a-7A"></a>诗曰。<a id="a-7B"></a>服之不称身之灾也。<a id="a-7C"></a>吁。</p>
  <p data-pb></p>
  <h2 id="a7D">唐简州福聚寺靖迈传</h2>
  <p id="a7E">靖迈。<a id="a-7F"></a>梓潼人也。<a id="a-7G"></a>少孺矜持长高志操。<a id="a-7H"></a>特于经论研核造微。<a id="a-7I"></a>气性沉厚不妄交结。<a id="a-7J"></a>游必择方抵于京辅。<a id="a-7K"></a>贞观中属玄奘西回。<a id="a-7L"></a>敕奉为太穆太后。<a id="a-7M"></a>于京造广福寺。<a id="a-7N"></a>就彼翻译。<a id="a-7O"></a>所须吏力悉与玄龄商量务令优给。<a id="a-7P"></a>遂召证义大德谙练大小乘经论为时所尊尚者。<a id="a-7Q"></a>得一十一人迈预其精选。<a id="a-7R"></a>即居慈恩寺也。<a id="a-7S"></a>同普光寺栖玄广福寺明浚会昌寺辩机终南山丰德寺道宣。<a id="a-7T"></a>同执笔缀文。<a id="a-7U"></a>翻译本事经七卷。<a id="a-7V"></a>迈后与神昉笔受于玉华宫及慈恩寺翻经院。<a id="a-7W"></a>皆推适变故得经心矣。<a id="a-7X"></a>后着译经图纪四卷。<a id="a-7Y"></a>铨序古今经目译人名位单译重翻疑伪等科。<a id="a-7Z"></a>一皆条理见编于藏。<a id="a-7a"></a>开元中智升。<a id="a-7b"></a>又续其题目焉。</p>
  <h2 id="a7c">唐新罗国顺璟传</h2>
  <p id="a7d">释顺璟者。<a id="a-7e"></a>浪郡人也。<a id="a-7f"></a>本土之氏族。<a id="a-7g"></a>东夷之家系。<a id="a-7h"></a>故难详练。<a id="a-7i"></a>其重译学声教。<a id="a-7j"></a>盖出天然。<a id="a-7k"></a>况乎因明之学奘师精研付受。<a id="a-7l"></a>华僧尚未多达。<a id="a-7m"></a>璟之克通。<a id="a-7n"></a>非其宿殖之力。<a id="a-7o"></a>自何而至于是欤。<a id="a-7p"></a>传得奘师真唯识量。<a id="a-7q"></a>乃立决定相违不定量。<a id="a-7r"></a>于干封年中因使臣入贡附至。<a id="a-7s"></a>于时奘师长往向及二年。<a id="a-7t"></a>其量云。<a id="a-7u"></a>真故极成色定离眼识自许初三摄。<a id="a-7v"></a>眼所不摄故犹如眼根。<a id="a-7w"></a>良以三藏隐密周防。<a id="a-7x"></a>非大智不明。<a id="a-7y"></a>璟为宗云。<a id="a-7z"></a>不离于眼识自许初三摄。<a id="a-80"></a>眼所不摄故犹如眼识也。<a id="a-81"></a>如此善成他义。<a id="a-82"></a>时大乘基览此作。<a id="a-83"></a>便见璟所不知。<a id="a-84"></a>虽然终仰边僧识见如此。<a id="a-85"></a>故叹之曰。<a id="a-86"></a>新罗顺璟法师者。<a id="a-87"></a>声振唐蕃学包大小。<a id="a-88"></a>业崇迦葉。<a id="a-89"></a>唯执行于杜多。<a id="a-8A"></a>心务薄拘。<a id="a-8B"></a>恒驰声于少欲。<a id="a-8C"></a>既而蕴艺西夏。<a id="a-8D"></a>传照东夷。<a id="a-8E"></a>名道日新缁素钦揖。<a id="a-8F"></a>虽彼龙象不少。<a id="a-8G"></a>海外时称独步。<a id="a-8H"></a>于此量作决定相违基师念。<a id="a-8I"></a>远国之人有兹利慧搪突奘师。<a id="a-8J"></a>暗中机发善成三藏之义。<a id="a-8K"></a>惜哉。<a id="a-8L"></a>璟在本国稍多著述。<a id="a-8M"></a>亦有传来中原者。<a id="a-8N"></a>其所宗法相大乘了义教也。<a id="a-8O"></a>见华严经中始从发心便成佛已。<a id="a-8P"></a>乃生谤毁不信。<a id="a-8Q"></a>或云。<a id="a-8R"></a>当启手足命弟子辈。<a id="a-8S"></a>扶掖下地。<a id="a-8T"></a>地则徐裂璟身俄坠。<a id="a-8U"></a>时现生身陷地狱焉。<a id="a-8V"></a>于今有坑。<a id="a-8W"></a>广袤丈余。<a id="a-8X"></a>实坎窞然号顺璟捺落迦也。</p>
  <p id="a8Y">系曰。<a id="a-8Z"></a>曲士不可以语道者束其教也。<a id="a-8a"></a>是故好白者。<a id="a-8b"></a>以黑为污。<a id="a-8c"></a>好黑者以白为污焉璟怒心尤重。<a id="a-8d"></a>猛利业增。<a id="a-8e"></a>如射箭顷堕在地狱。<a id="a-8f"></a>列高僧品次起秽以自臭耶。<a id="a-8g"></a>通曰。<a id="a-8h"></a>难信之法易速谤诮。<a id="a-8i"></a>谤诮岂唯一人乎。<a id="a-8j"></a>俾令众所知识者直陷三涂。<a id="a-8k"></a>乃知顺璟真显教菩萨也。<a id="a-8l"></a>况乎赵盾为法受恶。<a id="a-8m"></a>菩萨乃为法亡身。<a id="a-8n"></a>斯何足怪。<a id="a-8o"></a>君不见尼犍外道一一谤佛。<a id="a-8p"></a>而独使提婆生陷。<a id="a-8q"></a>后于法华会上受记作佛。<a id="a-8r"></a>静言思之。</p>
  <p data-pb></p>
  <h2 id="a8s">唐京兆大慈恩寺嘉尚传</h2>
  <p id="a8t">嘉尚。<a id="a-8u"></a>未知何许人也。<a id="a-8v"></a>慧性天资瑰奇气质。<a id="a-8w"></a>篇聚坚守性相克攻。<a id="a-8x"></a>勤在进修务于翻译。<a id="a-8y"></a>远栖心于奘三藏门。<a id="a-8z"></a>见宗庙之富。<a id="a-90"></a>窥室家之好。<a id="a-91"></a>久稽考瑜伽师地佛地论旨。<a id="a-92"></a>成唯识论深得义趣。<a id="a-93"></a>随奘于玉华宫译大般若经。<a id="a-94"></a>充证义缀文。<a id="a-95"></a>多能杰出。<a id="a-96"></a>及三藏有疾。<a id="a-97"></a>命尚具录所翻经论合七十五部总一千三百三十五卷。<a id="a-98"></a>又录俱胝画像一千帧。<a id="a-99"></a>造十俱胝像。<a id="a-9A"></a>写经放生然灯令尚宣读。<a id="a-9B"></a>奘合掌欢喜曰。<a id="a-9C"></a>吾心中愿也。<a id="a-9D"></a>汝代导之得没而无悔焉。<a id="a-9E"></a>奘卒。<a id="a-9F"></a>著述疏钞出杂集。<a id="a-9G"></a>义门伙多。<a id="a-9H"></a>天后朝同薄尘灵辩等。<a id="a-9I"></a>预译场证义。<a id="a-9J"></a>功绩愈繁。<a id="a-9K"></a>尚初侍奘师在玉华宫翻经。<a id="a-9L"></a>至初会严净佛土品说诸佛菩萨以神通愿力盛</p>
  <p data-pb></p>
  <h2 id="a9M">唐淄州慧沼传(大愿尘外)</h2>
  <p id="a9N">慧沼。<a id="a-9O"></a>不知何许人也。<a id="a-9P"></a>少而警慧始预青衿。<a id="a-9Q"></a>依于庠序诵习该通。<a id="a-9R"></a>入法修身不违戒范。<a id="a-9S"></a>乃被时谚沼阇梨焉。<a id="a-9T"></a>次攻坚于经论善达翻传。<a id="a-9U"></a>自奘三藏到京。<a id="a-9V"></a>恒窥壶奥。<a id="a-9W"></a>后亲大乘基师更加精博。<a id="a-9X"></a>及菩提流志于崇福寺译大宝积经。<a id="a-9Y"></a>沼预其选充证义。<a id="a-9Z"></a>新罗胜庄法师执笔。<a id="a-9a"></a>沙门大愿尘外皆一时英秀当代象龙。<a id="a-9b"></a>于时武平一充使。<a id="a-9c"></a>卢藏用陆景初总预斯场。<a id="a-9d"></a>中书侍郎崔湜因行香至翻经院。<a id="a-9e"></a>叹曰。<a id="a-9f"></a>清流尽在此矣。<a id="a-9g"></a>岂应见隔。<a id="a-9h"></a>因奏请乞同润色新经。<a id="a-9i"></a>初沼证义于义净译场。<a id="a-9j"></a>多所刊正。<a id="a-9k"></a>讹言舛义。<a id="a-9l"></a>悉从指定无敢踰制后着诸疏义。<a id="a-9m"></a>号淄州沼也。</p>
  <p data-pb></p>
  <h2 id="a9n">唐京兆大慈恩寺彦悰传</h2>
  <p id="a9o">彦悰。<a id="a-9p"></a>未知何许人也。<a id="a-9q"></a>贞观之末观光上京。<a id="a-9r"></a>求法于三藏法师之门。<a id="a-9s"></a>然其才不迨光宝。<a id="a-9t"></a>遍长缀习学耳。<a id="a-9u"></a>于玄儒之业颇见精微。<a id="a-9v"></a>辞笔之能殊超流辈。<a id="a-9w"></a>有魏国西寺沙门慧立。<a id="a-9x"></a>性气炰烋。<a id="a-9y"></a>以护法为己任。<a id="a-9z"></a>着传五卷。<a id="a-A0"></a>专记三藏自贞观中一行盛化及西域所历夷险等。<a id="a-A1"></a>号慈恩传。<a id="a-A2"></a>盖取寺题也。<a id="a-A3"></a>及削[葶-丁+呆]云毕。<a id="a-A4"></a>虑遗诸美。<a id="a-A5"></a>遂藏于地穴。<a id="a-A6"></a>至疾亟命门徒掘土出之而卒。<a id="a-A7"></a>其本数年流散他所。<a id="a-A8"></a>搜购乃获。<a id="a-A9"></a>弟子等命悰。<a id="a-AA"></a>排次之。<a id="a-AB"></a>序引之。<a id="a-AC"></a>或文未允。<a id="a-AD"></a>或事稍亏。<a id="a-AE"></a>重更伸明。<a id="a-AF"></a>曰笺述是也。<a id="a-AG"></a>乃象郑司农笺毛之诂训也。<a id="a-AH"></a>或有调之。<a id="a-AI"></a>曰子与隋彦悰相去几何。<a id="a-AJ"></a>对曰赐也。<a id="a-AK"></a>何敢望回。<a id="a-AL"></a>虽长卿慕蔺心宗慕于玉宗。<a id="a-AM"></a>故有以也。<a id="a-AN"></a>诗曰。<a id="a-AO"></a>言念君子。<a id="a-AP"></a>温其如玉。<a id="a-AQ"></a>自许亦颜之士也。<a id="a-AR"></a>或人许焉。<a id="a-AS"></a>悰不知终所。</p>
  <h2 id="aAT">唐新罗国义湘传</h2>
  <p id="aAU">释义湘。<a id="a-AV"></a>俗姓朴。<a id="a-AW"></a>鸡林府人也。<a id="a-AX"></a>生且英奇。<a id="a-AY"></a>长而出离。<a id="a-AZ"></a>逍遥入道性分天然。<a id="a-Aa"></a>年临弱冠闻唐土教宗鼎盛。<a id="a-Ab"></a>与元晓法师同志西游。<a id="a-Ac"></a>行至本国海门唐州界。<a id="a-Ad"></a>计求巨舰。<a id="a-Ae"></a>将越沧波。<a id="a-Af"></a>倏于中涂遭其苦雨。<a id="a-Ag"></a>遂依道旁土龛间隐身。<a id="a-Ah"></a>所以避飘湿焉。<a id="a-Ai"></a>迨乎明旦相视。<a id="a-Aj"></a>乃古坟骸骨旁也。<a id="a-Ak"></a>天犹霢霂地且泥涂。<a id="a-Al"></a>尺寸难前逗留不进。<a id="a-Am"></a>又寄埏甓之中。<a id="a-An"></a>夜之未央俄有鬼物为怪。<a id="a-Ao"></a>晓公叹曰。<a id="a-Ap"></a>前之寓宿谓土龛而且安。<a id="a-Aq"></a>此夜留宵托鬼乡而多崇。<a id="a-Ar"></a>则知心生故种种法生。<a id="a-As"></a>心灭故龛坟不二。<a id="a-At"></a>又三界唯心万法唯识。<a id="a-Au"></a>心外无法胡用别求。<a id="a-Av"></a>我不入唐。<a id="a-Aw"></a>却携囊返国。<a id="a-Ax"></a>湘乃只影孤征誓死无退。<a id="a-Ay"></a>以总章二年附商船达登州岸。<a id="a-Az"></a>分卫到一信士家。<a id="a-B0"></a>见湘容色挺拔留连门下既久。<a id="a-B1"></a>有少女丽服靓妆。<a id="a-B2"></a>名曰善妙。<a id="a-B3"></a>巧媚诲之。<a id="a-B4"></a>湘之心石不可转也。<a id="a-B5"></a>女调不见答。<a id="a-B6"></a>顿发道心。<a id="a-B7"></a>于前矢大愿言。<a id="a-B8"></a>生生世世归命和尚。<a id="a-B9"></a>习学大乘成就大事。<a id="a-BA"></a>弟子必为檀越供给资缘。<a id="a-BB"></a>湘乃径趋长安终南山智俨三藏所。<a id="a-BC"></a>综习华严经。<a id="a-BD"></a>时康藏国师为同学也。<a id="a-BE"></a>所谓知微知章有伦有要。<a id="a-BF"></a>德瓶云满。<a id="a-BG"></a>藏海嬉游。<a id="a-BH"></a>乃议回程传法开诱。<a id="a-BI"></a>复至文登旧檀越家。<a id="a-BJ"></a>谢其数稔供施。<a id="a-BK"></a>便慕商船逡巡解缆。<a id="a-BL"></a>其女善妙。<a id="a-BM"></a>预为湘办集法服并诸什器可盈箧笥。<a id="a-BN"></a>运临海岸湘船已远。<a id="a-BO"></a>其女咒之曰。<a id="a-BP"></a>我本实心供养法师。<a id="a-BQ"></a>愿是衣箧跳入前船。<a id="a-BR"></a>言讫投箧于骇浪。<a id="a-BS"></a>有顷疾风吹之若鸿毛耳。<a id="a-BT"></a>遥望径跳入船矣。<a id="a-BU"></a>其女复誓之。<a id="a-BV"></a>我愿是身化为大龙。<a id="a-BW"></a>扶翼舳舻到国传法。<a id="a-BX"></a>于是攘袂投身于海。<a id="a-BY"></a>将知愿力难屈至诚感神。<a id="a-BZ"></a>果然伸形。<a id="a-Ba"></a>夭矫或跃。<a id="a-Bb"></a>蜿蜒其舟底。<a id="a-Bc"></a>宁达于彼岸。<a id="a-Bd"></a>湘入国之后遍历山川。<a id="a-Be"></a>于驹尘百济风马牛不相及地。<a id="a-Bf"></a>曰此中地灵山秀真转法轮之所。<a id="a-Bg"></a>无何权宗异部聚徒可半千众矣。<a id="a-Bh"></a>湘默作是念。<a id="a-Bi"></a>大华严教非福善之地不可兴焉。<a id="a-Bj"></a>时善妙龙恒随作护。<a id="a-Bk"></a>潜知此念。<a id="a-Bl"></a>乃现大神变于虚空中。<a id="a-Bm"></a>化成巨石。<a id="a-Bn"></a>纵广一里盖于伽蓝之顶。<a id="a-Bo"></a>作将堕不堕之状。<a id="a-Bp"></a>群僧惊骇罔知攸趣。<a id="a-Bq"></a>四面奔散。<a id="a-Br"></a>湘遂入寺中敷阐斯经。<a id="a-Bs"></a>冬阳夏阴。<a id="a-Bt"></a>不召自至者多矣。<a id="a-Bu"></a>国王钦重以田庄奴仆施之。<a id="a-Bv"></a>湘言于王曰。<a id="a-Bw"></a>我法平等高下共均贵贱同揆。<a id="a-Bx"></a>涅槃经八不净财。<a id="a-By"></a>何庄田之有。<a id="a-Bz"></a>何奴仆之为。<a id="a-C0"></a>贫道以法界为家。<a id="a-C1"></a>以盂耕待稔。<a id="a-C2"></a>法身慧命藉此而生矣。<a id="a-C3"></a>湘讲树开花谈丛结果。<a id="a-C4"></a>登堂睹奥者。<a id="a-C5"></a>则智通表训梵体道身等数人。<a id="a-C6"></a>皆啄巨[穀-禾+卵]飞出迦留罗鸟焉。<a id="a-C7"></a>湘贵如说行。<a id="a-C8"></a>讲宣之外精勤修练。<a id="a-C9"></a>庄严刹海靡惮暄凉。<a id="a-CA"></a>又常行义净洗秽法。<a id="a-CB"></a>不用巾帨。<a id="a-CC"></a>立期干燥而止。<a id="a-CD"></a>持三法衣瓶钵之余。<a id="a-CE"></a>曾无他物。<a id="a-CF"></a>凡弟子请益不敢造次。<a id="a-CG"></a>伺其怡寂而后启发。<a id="a-CH"></a>湘乃随疑解滞必无滓核。<a id="a-CI"></a>自是已来云游不定称可我心卓锡而居。<a id="a-CJ"></a>学侣蜂屯。<a id="a-CK"></a>或执笔书绅怀铅札叶。<a id="a-CL"></a>抄如结集录似载言。<a id="a-CM"></a>如是义门随弟子为目。<a id="a-CN"></a>如云道身章是也。<a id="a-CO"></a>或以处为名如云锥穴问答等。<a id="a-CP"></a>数章疏皆明华严性海毗卢遮那无边契经义例也。<a id="a-CQ"></a>湘终于本国。<a id="a-CR"></a>塔亦存焉。<a id="a-CS"></a>号海东华严初祖也。</p>
  <h2 id="aCT">唐京兆大慈恩寺义忠传</h2>
  <p id="aCU">释义忠。<a id="a-CV"></a>姓尹氏。<a id="a-CW"></a>潞府襄垣人也。<a id="a-CX"></a>年始九岁宿殖之性志愿出家。<a id="a-CY"></a>得淄州沼阇梨为师。<a id="a-CZ"></a>若凤巢中之生鹓雏也。<a id="a-Ca"></a>少秉奇操慧解不伦。<a id="a-Cb"></a>沼授与大涅槃经。<a id="a-Cc"></a>时十三岁矣相次诵彻四十卷。<a id="a-Cd"></a>众皆惊骇。<a id="a-Ce"></a>号空门奇童也。<a id="a-Cf"></a>二十登戒学四分律义理淹通。<a id="a-Cg"></a>旁习十二门论。<a id="a-Ch"></a>二本即当讲演。<a id="a-Ci"></a>沼师知是千里之骏。<a id="a-Cj"></a>学恐失时。<a id="a-Ck"></a>闻长安基师新造疏章门生填委声振天下。<a id="a-Cl"></a>乃师资相将同就基之讲肆。<a id="a-Cm"></a>未极五年。<a id="a-Cn"></a>又通二经五论。<a id="a-Co"></a>则法华无垢称及百法因明俱舍成唯识唯识道等也。<a id="a-Cp"></a>由兹开奖弟子繁多。<a id="a-Cq"></a>讲树别茂于枝修。<a id="a-Cr"></a>义门旁开于关窍。<a id="a-Cs"></a>乃着成唯识论纂要。<a id="a-Ct"></a>成唯识论钞三十卷。<a id="a-Cu"></a>法华经钞二十卷。<a id="a-Cv"></a>无垢称经钞二十卷。<a id="a-Cw"></a>百法论疏。<a id="a-Cx"></a>最为要当。<a id="a-Cy"></a>移解二无我归后。<a id="a-Cz"></a>是以掩慈恩之繁。<a id="a-D0"></a>于今盛行勿过忠本。<a id="a-D1"></a>所谓列群玉贯众花。<a id="a-D2"></a>王装琼树之林。<a id="a-D3"></a>花缀蜀机之锦。<a id="a-D4"></a>辈流首伏声彩悠扬。<a id="a-D5"></a>况基师正照于太阳。<a id="a-D6"></a>忠也旁[銜-金+缶]于龙烛。<a id="a-D7"></a>四方美誉千里归心者不可胜算矣。<a id="a-D8"></a>传持靡怠。<a id="a-D9"></a>仅五十余年。<a id="a-DA"></a>计讲诸教七十许遍。<a id="a-DB"></a>至年七十二。<a id="a-DC"></a>忽起怀土之心。<a id="a-DD"></a>归于昭义。<a id="a-DE"></a>示同初夏诵戒行道。<a id="a-DF"></a>每一坐时。<a id="a-DG"></a>面向西北。<a id="a-DH"></a>仰视兜率天宫。<a id="a-DI"></a>冥心内院。<a id="a-DJ"></a>愿舍寿时得见天主。<a id="a-DK"></a>永离凡浊终得转依。<a id="a-DL"></a>一日晨兴澡洗讫。<a id="a-DM"></a>整肃容仪望空礼拜。<a id="a-DN"></a>如有哀告之状。<a id="a-DO"></a>少顷结加趺坐。<a id="a-DP"></a>嘱付流通教法之意毕。<a id="a-DQ"></a>忽异香满室彩云垂空。<a id="a-DR"></a>忠合掌仰视曰。<a id="a-DS"></a>秽弱比丘何烦大圣躬来引接。<a id="a-DT"></a>言尽而化。<a id="a-DU"></a>乡人道俗建塔供养。<a id="a-DV"></a>全身不坏。<a id="a-DW"></a>至今河东乡里高冈存焉。</p>
  <h2 id="aDX">唐新罗国黄龙寺元晓传(大安)</h2>
  <p id="aDY">释元晓。<a id="a-DZ"></a>姓薛氏。<a id="a-Da"></a>东海湘州人也。<a id="a-Db"></a>丱[髟/采]之年惠然入法。<a id="a-Dc"></a>随师禀业游处无恒。<a id="a-Dd"></a>勇击义围雄横文阵。<a id="a-De"></a>仡仡然桓桓然。<a id="a-Df"></a>进无前却。<a id="a-Dg"></a>盖三学之淹通。<a id="a-Dh"></a>彼土谓为万人之敌。<a id="a-Di"></a>精义入神为若此也。<a id="a-Dj"></a>尝与湘法师入唐。<a id="a-Dk"></a>慕奘三藏慈恩之门。<a id="a-Dl"></a>厥缘既差息心游往。<a id="a-Dm"></a>无何发言狂悖示迹乖疏。<a id="a-Dn"></a>同居士入酒肆倡家。<a id="a-Do"></a>若志公持金刀铁锡。<a id="a-Dp"></a>或制疏以讲杂华。<a id="a-Dq"></a>或抚琴以乐祠宇。<a id="a-Dr"></a>或闾阎寓宿。<a id="a-Ds"></a>或山水坐禅。<a id="a-Dt"></a>任意随机都无定检。<a id="a-Du"></a>时国王置百座仁王经大会遍搜硕德。<a id="a-Dv"></a>本州以名望举进之。<a id="a-Dw"></a>诸德恶其为人。<a id="a-Dx"></a>谮王不纳。<a id="a-Dy"></a>居无何。<a id="a-Dz"></a>王之夫人脑婴痈肿。<a id="a-E0"></a>医工绝验。<a id="a-E1"></a>王及王子臣属祷请山川灵祠无所不至。<a id="a-E2"></a>有巫觋言曰。<a id="a-E3"></a>苟遣人往他国求药。<a id="a-E4"></a>是疾方瘳。<a id="a-E5"></a>王乃发使泛海入唐募其医术。<a id="a-E6"></a>溟涨之中忽见一翁。<a id="a-E7"></a>由波涛跃出登舟。<a id="a-E8"></a>邀使人入海睹宫殿严丽。<a id="a-E9"></a>见龙王王名钤海。<a id="a-EA"></a>谓使者曰。<a id="a-EB"></a>汝国夫人是青帝第三女也。<a id="a-EC"></a>我宫中先有金刚三昧经。<a id="a-ED"></a>乃二觉圆通示菩萨行也。<a id="a-EE"></a>今托仗夫人之病为增上缘。<a id="a-EF"></a>欲附此经出彼国流布耳。<a id="a-EG"></a>于是将三十来纸。<a id="a-EH"></a>重沓散经付授使人。<a id="a-EI"></a>复曰。<a id="a-EJ"></a>此经渡海中恐罹魔事。<a id="a-EK"></a>王令持刀裂使人腨肠而内于中。<a id="a-EL"></a>用蜡纸缠縢以药傅之。<a id="a-EM"></a>其腨如故。<a id="a-EN"></a>龙王言。<a id="a-EO"></a>可令大安圣者铨次缀缝请元晓法师造疏讲释之。<a id="a-EP"></a>夫人疾愈无疑。<a id="a-EQ"></a>假使雪山阿伽陀药力亦不过是。<a id="a-ER"></a>龙王送出海面。<a id="a-ES"></a>遂登舟归国。<a id="a-ET"></a>时王闻而欢喜。<a id="a-EU"></a>乃先召大安圣者黏次焉。<a id="a-EV"></a>大安者不测之人也。<a id="a-EW"></a>形服特异恒在市廛。<a id="a-EX"></a>击铜钵唱言大安大安之声。<a id="a-EY"></a>故号之也。<a id="a-EZ"></a>王命安。<a id="a-Ea"></a>安云。<a id="a-Eb"></a>但将经来不愿入王宫阈。<a id="a-Ec"></a>安得经排来成八品。<a id="a-Ed"></a>皆合佛意。<a id="a-Ee"></a>安曰。<a id="a-Ef"></a>速将付元晓讲。<a id="a-Eg"></a>余人则否。<a id="a-Eh"></a>晓受斯经正在本生湘州也。<a id="a-Ei"></a>谓使人曰。<a id="a-Ej"></a>此经以本始二觉为宗。<a id="a-Ek"></a>为我备角乘将案几。<a id="a-El"></a>在两角之间。<a id="a-Em"></a>置其笔砚。<a id="a-En"></a>始终于牛车造疏成五卷。<a id="a-Eo"></a>王请克日于黄龙寺敷演。<a id="a-Ep"></a>时有薄徒窃盗新疏。<a id="a-Eq"></a>以事白王。<a id="a-Er"></a>延于三日。<a id="a-Es"></a>重录成三卷。<a id="a-Et"></a>号为略疏。<a id="a-Eu"></a>洎乎王臣道俗云拥法堂。<a id="a-Ev"></a>晓乃宣吐有仪解纷可则。<a id="a-Ew"></a>称扬弹指声沸于空。<a id="a-Ex"></a>晓复昌言曰。<a id="a-Ey"></a>昔日采百椽时虽不预会。<a id="a-Ez"></a>今朝横一栋处唯我独能。<a id="a-F0"></a>时诸名德俯颜惭色伏膺忏悔焉。<a id="a-F1"></a>初晓示迹无恒化人不定。<a id="a-F2"></a>或掷盘而救众。<a id="a-F3"></a>或噀水而扑焚。<a id="a-F4"></a>或数处现形。<a id="a-F5"></a>或六方告灭。<a id="a-F6"></a>亦杯渡志公之伦欤。<a id="a-F7"></a>其于解性览无不明矣。<a id="a-F8"></a>疏有广略二本。<a id="a-F9"></a>俱行本土。<a id="a-FA"></a>略本流入中华。<a id="a-FB"></a>后有翻经三藏。<a id="a-FC"></a>改之为论焉。</p>
  <p id="aFD">系曰。<a id="a-FE"></a>海龙之宫自何而有经本耶。<a id="a-FF"></a>通曰。<a id="a-FG"></a>经云。<a id="a-FH"></a>龙王宫殿中有七宝塔。<a id="a-FI"></a>诸佛所说。<a id="a-FJ"></a>诸深义别有七宝箧满中盛之。<a id="a-FK"></a>谓十二因缘总持三昧等。<a id="a-FL"></a>良以此经合行世间。<a id="a-FM"></a>复显大安晓公神异。<a id="a-FN"></a>乃使夫人之疾为起教之大端者也。</p>
  <p data-pb></p>
  <h2 id="aFO">周京兆崇福寺神楷传(明恂)</h2>
  <p id="aFP">释神楷。<a id="a-FQ"></a>姓郭氏。<a id="a-FR"></a>太原人也。<a id="a-FS"></a>即汉末林宗之后。<a id="a-FT"></a>世袭冠裳。<a id="a-FU"></a>后随父宦于秦为京兆人也。<a id="a-FV"></a>昆弟六人。<a id="a-FW"></a>楷居其季。<a id="a-FX"></a>幼而聪敏立志弗群。<a id="a-FY"></a>不乐浮荣誓求翦落。<a id="a-FZ"></a>礼明恂法师为弟子。<a id="a-Fa"></a>即大乘恂也。<a id="a-Fb"></a>洎乎年满受具。<a id="a-Fc"></a>于经论义理大小该通。<a id="a-Fd"></a>耳闻口诵譬鲜氎之易染。<a id="a-Fe"></a>遂讲摄大乘俱舍等论。<a id="a-Ff"></a>颖晤辈流罕有齐驾。<a id="a-Fg"></a>后因讲净名经。<a id="a-Fh"></a>见古师判处喟然叹曰。<a id="a-Fi"></a>美则美矣。<a id="a-Fj"></a>未尽善也。<a id="a-Fk"></a>乃于安陆白赵山撰疏。<a id="a-Fl"></a>一云在越州剡石城寺。<a id="a-Fm"></a>述作素有巧性。<a id="a-Fn"></a>于剡溪南岩之下映水塑貌今有池已涸矣岩下石隙缝间幽暗。<a id="a-Fo"></a>然中有木棺者云是楷殡于此。<a id="a-Fp"></a>游人下窥历历皆睹。<a id="a-Fq"></a>又言。<a id="a-Fr"></a>楷因慈恩西明等寺度公者出家及翻经论敕诸道高行才学僧并赴京师。<a id="a-Fs"></a>遂应诏而入。<a id="a-Ft"></a>配居崇业寺。<a id="a-Fu"></a>至天后朝方行其疏。<a id="a-Fv"></a>后卒于此寺。<a id="a-Fw"></a>弟子迁塔于南逍遥园焉。<a id="a-Fx"></a>实大乘基之法门犹子也。</p>
  <p id="aFy">系曰。<a id="a-Fz"></a>楷师遗迹何京兆剡溪二处孰是。<a id="a-G0"></a>令人疑惑。<a id="a-G1"></a>若两家之俱见蓟训焉。<a id="a-G2"></a>此乃古人名显于四方。<a id="a-G3"></a>因子孙南北徙迁追念先宗。<a id="a-G4"></a>遂有侨置焉如晋氏渡江衣冠之家多立祖先之遗迹同也。<a id="a-G5"></a>若然者剡则是楷。<a id="a-G6"></a>曾游历之地也。</p>
  <p data-pb></p>
  <h2 id="aG7">周京兆广福寺会隐传</h2>
  <p id="aG8">会隐。<a id="a-G9"></a>不详何许人也。<a id="a-GA"></a>精明之气绰有盈余。<a id="a-GB"></a>处于等夷若鸡群之见鹤也。<a id="a-GC"></a>天皇朝慎选高学名德。<a id="a-GD"></a>隐膺斯选。<a id="a-GE"></a>麟德二年敕北门西龙门修书所。<a id="a-GF"></a>同与西明寺玄则等一十人。<a id="a-GG"></a>于一切经中略出精义玄文三十卷。<a id="a-GH"></a>号禅林要钞。<a id="a-GI"></a>书成奏呈。<a id="a-GJ"></a>敕藏秘阁。<a id="a-GK"></a>隐亦尝预翻译。<a id="a-GL"></a>玄则颇闻著述。<a id="a-GM"></a>高宗朝。<a id="a-GN"></a>斯为龙象之最焉。</p>
  <p data-pb></p>
  <h2 id="aGO">周虎丘山寺僧瑗传</h2>
  <p id="aGP">僧瑗。<a id="a-GQ"></a>字辩空。<a id="a-GR"></a>姓郁氏高平昌邑人也。<a id="a-GS"></a>姬水疏源狼亭袭庆。<a id="a-GT"></a>鲁相继昌侯之业。<a id="a-GU"></a>历载弥光。<a id="a-GV"></a>少傅纂尚书之风。<a id="a-GW"></a>清尘不昧。<a id="a-GX"></a>瑗夙殖奇颖。<a id="a-GY"></a>早擅嘉祥。<a id="a-GZ"></a>母赵氏娠孕之日。<a id="a-Ga"></a>侧侍圣贤浮空游乐。<a id="a-Gb"></a>及年六岁随母入舍利塔见圣僧像。<a id="a-Gc"></a>欣然跳跃状若旧交。<a id="a-Gd"></a>因启母出家。<a id="a-Ge"></a>母以其尚幼抑而未许。<a id="a-Gf"></a>至年十三方遂其志。<a id="a-Gg"></a>依虎丘寺慧严法师为弟子。<a id="a-Gh"></a>谦揖之操出自生知。<a id="a-Gi"></a>辩慧之能业称上首。<a id="a-Gj"></a>以龙朔二年奉敕剃翦。<a id="a-Gk"></a>冥符所应还隶此山。<a id="a-Gl"></a>暨严公长往。<a id="a-Gm"></a>乃依慧诩禅师受具足戒。<a id="a-Gn"></a>听常乐寺聪法师三论。<a id="a-Go"></a>甚深无相。<a id="a-Gp"></a>疑滞豁除。<a id="a-Gq"></a>方便解脱。<a id="a-Gr"></a>怡然独悟。<a id="a-Gs"></a>因智从心证。<a id="a-Gt"></a>遂诣江宁融禅师求学心法。<a id="a-Gu"></a>摄念坐禅众魔斯伏。<a id="a-Gv"></a>勤行精进猛兽恒驯。</p>
  <p data-pb></p>
  <h2 id="aGw">唐会稽山妙喜寺印宗传</h2>
  <p id="aGx">印宗。<a id="a-Gy"></a>姓印氏。<a id="a-Gz"></a>吴郡人也。<a id="a-H0"></a>母刘氏始娠。<a id="a-H1"></a>邻家咸见一沙门端雅徐步入印舍。<a id="a-H2"></a>白刘曰愿为子焉。<a id="a-H3"></a>母梦同此。<a id="a-H4"></a>再三陈让不克。<a id="a-H5"></a>父梦有馈栴檀香木童子。<a id="a-H6"></a>跪授付刘。<a id="a-H7"></a>刘顿厌荤膻。<a id="a-H8"></a>俗间食味隔在唇吻之外。<a id="a-H9"></a>及生而长。<a id="a-HA"></a>从师诵通经典。<a id="a-HB"></a>末最精讲者涅槃经。<a id="a-HC"></a>咸亨元年在京都盛扬道化。<a id="a-HD"></a>上元中敕入大爱敬寺居。<a id="a-HE"></a>辞不赴请。<a id="a-HF"></a>于蕲春东山忍大师咨受禅法。<a id="a-HG"></a>复于番禺遇慧能禅师。<a id="a-HH"></a>问答之间深诣玄理还乡地。<a id="a-HI"></a>刺史王胄礼重殊伦。<a id="a-HJ"></a>请置戒坛。<a id="a-HK"></a>命宗度人。<a id="a-HL"></a>可数千百。<a id="a-HM"></a>续敕召入内。<a id="a-HN"></a>乃造慈氏大像。<a id="a-HO"></a>所著心要集。<a id="a-HP"></a>起梁至唐。<a id="a-HQ"></a>天下诸达者语言总录焉。<a id="a-HR"></a>又奉敕江东诸寺院天柱报恩各置戒坛度人。<a id="a-HS"></a>又纂百家诸儒士三教文意表明佛法者。<a id="a-HT"></a>重结集之。<a id="a-HU"></a>手笔逾高著述流布。<a id="a-HV"></a>至先天二年二月二十一日示终。<a id="a-HW"></a>嘱循轮王法葬之。<a id="a-HX"></a>年八十七。<a id="a-HY"></a>会稽王师干立塔铭焉。</p>
  <h2 id="aHZ">唐太原府崇福寺宗哲传</h2>
  <p id="aHa">释宗哲。<a id="a-Hb"></a>西河平遥人也。<a id="a-Hc"></a>稚岁而有奇相聪颖天资。<a id="a-Hd"></a>既寻师范砥节饰躬。<a id="a-He"></a>属玄奘三藏新翻诸经论。<a id="a-Hf"></a>哲就其门请益无替。<a id="a-Hg"></a>凡几周星。<a id="a-Hh"></a>备穷诸典。<a id="a-Hi"></a>若指于掌。<a id="a-Hj"></a>于奘门下号为得意哲犹隋慧布之题目焉。<a id="a-Hk"></a>后因讲唱厥义日新。<a id="a-Hl"></a>时谓之为法江。<a id="a-Hm"></a>哲曰。<a id="a-Hn"></a>为吾谢此品藻焉。<a id="a-Ho"></a>殊不知法海在乎大原矣。<a id="a-Hp"></a>所指者盖浮丘为沧溟也。<a id="a-Hq"></a>哲悯学者不达其意。<a id="a-Hr"></a>而师誖哉。<a id="a-Hs"></a>乃着义例。<a id="a-Ht"></a>寰海之内莫不企羡。<a id="a-Hu"></a>其如说佛位三事喻中。<a id="a-Hv"></a>沼法师言。<a id="a-Hw"></a>三点三目强分上下。<a id="a-Hx"></a>胜劣配属太成巧诬。<a id="a-Hy"></a>哲云。<a id="a-Hz"></a>三事俱得。<a id="a-I0"></a>然无名师品量。<a id="a-I1"></a>退而省之。<a id="a-I2"></a>哲其得矣。<a id="a-I3"></a>号之得意。<a id="a-I4"></a>岂虚也乎。<a id="a-I5"></a>沼师所以成余师之说也。</p>
  <h2 id="aI6">唐洛京佛授记寺德感传</h2>
  <p id="aI7">释德感。<a id="a-I8"></a>姓侯氏。<a id="a-I9"></a>太原人也。<a id="a-IA"></a>仪容瑰丽学业精赡。<a id="a-IB"></a>众典服勤于瑜伽论特振声彩。<a id="a-IC"></a>天皇大帝征为翻经大德。<a id="a-ID"></a>又与胜庄大仪等同参义净译场。<a id="a-IE"></a>对[改-己+易]受赐言谢浏亮。<a id="a-IF"></a>帝悦寻授封昌平县开国公累井田至三千户。<a id="a-IG"></a>帝为赞曰。<a id="a-IH"></a>河汾之宝。<a id="a-II"></a>山岳之英。<a id="a-IJ"></a>早祛俗累。<a id="a-IK"></a>夙解尘缨。<a id="a-IL"></a>缁门仰德。<a id="a-IM"></a>绀宇驰声。<a id="a-IN"></a>式亚龙树。<a id="a-IO"></a>爰齐马鸣。<a id="a-IP"></a>为时君之所贵为若此也。<a id="a-IQ"></a>御制风行缁伍荣之。<a id="a-IR"></a>后充河南佛授记寺都维那。<a id="a-IS"></a>晚升寺任中外肃然。<a id="a-IT"></a>终年六十余。<a id="a-IU"></a>着义门行于世。<a id="a-IV"></a>如其七方便人回心渐顿悟义。<a id="a-IW"></a>与湛法师。<a id="a-IX"></a>为勍敌耳。<a id="a-IY"></a>故交绥而退焉。</p>
  <h2 id="aIZ">唐太原崇福寺浮丘传</h2>
  <p id="aIa">释浮丘。<a id="a-Ib"></a>姓张氏。<a id="a-Ic"></a>太原人也。<a id="a-Id"></a>挺然奇表慧悟绝伦。<a id="a-Ie"></a>于瑜伽论差成精博。<a id="a-If"></a>旁综群书言分雅俗。<a id="a-Ig"></a>四方学者争造其门。<a id="a-Ih"></a>然讷于宣剖敏于通解。<a id="a-Ii"></a>深藏若虚。<a id="a-Ij"></a>庸庸品类多所不知。<a id="a-Ik"></a>于时哲公露其头角。<a id="a-Il"></a>博闻强识之者惧其抵触。<a id="a-Im"></a>岂况请余乎。<a id="a-In"></a>哲惟神伏丘之义学。<a id="a-Io"></a>故谓为法海焉。<a id="a-Ip"></a>享年七十余。<a id="a-Iq"></a>终于所居。<a id="a-Ir"></a>然未闻其有所著述矣。</p>
 </body>
</html>