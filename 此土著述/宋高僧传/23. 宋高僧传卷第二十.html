<!doctype html>
<html id="z3IBWTJ1K4" data-ver="1039">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第二十</h1>
  <h2 id="a2">感通篇第六之三(正传二十二人附见四人)</h2>
  <h2 id="a3">唐资州山北兰若处寂传</h2>
  <p id="a4">释处寂。<a id="a-5"></a>俗姓周氏。<a id="a-6"></a>蜀人也。<a id="a-7"></a>师事宝修禅师。<a id="a-8"></a>服勤寡欲与物无竞。<a id="a-9"></a>雅通玄奥。<a id="a-A"></a>居山北行杜多行。<a id="a-B"></a>天后闻焉。<a id="a-C"></a>诏入内赐摩纳僧伽梨。<a id="a-D"></a>辞乞归山。<a id="a-E"></a>涉四十年足不到聚落。<a id="a-F"></a>坐一胡床宴默不寐。<a id="a-G"></a>常有虎蹲伏座下。<a id="a-H"></a>如家畜类。<a id="a-I"></a>资民所重。<a id="a-J"></a>学其道者臻萃。<a id="a-K"></a>由是颇形奇异。<a id="a-L"></a>如无相大师自新罗国将来谒诜禅师。<a id="a-M"></a>寂预诫众曰。<a id="a-N"></a>外来之宾明日当见矣。<a id="a-O"></a>宜洒扫以待之。<a id="a-P"></a>明日果有海东宾至也。<a id="a-Q"></a>开元初新除太守王晔。<a id="a-R"></a>本黄冠也。<a id="a-S"></a>景云中曾立少功刺于是郡。<a id="a-T"></a>终于释子苞藏祸心。<a id="a-U"></a>上任处分令境内应是。<a id="a-V"></a>沙门追集。<a id="a-W"></a>唯寂久不下山。<a id="a-X"></a>或劝寂往参免为厉阶。<a id="a-Y"></a>寂谓弟子曰。<a id="a-Z"></a>汝虽出家犹未识业。<a id="a-a"></a>吾之未死王晔其如吾何。<a id="a-b"></a>迨乎王公上官三日。<a id="a-c"></a>缁徒毕至。<a id="a-d"></a>或曰。<a id="a-e"></a>唯处寂蔑视藩侯弗来致贺。<a id="a-f"></a>晔微怒也。<a id="a-g"></a>屈诸僧升听坐已。<a id="a-h"></a>将启怒端问寂违拒之由。<a id="a-i"></a>愠色悖兴。<a id="a-j"></a>僧皆股栗。<a id="a-k"></a>晔俄然仆地。<a id="a-l"></a>左右扶掖归宅。<a id="a-m"></a>至厅事后屏树如被掴颊之声。<a id="a-n"></a>禺中气绝。<a id="a-o"></a>自此人谓为妄欲加诸道人一至于此。<a id="a-p"></a>寂以开元二十二年正月示灭。<a id="a-q"></a>享年八十七。<a id="a-r"></a>资中至今崇仰焉。</p>
  <p data-pb></p>
  <h2 id="as">唐代州五台山华严寺无著传</h2>
  <p id="at">无著。<a id="a-u"></a>永嘉人也。<a id="a-v"></a>识度宽明秉操贞礭。<a id="a-w"></a>留神大道约志游方。<a id="a-x"></a>抵于京师云华寺。<a id="a-y"></a>就澄观法师研习华严之教。<a id="a-z"></a>凡诸经论志极旁通。<a id="a-10"></a>然于华藏海终誓遨游。<a id="a-11"></a>以大历二年入五台山。<a id="a-12"></a>肆欲观圣人之境界。<a id="a-13"></a>五月到华严寺挂锡。<a id="a-14"></a>始于堂中啜茶见老僧寝陋据北床。<a id="a-15"></a>问曰。<a id="a-16"></a>子从南方来还赍数珠。<a id="a-17"></a>请看。<a id="a-18"></a>着乃躬度之。<a id="a-19"></a>回视之间失僧之所。<a id="a-1A"></a>于时神情[怡-台+敞]恍疑喜交生。<a id="a-1B"></a>曰昔僧明入此睹石臼木杵。<a id="a-1C"></a>后得入圣寺获见圣贤。<a id="a-1D"></a>我愿止此其为快乎。<a id="a-1E"></a>次由般若经楼见吉祥鸟。<a id="a-1F"></a>羽毛茜绚双飞于顶上。<a id="a-1G"></a>望东北鼓翼而去。<a id="a-1H"></a>明日有白光两穗入户悠扬。<a id="a-1I"></a>少顷而灭。<a id="a-1J"></a>同房僧法等见而惊怪。<a id="a-1K"></a>言曰。<a id="a-1L"></a>此何祥也。<a id="a-1M"></a>愿期再</p>
  <p data-pb></p>
  <h2 id="a1N">唐真定府普化传</h2>
  <p id="a1O">普化。<a id="a-1P"></a>不知何许人也。<a id="a-1Q"></a>秉性殊常且多真率。<a id="a-1R"></a>作为简放言语不拘。<a id="a-1S"></a>躬事盘山积禅师。<a id="a-1T"></a>密密指教深入堂奥。<a id="a-1U"></a>诫令保任。<a id="a-1V"></a>而发狂悖。<a id="a-1W"></a>尝与临济玄公相见。<a id="a-1X"></a>乃对之以之驴鸣。<a id="a-1Y"></a>旁侍无不哂笑。<a id="a-1Z"></a>直时歌舞或即悲号。<a id="a-1a"></a>人或接之。<a id="a-1b"></a>千变万态略无恒度。<a id="a-1c"></a>一日。<a id="a-1d"></a>擎挟棺木。<a id="a-1e"></a>巡街徇户告辞云。<a id="a-1f"></a>普化明日死去。<a id="a-1g"></a>时视之知不可訾。<a id="a-1h"></a>赵人相率随送出城东门。<a id="a-1i"></a>而扬言曰。<a id="a-1j"></a>今日葬不合青乌。<a id="a-1k"></a>经二日出南门。<a id="a-1l"></a>人亦随送。<a id="a-1m"></a>又曰。<a id="a-1n"></a>明日方吉如是西门北门出而还返。<a id="a-1o"></a>人烦意怠。<a id="a-1p"></a>一旦坐于郊野如入禅定焉。<a id="a-1q"></a>禅宗有著述者。<a id="a-1r"></a>以其发言先觉。<a id="a-1s"></a>排普化为散圣科目中。<a id="a-1t"></a>言非正员也矣。</p>
  <h2 id="a1u">唐汉州栖贤寺大川传(法炯)</h2>
  <p id="a1v">释大川。<a id="a-1w"></a>不知何许人也。<a id="a-1x"></a>沉默自居节操弥厉。<a id="a-1y"></a>戒无竁穴言不浪施。<a id="a-1z"></a>于汉州栖贤寺行四圣种法。<a id="a-20"></a>克苦既增川也其乐也泄泄。<a id="a-21"></a>绵竹之人无夙少率皆宗奉。<a id="a-22"></a>及乎终也卧于寺外白衣具床榻相率舁归寺中。<a id="a-23"></a>务营丧礼。<a id="a-24"></a>方当尸举无何双鹿引前若驺导焉。<a id="a-25"></a>始履门阈。<a id="a-26"></a>寺额奋然陨地远近惊叹。<a id="a-27"></a>又此山灵异不容粗鄙。<a id="a-28"></a>有僧深藏者。<a id="a-29"></a>不谨愿。<a id="a-2A"></a>多所违犯。<a id="a-2B"></a>神人掷于山下可七里许。<a id="a-2C"></a>唯伤足指。<a id="a-2D"></a>从此无不悛革守戒者。<a id="a-2E"></a>大历初北山变成黄金色。<a id="a-2F"></a>上有楼阁菩萨行道。<a id="a-2G"></a>斯须之间万形千状。<a id="a-2H"></a>川素居此寺与地俱灵。<a id="a-2I"></a>留影供养如事灵祠焉。<a id="a-2J"></a>次闽城法炯者。<a id="a-2K"></a>未详何许人也。<a id="a-2L"></a>行头陀法克苦克勤。<a id="a-2M"></a>激劝闽人辞气刚直。<a id="a-2N"></a>闻海坛练门江内有巨钟。<a id="a-2O"></a>相传云。<a id="a-2P"></a>昔有人往广州慕铸信鼓。<a id="a-2Q"></a>巨舰至此忽值风涛沉溺。<a id="a-2R"></a>每月望日其潮大至。<a id="a-2S"></a>水退其蒲牢乃出。<a id="a-2T"></a>可容一人。<a id="a-2U"></a>从中穿过约其周围径一丈余。<a id="a-2V"></a>大历中炯欲出此钟。<a id="a-2W"></a>先于开元寺设大会斋。<a id="a-2X"></a>诵咒令一小僧诣龙宫乞钟。<a id="a-2Y"></a>于人世击扣以警晨昏。<a id="a-2Z"></a>小僧见海神曰。<a id="a-2a"></a>我惜以镇海。<a id="a-2b"></a>别与小珠三颗为信。<a id="a-2c"></a>当尔时小僧有如梦觉。<a id="a-2d"></a>珠在手焉。</p>
  <h2 id="a2e">唐西域难陀传</h2>
  <p id="a2f">释难陀者。<a id="a-2g"></a>华言喜也。<a id="a-2h"></a>未详种姓何国人乎。<a id="a-2i"></a>其为人也诡异不伦恭慢无定。<a id="a-2j"></a>当建中年中。<a id="a-2k"></a>无何至于岷蜀。<a id="a-2l"></a>时张魏公延赏之任成都喜自言。<a id="a-2m"></a>我得如幻三昧。<a id="a-2n"></a>尝入水不濡投火无灼。<a id="a-2o"></a>能变金石化现无穷。<a id="a-2p"></a>初入蜀与三少尼俱行。<a id="a-2q"></a>或大醉狂歌。<a id="a-2r"></a>或聚众说法。<a id="a-2s"></a>戍将深恶之。<a id="a-2t"></a>亟令擒捉。<a id="a-2u"></a>喜被捉随至。<a id="a-2v"></a>乃曰。<a id="a-2w"></a>贫道寄迹僧门别有药术。<a id="a-2x"></a>因指三尼曰。<a id="a-2y"></a>此皆妙于歌舞。<a id="a-2z"></a>戍将乃重之。<a id="a-30"></a>遂留连为置酒肉。<a id="a-31"></a>夜宴与之饮唱。<a id="a-32"></a>乃假襦裤巾栉。<a id="a-33"></a>三尼各洞粉黛并皆列坐。<a id="a-34"></a>含睇调笑逸态绝世。<a id="a-35"></a>饮欲半酣。<a id="a-36"></a>喜谓尼曰。<a id="a-37"></a>可为押衙蹋舞乎。<a id="a-38"></a>因徐进对舞曳练回雪。<a id="a-39"></a>迅起摩趺伎又绝伦。<a id="a-3A"></a>良久曲终而舞不已。<a id="a-3B"></a>喜乃咄曰。<a id="a-3C"></a>妇女风邪。<a id="a-3D"></a>喜忽起取戍将刀。<a id="a-3E"></a>众谓酒狂。<a id="a-3F"></a>坐者悉皆惊走遂斫三尼头。<a id="a-3G"></a>皆踣于地。<a id="a-3H"></a>血及数丈。<a id="a-3I"></a>戍将大惊。<a id="a-3J"></a>呼左右缚喜。<a id="a-3K"></a>喜笑曰。<a id="a-3L"></a>无草草也。<a id="a-3M"></a>徐举三尼乃筇竹杖也。<a id="a-3N"></a>血乃向来所饮之酒耳。<a id="a-3O"></a>喜乃却坐饮宴。<a id="a-3P"></a>别使人断其头钉两耳柱上。<a id="a-3Q"></a>皆无血污。<a id="a-3R"></a>身即坐于席上。<a id="a-3S"></a>酒巡到即泻入断处。<a id="a-3T"></a>面色亦赤。<a id="a-3U"></a>而口能歌舞手复击掌应节。<a id="a-3V"></a>及宴散其身自起就柱取头安之。<a id="a-3W"></a>辄无瘢痕。<a id="a-3X"></a>时时言人吉凶事。<a id="a-3Y"></a>多是谜语。<a id="a-3Z"></a>过后方悟。<a id="a-3a"></a>成都有人供养数日。<a id="a-3b"></a>喜忽不欲住。<a id="a-3c"></a>乃闭关留之。<a id="a-3d"></a>喜即入壁缝中。<a id="a-3e"></a>及牵之渐入唯余袈裟角。<a id="a-3f"></a>逡巡不见。<a id="a-3g"></a>来日见壁画僧影。<a id="a-3h"></a>其状如日色。<a id="a-3i"></a>隔日渐落。<a id="a-3j"></a>经七日空有墨迹。<a id="a-3k"></a>至八日墨迹已灭。<a id="a-3l"></a>有人早见喜已在彭州界。<a id="a-3m"></a>后终不知所之。</p>
  <p id="a3n">系曰。<a id="a-3o"></a>难陀之状迹为邪正。<a id="a-3p"></a>邪而自言得如幻三昧。<a id="a-3q"></a>与无厌足王同。<a id="a-3r"></a>此三昧者即诸佛之大定也。<a id="a-3s"></a>唯如幻见如幻。<a id="a-3t"></a>不可以言论分境界矣。<a id="a-3u"></a>四神通有如幻通。<a id="a-3v"></a>能转变外事。<a id="a-3w"></a>故难陀警觉庸蜀之人多尚鬼道神仙。<a id="a-3x"></a>非此三昧不足以化难化之俗也。</p>
  <p data-pb></p>
  <h2 id="a3y">唐寿州紫金山玄宗传</h2>
  <p id="a3z">玄宗。<a id="a-40"></a>姓吴氏。<a id="a-41"></a>永嘉人也。<a id="a-42"></a>少时出尘气度宽裕于本部永定山宝寿院。<a id="a-43"></a>依常静为师照。<a id="a-44"></a>得戒已还诸方游学。<a id="a-45"></a>抵江陵词朗禅师门。<a id="a-46"></a>若真金之就冶焉。<a id="a-47"></a>决了疑贰。<a id="a-48"></a>复振锡他行见紫金山悦可自心。<a id="a-49"></a>留行禅观。<a id="a-4A"></a>此山先多虎暴。<a id="a-4B"></a>或噬行商。<a id="a-4C"></a>或伤樵子。<a id="a-4D"></a>避苛政者哭妇堪哀。<a id="a-4E"></a>从宗卜居哮[口*闞]绝迹。<a id="a-4F"></a>自迩入山者无惮矣。<a id="a-4G"></a>一日禅徒拥集。<a id="a-4H"></a>见一老父趋及座前。<a id="a-4I"></a>拜跪勤恪。<a id="a-4J"></a>宗问。<a id="a-4K"></a>子何人耶答云。<a id="a-4L"></a>我本虎也。<a id="a-4M"></a>在此山中食啖众生。<a id="a-4N"></a>因大师化此冥回我心得脱业躯。<a id="a-4O"></a>已生天道故来报谢。<a id="a-4P"></a>折旋之顷了无所见。<a id="a-4Q"></a>以大历二年嘱别门徒溘然化矣。<a id="a-4R"></a>春秋八十六。<a id="a-4S"></a>二月入塔。<a id="a-4T"></a>立碑存焉。</p>
  <h2 id="a4U">唐袁州阳岐山广敷传</h2>
  <p id="a4V">释广敷。<a id="a-4W"></a>俗姓郑。<a id="a-4X"></a>南燕人也。<a id="a-4Y"></a>少依京望大德思浩下承乎法训。<a id="a-4Z"></a>登戒毕游嵩少两京。<a id="a-4a"></a>遇神会禅师大明玄旨。<a id="a-4b"></a>至宜春阳岐山挂锡。<a id="a-4c"></a>是中峰峦积翠洞穴涉幽。<a id="a-4d"></a>芝菌之苗参于草奔。<a id="a-4e"></a>敷终日瞑目木食度辰。<a id="a-4f"></a>时有峨冠羽帔驭鹤骖鸾者。<a id="a-4g"></a>始则乍往倏来。<a id="a-4h"></a>后则登庵造膝。<a id="a-4i"></a>其仙客所到。<a id="a-4j"></a>必轻云薄雾随步而至。<a id="a-4k"></a>拥从者天丁力士令远去。<a id="a-4l"></a>对晤谈论移晷。<a id="a-4m"></a>其后道化既成。<a id="a-4n"></a>于贞元元年三月四日入灭。<a id="a-4o"></a>春秋九十一云。</p>
  <p id="a4p">系曰。<a id="a-4q"></a>神仙道异谈论岂同乎。<a id="a-4r"></a>通曰。<a id="a-4s"></a>昔小有真人能谈空理。<a id="a-4t"></a>方诸山神仙建浮图者信崇佛道止不削染。<a id="a-4u"></a>号在家菩萨。<a id="a-4v"></a>又雪山诸仙善五明论求度者。<a id="a-4w"></a>同也。<a id="a-4x"></a>然其相似道必须甄简。<a id="a-4y"></a>若西域二十谛中五唯量五大与释氏法名同所计天殊。<a id="a-4z"></a>良难区别哉。</p>
  <p data-pb></p>
  <h2 id="a50">唐邓州乌牙山圆震传</h2>
  <p id="a51">圆震。<a id="a-52"></a>姓陈。<a id="a-53"></a>中山人也。<a id="a-54"></a>少警悟而尚学。<a id="a-55"></a>入庠序研究五经。<a id="a-56"></a>倏遇云游沙门寓宵。<a id="a-57"></a>其父为州衙吏。<a id="a-58"></a>酷有道心。<a id="a-59"></a>留是僧供施。<a id="a-5A"></a>震礼奉其僧。<a id="a-5B"></a>听其谈道颇觉入神。<a id="a-5C"></a>舍儒典披释经。<a id="a-5D"></a>顿辞所爱往白磁山。<a id="a-5E"></a>礼智幽为师受教。<a id="a-5F"></a>后遇荷泽禅师得法。<a id="a-5G"></a>隐南阳乌牙山。<a id="a-5H"></a>先是山中多巨蛇。<a id="a-5I"></a>泽穴有毒龙。<a id="a-5J"></a>乡人患之。<a id="a-5K"></a>及震居此二物潜踪。<a id="a-5L"></a>曾有一人形服且异。<a id="a-5M"></a>致拜乃曰。<a id="a-5N"></a>我在此已二百岁。<a id="a-5O"></a>今感无心之化绝虑之修。<a id="a-5P"></a>吾曹冥感超升。<a id="a-5Q"></a>可非师之力欤。<a id="a-5R"></a>贞元六年终。<a id="a-5S"></a>享龄八十六。<a id="a-5T"></a>弟子奉全身入塔焉。</p>
  <p data-pb></p>
  <h2 id="a5U">唐池州九华山化城寺地藏传</h2>
  <p id="a5V">地藏。<a id="a-5W"></a>姓金氏。<a id="a-5X"></a>新罗国王之支属也。<a id="a-5Y"></a>慈心而貌恶。<a id="a-5Z"></a>颖悟天然。<a id="a-5a"></a>七尺成躯。<a id="a-5b"></a>顶耸奇骨。<a id="a-5c"></a>特高才力可敌十夫。<a id="a-5d"></a>尝自诲曰。<a id="a-5e"></a>六籍寰中三清术内。<a id="a-5f"></a>唯第一义与方寸合。<a id="a-5g"></a>于时落发涉海舍舟而徒。<a id="a-5h"></a>振锡观方。<a id="a-5i"></a>邂逅至池阳。<a id="a-5j"></a>睹九子山焉。<a id="a-5k"></a>心甚乐之。<a id="a-5l"></a>乃迳造其峰得谷中之地。<a id="a-5m"></a>面阳而宽平。<a id="a-5n"></a>其土黑壤其泉滑甘。<a id="a-5o"></a>岩栖涧汲趣尔度日。<a id="a-5p"></a>藏尝为毒螫端坐无念。<a id="a-5q"></a>俄有美妇人作礼馈药云。<a id="a-5r"></a>小儿无知愿出泉以补过。<a id="a-5s"></a>言讫不见。<a id="a-5t"></a>视坐左右间潗[涾-水+(孱-</p>
  <p data-pb></p>
  <h2 id="a5u">唐婺州金华山神暄传</h2>
  <p id="a5v">神暄俗姓留建阳人也。<a id="a-5w"></a>幼而沉静非问不言。<a id="a-5x"></a>客游婺女入开元寺。<a id="a-5y"></a>志愿出家焉。<a id="a-5z"></a>无何本郡太守入寺访其师。<a id="a-60"></a>见暄神彩朗练。<a id="a-61"></a>太守善相人也。<a id="a-62"></a>顾之数四。<a id="a-63"></a>且曰。<a id="a-64"></a>是子真出尘之器。<a id="a-65"></a>异日承受深法千众围绕。<a id="a-66"></a>必超上果非凡气也。<a id="a-67"></a>乃诵七佛俱胝神咒昏晓不绝。<a id="a-68"></a>纳戒毕于金华山北洞百家岩有石穴暄居中止息。<a id="a-69"></a>不构庵室作露地头陀。<a id="a-6A"></a>复无床榻。<a id="a-6B"></a>然有神人吐紫色云气。<a id="a-6C"></a>而高覆之。<a id="a-6D"></a>遐望冉冉犹独柱观焉。<a id="a-6E"></a>其神人时来问道。<a id="a-6F"></a>拱手白暄曰。<a id="a-6G"></a>赤松洞之东峰有林泉卓异。<a id="a-6H"></a>师可居之否。<a id="a-6I"></a>暄随请往住数年。<a id="a-6J"></a>越多征瑞。<a id="a-6K"></a>贞元二年遇志贤禅师问暄。<a id="a-6L"></a>如此持诵魔事必生。<a id="a-6M"></a>欲灭魔怨须识身本。<a id="a-6N"></a>身本既真无魔无佛。<a id="a-6O"></a>豁然开悟理事俱成。<a id="a-6P"></a>神咒功倍。<a id="a-6Q"></a>元和八年范扬中丞知仰遣使赍乳香毡罽器血施暄。<a id="a-6R"></a>并回施现前大众。<a id="a-6S"></a>次中书舍人王仲。<a id="a-6T"></a>请于大云寺为众受菩萨戒。<a id="a-6U"></a>十二载平昌孟简尚书。<a id="a-6V"></a>自会稽甄请不赴。<a id="a-6W"></a>八月俄回旧山人莫详测。<a id="a-6X"></a>倏云示灭。<a id="a-6Y"></a>春秋七十六。<a id="a-6Z"></a>弟子建塔焉。<a id="a-6a"></a>一云。<a id="a-6b"></a>暄在金华山北多寒少阳。<a id="a-6c"></a>神人问曰。<a id="a-6d"></a>师须何物。<a id="a-6e"></a>曰吾在山之阴苦于凛冽神曰。<a id="a-6f"></a>小事耳。<a id="a-6g"></a>至夜闻暄阗之声。<a id="a-6h"></a>明旦见一小峰移矣。</p>
  <h2 id="a6i">唐澧州开元寺道行传</h2>
  <p id="a6j">释道行。<a id="a-6k"></a>姓杨。<a id="a-6l"></a>桂阳人也。<a id="a-6m"></a>自生已来神府聪利肌体冰雪如也。<a id="a-6n"></a>年甫十二心誓慕道。<a id="a-6o"></a>于南岳般若道场受学。<a id="a-6p"></a>于钟陵求诀。<a id="a-6q"></a>自默证法号自在三昧。<a id="a-6r"></a>由此布纳蒲鞋用资残息而已。<a id="a-6s"></a>就澧阳西南伐木为室。<a id="a-6t"></a>方丈而居。<a id="a-6u"></a>虎豹多伏于床榻之间。<a id="a-6v"></a>后有赍材殖为营堂宇。<a id="a-6w"></a>曾未浃旬一皆周具。<a id="a-6x"></a>视之寂无人焉。<a id="a-6y"></a>始知鬼神舍材输力也。<a id="a-6z"></a>太守苦召居州治开元寺。<a id="a-70"></a>未久元和十五年终。<a id="a-71"></a>年六十九。<a id="a-72"></a>焚舍利建塔焉。</p>
  <h2 id="a73">唐徐州安丰山怀空传</h2>
  <p id="a74">释怀空。<a id="a-75"></a>姓梁氏阆州人也。<a id="a-76"></a>幼适本州耆阇山广福院削染。<a id="a-77"></a>得戒之后游方慕学。<a id="a-78"></a>于大寂禅法洗然明畅。<a id="a-79"></a>后至彭城安丰山挂锡。<a id="a-7A"></a>宴默不数载间成大伽蓝。<a id="a-7B"></a>尝有一僧乘空而至。<a id="a-7C"></a>绕垣墙不息。<a id="a-7D"></a>或蹑莲华或时履地。<a id="a-7E"></a>人或瞻睹。<a id="a-7F"></a>数日之后礼辞空。<a id="a-7G"></a>且曰。<a id="a-7H"></a>我三五稔却来依附。<a id="a-7I"></a>言讫不见。<a id="a-7J"></a>空以兴元元年灭度。<a id="a-7K"></a>春秋八十八。<a id="a-7L"></a>长庆元年二月方迁入塔云。</p>
  <h2 id="a7M">唐洛京慧林寺圆观传</h2>
  <p id="a7N">释圆观。<a id="a-7O"></a>不知何许人也。<a id="a-7P"></a>居于洛宅。<a id="a-7Q"></a>率性疏简或勤梵学。<a id="a-7R"></a>而好治生获田园之利。<a id="a-7S"></a>时谓之空门猗顿也。<a id="a-7T"></a>此外施为绝异。<a id="a-7U"></a>且通音律。<a id="a-7V"></a>大历末与李源为忘形之友源父憕居守。<a id="a-7W"></a>天宝末陷于贼中。<a id="a-7X"></a>遂将家业舍入洛城北慧林寺。<a id="a-7Y"></a>即憕之别墅也。<a id="a-7Z"></a>以为公用无尽财也。<a id="a-7a"></a>但日给一器。<a id="a-7b"></a>随僧众饮食而已。<a id="a-7c"></a>如此三年。<a id="a-7d"></a>源好服食。<a id="a-7e"></a>忽约观游蜀青城峨眉等山洞求药。<a id="a-7f"></a>观欲游长安由斜谷路。<a id="a-7g"></a>李欲自荆入峡。<a id="a-7h"></a>争此二途。<a id="a-7i"></a>半年未决。<a id="a-7j"></a>李曰。<a id="a-7k"></a>吾已不事王侯。<a id="a-7l"></a>行不愿历两京道矣。<a id="a-7m"></a>观曰。<a id="a-7n"></a>行无固必请从子命。<a id="a-7o"></a>遂自荆上峡行次南浦。<a id="a-7p"></a>泊舟见数妇女绦达锦珰负罂而汲。<a id="a-7q"></a>观俯首而泣曰。<a id="a-7r"></a>某不欲经此者恐见此妇人也。<a id="a-7s"></a>李曰。<a id="a-7t"></a>自上峡来此徒不少。<a id="a-7u"></a>奚独泣为观曰。<a id="a-7v"></a>其孕妇王氏者是某托身之所也。<a id="a-7w"></a>已逾三载尚未解娩。<a id="a-7x"></a>唯以吾未来故。<a id="a-7y"></a>今既见矣。<a id="a-7z"></a>命有所归。<a id="a-80"></a>释氏所谓循环者也。<a id="a-81"></a>请君用符咒遣其速生。<a id="a-82"></a>且少留行舟葬吾山谷。<a id="a-83"></a>其家浴儿时亦望君访临。<a id="a-84"></a>若相顾一笑。<a id="a-85"></a>是识认君也。<a id="a-86"></a>后十二。<a id="a-87"></a>年当中秋月夜。<a id="a-88"></a>专于钱塘天竺寺外。<a id="a-89"></a>乃是与君相见之期也。<a id="a-8A"></a>李追悔此之一行致观到此哀恸殆绝。<a id="a-8B"></a>召孕妇告以其事。<a id="a-8C"></a>妇人喜跃还。<a id="a-8D"></a>顷之亲族毕集。<a id="a-8E"></a>以枯鱼浊酒馈于水滨。<a id="a-8F"></a>李往授符水。<a id="a-8G"></a>观具其沐浴新其衣装。<a id="a-8H"></a>观其死矣孕妇生焉。<a id="a-8I"></a>李三日往看新儿。<a id="a-8J"></a>襁抱就明果致一笑。<a id="a-8K"></a>李泣具告王氏。<a id="a-8L"></a>王氏厚葬观。<a id="a-8M"></a>明日李回棹归慧林寺。<a id="a-8N"></a>询问弟子方知已理命矣李常念杭州之约。<a id="a-8O"></a>至期到天竺山寺。<a id="a-8P"></a>其夜桂魄皎然。<a id="a-8Q"></a>忽闻葛洪井畔有牧童歌竹枝者。<a id="a-8R"></a>乘牛扣角。<a id="a-8S"></a>双髻短衣。<a id="a-8T"></a>徐至寺前。<a id="a-8U"></a>乃观也。<a id="a-8V"></a>李趋拜曰。<a id="a-8W"></a>观公健否。<a id="a-8X"></a>曰李公真信士。<a id="a-8Y"></a>我与君殊途。<a id="a-8Z"></a>慎勿相近。<a id="a-8a"></a>君俗缘未尽但且勤修。<a id="a-8b"></a>不堕即遂相见。<a id="a-8c"></a>李无由序语。<a id="a-8d"></a>望之澘然。<a id="a-8e"></a>观又歌竹枝。<a id="a-8f"></a>杳[馬/衣]前去。<a id="a-8g"></a>词切调高莫知所谓。<a id="a-8h"></a>叹曰。<a id="a-8i"></a>真得道之僧也。<a id="a-8j"></a>咫尺悬隔圣凡路殊。<a id="a-8k"></a>谅有之乎初源忿父遇害贼庭。<a id="a-8l"></a>时方八岁为群贼所虏。<a id="a-8m"></a>流浪南北展转人家。<a id="a-8n"></a>凡六七年归于近亲。<a id="a-8o"></a>代宗闻之授河府掾。<a id="a-8p"></a>源遂绝酒肉不婚娶。<a id="a-8q"></a>不役童仆。<a id="a-8r"></a>常依慧林寺寓一室。<a id="a-8s"></a>随僧斋食。<a id="a-8t"></a>先命穴其野以备终制。<a id="a-8u"></a>时时往眠其间。<a id="a-8v"></a>至于荣辱是非一皆均等也。<a id="a-8w"></a>时相国李公德裕表荐之。<a id="a-8x"></a>遂授谏议大夫。<a id="a-8y"></a>于时源已年八十余矣。<a id="a-8z"></a>抗表不起。<a id="a-90"></a>二年而卒。<a id="a-91"></a>长庆二年也。</p>
  <p id="a92">系曰。<a id="a-93"></a>圆观未死。<a id="a-94"></a>先寄胎者。<a id="a-95"></a>闻必不信何耶。<a id="a-96"></a>违诸圣教也。<a id="a-97"></a>尝闻闽尼多许。<a id="a-98"></a>族姓家妇女为儿。<a id="a-99"></a>云便来也。<a id="a-9A"></a>及终有以朱题髀。<a id="a-9B"></a>当日有家生子。<a id="a-9C"></a>身有赤文便来二字焉。<a id="a-9D"></a>此类亦多。<a id="a-9E"></a>庄子所谓曲士不可与语道者。<a id="a-9F"></a>束于教也。<a id="a-9G"></a>其或竺干异计有教未来。<a id="a-9H"></a>佛或别会曾谈。<a id="a-9I"></a>见有我宗自许。<a id="a-9J"></a>若然者未可定执已行之教矣。<a id="a-9K"></a>其如观也果证高深。<a id="a-9L"></a>同智论中多种不思议也。<a id="a-9M"></a>心思言议千里难追矣。</p>
  <p data-pb></p>
  <h2 id="a9N">唐江州庐山五老峰法藏传</h2>
  <p id="a9O">释法藏。<a id="a-9P"></a>俗姓周氏。<a id="a-9Q"></a>南康人也。<a id="a-9R"></a>稚龄爽俊始研寻史籍。<a id="a-9S"></a>而于医方明得其工巧。<a id="a-9T"></a>同支法存之妙用焉。<a id="a-9U"></a>有门僧卧疾。<a id="a-9V"></a>几云不救。<a id="a-9W"></a>藏切脉处方。<a id="a-9X"></a>信宿平复。<a id="a-9Y"></a>其僧多接谈玄。<a id="a-9Z"></a>自尔萌出尘之意。<a id="a-9a"></a>年已长矣。<a id="a-9b"></a>恳辞亲投本郡平田山宝积院从愿师下。<a id="a-9c"></a>受教纳戒。<a id="a-9d"></a>后游谒大寂禅师。<a id="a-9e"></a>言喻若石之投水。<a id="a-9f"></a>翛然北下庐山登五老峰。<a id="a-9g"></a>爱其灵异独止寒林。<a id="a-9h"></a>采橡栗掬溪涧。<a id="a-9i"></a>聊延形气而止数年有二仙乘云而来。<a id="a-9j"></a>终日谈论。<a id="a-9k"></a>或留宵宿。<a id="a-9l"></a>或经月不来。<a id="a-9m"></a>或继日而至。<a id="a-9n"></a>他人有见者旁说不同。<a id="a-9o"></a>及乎学僧臻萃全无踪迹。<a id="a-9p"></a>又一日告辞藏云。<a id="a-9q"></a>且归山去师当好住。<a id="a-9r"></a>由是道且馨香檀越共营一院。<a id="a-9s"></a>宝历中示灭。<a id="a-9t"></a>年八十二。<a id="a-9u"></a>其年三月四日入塔云。</p>
  <p id="a9v">系曰。<a id="a-9w"></a>藏隐五老峰。<a id="a-9x"></a>时二仙来终日谈论者何。<a id="a-9y"></a>通曰。<a id="a-9z"></a>昔刘向辑列仙云。<a id="a-A0"></a>若干人见于内典欤。<a id="a-A1"></a>又裴周桐柏三真人弟子。<a id="a-A2"></a>各半学佛法可非来问道乎。<a id="a-A3"></a>诗中草虫之应阜螽同也。</p>
  <p data-pb></p>
  <h2 id="aA4">唐洛阳香山寺鉴空传</h2>
  <p id="aA5">释鉴空。<a id="a-A6"></a>俗姓齐。<a id="a-A7"></a>吴郡人也。<a id="a-A8"></a>少小苦贫虽勤于学而寡记持。<a id="a-A9"></a>壮岁为诗不多靡丽。<a id="a-AA"></a>常困游吴楚间。<a id="a-AB"></a>已四五年矣。<a id="a-AC"></a>干谒侯伯所润无几。<a id="a-AD"></a>钱或盈贯则必病生。<a id="a-AE"></a>用罄方差。<a id="a-AF"></a>元和初游钱塘属其荒俭。<a id="a-AG"></a>乃议求餐于天竺寺。<a id="a-AH"></a>至孤山寺西馁甚不前。<a id="a-AI"></a>因临流雪涕悲吟数声。<a id="a-AJ"></a>俄有梵僧临流而坐。<a id="a-AK"></a>顾空笑曰。<a id="a-AL"></a>法师秀才旅游滋味足未。<a id="a-AM"></a>空曰。<a id="a-AN"></a>旅游滋味则已足矣。<a id="a-AO"></a>法师之呼一何乖谬。<a id="a-AP"></a>盖以空未为僧时名君房也。<a id="a-AQ"></a>梵僧曰。<a id="a-AR"></a>子不忆讲法华经于同德寺乎。<a id="a-AS"></a>空曰。<a id="a-AT"></a>生身已四十五岁矣。<a id="a-AU"></a>盘桓吴楚间未尝涉京口。<a id="a-AV"></a>又何洛中之说。<a id="a-AW"></a>僧曰。<a id="a-AX"></a>子应为饥火所烧不暇忆故事。<a id="a-AY"></a>遂探囊出一枣。<a id="a-AZ"></a>大如拳许。<a id="a-Aa"></a>曰此吾国所产。<a id="a-Ab"></a>食之者。<a id="a-Ac"></a>上智知过去未来事。<a id="a-Ad"></a>下智止于知前生事耳。<a id="a-Ae"></a>空饥极食枣。<a id="a-Af"></a>掬泉饮之。<a id="a-Ag"></a>忽欠呻枕石而寝。<a id="a-Ah"></a>顷刻乃悟。<a id="a-Ai"></a>忆讲经于同德寺如昨日焉。<a id="a-Aj"></a>因增涕泣问僧曰。<a id="a-Ak"></a>震和尚安在。<a id="a-Al"></a>曰专精未至再为蜀僧矣。<a id="a-Am"></a>今则断攀缘也。<a id="a-An"></a>神上人安在。<a id="a-Ao"></a>曰前愿未满。<a id="a-Ap"></a>悟法师焉在。<a id="a-Aq"></a>曰岂不记香山石像前戏发大愿乎。<a id="a-Ar"></a>若不证无上菩提。<a id="a-As"></a>必愿为赳赳贵臣。<a id="a-At"></a>昨闻已得大将军矣。<a id="a-Au"></a>当时云水五人唯吾得解脱。<a id="a-Av"></a>独汝为冻馁之士也。<a id="a-Aw"></a>空泣曰。<a id="a-Ax"></a>某四十许年日唯一餐。<a id="a-Ay"></a>三十余年拥一褐。<a id="a-Az"></a>浮俗之事决断根源。<a id="a-B0"></a>何期福不完乎坐于饥冻。<a id="a-B1"></a>僧曰。<a id="a-B2"></a>由师子座上广说异端。<a id="a-B3"></a>使学空之人心生疑惑。<a id="a-B4"></a>戒珠曾缺膻气微存。<a id="a-B5"></a>声浑响清终不可致。<a id="a-B6"></a>质伛影曲报应宜然。<a id="a-B7"></a>空曰。<a id="a-B8"></a>为之奈何。<a id="a-B9"></a>僧曰。<a id="a-BA"></a>今日之事吾无计矣。<a id="a-BB"></a>他生之事警于吾子焉乃探钵囊取一鉴。<a id="a-BC"></a>背面皆莹彻。<a id="a-BD"></a>谓空曰。<a id="a-BE"></a>要知贵贱之分修短之期佛法兴赞吾道盛衰。<a id="a-BF"></a>宜一鉴焉。<a id="a-BG"></a>空览照久之。<a id="a-BH"></a>谢曰。<a id="a-BI"></a>报应之事荣枯之理。<a id="a-BJ"></a>谨知之矣。<a id="a-BK"></a>僧收鉴入囊。<a id="a-BL"></a>遂挈而去。<a id="a-BM"></a>行十余步旋失所在。<a id="a-BN"></a>空是夕投灵隐寺出家受具足戒后周游名山愈高苦节。<a id="a-BO"></a>大和元年诣洛阳。<a id="a-BP"></a>于龙门天竺寺遇河东柳珵。<a id="a-BQ"></a>亲说厥由向珵。<a id="a-BR"></a>珵闻空之说事皆不常。<a id="a-BS"></a>且甚奇之。<a id="a-BT"></a>空曰。<a id="a-BU"></a>我生世七十有七。<a id="a-BV"></a>僧腊三十二。<a id="a-BW"></a>持钵乞食尚九年在世。<a id="a-BX"></a>吾舍世之日佛法其衰乎。<a id="a-BY"></a>珵诘之。<a id="a-BZ"></a>默然无答。<a id="a-Ba"></a>乃索[示*呈]笔砚题数行于经藏北垣而去。<a id="a-Bb"></a>曰兴一沙衰恒河沙。<a id="a-Bc"></a>兔而罝。<a id="a-Bd"></a>犬而拏。<a id="a-Be"></a>牛虎相交与角牙。<a id="a-Bf"></a>宝檀终不灭其华。</p>
  <p id="aBg">系曰。<a id="a-Bh"></a>食梵僧之枣而知宿命者。<a id="a-Bi"></a>与茹雪山之药解诸国言音同也。<a id="a-Bj"></a>览鉴而知吉凶者。<a id="a-Bk"></a>与窥图澄涂麻掌同也。<a id="a-Bl"></a>食枣临鉴岂偶然耶。<a id="a-Bm"></a>非常人之遇也。<a id="a-Bn"></a>其空公题谶而答塞柳珵之问。<a id="a-Bo"></a>验在会昌之毁教矣。<a id="a-Bp"></a>时武宗。<a id="a-Bq"></a>勒僧尼反俗。<a id="a-Br"></a>计二十万七千余人。<a id="a-Bs"></a>坼寺并兰若共四万七千有奇。<a id="a-Bt"></a>故云兴一沙衰恒河沙。<a id="a-Bu"></a>兔在罝犬仍拏言残害之甚。<a id="a-Bv"></a>乙丑毁法丙寅厌代。<a id="a-Bw"></a>佛法喻宝檀之树终不绝其华蘤芬馥。<a id="a-Bx"></a>故云也。<a id="a-By"></a>苟非异人何以藏往考来之若是乎。</p>
  <p data-pb></p>
  <h2 id="aBz">唐广州罗浮山道行传</h2>
  <p id="aC0">道行。<a id="a-C1"></a>姓梅氏。<a id="a-C2"></a>会稽人也。<a id="a-C3"></a>父为越州衙吏。<a id="a-C4"></a>行弱龄知书。<a id="a-C5"></a>比成造秀。<a id="a-C6"></a>有僧分卫。<a id="a-C7"></a>行接之谈道颇精禅观。<a id="a-C8"></a>遂求出家。<a id="a-C9"></a>至四明山保寿院智幽所。<a id="a-CA"></a>禀训进修。<a id="a-CB"></a>拾薪汲水。<a id="a-CC"></a>后游南岳闻江西大寂道化。<a id="a-CD"></a>往亲附焉。<a id="a-CE"></a>思养圣胎。<a id="a-CF"></a>见罗浮奇异。<a id="a-CG"></a>高三千丈。<a id="a-CH"></a>有七十石室七十二长溪。<a id="a-CI"></a>仙人仙禽玉树朱草生于上半入海中。<a id="a-CJ"></a>行居于石室默尔安禅。<a id="a-CK"></a>然或山精水怪往往惊鸣。<a id="a-CL"></a>行视之蔑如也。<a id="a-CM"></a>有老人容貌端正衣冠华楚。<a id="a-CN"></a>再拜稽颡云。<a id="a-CO"></a>我居此中仅二百载。<a id="a-CP"></a>今因师住冥感匪躬。<a id="a-CQ"></a>逍遥脱苦归人趣受乐矣。<a id="a-CR"></a>其感物多此类也。<a id="a-CS"></a>宝历九载疾终。<a id="a-CT"></a>春秋九十五。<a id="a-CU"></a>其年九月十八日入塔焉。</p>
  <p data-pb></p>
  <h2 id="aCV">唐潞州普满传</h2>
  <p id="aCW">释普满者。<a id="a-CX"></a>未知何许人也。<a id="a-CY"></a>于汾晋间所为率意不拘僧体。<a id="a-CZ"></a>或歌或哭莫喻其旨。<a id="a-Ca"></a>以言斥事往必有征。<a id="a-Cb"></a>故时人以强练万回待之。<a id="a-Cc"></a>或入稽胡激劝修善。<a id="a-Cd"></a>至有罢弋猎者。<a id="a-Ce"></a>建中初于潞州佛舍中题诗数篇而亡去。<a id="a-Cf"></a>所记者云。<a id="a-Cg"></a>此水连泾水。<a id="a-Ch"></a>双朱血满川。<a id="a-Ci"></a>青牛将赤虎。<a id="a-Cj"></a>还号太平年。<a id="a-Ck"></a>题后人莫能知。<a id="a-Cl"></a>至朱泚为泾源。<a id="a-Cm"></a>叛徒推拥驾幸奉天。<a id="a-Cn"></a>干时天下征兵关辅贼据围逼连战。<a id="a-Co"></a>人方解悟。<a id="a-Cp"></a>此水者泚也。<a id="a-Cq"></a>泾水者泾州来兵始乱也。<a id="a-Cr"></a>双朱泚与滔也。<a id="a-Cs"></a>青牛者兴元元年乙丑。<a id="a-Ct"></a>乙木青也。<a id="a-Cu"></a>丑牛也。<a id="a-Cv"></a>其年改元贞元。<a id="a-Cw"></a>至二年丙寅。<a id="a-Cx"></a>丙火赤也。<a id="a-Cy"></a>寅虎也。<a id="a-Cz"></a>至是贼始平。<a id="a-D0"></a>故曰还号太平年也。</p>
  <h2 id="aD1">唐江陵府些些传(食油师)</h2>
  <p id="aD2">释些些师。<a id="a-D3"></a>又名青者。<a id="a-D4"></a>盖是不与人交狎。<a id="a-D5"></a>口自言些些。<a id="a-D6"></a>故号之矣。<a id="a-D7"></a>德宗朝于渚宫游。<a id="a-D8"></a>衣服零落状极憨痴。<a id="a-D9"></a>而善歌河满子。<a id="a-DA"></a>纵肆所为故无定检。<a id="a-DB"></a>尝遇醉伍伯。<a id="a-DC"></a>伯于涂中辱之。<a id="a-DD"></a>抑令唱歌。<a id="a-DE"></a>些便扬音揭调。<a id="a-DF"></a>词中皆讦伍伯从前阴私恶迹人所未闻事。<a id="a-DG"></a>伍伯惭惶。<a id="a-DH"></a>旁听之者知是圣僧。<a id="a-DI"></a>拜跪悔过焉。<a id="a-DJ"></a>贞元初多入市肆。<a id="a-DK"></a>聚群小随逐。<a id="a-DL"></a>楚人以兴笑本矣。<a id="a-DM"></a>后不测其终。<a id="a-DN"></a>次有僧憨狂游行无度。<a id="a-DO"></a>每断中唯食麻油几升。<a id="a-DP"></a>如见巨器盛施之则喜。<a id="a-DQ"></a>荆渚一家特召啜麻膏。<a id="a-DR"></a>是日又在湖南斋。<a id="a-DS"></a>分身应供号食油师焉。</p>
  <p id="aDT">系曰。<a id="a-DU"></a>些之声为商为羽耶。<a id="a-DV"></a>通曰。<a id="a-DW"></a>传家采录其例有二。<a id="a-DX"></a>一则按文不音。<a id="a-DY"></a>二则口授知韵。<a id="a-DZ"></a>今得些者按文也。<a id="a-Da"></a>若楚词声余则苏个切也。<a id="a-Db"></a>若山东言少则写邪切焉。<a id="a-Dc"></a>此师荆楚间事也。<a id="a-Dd"></a>其二音以听来教。<a id="a-De"></a>些名同鸟兽之自呼也。</p>
  <p data-pb></p>
  <h2 id="aDf">唐吴郡义师传(证智荐福寺老僧)</h2>
  <p id="aDg">义师者。<a id="a-Dh"></a>不知何许人也。<a id="a-Di"></a>状类风狂语言倒乱。<a id="a-Dj"></a>贞元初巡吴苑乞丐。<a id="a-Dk"></a>事多先觉。<a id="a-Dl"></a>人以此疑之。<a id="a-Dm"></a>市肆中百姓屋数间。<a id="a-Dn"></a>义师辄操斧斫剂其檐。<a id="a-Do"></a>禁之不止。<a id="a-Dp"></a>其人素知其神异。<a id="a-Dq"></a>礼白之曰。<a id="a-Dr"></a>弟子藉此生活无坏我屋。<a id="a-Ds"></a>回顾曰。<a id="a-Dt"></a>汝惜乎。<a id="a-Du"></a>投斧而去。<a id="a-Dv"></a>其夜市火连延而燎。<a id="a-Dw"></a>唯所截檐屋数间存焉。<a id="a-Dx"></a>好止废寺中。<a id="a-Dy"></a>无冬夏常积聚坏旙盖木佛像。<a id="a-Dz"></a>悉代薪炭。<a id="a-E0"></a>又于煨火烧炙鲤鱼。<a id="a-E1"></a>而多跳跃灰坌弥漫。<a id="a-E2"></a>抚掌大笑。<a id="a-E3"></a>不具匕筯而食。<a id="a-E4"></a>面垢不[面*責]。<a id="a-E5"></a>[面*責]之辄阴雨。<a id="a-E6"></a>吴人以为占候。<a id="a-E7"></a>及将死也饮灰汁数十斛。<a id="a-E8"></a>乃念佛而坐。<a id="a-E9"></a>士庶观之。<a id="a-EA"></a>满七日而死。<a id="a-EB"></a>时盛暑色不变支不摧。<a id="a-EC"></a>百姓舁出郊外焚之。<a id="a-ED"></a>又京兆安国寺僧。<a id="a-EE"></a>事迹不常。<a id="a-EF"></a>熟地而烧木佛。<a id="a-EG"></a>所言人事必无虚发。<a id="a-EH"></a>此亦不测之僧</p>
  <p data-pb></p>
  <h2 id="aEI">唐唐州云秀山神鉴传</h2>
  <p id="aEJ">神鉴。<a id="a-EK"></a>姓韩氏。<a id="a-EL"></a>浔阳人也。<a id="a-EM"></a>稚岁淳静而不杂群童。<a id="a-EN"></a>父为齐安掾。<a id="a-EO"></a>且归心释氏。<a id="a-EP"></a>尝于廨署陈像设。<a id="a-EQ"></a>命僧徒赞呗扬音。<a id="a-ER"></a>法乐俱作。<a id="a-ES"></a>鉴则喜色盈颜。<a id="a-ET"></a>随僧不舍求愿出家。<a id="a-EU"></a>父母无计阻之。<a id="a-EV"></a>潜投东林寺贞素律师下修学。<a id="a-EW"></a>后讲通大涅槃经义。<a id="a-EX"></a>乃南格豫章参大寂禅师。<a id="a-EY"></a>续于怀安西北山居焉是山先是猛兽旁午率多作害。<a id="a-EZ"></a>从鉴居之虎灾弭息。<a id="a-Ea"></a>远近称之。<a id="a-Eb"></a>忽有戴平[巾*貴]男子。<a id="a-Ec"></a>望法座致礼勤重。<a id="a-Ed"></a>倏尔无踪。<a id="a-Ee"></a>七日后有冠裳宛异者。<a id="a-Ef"></a>于方丈前升空宣言曰。<a id="a-Eg"></a>此大师者真法宝也。<a id="a-Eh"></a>开人天眼目故来报之。<a id="a-Ei"></a>其徒闻见知鉴道高。<a id="a-Ej"></a>会昌四年入灭。<a id="a-Ek"></a>八月十五日藏之于塔。<a id="a-El"></a>凡得道之人。<a id="a-Em"></a>地神报空神。<a id="a-En"></a>展转至于有顶。<a id="a-Eo"></a>于斯见矣。</p>
  <h2 id="aEp">唐天台山国清寺清观传(物外)</h2>
  <p id="aEq">释清观。<a id="a-Er"></a>字明中。<a id="a-Es"></a>临海人也。<a id="a-Et"></a>姓屈氏。<a id="a-Eu"></a>初诞弥手足指间有幕蹼属相着焉。<a id="a-Ev"></a>佛经所谓网漫相也。<a id="a-Ew"></a>迨为童孺神俊挺然。<a id="a-Ex"></a>乃有出尘之志。<a id="a-Ey"></a>遂诣国清寺投元璋律师执侍瓶钵。<a id="a-Ez"></a>非父母不沮之。<a id="a-F0"></a>若迦楼罗鸟啄几万重围矣。<a id="a-F1"></a>年十八纳形俱法。<a id="a-F2"></a>良由善根深植悟解天然。<a id="a-F3"></a>台岭教文洞明三观。<a id="a-F4"></a>兼得深定神异通感皆莫我知少览百家弥通三教。<a id="a-F5"></a>仍善属文长于诗笔。<a id="a-F6"></a>凡其邦伯輶轩皆响风造谒。<a id="a-F7"></a>观则持重若严君焉。<a id="a-F8"></a>见则畏伏。<a id="a-F9"></a>秖就几杖以待贵士。<a id="a-FA"></a>或施财宝皆回入常住。<a id="a-FB"></a>罄无私畜。<a id="a-FC"></a>或曰。<a id="a-FD"></a>贵人所施皆充别施。<a id="a-FE"></a>何不己用耶。<a id="a-FF"></a>对曰。<a id="a-FG"></a>恨未能舍头目。<a id="a-FH"></a>况世财乎。<a id="a-FI"></a>大中初天下寺刹中兴。<a id="a-FJ"></a>观入京请大钟归寺鸣击。<a id="a-FK"></a>并重悬敕额。<a id="a-FL"></a>则集贤院学士柳公权书题也。<a id="a-FM"></a>柳复有诗序送其东归。<a id="a-FN"></a>复请藏经归寺。<a id="a-FO"></a>大中癸酉江表荐饥殍踣相望。<a id="a-FP"></a>观遂并粮食施之。<a id="a-FQ"></a>又山僧物外度荒。<a id="a-FR"></a>自入室禅定。<a id="a-FS"></a>谓弟子曰。<a id="a-FT"></a>汝如不死至禾黍熟时。<a id="a-FU"></a>当以磬引我出。<a id="a-FV"></a>果如其言。<a id="a-FW"></a>明岁方从定起矣。<a id="a-FX"></a>一旦溪南人命观斋食。<a id="a-FY"></a>可去寺二十里余。<a id="a-FZ"></a>其夜溪涧泛溢无人可渡。<a id="a-Fa"></a>谓观不来。<a id="a-Fb"></a>顷刻而至且无淹湿。<a id="a-Fc"></a>作用可知也。<a id="a-Fd"></a>人皆异之。<a id="a-Fe"></a>远近瞻礼日别盈满。<a id="a-Ff"></a>喧扰可厌。<a id="a-Fg"></a>乃逃往翠屏山兰若独栖。<a id="a-Fh"></a>续天台山众列请为僧正。<a id="a-Fi"></a>乃佯狂隐晦。<a id="a-Fj"></a>州牧杜雄遂奏昭宗宣赐紫衣。<a id="a-Fk"></a>观闻之若愁思不乐。<a id="a-Fl"></a>后无疾而终焉。</p>
  <h2 id="aFm">唐洪州黄檗山希运传</h2>
  <p id="aFn">释希运。<a id="a-Fo"></a>闽人也。<a id="a-Fp"></a>年及就傅乡校推其慧利。<a id="a-Fq"></a>乃割爱投高安黄檗山寺出家。<a id="a-Fr"></a>迨成长也身量减王商裁一尺所。<a id="a-Fs"></a>额间隆起号为肉珠。<a id="a-Ft"></a>然倜傥不羁人莫轻测。<a id="a-Fu"></a>而乃观方入天台。<a id="a-Fv"></a>偶逢一僧偕行。<a id="a-Fw"></a>言笑自若。<a id="a-Fx"></a>运偷窥之。<a id="a-Fy"></a>其目时闪烁烂然射人。<a id="a-Fz"></a>相比而行。<a id="a-G0"></a>截路巨磎泛泛涌溢。<a id="a-G1"></a>如是捐笠倚杖而止。<a id="a-G2"></a>其僧督运渡去。<a id="a-G3"></a>乃强激发之曰。<a id="a-G4"></a>师要渡自渡。<a id="a-G5"></a>言讫其僧褰衣蹑波若履平陆。<a id="a-G6"></a>曾无沾湿。<a id="a-G7"></a>已到他岸矣。<a id="a-G8"></a>回顾招手曰渡来。<a id="a-G9"></a>运戟手呵曰。<a id="a-GA"></a>咄自了汉。<a id="a-GB"></a>早知必斯汝胫。<a id="a-GC"></a>其僧叹曰。<a id="a-GD"></a>真大乘法器我所不及。<a id="a-GE"></a>纵能伤我只取辱焉。<a id="a-GF"></a>少顷不见。<a id="a-GG"></a>运[怡-台+敞]恍自失。<a id="a-GH"></a>及薄游京阙分卫及一家门。<a id="a-GI"></a>屏树之后闻一姥曰。<a id="a-GJ"></a>太无厌乎。<a id="a-GK"></a>运曰。<a id="a-GL"></a>主不慁宾何无厌之有。<a id="a-GM"></a>姥召入施食讫。<a id="a-GN"></a>姥曰。<a id="a-GO"></a>五障之身忝尝礼惠忠国师来。<a id="a-GP"></a>劝师可往寻百丈山禅师。<a id="a-GQ"></a>所惜巍巍乎堂堂乎。<a id="a-GR"></a>真大乘器也。<a id="a-GS"></a>运念受二过记莂攸同。<a id="a-GT"></a>乃还洪井见海禅师。<a id="a-GU"></a>开了心趣声价弥高。<a id="a-GV"></a>徇命居黄檗精舍。<a id="a-GW"></a>升平相裴公休钦重躬谒。<a id="a-GX"></a>有诗赠焉。<a id="a-GY"></a>曾传达士心中印。<a id="a-GZ"></a>额有圆珠七尺身。<a id="a-Ga"></a>挂锡十年栖蜀水。<a id="a-Gb"></a>浮杯今日渡漳滨。<a id="a-Gc"></a>一千龙象随高步。<a id="a-Gd"></a>万里香华结胜因。<a id="a-Ge"></a>愿欲事师为弟子。<a id="a-Gf"></a>不知将法付何人。<a id="a-Gg"></a>则裴相得法出运之门。<a id="a-Gh"></a>以大中中终于所住寺。<a id="a-Gi"></a>敕谥断际禅师。<a id="a-Gj"></a>塔名广业。<a id="a-Gk"></a>语录而行于世。</p>
 </body>
</html>