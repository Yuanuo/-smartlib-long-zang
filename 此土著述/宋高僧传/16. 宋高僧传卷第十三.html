<!doctype html>
<html id="z3IBWT91Jx" data-ver="1012">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第十三</h1>
  <h2 id="a2">习禅篇第三之六(正传十七人附见六人)</h2>
  <h2 id="a3">唐东京封禅寺圆绍传</h2>
  <p id="a4">释圆绍。<a id="a-5"></a>姓孙氏。<a id="a-6"></a>其先富阳人也。<a id="a-7"></a>祖官于南燕。<a id="a-8"></a>因为滑台白马人焉。<a id="a-9"></a>年及识环天然俊迈。<a id="a-A"></a>邻儿戏玩我且恬然。<a id="a-B"></a>群从追随我惟闲静。<a id="a-C"></a>年当十八方遂志出家。<a id="a-D"></a>师事明福寺正觉禅师。<a id="a-E"></a>觉见而异之。<a id="a-F"></a>训诸徒弟独许绍耳。<a id="a-G"></a>曰真空门之伟器也。<a id="a-H"></a>至年二十二于相州义檀香灯律师边受具。<a id="a-I"></a>登即寻师访道效祖参玄。<a id="a-J"></a>二翼之余一盂之外必无他物。<a id="a-K"></a>唯誓禅宗立雪传衣。<a id="a-L"></a>是其素望也。<a id="a-M"></a>至于三湘五岭二蜀两京。<a id="a-N"></a>凡曰丛林一皆参礼。<a id="a-O"></a>既探至赜顿了心机。<a id="a-P"></a>乃挂锡于夷门。<a id="a-Q"></a>即仓垣水南寺。<a id="a-R"></a>今为开宝也。<a id="a-S"></a>大中十年适遇唐相国裴公休罢调商鼎来镇魏郊。<a id="a-T"></a>同气相求一言道合。<a id="a-U"></a>即命居今东上方院也。<a id="a-V"></a>绍将聚禅徒患其迫窄。<a id="a-W"></a>遂开上院之西。<a id="a-X"></a>损上益下。<a id="a-Y"></a>时檀施臻萃条。<a id="a-Z"></a>成巨院。<a id="a-a"></a>拥纳之流数盈二百。<a id="a-b"></a>横跨夷门山之峻岭焉。<a id="a-c"></a>绍即七祖荷泽神会禅师五叶法孙也。<a id="a-d"></a>演其无念示以真心。<a id="a-e"></a>了达磨之密传极南能之深趣。<a id="a-f"></a>时参学之众拥从且繁。<a id="a-g"></a>遇元帅相国王晋公铎。<a id="a-h"></a>以绍道行通感神祇效灵。<a id="a-i"></a>降甘露于玄穹。<a id="a-j"></a>泫嘉瑞于青桧。<a id="a-k"></a>奏僖宗赐院额曰双林。<a id="a-l"></a>师号曰法济。<a id="a-m"></a>别敕令度侍者七人。<a id="a-n"></a>其间法会兴盛士庶归心。<a id="a-o"></a>仅四十载所化人可万计。<a id="a-p"></a>僧尼弟子五百余人。<a id="a-q"></a>以乾宁二年乙卯七月四日谓众曰。<a id="a-r"></a>急急自了去。<a id="a-s"></a>本为逃生死。<a id="a-t"></a>若不解玄旨何时得脱。<a id="a-u"></a>吾景逼崦嵫。<a id="a-v"></a>此为最后之言也。<a id="a-w"></a>于方丈中寂然而化。<a id="a-x"></a>俗寿八十五。<a id="a-y"></a>法腊六十三。<a id="a-z"></a>敕许于本院西南隅建塔焉。<a id="a-10"></a>越五年二月二日重开塔。<a id="a-11"></a>发长半寸仪貌如生。<a id="a-12"></a>乃以香华供养七日。<a id="a-13"></a>远近瞻礼称叹希奇。<a id="a-14"></a>已而行茶毗。<a id="a-15"></a>火中迥出五色神光。<a id="a-16"></a>收舍利百余粒。<a id="a-17"></a>四散随心。<a id="a-18"></a>淘选近一千粒。<a id="a-19"></a>温润玉洁璨烂珠圆。<a id="a-1A"></a>验五分之熏成。<a id="a-1B"></a>匪一生之构集。<a id="a-1C"></a>四众虔仰复迎入塔。<a id="a-1D"></a>即昭宗皇帝戊午岁也。<a id="a-1E"></a>睢阳相国袁象先理于浚郊。<a id="a-1F"></a>弟子惠霭等冀终法乳列状乞举行谥礼。<a id="a-1G"></a>梁乾化三年癸酉。<a id="a-1H"></a>太祖敕易名曰定觉。<a id="a-1I"></a>塔曰灵化。<a id="a-1J"></a>至贞明四年九月。<a id="a-1K"></a>惠霭等欲旌表师德立碑。<a id="a-1L"></a>敕允。<a id="a-1M"></a>开封尹王公瓒之文也。</p>
  <p data-pb></p>
  <h2 id="a1N">唐蕲州黄岗山法普传(休静)</h2>
  <p id="a1O">法普。<a id="a-1P"></a>姓潘氏。<a id="a-1Q"></a>庐江人也。<a id="a-1R"></a>貌古情宽拥败纳观方元和中。<a id="a-1S"></a>因见黄岗山色奇秀其峰巉崪其林郁密中有石坛平坦而高峙。<a id="a-1T"></a>乃放囊挂锡于中班荆。<a id="a-1U"></a>久之寻附树架蓬茨。<a id="a-1V"></a>仅容身而已。<a id="a-1W"></a>未几有人自小径而至见普惊怪。<a id="a-1X"></a>问云。<a id="a-1Y"></a>何缘至此。<a id="a-1Z"></a>曰某本行山麓。<a id="a-1a"></a>见巅顶腾涨紫气盘纡可爱意此山有尤物。<a id="a-1b"></a>故来耳。<a id="a-1c"></a>谛视普迟回而去。<a id="a-1d"></a>山下行者闻而寻焉。<a id="a-1e"></a>禅学之徒不数年遽盈百数。<a id="a-1f"></a>普却之曰。<a id="a-1g"></a>老僧独居无物利人。<a id="a-1h"></a>君等亦无所乏。<a id="a-1i"></a>由是星居之庵多矣。<a id="a-1j"></a>弟子广严等构成大院。<a id="a-1k"></a>禅客翕如传其法者无算。<a id="a-1l"></a>一日集众辞云。<a id="a-1m"></a>吾其终矣。<a id="a-1n"></a>汝曹善住珍惜。<a id="a-1o"></a>加趺坐胡床而卒。<a id="a-1p"></a>其身不坏散。<a id="a-1q"></a>后以香泥涂缋之。<a id="a-1r"></a>至乾符中重立碑颂云。<a id="a-1s"></a>次洛京华严寺释休静。<a id="a-1t"></a>不知何许人也。<a id="a-1u"></a>属洞山禅道风行。<a id="a-1v"></a>静往造之。<a id="a-1w"></a>抉擿所疑若雷复于本位焉。<a id="a-1x"></a>北返于洛邑开演。<a id="a-1y"></a>因赴内斋。<a id="a-1z"></a>诸名公皆执经讽读。<a id="a-20"></a>唯静并其徒俱默坐。<a id="a-21"></a>帝宣问。<a id="a-22"></a>胡不转经。<a id="a-23"></a>詶答响应。<a id="a-24"></a>仍皆属对悦可帝情。<a id="a-25"></a>寻回平阳示灭。<a id="a-26"></a>收舍利四处树浮图。<a id="a-27"></a>敕谥宝智大师。<a id="a-28"></a>塔号无为也。</p>
  <p id="a29"></p>
  <p data-pb></p>
  <h2 id="a2A">梁邓州香严山智闲传(大同)</h2>
  <p id="a2B">智闲。<a id="a-2C"></a>青州人也。<a id="a-2D"></a>身裁七尺。<a id="a-2E"></a>博闻强记有干略。<a id="a-2F"></a>亲党观其所以。<a id="a-2G"></a>谓之曰。<a id="a-2H"></a>汝加力学则他后成佐时之良器也。<a id="a-2I"></a>俄尔辞亲出俗。<a id="a-2J"></a>既而慕法心坚。<a id="a-2K"></a>至南方礼沩山大圆禅师。<a id="a-2L"></a>盛会咸推闲为俊敏。<a id="a-2M"></a>沩山一日召对茫然。<a id="a-2N"></a>将诸方语要一时煨烬曰画饼弗可充饥也。<a id="a-2O"></a>便望南阳忠国师遗迹而居。<a id="a-2P"></a>偶芟除草木击瓦砾。<a id="a-2Q"></a>失笑冥有所证抒颂唱之。<a id="a-2R"></a>由兹盛化。<a id="a-2S"></a>终后敕谥袭灯大师。<a id="a-2T"></a>塔号廷福焉。<a id="a-2U"></a>次舒州桐城投子山释大同。<a id="a-2V"></a>姓刘氏。<a id="a-2W"></a>舒州怀宁人也。<a id="a-2X"></a>幼性刚正有老成气度。<a id="a-2Y"></a>因投洛下保唐满禅师出俗。<a id="a-2Z"></a>初习安般观业垂成遂求华严性海。<a id="a-2a"></a>复负锡谒翠微山。<a id="a-2b"></a>法会。<a id="a-2c"></a>同伏牛元通激发请益大明祖意。<a id="a-2d"></a>由是放荡周游还归故土。<a id="a-2e"></a>隐投子山结茅茨。<a id="a-2f"></a>栖泊以求其志。<a id="a-2g"></a>中和中巢寇荡履京畿天下悖乱。<a id="a-2h"></a>有贼徒持刃问同曰。<a id="a-2i"></a>住此何为。<a id="a-2j"></a>对以佛法。<a id="a-2k"></a>魁渠闻面膜拜。<a id="a-2l"></a>脱身服装而施之下山。<a id="a-2m"></a>以梁乾化四年甲戌四月六日加趺坐亡。<a id="a-2n"></a>春秋九十六。<a id="a-2o"></a>法腊四十六。<a id="a-2p"></a>凡居化</p>
  <p data-pb></p>
  <h2 id="a2q">梁抚州疏山光仁传(本仁居遁)</h2>
  <p id="a2r">光仁。<a id="a-2s"></a>不知何许人也。<a id="a-2t"></a>其形矬而么么。<a id="a-2u"></a>幼则气槩凌物。<a id="a-2v"></a>精爽殆与常不同。<a id="a-2w"></a>早参洞山深入玄奥。<a id="a-2x"></a>其辩给又多于人也。<a id="a-2y"></a>尝问香严禅师。<a id="a-2z"></a>答微有偏负。<a id="a-30"></a>曰某累茧重胝而至。<a id="a-31"></a>得无劳乎。<a id="a-32"></a>唾地而去。<a id="a-33"></a>后居临川疏。<a id="a-34"></a>山。<a id="a-35"></a>毳客趋请颇有言辞。<a id="a-36"></a>着四大等颂略华严长者论行于世。<a id="a-37"></a>终入龛中。<a id="a-38"></a>已有白鹿至灵前屈膝而起。<a id="a-39"></a>时众谓为作吊焉。<a id="a-3A"></a>次筠州白水院释本仁。<a id="a-3B"></a>不知何许人也。<a id="a-3C"></a>得心于洞山法席。<a id="a-3D"></a>仁罕谈道。<a id="a-3E"></a>而四方之人若影之附形。<a id="a-3F"></a>却之还至。<a id="a-3G"></a>乃徇丹阳人请住。<a id="a-3H"></a>无几时。<a id="a-3I"></a>天复中至洪井高安白水院聚徒。<a id="a-3J"></a>垂欲入灭。<a id="a-3K"></a>先触处告违。<a id="a-3L"></a>乃集众焚香曰。<a id="a-3M"></a>至香烟尽处是某涅槃时。<a id="a-3N"></a>如其言端坐而化。<a id="a-3O"></a>次龙牙山释居遁。<a id="a-3P"></a>姓郭氏。<a id="a-3Q"></a>临川南城人也。<a id="a-3R"></a>年殆十四警世无常。<a id="a-3S"></a>而守恬。<a id="a-3T"></a>淡白亲往求出家于庐陵满田寺。<a id="a-3U"></a>于嵩山受具戒。<a id="a-3V"></a>已思其择木。<a id="a-3W"></a>乃参翠微禅会。<a id="a-3X"></a>迷复未归莫知投诣。<a id="a-3Y"></a>闻洞上言玄格峻。<a id="a-3Z"></a>而躬造之。<a id="a-3a"></a>遁少进问曰。<a id="a-3b"></a>何谓祖意。<a id="a-3c"></a>答曰。<a id="a-3d"></a>若洞水逆流即当为说。<a id="a-3e"></a>而于言下体解玄微。<a id="a-3f"></a>隐众栖息。<a id="a-3g"></a>七八年间孜孜戢曜。<a id="a-3h"></a>时不我知。<a id="a-3i"></a>久则通矣。<a id="a-3j"></a>天策府楚王马氏素藉芳音。<a id="a-3k"></a>奉之若孝悌</p>
  <p data-pb></p>
  <h2 id="a3l">梁福州玄沙院师备传</h2>
  <p id="a3m">师备。<a id="a-3n"></a>俗姓谢。<a id="a-3o"></a>闽人也。<a id="a-3p"></a>少而憨黠酷好垂钓。<a id="a-3q"></a>往往泛小艇南台江自娱。<a id="a-3r"></a>其舟若虚。<a id="a-3s"></a>同类不我测也。<a id="a-3t"></a>一日忽发出尘意。<a id="a-3u"></a>投钓弃舟。<a id="a-3v"></a>上芙蓉山出家。<a id="a-3w"></a>咸通初年也。<a id="a-3x"></a>后于豫章开元寺具戒还归故里。<a id="a-3y"></a>山门力役无不率先。<a id="a-3z"></a>布衲添麻芒鞋续草。<a id="a-40"></a>减食而食语默有常。<a id="a-41"></a>人咸畏之。<a id="a-42"></a>汪汪大度虽研桑巧计不能量也。<a id="a-43"></a>备同学法兄则雪峰存师也。<a id="a-44"></a>一再相逢。<a id="a-45"></a>存多许与故目之为备头陀焉。<a id="a-46"></a>有日谑之曰。<a id="a-47"></a>头陀何不遍参去备对曰。<a id="a-48"></a>达磨不来东土二祖不往西天。<a id="a-49"></a>存深器重之。<a id="a-4A"></a>先开荒雪峰。<a id="a-4B"></a>备多率力。<a id="a-4C"></a>王氏始有闽土。<a id="a-4D"></a>奏赐紫衣号宗一大师。<a id="a-4E"></a>以开平二年戊辰十一月二十七日示疾而终。<a id="a-4F"></a>春秋七十四。<a id="a-4G"></a>僧腊四十四。<a id="a-4H"></a>闽越忠懿王王氏树塔。<a id="a-4I"></a>备三十年演化。<a id="a-4J"></a>禅侣七百许人。<a id="a-4K"></a>得其法者众推桂琛为神足矣。<a id="a-4L"></a>至今浙之左右山门盛传此宗法嗣繁衍矣。<a id="a-4M"></a>其于建立透过大乘初门。<a id="a-4N"></a>江表学人无不乘风偃草欤。</p>
  <p data-pb></p>
  <h2 id="a4O">梁河中府栖岩山存寿传</h2>
  <p id="a4P">存寿。<a id="a-4Q"></a>不知何许人也。<a id="a-4R"></a>清标胜范造次奚及。<a id="a-4S"></a>罢寻经论勇冠辈流。<a id="a-4T"></a>往问律于石霜禅师。<a id="a-4U"></a>决了前疑。<a id="a-4V"></a>虚舟不系。<a id="a-4W"></a>乃为枯木众之椔杌矣。<a id="a-4X"></a>后还蒲阪。<a id="a-4Y"></a>缁素归心。<a id="a-4Z"></a>时冀王友谦受封屏翰。<a id="a-4a"></a>好奇徇异。<a id="a-4b"></a>闻人一善厚礼下之。<a id="a-4c"></a>王召入府斋。<a id="a-4d"></a>论道谈玄不觉膝之前席。<a id="a-4e"></a>颇增奉仰续为菩萨戒师。<a id="a-4f"></a>供施更蕃。<a id="a-4g"></a>度门人四百许员尼众百数。<a id="a-4h"></a>寿平日罕言。<a id="a-4i"></a>言必利物。<a id="a-4j"></a>喜愠之色人未尝见。<a id="a-4k"></a>望之若孤松凌雪焉。<a id="a-4l"></a>终时春秋九十三。<a id="a-4m"></a>加趺而坐。<a id="a-4n"></a>一月后髭发再生。<a id="a-4o"></a>重剃入塔。<a id="a-4p"></a>塔之亭每有虎旋绕。<a id="a-4q"></a>[夙-歹+ㄙ]迹时繁。<a id="a-4r"></a>敕谥为真寂大师焉。</p>
  <p data-pb></p>
  <h2 id="a4s">梁台州瑞岩院师彦传</h2>
  <p id="a4t">师彦。<a id="a-4u"></a>姓许氏。<a id="a-4v"></a>闽越人也。<a id="a-4w"></a>早悟羁縻忽求拔俗。<a id="a-4x"></a>循乎戒检俄欲观方。<a id="a-4y"></a>见岩头禅师领会无疑。<a id="a-4z"></a>初乐杜默似不能言者。<a id="a-50"></a>后为所知敦喻允请住台州瑞岩山院。<a id="a-51"></a>时道怤往参问。<a id="a-52"></a>答对响捷。<a id="a-53"></a>怤公神伏。<a id="a-54"></a>后二众同居。<a id="a-55"></a>彦之威德凛若严霜。<a id="a-56"></a>紏正僧尼无容舛悟。<a id="a-57"></a>故江表言御众翦齐者。<a id="a-58"></a>瑞岩为最。<a id="a-59"></a>尝有三僧。<a id="a-5A"></a>胡形清峭目睛转若流电焉。<a id="a-5B"></a>差肩并足致体。<a id="a-5C"></a>彦问曰。<a id="a-5D"></a>子从何来。<a id="a-5E"></a>曰天竺来何时发。<a id="a-5F"></a>曰朝行适至。<a id="a-5G"></a>彦曰。<a id="a-5H"></a>得无劳乎。<a id="a-5I"></a>曰为法忘劳。<a id="a-5J"></a>乃谛视之足皆不蹈地。<a id="a-5K"></a>彦令入堂上位安置。<a id="a-5L"></a>明旦忽焉不见云是辟支迦果人。<a id="a-5M"></a>然莫知阶级。<a id="a-5N"></a>时有不测人入法会非止一过。<a id="a-5O"></a>彦参学时号为小彦长老。<a id="a-5P"></a>两浙武肃王钱氏累召方肯来仪。<a id="a-5Q"></a>终苦辞去。<a id="a-5R"></a>寺仓常满。<a id="a-5S"></a>尝有村媪来参礼。<a id="a-5T"></a>彦曰。<a id="a-5U"></a>汝休拜跪。<a id="a-5V"></a>不如疾归家救取数十百物命大有利益。<a id="a-5W"></a>媪忩忙到舍。<a id="a-5X"></a>儿妇提竹器拾田螺正归。<a id="a-5Y"></a>媪接取放诸水濆。<a id="a-5Z"></a>又数家召斋。<a id="a-5a"></a>一一同日见彦来食。<a id="a-5b"></a>至终阇维。<a id="a-5c"></a>有巨蛇缘树杪。<a id="a-5d"></a>投身火聚。<a id="a-5e"></a>当乎薪尽舍利散飞。<a id="a-5f"></a>或风动草木上纷纷而坠神异绝繁。<a id="a-5g"></a>具如别录。</p>
  <p data-pb></p>
  <h2 id="a5h">梁抚州曹山本寂传</h2>
  <p id="a5i">本寂。<a id="a-5j"></a>姓黄氏。<a id="a-5k"></a>泉州蒲田人也。<a id="a-5l"></a>其邑唐季多衣冠。<a id="a-5m"></a>士子侨寓儒风振起。<a id="a-5n"></a>号小稷下焉。<a id="a-5o"></a>寂少染鲁风率多强学。<a id="a-5p"></a>自尔淳粹独凝道性天发。<a id="a-5q"></a>年惟十九二亲始听出家。<a id="a-5r"></a>入福州云名山。<a id="a-5s"></a>年二十五登于戒足。<a id="a-5t"></a>凡诸举措若老苾刍。<a id="a-5u"></a>咸通之初禅宗兴盛。<a id="a-5v"></a>风起于大沩也。<a id="a-5w"></a>至如石头药山其名寝顿。<a id="a-5x"></a>会洞山悯物高其石头。<a id="a-5y"></a>往来请益学同洙泗。<a id="a-5z"></a>寂处众如愚发言若讷。<a id="a-60"></a>后被请住临川曹山。<a id="a-61"></a>参问之者堂盈室满其所詶对邀射匪停。<a id="a-62"></a>特为毳客标准。<a id="a-63"></a>故排五位以铨量区域。<a id="a-64"></a>无不尽其分齐也。<a id="a-65"></a>复注对寒山子诗流行寓内。<a id="a-66"></a>盖以寂素修举业之优也文辞遒丽号富有法才焉。<a id="a-67"></a>寻示疾终于山。<a id="a-68"></a>春秋六十二僧腊三十七。<a id="a-69"></a>弟子奉龛窆而树塔。<a id="a-6A"></a>后南岳玄泰着塔铭云。</p>
  <h2 id="a6B">后唐漳州罗汉院桂琛传</h2>
  <p id="a6C">释桂琛。<a id="a-6D"></a>俗姓李氏。<a id="a-6E"></a>常山人也。<a id="a-6F"></a>甫作童儿笃求远俗。<a id="a-6G"></a>斋茹一餐调息终日。<a id="a-6H"></a>秉心唯确乡党所钦二亲爱缚而莫辞。<a id="a-6I"></a>群从情缠而难脱。<a id="a-6J"></a>既冠继踰城之武。<a id="a-6K"></a>求师得解虎之俦。<a id="a-6L"></a>乃事本府万岁寺无相大师矣。<a id="a-6M"></a>初登戒地例学毗尼。<a id="a-6N"></a>为众升台宣戒本毕。<a id="a-6O"></a>将知志大安拘之于小道乎。<a id="a-6P"></a>乃自诲曰。<a id="a-6Q"></a>持犯束身非解脱也。<a id="a-6R"></a>依文作解岂发圣乎。<a id="a-6S"></a>于是誓访南宗程仅万里。<a id="a-6T"></a>初谒云居后诣雪峰玄沙两会。<a id="a-6U"></a>参讯勤恪。<a id="a-6V"></a>良以嗣缘有在。<a id="a-6W"></a>得旨于宗一大师。<a id="a-6X"></a>明暗色空廓然无惑。<a id="a-6Y"></a>密行累载处众韬藏。<a id="a-6Z"></a>虽夜光所潜而宝器终异。<a id="a-6a"></a>遂为故漳牧太原王公诚请。<a id="a-6b"></a>于闽城西石山建莲宫而止。<a id="a-6c"></a>驻锡一纪有半。<a id="a-6d"></a>来往二百众。<a id="a-6e"></a>琛以秘重妙法罔轻示徒。<a id="a-6f"></a>有密学恳求者时为开演。<a id="a-6g"></a>后龙溪为军倅勤州太保琅琊公志请。<a id="a-6h"></a>于罗汉院为众宣法。<a id="a-6i"></a>讳让不获。<a id="a-6j"></a>遂开方便。<a id="a-6k"></a>不数载南北参徒丧疑而往者不可殚数。<a id="a-6l"></a>有角立者。<a id="a-6m"></a>抚州曹山文益江州东禅休复。<a id="a-6n"></a>咸传琛旨。<a id="a-6o"></a>各为一方法眼。<a id="a-6p"></a>视其子则知其父矣。<a id="a-6q"></a>以天成三年戊子秋。<a id="a-6r"></a>复戒闽城旧止。<a id="a-6s"></a>遍玩近城梵字。<a id="a-6t"></a>已俄示疾数日安坐告终。<a id="a-6u"></a>春秋六十有二。<a id="a-6v"></a>僧腊四十。<a id="a-6w"></a>遗戒勿遵俗礼而棺而墓。<a id="a-6x"></a>于是茶毗于城西院之东岗。<a id="a-6y"></a>收其舍利建塔于院之西。<a id="a-6z"></a>禀遗教也。<a id="a-70"></a>则清泰二年十二月望日也。<a id="a-71"></a>琛得法密付授耳。<a id="a-72"></a>时神晏大师王氏所重。<a id="a-73"></a>以言事胁令舍玄沙嗣雪峰。<a id="a-74"></a>确乎不拔。<a id="a-75"></a>终为晏谗而凌辚。<a id="a-76"></a>惜哉。</p>
  <h2 id="a77">后唐福州长庆院慧棱传</h2>
  <p id="a78">释慧棱。<a id="a-79"></a>杭州海盐人也。<a id="a-7A"></a>俗姓孙氏。<a id="a-7B"></a>初诞缠紫色胎衣。<a id="a-7C"></a>为童龀日俊朗抗节。<a id="a-7D"></a>于吴苑通玄寺登戒已。<a id="a-7E"></a>闻南方有禅学。<a id="a-7F"></a>遂游闽岭谒雪峰。<a id="a-7G"></a>提耳指订顿明本性。<a id="a-7H"></a>乃述偈云。<a id="a-7I"></a>昔时谩向途中学。<a id="a-7J"></a>今日看来火里冰。<a id="a-7K"></a>如是亲依不下峰顶计三十许载。<a id="a-7L"></a>冥循定业谨摄矜庄。<a id="a-7M"></a>泉州刺史王延彬。<a id="a-7N"></a>召棱住昭庆院禅子委输唯虞后至。<a id="a-7O"></a>及于长乐府居长庆院。<a id="a-7P"></a>二十余年出世不减。<a id="a-7Q"></a>一千五百众。<a id="a-7R"></a>棱性地慈忍不妄许人。<a id="a-7S"></a>能反三隅方加印可。<a id="a-7T"></a>以长兴三年壬辰五月十七日长往。<a id="a-7U"></a>春秋七十九。<a id="a-7V"></a>僧腊六十。<a id="a-7W"></a>闽国王氏私诔之大师号超觉。<a id="a-7X"></a>塔葬皆出官供。<a id="a-7Y"></a>判官林文盛为碑纪德云。</p>
  <h2 id="a7Z">后唐杭州龙册寺道怤传</h2>
  <p id="a7a">释道怤。<a id="a-7b"></a>俗姓陈。<a id="a-7c"></a>永嘉人也。<a id="a-7d"></a>丱总之年性殊常准。<a id="a-7e"></a>而恶腥血之气。<a id="a-7f"></a>亲党强啖以枯鱼。<a id="a-7g"></a>且虞呕哕。<a id="a-7h"></a>求出家于开元寺。<a id="a-7i"></a>具戒已游闽入楚。<a id="a-7j"></a>言参问善知识要决了生死根源。<a id="a-7k"></a>见临川曹山寂公。<a id="a-7l"></a>大有征诘若昙询之间僧稠也。<a id="a-7m"></a>终顿息疑于雪峰。<a id="a-7n"></a>闽中谓之小怤布纳。<a id="a-7o"></a>时太原同名年腊之高故。<a id="a-7p"></a>暨回浙住越州鉴清院。<a id="a-7q"></a>时皮光业者日休之子。<a id="a-7r"></a>辞学宏赡探赜禅门。<a id="a-7s"></a>尝深击难焉。<a id="a-7t"></a>退而谓人曰。<a id="a-7u"></a>怤公之道崇论闳议莫臻其极。<a id="a-7v"></a>武肃王钱氏钦慕命居天龙寺。<a id="a-7w"></a>私署顺德大师。<a id="a-7x"></a>次文穆王钱氏创龙册寺。<a id="a-7y"></a>请怤居之。<a id="a-7z"></a>吴越禅学自此而兴以天福丁酉岁八月示灭。<a id="a-80"></a>春秋七十。<a id="a-81"></a>茶毗于大慈山坞。<a id="a-82"></a>收拾舍利起塔于龙姥山前。<a id="a-83"></a>故僧主汇征撰塔铭。<a id="a-84"></a>今舍利院弟子主之香火相缀焉。</p>
  <h2 id="a85">晋会稽清化院全付传</h2>
  <p id="a86">释全付。<a id="a-87"></a>吴郡昆山人也。<a id="a-88"></a>幼随父商于豫章。<a id="a-89"></a>闻禅寂之说乃有厌世之志。<a id="a-8A"></a>白求出家。<a id="a-8B"></a>父愠形于色。<a id="a-8C"></a>愠止复白者三。<a id="a-8D"></a>父异其诚率略许之。<a id="a-8E"></a>遂诣江夏投清平大师。<a id="a-8F"></a>问曰。<a id="a-8G"></a>尔来何求。<a id="a-8H"></a>付曰。<a id="a-8I"></a>志求法也。<a id="a-8J"></a>清平师怜其幼而抱器。<a id="a-8K"></a>抚以纳之。<a id="a-8L"></a>夙兴夜号殊于群童。<a id="a-8M"></a>及长为之落饰寻登戒度。<a id="a-8N"></a>奉师弥谨捡身弥至。<a id="a-8O"></a>问法无厌饫见性不龌龊。<a id="a-8P"></a>清平颔而许之。<a id="a-8Q"></a>一旦谓人曰。<a id="a-8R"></a>吾闻学无常师。<a id="a-8S"></a>吾非匏瓜。<a id="a-8T"></a>岂系于此而旷于彼乎。<a id="a-8U"></a>遂辞师而抵宜春之仰山礼南塔涌禅师。<a id="a-8V"></a>应对言语。<a id="a-8W"></a>深认仰山之势。<a id="a-8X"></a>顿了直下之心。<a id="a-8Y"></a>仰山冁然器重之。<a id="a-8Z"></a>拳拳伏膺栖神累载。<a id="a-8a"></a>后游于庐陵。<a id="a-8b"></a>安福县宰杨公建应国禅院。<a id="a-8c"></a>请付居之。<a id="a-8d"></a>禅徒子来堂室畟满。<a id="a-8e"></a>杨宰罢任。<a id="a-8f"></a>其乡人复于鸽湖山建院。<a id="a-8g"></a>迎以居之。<a id="a-8h"></a>廉使上闻锡名曰清化禅院。<a id="a-8i"></a>禅徒麕至请问者墙进。<a id="a-8j"></a>皆不我屈。<a id="a-8k"></a>岂多让于前辈乎。<a id="a-8l"></a>有同里僧谓付曰。<a id="a-8m"></a>父母之乡胡可弃也。<a id="a-8n"></a>任缘徇世愿师归欤。<a id="a-8o"></a>遂别鸽湖而还故国。<a id="a-8p"></a>时吴越文穆王钱氏命升阶。<a id="a-8q"></a>赐之衣衾钵器有加礼焉。<a id="a-8r"></a>丁西岁钱城戍将。<a id="a-8s"></a>辟云峰山建清化禅院。<a id="a-8t"></a>召以居之。<a id="a-8u"></a>次忠献王钱氏遣使锡以紫袈裟。<a id="a-8v"></a>付上章累让。<a id="a-8w"></a>再赐之又让之。<a id="a-8x"></a>遂故以纳衣。<a id="a-8y"></a>付曰。<a id="a-8z"></a>吾非荣其赐而饰让也。<a id="a-90"></a>恐后人之仿吾而逞欲矣。<a id="a-91"></a>寻赐号曰纯一禅师。<a id="a-92"></a>又固让之。<a id="a-93"></a>付不以情忘情故情真。<a id="a-94"></a>不以道求道故道直。<a id="a-95"></a>所居院之殿宇堂室。<a id="a-96"></a>人竞崇建之。<a id="a-97"></a>铸钟千余斤。<a id="a-98"></a>新额曰云峰清化禅院。<a id="a-99"></a>云水之侣辐凑。<a id="a-9A"></a>眷眷不欲舍旃。<a id="a-9B"></a>开运四年丁未岁秋七月示疾。<a id="a-9C"></a>谓众曰。<a id="a-9D"></a>生也法起。<a id="a-9E"></a>殁也法灭。<a id="a-9F"></a>起灭非言论所及也。<a id="a-9G"></a>安然而逝。<a id="a-9H"></a>有大雨疾风以震林木拔矣。<a id="a-9I"></a>享年六十六。<a id="a-9J"></a>腊四十有五归窆于山之北坞。<a id="a-9K"></a>弟子应清等十余人。<a id="a-9L"></a>奉师遗训不坠其道焉。<a id="a-9M"></a>僧主汇征为塔铭。<a id="a-9N"></a>建隆二年立。</p>
  <h2 id="a9O">晋永兴永安院善静传(灵照)</h2>
  <p id="a9P">释善静。<a id="a-9Q"></a>俗姓王氏。<a id="a-9R"></a>长安金城人也。<a id="a-9S"></a>父朗唐威州刺史。<a id="a-9T"></a>母李氏。<a id="a-9U"></a>因梦圣容照烂金色。<a id="a-9V"></a>遂尔娠焉。<a id="a-9W"></a>及生岐嶷殆乎知学博通群言。<a id="a-9X"></a>因掌书奏于神策军。<a id="a-9Y"></a>中尉器重之。<a id="a-9Z"></a>忽厌浮幻。<a id="a-9a"></a>潜诣终南丰德寺礼广度禅师。<a id="a-9b"></a>时年二十七也。<a id="a-9c"></a>洎乎削染受具。<a id="a-9d"></a>天复中南游乐普。<a id="a-9e"></a>见元安禅裔乃融心要。<a id="a-9f"></a>北还化徒于故里。<a id="a-9g"></a>结庐于终南云居山。<a id="a-9h"></a>道俗归之如市。<a id="a-9i"></a>又起游峨嵋。<a id="a-9j"></a>礼普贤银色世界回兴元。<a id="a-9k"></a>连帅王公礼重留之。<a id="a-9l"></a>后还故乡已黍离矣。<a id="a-9m"></a>留守王公营永安禅院以居之。<a id="a-9n"></a>以开运丙午岁冬。<a id="a-9o"></a>鸣椎集僧嘱累还方丈。<a id="a-9p"></a>东向右胁而化。<a id="a-9q"></a>俗寿八十九。<a id="a-9r"></a>僧腊六十。<a id="a-9s"></a>黑白之众若丧严亲。<a id="a-9t"></a>明年正月八日。<a id="a-9u"></a>茶毗于城南。<a id="a-9v"></a>获舍利数千粒。<a id="a-9w"></a>汉乾祐三年庚戌八月八日。<a id="a-9x"></a>迁塔于长安义阳乡。<a id="a-9y"></a>石塔岿然。<a id="a-9z"></a>初静率多先觉往游[棘/火]道。<a id="a-A0"></a>避昭宗之蒙尘。<a id="a-A1"></a>又生平洗沐舍利陨落皆收秘不许弟子示人。<a id="a-A2"></a>又尝禅寂次。<a id="a-A3"></a>窗外无何有白鹤驯狎于庭。<a id="a-A4"></a>若有听法之意。<a id="a-A5"></a>静令人驱斥之。<a id="a-A6"></a>凡此殊征有而不有。<a id="a-A7"></a>晋昌军府主郭公归信焉。<a id="a-A8"></a>营构禅院命以居之。<a id="a-A9"></a>翰林学士鱼崇谅为塔铭述德焉。<a id="a-AA"></a>次杭州龙华寺释灵照。<a id="a-AB"></a>本高丽国人也。<a id="a-AC"></a>重译而来学其祖法。<a id="a-AD"></a>入乎闽越得心于雪峰。<a id="a-AE"></a>苦志参陪以节俭勤于众务。<a id="a-AF"></a>号照布纳焉。<a id="a-AG"></a>千众畏服。<a id="a-AH"></a>而言语似涉岛夷。<a id="a-AI"></a>性介特以恬淡自持。<a id="a-AJ"></a>初住齐云山。<a id="a-AK"></a>次居越州鉴清院。<a id="a-AL"></a>尝秖对副使皮光业。<a id="a-AM"></a>语不相投。<a id="a-AN"></a>被举摈徙龙兴焉。<a id="a-AO"></a>及湖州太守钱公造报慈院请住。<a id="a-AP"></a>禅徒翕然。<a id="a-AQ"></a>吴会间僧舍三衣披五纳者不可胜计。<a id="a-AR"></a>忠献王钱氏造龙华寺。<a id="a-AS"></a>迎取金华梁傅翕大士灵骨道具置于此寺。<a id="a-AT"></a>树塔命照住持焉。<a id="a-AU"></a>终于此寺。<a id="a-AV"></a>迁塔大慈山之峰。</p>
  <h2 id="aAW">周金陵清凉文益传</h2>
  <p id="aAX">释文益。<a id="a-AY"></a>姓鲁氏。<a id="a-AZ"></a>余杭人也。<a id="a-Aa"></a>年甫七龄挺然出俗。<a id="a-Ab"></a>削染于新定智通院。<a id="a-Ac"></a>依全伟禅伯。<a id="a-Ad"></a>弱年得形俱无作法於越州开元寺。<a id="a-Ae"></a>于时谢俗累以拂衣。<a id="a-Af"></a>出樊笼而矫翼。<a id="a-Ag"></a>属律匠希觉师盛化其徒于鄮山育王寺。<a id="a-Ah"></a>甚得持犯之趣又游文雅之场。<a id="a-Ai"></a>觉师许命为我门之游夏也。<a id="a-Aj"></a>寻则玄机一发杂务俱损。<a id="a-Ak"></a>振锡南游止长庆禅师法会。<a id="a-Al"></a>已决疑滞。<a id="a-Am"></a>更约伴西出湖湘尔日暴雨不进。<a id="a-An"></a>暂望西院寄度信宿。<a id="a-Ao"></a>避溪涨之患耳。<a id="a-Ap"></a>遂参宣法大师。<a id="a-Aq"></a>曾住漳浦罗汉。<a id="a-Ar"></a>闽人止呼罗汉。<a id="a-As"></a>罗汉素知益在长庆颖脱。<a id="a-At"></a>锐意接之。<a id="a-Au"></a>唱导之由玄沙与雪峰血脉殊异。<a id="a-Av"></a>益疑山顿摧正路斯得。<a id="a-Aw"></a>欣欣然挂囊栖止。<a id="a-Ax"></a>变涂回轨确乎不拔。<a id="a-Ay"></a>寻游方却抵临川。<a id="a-Az"></a>邦伯命居崇寿。<a id="a-B0"></a>四远之僧求益者不减千计。<a id="a-B1"></a>江南国主李氏始祖知重迎住报恩禅院。<a id="a-B2"></a>署号净慧。<a id="a-B3"></a>厥后微言欲绝大梦谁醒。<a id="a-B4"></a>既传法而有归。<a id="a-B5"></a>亦同凡而示灭。<a id="a-B6"></a>以周显德五年戊午岁秋七月十七日有恙。<a id="a-B7"></a>国主纡于方丈问疾。<a id="a-B8"></a>闰月五日剃发澡身与众言别。<a id="a-B9"></a>加趺而尽颜貌如生。<a id="a-BA"></a>俗年七十四。<a id="a-BB"></a>腊五十五。<a id="a-BC"></a>私谥曰大法眼。<a id="a-BD"></a>塔号无相。<a id="a-BE"></a>俾城下僧寺具威仪礼迎。<a id="a-BF"></a>引奉全身于江宁县丹阳乡起塔焉。<a id="a-BG"></a>益好为文笔。<a id="a-BH"></a>特慕支汤之体。<a id="a-BI"></a>时作偈颂真赞。<a id="a-BJ"></a>别形纂录。<a id="a-BK"></a>法嗣弟子天台德韶慧明漳州智依钟山道钦润州光逸吉州文遂江南后主。<a id="a-BL"></a>为碑颂德。<a id="a-BM"></a>韩熙载撰塔铭云。</p>
  <h2 id="aBN">周庐山佛手岩行因传(道潜)</h2>
  <p id="aBO">释行因。<a id="a-BP"></a>不详姓氏。<a id="a-BQ"></a>雁门人也。<a id="a-BR"></a>游方问道于江淮。<a id="a-BS"></a>见庐山北有岩遥望如垂手焉。<a id="a-BT"></a>手下则深邃可三五丈许。<a id="a-BU"></a>因独栖禅观于其中。<a id="a-BV"></a>伪唐主元宗闻之三征召不起。<a id="a-BW"></a>岩中夜阑有异鹿一。<a id="a-BX"></a>卧于因之石屋之侧又锦囊鸟一伏宿于石壁下。<a id="a-BY"></a>二物都无惊怖。<a id="a-BZ"></a>因不度弟子。<a id="a-Ba"></a>有邻庵僧为之供侍。<a id="a-Bb"></a>一日小疾谓侍僧曰。<a id="a-Bc"></a>卷上帘我去去。<a id="a-Bd"></a>帘方就钩。<a id="a-Be"></a>下床三数步间立屹然而化。<a id="a-Bf"></a>春秋七十许元宗命画工写真。<a id="a-Bg"></a>而阇维收遗骨。<a id="a-Bh"></a>白塔在岩背焉。<a id="a-Bi"></a>初因传禅法于襄阳鹿门山。<a id="a-Bj"></a>寻为元宗坚请。<a id="a-Bk"></a>于栖贤寺开堂唱道。<a id="a-Bl"></a>不及期月潜归岩窟。<a id="a-Bm"></a>初岩如五指。<a id="a-Bn"></a>中指上有松一株。<a id="a-Bo"></a>因终之日此亦枯瘁。<a id="a-Bp"></a>因有经籍之学有问则指擿先儒得失章句是非。<a id="a-Bq"></a>谈论不滞于方隅。<a id="a-Br"></a>开喻必含于教化。<a id="a-Bs"></a>实得道之良士也。</p>
  <p id="aBt">系曰。<a id="a-Bu"></a>凡夫舍报尸必一同也。<a id="a-Bv"></a>佛则右胁果位坐亡。<a id="a-Bw"></a>首搘地者现通。<a id="a-Bx"></a>身立中者彰异。<a id="a-By"></a>其惟欲行步而化者。<a id="a-Bz"></a>除后僧会外则因公有焉。</p>
  <p id="aC0">次钱塘慧日永明寺释道潜。<a id="a-C1"></a>俗姓武。<a id="a-C2"></a>蒲津人也。<a id="a-C3"></a>生而强壮容姿端雅。<a id="a-C4"></a>成立则身长七尺许。<a id="a-C5"></a>胸前黑子七点若斗之纲魁焉。<a id="a-C6"></a>投中条山栖岩大通禅院。<a id="a-C7"></a>礼真寂禅师为亲教也。<a id="a-C8"></a>戒检严明讷言敏行。<a id="a-C9"></a>师亡之后誓入雁门五台山。<a id="a-CA"></a>以精恪之故躬睹文殊圣容。<a id="a-CB"></a>后诸方无定游处。<a id="a-CC"></a>未到临川见崇寿益禅师。<a id="a-CD"></a>顿明心决。<a id="a-CE"></a>次栖衢州古寺览阅藏经。<a id="a-CF"></a>尝宴坐中见文殊现形。<a id="a-CG"></a>不觉起而作礼。<a id="a-CH"></a>及诣杭礼阿育王塔。<a id="a-CI"></a>跪而顶戴泪下如雨。<a id="a-CJ"></a>问掌塔僧曰。<a id="a-CK"></a>舍利人不目击还实有否。<a id="a-CL"></a>僧曰。<a id="a-CM"></a>按传记云。<a id="a-CN"></a>藏在内角中。<a id="a-CO"></a>望若悬钟焉。<a id="a-CP"></a>潜疑未已。<a id="a-CQ"></a>遂苦到跪礼更无间然。<a id="a-CR"></a>俄见舍利红色在悬钟之外蠢瞤而行。<a id="a-CS"></a>潜悲喜交集。<a id="a-CT"></a>又光文大师汇征迥然肯重自为檀越。<a id="a-CU"></a>请于山斋行三七日普贤忏忽见遍吉御象在塔寺三门亭下。<a id="a-CV"></a>其象鼻直枕行忏所。<a id="a-CW"></a>汉南国王钱氏命入王府受菩萨戒。<a id="a-CX"></a>造大伽蓝号慧日永明。<a id="a-CY"></a>请以居之。<a id="a-CZ"></a>假号曰慈化定慧禅师。<a id="a-Ca"></a>别给月俸以施之。<a id="a-Cb"></a>加优礼也。<a id="a-Cc"></a>建隆二年辛酉九月十八日示疾而终。<a id="a-Cd"></a>入棺之际。<a id="a-Ce"></a>有白光昼发字孛莹然。<a id="a-Cf"></a>时众皆睹。<a id="a-Cg"></a>至十月内于龙井山茶毗。<a id="a-Ch"></a>所收舍利伙多。<a id="a-Ci"></a>有屠者自惟恶业。<a id="a-Cj"></a>展襟就火聚乞求。<a id="a-Ck"></a>斯须获七颗。<a id="a-Cl"></a>屠家持于印氏塔中。<a id="a-Cm"></a>至开宝庚午岁天台韶禅师。<a id="a-Cn"></a>建石塔缄其真骨。<a id="a-Co"></a>癸酉岁塔顶放白光焉。</p>
  <p data-pb></p>
  <h2 id="aCp">宋庐山圆通院缘德传</h2>
  <p id="aCq">缘德。<a id="a-Cr"></a>俗姓黄钱塘人也。<a id="a-Cs"></a>父超修学儒术而长于缋画。<a id="a-Ct"></a>传周昉佛粉本。<a id="a-Cu"></a>受笔法于吴兴李沼长史。<a id="a-Cv"></a>德幼有出家之志。<a id="a-Cw"></a>心性孤僻而寡合。<a id="a-Cx"></a>遂往天台受具习禅法于天龙寺道怤禅师。<a id="a-Cy"></a>寻往江西问道。<a id="a-Cz"></a>自云居往庐阜。<a id="a-D0"></a>孤节高岸实不见有所欲。<a id="a-D1"></a>江南国主李氏。<a id="a-D2"></a>召入内道场安置。<a id="a-D3"></a>虑其不群。<a id="a-D4"></a>别构罗汉院处之。<a id="a-D5"></a>苦求入山。<a id="a-D6"></a>请住庐山新院。<a id="a-D7"></a>乃列威仪导引焉。<a id="a-D8"></a>德且装衣荷担而入。<a id="a-D9"></a>然后升座对答参问焉。<a id="a-DA"></a>其国主赐赉未尝以表笺报谢。<a id="a-DB"></a>有国老宋齐丘者。<a id="a-DC"></a>礼以师道。<a id="a-DD"></a>以开宝中卒于山院。<a id="a-DE"></a>德一生服用熟韦裤袜而已。<a id="a-DF"></a>行杜多法。<a id="a-DG"></a>供亿诸禅侣厨无匮乏。<a id="a-DH"></a>或谓德有黄白术焉。</p>
  <h2 id="aDI">宋天台山德韶传</h2>
  <p id="aDJ">释德韶者。<a id="a-DK"></a>姓陈氏。<a id="a-DL"></a>缙云人也。<a id="a-DM"></a>幼出家于本郡登。<a id="a-DN"></a>戒后同光中寻访名山参见知识。<a id="a-DO"></a>屈指不胜其数。<a id="a-DP"></a>初发心于投子山和尚。<a id="a-DQ"></a>后见临川法眼禅师。<a id="a-DR"></a>重了心要。<a id="a-DS"></a>遂承嗣焉。<a id="a-DT"></a>始入天台山建寺院道场。<a id="a-DU"></a>无几韶大兴玄沙法道。<a id="a-DV"></a>归依者众。<a id="a-DW"></a>汉南国王钱氏尝理丹丘。<a id="a-DX"></a>韶有先见之明。<a id="a-DY"></a>谓曰。<a id="a-DZ"></a>他日为国王当兴佛法。<a id="a-Da"></a>其言信矣。<a id="a-Db"></a>遣使入山旁午。<a id="a-Dc"></a>后署大禅师号。<a id="a-Dd"></a>每有言时无不符合苏州节使。<a id="a-De"></a>钱仁奉有疾。<a id="a-Df"></a>遣人赍香往乞愿焉。<a id="a-Dg"></a>乃题疏云。<a id="a-Dh"></a>令公八十一。<a id="a-Di"></a>仁奉得之。<a id="a-Dj"></a>甚喜曰。<a id="a-Dk"></a>我寿八十一也。<a id="a-Dl"></a>其年八月十一日卒焉。<a id="a-Dm"></a>凡多此类。<a id="a-Dn"></a>韶未终之前也。<a id="a-Do"></a>华顶石崩振惊百里。<a id="a-Dp"></a>山如野烧蔓筵。<a id="a-Dq"></a>果应韶终。<a id="a-Dr"></a>焚舍利繁多营塔。<a id="a-Ds"></a>命都僧正赞宁为塔碑焉。<a id="a-Dt"></a>享年八十二。<a id="a-Du"></a>法腊六十四。<a id="a-Dv"></a>即开宝五年壬申岁六月二十八日也。<a id="a-Dw"></a>语录大行。<a id="a-Dx"></a>出弟子传法百许人。<a id="a-Dy"></a>其又兴智者道场数十所。<a id="a-Dz"></a>功成不宰心地坦夷。<a id="a-E0"></a>术数尤精利人为上。<a id="a-E1"></a>至今江浙间谓为大和尚焉。</p>
  <p id="aE2">论曰。<a id="a-E3"></a>梵语禅那华言念修也。<a id="a-E4"></a>以其触情念而无念。<a id="a-E5"></a>终日修而无修。<a id="a-E6"></a>又云正定也。<a id="a-E7"></a>正受也正则廓然冥而定矣。<a id="a-E8"></a>正受简邪思惟。<a id="a-E9"></a>增遍计故。<a id="a-EA"></a>所以奢摩他以寂静故。<a id="a-EB"></a>三摩提以观如幻故。<a id="a-EC"></a>若禅那者俱离静幻故。<a id="a-ED"></a>始云菩萨不住此岸不住彼岸而度众生令登彼岸也。<a id="a-EE"></a>若然者诸圣住处既如彼。<a id="a-EF"></a>诸圣度生复若何。<a id="a-EG"></a>稽夫法演汉庭。<a id="a-EH"></a>极证之名未着。<a id="a-EI"></a>风行庐阜。<a id="a-EJ"></a>禅那之学始萌。<a id="a-EK"></a>佛陀什秦摈而来。<a id="a-EL"></a>般若多晋朝而至。<a id="a-EM"></a>时远公也密传坐法深斡玄机。<a id="a-EN"></a>渐染施行依违祖述。<a id="a-EO"></a>吴之僧会亦示有缘。<a id="a-EP"></a>俱未分明肆多隐秘。<a id="a-EQ"></a>及乎慧文大士。<a id="a-ER"></a>肇寻龙树之宗思大禅翁继传三观之妙。<a id="a-ES"></a>天台智者引而伸之。<a id="a-ET"></a>化导陈隋。<a id="a-EU"></a>名题止观粤有中天达磨哀我群生。<a id="a-EV"></a>知梵夹之虽传为名相之所溺。<a id="a-EW"></a>认指忘月。<a id="a-EX"></a>得鱼执筌。<a id="a-EY"></a>但矜诵念以为功。<a id="a-EZ"></a>不信己躬之是佛。<a id="a-Ea"></a>是以倡言曰。<a id="a-Eb"></a>吾直指人心见性成佛不立文字也。<a id="a-Ec"></a>此乃乘方便波罗蜜径直而度免无量之迂回焉嗟乎经有曲指。<a id="a-Ed"></a>曲指则渐修也。<a id="a-Ee"></a>见性成佛者。<a id="a-Ef"></a>顿悟自心本来清净元无烦恼无漏智性本自具足。<a id="a-Eg"></a>此心即佛毕了无异。<a id="a-Eh"></a>如此修证。<a id="a-Ei"></a>是最上乘禅也。<a id="a-Ej"></a>不立文字者经云。<a id="a-Ek"></a>不著文字不离文字非无文字。<a id="a-El"></a>能如是修不见修相也。<a id="a-Em"></a>又达磨立法要唯二种。<a id="a-En"></a>谓理也行也。<a id="a-Eo"></a>然则直而不迂不速而疾。<a id="a-Ep"></a>云不立文字。<a id="a-Eq"></a>乃反权合道也。<a id="a-Er"></a>尔时梁武不知魏人未重。<a id="a-Es"></a>向少林而面壁。<a id="a-Et"></a>唯慧可以神交。<a id="a-Eu"></a>亦犹白雪虽歌巴童寡和。<a id="a-Ev"></a>后则临汧。<a id="a-Ew"></a>牧圉子孙终号于强秦避狄。<a id="a-Ex"></a>岐邠文武乃成其王道。<a id="a-Ey"></a>可生璨。<a id="a-Ez"></a>璨生信。<a id="a-F0"></a>信下分二枝。<a id="a-F1"></a>一忍二融。<a id="a-F2"></a>融牛头也。<a id="a-F3"></a>忍生秀与能。<a id="a-F4"></a>能传信衣。<a id="a-F5"></a>若诸侯付子孙之分器也厥后此宗越盛焉。<a id="a-F6"></a>荫车百辆。<a id="a-F7"></a>尼拘树而展转垂枝施雨万方阿耨龙而连筵布润。<a id="a-F8"></a>当是时也应其悬记属于此人。<a id="a-F9"></a>后来得道无央数。<a id="a-FA"></a>是欤。<a id="a-FB"></a>重之曰。<a id="a-FC"></a>夫禅之为物也其大矣哉。<a id="a-FD"></a>诸佛得之升等妙。<a id="a-FE"></a>雌龙得之破障缠。<a id="a-FF"></a>率由速疾之门无过此。<a id="a-FG"></a>故今之像末斗诤复生。<a id="a-FH"></a>师足既伤资争未已。<a id="a-FI"></a>如闻此心是佛。<a id="a-FJ"></a>便言。<a id="a-FK"></a>三十二相何无。<a id="a-FL"></a>或闻一路涅槃。<a id="a-FM"></a>则曰。<a id="a-FN"></a>八万法门何在。<a id="a-FO"></a>曾不知经中发菩提心此见佛性也。<a id="a-FP"></a>云何修菩萨行。<a id="a-FQ"></a>此行布修行也。<a id="a-FR"></a>因信不及无明所迷溺丧忘归。<a id="a-FS"></a>何由复业。<a id="a-FT"></a>或举经以示之。<a id="a-FU"></a>则对曰。<a id="a-FV"></a>此性宗法。<a id="a-FW"></a>或谓之曰。<a id="a-FX"></a>莫是魔说还可焚毁否。<a id="a-FY"></a>且置而勿论。<a id="a-FZ"></a>又欲弃之。<a id="a-Fa"></a>又欲存之。<a id="a-Fb"></a>不其惑乎。<a id="a-Fc"></a>昔者于阗诸部谓道行经为婆罗门书。<a id="a-Fd"></a>乌茶小乘谤大乘学作空华外道。<a id="a-Fe"></a>西干尚尔此何惊乎良以六代宗师一期举唱。<a id="a-Ff"></a>但破百年之暗。<a id="a-Fg"></a>靡营一室之隳。<a id="a-Fh"></a>殊不知禅有理焉禅有行焉。<a id="a-Fi"></a>脱或戒乘俱急。<a id="a-Fj"></a>目足更资。<a id="a-Fk"></a>行不废而理逾明。<a id="a-Fl"></a>法无偏而功兼济。<a id="a-Fm"></a>然后如可与言禅已矣。<a id="a-Fn"></a>其如玄学多斥讲家。<a id="a-Fo"></a>目为数宝之人。<a id="a-Fp"></a>终困屡空之室。<a id="a-Fq"></a>那不见经是佛言禅是佛意。<a id="a-Fr"></a>诸佛心口定不相违。<a id="a-Fs"></a>施设逗根用有时处。<a id="a-Ft"></a>况以经江高国纪之名。<a id="a-Fu"></a>论海总朝宗之会毗尼一学轨范千途。<a id="a-Fv"></a>授形俱筑释子之基。<a id="a-Fw"></a>唱随行净沙门之业。<a id="a-Fx"></a>拟捐三事何驾一乘。<a id="a-Fy"></a>终包不足之羞。<a id="a-Fz"></a>岂倒转依之地。<a id="a-G0"></a>通人不诮竖子何知。<a id="a-G1"></a>佛事门中不舍一法。<a id="a-G2"></a>吠声贻责迁怒伤人。<a id="a-G3"></a>因击鼠以破盆。<a id="a-G4"></a>为争抟而噬主。<a id="a-G5"></a>自他俱有彼我须均。<a id="a-G6"></a>纵横尽而成一秦。<a id="a-G7"></a>气剂和而成一味者也。<a id="a-G8"></a>今从贞观及于宋朝。<a id="a-G9"></a>于山选山露须弥而出海。<a id="a-GA"></a>于羽求羽。<a id="a-GB"></a>放金翅以腾空。<a id="a-GC"></a>令其钻仰之俦慕此坚高之道矣。<a id="a-GD"></a>吾徒通达无相夺伦。<a id="a-GE"></a>譬若文武是一人之艺不能兼者互相非斥耳。<a id="a-GF"></a>若相推重佛法增明。<a id="a-GG"></a>酬君王度己之恩。<a id="a-GH"></a>答我佛为师之训。<a id="a-GI"></a>慎之哉。<a id="a-GJ"></a>慎之哉。</p>
 </body>
</html>