<!doctype html>
<html id="z3IBWTA1Jy" data-ver="1324">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第十四</h1>
  <h2 id="a2">明律篇第四之一(正传二十人附见五人)</h2>
  <h2 id="a3">唐京兆西明寺道宣传(大慈)</h2>
  <p id="a4">释道宣。<a id="a-5"></a>姓钱氏。<a id="a-6"></a>丹徒人也。<a id="a-7"></a>一云长城人。<a id="a-8"></a>其先出自广陵太守让之后。<a id="a-9"></a>洎太史令乐之。<a id="a-A"></a>撰天文集占一百卷。<a id="a-B"></a>考讳申。<a id="a-C"></a>府君陈吏部尚书。<a id="a-D"></a>皆高矩令猷周仁全行。<a id="a-E"></a>盛德百代君子万年。<a id="a-F"></a>母娠而梦月贯其怀。<a id="a-G"></a>复梦梵僧语曰。<a id="a-H"></a>汝所妊者即梁朝僧祐律师。<a id="a-I"></a>祐则南齐剡溪隐岳寺僧护也。<a id="a-J"></a>宜从出家崇树释教云。<a id="a-K"></a>凡十二月在胎。<a id="a-L"></a>四月八日降诞。<a id="a-M"></a>九岁能赋。<a id="a-N"></a>十五厌俗诵习诸经。<a id="a-O"></a>依智頵律师受业。<a id="a-P"></a>洎十六落发。<a id="a-Q"></a>所谓除结非欲染衣。<a id="a-R"></a>便隶日严道场。<a id="a-S"></a>弱冠极力护持专精。<a id="a-T"></a>克念感舍利现于宝函。<a id="a-U"></a>隋大业年中从智首律师受具。<a id="a-V"></a>武德中依首习律。<a id="a-W"></a>才听一遍方议修禅。<a id="a-X"></a>頵师呵曰。<a id="a-Y"></a>夫适遐自迩因微知章。<a id="a-Z"></a>修舍有时功愿须满。<a id="a-a"></a>未宜即去律也。<a id="a-b"></a>抑令听二十遍。<a id="a-c"></a>已乃坐山林行定慧。<a id="a-d"></a>晦迹于终南仿掌之谷。<a id="a-e"></a>所居乏水。<a id="a-f"></a>神人指之穿地尺余。<a id="a-g"></a>其泉迸涌。<a id="a-h"></a>时号为白泉寺。<a id="a-i"></a>猛兽驯伏每有所依。<a id="a-j"></a>名华芬芳奇草蔓延。<a id="a-k"></a>随末徙崇义精舍。<a id="a-l"></a>载迁丰德寺。<a id="a-m"></a>尝因独坐。<a id="a-n"></a>护法神告曰。<a id="a-o"></a>彼清官村故净业寺。<a id="a-p"></a>地当宝势道可习成。<a id="a-q"></a>闻斯卜焉。<a id="a-r"></a>焚功德香行般舟定。<a id="a-s"></a>时有群龙礼谒。<a id="a-t"></a>若男若女化为人形。<a id="a-u"></a>沙弥散心顾盻邪视。<a id="a-v"></a>龙赫然发怒将抟攫之。<a id="a-w"></a>寻追悔吐毒井中。<a id="a-x"></a>具陈而去。<a id="a-y"></a>宣乃令封闭。<a id="a-z"></a>人或潜开往往烟上。<a id="a-10"></a>审其神变或送异华一奁。<a id="a-11"></a>形似枣华大如榆荚。<a id="a-12"></a>香气馝馟数载宛然。<a id="a-13"></a>又供奇果季孟梨柰。<a id="a-14"></a>然其味甘其色洁。<a id="a-15"></a>非人间所遇也。<a id="a-16"></a>门徒尝欲举阴事。<a id="a-17"></a>先是潜通。<a id="a-18"></a>以定观根随病与药。<a id="a-19"></a>皆此类者。<a id="a-1A"></a>有处士孙思邈。<a id="a-1B"></a>尝隐终南山与宣相接。<a id="a-1C"></a>结林下之交。<a id="a-1D"></a>每一往来议论终夕。<a id="a-1E"></a>时天旱。<a id="a-1F"></a>有西域僧于昆明池结坛祈雨。<a id="a-1G"></a>诏有司备香灯供具。<a id="a-1H"></a>凡七日池水日涨数尺。<a id="a-1I"></a>有老人夜诣宣求救。<a id="a-1J"></a>颇形仓卒之状。<a id="a-1K"></a>曰弟子即昆明池龙也。<a id="a-1L"></a>时之无雨乃天意也。<a id="a-1M"></a>非由弟子。<a id="a-1N"></a>今胡僧取利于弟子。<a id="a-1O"></a>而欺天子言祈雨。<a id="a-1P"></a>命在旦夕。<a id="a-1Q"></a>乞和尚法力加护。<a id="a-1R"></a>宣曰。<a id="a-1S"></a>吾无能救尔。<a id="a-1T"></a>尔可急求孙先生。<a id="a-1U"></a>老人至思邈石室冤诉再三云。<a id="a-1V"></a>宣律师示我故敢相投也。<a id="a-1W"></a>邈曰。<a id="a-1X"></a>我知昆明池龙宫有仙方三十首。<a id="a-1Y"></a>能示余余乃救尔。<a id="a-1Z"></a>老人曰。<a id="a-1a"></a>此方上界不许辄传。<a id="a-1b"></a>今事急矣。<a id="a-1c"></a>固何所吝。<a id="a-1d"></a>少选捧方而至。<a id="a-1e"></a>邈曰。<a id="a-1f"></a>尔速还无惧胡僧也。<a id="a-1g"></a>自是池水大涨数日溢岸。<a id="a-1h"></a>胡僧术将尽矣。<a id="a-1i"></a>无能为也。<a id="a-1j"></a>及西明寺初就。<a id="a-1k"></a>诏宣充上座。<a id="a-1l"></a>三藏奘师至止。<a id="a-1m"></a>诏与翻译。<a id="a-1n"></a>又送真身往扶风无忧王寺。<a id="a-1o"></a>遇敕令僧拜等上启朝宰。<a id="a-1p"></a>护法又如此者。<a id="a-1q"></a>撰法门文记广弘明集续高僧传三宝录羯磨戒疏行事钞义钞等二百二十余卷。<a id="a-1r"></a>三衣皆纻一食唯菽。<a id="a-1s"></a>行则杖策坐不倚床。<a id="a-1t"></a>蚤虱从游居然除受。<a id="a-1u"></a>土木自得固己亡身。<a id="a-1v"></a>尝筑一坛。<a id="a-1w"></a>俄有长眉僧谈道知者。<a id="a-1x"></a>其实宾头卢也。<a id="a-1y"></a>复三果梵僧礼坛。<a id="a-1z"></a>赞曰。<a id="a-20"></a>自佛灭后像法住世兴发毗尼唯师一人也。<a id="a-21"></a>干封二年春冥感天人来谈律相。<a id="a-22"></a>言钞文轻重仪中舛误。<a id="a-23"></a>皆译之过非师之咎。<a id="a-24"></a>请师改正。<a id="a-25"></a>故今所行著述多是重修本是也。<a id="a-26"></a>又有天人云。<a id="a-27"></a>曾撰祇洹图经。<a id="a-28"></a>计人间纸帛一百许卷。<a id="a-29"></a>宣苦告口占。<a id="a-2A"></a>一一抄记上下二卷。<a id="a-2B"></a>又口传偈颂号付嘱仪。<a id="a-2C"></a>十卷是也。<a id="a-2D"></a>贞观中曾隐沁部云室山。<a id="a-2E"></a>人睹天童给侍左右。<a id="a-2F"></a>于西明寺夜行道足跌前阶有物扶持履空无害。<a id="a-2G"></a>熟顾视之乃少年也。<a id="a-2H"></a>宣遽问。<a id="a-2I"></a>何人中夜在此。<a id="a-2J"></a>少年曰。<a id="a-2K"></a>某非常人。<a id="a-2L"></a>即毗沙门天王之子那吒也。<a id="a-2M"></a>护法之故拥护和尚。<a id="a-2N"></a>时之久矣宣曰。<a id="a-2O"></a>贫道修行无事烦太子。<a id="a-2P"></a>太子威神自在。<a id="a-2Q"></a>西域有可作佛事者。<a id="a-2R"></a>愿为致之。<a id="a-2S"></a>太子曰。<a id="a-2T"></a>某有佛牙宝掌虽久头目犹舍。<a id="a-2U"></a>敢不奉献。<a id="a-2V"></a>俄授于宣。<a id="a-2W"></a>宣保录供养焉。<a id="a-2X"></a>复次庭除有一天来礼谒。<a id="a-2Y"></a>谓宣曰。<a id="a-2Z"></a>律师当生睹史天宫。<a id="a-2a"></a>持物一苞云。<a id="a-2b"></a>是棘林香。<a id="a-2c"></a>尔后十旬安坐而化。<a id="a-2d"></a>则干封二年十月三日也。<a id="a-2e"></a>春秋七十二。<a id="a-2f"></a>僧腊五十二。<a id="a-2g"></a>累门人窆于坛谷石室。<a id="a-2h"></a>其后树塔三所。<a id="a-2i"></a>高宗下诏令崇饰图写宣之真。<a id="a-2j"></a>相匠韩伯通塑缋之。<a id="a-2k"></a>盖追仰道风也。<a id="a-2l"></a>宣从登戒坛及当泥曰。<a id="a-2m"></a>其间受法传教弟子可千百人。<a id="a-2n"></a>其亲度曰大慈律师。<a id="a-2o"></a>授法者文纲等。<a id="a-2p"></a>其天人付授佛牙。<a id="a-2q"></a>密令文纲掌护持去崇圣寺东塔。<a id="a-2r"></a>大和初丞相韦公处厚。<a id="a-2s"></a>建塔于西廊焉。<a id="a-2t"></a>宣之持律声振竺干。<a id="a-2u"></a>宣之编修美流天下。<a id="a-2v"></a>是故无畏三藏到东夏朝谒。<a id="a-2w"></a>帝问自远而来得无劳乎。<a id="a-2x"></a>欲于何方休息。<a id="a-2y"></a>三藏奏曰。<a id="a-2z"></a>在天竺时常闻西明寺宣律师秉持第一。<a id="a-30"></a>愿往依止焉。<a id="a-31"></a>敕允之。<a id="a-32"></a>宣持禁竖牢扪虱以绵纸裹投于地。<a id="a-33"></a>三藏曰。<a id="a-34"></a>扑有情于地之声也。<a id="a-35"></a>凡诸密行或制或遮良可知矣。<a id="a-36"></a>至代宗大历二年敕此寺三纲。<a id="a-37"></a>如闻彼寺有大德道宣律师。<a id="a-38"></a>传授得释迦佛牙及肉舍利。<a id="a-39"></a>宜即诣右银台门进来。<a id="a-3A"></a>朕要观礼。<a id="a-3B"></a>至十一年十月敕每年内中出香一合。<a id="a-3C"></a>送西明寺故道宣律师堂。<a id="a-3D"></a>为国焚之祷祝。<a id="a-3E"></a>至懿宗咸通十年。<a id="a-3F"></a>左右街僧令霄玄畅等上表乞追赠。<a id="a-3G"></a>其年十月敕谥曰澄照。<a id="a-3H"></a>塔曰净光。<a id="a-3I"></a>先所居久在终南。<a id="a-3J"></a>故号南山律宗焉。<a id="a-3K"></a>天宝元载灵昌太守李邕。<a id="a-3L"></a>会昌元年工部郎中严厚本各为碑颂德云。</p>
  <p id="a3M">系曰。<a id="a-3N"></a>律宗犯即问心。<a id="a-3O"></a>心有虚实故。<a id="a-3P"></a>如未得道。<a id="a-3Q"></a>起覆想说则宜犯重矣。<a id="a-3R"></a>若实有天龙来至我所而云。<a id="a-3S"></a>犯重招谤还婆罗汉同也。<a id="a-3T"></a>宣屡屡有天之使者。<a id="a-3U"></a>或送佛牙或充给使。<a id="a-3V"></a>非宣自述也。<a id="a-3W"></a>如遣龙去孙先生所。<a id="a-3X"></a>岂自言邪。<a id="a-3Y"></a>至于干封之际。<a id="a-3Z"></a>天神合沓或写祇洹图经付嘱仪等。<a id="a-3a"></a>且非寓言于鬼物乎。<a id="a-3b"></a>君不见十诵律中诸比丘尚扬言。<a id="a-3c"></a>目连犯妄。<a id="a-3d"></a>佛言。<a id="a-3e"></a>目连随心想说无罪。<a id="a-3f"></a>佛世犹尔。<a id="a-3g"></a>像季嫉贤斯何足怪也。<a id="a-3h"></a>又无畏非开元中者。<a id="a-3i"></a>贞观显庆已来莫别有无畏否。</p>
  <p data-pb></p>
  <h2 id="a3j">唐京兆恒济寺道成传</h2>
  <p id="a3k">释道成者。<a id="a-3l"></a>不知何许人也。<a id="a-3m"></a>居于天邑演彼律乘。<a id="a-3n"></a>戒月扬光圆而不缺。<a id="a-3o"></a>德瓶告实满而不倾。<a id="a-3p"></a>当显庆中敷四分一宗有同雾市。<a id="a-3q"></a>时文纲律匠。<a id="a-3r"></a>虽先依澄照大师后习律文。<a id="a-3s"></a>乃登成之堂奥矣又怀素著述皆出其门。<a id="a-3t"></a>垂拱中日照三藏译显识等经。<a id="a-3u"></a>天后诏名德十员助其法化成与明恂嘉尚同预证义。<a id="a-3v"></a>由是声飞神甸位首方坛。<a id="a-3w"></a>谓之梧桐多栖凤鸟。<a id="a-3x"></a>谓之芳沚颇秀兰丛。<a id="a-3y"></a>门生孔多无过此集然不详终所。</p>
  <p id="a3z">系曰。<a id="a-40"></a>成公与隋蒋州道成同号而异实。<a id="a-41"></a>二者奚先。<a id="a-42"></a>通曰。<a id="a-43"></a>隋成也精乎十诵。<a id="a-44"></a>著述尤多。<a id="a-45"></a>唐成也传乎四分。<a id="a-46"></a>译讲偕妙。<a id="a-47"></a>然其撰集则开悟迷沦。<a id="a-48"></a>究其翻传则陶甄教道。<a id="a-49"></a>譬犹后焰靡及乎前光似宝或惭乎真宝。<a id="a-4A"></a>互有长短用则无遗也。</p>
  <p data-pb></p>
  <h2 id="a4B">唐京师崇圣寺文纲传(名恪)</h2>
  <p id="a4C">文纲。<a id="a-4D"></a>姓孔氏。<a id="a-4E"></a>会稽人也。<a id="a-4F"></a>曾祖范陈都官尚书。<a id="a-4G"></a>祖[示*異]祠部侍郎。<a id="a-4H"></a>考顶坐逃海避隋。<a id="a-4I"></a>择木归舜。<a id="a-4J"></a>贞观始拜尚乘直长。<a id="a-4K"></a>咸光复儒业旁通释教。<a id="a-4L"></a>是故纲也植宿根从习气。<a id="a-4M"></a>慈母怀孕杂食弃捐。<a id="a-4N"></a>有婆罗门僧头陀。<a id="a-4O"></a>语其母曰。<a id="a-4P"></a>若此男终绍三宝。<a id="a-4Q"></a>自尔每闻空中多异香杂仙乐。<a id="a-4R"></a>及诞育之日。<a id="a-4S"></a>白鹤翔集若临视焉。<a id="a-4T"></a>比襁褓中午后不受乳哺。<a id="a-4U"></a>犹坚持斋者。<a id="a-4V"></a>重龀随师访道。<a id="a-4W"></a>十二出家。<a id="a-4X"></a>冠年受具。<a id="a-4Y"></a>精虑苦行专念息心。<a id="a-4Z"></a>藜羹麨粮麻衣草荐。<a id="a-4a"></a>操有彝检口无溢言。<a id="a-4b"></a>寻诣京兆沙门道成律师禀毗尼藏。<a id="a-4c"></a>二十五讲律。<a id="a-4d"></a>三十登坛。<a id="a-4e"></a>每勤修深思凝视反听。<a id="a-4f"></a>净如止水嶷若断山。<a id="a-4g"></a>或风雨宴居。<a id="a-4h"></a>或昼夜独得。<a id="a-4i"></a>故能吉祥在手不舍其瓶。<a id="a-4j"></a>威德迎风不绝于气。<a id="a-4k"></a>出笼瘠雁坐致虚空。<a id="a-4l"></a>起屋下层自然成就。<a id="a-4m"></a>唯甘露之渧口喻利剑之伤人。<a id="a-4n"></a>慎之重之。<a id="a-4o"></a>广矣至矣。<a id="a-4p"></a>由是八方来学四分永流。<a id="a-4q"></a>请益者举袂云临。<a id="a-4r"></a>赞叹者发声雷骇。<a id="a-4s"></a>久视中天作淫雨人有忧色。<a id="a-4t"></a>纲愍之乃端坐思惟。<a id="a-4u"></a>却倚屋壁奄至中夕。<a id="a-4v"></a>欻尔半倾唯余背间。<a id="a-4w"></a>嶷然山立。<a id="a-4x"></a>识者以为得神通因定力。<a id="a-4y"></a>故日月灵迹幽明潜感。<a id="a-4z"></a>兆于集事应乎遣言。<a id="a-50"></a>左右怪之。<a id="a-51"></a>纲曰。<a id="a-52"></a>夫真实无相尘色本空。<a id="a-53"></a>正觉圆常大悲湛定。<a id="a-54"></a>不可取也。<a id="a-55"></a>是以一时法主四朝帝师。<a id="a-56"></a>同迦葉之入城。<a id="a-57"></a>遇匿王之说戒。<a id="a-58"></a>竹园门外别有沙弥。<a id="a-59"></a>毕树枝间广闻鵽鸟。<a id="a-5A"></a>所以受润者博。<a id="a-5B"></a>入见者深。<a id="a-5C"></a>万病已痊获欢喜之药。<a id="a-5D"></a>一心不染解烦恼之绳。<a id="a-5E"></a>又恭承丝纶京都翻译。<a id="a-5F"></a>追论惠用远契如因。<a id="a-5G"></a>翘诚满朝檀施敌国。<a id="a-5H"></a>但依布萨尽用庄严。<a id="a-5I"></a>累历伽蓝二十余所。<a id="a-5J"></a>凡是塔庙各已华丰。<a id="a-5K"></a>犹且刺血书经向六百卷。<a id="a-5L"></a>登坛受具仅数千人。<a id="a-5M"></a>至苦至勤纳无我之海。<a id="a-5N"></a>不寝不食种无生之田。<a id="a-5O"></a>长安四年奉敕往岐州无忧王寺迎舍利。<a id="a-5P"></a>景龙二载中宗孝和皇帝延入内道场行道。<a id="a-5Q"></a>送真身舍利往无忧王寺入塔。<a id="a-5R"></a>其年于乾陵宫为内尼受戒。<a id="a-5S"></a>复于宫中坐夏。<a id="a-5T"></a>为二圣内尼讲四分律一遍。<a id="a-5U"></a>中宗嘉尚为度弟子。<a id="a-5V"></a>赐什物彩帛三千匹。<a id="a-5W"></a>因奏道场灵感之事。<a id="a-5X"></a>六月七日御札题牓为灵感寺是也。<a id="a-5Y"></a>诸寺辟硕德以隶焉。<a id="a-5Z"></a>夫其左籞宿右上林。<a id="a-5a"></a>南台终山北池渭水。<a id="a-5b"></a>千门宫阙化出云霄。<a id="a-5c"></a>万乘旌旗天回原隰。<a id="a-5d"></a>先天载睿宗圣真皇帝。<a id="a-5e"></a>又于别殿请为菩</p>
  <p data-pb></p>
  <h2 id="a5f">唐京师恒济寺怀素传(宾律师)</h2>
  <p id="a5g">怀素。<a id="a-5h"></a>姓范氏。<a id="a-5i"></a>其先南阳人也。<a id="a-5j"></a>曾祖岳高宗朝选调为绛州曲沃县丞。<a id="a-5k"></a>祖徽延州广武县令。<a id="a-5l"></a>父强左武卫长史。<a id="a-5m"></a>乃为京兆人也。<a id="a-5n"></a>母李氏梦云雷震骇。<a id="a-5o"></a>因而娠焉。<a id="a-5p"></a>诞育之辰神光满室。<a id="a-5q"></a>见者求占。<a id="a-5r"></a>此子贵极。<a id="a-5s"></a>当为王者之师傅也。<a id="a-5t"></a>幼龄聪黠器度宽然。<a id="a-5u"></a>识者曰。<a id="a-5v"></a>学必成功才当逸格。<a id="a-5w"></a>耳闻口诵皆谓老成。<a id="a-5x"></a>年及十岁忽发出家之意。<a id="a-5y"></a>猛利之性二亲难沮贞观十九年玄奘三藏方西域回。<a id="a-5z"></a>誓求为师。<a id="a-60"></a>云与龙而同物。<a id="a-61"></a>星将月以共光。<a id="a-62"></a>俱悬释氏之天。<a id="a-63"></a>悉丽着明之象。<a id="a-64"></a>初寻经论不费光阴。<a id="a-65"></a>受具已来专攻律部。<a id="a-66"></a>有邺郡法砺律师。<a id="a-67"></a>一方名器五律宗师。<a id="a-68"></a>迷方皆俟其指南。<a id="a-69"></a>得路咸推其乡导。<a id="a-6A"></a>着疏十卷别是命家。<a id="a-6B"></a>见接素公知成律匠。<a id="a-6C"></a>研习三载乃见诸瑕。<a id="a-6D"></a>喟然叹曰。<a id="a-6E"></a>古人义章未能尽善。<a id="a-6F"></a>咸亨元年发起勇心。<a id="a-6G"></a>别述开四分律记。<a id="a-6H"></a>至上元三年丙子归京。<a id="a-6I"></a>奉诏住西太原寺。<a id="a-6J"></a>傍听道成律师讲不辍缉缀。<a id="a-6K"></a>永淳元年十轴毕功一家新立。<a id="a-6L"></a>弹纠古疏十有六失焉。<a id="a-6M"></a>新义半千百条也。<a id="a-6N"></a>傅翼之彪搏攫而有知皆畏。<a id="a-6O"></a>乘风之震砰輷而无远不闻。<a id="a-6P"></a>所化翕然所传多矣。<a id="a-6Q"></a>复着俱舍论疏一十五卷遗教经疏二卷钞三卷新疏拾遗钞二十卷四分僧尼羯磨文两卷四分僧尼戒本各一卷。<a id="a-6R"></a>日诵金刚经三十卷。<a id="a-6S"></a>讲大律已疏计五十余遍。<a id="a-6T"></a>其余书经画像不可胜数。<a id="a-6U"></a>于本寺别院忽示疾。<a id="a-6V"></a>力且薾然。<a id="a-6W"></a>告秀章曰。<a id="a-6X"></a>余律行多缺一报将终。<a id="a-6Y"></a>时空中有天乐浏亮。<a id="a-6Z"></a>奄然而逝。<a id="a-6a"></a>俗龄七十四。<a id="a-6b"></a>法腊五十三。<a id="a-6c"></a>葬日有鸿鹤绕塔悲鸣。<a id="a-6d"></a>至暮方散。<a id="a-6e"></a>素所撰述宗萨婆多何邪。<a id="a-6f"></a>以法密部缘化地部出化地从有部生故出受体以无表色也。<a id="a-6g"></a>又斥二宗云。<a id="a-6h"></a>相部无知则大开量中得自取大小行也。<a id="a-6i"></a>南山犯重则与天神言论。<a id="a-6j"></a>是自言得上人法也。<a id="a-6k"></a>大抵素疏出谓之新章焉。<a id="a-6l"></a>开元中嵩山宾律师造饰宗记。<a id="a-6m"></a>以解释之对砺旧疏也。<a id="a-6n"></a>又谓为东西塔律宗。<a id="a-6o"></a>因传习处为名耳。<a id="a-6p"></a>大历中相国元公载奏成都宝园寺置戒坛传新疏。<a id="a-6q"></a>以俸钱写疏四十本法华经疏三十本。<a id="a-6r"></a>委宝园光翌传行之。<a id="a-6s"></a>后元公命如净公为素作传。<a id="a-6t"></a>韦南康皋作灵坛传授毗尼。<a id="a-6u"></a>新疏记有承袭者。<a id="a-6v"></a>刊名于石。<a id="a-6w"></a>其辞酋丽其翰兼美。<a id="a-6x"></a>为蜀中口实焉。</p>
  <h2 id="a6y">唐光州道岸传</h2>
  <p id="a6z">释道岸。<a id="a-70"></a>姓唐氏。<a id="a-71"></a>世居颖川。<a id="a-72"></a>是为大族。<a id="a-73"></a>汉尚书令琳司空珍吴尚书仆射固雍州刺史彬凉镇北将军瑶之后也。<a id="a-74"></a>永嘉南度迁于光州。<a id="a-75"></a>衣冠人物晖映今古。<a id="a-76"></a>岸生而不群少而奇概。<a id="a-77"></a>爰在髫龀有若老成。<a id="a-78"></a>齿胄胶庠徇齐坟典。<a id="a-79"></a>犹恐闻见未博艺业有遗。<a id="a-7A"></a>遂浮江淮达洙泗探禹穴升孔堂。<a id="a-7B"></a>多历年所矣。<a id="a-7C"></a>操翰林之鼓吹。<a id="a-7D"></a>游学海之波澜。<a id="a-7E"></a>讨论百家商攉三教。<a id="a-7F"></a>乃叹曰。<a id="a-7G"></a>学古入官纡金拾紫。<a id="a-7H"></a>儒教也。<a id="a-7I"></a>餐松饵柏驾鹤乘龙。<a id="a-7J"></a>道教也。<a id="a-7K"></a>不出轮回之中俱非筏喻之义。<a id="a-7L"></a>岂若三乘妙旨六度宏功。<a id="a-7M"></a>缁铢世间掌握沙界哉。<a id="a-7N"></a>遂落发出家洗心访道。<a id="a-7O"></a>一音克举四句精通。<a id="a-7P"></a>竖修律仪深入禅慧。<a id="a-7Q"></a>夜梦迦葉来为导师。<a id="a-7R"></a>朝阅真经宛契冥牒。<a id="a-7S"></a>由是声名籍甚远近吹嘘。<a id="a-7T"></a>为出世之津梁。<a id="a-7U"></a>固经行之领袖。<a id="a-7V"></a>十方龙象罔不师范焉。<a id="a-7W"></a>万国鹓鸾无敢詶对者。<a id="a-7X"></a>向若回兹妙识适彼殊途。<a id="a-7Y"></a>议才必总于四科。<a id="a-7Z"></a>济世雅符于三杰。<a id="a-7a"></a>有若越中初法师者。<a id="a-7b"></a>秘藏精微罔不明练。<a id="a-7c"></a>道高寰宇德重丘山。<a id="a-7d"></a>岸闻善若惊同声相应。<a id="a-7e"></a>乘杯去楚杖锡游吴。<a id="a-7f"></a>云雾一披钟鼓齐振。<a id="a-7g"></a>期牙合契澄什联芳。<a id="a-7h"></a>由是常居会稽龙兴寺焉。<a id="a-7i"></a>扬越黎庶江淮释子。<a id="a-7j"></a>辐辏乌合巷少居人。<a id="a-7k"></a>罕登元礼之门。<a id="a-7l"></a>且睹公超之市。<a id="a-7m"></a>岸身遗缠盖心等虚空。<a id="a-7n"></a>不择贤愚无论贵贱。<a id="a-7o"></a>温颜接待善诱克勤。<a id="a-7p"></a>明鉴莫疲洪钟必应。<a id="a-7q"></a>皆窥天挹海虚往实归。<a id="a-7r"></a>其利博哉。<a id="a-7s"></a>无得称也。<a id="a-7t"></a>时号为大和尚。<a id="a-7u"></a>登无畏座讲木叉律。<a id="a-7v"></a>容止端严。<a id="a-7w"></a>辞辩清畅。<a id="a-7x"></a>连环冰释理窟毫分。<a id="a-7y"></a>瞻仰者皆悉由衷。<a id="a-7z"></a>听受者得未曾有。<a id="a-80"></a>于是高僧大士心醉神倾。<a id="a-81"></a>捐弃旧闻佩服新义。<a id="a-82"></a>江介一变其道大行。<a id="a-83"></a>孝和皇帝精贯白业游艺玄枢。<a id="a-84"></a>闻而异焉。<a id="a-85"></a>遣使征召前后数介。<a id="a-86"></a>然始入朝与大德数人同居内殿。<a id="a-87"></a>帝因朝暇躬阅清言。<a id="a-88"></a>虽天眷屡回而圣威难犯。<a id="a-89"></a>凡厥目对靡不魂惊。<a id="a-8A"></a>皆向日趋风灭听收视。<a id="a-8B"></a>岸人望虽重僧腊未高。<a id="a-8C"></a>犹沦居下筵累隔先辈。<a id="a-8D"></a>惜帝有轮王之位不起承迎。<a id="a-8E"></a>以吾为舍那之后晏然方坐。<a id="a-8F"></a>皇帝睹其高尚。<a id="a-8G"></a>伏以尊严偏赐衣钵。<a id="a-8H"></a>特彰荣宠。<a id="a-8I"></a>因请如来法味屈为菩萨戒师。<a id="a-8J"></a>亲率六宫围绕供养。<a id="a-8K"></a>仍图画于林光宫。<a id="a-8L"></a>御制画赞。<a id="a-8M"></a>辞曰。<a id="a-8N"></a>戒珠皎洁。<a id="a-8O"></a>慧流清净。<a id="a-8P"></a>身局五篇心融八定。<a id="a-8Q"></a>学综真典。<a id="a-8R"></a>观通实性。<a id="a-8S"></a>维持法务。<a id="a-8T"></a>纲统僧政律藏冀兮传芳。<a id="a-8U"></a>象教因乎光盛。<a id="a-8V"></a>比夫灵台影像麟阁丹青。<a id="a-8W"></a>功德义殊。<a id="a-8X"></a>师臣礼异。<a id="a-8Y"></a>铨择网管统帅僧徒者。<a id="a-8Z"></a>有司之任也。<a id="a-8a"></a>以岸盛德广大至行高邈。<a id="a-8b"></a>思遍雨露特变章程。<a id="a-8c"></a>所历都白马中兴。<a id="a-8d"></a>庄严荐福罔极等寺纲维总务。<a id="a-8e"></a>皆承敕命深契物心。<a id="a-8f"></a>天下以为荣。<a id="a-8g"></a>古今所未有。<a id="a-8h"></a>中宗有怀罔极追福因心。<a id="a-8i"></a>先于长安造荐福寺。<a id="a-8j"></a>事不时就作者烦劳。<a id="a-8k"></a>敕岸与工部尚书张锡。<a id="a-8l"></a>同典其任。<a id="a-8m"></a>广开方便博施慈悲。<a id="a-8n"></a>人或子来役无留务。<a id="a-8o"></a>费约功倍。<a id="a-8p"></a>帝甚嘉之顿邀赏锡。<a id="a-8q"></a>何间昏晓既荷天泽。<a id="a-8r"></a>言酬恩地遂还光州。<a id="a-8s"></a>度人置寺。<a id="a-8t"></a>于是只陀苑囿郁起僧坊。<a id="a-8u"></a>拘邻比丘便为人宝。<a id="a-8v"></a>能事斯毕夫何恨哉。<a id="a-8w"></a>江海一辞星霜二纪。<a id="a-8x"></a>每怀成道之所。<a id="a-8y"></a>更迫钟漏之期。<a id="a-8z"></a>遂去上京还至本处。<a id="a-90"></a>将申顾命精择门人僧行超玄俨者。<a id="a-91"></a>是称上足也。<a id="a-92"></a>克传珠髻之宝。<a id="a-93"></a>俾赐金口之言。<a id="a-94"></a>右胁而卧示其泡幻也。<a id="a-95"></a>以开元五年岁次丁已八月十日。<a id="a-96"></a>灭度于会稽龙兴道场。<a id="a-97"></a>时年六十有四。<a id="a-98"></a>海竭何依。<a id="a-99"></a>山崩安仰。<a id="a-9A"></a>天人感恸道俗哀号。<a id="a-9B"></a>执绋衣缞动盈万计弟子龙兴寺慧武寺主义海都维那道融大禹寺怀则大善寺道超齐明寺思一云明寺慧周洪邑寺怀莹香严寺怀彦平原寺道纲湖州大云寺子瑀兴国寺慧纂等。<a id="a-9C"></a>秀禀圭璋器承磨琢。<a id="a-9D"></a>荷导蒙之力怀栝羽之恩。<a id="a-9E"></a>思播芳尘必题贞石。<a id="a-9F"></a>乃请礼部侍郎姚奕为碑纪德。<a id="a-9G"></a>初岸本文纲律师高足也。<a id="a-9H"></a>及孝和所重其道克昌。<a id="a-9I"></a>以江表多行十诵律东南僧坚执罔知四分。<a id="a-9J"></a>岸请帝墨敕执行南山律宗。<a id="a-9K"></a>伊宗盛于江淮间者岸之力也。</p>
  <h2 id="a9L">唐百济国金山寺真表传</h2>
  <p id="a9M">释真表者。<a id="a-9N"></a>百济人也。<a id="a-9O"></a>家在金山世为弋猎。<a id="a-9P"></a>表多蹻捷弓矢最便。<a id="a-9Q"></a>当开元中逐兽之余憩于田畎。<a id="a-9R"></a>间折柳条贯虾蟆。<a id="a-9S"></a>成串置于水中。<a id="a-9T"></a>拟为食调。<a id="a-9U"></a>遂入山网捕。<a id="a-9V"></a>因逐鹿由山北路归家。<a id="a-9W"></a>全忘取贯蟆欤。<a id="a-9X"></a>至明年春猎次闻蟆鸣。<a id="a-9Y"></a>就水见去载所贯三十许虾蟆犹活。<a id="a-9Z"></a>表于时叹惋。<a id="a-9a"></a>自责曰。<a id="a-9b"></a>苦哉。<a id="a-9c"></a>何为口腹令彼经年受苦。<a id="a-9d"></a>乃绝柳条徐轻放纵。<a id="a-9e"></a>因发意出家。<a id="a-9f"></a>自思惟曰。<a id="a-9g"></a>我若堂下辞亲室中割爱。<a id="a-9h"></a>难离欲海莫揭愚笼。<a id="a-9i"></a>由是逃入深山以刀截发。<a id="a-9j"></a>苦到忏悔。<a id="a-9k"></a>举身扑地志求戒法。<a id="a-9l"></a>誓愿要期弥勒菩萨授我戒法也。<a id="a-9m"></a>夜倍日功绕旋叩搕。<a id="a-9n"></a>心心无间念念翘勤。<a id="a-9o"></a>经于七宵。<a id="a-9p"></a>诘旦见地藏菩萨手摇金锡为表策发教发戒缘作受前方便。<a id="a-9q"></a>感斯瑞应叹喜遍身勇猛过前。<a id="a-9r"></a>二七日满有大鬼现可怖相。<a id="a-9s"></a>而推表坠于岩下。<a id="a-9t"></a>身无所伤。<a id="a-9u"></a>匍匐就登石坛上。<a id="a-9v"></a>加复魔相未休。<a id="a-9w"></a>百端千绪。<a id="a-9x"></a>至第三七日质明。<a id="a-9y"></a>有吉祥鸟鸣曰。<a id="a-9z"></a>菩萨来也。<a id="a-A0"></a>乃见白云若浸粉然。<a id="a-A1"></a>更无高下山川平满成银色世界。<a id="a-A2"></a>兜率天主逶迤自在仪卫陆离围绕石坛。<a id="a-A3"></a>香风华雨且非凡世之景物焉。<a id="a-A4"></a>尔时慈氏徐步而行。<a id="a-A5"></a>至于坛所垂手摩表顶曰。<a id="a-A6"></a>善哉大丈夫。<a id="a-A7"></a>求戒如是。<a id="a-A8"></a>至于再至于三。<a id="a-A9"></a>苏迷卢可手攘而却。<a id="a-AA"></a>尔心终不退。<a id="a-AB"></a>乃为授法。<a id="a-AC"></a>表身心和悦犹如三禅。<a id="a-AD"></a>意识与乐根相应也。<a id="a-AE"></a>四万二千福河常流。<a id="a-AF"></a>一切功德寻发天眼焉。<a id="a-AG"></a>慈氏躬授三法衣瓦钵。<a id="a-AH"></a>复赐名曰真表。<a id="a-AI"></a>又于膝下出二物。<a id="a-AJ"></a>非牙非玉乃签检之制也。<a id="a-AK"></a>一题曰九者。<a id="a-AL"></a>一题曰八者。<a id="a-AM"></a>各二字。<a id="a-AN"></a>付度表云。<a id="a-AO"></a>若人求戒当先悔罪。<a id="a-AP"></a>罪福则持犯性也。<a id="a-AQ"></a>更加一百八签。<a id="a-AR"></a>签上署百八烦恼名目。<a id="a-AS"></a>如来戒人。<a id="a-AT"></a>或九十日。<a id="a-AU"></a>或四十日。<a id="a-AV"></a>或三七日。<a id="a-AW"></a>行忏苦到精进期满限终。<a id="a-AX"></a>将九八二签参合百八者。<a id="a-AY"></a>佛前望空而掷其签。<a id="a-AZ"></a>堕地以验罪灭不灭之相。<a id="a-Aa"></a>若百八签飞逗四畔。<a id="a-Ab"></a>唯八九二签卓然坛心而立者。<a id="a-Ac"></a>即得上上品戒焉。<a id="a-Ad"></a>若众签虽远。<a id="a-Ae"></a>或一二来触九八签。<a id="a-Af"></a>拈观是何烦恼名。<a id="a-Ag"></a>抑令前人重覆忏悔已。<a id="a-Ah"></a>正将重悔烦恼签和九八者。<a id="a-Ai"></a>掷其烦恼签。<a id="a-Aj"></a>去者名中品戒焉。<a id="a-Ak"></a>若众签埋覆九八者。<a id="a-Al"></a>则罪不灭。<a id="a-Am"></a>不得戒也。<a id="a-An"></a>设加忏悔过九十日得下品戒焉。<a id="a-Ao"></a>慈氏重告诲云。<a id="a-Ap"></a>八者新熏也。<a id="a-Aq"></a>九者本有焉。<a id="a-Ar"></a>嘱累已天仗既回山川云霁。<a id="a-As"></a>于是持天衣执天钵。<a id="a-At"></a>犹如五夏比丘。<a id="a-Au"></a>徇道下山。<a id="a-Av"></a>草木为其低垂覆路。<a id="a-Aw"></a>殊无溪谷高下之别。<a id="a-Ax"></a>飞禽鸷兽驯伏步前。<a id="a-Ay"></a>又闻空中唱告村落聚邑言菩萨出山来何不迎接。<a id="a-Az"></a>时则人民男女布发掩泥者。<a id="a-B0"></a>脱衣覆路者。<a id="a-B1"></a>毡罽[毯-炎+瞿]毹承足者。<a id="a-B2"></a>华絪美褥填坑者。<a id="a-B3"></a>表咸曲副人情一一迪践。<a id="a-B4"></a>有女子提半端白氎覆于途中。<a id="a-B5"></a>表似惊忙之色回避别行。<a id="a-B6"></a>女子怪其不平等。<a id="a-B7"></a>表曰。<a id="a-B8"></a>吾非无慈不均也。<a id="a-B9"></a>适观[疊*毛]缕间皆是狶子。<a id="a-BA"></a>吾虑伤生避其误犯耳。<a id="a-BB"></a>原其女子本屠家。<a id="a-BC"></a>贩买得此布也。<a id="a-BD"></a>自尔常有二虎左右随行。<a id="a-BE"></a>表语之曰。<a id="a-BF"></a>吾不入郛郭汝可导引。<a id="a-BG"></a>至可修行处则乃缓步而行。<a id="a-BH"></a>三十来里就一山坡蹲跽于前。<a id="a-BI"></a>时则挂锡树枝敷草端坐。<a id="a-BJ"></a>四望信士不劝自来。<a id="a-BK"></a>同造伽蓝号金山寺焉。<a id="a-BL"></a>后人求戒。<a id="a-BM"></a>年年忏。<a id="a-BN"></a>罪者绝多今影堂中道具存焉。</p>
  <p id="aBO">系曰。<a id="a-BP"></a>表公革心变行。<a id="a-BQ"></a>一日千里。<a id="a-BR"></a>果得慈氏为授戒法。<a id="a-BS"></a>此五十受中何受邪。<a id="a-BT"></a>通曰。<a id="a-BU"></a>近上法见谛自誓也。<a id="a-BV"></a>发天眼通。<a id="a-BW"></a>是证初二果也。<a id="a-BX"></a>非谛理现观而何。<a id="a-BY"></a>专据石坛与多子塔前自誓同也。<a id="a-BZ"></a>或曰。<a id="a-Ba"></a>所授签检以验罪灭之相。<a id="a-Bb"></a>诸圣教无文。<a id="a-Bc"></a>莫同诸天传授。<a id="a-Bd"></a>或魔鬼所为不可为后法乎。<a id="a-Be"></a>通曰。<a id="a-Bf"></a>若彰善瘅恶利益不殊。<a id="a-Bg"></a>弥勒天主是天传授。<a id="a-Bh"></a>非魔必矣。<a id="a-Bi"></a>诸圣教中有忏罪求征祥证其罪灭不灭。<a id="a-Bj"></a>然其佛灭度弥勒降阎浮说瑜伽。<a id="a-Bk"></a>岂可不为后世法耶。<a id="a-Bl"></a>十诵律云。<a id="a-Bm"></a>虽非佛制诸方为清净者不得不行也。</p>
  <p data-pb></p>
  <h2 id="aBn">唐安州十力寺秀律师传</h2>
  <p id="aBo">秀公者。<a id="a-Bp"></a>齐安人也。<a id="a-Bq"></a>髫年天然有离俗之意焉。<a id="a-Br"></a>既丁荼蓼便往蜀郡礼兴律师。<a id="a-Bs"></a>讽诵经典易若温寻。<a id="a-Bt"></a>又依之进具。<a id="a-Bu"></a>果通达毗尼。<a id="a-Bv"></a>乃为兴公传律上足弟子欤。<a id="a-Bw"></a>如是四载入长安造宣律师门为依止之客。<a id="a-Bx"></a>勤以忘劳。<a id="a-By"></a>涉十六年不离函丈。<a id="a-Bz"></a>穷幽诸部陶练数家。<a id="a-C0"></a>将首疏为宗本。<a id="a-C1"></a>然向黄州报所生地。<a id="a-C2"></a>次往安陆大扬讲训。<a id="a-C3"></a>声美所闻诸王牧守攸共遵承。<a id="a-C4"></a>正化缁徒咸摹细行。<a id="a-C5"></a>有贞固律师居于上席。<a id="a-C6"></a>解冠诸生最显清名。<a id="a-C7"></a>余皆</p>
  <p data-pb></p>
  <h2 id="aC8">唐京师崇圣寺灵[山/咢]传</h2>
  <p id="aC9">灵[山/咢]者。<a id="a-CA"></a>不知何许人也。<a id="a-CB"></a>勤乎切问靡惮寻师。<a id="a-CC"></a>干封中于西明寺躬预南山宣师法席。<a id="a-CD"></a>然其不拘常所。<a id="a-CE"></a>或近文纲。<a id="a-CF"></a>或亲大慈皆求益也。<a id="a-CG"></a>末涂惧失宣意随讲收采所闻。<a id="a-CH"></a>号之曰记。<a id="a-CI"></a>以解删补钞也。<a id="a-CJ"></a>若然者推究造义章之始。<a id="a-CK"></a>唯慈与[山/咢]也又别撰轻重诀。<a id="a-CL"></a>故苑陵玄胄亲睹其文。<a id="a-CM"></a>故援引之以解量处轻重仪焉。<a id="a-CN"></a>金革之故其诀湮灭无复可寻矣。</p>
  <p data-pb></p>
  <h2 id="aCO">唐京兆崇福寺满意传</h2>
  <p id="aCP">满意。<a id="a-CQ"></a>不知何许人也。<a id="a-CR"></a>风神峭拔识量宽和。<a id="a-CS"></a>经论旁通专于律学。<a id="a-CT"></a>武德末所遇邺都法砺律师作疏解昙无德律。<a id="a-CU"></a>遂往抠衣明其授受。<a id="a-CV"></a>如是讲导三十许年。<a id="a-CW"></a>乃传付观音寺大亮律师。<a id="a-CX"></a>亮方授越州昙一。<a id="a-CY"></a>盛化之间出龙象之资。<a id="a-CZ"></a>无过意之门也矣。</p>
  <p data-pb></p>
  <h2 id="aCa">唐京兆西明寺崇业传</h2>
  <p id="aCb">崇业。<a id="a-Cc"></a>不知何许人也。<a id="a-Cd"></a>初同弋阳道岸。<a id="a-Ce"></a>学毗尼于文纲之法集。<a id="a-Cf"></a>业之服勤淬砺罔怠。<a id="a-Cg"></a>黉肆之间推居元长。<a id="a-Ch"></a>与淄州名恪齐名。<a id="a-Ci"></a>挺拔刚毅过之。<a id="a-Cj"></a>美声洋洋达于禁闼。<a id="a-Ck"></a>睿宗圣真皇帝操心履道。<a id="a-Cl"></a>敕以旧邸造安国寺。<a id="a-Cm"></a>有诏业入承明熏修别殿。<a id="a-Cn"></a>为帝授菩萨戒。<a id="a-Co"></a>施物优渥。<a id="a-Cp"></a>佥回舍修菩提寺殿宇。<a id="a-Cq"></a>抑由先不畜盈长之故也。<a id="a-Cr"></a>开元中微疾。<a id="a-Cs"></a>嘱弟子曰。<a id="a-Ct"></a>吾化穷数尽。<a id="a-Cu"></a>汝曹坚以防川无令放</p>
  <p data-pb></p>
  <h2 id="aCv">唐越州法华山寺玄俨传(融济)</h2>
  <p id="aCw">玄俨。<a id="a-Cx"></a>俗姓徐氏。<a id="a-Cy"></a>晋室南迁因官诸暨。<a id="a-Cz"></a>遂为县族。<a id="a-D0"></a>年始十二辞亲从师。<a id="a-D1"></a>事富春僧晖。<a id="a-D2"></a>证圣元年恩制度人。<a id="a-D3"></a>始堕僧数隶悬溜寺。<a id="a-D4"></a>俨幼而明敏长则韶令。<a id="a-D5"></a>标格峻整风仪凛然。<a id="a-D6"></a>迨于弱冠乃从光州岸师咨受具戒。<a id="a-D7"></a>后乃游诣上京探赜律范。<a id="a-D8"></a>遇崇福意律师并融济律师。<a id="a-D9"></a>皆名匠一方南山上足。<a id="a-DA"></a>咸能升堂睹奥。<a id="a-DB"></a>共所印可。<a id="a-DC"></a>由是道尊戒洁名动京师。<a id="a-DD"></a>安国授记并充大德。<a id="a-DE"></a>后还江左偏行四分。<a id="a-DF"></a>因着辅篇记十卷羯磨述章三篇。<a id="a-DG"></a>至今僧徒远近传写。<a id="a-DH"></a>初光州岸公。<a id="a-DI"></a>尝因假寐忽梦神僧。<a id="a-DJ"></a>谓曰。<a id="a-DK"></a>玄俨当为法器。<a id="a-DL"></a>云何教以小乘。<a id="a-DM"></a>后乃命宣般若。<a id="a-DN"></a>由是研精覃思采摭旧学。<a id="a-DO"></a>撰金刚义疏七卷。<a id="a-DP"></a>古德所不解先达所未详。<a id="a-DQ"></a>我则发挥光明若指诸掌。<a id="a-DR"></a>誓以一生宣讲百遍。<a id="a-DS"></a>越邑精舍时称法华。<a id="a-DT"></a>晋沙门昙翼曾结庵山巅。<a id="a-DU"></a>入</p>
  <p data-pb></p>
  <h2 id="aDV">唐杭州灵智寺德秀传</h2>
  <p id="aDW">德秀。<a id="a-DX"></a>俗姓孙氏。<a id="a-DY"></a>富阳人也。<a id="a-DZ"></a>少出尘区早栖梵宇。<a id="a-Da"></a>当圆戒检正护浮囊。<a id="a-Db"></a>匪定常师留神律府。<a id="a-Dc"></a>讲谈之外尝哀鬼神乏食。<a id="a-Dd"></a>恒以深更施其饮食。<a id="a-De"></a>浙汭之民倾诚畏服。<a id="a-Df"></a>及终于定山颇多灵异则天宝初载也迁神座入塔。<a id="a-Dg"></a>时天降舍利七颗。<a id="a-Dh"></a>门人以瓶盛之。<a id="a-Di"></a>缄于其塔。<a id="a-Dj"></a>或发之见秀齿上生舍利纷纷而坠。<a id="a-Dk"></a>后人还累甓成浮图。<a id="a-Dl"></a>乡人云。<a id="a-Dm"></a>恒有白蛇蟠屈守塔。<a id="a-Dn"></a>樵牧之童无敢近者。</p>
  <p data-pb></p>
  <h2 id="aDo">唐开业寺爱同传(玄通)</h2>
  <p id="aDp">爱同。<a id="a-Dq"></a>俗姓赵氏。<a id="a-Dr"></a>本天水人也。<a id="a-Ds"></a>代袭冠冕弱龄挺拔。<a id="a-Dt"></a>惠然肯来为佛家子。<a id="a-Du"></a>具戒后讲弥沙塞律。<a id="a-Dv"></a>远近师禀若鳞羽宗乎鲲凤也。<a id="a-Dw"></a>昔南宋朝罽宾三藏觉寿。<a id="a-Dx"></a>译成此律。<a id="a-Dy"></a>因出羯磨一卷。<a id="a-Dz"></a>时运迁移其本零落。<a id="a-E0"></a>寻求不获学者无依。<a id="a-E1"></a>同遂于大律之内抄出羯磨一卷。<a id="a-E2"></a>彼宗学者盛传流布。<a id="a-E3"></a>被事方全。<a id="a-E4"></a>孝和之世神龙中。<a id="a-E5"></a>盛重翻宣。<a id="a-E6"></a>同与文纲等参预译场。<a id="a-E7"></a>推为证义。<a id="a-E8"></a>义净所出之经。<a id="a-E9"></a>同有力焉。<a id="a-EA"></a>着五分律疏十卷。<a id="a-EB"></a>复遗嘱西明寺玄通律师重施润色。<a id="a-EC"></a>后安史俶扰焚燎丧寺。<a id="a-ED"></a>今无类矣。</p>
  <h2 id="aEE">唐五台山诠律师传</h2>
  <p id="aEF">释诠律师者。<a id="a-EG"></a>五台县人也。<a id="a-EH"></a>彩服出家冠年受戒。<a id="a-EI"></a>仪则清雅众禀纲绳。<a id="a-EJ"></a>习毗尼宗秘菩萨行。<a id="a-EK"></a>诠除训徒外守默无挠。<a id="a-EL"></a>远近有事靡不豫知。<a id="a-EM"></a>人谓为得他心通也。<a id="a-EN"></a>一食终日弊衣遮体。<a id="a-EO"></a>不贮颗粒房无缕综。<a id="a-EP"></a>其强本节用造次不可及也。<a id="a-EQ"></a>入灭之日祥云郁密天乐铮摐。<a id="a-ER"></a>阖寺僧徒皆闻异香馚馥。<a id="a-ES"></a>乃召集寺众执手告辞嘱累门人加趺而灭云。</p>
  <h2 id="aET">唐扬州龙兴寺法慎传</h2>
  <p id="aEU">释法慎。<a id="a-EV"></a>姓郭氏。<a id="a-EW"></a>江都人也。<a id="a-EX"></a>孩抱之岁誓齿空门。<a id="a-EY"></a>亲爱所钟志不可夺。<a id="a-EZ"></a>从遥台成律师受具戒。<a id="a-Ea"></a>依太原寺东塔体解律文绝其所疑。<a id="a-Eb"></a>时贤推服。<a id="a-Ec"></a>或一言曲分于象表。<a id="a-Ed"></a>精理自得于环中。<a id="a-Ee"></a>声振京师如晞爱日。<a id="a-Ef"></a>诸寺众请纲领。<a id="a-Eg"></a>乃默然而东归。<a id="a-Eh"></a>既还扬都俯允郡愿恒诵金刚般若经如意轮。<a id="a-Ei"></a>般若佛心我得此心。<a id="a-Ej"></a>众生亦得。<a id="a-Ek"></a>如意胜愿我如此愿。<a id="a-El"></a>众生亦如。<a id="a-Em"></a>谓天台止观包一切经义。<a id="a-En"></a>东山法门是一切佛乘。<a id="a-Eo"></a>色空两亡定慧双照。<a id="a-Ep"></a>不可得而称也。<a id="a-Eq"></a>慎暑不摄齐。<a id="a-Er"></a>食不求饱。<a id="a-Es"></a>居不易坐。<a id="a-Et"></a>四方舍施归于大众。<a id="a-Eu"></a>一身有无均于最下。<a id="a-Ev"></a>朝廷之士衔命往还。<a id="a-Ew"></a>路出维扬终岁百数。<a id="a-Ex"></a>不践门阈以为大羞。<a id="a-Ey"></a>仰承一盻如洗饥渴。<a id="a-Ez"></a>慎与人子言依于孝。<a id="a-F0"></a>与人臣言依于忠。<a id="a-F1"></a>与人上言依于仁。<a id="a-F2"></a>与人下言依于礼。<a id="a-F3"></a>佛教儒行合而为一。<a id="a-F4"></a>学者流误。<a id="a-F5"></a>故亲校经论延来者听受。<a id="a-F6"></a>故大起僧坊将警群迷。<a id="a-F7"></a>故广图菩萨因地。<a id="a-F8"></a>善护诸命。<a id="a-F9"></a>故曲济众生寿量。<a id="a-FA"></a>以文字度人。<a id="a-FB"></a>故工于翰墨。<a id="a-FC"></a>以法皆佛法。<a id="a-FD"></a>故兼采儒流以我慢为防。<a id="a-FE"></a>故自负衣钵。<a id="a-FF"></a>以规规为任故纲正缁林。<a id="a-FG"></a>以发挥道宗。<a id="a-FH"></a>故上行恭礼。<a id="a-FI"></a>以感慕遗迹。<a id="a-FJ"></a>故不远他邦。<a id="a-FK"></a>以龙象参议。<a id="a-FL"></a>故再至京国。<a id="a-FM"></a>以轨度端明。<a id="a-FN"></a>故研精律部欤。<a id="a-FO"></a>黄门侍郎卢藏用才高名重罕于推挹。<a id="a-FP"></a>一见于慎慕味循环不能离坐。<a id="a-FQ"></a>退而叹曰。<a id="a-FR"></a>宇宙之内信有高人。<a id="a-FS"></a>黄门于院中置以经藏严以香灯。<a id="a-FT"></a>天地无疆像法常在。<a id="a-FU"></a>太子少保陆象先兵部尚书毕构少府监陆余庆吏部侍郎严挺之河南尹崔希逸太尉房琯中书侍郎平章事崔涣礼部尚书李憕辞人王昌龄著作郎綦母潜佥所瞻奉愿同洒扫。<a id="a-FV"></a>感动朝宰如此。<a id="a-FW"></a>以天宝七载十月十四日。<a id="a-FX"></a>晨兴盥漱就胡床加趺。<a id="a-FY"></a>心奉西方既嚑而灭于龙兴寺别院。<a id="a-FZ"></a>春秋八十三。<a id="a-Fa"></a>夏六十二。<a id="a-Fb"></a>缁素弟子北距泗沂南踰岭徼。<a id="a-Fc"></a>望哭者千族。<a id="a-Fd"></a>会葬者万人。<a id="a-Fe"></a>其上首曰会稽昙一闽僧怀一南康崇睿晋陵义宣钱塘谭山寺惠鸾洛京法瑜崇元鹤林寺法励法海维扬惠凝明幽灵祐灵一等。<a id="a-Ff"></a>罔不成乐说辩才入法华三昧。<a id="a-Fg"></a>众所知识物之依怙。<a id="a-Fh"></a>天上甘露正味调柔。<a id="a-Fi"></a>人中象王利根成熟。<a id="a-Fj"></a>音乐树下长流福慧之泉。<a id="a-Fk"></a>雪山峰顶仰见清凉之月。<a id="a-Fl"></a>金刚决定烦恼无余优昙开敷香洁盈满。<a id="a-Fm"></a>法施之恩郡居之感。<a id="a-Fn"></a>哀奉色身经始灵塔于芜城西蜀冈之原。<a id="a-Fo"></a>像教也幽公自幼及衰恒所亲侍。<a id="a-Fp"></a>后请吏部员外郎赵郡李华为碑纪述。<a id="a-Fq"></a>大历八年癸丑十二月也。<a id="a-Fr"></a>大理司直张从申书赵郡李阳冰题额其塔。<a id="a-Fs"></a>亦幽公经度建塔之地。<a id="a-Ft"></a>广袤如素高卑得中。<a id="a-Fu"></a>周临四衢平视千里。<a id="a-Fv"></a>门人环莳列柏荐以名香。<a id="a-Fw"></a>其塔属会昌中例皆毁焉。</p>
  <h2 id="aFx">唐杭州华严寺道光传</h2>
  <p id="aFy">释道光。<a id="a-Fz"></a>姓褚氏。<a id="a-G0"></a>喻龀出家方冠受具。<a id="a-G1"></a>诣光州和尚学通毗尼。<a id="a-G2"></a>于时夏浅德崇坛场属望。<a id="a-G3"></a>盖天赉真士为东南义虎。<a id="a-G4"></a>云雨慈昧笙镛道声。<a id="a-G5"></a>光持法华经创塔庙。<a id="a-G6"></a>洎没身不怠也。<a id="a-G7"></a>上元元年庚子仲秋示疾终于本寺。<a id="a-G8"></a>春秋七十九。<a id="a-G9"></a>法腊五十八。<a id="a-GA"></a>是日驰阳昧昧淫雨[泳-永+思][泳-永+思]。<a id="a-GB"></a>烈风崇朝嘉木为折。<a id="a-GC"></a>乃东土福尽之征也。<a id="a-GD"></a>俄然喜气五色亭亭如盖。<a id="a-GE"></a>移晷不散偏映精庐。<a id="a-GF"></a>即西方往生之意也。<a id="a-GG"></a>初光未殁。<a id="a-GH"></a>其月三日质明。<a id="a-GI"></a>支疾凝神依色身观。<a id="a-GJ"></a>弥陀具相现在其前。<a id="a-GK"></a>满庭碧华昔所未睹者。<a id="a-GL"></a>四日昧爽有异人请光为和尚。<a id="a-GM"></a>遂开目弹指曰。<a id="a-GN"></a>但发菩提心。<a id="a-GO"></a>至五日曼陀罗华自天而雨。<a id="a-GP"></a>门人神烈义津。<a id="a-GQ"></a>追慕弗遑。<a id="a-GR"></a>各分法味。<a id="a-GS"></a>流布行化香火无穷云。</p>
  <h2 id="aGT">唐扬州大云寺鉴真传</h2>
  <p id="aGU">释鉴真。<a id="a-GV"></a>姓淳于氏。<a id="a-GW"></a>广陵江阳县人也。<a id="a-GX"></a>总丱俊明器度宏博能典谒矣。<a id="a-GY"></a>随父入大云寺。<a id="a-GZ"></a>见佛像感动夙心。<a id="a-Ga"></a>因白父求出家。<a id="a-Gb"></a>父奇其志许焉。<a id="a-Gc"></a>登便就智满禅师循其奖训。<a id="a-Gd"></a>属天后长安元年诏于天下度僧。<a id="a-Ge"></a>乃为息慈配住本寺。<a id="a-Gf"></a>后改为龙兴。<a id="a-Gg"></a>殆中宗孝和帝神龙元年。<a id="a-Gh"></a>从道岸律师受菩萨戒。<a id="a-Gi"></a>景龙元年诣长安。<a id="a-Gj"></a>至二年三月二十八日于实际寺依荆州恒景律师边得戒。<a id="a-Gk"></a>虽新发意有老成风。<a id="a-Gl"></a>观光两京名师陶诱。<a id="a-Gm"></a>三藏教法数稔该通。<a id="a-Gn"></a>动必研几曾无矜伐。<a id="a-Go"></a>言旋淮海以戒律化诱。<a id="a-Gp"></a>郁为一方宗首。<a id="a-Gq"></a>冰池印月适足清明。<a id="a-Gr"></a>貌座扬音良多响答。<a id="a-Gs"></a>时日本国有沙门荣睿普照等。<a id="a-Gt"></a>东来募法用补缺然。<a id="a-Gu"></a>于开元年中达于扬州。<a id="a-Gv"></a>爰来请问。<a id="a-Gw"></a>礼真足曰。<a id="a-Gx"></a>我国在海之中。<a id="a-Gy"></a>不知距齐州几千万里。<a id="a-Gz"></a>虽有法而无传法人。<a id="a-H0"></a>譬犹终夜有求于幽室非烛何见乎。<a id="a-H1"></a>愿师可能辍此方之利乐为海东之导师乎。<a id="a-H2"></a>真观其所以察其翘勤。<a id="a-H3"></a>乃问之曰。<a id="a-H4"></a>昔闻南岳思禅师生彼为国王兴隆佛法。<a id="a-H5"></a>是乎。<a id="a-H6"></a>又闻彼国长屋曾造千袈裟来施中华名德。<a id="a-H7"></a>复于衣缘绣偈云。<a id="a-H8"></a>山川异域风月同天。<a id="a-H9"></a>寄诸佛子共结来缘。<a id="a-HA"></a>以此思之诚是佛法有缘之地也。<a id="a-HB"></a>默许行焉。<a id="a-HC"></a>所言长屋者则相国也。<a id="a-HD"></a>真乃慕比丘思托等一十四人。<a id="a-HE"></a>买舟自广陵赍经律法离岸。<a id="a-HF"></a>乃天宝二载六月也。<a id="a-HG"></a>至越州浦止署风山。<a id="a-HH"></a>真夜梦甚灵异。<a id="a-HI"></a>才出洋遇恶风涛。<a id="a-HJ"></a>舟人顾其垂没。<a id="a-HK"></a>有投弃[木*箋]香木者。<a id="a-HL"></a>闻空中声云。<a id="a-HM"></a>勿弃投。<a id="a-HN"></a>时见舳舻各有神将介甲操仗焉。<a id="a-HO"></a>寻时风定俄漂入蛇海。<a id="a-HP"></a>其蛇长三丈余。<a id="a-HQ"></a>色若锦文。<a id="a-HR"></a>后入鱼海。<a id="a-HS"></a>鱼长尺余。<a id="a-HT"></a>飞满空中。<a id="a-HU"></a>次一洋纯见飞鸟。<a id="a-HV"></a>集于舟背压之几没洎出鸟海乏水。<a id="a-HW"></a>俄泊一岛。<a id="a-HX"></a>池且泓澄人饮甘美。<a id="a-HY"></a>相次达于日本。<a id="a-HZ"></a>其国王欢喜迎入城大寺安止。<a id="a-Ha"></a>初于卢遮那殿前立坛。<a id="a-Hb"></a>为国王授菩萨戒。<a id="a-Hc"></a>次夫人王子等。<a id="a-Hd"></a>然后教本土有德沙门足满十员。<a id="a-He"></a>度沙弥澄修等四百人。<a id="a-Hf"></a>用白四羯磨法也。<a id="a-Hg"></a>又有王子一品亲田。<a id="a-Hh"></a>舍宅造寺号招提。<a id="a-Hi"></a>施水田一百顷。<a id="a-Hj"></a>自是已来长敷律藏受教者多。<a id="a-Hk"></a>彼国号大和尚。<a id="a-Hl"></a>传戒律之始祖也。<a id="a-Hm"></a>以日本天平宝字七年癸卯岁五月五日无疾辞众坐亡。<a id="a-Hn"></a>身不倾坏。<a id="a-Ho"></a>乃唐代宗广德元年矣。<a id="a-Hp"></a>春秋七十七。<a id="a-Hq"></a>至今其身不施苎漆。<a id="a-Hr"></a>国王贵人信士时将宝香涂之。<a id="a-Hs"></a>僧思托着东征传祥述焉。</p>
  <h2 id="aHt">唐杭州天竺山灵隐寺守直传</h2>
  <p id="aHu">释守直。<a id="a-Hv"></a>字坚道。<a id="a-Hw"></a>钱塘人也。<a id="a-Hx"></a>姓范氏。<a id="a-Hy"></a>齐信安太守瑝之八叶。<a id="a-Hz"></a>礼既冠众君子器之。<a id="a-I0"></a>夙有丘园之期。<a id="a-I1"></a>不顾玄纁之锡。<a id="a-I2"></a>遂诣苏州支硎寺圆大师所受具足律仪。<a id="a-I3"></a>是夜眼中光现长一丈余。<a id="a-I4"></a>持久方灭。<a id="a-I5"></a>盖得戒之验也。<a id="a-I6"></a>后抵江陵依真公。<a id="a-I7"></a>三年练行。<a id="a-I8"></a>寻礼天下二百余郡。<a id="a-I9"></a>圣迹所至无不至焉。<a id="a-IA"></a>见无畏三藏为受菩萨戒。<a id="a-IB"></a>闻普寂大师传楞伽心印。<a id="a-IC"></a>讲起信宗论二十余遍。<a id="a-ID"></a>南山律钞四十遍。<a id="a-IE"></a>平等一雨大小双机。<a id="a-IF"></a>在乎圆音未尝少异乃立愿诵华严经。<a id="a-IG"></a>还于中宵梦神人施珠一颗。<a id="a-IH"></a>及觉惘惘然如珠在握。<a id="a-II"></a>是岁入五台山转华严经二百遍。<a id="a-IJ"></a>追夙心也。<a id="a-IK"></a>宏览大藏经三过。<a id="a-IL"></a>广正见也。<a id="a-IM"></a>至开元二十六年有制举高行。<a id="a-IN"></a>俗道请正名隶大林寺。<a id="a-IO"></a>后移籍天竺住灵隐峰。<a id="a-IP"></a>时大历二年也。<a id="a-IQ"></a>至五年三月寓于龙兴净土院。<a id="a-IR"></a>谓左右曰。<a id="a-IS"></a>夫至人乘如而来乘如而去。<a id="a-IT"></a>示其心然也。<a id="a-IU"></a>而愚夫欲以长绳系彼白日。<a id="a-IV"></a>安可得乎。<a id="a-IW"></a>吾景落桑榆岂淹久也。<a id="a-IX"></a>以其年此月二十九日告终春秋七十一。<a id="a-IY"></a>僧腊四十五。<a id="a-IZ"></a>其间临坛度人多矣。<a id="a-Ia"></a>显名者洞庭辩秀湖州皎然惠普道庄会稽清江清源杭州择邻神偃常州道进。<a id="a-Ib"></a>昼公着塔铭云。</p>
  <h2 id="aIc">唐洪州大明寺严峻传</h2>
  <p id="aId">释严峻。<a id="a-Ie"></a>姓樊氏。<a id="a-If"></a>潍州人也。<a id="a-Ig"></a>父任硖州长史昭王府司马。<a id="a-Ih"></a>峻性地夷然学习明利。<a id="a-Ii"></a>年及十九应进士举。<a id="a-Ij"></a>倏罹荼蓼思报劬劳。<a id="a-Ik"></a>投南阳佛寺后抵荆州玉泉山兰若。<a id="a-Il"></a>遇真禅师示其禅观。<a id="a-Im"></a>入城泊大云寺。<a id="a-In"></a>峻秉持戒印用之不祁凭附浮囊渡之。<a id="a-Io"></a>攸往众请临坛。<a id="a-Ip"></a>复举律之宗主。<a id="a-Iq"></a>僶俯承命。<a id="a-Ir"></a>忽逢观净禅师顿明心法。<a id="a-Is"></a>大历元年思往清凉山。<a id="a-It"></a>未达庐陵。<a id="a-Iu"></a>见颜鲁公。<a id="a-Iv"></a>一言相契胶漆如也。<a id="a-Iw"></a>二年春宜春太守俾僧正驰疏请召。<a id="a-Ix"></a>四年春洪州刺史李华员外延入大明寺住止。<a id="a-Iy"></a>三月中俄命沐浴换衣。<a id="a-Iz"></a>举望空虚合掌而逝春秋五十九。<a id="a-J0"></a>迁塔弟子圆约等于寺前大泉池立碑存焉。</p>
  <h2 id="aJ1">唐会稽开元寺昙一传</h2>
  <p id="aJ2">释昙一。<a id="a-J3"></a>姓张氏。<a id="a-J4"></a>盖韩人也。<a id="a-J5"></a>其先轩辕。<a id="a-J6"></a>赋姓至良佐汉侯于留。<a id="a-J7"></a>魏晋已还衣冠继代。<a id="a-J8"></a>僧祖恒隋太常卿。<a id="a-J9"></a>扈跸扬都遂家於越。<a id="a-JA"></a>恒生孝廉翼。<a id="a-JB"></a>翼生处士蒇。<a id="a-JC"></a>蒇生一。<a id="a-JD"></a>令闻江南。<a id="a-JE"></a>今四叶矣。<a id="a-JF"></a>一宿植净因生知慧性。<a id="a-JG"></a>弱而敏悟长而聪明。<a id="a-JH"></a>年十五从李滔先生习诗礼。<a id="a-JI"></a>终日不违。<a id="a-JJ"></a>十六听云门寺茂亮法师经论一闻悬解。<a id="a-JK"></a>法师异之。<a id="a-JL"></a>谓其母孟氏曰。<a id="a-JM"></a>此佛子也。<a id="a-JN"></a>可令削发当与授记。<a id="a-JO"></a>亮即孝和皇帝菩萨戒师也。<a id="a-JP"></a>一闻而欢喜有度世之志。<a id="a-JQ"></a>景龙中承恩出家。<a id="a-JR"></a>隶在僧录。<a id="a-JS"></a>年满受具于丹阳玄昶律师。<a id="a-JT"></a>学通事钞于当阳昙胜律师。<a id="a-JU"></a>既而钻木见烟窥墙睹奥。<a id="a-JV"></a>开元五年西游长安。<a id="a-JW"></a>依观音寺大亮律师传毗尼藏。<a id="a-JX"></a>崇圣寺檀子法师学唯识俱舍等论。<a id="a-JY"></a>安国寺印度沙门受菩萨戒。<a id="a-JZ"></a>于是莲华不染之义。<a id="a-Ja"></a>甘露甚深之旨。<a id="a-Jb"></a>一传慧炬了作梵雄。<a id="a-Jc"></a>远近瞻仰如宗师矣。<a id="a-Jd"></a>然刃有余地时兼外学。<a id="a-Je"></a>常问周易于左常侍褚无量。<a id="a-Jf"></a>论史记于国子司业马贞。<a id="a-Jg"></a>遂渔猎百氏囊括六籍。<a id="a-Jh"></a>增广闻见。<a id="a-Ji"></a>自是儒家调御人天皆因佛事。<a id="a-Jj"></a>公卿向慕京师籍甚。<a id="a-Jk"></a>时丞相燕国公张说广平宋璟尚书苏瑰兖国陆象先秘书监贺知章宣州泾县令万齐融。<a id="a-Jl"></a>皆以同声并为师友。<a id="a-Jm"></a>虽支许之会虚嘉宗雷之集庐岳。<a id="a-Jn"></a>未云多也。<a id="a-Jo"></a>四分律者后秦三藏法师梵僧佛陀耶舍传诵中华。<a id="a-Jp"></a>与罗什法师共为翻译。<a id="a-Jq"></a>今之讲授自此员来魏法聪律师始为演说聪授道覆。<a id="a-Jr"></a>覆授光。<a id="a-Js"></a>洎隋朝相部励律师作疏十卷。<a id="a-Jt"></a>西京崇福寺满意律师盛传此疏。<a id="a-Ju"></a>付授亮律师。<a id="a-Jv"></a>其所传授一一依励律师疏。<a id="a-Jw"></a>及唐初终南宣律师四分律钞三卷详略同异。<a id="a-Jx"></a>自着发正义记十卷。<a id="a-Jy"></a>明两宗之踳驳发五部之钤键。<a id="a-Jz"></a>后学开悟夜行得烛。<a id="a-K0"></a>前疑泮释阳和解冰。<a id="a-K1"></a>佛日昭晰而再中。<a id="a-K2"></a>法栋峥嵘以高峙。<a id="a-K3"></a>发正记中斥破南山。<a id="a-K4"></a>持犯中可见也。<a id="a-K5"></a>二十五年仗锡东归。<a id="a-K6"></a>明年诏置开元寺。<a id="a-K7"></a>长史张楚举为寺主。<a id="a-K8"></a>因而居焉。<a id="a-K9"></a>一声振京华道高吴会。<a id="a-KA"></a>布大慈以摄众修万行以表仪。<a id="a-KB"></a>顺风问道者毂击肩摩。<a id="a-KC"></a>函丈请益者波委云萃。<a id="a-KD"></a>虚受之量随而演说。<a id="a-KE"></a>故前后讲四分律三十五遍。<a id="a-KF"></a>删补钞二十余遍焉。<a id="a-KG"></a>江淮释子受木叉者。<a id="a-KH"></a>非一登坛即不为得法。<a id="a-KI"></a>从持僧律。<a id="a-KJ"></a>盖度人十万计矣。<a id="a-KK"></a>至德之际国步多艰。<a id="a-KL"></a>缁徒慢法罕率经教国相王公出镇於越。<a id="a-KM"></a>以一德名素高请为僧统。<a id="a-KN"></a>一变清净大阐熏修。<a id="a-KO"></a>浃旬之间回邪入正。<a id="a-KP"></a>善诱潜化皆此类焉。<a id="a-KQ"></a>始者一入关谒明达法师。<a id="a-KR"></a>目之曰。<a id="a-KS"></a>汝人中师子也。<a id="a-KT"></a>又遇遵善寺尼慈和。<a id="a-KU"></a>歌曰。<a id="a-KV"></a>昙一师解毗尼大聪明更无疑为达人之所谚多矣。<a id="a-KW"></a>天宝十四载浙河潮水南激钱塘。<a id="a-KX"></a>大云伽蓝当兹湍[泳-永+旱]。<a id="a-KY"></a>因请一讲律。<a id="a-KZ"></a>学徒千人。<a id="a-Ka"></a>咸发大愿每上念摩诃般若。<a id="a-Kb"></a>乃止涛激以福伍胥龙王。<a id="a-Kc"></a>用兹庄严祈于卫护。<a id="a-Kd"></a>五月晦夜惚恍之间。<a id="a-Ke"></a>见一神人衣冠甚伟稽首谢曰。<a id="a-Kf"></a>蒙垂法施即改波流。<a id="a-Kg"></a>未逾九十日涨沙五十里。<a id="a-Kh"></a>道俗惊叹得未曾有。<a id="a-Ki"></a>一蔚为法主大扬教迹。<a id="a-Kj"></a>发明前佛之付嘱。<a id="a-Kk"></a>保证后佛之护念。<a id="a-Kl"></a>四句作偈受持者了于未了。<a id="a-Km"></a>一音演法谛听者闻所不闻。<a id="a-Kn"></a>非夫天地淳精江山粹灵与法作程间世而生。<a id="a-Ko"></a>孰能玄通密证如此其大者乎。<a id="a-Kp"></a>寺中洪钟一所作也。<a id="a-Kq"></a>远征凫氏近法雷门。<a id="a-Kr"></a>生存累年匠其规制。<a id="a-Ks"></a>殁后三日成于镕造。<a id="a-Kt"></a>声应百里扛乎万钧。<a id="a-Ku"></a>蒲牢叫而地震。<a id="a-Kv"></a>师子吼而山嶪警悟聋俗导引迷方。<a id="a-Kw"></a>胡可言也。<a id="a-Kx"></a>法谢形离薪尽火灭。<a id="a-Ky"></a>以大历六年十一月十七日。<a id="a-Kz"></a>迁化于寺之律院。<a id="a-L0"></a>报龄八十。<a id="a-L1"></a>僧腊六十一。<a id="a-L2"></a>即以明年十一月二十四日。<a id="a-L3"></a>迁座于秦望山。<a id="a-L4"></a>从先和尚之茔也。<a id="a-L5"></a>一春秋已高精爽逾励。<a id="a-L6"></a>既不衰惫初无疾苦。<a id="a-L7"></a>忽谓侍者曰。<a id="a-L8"></a>吾将扫礼坟塔归骨于此。<a id="a-L9"></a>数日之后奄然而终。<a id="a-LA"></a>江淮之南河洛之表。<a id="a-LB"></a>衣缞制服执绋送丧。<a id="a-LC"></a>号哭满山旛华蔽野。<a id="a-LD"></a>比夫剧孟之母送车千乘孔丘之墓栽树万株。<a id="a-LE"></a>可同年哉。<a id="a-LF"></a>门人越州妙喜寺常照建法寺清源湖州龙兴寺神玩宣州隐静寺道昂杭州龙兴寺义宾台州国清寺湛然苏州开元寺辩秀润州栖霞寺昭亮常州龙兴寺法俊等。<a id="a-LG"></a>早发童蒙咸承训诱。<a id="a-LH"></a>三千弟子仰梁木而增悲。<a id="a-LI"></a>八万门人望栴檀而不及。<a id="a-LJ"></a>时会稽徐公浩素敦乡里之旧。<a id="a-LK"></a>为碑颂德焉。<a id="a-LL"></a>大历十一年也。</p>
 </body>
</html>