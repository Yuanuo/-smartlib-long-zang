<!doctype html>
<html id="z3IBWTH1K3" data-ver="1253">
 <head>
  <meta charset="utf-8">
  <meta author="赞宁">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宋高僧传卷第十九</h1>
  <h2 id="a2">感通篇第六之二(正传二十一人附见八人)</h2>
  <h2 id="a3">唐嵩岳破窖堕传</h2>
  <p id="a4">释破窖堕者。<a id="a-5"></a>不知何许人也。<a id="a-6"></a>天后之世参事嵩岳安禅师号老安是欤。<a id="a-7"></a>通彻禅法逍遥弗羁。<a id="a-8"></a>恒理求而不见其前。<a id="a-9"></a>别涂取而莫趋其后。<a id="a-A"></a>尝遇巫氏能与人醮窖祓禳。<a id="a-B"></a>若汉武之世李少君以祠窖可以致物同也。<a id="a-C"></a>凡其解奏之时。<a id="a-D"></a>往往见鬼物形兆。<a id="a-E"></a>闾里迭畏。<a id="a-F"></a>传于众多杀少牢以祭之者交午。<a id="a-G"></a>重其主窖。<a id="a-H"></a>乃旛盖拥之秘而罕睹焉。<a id="a-I"></a>扬子所谓灵场之威宜夜矣乎。<a id="a-J"></a>时堕诣之。<a id="a-K"></a>始劝巫者。<a id="a-L"></a>终为神说法已告云。<a id="a-M"></a>我闻师教决定生天。<a id="a-N"></a>乃现其形礼辞且曰。<a id="a-O"></a>蒙师提耳获益弥深。<a id="a-P"></a>得生殊胜天。<a id="a-Q"></a>言讫而隐。<a id="a-R"></a>其窖即神祠也。<a id="a-S"></a>随而瓦解自然破落。<a id="a-T"></a>非人力也。<a id="a-U"></a>遐迩惊骇。<a id="a-V"></a>此师素不称名。<a id="a-W"></a>由此全取他名号破窖堕也。</p>
  <p data-pb></p>
  <h2 id="aX">唐嵩岳闲居寺元圭传</h2>
  <p id="aY">元圭。<a id="a-Z"></a>姓李氏。<a id="a-a"></a>伊阙人也。<a id="a-b"></a>禀气英奇宽裕闲雅。<a id="a-c"></a>既缘宿习乃誓出家。<a id="a-d"></a>于永淳二年遂登满足。<a id="a-e"></a>乃隶名闲居寺以习毗尼。<a id="a-f"></a>虽勤无懈执律唯坚。<a id="a-g"></a>后悟少林寺禅宗。<a id="a-h"></a>大通心要深入玄微。<a id="a-i"></a>遂卜庐于岳中庞坞。<a id="a-j"></a>谓其徒仁素曰。<a id="a-k"></a>吾始居寺东岭。<a id="a-l"></a>吾灭汝必塔吾骸于此。<a id="a-m"></a>圭安于岩阿。<a id="a-n"></a>时有峨冠裤褶。<a id="a-o"></a>部曲繁多轻步舒徐称谒大师。<a id="a-p"></a>圭睹其貌伟精爽不伦。<a id="a-q"></a>谓之曰。<a id="a-r"></a>善来仁者。<a id="a-s"></a>胡谓而至。<a id="a-t"></a>曰师宁识我邪。<a id="a-u"></a>圭曰。<a id="a-v"></a>吾观佛与众生等。<a id="a-w"></a>吾一目之。<a id="a-x"></a>岂分别识也。<a id="a-y"></a>对曰。<a id="a-z"></a>我此岳神也。<a id="a-10"></a>吾能利害生死于人。<a id="a-11"></a>师安得一目我哉。<a id="a-12"></a>圭曰。<a id="a-13"></a>汝能生死于人。<a id="a-14"></a>吾本不生汝焉能死。<a id="a-15"></a>吾视身与空等。<a id="a-16"></a>视吾与汝等。<a id="a-17"></a>汝能坏空与汝乎。<a id="a-18"></a>苟能坏空及坏汝。<a id="a-19"></a>吾则不生不灭也。<a id="a-1A"></a>汝尚不能。<a id="a-1B"></a>如是又焉能生死吾邪。<a id="a-1C"></a>岳神稽首再拜曰。<a id="a-1D"></a>我</p>
  <p data-pb></p>
  <h2 id="a1E">唐庐江灊山天柱寺惠符传</h2>
  <p id="a1F">惠符。<a id="a-1G"></a>姓戚氏。<a id="a-1H"></a>越州诸暨人也。<a id="a-1I"></a>登其弱冠勇气过人。<a id="a-1J"></a>角力驰逐无能及者。<a id="a-1K"></a>然其任侠且厌在家。<a id="a-1L"></a>忽投香严寺矫迹柔心淳淑顿变。<a id="a-1M"></a>纳法之后练行孤标。<a id="a-1N"></a>每夜沿山据草座安禅不动。<a id="a-1O"></a>复研寻经论。<a id="a-1P"></a>见潜县之霍山。<a id="a-1Q"></a>昔汉武尝徙南岳之祭于此。<a id="a-1R"></a>极成胜境。<a id="a-1S"></a>其中天柱寺可以栖神。<a id="a-1T"></a>乃结庵居焉。<a id="a-1U"></a>无几有巨蛇张口毒火焱焱。<a id="a-1V"></a>符徐语之曰。<a id="a-1W"></a>汝寻宿债吾可噬也。<a id="a-1X"></a>不然洗身定意。<a id="a-1Y"></a>如运业通来为受戒。<a id="a-1Z"></a>斯须弭按蜿蜒而去。<a id="a-1a"></a>果化成人形来求出家。<a id="a-1b"></a>符为之落发披衣。<a id="a-1c"></a>受讫礼辞而退。<a id="a-1d"></a>后被告符私度。<a id="a-1e"></a>具以实对辩。<a id="a-1f"></a>符云。<a id="a-1g"></a>若私度有愆甘听其罪。<a id="a-1h"></a>官吏知非常而纵之。<a id="a-1i"></a>符凡见疮疖脓流。<a id="a-1j"></a>皆咒之则差。<a id="a-1k"></a>至开元十八年无疾而终。<a id="a-1l"></a>乃从火葬见骨节相连之状焉。</p>
  <h2 id="a1m">唐长安西明寺惠安传</h2>
  <p id="a1n">释惠安。<a id="a-1o"></a>未详何许人也。<a id="a-1p"></a>神龙中游于京兆。<a id="a-1q"></a>抑多先见。<a id="a-1r"></a>时唐休璟既立边功。<a id="a-1s"></a>贵盛无比。<a id="a-1t"></a>安往造焉。<a id="a-1u"></a>曰相公甚美。<a id="a-1v"></a>必有甚恶将有大祸。<a id="a-1w"></a>且不远数月然可攘去。<a id="a-1x"></a>休璟素知安能厌胜。<a id="a-1y"></a>诺而拜之。<a id="a-1z"></a>安曰。<a id="a-20"></a>更无他术但奉一计耳。<a id="a-21"></a>岂非注拟官品出乎陶治中。<a id="a-22"></a>请选一有才干者用为曹州。<a id="a-23"></a>因得张君本京官。<a id="a-24"></a>即日升之。<a id="a-25"></a>宫赞相次作守定陶。<a id="a-26"></a>委之求二犬可高数尺而神俊者。<a id="a-27"></a>张君到任锐意精求。<a id="a-28"></a>得二犬如其所求。<a id="a-29"></a>以献之休璟大悦召安视之。<a id="a-2A"></a>曰极善。<a id="a-2B"></a>后旬余安却来曰。<a id="a-2C"></a>事在今夕愿相君严为警备。<a id="a-2D"></a>遂留安宿。<a id="a-2E"></a>是夜休璟坐于堂之前轩。<a id="a-2F"></a>命左右十数辈。<a id="a-2G"></a>执弧操矢立于榻之隅。<a id="a-2H"></a>休璟与安共处一榻。<a id="a-2I"></a>至夜分安笑之曰。<a id="a-2J"></a>相君之祸兔矣。<a id="a-2K"></a>可以就寝。<a id="a-2L"></a>休璟喜而谢之。<a id="a-2M"></a>遂撤左右俱寝。<a id="a-2N"></a>迨晓安呼休璟可起矣。<a id="a-2O"></a>问安曰。<a id="a-2P"></a>二犬何所用乎。<a id="a-2Q"></a>遂寻其迹至园中。<a id="a-2R"></a>见一人仆地而卒。<a id="a-2S"></a>视其颈有血焉。<a id="a-2T"></a>盖为物所啮者。<a id="a-2U"></a>又见二犬在大木下。<a id="a-2V"></a>仰视之一人袒而匿身。<a id="a-2W"></a>休璟惊且诘之其人泣而指死者曰。<a id="a-2X"></a>某与彼俱贼也。<a id="a-2Y"></a>昨夕偕来欲害相国。<a id="a-2Z"></a>盖遇此二犬。<a id="a-2a"></a>环而且吠。<a id="a-2b"></a>彼为所噬既殒。<a id="a-2c"></a>某藏匿为地。<a id="a-2d"></a>天网所罗为犬蹲守。<a id="a-2e"></a>今甘万死。<a id="a-2f"></a>且命缚之。<a id="a-2g"></a>曰此罪固当死。<a id="a-2h"></a>然非某心也。<a id="a-2i"></a>乃受制于人耳。<a id="a-2j"></a>乃释之。<a id="a-2k"></a>贼拜泣而去。<a id="a-2l"></a>休璟拜谢安曰。<a id="a-2m"></a>非吾师不然死于二夫之手矣。<a id="a-2n"></a>安曰。<a id="a-2o"></a>此相国之福。<a id="a-2p"></a>岂所能为哉。<a id="a-2q"></a>又休璟表弟卢轸在荆门。<a id="a-2r"></a>有术士告之曰。<a id="a-2s"></a>君将有灾。<a id="a-2t"></a>当求善禳厌者。<a id="a-2u"></a>或能免矣。<a id="a-2v"></a>轸知安奇术清行为时所重。<a id="a-2w"></a>致书于休璟。<a id="a-2x"></a>安即与一书曰。<a id="a-2y"></a>事在其中耳。<a id="a-2z"></a>及书达江陵而轸已卒。<a id="a-30"></a>其家开其书。<a id="a-31"></a>徒一幅空纸焉。<a id="a-32"></a>殊无一字休璟益重之。<a id="a-33"></a>后数年遁去罔知所之。</p>
  <h2 id="a34">唐西域安静传(徐果师)</h2>
  <p id="a35">释安静。<a id="a-36"></a>本西域人也。<a id="a-37"></a>开元十五年振锡东游至定陶。<a id="a-38"></a>直问丁居士何在。<a id="a-39"></a>乡人报之曰。<a id="a-3A"></a>终已三载葬在郊外。<a id="a-3B"></a>且曰。<a id="a-3C"></a>是人也乃在家菩萨。<a id="a-3D"></a>专勤梵行尝礼事嵩山普寂禅师云。<a id="a-3E"></a>已得甚深法。<a id="a-3F"></a>将终合掌加趺而坐。<a id="a-3G"></a>俨然而绝。<a id="a-3H"></a>曹城诸寺院钟磬不击自鸣也。<a id="a-3I"></a>静至坟所躬自发之。<a id="a-3J"></a>时五色云气腾喷而上。<a id="a-3K"></a>遂取其骨皆金色。<a id="a-3L"></a>连环若锁。<a id="a-3M"></a>可五丈许。<a id="a-3N"></a>铿然响亮。<a id="a-3O"></a>擐杖头而行。<a id="a-3P"></a>别树塔重葬。<a id="a-3Q"></a>众咸惊叹。<a id="a-3R"></a>少顷静瞥然灭没焉。</p>
  <p id="a3S">系曰。<a id="a-3T"></a>有情遗骼引因践果也。<a id="a-3U"></a>凡夫身中。<a id="a-3V"></a>节不相至。<a id="a-3W"></a>十地菩萨骨节解盘龙相结。<a id="a-3X"></a>佛则全身舍利焉。<a id="a-3Y"></a>今丁居士骨有钩锁形。<a id="a-3Z"></a>则超凡夫未阶十在此乃八臂那罗延身。<a id="a-3a"></a>骨节头相钩是欤。<a id="a-3b"></a>证居士力量及此矣。<a id="a-3c"></a>譬若出金之砂之谓浑不可谓为砂也。<a id="a-3d"></a>含玉之石之谓璞不可谓为石也矣。</p>
  <p id="a3e">次又成都府大云寺有徐果师者。<a id="a-3f"></a>混物韬光。<a id="a-3g"></a>人罕详测。<a id="a-3h"></a>或入三昧不失律仪。<a id="a-3i"></a>或示狂痴语事多中。<a id="a-3j"></a>先为卫元嵩。<a id="a-3k"></a>是难测之士。<a id="a-3l"></a>坤维间往往有人谓之徐果师。<a id="a-3m"></a>徐姓也。<a id="a-3n"></a>果名也师通称也此亦强练志公之伦类矣不知其终云。</p>
  <p data-pb></p>
  <h2 id="a3o">唐福州钟山如一传</h2>
  <p id="a3p">如一。<a id="a-3q"></a>不知何许人也。<a id="a-3r"></a>开元末为僧典床座。<a id="a-3s"></a>俄有僧遍身疮疥。<a id="a-3t"></a>衣服褴缕巡绕寺中。<a id="a-3u"></a>僧众睹之无不厌恶。<a id="a-3v"></a>唯一见而[怡-台+閏]焉。<a id="a-3w"></a>延入常住别堂。<a id="a-3x"></a>安置度夏。<a id="a-3y"></a>夏末辞去。<a id="a-3z"></a>一问去何所。<a id="a-40"></a>答曰。<a id="a-41"></a>归庵中。<a id="a-42"></a>又问。<a id="a-43"></a>庵在何也。<a id="a-44"></a>只在大乘寺东。<a id="a-45"></a>一曰。<a id="a-46"></a>某日前方自彼来勿见庵处。<a id="a-47"></a>曰不信但来相访。<a id="a-48"></a>某两日后专来。<a id="a-49"></a>一遂往。<a id="a-4A"></a>果见前僧在岩口相候。<a id="a-4B"></a>因携手入一精舍。<a id="a-4C"></a>楼阁森耸殿堂交错。<a id="a-4D"></a>且非人间景物。<a id="a-4E"></a>三日遣一公下山。<a id="a-4F"></a>回首见悉是岩石方知圣寺耳。<a id="a-4G"></a>一由是倍力修进愿预圣流云。</p>
  <p data-pb></p>
  <h2 id="a4H">唐西域亡名传</h2>
  <p id="a4I">天竺亡名。<a id="a-4J"></a>未详何印度人也。<a id="a-4K"></a>其貌恶陋。<a id="a-4L"></a>缠乾陀色缦条衣。<a id="a-4M"></a>穿革屣曳铁锡。<a id="a-4N"></a>化行于京辇。<a id="a-4O"></a>当韦南康皋之生也。<a id="a-4P"></a>才三日其家召僧斋。<a id="a-4Q"></a>此僧不速自来。<a id="a-4R"></a>其日僧必历寺连名请至。<a id="a-4S"></a>韦氏家僮患其长一人甚怒之以弊席坐于庭中。<a id="a-4T"></a>既而斋毕。<a id="a-4U"></a>韦氏令乳母负婴儿出。<a id="a-4V"></a>意请众僧祝愿焉。<a id="a-4W"></a>梵僧先从座起。<a id="a-4X"></a>摄衣升阶视之曰。<a id="a-4Y"></a>别久无恙乎。<a id="a-4Z"></a>婴儿若有喜色相认之意。<a id="a-4a"></a>众皆异之。<a id="a-4b"></a>韦君曰。<a id="a-4c"></a>此子才生三日。<a id="a-4d"></a>吾师何言别久也梵僧曰。<a id="a-4e"></a>此非檀越所知也。<a id="a-4f"></a>韦君固问之。<a id="a-4g"></a>梵僧曰。<a id="a-4h"></a>此子乃诸葛亮之后身耳。<a id="a-4i"></a>武候鼎国时为蜀丞相君所知也。<a id="a-4j"></a>缘蜀人受其赐且久。<a id="a-4k"></a>今降生于世。<a id="a-4l"></a>将为蜀帅必福坤维之人。<a id="a-4m"></a>吾往在剑门与此子为善友。<a id="a-4n"></a>既知其生于君门。<a id="a-4o"></a>吾不远而来。<a id="a-4p"></a>此子作剑南节度二十年。<a id="a-4q"></a>官极贵中书令太尉。<a id="a-4r"></a>此外非我所知也。<a id="a-4s"></a>父然之。<a id="a-4t"></a>因以武子为字。<a id="a-4u"></a>又单字武也。<a id="a-4v"></a>张镒出为凤翔陇州节度。<a id="a-4w"></a>奏皋权知陇州。<a id="a-4x"></a>及镒为李楚琳所杀。<a id="a-4y"></a>牛云光请皋为帅。<a id="a-4z"></a>朱泚不得已用皋为凤翔帅。<a id="a-50"></a>德宗置奉义军节以旌之。<a id="a-51"></a>续加礼部尚书。<a id="a-52"></a>兴元中驾还京。<a id="a-53"></a>征为左金吾卫将军。<a id="a-54"></a>贞元元年为成都尹代张延赏。<a id="a-55"></a>到任和南蛮。<a id="a-56"></a>并战功封南康郡王。<a id="a-57"></a>顺宗即位进太尉。<a id="a-58"></a>南康在任二十一年。<a id="a-59"></a>末涂甚崇释氏。<a id="a-5A"></a>恒持数珠诵佛名。<a id="a-5B"></a>所养鹦鹉教令念经。<a id="a-5C"></a>及死焚之有舍利焉。<a id="a-5D"></a>皋又归心南宗禅道。<a id="a-5E"></a>学心法于净众寺神会禅师。<a id="a-5F"></a>在蜀富贵僭差重赋敛。<a id="a-5G"></a>时议非</p>
  <p data-pb></p>
  <h2 id="a5H">唐京兆抱玉传</h2>
  <p id="a5I">释抱玉者。<a id="a-5J"></a>行业高奇人事罕接。<a id="a-5K"></a>每言来事如目击焉。<a id="a-5L"></a>见释子大光。<a id="a-5M"></a>而诲之曰。<a id="a-5N"></a>汝诵经宜高揭法音彻诸天倾听。<a id="a-5O"></a>必得神人辅翼。<a id="a-5P"></a>后皆符其记莂。<a id="a-5Q"></a>京邑归信千计。<a id="a-5R"></a>每夕独处一室阖扉撤烛。<a id="a-5S"></a>尝有僧于门隙间窥其所以。<a id="a-5T"></a>见玉口中出庆云。<a id="a-5U"></a>华彩可爱。<a id="a-5V"></a>后年可九十许而终。<a id="a-5W"></a>终时方大暑而尸无萎败。<a id="a-5X"></a>宰臣第五琦与玉相善。<a id="a-5Y"></a>及终临丧颇哀。<a id="a-5Z"></a>琦以香乳灌其口。<a id="a-5a"></a>随有祥光自口而出。<a id="a-5b"></a>晃然四照。<a id="a-5c"></a>琦愈奇之。<a id="a-5d"></a>琦乾元二年十月贬忠州刺史。<a id="a-5e"></a>宝应初入为太子宾客。<a id="a-5f"></a>至京尹玉皆预言。<a id="a-5g"></a>荣贵轗[車*(稟-禾+示)]相半。<a id="a-5h"></a>皆如其言。<a id="a-5i"></a>刻意归信焉。</p>
  <h2 id="a5j">唐虢州阌乡阿足师传</h2>
  <p id="a5k">释阿足师者。<a id="a-5l"></a>莫详出处形质痴浊精神瞢然。<a id="a-5m"></a>时有所言靡不先觉。<a id="a-5n"></a>虽居无定所多寓阌乡。<a id="a-5o"></a>以其踵法云公之尘躅。<a id="a-5p"></a>憧憧往来争路礼谒。<a id="a-5q"></a>檀施山积曾无顾瞻。<a id="a-5r"></a>人有隐忧身婴所苦。<a id="a-5s"></a>获其指南者其验神速。<a id="a-5t"></a>时陕州有富家翁张臻者。<a id="a-5u"></a>产业且多财货增溢。<a id="a-5v"></a>少子息臻恒惧钱帛身后无嗣。<a id="a-5w"></a>后产男。<a id="a-5x"></a>既愚且憃。<a id="a-5y"></a>手足拳挛语言謇涩。<a id="a-5z"></a>唯嗜饮食殆与平人有异。<a id="a-60"></a>口如溪壑终日无厌。<a id="a-61"></a>年可十七。<a id="a-62"></a>父母钟爱纵其须索。<a id="a-63"></a>迎医求药不远千里。<a id="a-64"></a>数十年后家业罄穷。<a id="a-65"></a>或有谓其臻曰。<a id="a-66"></a>阿足师其实宝志之流。<a id="a-67"></a>何不敷布腹心求救其疾。<a id="a-68"></a>乃夫妻来抵阌乡。<a id="a-69"></a>叩头抆泪告其拯拔。<a id="a-6A"></a>阿足瞑目久之。<a id="a-6B"></a>谓臻曰。<a id="a-6C"></a>汝冤未散尚须数年。<a id="a-6D"></a>悯汝勤拳为汝除去。<a id="a-6E"></a>即令选日于河上致斋广召众多。<a id="a-6F"></a>同观度脱仍领引其男赴于道场。<a id="a-6G"></a>时众知阿足奇异。<a id="a-6H"></a>观者如堵。<a id="a-6I"></a>少选指呼壮夫三数辈。<a id="a-6J"></a>叱曳其子令投诸河。<a id="a-6K"></a>随急流而逝。<a id="a-6L"></a>臻且哀且惊莫测其由。<a id="a-6M"></a>阿足语臻曰。<a id="a-6N"></a>为汝除灾讫。<a id="a-6O"></a>良久其子忽于流数十步外耸身水面。<a id="a-6P"></a>戟手骂其父母曰。<a id="a-6Q"></a>与尔冤仇。<a id="a-6R"></a>宿世缘业。<a id="a-6S"></a>赖逢圣者遽此解纷。<a id="a-6T"></a>傥或不然未期毕日。<a id="a-6U"></a>挺身高呼。<a id="a-6V"></a>辞理分明都无痴浊之状。<a id="a-6W"></a>须臾沉水不知其他。<a id="a-6X"></a>阿足由兹传播。<a id="a-6Y"></a>归信之人如就市焉。<a id="a-6Z"></a>所行化导皆此类矣。<a id="a-6a"></a>盖大历建中中也。<a id="a-6b"></a>殆德宗贞元十二年丙子。<a id="a-6c"></a>敕谥为大圆禅师。<a id="a-6d"></a>至今陕虢之间犹崇重焉。</p>
  <h2 id="a6e">唐天台山封干师传(木[泳-永+貢]师寒山子拾得)</h2>
  <p id="a6f">释封干师者。<a id="a-6g"></a>本居天台山国清寺也。<a id="a-6h"></a>剪发齐眉布裘拥质。<a id="a-6i"></a>身量可七尺余。<a id="a-6j"></a>人或借问。<a id="a-6k"></a>止对曰随时二字而已更无他语。<a id="a-6l"></a>乐独舂谷。<a id="a-6m"></a>役同城旦。<a id="a-6n"></a>应副斋炊。<a id="a-6o"></a>尝乘虎直入松门。<a id="a-6p"></a>众僧惊惧。<a id="a-6q"></a>口唱唱道歌。<a id="a-6r"></a>时众方皆崇重。<a id="a-6s"></a>及终后于先天年中在京兆行化。<a id="a-6t"></a>非恒人之常调。<a id="a-6u"></a>士庶见之无不倾礼。<a id="a-6v"></a>以其蹑万回师之后。<a id="a-6w"></a>微亦相类。<a id="a-6x"></a>风狂之相过之。<a id="a-6y"></a>言则多中。<a id="a-6z"></a>先是国清寺僧厨中有二苦行。<a id="a-70"></a>曰寒山子。<a id="a-71"></a>曰拾得。<a id="a-72"></a>多于僧厨执爨。<a id="a-73"></a>爨讫二人晤语。<a id="a-74"></a>潜听者多不体解。<a id="a-75"></a>亦甚颠狂纠合相亲。<a id="a-76"></a>盖同类相求耳。<a id="a-77"></a>时闾丘胤出牧丹丘。<a id="a-78"></a>将议巾车。<a id="a-79"></a>苦头疼羌甚。<a id="a-7A"></a>医工寡效。<a id="a-7B"></a>邂逅干造云。<a id="a-7C"></a>某自天台来谒使君。<a id="a-7D"></a>且告之患。<a id="a-7E"></a>干曰。<a id="a-7F"></a>君何虑乎。<a id="a-7G"></a>便索净器吮水喷之。<a id="a-7H"></a>斯须觉体中颇佳。<a id="a-7I"></a>闾丘异之。<a id="a-7J"></a>乃请干一言定此行之吉凶。<a id="a-7K"></a>曰到任记谒文殊。<a id="a-7L"></a>闾丘曰。<a id="a-7M"></a>此菩萨何在。<a id="a-7N"></a>曰国清寺厨执爨洗器者是。<a id="a-7O"></a>及入山寺。<a id="a-7P"></a>问曰。<a id="a-7Q"></a>此寺曾有封干禅师。<a id="a-7R"></a>曰有。<a id="a-7S"></a>院在何所。<a id="a-7T"></a>寒山拾得复是何人。<a id="a-7U"></a>时僧道翘对曰。<a id="a-7V"></a>封干旧院即经藏后。<a id="a-7W"></a>今閴无人。<a id="a-7X"></a>止有虎豹。<a id="a-7Y"></a>时来此哮吼耳。<a id="a-7Z"></a>寒拾二人见在僧厨执役。<a id="a-7a"></a>闾丘入干房。<a id="a-7b"></a>唯见虎迹纵横。<a id="a-7c"></a>又问干在此有何行业。<a id="a-7d"></a>曰唯事舂谷供僧粥食。<a id="a-7e"></a>夜则唱歌讽诵不辍。<a id="a-7f"></a>如是再三叹嗟。<a id="a-7g"></a>乃入厨见二人烧柴木有围炉之状。<a id="a-7h"></a>闾丘拜之。<a id="a-7i"></a>二人连声咄吒。<a id="a-7j"></a>后执闾丘手亵之若婴孺呵呵不已。<a id="a-7k"></a>行曰封干饶舌。<a id="a-7l"></a>自此二人相携手出松门。<a id="a-7m"></a>更不复入寺焉。<a id="a-7n"></a>干又尝入五台巡礼。<a id="a-7o"></a>逢一老翁。<a id="a-7p"></a>问曰。<a id="a-7q"></a>莫是文殊否。<a id="a-7r"></a>翁曰。<a id="a-7s"></a>岂可有二文殊。<a id="a-7t"></a>干礼之未起。<a id="a-7u"></a>恍然失之。</p>
  <p id="a7v">次有木[泳-永+貢]师者。<a id="a-7w"></a>多游京邑市廛间。<a id="a-7x"></a>亦类封干。<a id="a-7y"></a>人莫轻测。<a id="a-7z"></a>封丰二字出没不同。<a id="a-80"></a>韦述吏官作封疆之封。<a id="a-81"></a>闾丘序三贤作丰稔之丰。<a id="a-82"></a>未知孰是。</p>
  <p id="a83">寒山子者。<a id="a-84"></a>世谓为贫子。<a id="a-85"></a>风狂之士弗可恒度推之。<a id="a-86"></a>隐天台始丰县西七十里。<a id="a-87"></a>号为寒暗二岩。<a id="a-88"></a>每于寒岩幽窟中居之。<a id="a-89"></a>以为定止。<a id="a-8A"></a>时来国清寺有拾得者。<a id="a-8B"></a>寺僧令知食堂。<a id="a-8C"></a>恒时收拾众僧残食菜滓。<a id="a-8D"></a>断巨竹为筒。<a id="a-8E"></a>投藏于内。<a id="a-8F"></a>若寒山子来即负而去。<a id="a-8G"></a>或廊下徐行。<a id="a-8H"></a>或时叫噪凌人。<a id="a-8I"></a>或望空曼骂。<a id="a-8J"></a>寺僧不耐以杖逼逐。<a id="a-8K"></a>翻身抚掌呵呵徐退。<a id="a-8L"></a>然其布襦零落面貌枯瘁。<a id="a-8M"></a>以桦皮为冠。<a id="a-8N"></a>曳大木屐。<a id="a-8O"></a>或发辞气宛有所归归于佛理。<a id="a-8P"></a>初闾丘入寺访问寒山。<a id="a-8Q"></a>沙门道翘对曰。<a id="a-8R"></a>此人狂病。<a id="a-8S"></a>本居寒岩间。<a id="a-8T"></a>好吟词偈言语不常。<a id="a-8U"></a>或臧或否终不可知。<a id="a-8V"></a>与寺行者拾得以为交友。<a id="a-8W"></a>相聚言说不可详悉。<a id="a-8X"></a>寺僧见太守拜之。<a id="a-8Y"></a>惊曰。<a id="a-8Z"></a>大官何礼风狂夫耶。<a id="a-8a"></a>二人连臂笑傲出寺。<a id="a-8b"></a>闾丘复往寒岩谒问。<a id="a-8c"></a>并送衣裳药物。<a id="a-8d"></a>而高声倡言曰。<a id="a-8e"></a>贼我贼退。<a id="a-8f"></a>便身缩入岩石穴缝中。<a id="a-8g"></a>复曰。<a id="a-8h"></a>报汝诸人各各努力。<a id="a-8i"></a>其石穴缝泯然而合杳无踪迹。<a id="a-8j"></a>乃令僧道翘寻共遗物。<a id="a-8k"></a>唯于林间缀叶书词颂。<a id="a-8l"></a>并村墅人家屋壁所抄录得二百余首。<a id="a-8m"></a>今编成一集人多讽诵。<a id="a-8n"></a>后曹山寂禅师注解。<a id="a-8o"></a>谓之对寒山子诗。<a id="a-8p"></a>以其本无氏族越民唯呼为寒山子。<a id="a-8q"></a>至有庭际何所有。<a id="a-8r"></a>白云抱幽石句。<a id="a-8s"></a>历然雅体。<a id="a-8t"></a>今岩下有石亭亭而立。<a id="a-8u"></a>号幽石焉。</p>
  <p id="a8v">拾得者。<a id="a-8w"></a>封干禅师先是偶山行至赤城道侧。<a id="a-8x"></a>仍闻儿啼遂寻之见一子可数岁已来。<a id="a-8y"></a>初谓牧牛之竖。<a id="a-8z"></a>委问端倪云。<a id="a-90"></a>无舍孤弃于此。<a id="a-91"></a>封干携至国清寺付与典座僧。<a id="a-92"></a>或人来认必可还之。<a id="a-93"></a>后沙门灵熠摄受之令知食堂香灯。<a id="a-94"></a>忽于一日见其登座与像对槃而餐。<a id="a-95"></a>复呼憍陈如曰小果声闻。<a id="a-96"></a>傍若无人执筯大笑。<a id="a-97"></a>僧乃驱之。<a id="a-98"></a>灵熠咨尊宿等罢其堂任。<a id="a-99"></a>且令厨内涤器。<a id="a-9A"></a>洗濯才毕澄滤食滓。<a id="a-9B"></a>以筒盛之。<a id="a-9C"></a>寒山来必负而去。<a id="a-9D"></a>又护伽蓝神庙每日僧厨下食。<a id="a-9E"></a>为乌鸟所取狼藉。<a id="a-9F"></a>拾得以杖扑土偶三二下骂曰。<a id="a-9G"></a>汝食不能护。<a id="a-9H"></a>安护伽蓝乎。<a id="a-9I"></a>是夕神附梦与阖寺僧曰。<a id="a-9J"></a>拾得打我。<a id="a-9K"></a>明日诸僧说梦符同。<a id="a-9L"></a>一寺纷然始知非常人也。<a id="a-9M"></a>时牒申州县。<a id="a-9N"></a>郡符下云。<a id="a-9O"></a>贤士隐遁菩萨应身。<a id="a-9P"></a>宜用旌之。<a id="a-9Q"></a>号拾得为贤士。<a id="a-9R"></a>又于寺庄牧牛。<a id="a-9S"></a>歌咏呼天。<a id="a-9T"></a>当其寺僧布萨时。<a id="a-9U"></a>拾得驱牛至僧集堂前倚门抚掌。<a id="a-9V"></a>大笑曰。<a id="a-9W"></a>悠悠者聚头。<a id="a-9X"></a>时持律首座咄曰。<a id="a-9Y"></a>风人何以喧碍说戒。<a id="a-9Z"></a>拾得曰。<a id="a-9a"></a>我不放牛也。<a id="a-9b"></a>此群牛者多是此寺知僧事人也。<a id="a-9c"></a>拾得各呼亡僧法号。<a id="a-9d"></a>牛各应声而过。<a id="a-9e"></a>举众错愕。<a id="a-9f"></a>咸思改往修来感菩萨垂迹度脱。<a id="a-9g"></a>时道翘纂录寒山文句。<a id="a-9h"></a>于寺土地神庙壁。<a id="a-9i"></a>见拾得偈词。<a id="a-9j"></a>附寒山集中。</p>
  <p id="a9k">系曰。<a id="a-9l"></a>按封干先天中游遨京室。<a id="a-9m"></a>知闾丘寒山拾得俱睿宗朝人也。<a id="a-9n"></a>奈何宣师高僧传中闾丘武臣也。<a id="a-9o"></a>是唐初人。<a id="a-9p"></a>闾丘序记三人不言年代使人闷焉。<a id="a-9q"></a>复赐绯乃文资也。<a id="a-9r"></a>夫如是乃有二同姓名闾丘也。<a id="a-9s"></a>又大沩祐公于宪宗朝遇寒山子指其泐潭。<a id="a-9t"></a>仍逢拾得于国清。<a id="a-9u"></a>知三人是唐季叶时犹存。<a id="a-9v"></a>夫封干也天台没而京兆出。<a id="a-9w"></a>寒拾也先天在而元和逢。<a id="a-9x"></a>为年寿弥长耶。<a id="a-9y"></a>为隐显不恒耶。<a id="a-9z"></a>易象有之。<a id="a-A0"></a>小狐汔济。<a id="a-A1"></a>其此之谓乎。</p>
  <p data-pb></p>
  <h2 id="aA2">唐成都净众寺无相传(智诜禅师)</h2>
  <p id="aA3">无相。<a id="a-A4"></a>本新罗国人也。<a id="a-A5"></a>是彼土王第三子。<a id="a-A6"></a>于本国正朔年月生。<a id="a-A7"></a>于群南寺落发登戒。<a id="a-A8"></a>以开元十六年泛东溟至于中国到京。<a id="a-A9"></a>玄宗召见隶于禅定寺。<a id="a-AA"></a>后入蜀资中谒智诜禅师。<a id="a-AB"></a>有处寂者。<a id="a-AC"></a>异人也。<a id="a-AD"></a>则天曾召入宫赐磨纳九条衣。<a id="a-AE"></a>事必悬知且无差跌。<a id="a-AF"></a>相未至之前。<a id="a-AG"></a>寂曰。<a id="a-AH"></a>外来之宾明当见矣。<a id="a-AI"></a>汝曹宜洒扫以待。<a id="a-AJ"></a>间一日果至。<a id="a-AK"></a>寂公与号曰无相。<a id="a-AL"></a>中夜授与摩纳衣。<a id="a-AM"></a>如是入深溪谷岩下坐禅。<a id="a-AN"></a>有黑犊二交角盘礴于座下。<a id="a-AO"></a>近身甚急毛手入其袖。<a id="a-AP"></a>其冷如冰扪摸至腹。<a id="a-AQ"></a>相殊不倾动。<a id="a-AR"></a>每入定多是五日为度。<a id="a-AS"></a>忽雪深有二猛兽来。<a id="a-AT"></a>相自洗拭裸卧其前。<a id="a-AU"></a>愿以身施其食。<a id="a-AV"></a>二兽从头至足嗅匝而去。<a id="a-AW"></a>往往夜间坐床下搦虎须毛。<a id="a-AX"></a>既而山居稍久衣破发长。<a id="a-AY"></a>猎者疑是异兽将射之复止。<a id="a-AZ"></a>后来入城市。<a id="a-Aa"></a>昼在冡间夜坐树下。<a id="a-Ab"></a>真行杜多之行也。<a id="a-Ac"></a>人渐见重。<a id="a-Ad"></a>为构精舍于乱墓前。<a id="a-Ae"></a>长史章仇兼琼来礼谒之属明皇违难入蜀。<a id="a-Af"></a>迎相入内殿供礼之。<a id="a-Ag"></a>时成都县令杨翌。<a id="a-Ah"></a>疑其妖惑。<a id="a-Ai"></a>乃帖追至。<a id="a-Aj"></a>命徒二十余人曳之。<a id="a-Ak"></a>徒近相身一皆战栗心神俱失。<a id="a-Al"></a>顷之大风卒起沙石飞扬直入厅事。<a id="a-Am"></a>飘帘卷幕。<a id="a-An"></a>杨翌叩头拜伏踹而不敢语。<a id="a-Ao"></a>忏毕风止。<a id="a-Ap"></a>奉送旧所。<a id="a-Aq"></a>由是遂劝檀越造净众大慈菩提宁国等寺。<a id="a-Ar"></a>外邑兰若钟塔不可悉数。<a id="a-As"></a>先居净众本院。<a id="a-At"></a>后号松溪是欤。<a id="a-Au"></a>相至成都也。<a id="a-Av"></a>忽有一力士称舍力伐柴供僧厨用。<a id="a-Aw"></a>相之弟本国新为王矣。<a id="a-Ax"></a>惧其却回其位危殆将遣刺客来屠之。<a id="a-Ay"></a>相已冥知矣。<a id="a-Az"></a>忽日供柴贤者暂来谓之曰。<a id="a-B0"></a>今夜有客曰灼然。<a id="a-B1"></a>又曰。<a id="a-B2"></a>莫伤佛子。<a id="a-B3"></a>至夜薪者持刀挟席。<a id="a-B4"></a>坐禅座之侧。<a id="a-B5"></a>逡巡觉壁上似有物下。<a id="a-B6"></a>遂跃起以刀一挥。<a id="a-B7"></a>巨胡身首分于地矣。<a id="a-B8"></a>后门素有巨坈。<a id="a-B9"></a>乃曳去瘗之。<a id="a-BA"></a>复以土拌灭其迹而去。<a id="a-BB"></a>质明相令召伐柴者谢之。<a id="a-BC"></a>已不见矣。<a id="a-BD"></a>尝指其浮图前柏曰。<a id="a-BE"></a>此树与塔齐寺当毁矣。<a id="a-BF"></a>至会昌废毁。<a id="a-BG"></a>树正与塔等。<a id="a-BH"></a>又言。<a id="a-BI"></a>寺前二小池。<a id="a-BJ"></a>左羹右饭。<a id="a-BK"></a>斋施时少则令淘浚之。<a id="a-BL"></a>果来供设。<a id="a-BM"></a>其神异多此类也。<a id="a-BN"></a>以至德元年建午月十九日无疾示灭。<a id="a-BO"></a>春秋七十七。<a id="a-BP"></a>临终或问之曰。<a id="a-BQ"></a>何人可继住持乎。<a id="a-BR"></a>乃索笔书百数字。<a id="a-BS"></a>皆隐不可知。<a id="a-BT"></a>谐而协韵。<a id="a-BU"></a>记莂八九十年事。<a id="a-BV"></a>验无差失。<a id="a-BW"></a>先是武宗废教。<a id="a-BX"></a>成都止留大慈一寺。<a id="a-BY"></a>净众例从除毁。<a id="a-BZ"></a>其寺巨钟乃移入大慈矣。<a id="a-Ba"></a>洎乎宣宗中兴释氏。<a id="a-Bb"></a>其钟却还净众。<a id="a-Bc"></a>以其钟大隔江。<a id="a-Bd"></a>计功两日方到。<a id="a-Be"></a>明日方欲为斋辰。<a id="a-Bf"></a>去迎取巳时已至。<a id="a-Bg"></a>推挽之势直若飞焉。<a id="a-Bh"></a>咸怪神速非人力之所致也。<a id="a-Bi"></a>原其相之舍利分塑真形。<a id="a-Bj"></a>尔日面皆流汗。<a id="a-Bk"></a>上足李僧以巾旋拭。<a id="a-Bl"></a>有染指者。<a id="a-Bm"></a>其汗颇碱。<a id="a-Bn"></a>乃知相之神力自曳钟也。<a id="a-Bo"></a>变异如此。<a id="a-Bp"></a>一何伟哉。<a id="a-Bq"></a>后号东海大师塔焉。<a id="a-Br"></a>乾元三年资州刺史韩汯撰碑。<a id="a-Bs"></a>至开成中李商隐作梓州四证堂碑。<a id="a-Bt"></a>推相为一证也。</p>
  <h2 id="aBu">唐扬州西灵塔寺怀信传</h2>
  <p id="aBv">释怀信者。<a id="a-Bw"></a>居处广陵别无奇迹。<a id="a-Bx"></a>会昌三年癸亥岁。<a id="a-By"></a>武宗为赵归真排毁释门。<a id="a-Bz"></a>将欲堙灭教法。<a id="a-C0"></a>有淮南词客刘隐之薄游四明。<a id="a-C1"></a>旅泊之宵梦中如泛海焉。<a id="a-C2"></a>回顾见塔一所东度。<a id="a-C3"></a>见是淮南西灵寺塔。<a id="a-C4"></a>其塔峻峙制度校胡太后永宁塔少分耳。<a id="a-C5"></a>其塔第三层见信凭栏与隐之交谈。<a id="a-C6"></a>且曰。<a id="a-C7"></a>暂送塔过东海。<a id="a-C8"></a>旬日而还。<a id="a-C9"></a>数日隐之归扬州。<a id="a-CA"></a>即往谒信。<a id="a-CB"></a>信曰。<a id="a-CC"></a>记得海上相见时否。<a id="a-CD"></a>隐之了然省悟。<a id="a-CE"></a>后数日天火焚塔俱尽。<a id="a-CF"></a>白雨倾澍。<a id="a-CG"></a>傍有草堂一无所损。<a id="a-CH"></a>由是观之。<a id="a-CI"></a>东海人见永宁塔不谬矣。</p>
  <p id="aCJ">系曰。<a id="a-CK"></a>塔焚皆云往东海。<a id="a-CL"></a>海岂纳煨烬耶。<a id="a-CM"></a>通曰。<a id="a-CN"></a>五行为物。<a id="a-CO"></a>亦七大性可弗周遍法界乎。<a id="a-CP"></a>顺则相生逆则相害。<a id="a-CQ"></a>虽逆顺各时。<a id="a-CR"></a>与法界同。<a id="a-CS"></a>其分齐证知唯有识耳。<a id="a-CT"></a>且天仙鬼物与人相反。<a id="a-CU"></a>殊胜诸天则定果宫殿。<a id="a-CV"></a>神仙则附物变化鬼神则歆其食气质碍之流火化则得受用也。<a id="a-CW"></a>凡塔刹严丽多被鬼神取旃。<a id="a-CX"></a>海若川侯亦非人也。<a id="a-CY"></a>如陈重云殿天火焚。<a id="a-CZ"></a>东海人时见殿影焉。<a id="a-Ca"></a>又近马氏霸湖南。<a id="a-Cb"></a>末年天册阁为天火焚。<a id="a-Cc"></a>朗州守此夜闻空中呵喝言。<a id="a-Cd"></a>回避天册阁来也。<a id="a-Ce"></a>云中腾沸若千万人舁荷重物。<a id="a-Cf"></a>然累日方潭州火矣。<a id="a-Cg"></a>若怀信见刘隐之梦信亦不可测之僧也。</p>
  <p data-pb></p>
  <h2 id="aCh">唐陕府辛七师传</h2>
  <p id="aCi">辛七师者。<a id="a-Cj"></a>不显出家之号。<a id="a-Ck"></a>时姓氏行次呼之既熟人耳。<a id="a-Cl"></a>更无别召体焉。<a id="a-Cm"></a>实陕人也。<a id="a-Cn"></a>始为儿时。<a id="a-Co"></a>甚闻谨肃不尝狎弄。<a id="a-Cp"></a>少即老成。<a id="a-Cq"></a>其父为陕郡守。<a id="a-Cr"></a>观七师之作为谓其母曰。<a id="a-Cs"></a>是子非常儿孺。<a id="a-Ct"></a>善宜护养之。<a id="a-Cu"></a>年甫十岁迥知佛法可以宗尚。<a id="a-Cv"></a>凡经卷冥然分其此华此梵。<a id="a-Cw"></a>都不缘师教。<a id="a-Cx"></a>及钟荼蓼陟屺之痛愈深。<a id="a-Cy"></a>虽亲属劝勉益加柴毁。<a id="a-Cz"></a>先是郡城南有瓦窑七所。<a id="a-D0"></a>一日哀号之际发狂遁去。<a id="a-D1"></a>其家僮辈蹑迹寻之。<a id="a-D2"></a>见其入窑窖中端坐。<a id="a-D3"></a>身有奇光灿若金色。<a id="a-D4"></a>家僮惊就问无言。<a id="a-D5"></a>惧而徒步。<a id="a-D6"></a>次窥一窑复见七师同前相状。<a id="a-D7"></a>如是历遍七窑。<a id="a-D8"></a>一一见其端坐发光。<a id="a-D9"></a>是以陕服之人重之若神。<a id="a-DA"></a>遇之罗拜焉。</p>
  <p data-pb></p>
  <h2 id="aDB">唐京师大安国寺和和传</h2>
  <p id="aDC">和和者。<a id="a-DD"></a>莫详氏族本生。<a id="a-DE"></a>其为僧也狂而不乱愚而有知。<a id="a-DF"></a>罔测其由。<a id="a-DG"></a>发言多中。<a id="a-DH"></a>时号为圣。<a id="a-DI"></a>安国寺中居住出入无拘捡。<a id="a-DJ"></a>见本寺修营殿阁未就。<a id="a-DK"></a>有越国公主降荣阳郑万钧。<a id="a-DL"></a>虽琴瑟相谐而数年无子。<a id="a-DM"></a>和因至公主家。<a id="a-DN"></a>钧焚香洒扫以待之。<a id="a-DO"></a>主拜跪归向。<a id="a-DP"></a>钧祈告之曰。<a id="a-DQ"></a>某自叨选尚愿得一子为嗣。<a id="a-DR"></a>唯师能致之乎。<a id="a-DS"></a>和曰。<a id="a-DT"></a>易耳。<a id="a-DU"></a>但遗我三千疋绢。<a id="a-DV"></a>主当诞二男。<a id="a-DW"></a>钧勤重如听佛语。<a id="a-DX"></a>出绢如所求施之。<a id="a-DY"></a>和取付修寺殿阁功德主。<a id="a-DZ"></a>乃曰。<a id="a-Da"></a>主有娠矣。<a id="a-Db"></a>吾令二天人下为公主作儿。<a id="a-Dc"></a>所忧者公主不能并妊二子乎。<a id="a-Dd"></a>为[孿-子+孖]乳包羞耳。<a id="a-De"></a>吾俾其同年而前后诞之。<a id="a-Df"></a>果如其言。<a id="a-Dg"></a>岁初年末各生之矣。<a id="a-Dh"></a>长曰潜耀。<a id="a-Di"></a>次曰晦明。<a id="a-Dj"></a>皆美丈夫后博涉成事焉。<a id="a-Dk"></a>京邑之间传扬沸渭。<a id="a-Dl"></a>量其位地不可轻议哉。</p>
  <p data-pb></p>
  <h2 id="aDm">唐扬州孝感寺广陵大师传</h2>
  <p id="aDn">广陵大师者。<a id="a-Do"></a>维扬人也。<a id="a-Dp"></a>不言法名。<a id="a-Dq"></a>淮海之间竞呼广陵大师也。<a id="a-Dr"></a>形质寝陋性多桀黠。<a id="a-Ds"></a>真率之状与屠沽辈相类。<a id="a-Dt"></a>止沙门形异耳。<a id="a-Du"></a>好嗜酒啖肉。<a id="a-Dv"></a>常衣繐裘。<a id="a-Dw"></a>厚重可知。<a id="a-Dx"></a>盛暑亦不暂脱。<a id="a-Dy"></a>蚤虱聚其上。<a id="a-Dz"></a>侨寓孝感寺。<a id="a-E0"></a>独一室每夕阖扉而寝。<a id="a-E1"></a>率以为常。<a id="a-E2"></a>或狂悖性发则屠犬彘。<a id="a-E3"></a>日聚恶少斗驱。<a id="a-E4"></a>或醉卧道傍。<a id="a-E5"></a>扬民以是恶之。<a id="a-E6"></a>贞元中有一少壮。<a id="a-E7"></a>素以力闻。<a id="a-E8"></a>尝一日少壮与人赌博。<a id="a-E9"></a>大师大怒以手击碎博局。<a id="a-EA"></a>少壮笑曰。<a id="a-EB"></a>騃儿何敢逆壮士耶。<a id="a-EC"></a>大师且骂而唾其面。<a id="a-ED"></a>于是索少壮。<a id="a-EE"></a>斗击。<a id="a-EF"></a>观者围匝千数。<a id="a-EG"></a>少壮为大师所困。<a id="a-EH"></a>迸道而逃自此人方知有神力焉。<a id="a-EI"></a>亦于稠人广众中</p>
  <p data-pb></p>
  <h2 id="aEJ">唐南岳山明瓒传</h2>
  <p id="aEK">明瓒者。<a id="a-EL"></a>未知氏族生缘。<a id="a-EM"></a>初游方诣嵩山。<a id="a-EN"></a>普寂盛行禅法。<a id="a-EO"></a>瓒往从焉。<a id="a-EP"></a>然则默证寂之心契。<a id="a-EQ"></a>人罕推重。<a id="a-ER"></a>寻于衡岩闲居。<a id="a-ES"></a>众僧营作我则晏如。<a id="a-ET"></a>纵被诋诃殊无愧耻。<a id="a-EU"></a>时目之懒瓒也。<a id="a-EV"></a>一说伊僧差越等夷。<a id="a-EW"></a>或随众斋餐。<a id="a-EX"></a>或以瓦釜煮土而食。<a id="a-EY"></a>云是弥陀佛应身。<a id="a-EZ"></a>未知何证验之。<a id="a-Ea"></a>一云好食僧之残食。<a id="a-Eb"></a>故残也(残上声呼)或随逐之则时出言语皆契佛理。<a id="a-Ec"></a>事迹难知。<a id="a-Ed"></a>天宝初至南岳寺执役。<a id="a-Ee"></a>尽专一寺之上。<a id="a-Ef"></a>夜止群牛之下。<a id="a-Eg"></a>曾无倦也。<a id="a-Eh"></a>如是经二十年。<a id="a-Ei"></a>相国邺公李泌。<a id="a-Ej"></a>避崔李之害隐南岳。<a id="a-Ek"></a>而潜察瓒所为。<a id="a-El"></a>曰非常人也。<a id="a-Em"></a>听其中宵梵呗响彻山谷。<a id="a-En"></a>李公情颇知音能辩休戚。<a id="a-Eo"></a>谓瓒曰。<a id="a-Ep"></a>经音凄怆而后喜悦。<a id="a-Eq"></a>必讁堕之人时将去矣。<a id="a-Er"></a>候中夜李公潜往谒焉。<a id="a-Es"></a>望席门自赞而拜瓒。<a id="a-Et"></a>大诟仰空而唾曰。<a id="a-Eu"></a>是将贼我。<a id="a-Ev"></a>李愈加郑重。<a id="a-Ew"></a>唯拜而已。<a id="a-Ex"></a>瓒正发牛粪火出芋啖之良久乃曰。<a id="a-Ey"></a>可以席地。<a id="a-Ez"></a>取所啖芋之半以授焉。<a id="a-F0"></a>李跪捧尽食而谢。<a id="a-F1"></a>谓李公曰。<a id="a-F2"></a>慎勿多言。<a id="a-F3"></a>领取十年宰相。<a id="a-F4"></a>李拜而退。<a id="a-F5"></a>居一月刺史祭</p>
  <p data-pb></p>
  <h2 id="aF6">唐简州慈云寺待驾传(怀一)</h2>
  <p id="aF7">释待驾。<a id="a-F8"></a>俗姓王氏。<a id="a-F9"></a>金水县人也。<a id="a-FA"></a>冲孺出家作为诡异。<a id="a-FB"></a>其父立名待驾。<a id="a-FC"></a>当天宝末也。<a id="a-FD"></a>练行精进时号头陀。<a id="a-FE"></a>及玄宗巡幸。<a id="a-FF"></a>果自诣府剃[髟/采]为僧。<a id="a-FG"></a>至是待驾得度。<a id="a-FH"></a>其言信矣。<a id="a-FI"></a>驾去县邑二十里开迳芟茅独居山顶。<a id="a-FJ"></a>后成一寺。<a id="a-FK"></a>此山绝多灵迹。<a id="a-FL"></a>初名石城。<a id="a-FM"></a>迨明皇至剑门山。<a id="a-FN"></a>神见形迎驾。<a id="a-FO"></a>称姓李氏。<a id="a-FP"></a>敕赐与玄孙之称。<a id="a-FQ"></a>后陟武担东台远望。<a id="a-FR"></a>祥云紫气盘结空界。<a id="a-FS"></a>问左右曰。<a id="a-FT"></a>此何处对曰。<a id="a-FU"></a>名城山。<a id="a-FV"></a>乃悟山神扈卫之意。<a id="a-FW"></a>遂改云顶为慈云寺也。<a id="a-FX"></a>驾后卒干此寺。<a id="a-FY"></a>又福州楞伽寺释怀一。<a id="a-FZ"></a>景龙中锐意于爱同寺东造精舍。<a id="a-Fa"></a>相度地形无水济用。<a id="a-Fb"></a>方拱手而去。<a id="a-Fc"></a>忽山禽击斗于地。<a id="a-Fd"></a>一异之命工穴。<a id="a-Fe"></a>深尺余甘泉沸涌。<a id="a-Ff"></a>此后伏腊而无加耗。<a id="a-Fg"></a>寺中每有休咎。<a id="a-Fh"></a>必暂减耗。<a id="a-Fi"></a>候以知之。<a id="a-Fj"></a>风俗谓之灵泉焉。<a id="a-Fk"></a>以永泰二年归寂。<a id="a-Fl"></a>弟子超悟奏乞代宗题寺额。<a id="a-Fm"></a>上首曰智恒。<a id="a-Fn"></a>次行弼。<a id="a-Fo"></a>越州刺史皇甫政为碑纪德。<a id="a-Fp"></a>襄州节度使于頔书焉。</p>
  <h2 id="aFq">唐福州爱同寺怀道传(智恒)</h2>
  <p id="aFr">释怀道。<a id="a-Fs"></a>迈德高情慈忍济物。<a id="a-Ft"></a>思乎达法恒尔游方。<a id="a-Fu"></a>凡遇通人卑礼求益。<a id="a-Fv"></a>及还乡之日礼佛勤劬。<a id="a-Fw"></a>收举坐具获珠一颗后置于文殊塑像额心安之。<a id="a-Fx"></a>其珠圆莹且异蚌胎。<a id="a-Fy"></a>又冥然降舍利骨。<a id="a-Fz"></a>寻分于南涧塔中。<a id="a-G0"></a>洎至德二年。<a id="a-G1"></a>令弟子僧常持法华经不舍昼夜。<a id="a-G2"></a>俄有白氎袈裟一领降于塔中。<a id="a-G3"></a>不知其来。<a id="a-G4"></a>此盖道修练之心感于冥理也。<a id="a-G5"></a>后滑台守李邕着碑文并书。<a id="a-G6"></a>相次智恒继居法华院。<a id="a-G7"></a>即怀一弟子也。<a id="a-G8"></a>道行与师相埒。<a id="a-G9"></a>卒后礼部侍郎刘太真作碑颂。<a id="a-GA"></a>褚长文书。<a id="a-GB"></a>次有超悟行弼。<a id="a-GC"></a>皆名望相齐化于闽俗。<a id="a-GD"></a>无不重焉。</p>
  <h2 id="aGE">唐升州庄严寺惠忠传(圆寂)</h2>
  <p id="aGF">释惠忠。<a id="a-GG"></a>俗姓王。<a id="a-GH"></a>润州上元人也。<a id="a-GI"></a>初在母孕。<a id="a-GJ"></a>忽遇异僧谓曰。<a id="a-GK"></a>所生贵子当为天人矣。<a id="a-GL"></a>诞育已来不食荤腥。<a id="a-GM"></a>有异常童。<a id="a-GN"></a>禀性敦厚。<a id="a-GO"></a>年二十三以经业见度。<a id="a-GP"></a>即神龙元年也。<a id="a-GQ"></a>遂配庄严寺。<a id="a-GR"></a>志节高简为时辈所推。<a id="a-GS"></a>闻牛头山威禅师。<a id="a-GT"></a>袭达磨踪得佛法印。<a id="a-GU"></a>遂造山礼谒。<a id="a-GV"></a>威见忠乃曰。<a id="a-GW"></a>山主来矣。<a id="a-GX"></a>因为说法顿悟上乘。<a id="a-GY"></a>威既得人如老氏之逢尹喜。<a id="a-GZ"></a>乃命入室付法传灯。<a id="a-Ga"></a>并委山门之事。<a id="a-Gb"></a>遂出廛聚。<a id="a-Gc"></a>忠即继踵兹峰夙夜精励。<a id="a-Gd"></a>常头陀山泽。<a id="a-Ge"></a>饮泉藉草一食延时。<a id="a-Gf"></a>每用一铛。<a id="a-Gg"></a>众味同煮。<a id="a-Gh"></a>用毕悬于树杪。<a id="a-Gi"></a>方复绳。<a id="a-Gj"></a>床晏坐终日如杌。<a id="a-Gk"></a>衣不易时寒暑一纳。<a id="a-Gl"></a>积四十年。<a id="a-Gm"></a>遂彰灵应非一。<a id="a-Gn"></a>州牧明贤频诣山礼谒。<a id="a-Go"></a>再请至郡施化道俗。<a id="a-Gp"></a>天宝初年始出止庄严。<a id="a-Gq"></a>忠以为梁朝旧寺庄严最盛。<a id="a-Gr"></a>今已岁古凋残。<a id="a-Gs"></a>兴怀修葺。<a id="a-Gt"></a>遂于殿东拟创法堂。<a id="a-Gu"></a>先有古木鹊巢其顶。<a id="a-Gv"></a>工人将欲伐之。<a id="a-Gw"></a>忠曰。<a id="a-Gx"></a>且止待鹊移去始当伐之。<a id="a-Gy"></a>因至树祝曰。<a id="a-Gz"></a>此地造堂当速移去。<a id="a-H0"></a>言毕其鹊竞衔柴迁寓他树合郭道俗观者如堵。<a id="a-H1"></a>莫不叹异。<a id="a-H2"></a>又立基未定忽有二神人为上其处。<a id="a-H3"></a>因乃定焉。<a id="a-H4"></a>虽汲引无废神旷不挠。<a id="a-H5"></a>四方之侣相依日至。<a id="a-H6"></a>以大历三年。<a id="a-H7"></a>山门石室前有忠挂衣藤。<a id="a-H8"></a>是岁盛夏忽然枯悴。<a id="a-H9"></a>灵芝仙菌且不复生。<a id="a-HA"></a>至九月忠演法高座。<a id="a-HB"></a>无故水出绕座而转。<a id="a-HC"></a>至四年六月十五日集众布萨。<a id="a-HD"></a>至晚乃命侍者剃发浴躯。<a id="a-HE"></a>是夜瑞云覆刹天乐闻空。<a id="a-HF"></a>十六朝怡然坐化。<a id="a-HG"></a>时风雨震荡树木摧折。<a id="a-HH"></a>和州延祚寺僧徒。<a id="a-HI"></a>其夕咸见白虹直东西贯于山中。<a id="a-HJ"></a>鸟兽哀鸣林壑岩间。<a id="a-HK"></a>哭声数日方止。<a id="a-HL"></a>岳牧韦公损闻而哀怆。<a id="a-HM"></a>遣使赠赙。<a id="a-HN"></a>并令上元令刘君备威仪送归山。<a id="a-HO"></a>于时炎蒸。<a id="a-HP"></a>至七月七天降雨绝凉。<a id="a-HQ"></a>八日神柩出纤尘不飞。<a id="a-HR"></a>又有群鹤徘徊舆上。<a id="a-HS"></a>送至山门。<a id="a-HT"></a>瘗后数日坟内放光照于山林。<a id="a-HU"></a>五年春依外国法茶毗。<a id="a-HV"></a>获舍利不可胜计。<a id="a-HW"></a>圆细如珠光彩莹彻。<a id="a-HX"></a>远近道俗有恨无所克获。<a id="a-HY"></a>咸于焚身处煨烬中至求。<a id="a-HZ"></a>凡百千人。<a id="a-Ha"></a>皆得舍利。<a id="a-Hb"></a>故知法身圆应感物无穷。<a id="a-Hc"></a>圣力潜通光腾千古。<a id="a-Hd"></a>门人起木塔。<a id="a-He"></a>春秋八十七矣。<a id="a-Hf"></a>身逾七尺。<a id="a-Hg"></a>霜眉径寸仪容殊伟燕[含*鳥]龙腮神气孤。<a id="a-Hh"></a>拔。<a id="a-Hi"></a>色如金聚。<a id="a-Hj"></a>含光玉润若梵僧。<a id="a-Hk"></a>所居帐帏弗张蚊蚋不犯。<a id="a-Hl"></a>曾居兰若幽栖松竹深邃。<a id="a-Hm"></a>尝有虎鹿并各产子驯绕入室曾无惧色。<a id="a-Hn"></a>开元二十七年上元令。<a id="a-Ho"></a>长孙遂初脱略异闻。<a id="a-Hp"></a>躬造山询验。<a id="a-Hq"></a>及到山半猛虎当路瓟吼。<a id="a-Hr"></a>遂乃惊怖莫知所为。<a id="a-Hs"></a>忠闻出林晓喻。<a id="a-Ht"></a>虎因寝声伏于林中。<a id="a-Hu"></a>遂恐慑合掌礼谢而回。<a id="a-Hv"></a>忠又向吴郡具戒院中。<a id="a-Hw"></a>有凌霄藤盛夏萎悴。<a id="a-Hx"></a>人拟伐之。<a id="a-Hy"></a>威大师曰。<a id="a-Hz"></a>勿翦惠忠还日其藤更生。<a id="a-I0"></a>人不之信。<a id="a-I1"></a>及秋忠还其藤重茂矣。<a id="a-I2"></a>又昔有供僧谷仓在庄。<a id="a-I3"></a>夜有张盗来窃之。<a id="a-I4"></a>虎乃吼唤逐之。<a id="a-I5"></a>盗弃负器而逃。<a id="a-I6"></a>其类伙多良难骤述。<a id="a-I7"></a>忠着见性序及行路难。<a id="a-I8"></a>精旨妙密盛行干世。<a id="a-I9"></a>又邺中释圆寂。<a id="a-IA"></a>氏族生地俱不可寻。<a id="a-IB"></a>初从嵩山见老安禅师。<a id="a-IC"></a>道契相符莫测涯岸。<a id="a-ID"></a>以高宗咸亨二年生计终岁。<a id="a-IE"></a>已一百有奇年矣。<a id="a-IF"></a>襄州节度使严绶倾心供养。<a id="a-IG"></a>亦号无生和尚焉。</p>
  <h2 id="aIH">唐洛京天宫寺惠秀传</h2>
  <p id="aII">释惠秀。<a id="a-IJ"></a>俗姓李氏。<a id="a-IK"></a>今东京陈留人也。<a id="a-IL"></a>出离尘垢慕尚逍遥。<a id="a-IM"></a>初以戒律饰躬。<a id="a-IN"></a>后以禅定为务。<a id="a-IO"></a>于荆郢之地参问祖师。<a id="a-IP"></a>既了安然。<a id="a-IQ"></a>回依洛邑天宫寺也。<a id="a-IR"></a>属则天频幸神都。<a id="a-IS"></a>而秀道声闻于后听。<a id="a-IT"></a>屡诏入礼重。<a id="a-IU"></a>其于悬记未然事合同符契。<a id="a-IV"></a>长安中往资圣寺。<a id="a-IW"></a>唱道化人翕然归向。<a id="a-IX"></a>忽诫禅院弟子令灭灯烛。<a id="a-IY"></a>有白秀曰。<a id="a-IZ"></a>长明灯可留。<a id="a-Ia"></a>亦令灭之。<a id="a-Ib"></a>因说火灾难测不可不备云尝有寺家不备火烛。<a id="a-Ic"></a>佛殿被焚。<a id="a-Id"></a>又有一寺钟楼遭爇。<a id="a-Ie"></a>又有一寺经藏煨烬。<a id="a-If"></a>殊可痛惜。<a id="a-Ig"></a>时众不喻其旨。<a id="a-Ih"></a>至夜遗火佛殿钟楼经藏三所悉成灰炭。<a id="a-Ii"></a>方知秀预知垂警。<a id="a-Ij"></a>又玄宗在潞邸时。<a id="a-Ik"></a>曾与诸王俱诣问法。<a id="a-Il"></a>从容留施一笛。<a id="a-Im"></a>玄宗出去。<a id="a-In"></a>秀召弟子曰。<a id="a-Io"></a>谨掌此笛。<a id="a-Ip"></a>后有要时当献上也。<a id="a-Iq"></a>及受睿宗传禅。<a id="a-Ir"></a>弟子达磨等方悟其言。<a id="a-Is"></a>取笛以进。<a id="a-It"></a>帝悦先知回赐丰厚。<a id="a-Iu"></a>秀偶示微疾。<a id="a-Iv"></a>告诫门人。<a id="a-Iw"></a>奄然归寂。<a id="a-Ix"></a>享年一百岁。<a id="a-Iy"></a>燕国公张说素所归心送瘗龙门山。<a id="a-Iz"></a>道俗数千人奔会悲悼焉。</p>
  <h2 id="aJ0">唐成都郫县法定寺惟忠传</h2>
  <p id="aJ1">释惟忠。<a id="a-J2"></a>少孺为僧励精自行。<a id="a-J3"></a>在乎群等莫不宗焉。<a id="a-J4"></a>出家法定寺。<a id="a-J5"></a>本是后汉永平中佛法始流中国。<a id="a-J6"></a>便有置德净伽蓝。<a id="a-J7"></a>神光屡现。<a id="a-J8"></a>至宋释惠持。<a id="a-J9"></a>自庐阜辞远公法兄誓化岷蜀。<a id="a-JA"></a>属谯纵不道。<a id="a-JB"></a>令数辈操刃欲屠持。<a id="a-JC"></a>持乃弹指其众惊奔僵仆。<a id="a-JD"></a>隋开皇四年改名法定焉。<a id="a-JE"></a>寺有弥勒圣像。<a id="a-JF"></a>唐武德中忽有枯查沿江而至。<a id="a-JG"></a>夜发光明。<a id="a-JH"></a>因雕作像首。<a id="a-JI"></a>贞观中窦轨为长吏剑门。<a id="a-JJ"></a>佛首光见引达于府。<a id="a-JK"></a>窦公令人迎取。<a id="a-JL"></a>数百人亦不能胜。<a id="a-JM"></a>乃令祝之任欲何往遂言。<a id="a-JN"></a>可就法定否。<a id="a-JO"></a>乃一人能举。<a id="a-JP"></a>窦遂造佛身。<a id="a-JQ"></a>长史高士廉盖殿以安之。<a id="a-JR"></a>后有僧泛爱树其浮图。<a id="a-JS"></a>而获一巨蟹。<a id="a-JT"></a>身足二尺余。<a id="a-JU"></a>是塔颇多灵异。<a id="a-JV"></a>人或将酒肉乘醉诣圣佛前。<a id="a-JW"></a>立见灾祸矣。<a id="a-JX"></a>忠于天宝中于寺愈加精苦。<a id="a-JY"></a>无何塔为霆震拔其塔心柱出外。<a id="a-JZ"></a>忽有小木承代之意。<a id="a-Ja"></a>众咸怪之。<a id="a-Jb"></a>罔测厥由。<a id="a-Jc"></a>忠乃叩搕于圣弥勒像。<a id="a-Jd"></a>告诉天龙合加畏重。<a id="a-Je"></a>何辄震击夺塔心柱邪。<a id="a-Jf"></a>是知庶女叫而雷击景公台。<a id="a-Jg"></a>诚有所感。<a id="a-Jh"></a>一日迅雷烈风。<a id="a-Ji"></a>还同前震。<a id="a-Jj"></a>覆睹之乃龙神送旧柱安置如故。<a id="a-Jk"></a>当其易柱阴云四合。<a id="a-Jl"></a>有四神人以身扶翼。<a id="a-Jm"></a>立与塔齐。<a id="a-Jn"></a>忠之感物也若此。<a id="a-Jo"></a>会昌坼寺之前。<a id="a-Jp"></a>舍利七粒出相轮上。<a id="a-Jq"></a>白光满空向西飞去蜀。<a id="a-Jr"></a>皆所自睹。<a id="a-Js"></a>将倒之时。<a id="a-Jt"></a>赤光见于半天焉。<a id="a-Ju"></a>又此寺有大枣树。<a id="a-Jv"></a>将毁寺之年其树枯瘁。<a id="a-Jw"></a>及大中再置其枣重乐也。<a id="a-Jx"></a>忠后终寺。</p>
  <p id="aJy">系曰。<a id="a-Jz"></a>教法兴替得非数乎。<a id="a-K0"></a>数算已定晷刻弗移。<a id="a-K1"></a>如其会昌之前舍利预飞枣树先瘁。<a id="a-K2"></a>是。<a id="a-K3"></a>知。<a id="a-K4"></a>当替数之强。<a id="a-K5"></a>兴数必弱。<a id="a-K6"></a>兴不胜其替矣大中之兴。<a id="a-K7"></a>替不胜其兴矣。<a id="a-K8"></a>若不为四相之迁。<a id="a-K9"></a>非系兴替之数也。<a id="a-KA"></a>教法是有为之法。<a id="a-KB"></a>讵免迁流者乎。<a id="a-KC"></a>吁。</p>
 </body>
</html>