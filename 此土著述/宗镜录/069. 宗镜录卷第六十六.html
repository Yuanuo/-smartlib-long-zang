<!doctype html>
<html id="z3IBXE01eu" data-ver="1727">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第六十六</h1>
  <p id="a2">夫既无我。<a id="a-3"></a>亦无于人。<a id="a-4"></a>乃至众生寿者。<a id="a-5"></a>十六知见等。<a id="a-6"></a>如大涅槃经云。<a id="a-7"></a>佛言。<a id="a-8"></a>如说名色系缚众生。<a id="a-9"></a>名色若灭。<a id="a-A"></a>则无众生。<a id="a-B"></a>离名色已。<a id="a-C"></a>无别众生。<a id="a-D"></a>离众生已。<a id="a-E"></a>无别名色。<a id="a-F"></a>亦名名色系缚众生。<a id="a-G"></a>亦名众生系缚名色。<a id="a-H"></a>师子吼言。<a id="a-I"></a>世尊。<a id="a-J"></a>如眼不自见。<a id="a-K"></a>指不自触。<a id="a-L"></a>刀不自割。<a id="a-M"></a>爱不自受。<a id="a-N"></a>云何如来说言。<a id="a-O"></a>名色系缚名色。<a id="a-P"></a>何以故。<a id="a-Q"></a>言名色者。<a id="a-R"></a>即是众生。<a id="a-S"></a>言众生者。<a id="a-T"></a>即是名色。<a id="a-U"></a>若言名色系缚众生。<a id="a-V"></a>即是名色系缚名色。<a id="a-W"></a>佛言。<a id="a-X"></a>善男子。<a id="a-Y"></a>如二手合时。<a id="a-Z"></a>更无异法而来合也。<a id="a-a"></a>名之与色。<a id="a-b"></a>亦复如是。<a id="a-c"></a>以是义故。<a id="a-d"></a>我言名色系缚众生。<a id="a-e"></a>若离名色。<a id="a-f"></a>则得解脱。<a id="a-g"></a>释曰。<a id="a-h"></a>如二手合时更无异法者。<a id="a-i"></a>二手虽有相合。<a id="a-j"></a>以但是一身之用。<a id="a-k"></a>故无异法。<a id="a-l"></a>虽非异法。<a id="a-m"></a>若以一手。<a id="a-n"></a>合义不成。<a id="a-o"></a>如名色众生。<a id="a-p"></a>虽然不异。<a id="a-q"></a>要因名色系缚众生。<a id="a-r"></a>要离名色方得解脱。<a id="a-s"></a>一切诸法离合缚脱。<a id="a-t"></a>亦复如是。<a id="a-u"></a>维摩经云。<a id="a-v"></a>法无有人。<a id="a-w"></a>前后际断故。<a id="a-x"></a>肇法师曰。<a id="a-y"></a>天生万物。<a id="a-z"></a>以人为贵。<a id="a-10"></a>始终不改谓之人。<a id="a-11"></a>外道以人名神。<a id="a-12"></a>谓始终不变。<a id="a-13"></a>若法前后际断。<a id="a-14"></a>则新新不同。<a id="a-15"></a>新新不同。<a id="a-16"></a>则无不变之者。<a id="a-17"></a>无不变之者。<a id="a-18"></a>则无人矣。<a id="a-19"></a>既前际无人。<a id="a-1A"></a>后际无寿者。<a id="a-1B"></a>中际无我无众生。<a id="a-1C"></a>世。<a id="a-1D"></a>间凡所有法。<a id="a-1E"></a>皆是意言分别。<a id="a-1F"></a>立其名相。<a id="a-1G"></a>都无实义。<a id="a-1H"></a>众生不了。<a id="a-1I"></a>妄有所得。<a id="a-1J"></a>没在其中。<a id="a-1K"></a>不能出离。<a id="a-1L"></a>是以诸佛方便说人法二空。<a id="a-1M"></a>唯识正义。<a id="a-1N"></a>于虚诳名相中而能拔出。<a id="a-1O"></a>如大智度论云。<a id="a-1P"></a>须菩提白佛言。<a id="a-1Q"></a>世尊。<a id="a-1R"></a>若一切法空无根本。<a id="a-1S"></a>如梦如幻等。<a id="a-1T"></a>众生在何处住。<a id="a-1U"></a>而菩萨拔出。<a id="a-1V"></a>须菩提意。<a id="a-1W"></a>谓如人没深泥而得拔出。<a id="a-1X"></a>佛答。<a id="a-1Y"></a>众生但住名相虚诳忆想分别中。<a id="a-1Z"></a>佛意一切法中。<a id="a-1a"></a>无决定实者。<a id="a-1b"></a>但凡夫虚诳故着。<a id="a-1c"></a>如人暗中见似人物。<a id="a-1d"></a>谓是实人。<a id="a-1e"></a>而生畏怖。<a id="a-1f"></a>又如恶狗临井。<a id="a-1g"></a>自吠其影。<a id="a-1h"></a>水中无狗。<a id="a-1i"></a>但有其相。<a id="a-1j"></a>而生恶心。<a id="a-1k"></a>投井而死。<a id="a-1l"></a>众生亦如是。<a id="a-1m"></a>四大和合。<a id="a-1n"></a>故名为身。<a id="a-1o"></a>因缘生识和合。<a id="a-1p"></a>故动作言语。<a id="a-1q"></a>凡夫人于中起人相生爱生恚。<a id="a-1r"></a>起罪业。<a id="a-1s"></a>堕三恶道。<a id="a-1t"></a>菩萨行般若波罗蜜时。<a id="a-1u"></a>怜愍众生。<a id="a-1v"></a>种种因缘教化。<a id="a-1w"></a>令知空法。<a id="a-1x"></a>而拔出之。<a id="a-1y"></a>作是言。<a id="a-1z"></a>是法皆毕竟空无所有。<a id="a-20"></a>众生颠倒虚妄。<a id="a-21"></a>故见似有。<a id="a-22"></a>如化。<a id="a-23"></a>如幻。<a id="a-24"></a>如乾闼婆城。<a id="a-25"></a>无有实事。<a id="a-26"></a>但诳惑人眼。<a id="a-27"></a>乃至佛告须菩提。<a id="a-28"></a>若诸法当实有如毫厘许。<a id="a-29"></a>菩萨坐道场时。<a id="a-2A"></a>不能觉一切法。<a id="a-2B"></a>空无相无所有。<a id="a-2C"></a>得成阿耨多罗三藐三菩提。<a id="a-2D"></a>亦不能以此法利益众生等。<a id="a-2E"></a>又云。<a id="a-2F"></a>如人远行。<a id="a-2G"></a>独宿空亭。<a id="a-2H"></a>夜中有鬼。<a id="a-2I"></a>担一死尸来着其前。<a id="a-2J"></a>复有一鬼从后而来。<a id="a-2K"></a>嗔骂前鬼。<a id="a-2L"></a>云。<a id="a-2M"></a>是我尸。<a id="a-2N"></a>何以担来。<a id="a-2O"></a>前鬼复言。<a id="a-2P"></a>本是我物。<a id="a-2Q"></a>我自担来。<a id="a-2R"></a>二鬼各以一手争之。<a id="a-2S"></a>前鬼语曰。<a id="a-2T"></a>可问此人。<a id="a-2U"></a>后鬼即问。<a id="a-2V"></a>是谁死人。<a id="a-2W"></a>谁担将来。<a id="a-2X"></a>是人思惟。<a id="a-2Y"></a>此之二鬼。<a id="a-2Z"></a>皆有大力。<a id="a-2a"></a>实语虚语。<a id="a-2b"></a>皆不免死。<a id="a-2c"></a>我今不应妄语答鬼。<a id="a-2d"></a>便答后鬼。<a id="a-2e"></a>前鬼担来。<a id="a-2f"></a>后鬼大嗔。<a id="a-2g"></a>拔其手足。<a id="a-2h"></a>出着地上。<a id="a-2i"></a>前鬼愧之。<a id="a-2j"></a>取尸补之。<a id="a-2k"></a>补之便着。<a id="a-2l"></a>臂手足等。<a id="a-2m"></a>举身皆易。<a id="a-2n"></a>于是二鬼。<a id="a-2o"></a>共食所易活人之身。<a id="a-2p"></a>各各拭口。<a id="a-2q"></a>分首而去。<a id="a-2r"></a>其人思惟。<a id="a-2s"></a>父母生身。<a id="a-2t"></a>眼见食尽。<a id="a-2u"></a>我今此身。<a id="a-2v"></a>尽是他肉。<a id="a-2w"></a>为有身耶。<a id="a-2x"></a>为无身耶。<a id="a-2y"></a>如是思惟。<a id="a-2z"></a>心怀迷乱不知所措。<a id="a-30"></a>犹如狂人。<a id="a-31"></a>天既明矣。<a id="a-32"></a>寻路而去。<a id="a-33"></a>至前国土。<a id="a-34"></a>见有佛塔。<a id="a-35"></a>凡见众僧。<a id="a-36"></a>不论余事。<a id="a-37"></a>但问己身。<a id="a-38"></a>为有为无。<a id="a-39"></a>诸比丘问。<a id="a-3A"></a>汝何人耶。<a id="a-3B"></a>答曰。<a id="a-3C"></a>我亦不知是人非人。<a id="a-3D"></a>即为众僧广说上事。<a id="a-3E"></a>众僧皆云。<a id="a-3F"></a>此人自知己身无我。<a id="a-3G"></a>易可化度。<a id="a-3H"></a>即语之言。<a id="a-3I"></a>汝身本来恒自无我。<a id="a-3J"></a>但以四大和合聚集。<a id="a-3K"></a>计为本身。<a id="a-3L"></a>如汝本身。<a id="a-3M"></a>与今无异。<a id="a-3N"></a>时诸比丘。<a id="a-3O"></a>度为沙门。<a id="a-3P"></a>断烦恼尽。<a id="a-3Q"></a>得阿罗汉。<a id="a-3R"></a>是故有时。<a id="a-3S"></a>于他人身亦计为我。<a id="a-3T"></a>已无我故。<a id="a-3U"></a>有时于我。<a id="a-3V"></a>谓为他人。<a id="a-3W"></a>故文殊问经云。<a id="a-3X"></a>有老人夜卧。<a id="a-3Y"></a>手捉两膝。<a id="a-3Z"></a>而便问云。<a id="a-3a"></a>那得有此两小儿耶。<a id="a-3b"></a>身若有我。<a id="a-3c"></a>云何不识。<a id="a-3d"></a>谓为小儿。<a id="a-3e"></a>故知横计。<a id="a-3f"></a>皆无定实。<a id="a-3g"></a>又云。<a id="a-3h"></a>菩萨作是念。<a id="a-3i"></a>诸法空。<a id="a-3j"></a>无我。<a id="a-3k"></a>无众生。<a id="a-3l"></a>而从因缘故。<a id="a-3m"></a>有四大六识。<a id="a-3n"></a>是十法。<a id="a-3o"></a>各各有力。<a id="a-3p"></a>能生能起。<a id="a-3q"></a>能有所作。<a id="a-3r"></a>如地生持。<a id="a-3s"></a>水能烂。<a id="a-3t"></a>火能消。<a id="a-3u"></a>风能回转。<a id="a-3v"></a>识能分别。<a id="a-3w"></a>是十法。<a id="a-3x"></a>各有所作。<a id="a-3y"></a>众生颠倒故。<a id="a-3z"></a>谓是人作我作。<a id="a-40"></a>如皮骨和合。<a id="a-41"></a>故有语声。<a id="a-42"></a>惑者谓人语。<a id="a-43"></a>如火烧干竹林。<a id="a-44"></a>出大音声。<a id="a-45"></a>此中无有作者。<a id="a-46"></a>又如木人。<a id="a-47"></a>幻人。<a id="a-48"></a>化人。<a id="a-49"></a>虽能动作。<a id="a-4A"></a>无有作者。<a id="a-4B"></a>此十法亦如是。<a id="a-4C"></a>广百论云。<a id="a-4D"></a>若随自觉执有我者。<a id="a-4E"></a>岂不但缘无常身等。<a id="a-4F"></a>虚妄分别。<a id="a-4G"></a>执为实我。<a id="a-4H"></a>所以者何。<a id="a-4I"></a>现见世间但缘身等。<a id="a-4J"></a>前后随缘。<a id="a-4K"></a>分位差别。<a id="a-4L"></a>虚妄计度。<a id="a-4M"></a>我肥我瘦。<a id="a-4N"></a>我胜我劣。<a id="a-4O"></a>我明我暗。<a id="a-4P"></a>我苦我乐。<a id="a-4Q"></a>身等无常。<a id="a-4R"></a>可有是事。<a id="a-4S"></a>常住实我。<a id="a-4T"></a>无此差别。<a id="a-4U"></a>由此比知。<a id="a-4V"></a>一切我见。<a id="a-4W"></a>皆无实我以为境界。<a id="a-4X"></a>唯缘虚妄身等为境。<a id="a-4Y"></a>随自妄想觉慧生故。<a id="a-4Z"></a>如缘暗绳。<a id="a-4a"></a>颠倒蛇执。<a id="a-4b"></a>宝行王正论偈云。<a id="a-4c"></a>如人依净镜。<a id="a-4d"></a>得见自面影。<a id="a-4e"></a>此影但可见。<a id="a-4f"></a>一向不真实。<a id="a-4g"></a>我见亦如是。<a id="a-4h"></a>依阴得显现。<a id="a-4i"></a>如实检非有。<a id="a-4j"></a>犹如镜面影。<a id="a-4k"></a>显扬论问曰。<a id="a-4l"></a>若唯有蕴无别我者。<a id="a-4m"></a>谁见谁闻。<a id="a-4n"></a>谁能了别。<a id="a-4o"></a>乃至偈答云。<a id="a-4p"></a>如光能照用。<a id="a-4q"></a>离光无异体。<a id="a-4r"></a>是故于内外。<a id="a-4s"></a>空无我义成。<a id="a-4t"></a>论曰。<a id="a-4u"></a>现见世间。<a id="a-4v"></a>即于光体有能照用说为照者。<a id="a-4w"></a>离光体外。<a id="a-4x"></a>无别照者。<a id="a-4y"></a>如是眼等有见等用。<a id="a-4z"></a>说为见者。<a id="a-50"></a>乃至了别者。<a id="a-51"></a>无别见者等。<a id="a-52"></a>是故内外诸法。<a id="a-53"></a>等无有我。</p>
  <p id="a54">问。<a id="a-55"></a>若实无我。<a id="a-56"></a>云何世间有染有净。</p>
  <p id="a57">答。<a id="a-58"></a>染净诸法。<a id="a-59"></a>从因缘生。<a id="a-5A"></a>不由实我。<a id="a-5B"></a>何以故。<a id="a-5C"></a>颂曰。<a id="a-5D"></a>如世间外物。<a id="a-5E"></a>离我有损益。<a id="a-5F"></a>内虽无实我。<a id="a-5G"></a>染净义应成。<a id="a-5H"></a>论曰。<a id="a-5I"></a>如世外物虽无有我。<a id="a-5J"></a>而有种种灾横顺益事业成就。<a id="a-5K"></a>如是内法虽无有我。<a id="a-5L"></a>而有种种染净义成。<a id="a-5M"></a>是故无过。</p>
  <p id="a5N">问。<a id="a-5O"></a>既人法俱空。<a id="a-5P"></a>若实无我。<a id="a-5Q"></a>谁受生死依正果报。<a id="a-5R"></a>或复厌苦求趣涅槃。<a id="a-5S"></a>缚解去来。<a id="a-5T"></a>升沉等事。</p>
  <p id="a5U">答。<a id="a-5V"></a>虽无作者。<a id="a-5W"></a>而有作业。<a id="a-5X"></a>以众缘力。<a id="a-5Y"></a>至于后世。<a id="a-5Z"></a>相续不断。<a id="a-5a"></a>但以识为种。<a id="a-5b"></a>能有厌求记忆等事。<a id="a-5c"></a>大涅槃经云。<a id="a-5d"></a>师子吼菩萨言。<a id="a-5e"></a>世尊。<a id="a-5f"></a>众生五阴。<a id="a-5g"></a>空无所有。<a id="a-5h"></a>谁有受教。<a id="a-5i"></a>修集道者。<a id="a-5j"></a>佛言。<a id="a-5k"></a>善男子。<a id="a-5l"></a>一切众生。<a id="a-5m"></a>皆有念心。<a id="a-5n"></a>慧心。<a id="a-5o"></a>发心。<a id="a-5p"></a>勤精进心。<a id="a-5q"></a>信心。<a id="a-5r"></a>定心。<a id="a-5s"></a>如是等法。<a id="a-5t"></a>虽念念灭。<a id="a-5u"></a>犹故相似相续不断。<a id="a-5v"></a>故名修道。<a id="a-5w"></a>乃至如灯。<a id="a-5x"></a>虽念念灭。<a id="a-5y"></a>而有光明。<a id="a-5z"></a>除破闇冥。<a id="a-60"></a>念等诸法。<a id="a-61"></a>亦复如是。<a id="a-62"></a>如众生食。<a id="a-63"></a>虽念念灭。<a id="a-64"></a>亦能令饥者而得饱满。<a id="a-65"></a>譬如上药。<a id="a-66"></a>虽念念灭。<a id="a-67"></a>亦能愈病。<a id="a-68"></a>日月光明。<a id="a-69"></a>虽念念灭。<a id="a-6A"></a>亦能增长草木树林。<a id="a-6B"></a>善男子。<a id="a-6C"></a>汝言念念灭。<a id="a-6D"></a>云何增长者。<a id="a-6E"></a>心不断故。<a id="a-6F"></a>名为增长。<a id="a-6G"></a>如净名经偈云。<a id="a-6H"></a>虽无我无造无受者。<a id="a-6I"></a>善恶之业亦不亡。<a id="a-6J"></a>失善恶之业因。<a id="a-6K"></a>苦乐之果报。<a id="a-6L"></a>非有人我。<a id="a-6M"></a>能作能受。<a id="a-6N"></a>但是识持。<a id="a-6O"></a>因果不亡。<a id="a-6P"></a>如古师云。<a id="a-6Q"></a>众生为善恶而受其报者。<a id="a-6R"></a>皆由众生心识。<a id="a-6S"></a>三世相续。<a id="a-6T"></a>念念相传。<a id="a-6U"></a>如今世现行五蕴。<a id="a-6V"></a>犹前世识种为因。<a id="a-6W"></a>起今世果。<a id="a-6X"></a>今世有作业熏种。<a id="a-6Y"></a>而为来世现行因。<a id="a-6Z"></a>展转相续为因果故。<a id="a-6a"></a>又善恶之业。<a id="a-6b"></a>皆由心识而起。<a id="a-6c"></a>谓前念造得善恶业。<a id="a-6d"></a>然此一念识虽灭。<a id="a-6e"></a>而后念心识生。<a id="a-6f"></a>既心识相传不断。<a id="a-6g"></a>即能任持善恶之业。<a id="a-6h"></a>而亦不亡。<a id="a-6i"></a>以由识持故。<a id="a-6j"></a>识论云。<a id="a-6k"></a>然有情类。<a id="a-6l"></a>身心相续。<a id="a-6m"></a>烦恼业力。<a id="a-6n"></a>转回诸趣。<a id="a-6o"></a>厌患苦故求趣涅槃。<a id="a-6p"></a>由此故知。<a id="a-6q"></a>定无实我。<a id="a-6r"></a>但有诸识。<a id="a-6s"></a>无始时来。<a id="a-6t"></a>前灭后生。<a id="a-6u"></a>因果相续。<a id="a-6v"></a>由妄熏习似我相现。<a id="a-6w"></a>愚者于中妄执为我。<a id="a-6x"></a>故知厌苦求乐。<a id="a-6y"></a>舍此生彼。<a id="a-6z"></a>则验知无我。<a id="a-70"></a>若定有我有体。<a id="a-71"></a>则不能去来。<a id="a-72"></a>随缘起灭。<a id="a-73"></a>以定有故。<a id="a-74"></a>不可移易。<a id="a-75"></a>只为识心。<a id="a-76"></a>如幻无定故。<a id="a-77"></a>乃有从凡入圣之理。<a id="a-78"></a>厌妄求真之门。<a id="a-79"></a>则不坏因缘。<a id="a-7A"></a>能含正理。</p>
  <p id="a7B">大庄严论问。<a id="a-7C"></a>有缚则有解。<a id="a-7D"></a>无我则无有缚。<a id="a-7E"></a>若无有缚。<a id="a-7F"></a>谁得解脱。</p>
  <p id="a7G">答。<a id="a-7H"></a>虽无有我。<a id="a-7I"></a>犹有缚解。<a id="a-7J"></a>何以故。<a id="a-7K"></a>烦恼覆故。<a id="a-7L"></a>则为所缚。<a id="a-7M"></a>若断烦恼。<a id="a-7N"></a>则得解脱。<a id="a-7O"></a>是故虽复无我。<a id="a-7P"></a>犹有缚解。</p>
  <p id="a7Q">问。<a id="a-7R"></a>若无我者。<a id="a-7S"></a>谁至后世。</p>
  <p id="a7T">答。<a id="a-7U"></a>从于过去烦恼诸业。<a id="a-7V"></a>得现在身。<a id="a-7W"></a>及以诸根。<a id="a-7X"></a>从今现世复造诸业。<a id="a-7Y"></a>以是因缘。<a id="a-7Z"></a>得未来身。<a id="a-7a"></a>及以诸根。<a id="a-7b"></a>譬如谷子。<a id="a-7c"></a>众缘和合。<a id="a-7d"></a>故得生芽。<a id="a-7e"></a>然此种子。<a id="a-7f"></a>实不至芽。<a id="a-7g"></a>种子灭故。<a id="a-7h"></a>芽便增长。<a id="a-7i"></a>子灭故不常。<a id="a-7j"></a>芽生故不断。<a id="a-7k"></a>佛说受身。<a id="a-7l"></a>亦复如是。<a id="a-7m"></a>虽复无我。<a id="a-7n"></a>业报不失。</p>
  <p id="a7o">问。<a id="a-7p"></a>若无我者。<a id="a-7q"></a>先所作事。<a id="a-7r"></a>云何故。<a id="a-7s"></a>忆而不忘失。</p>
  <p id="a7t">答。<a id="a-7u"></a>以有念觉。<a id="a-7v"></a>与心相应。<a id="a-7w"></a>便能忆念三世之事。<a id="a-7x"></a>而不忘失。</p>
  <p id="a7y">又复问。<a id="a-7z"></a>若无我者。<a id="a-80"></a>过去已灭。<a id="a-81"></a>现在心生。<a id="a-82"></a>生灭既异。<a id="a-83"></a>云何而得忆念不忘。</p>
  <p id="a84">答。<a id="a-85"></a>一切受生。<a id="a-86"></a>识为种子。<a id="a-87"></a>入母胎。<a id="a-88"></a>由。<a id="a-89"></a>爱水润渍。<a id="a-8A"></a>身树得生。<a id="a-8B"></a>如胡桃子。<a id="a-8C"></a>随类而生。<a id="a-8D"></a>此阴造业。<a id="a-8E"></a>能感后阴。<a id="a-8F"></a>然此前阴。<a id="a-8G"></a>不生后阴。<a id="a-8H"></a>以业缘故。<a id="a-8I"></a>便受后阴。<a id="a-8J"></a>至灭虽异。<a id="a-8K"></a>相续不断。<a id="a-8L"></a>如婴儿病。<a id="a-8M"></a>与乳母药。<a id="a-8N"></a>儿患得愈。<a id="a-8O"></a>母虽非儿。<a id="a-8P"></a>药之力势能及于儿。<a id="a-8Q"></a>阴亦如是。<a id="a-8R"></a>以有业力。<a id="a-8S"></a>便受后阴。<a id="a-8T"></a>忆念不忘。</p>
  <p id="a8U">又大智度论云。<a id="a-8V"></a>问曰。<a id="a-8W"></a>心所趣向。<a id="a-8X"></a>心为去。<a id="a-8Y"></a>为不去。<a id="a-8Z"></a>若去。<a id="a-8a"></a>此则无心。<a id="a-8b"></a>犹如死人。<a id="a-8c"></a>若不去。<a id="a-8d"></a>云何能缘。<a id="a-8e"></a>如佛言。<a id="a-8f"></a>依意缘法。<a id="a-8g"></a>意识生。<a id="a-8h"></a>意若不去。<a id="a-8i"></a>则无和合。</p>
  <p id="a8j">答。<a id="a-8k"></a>心不去不住而能知。<a id="a-8l"></a>如般若中说。<a id="a-8m"></a>一切法无来无去相。<a id="a-8n"></a>云何言心有来去。<a id="a-8o"></a>若有来去。<a id="a-8p"></a>即堕常见。<a id="a-8q"></a>诸法无有定相。<a id="a-8r"></a>知心不住。<a id="a-8s"></a>为无常相。<a id="a-8t"></a>结使未断。<a id="a-8u"></a>或生吾我。<a id="a-8v"></a>如是思惟。<a id="a-8w"></a>若心无常。<a id="a-8x"></a>谁知是心。<a id="a-8y"></a>心为属谁。<a id="a-8z"></a>谁为心主。<a id="a-90"></a>而受苦乐。<a id="a-91"></a>一切诸物。<a id="a-92"></a>谁之所有。<a id="a-93"></a>即分别知。<a id="a-94"></a>无有别主。<a id="a-95"></a>但于五阴计有人相。<a id="a-96"></a>而生我心。<a id="a-97"></a>以我心故。<a id="a-98"></a>生我所。<a id="a-99"></a>我所心生故。<a id="a-9A"></a>有利益我者生贪欲。<a id="a-9B"></a>违逆我者而生嗔恚。<a id="a-9C"></a>爱等诸烦恼。<a id="a-9D"></a>假名为缚。<a id="a-9E"></a>若修道解是缚而得解脱。<a id="a-9F"></a>即名涅槃。<a id="a-9G"></a>更无有法。<a id="a-9H"></a>名为涅槃。<a id="a-9I"></a>如人被械得脱。<a id="a-9J"></a>而作戏论。<a id="a-9K"></a>是械是脚。<a id="a-9L"></a>何者是解脱。<a id="a-9M"></a>是人可怪。<a id="a-9N"></a>于脚械外。<a id="a-9O"></a>更求解脱。<a id="a-9P"></a>众生亦如是。<a id="a-9Q"></a>离五阴灭。<a id="a-9R"></a>更求解脱。<a id="a-9S"></a>故知有识则系缚。<a id="a-9T"></a>无识则解脱。<a id="a-9U"></a>若离五阴空别求解脱者。<a id="a-9V"></a>如离此方空。<a id="a-9W"></a>别求他方空。<a id="a-9X"></a>故思益经云。<a id="a-9Y"></a>愚于阴界入。<a id="a-9Z"></a>而欲求菩提。<a id="a-9a"></a>荫界入即是。<a id="a-9b"></a>离是无菩提。</p>
  <p id="a9c">华严会意问云。<a id="a-9d"></a>若准六根无我。<a id="a-9e"></a>谁造谁受耶。</p>
  <p id="a9f">答。<a id="a-9g"></a>佛说作善生天。<a id="a-9h"></a>为恶受苦者。<a id="a-9i"></a>此但因缘法尔。<a id="a-9j"></a>非是我能为受也。<a id="a-9k"></a>若言是我非因缘者。<a id="a-9l"></a>作恶何不生天。<a id="a-9m"></a>乃堕地狱耶。<a id="a-9n"></a>我岂爱彼地狱。<a id="a-9o"></a>故受苦耶。<a id="a-9p"></a>我既作恶而不受乐者。<a id="a-9q"></a>故知善恶感报。<a id="a-9r"></a>唯因缘非是我也。<a id="a-9s"></a>如论云。<a id="a-9t"></a>因缘故生天。<a id="a-9u"></a>因缘故堕地狱。<a id="a-9v"></a>是此意也。</p>
  <p id="a9w">问。<a id="a-9x"></a>既言无我。<a id="a-9y"></a>谁感因缘。<a id="a-9z"></a>若言无我。<a id="a-A0"></a>但是因缘自为者。<a id="a-A1"></a>草木亦禀因缘。<a id="a-A2"></a>何不生天与受苦耶。</p>
  <p id="aA3">答。<a id="a-A4"></a>内外虽但禀因缘。<a id="a-A5"></a>因缘有二。<a id="a-A6"></a>一善恶增上业因缘。<a id="a-A7"></a>但感生天。<a id="a-A8"></a>及地狱异熟等。<a id="a-A9"></a>二善恶等流业因缘。<a id="a-AA"></a>生天者。<a id="a-AB"></a>感宝地金华。<a id="a-AC"></a>堕地狱者。<a id="a-AD"></a>感刀林铜柱等。<a id="a-AE"></a>此是因缘业作。<a id="a-AF"></a>非我能为。<a id="a-AG"></a>岂谓受报不同。<a id="a-AH"></a>而计有我也。<a id="a-AI"></a>故经云。<a id="a-AJ"></a>无我无造无受者。<a id="a-AK"></a>善恶之业亦不亡。</p>
  <p id="aAL">问。<a id="a-AM"></a>若言造业受报。<a id="a-AN"></a>但是因缘非由我者。<a id="a-AO"></a>何故有证无我者。<a id="a-AP"></a>虽有已造恶业因缘。<a id="a-AQ"></a>而不感受报耶。<a id="a-AR"></a>既得无我即不受报者。<a id="a-AS"></a>故知我造恶业受报。<a id="a-AT"></a>非是业因缘也。</p>
  <p id="aAU">答。<a id="a-AV"></a>由得无我已。<a id="a-AW"></a>即断恶业因缘。<a id="a-AX"></a>无彼因缘。<a id="a-AY"></a>故不受报。<a id="a-AZ"></a>非谓有我无我。<a id="a-Aa"></a>受不受也。<a id="a-Ab"></a>故经云。<a id="a-Ac"></a>因缘故法灭等。<a id="a-Ad"></a>此之谓也。<a id="a-Ae"></a>即以如实推究。<a id="a-Af"></a>我不可得。<a id="a-Ag"></a>是故无我。<a id="a-Ah"></a>唯六根也。<a id="a-Ai"></a>外我所执外分有六尘也。<a id="a-Aj"></a>非实我所有。</p>
  <p id="aAk">问。<a id="a-Al"></a>若言唯是色聚等。<a id="a-Am"></a>无实财宝非我所者。<a id="a-An"></a>即我等遍有。<a id="a-Ao"></a>何得世人。<a id="a-Ap"></a>有富饶财宝。<a id="a-Aq"></a>有贫无一钱等。</p>
  <p id="aAr">答。<a id="a-As"></a>财宝是色。<a id="a-At"></a>从业因生。<a id="a-Au"></a>以业增胜故。<a id="a-Av"></a>即财宝丰盈。<a id="a-Aw"></a>由业不清净故。<a id="a-Ax"></a>贫无一物也。<a id="a-Ay"></a>此则有无因业。<a id="a-Az"></a>非是我所能为也。<a id="a-B0"></a>若言财宝实有。<a id="a-B1"></a>非由业因缘有者。<a id="a-B2"></a>即一切众生执有我所。<a id="a-B3"></a>何故有贫富不同。<a id="a-B4"></a>故知由业因缘。<a id="a-B5"></a>非我实有也。<a id="a-B6"></a>说长者多盈财宝。<a id="a-B7"></a>饿鬼无一毛覆身。<a id="a-B8"></a>业是也。<a id="a-B9"></a>破中间见闻等病故。<a id="a-BA"></a>于中间分为六识也。<a id="a-BB"></a>见闻等病。<a id="a-BC"></a>空无所有也。<a id="a-BD"></a>若言见闻等是我非是识者。<a id="a-BE"></a>如聋盲人。<a id="a-BF"></a>有我。<a id="a-BG"></a>何不得见闻等耶。<a id="a-BH"></a>既聋盲等人。<a id="a-BI"></a>虽有于我。<a id="a-BJ"></a>而不得见闻者。<a id="a-BK"></a>故知见是识。<a id="a-BL"></a>非是我也。<a id="a-BM"></a>是知于此根尘识三处推择。<a id="a-BN"></a>唯有法而无我人。</p>
  <p id="aBO">问。<a id="a-BP"></a>或言有我。<a id="a-BQ"></a>由迷似生。<a id="a-BR"></a>非实有者。<a id="a-BS"></a>何不迷他为自。<a id="a-BT"></a>今既以自为自。<a id="a-BU"></a>不得为他。<a id="a-BV"></a>以他为他。<a id="a-BW"></a>不得为自者。<a id="a-BX"></a>故知自他实有。<a id="a-BY"></a>非由计生也。<a id="a-BZ"></a>又但是迷心。<a id="a-Ba"></a>非实有者。<a id="a-Bb"></a>何不于水迷见为火。<a id="a-Bc"></a>于火迷见于水。<a id="a-Bd"></a>故知水火实有。<a id="a-Be"></a>不是迷生也。</p>
  <p id="aBf">答曰。<a id="a-Bg"></a>有二初者。<a id="a-Bh"></a>然此分别计我。<a id="a-Bi"></a>藉三缘生。<a id="a-Bj"></a>谓邪师。<a id="a-Bk"></a>邪教。<a id="a-Bl"></a>邪思惟等。<a id="a-Bm"></a>由此三缘久久熏力惯习。<a id="a-Bn"></a>遂计彼为他。<a id="a-Bo"></a>执自为我。<a id="a-Bp"></a>此但由计有实有故。<a id="a-Bq"></a>若言实有。<a id="a-Br"></a>非熏习而计有者。<a id="a-Bs"></a>初出胎时。<a id="a-Bt"></a>何不执自及以他身。<a id="a-Bu"></a>既初出胎时。<a id="a-Bv"></a>未熏习故。<a id="a-Bw"></a>不计自他。<a id="a-Bx"></a>故知计有自他。<a id="a-By"></a>由妄熏故也。<a id="a-Bz"></a>如说分别我执。<a id="a-C0"></a>藉三缘生故。<a id="a-C1"></a>又云。<a id="a-C2"></a>恶见熏习等。<a id="a-C3"></a>二者。<a id="a-C4"></a>凡所见执实。<a id="a-C5"></a>必迷似生。<a id="a-C6"></a>离似则无所执性。<a id="a-C7"></a>故知如计水火。<a id="a-C8"></a>由执似生也。<a id="a-C9"></a>何者。<a id="a-CA"></a>以水火似有。<a id="a-CB"></a>但是虚相。<a id="a-CC"></a>诳心。<a id="a-CD"></a>以不了相。<a id="a-CE"></a>虚执为实有。<a id="a-CF"></a>何以故。<a id="a-CG"></a>所得冷热。<a id="a-CH"></a>但是触尘。<a id="a-CI"></a>所见青黄赤白。<a id="a-CJ"></a>是色法故。<a id="a-CK"></a>流相腾焰是法尘故。<a id="a-CL"></a>执实水火。<a id="a-CM"></a>但唯法尘妄见有也。<a id="a-CN"></a>如说从自心生。<a id="a-CO"></a>与心作相等是也。</p>
  <p id="aCP">问。<a id="a-CQ"></a>既亲验水火。<a id="a-CR"></a>但唯尘等。<a id="a-CS"></a>云何有水火相别。</p>
  <p id="aCT">答。<a id="a-CU"></a>六尘不别。<a id="a-CV"></a>但是虚似有殊。<a id="a-CW"></a>即此似相。<a id="a-CX"></a>由迷执所起故。<a id="a-CY"></a>是故似之与执。<a id="a-CZ"></a>但有迷生。<a id="a-Ca"></a>如说饿鬼恒河见水为火喻等。<a id="a-Cb"></a>此但从自心生。<a id="a-Cc"></a>外非实有也。<a id="a-Cd"></a>又云。<a id="a-Ce"></a>凡有见自见他。<a id="a-Cf"></a>皆是迷心自现。<a id="a-Cg"></a>如迷东为西。<a id="a-Ch"></a>然迷人西。<a id="a-Ci"></a>不离悟人东。<a id="a-Cj"></a>但为迷人迷故。<a id="a-Ck"></a>不见悟人东也。<a id="a-Cl"></a>非谓迷见西处。<a id="a-Cm"></a>无彼东也。<a id="a-Cn"></a>若言迷见西处。<a id="a-Co"></a>无实东者。<a id="a-Cp"></a>即见西是悟。<a id="a-Cq"></a>不是迷也。<a id="a-Cr"></a>以无悟人东。<a id="a-Cs"></a>无所迷故。<a id="a-Ct"></a>既知实东谓为西者。<a id="a-Cu"></a>何以人不离东也。<a id="a-Cv"></a>信知众生不离佛界。<a id="a-Cw"></a>佛界不离众生界。<a id="a-Cx"></a>但为迷故。<a id="a-Cy"></a>痴盲。<a id="a-Cz"></a>对目不知见。<a id="a-D0"></a>深自悲哉。<a id="a-D1"></a>如大涅槃经云。<a id="a-D2"></a>外道先尼言。<a id="a-D3"></a>瞿昙。<a id="a-D4"></a>若无我者。<a id="a-D5"></a>谁见谁闻。<a id="a-D6"></a>佛言。<a id="a-D7"></a>善男子。<a id="a-D8"></a>内有六入。<a id="a-D9"></a>外有六尘。<a id="a-DA"></a>内外和合。<a id="a-DB"></a>生六种识。<a id="a-DC"></a>是六种识。<a id="a-DD"></a>因缘得名。<a id="a-DE"></a>善男子。<a id="a-DF"></a>譬如一火。<a id="a-DG"></a>因木得故。<a id="a-DH"></a>名为木火。<a id="a-DI"></a>因草得故。<a id="a-DJ"></a>名为草火。<a id="a-DK"></a>乃至众生意识。<a id="a-DL"></a>亦复如是。<a id="a-DM"></a>因眼因色。<a id="a-DN"></a>因明因欲。<a id="a-DO"></a>名为眼识。<a id="a-DP"></a>善男子。<a id="a-DQ"></a>如是眼识。<a id="a-DR"></a>不在眼中。<a id="a-DS"></a>乃至欲中。<a id="a-DT"></a>四事和合。<a id="a-DU"></a>故生是识。<a id="a-DV"></a>乃至意识。<a id="a-DW"></a>亦复如是。<a id="a-DX"></a>若是因缘和合故生。<a id="a-DY"></a>智者不应说见即是我。<a id="a-DZ"></a>乃至触即是我。<a id="a-Da"></a>善男子。<a id="a-Db"></a>是故我说眼识乃至意识。<a id="a-Dc"></a>一切诸法。<a id="a-Dd"></a>即是幻也。<a id="a-De"></a>云何如幻。<a id="a-Df"></a>本无今有。<a id="a-Dg"></a>已有还无。<a id="a-Dh"></a>乃至内外六入。<a id="a-Di"></a>是名众生我人士夫。<a id="a-Dj"></a>离内外入。<a id="a-Dk"></a>无别众生我人士夫。<a id="a-Dl"></a>又言。<a id="a-Dm"></a>瞿昙。<a id="a-Dn"></a>如汝所言。<a id="a-Do"></a>内外和合。<a id="a-Dp"></a>谁出声言。<a id="a-Dq"></a>我作我受。<a id="a-Dr"></a>佛言。<a id="a-Ds"></a>先尼。<a id="a-Dt"></a>从爱无明。<a id="a-Du"></a>因缘生业。<a id="a-Dv"></a>从业生有。<a id="a-Dw"></a>从有出生无量心数。<a id="a-Dx"></a>心生觉观。<a id="a-Dy"></a>觉观动风。<a id="a-Dz"></a>风随心触喉舌齿唇。<a id="a-E0"></a>众生倒想。<a id="a-E1"></a>声出言说。<a id="a-E2"></a>我作我受。<a id="a-E3"></a>我见我闻。<a id="a-E4"></a>善男子。<a id="a-E5"></a>如幢头铃。<a id="a-E6"></a>风因缘故。<a id="a-E7"></a>便出音声。<a id="a-E8"></a>风大声大。<a id="a-E9"></a>风小声小。<a id="a-EA"></a>无有作者。<a id="a-EB"></a>又百论云。<a id="a-EC"></a>我若是有。<a id="a-ED"></a>应如色等。<a id="a-EE"></a>从缘而生。<a id="a-EF"></a>生定归灭。<a id="a-EG"></a>则非常住。<a id="a-EH"></a>若非缘生。<a id="a-EI"></a>应如兔角。<a id="a-EJ"></a>无胜体用。<a id="a-EK"></a>何名为我。<a id="a-EL"></a>又念念灭。<a id="a-EM"></a>所以非常。<a id="a-EN"></a>相似相续。<a id="a-EO"></a>所以非断。<a id="a-EP"></a>如是佛子。<a id="a-EQ"></a>远离二边。<a id="a-ER"></a>悟入缘生。<a id="a-ES"></a>处中妙理。</p>
  <p id="aET">问。<a id="a-EU"></a>既无我人。<a id="a-EV"></a>云何有生有死。</p>
  <p id="aEW">答。<a id="a-EX"></a>但生是空生。<a id="a-EY"></a>死是空死。<a id="a-EZ"></a>毕竟无有我人可得。<a id="a-Ea"></a>如经云。<a id="a-Eb"></a>一切世间法。<a id="a-Ec"></a>唯因果无人。<a id="a-Ed"></a>但是依空法。<a id="a-Ee"></a>还生于空法。<a id="a-Ef"></a>是知众生果中。<a id="a-Eg"></a>但有名数。<a id="a-Eh"></a>名数本空。<a id="a-Ei"></a>万法何有。<a id="a-Ej"></a>如法性论云。<a id="a-Ek"></a>数尽则群有皆虚。<a id="a-El"></a>名废则万像自毕。<a id="a-Em"></a>因兹以观。<a id="a-En"></a>斯乃会通之津径。<a id="a-Eo"></a>反神之玄路。<a id="a-Ep"></a>是以境因名立。<a id="a-Eq"></a>名虚则境空。<a id="a-Er"></a>有从数生。<a id="a-Es"></a>数虚则有寂。<a id="a-Et"></a>名数起处。<a id="a-Eu"></a>皆是自心。<a id="a-Ev"></a>心若不生。<a id="a-Ew"></a>万法何有。<a id="a-Ex"></a>所以华严经颂云。<a id="a-Ey"></a>世间一切法。<a id="a-Ez"></a>但以心为主。<a id="a-F0"></a>随解取众相。<a id="a-F1"></a>颠倒不如实。<a id="a-F2"></a>若能如实观之。<a id="a-F3"></a>则见自心之性。<a id="a-F4"></a>可谓会通之津径。<a id="a-F5"></a>反神之玄路矣。<a id="a-F6"></a>又净名疏。<a id="a-F7"></a>智者广释六大性无我。<a id="a-F8"></a>如经云。<a id="a-F9"></a>是身无我。<a id="a-FA"></a>为如地。<a id="a-FB"></a>此正约地种明无我也。<a id="a-FC"></a>今例作两释。<a id="a-FD"></a>一作破外人解。<a id="a-FE"></a>二约内观明义。<a id="a-FF"></a>一破外人者。<a id="a-FG"></a>外人计云。<a id="a-FH"></a>若言身无神我。<a id="a-FI"></a>那得能担轻负重。<a id="a-FJ"></a>内人破言。<a id="a-FK"></a>地亦能荷负山岳。<a id="a-FL"></a>可有神我耶。<a id="a-FM"></a>次约内观解者。<a id="a-FN"></a>若毗昙明。<a id="a-FO"></a>众生是假名。<a id="a-FP"></a>地大是实法。<a id="a-FQ"></a>成论明。<a id="a-FR"></a>地大亦是假名。<a id="a-FS"></a>四微是实法。<a id="a-FT"></a>今明虽复假实之殊。<a id="a-FU"></a>同是苦谛下无我行观门所摄。<a id="a-FV"></a>如地是四微所成。<a id="a-FW"></a>若一微是主。<a id="a-FX"></a>三亦是主。<a id="a-FY"></a>若一非主。<a id="a-FZ"></a>三亦非主。<a id="a-Fa"></a>当知无主。<a id="a-Fb"></a>若内地四微所成无主者。<a id="a-Fc"></a>外地四微所成。<a id="a-Fd"></a>亦无有主也。<a id="a-Fe"></a>若内外地无主者。<a id="a-Ff"></a>此三事所成。<a id="a-Fg"></a>何得有主。<a id="a-Fh"></a>若无主。<a id="a-Fi"></a>即是无我。<a id="a-Fj"></a>故云此身无主。<a id="a-Fk"></a>为如地也。<a id="a-Fl"></a>又请观音经云。<a id="a-Fm"></a>地大。<a id="a-Fn"></a>地无坚性。<a id="a-Fo"></a>地若是有者。<a id="a-Fp"></a>为自性有。<a id="a-Fq"></a>他性有。<a id="a-Fr"></a>共性有。<a id="a-Fs"></a>无因性有。<a id="a-Ft"></a>四种中随计一性。<a id="a-Fu"></a>即是有见。<a id="a-Fv"></a>若谓是事实。<a id="a-Fw"></a>余妄语。<a id="a-Fx"></a>实即是刚义。<a id="a-Fy"></a>是性。<a id="a-Fz"></a>是主义也。<a id="a-G0"></a>若检四性不得。<a id="a-G1"></a>此为见地是无。<a id="a-G2"></a>是事实。<a id="a-G3"></a>余妄语。<a id="a-G4"></a>实即是刚。<a id="a-G5"></a>是性。<a id="a-G6"></a>是主。<a id="a-G7"></a>若见地亦有亦无。<a id="a-G8"></a>是事实。<a id="a-G9"></a>余妄语。<a id="a-GA"></a>实即是刚。<a id="a-GB"></a>是性。<a id="a-GC"></a>是主。<a id="a-GD"></a>若见地是非有非无。<a id="a-GE"></a>是事实。<a id="a-GF"></a>余妄语。<a id="a-GG"></a>实即是性。<a id="a-GH"></a>是主。<a id="a-GI"></a>若于此四句有所计执者。<a id="a-GJ"></a>即是性实。<a id="a-GK"></a>是刚。<a id="a-GL"></a>是主。<a id="a-GM"></a>金刚般若经云。<a id="a-GN"></a>是诸众生。<a id="a-GO"></a>若心取相。<a id="a-GP"></a>则着我人众生寿者。<a id="a-GQ"></a>若取法相。<a id="a-GR"></a>亦着我人众生寿者。<a id="a-GS"></a>若取非法相。<a id="a-GT"></a>亦着我人众生寿者也。<a id="a-GU"></a>若不取四句。<a id="a-GV"></a>则是观地无刚性。<a id="a-GW"></a>若无刚实。<a id="a-GX"></a>则无主无我。<a id="a-GY"></a>故说是身无主。<a id="a-GZ"></a>犹如地也。<a id="a-Ga"></a>经云。<a id="a-Gb"></a>是身无我。<a id="a-Gc"></a>为如火。<a id="a-Gd"></a>亦作两释。<a id="a-Ge"></a>一作破外人解者。<a id="a-Gf"></a>外人计有神我。<a id="a-Gg"></a>云何知耶。<a id="a-Gh"></a>见身能东西驰走。<a id="a-Gi"></a>及出音声。<a id="a-Gj"></a>故知有神我也。<a id="a-Gk"></a>内人破曰。<a id="a-Gl"></a>约火一法。<a id="a-Gm"></a>破其两计。<a id="a-Gn"></a>所以者何。<a id="a-Go"></a>火烧野草。<a id="a-Gp"></a>亦能东西自在。<a id="a-Gq"></a>亦是我也。<a id="a-Gr"></a>又烧着竹木。<a id="a-Gs"></a>出诸音声。<a id="a-Gt"></a>亦是有神我也。<a id="a-Gu"></a>次约内观释者。<a id="a-Gv"></a>火为二微所成。<a id="a-Gw"></a>无有定性。<a id="a-Gx"></a>无性。<a id="a-Gy"></a>即是无火也。<a id="a-Gz"></a>今身为名色所成。<a id="a-H0"></a>身无定性。<a id="a-H1"></a>若身无定性。<a id="a-H2"></a>即无我也。<a id="a-H3"></a>复次此身中诸暖即是火。<a id="a-H4"></a>若外火无我。<a id="a-H5"></a>内火亦无我也。<a id="a-H6"></a>又请观音经云。<a id="a-H7"></a>火大。<a id="a-H8"></a>火性从因缘生。<a id="a-H9"></a>若从缘生。<a id="a-HA"></a>即无自性。<a id="a-HB"></a>无实。<a id="a-HC"></a>即无我。<a id="a-HD"></a>破性。<a id="a-HE"></a>及四句。<a id="a-HF"></a>类地可知。<a id="a-HG"></a>经云。<a id="a-HH"></a>是身无寿。<a id="a-HI"></a>为如风。<a id="a-HJ"></a>亦作破内外观释。<a id="a-HK"></a>破外人者。<a id="a-HL"></a>外人计有寿者。<a id="a-HM"></a>云何知耶。<a id="a-HN"></a>若无寿者。<a id="a-HO"></a>何得有出入息。<a id="a-HP"></a>相续不断。<a id="a-HQ"></a>内人破曰。<a id="a-HR"></a>出入息者。<a id="a-HS"></a>但风相。<a id="a-HT"></a>外风无寿者。<a id="a-HU"></a>内风岂是寿者也。<a id="a-HV"></a>次内观解者。<a id="a-HW"></a>风相触击。<a id="a-HX"></a>故轻虚自在。<a id="a-HY"></a>游中无碍。<a id="a-HZ"></a>有何寿命。<a id="a-Ha"></a>大集云。<a id="a-Hb"></a>出入息者。<a id="a-Hc"></a>名为寿命。<a id="a-Hd"></a>若观此出入息。<a id="a-He"></a>入无积聚。<a id="a-Hf"></a>出无分散。<a id="a-Hg"></a>来无经游。<a id="a-Hh"></a>去无履涉。<a id="a-Hi"></a>如空中风求不可得。<a id="a-Hj"></a>风既非寿。<a id="a-Hk"></a>息亦何得是寿也。<a id="a-Hl"></a>又请观音经云。<a id="a-Hm"></a>风性无碍。<a id="a-Hn"></a>今以四句观风。<a id="a-Ho"></a>若言有性有生。<a id="a-Hp"></a>四句可得者。<a id="a-Hq"></a>即是碍相。<a id="a-Hr"></a>不得入道。<a id="a-Hs"></a>若四句观风。<a id="a-Ht"></a>风不可得。<a id="a-Hu"></a>即是无碍。<a id="a-Hv"></a>无碍故。<a id="a-Hw"></a>即是入如实之际。<a id="a-Hx"></a>观身三事。<a id="a-Hy"></a>息非寿命。<a id="a-Hz"></a>如风。<a id="a-I0"></a>故说是身无寿。<a id="a-I1"></a>为如风也。<a id="a-I2"></a>经云。<a id="a-I3"></a>是身无人。<a id="a-I4"></a>为如水。<a id="a-I5"></a>此约水种破人。<a id="a-I6"></a>亦作破外人内观解。<a id="a-I7"></a>初明破外人者。<a id="a-I8"></a>外人计有神。<a id="a-I9"></a>即是人。<a id="a-IA"></a>云何知耶。<a id="a-IB"></a>若身中无神。<a id="a-IC"></a>何能慈恩润下。<a id="a-ID"></a>曲随物情也。<a id="a-IE"></a>内人破曰。<a id="a-IF"></a>我见水能下润。<a id="a-IG"></a>随器方圆。<a id="a-IH"></a>水无神无人者。<a id="a-II"></a>而汝能恩润顺物。<a id="a-IJ"></a>亦无神无人也。<a id="a-IK"></a>今明内观解者。<a id="a-IL"></a>水为三微所成。<a id="a-IM"></a>无有定性。<a id="a-IN"></a>无性即无水。<a id="a-IO"></a>三事成身。<a id="a-IP"></a>无有定性。<a id="a-IQ"></a>无性即无身。<a id="a-IR"></a>无身即无人。<a id="a-IS"></a>故说是身无人。<a id="a-IT"></a>为如水也。<a id="a-IU"></a>又解。<a id="a-IV"></a>如小儿水中见影。<a id="a-IW"></a>谓言水里有人。<a id="a-IX"></a>入水求人。<a id="a-IY"></a>终不可得。<a id="a-IZ"></a>凡夫三事中生身见。<a id="a-Ia"></a>谓身是人。<a id="a-Ib"></a>深观三事。<a id="a-Ic"></a>不见身相。<a id="a-Id"></a>即无人也。<a id="a-Ie"></a>又如请观音经云。<a id="a-If"></a>水性不住。<a id="a-Ig"></a>以其住者。<a id="a-Ih"></a>池沼方圆。<a id="a-Ii"></a>碍之即住。<a id="a-Ij"></a>非水有住性也。<a id="a-Ik"></a>今检人亦如是。<a id="a-Il"></a>随诸法。<a id="a-Im"></a>得人。<a id="a-In"></a>名。<a id="a-Io"></a>无定性。<a id="a-Ip"></a>若四句检水。<a id="a-Iq"></a>有性有着。<a id="a-Ir"></a>即是住义。<a id="a-Is"></a>若检水四句。<a id="a-It"></a>无性无著。<a id="a-Iu"></a>即是无住。<a id="a-Iv"></a>无住故。<a id="a-Iw"></a>入如实际。<a id="a-Ix"></a>经云。<a id="a-Iy"></a>是身不实。<a id="a-Iz"></a>四大为家。<a id="a-J0"></a>此是总约四大破我。<a id="a-J1"></a>说无我行也。<a id="a-J2"></a>若作破外人解。<a id="a-J3"></a>外人计云。<a id="a-J4"></a>若身中无实有神我者。<a id="a-J5"></a>今现见六情依身而住。<a id="a-J6"></a>故知实有神我也。<a id="a-J7"></a>内人破曰。<a id="a-J8"></a>现见六情依四大住。<a id="a-J9"></a>无别我神之所依也。<a id="a-JA"></a>若约内观解者。<a id="a-JB"></a>身名是一。<a id="a-JC"></a>一身不应在四我住。<a id="a-JD"></a>若一大我住。<a id="a-JE"></a>三大应无假名身。<a id="a-JF"></a>若各有者。<a id="a-JG"></a>即有四身。<a id="a-JH"></a>若即若离四句。<a id="a-JI"></a>约四大中检身不得。<a id="a-JJ"></a>故知身无有实。<a id="a-JK"></a>若不得身实即身见破。<a id="a-JL"></a>身见破。<a id="a-JM"></a>即我见十六知见皆破也。<a id="a-JN"></a>经云。<a id="a-JO"></a>是身为空。<a id="a-JP"></a>离我我所者。<a id="a-JQ"></a>此是第二约空种破。<a id="a-JR"></a>说无我行也。<a id="a-JS"></a>若作破外人解。<a id="a-JT"></a>外人计有我所。<a id="a-JU"></a>若无神我。<a id="a-JV"></a>何得所有。<a id="a-JW"></a>国土人物是实。<a id="a-JX"></a>所。<a id="a-JY"></a>若见实。<a id="a-JZ"></a>当知我亦是实。<a id="a-Ja"></a>内人破曰。<a id="a-Jb"></a>若尔。<a id="a-Jc"></a>所是空。<a id="a-Jd"></a>我亦应空。<a id="a-Je"></a>如身中空种。<a id="a-Jf"></a>空种及一切外空。<a id="a-Jg"></a>是所。<a id="a-Jh"></a>所空故。<a id="a-Ji"></a>我亦空也。<a id="a-Jj"></a>若约内观解者。<a id="a-Jk"></a>即是正约空种破身见也。<a id="a-Jl"></a>四大造色围虚空故。<a id="a-Jm"></a>假名为身。<a id="a-Jn"></a>离空即无身。<a id="a-Jo"></a>若外内空不名身。<a id="a-Jp"></a>今约空种检身不可得。<a id="a-Jq"></a>即身见破。<a id="a-Jr"></a>身见破。<a id="a-Js"></a>即离我我所也。<a id="a-Jt"></a>经云。<a id="a-Ju"></a>是身无知。<a id="a-Jv"></a>如草木瓦砾者。<a id="a-Jw"></a>此是第三检识种破我。<a id="a-Jx"></a>是知说无我行也。<a id="a-Jy"></a>若作破外人解。<a id="a-Jz"></a>外人计云。<a id="a-K0"></a>若身中无神。<a id="a-K1"></a>那得知四时气序等事也。<a id="a-K2"></a>内人破曰。<a id="a-K3"></a>如草木瓦砾。<a id="a-K4"></a>亦犹阴阳气候逐时转变。<a id="a-K5"></a>似有所知。<a id="a-K6"></a>而非神知者。<a id="a-K7"></a>令身虽有知。<a id="a-K8"></a>如草木瓦砾。<a id="a-K9"></a>无神知也。<a id="a-KA"></a>又外人计身内有神。<a id="a-KB"></a>神使知知之。<a id="a-KC"></a>内人破曰。<a id="a-KD"></a>若神使知知。<a id="a-KE"></a>复谁使神。<a id="a-KF"></a>知。<a id="a-KG"></a>遂无使。<a id="a-KH"></a>神何须使。<a id="a-KI"></a>若无神使。<a id="a-KJ"></a>即无知者。<a id="a-KK"></a>无知者。<a id="a-KL"></a>即如草木瓦砾也。<a id="a-KM"></a>若约内观。<a id="a-KN"></a>的观识种。<a id="a-KO"></a>所以者何。<a id="a-KP"></a>三事成身。<a id="a-KQ"></a>命暖无知。<a id="a-KR"></a>知只是识。<a id="a-KS"></a>若谓识能知者。<a id="a-KT"></a>过去识已灭。<a id="a-KU"></a>灭故不能知。<a id="a-KV"></a>现在识刹那不住。<a id="a-KW"></a>无暂停时。<a id="a-KX"></a>亦不得知。<a id="a-KY"></a>未来识未有。<a id="a-KZ"></a>未有之识。<a id="a-Ka"></a>岂得有知。<a id="a-Kb"></a>三世求识。<a id="a-Kc"></a>知不可得。<a id="a-Kd"></a>离三世无别有知。<a id="a-Ke"></a>故说此身无知。<a id="a-Kf"></a>如草木瓦砾也。<a id="a-Kg"></a>经云。<a id="a-Kh"></a>是身无作。<a id="a-Ki"></a>风力所转。<a id="a-Kj"></a>次约风动。<a id="a-Kk"></a>助成。<a id="a-Kl"></a>破识有作。<a id="a-Km"></a>说无我行也。<a id="a-Kn"></a>若作破外人解。<a id="a-Ko"></a>外人计身内有神我故。<a id="a-Kp"></a>能执作施为。<a id="a-Kq"></a>作一切事。<a id="a-Kr"></a>内人破曰。<a id="a-Ks"></a>此非神作。<a id="a-Kt"></a>身有所作。<a id="a-Ku"></a>皆风力转也。<a id="a-Kv"></a>若约内观心解。<a id="a-Kw"></a>妄念心动。<a id="a-Kx"></a>身内。<a id="a-Ky"></a>依风得有种种所作。<a id="a-Kz"></a>故大集经云。<a id="a-L0"></a>有风能上。<a id="a-L1"></a>有风能下。<a id="a-L2"></a>心若念上。<a id="a-L3"></a>风随心牵起。<a id="a-L4"></a>心若念下。<a id="a-L5"></a>风随心牵下。<a id="a-L6"></a>运转所作。<a id="a-L7"></a>皆是风随心转。<a id="a-L8"></a>作一切事。<a id="a-L9"></a>若风道不通。<a id="a-LA"></a>手脚不遂。<a id="a-LB"></a>心虽有念。<a id="a-LC"></a>即举动无从。<a id="a-LD"></a>譬如人牵关棙即影技种种所作捩绳若断。<a id="a-LE"></a>手无所牵。<a id="a-LF"></a>当知皆是依风之所作也。<a id="a-LG"></a>今观此依风。<a id="a-LH"></a>不自生。<a id="a-LI"></a>亦不他生。<a id="a-LJ"></a>若无生。<a id="a-LK"></a>即是空。<a id="a-LL"></a>尚不能自有。<a id="a-LM"></a>令三事成身不可得。<a id="a-LN"></a>谁是作也。<a id="a-LO"></a>释曰。<a id="a-LP"></a>夫外计内执我者。<a id="a-LQ"></a>皆于地水火风空识六大种中。<a id="a-LR"></a>及身内识暖息三事等起执。<a id="a-LS"></a>今观六大三事内。<a id="a-LT"></a>唯是识之一大。<a id="a-LU"></a>世多坚执以为实我。<a id="a-LV"></a>今只用于内外三世中推。<a id="a-LW"></a>自然无我无识。<a id="a-LX"></a>内外推者。<a id="a-LY"></a>只如执识实在身内者。<a id="a-LZ"></a>且何者是识。<a id="a-La"></a>若言身分皮肉筋骨等是识者。<a id="a-Lb"></a>此是地大。<a id="a-Lc"></a>若言精血便利等是识者。<a id="a-Ld"></a>此是水大。<a id="a-Le"></a>若言身中暖触是识者。<a id="a-Lf"></a>此是火大。<a id="a-Lg"></a>若言折旋俯仰言谈祗对是识者。<a id="a-Lh"></a>此是风大。<a id="a-Li"></a>除四大外。<a id="a-Lj"></a>唯是空大。<a id="a-Lk"></a>何者是识。<a id="a-Ll"></a>各各既无。<a id="a-Lm"></a>和合岂有。<a id="a-Ln"></a>如一砂压无油。<a id="a-Lo"></a>合众砂而岂有。<a id="a-Lp"></a>似一狗非师子。<a id="a-Lq"></a>聚群狗而亦无。<a id="a-Lr"></a>此四大种。<a id="a-Ls"></a>现推无体。<a id="a-Lt"></a>即是内空。<a id="a-Lu"></a>死后各复外四大。<a id="a-Lv"></a>一一归空。<a id="a-Lw"></a>即是外空。<a id="a-Lx"></a>内外俱空。<a id="a-Ly"></a>识性无寄。<a id="a-Lz"></a>又内推既无识。<a id="a-M0"></a>应在外者。<a id="a-M1"></a>外属他身。<a id="a-M2"></a>自无主宰。<a id="a-M3"></a>及同虚空。<a id="a-M4"></a>有何分别。<a id="a-M5"></a>内外既空。<a id="a-M6"></a>中间奚有。<a id="a-M7"></a>以因内外立中间故。<a id="a-M8"></a>但破内外。<a id="a-M9"></a>中间自虚。<a id="a-MA"></a>若识内外空者。<a id="a-MB"></a>应在心世。<a id="a-MC"></a>何者。<a id="a-MD"></a>因三世以辩识。<a id="a-ME"></a>因识以立三世。<a id="a-MF"></a>若无有识。<a id="a-MG"></a>谁分三世。<a id="a-MH"></a>若无三世。<a id="a-MI"></a>何以明识。<a id="a-MJ"></a>以此三识。<a id="a-MK"></a>若不思过去。<a id="a-ML"></a>即想未来。<a id="a-MM"></a>过未不缘。<a id="a-MN"></a>即住现在。<a id="a-MO"></a>离三际外。<a id="a-MP"></a>更无有识。<a id="a-MQ"></a>故祖师云。<a id="a-MR"></a>一念不生。<a id="a-MS"></a>前后际断。<a id="a-MT"></a>今则念念成三世。<a id="a-MU"></a>念念识不住。<a id="a-MV"></a>念念唯是风。<a id="a-MW"></a>念念无主宰。<a id="a-MX"></a>故金刚经云。<a id="a-MY"></a>过去心不可得。<a id="a-MZ"></a>未来心不可得。<a id="a-Ma"></a>现在心不可得。<a id="a-Mb"></a>以因现在立过去。<a id="a-Mc"></a>因过去立未来。<a id="a-Md"></a>现在既不住。<a id="a-Me"></a>过未亦无生。<a id="a-Mf"></a>互检互无。<a id="a-Mg"></a>彻底空寂。<a id="a-Mh"></a>但有微毫起处。<a id="a-Mi"></a>皆从识生。<a id="a-Mj"></a>今推既无。<a id="a-Mk"></a>分别自灭。<a id="a-Ml"></a>分别既灭。<a id="a-Mm"></a>境界无依。<a id="a-Mn"></a>如依水生波。<a id="a-Mo"></a>依镜现像。<a id="a-Mp"></a>无水则波不起。<a id="a-Mq"></a>无镜则像不生。<a id="a-Mr"></a>故知非关法有法无。<a id="a-Ms"></a>但是识生识灭。<a id="a-Mt"></a>如金刚三昧经偈云。<a id="a-Mu"></a>法从分别生。<a id="a-Mv"></a>还从分别灭。<a id="a-Mw"></a>灭是诸分别。<a id="a-Mx"></a>是法非生灭。<a id="a-My"></a>如是洞达。<a id="a-Mz"></a>根境豁然。<a id="a-N0"></a>自觉既明。<a id="a-N1"></a>又能利他普照。<a id="a-N2"></a>故经偈云。<a id="a-N3"></a>究竟离虚妄。<a id="a-N4"></a>无染如虚空。<a id="a-N5"></a>清净妙法身。<a id="a-N6"></a>湛然应一切。<a id="a-N7"></a>是以世间粗浮。<a id="a-N8"></a>不于自身子细明察。<a id="a-N9"></a>妙观不习。<a id="a-NA"></a>智眼全盲。<a id="a-NB"></a>执妄迷真。<a id="a-NC"></a>以空作有。<a id="a-ND"></a>若能善观。<a id="a-NE"></a>即齐诸圣。<a id="a-NF"></a>如圆觉经云。<a id="a-NG"></a>尔时世尊告普眼菩萨。<a id="a-NH"></a>善男子。<a id="a-NI"></a>汝等乃能为诸菩萨。<a id="a-NJ"></a>及末世众生。<a id="a-NK"></a>问于如来。<a id="a-NL"></a>修行渐次。<a id="a-NM"></a>思惟住持。<a id="a-NN"></a>乃至假说。<a id="a-NO"></a>种种方便。<a id="a-NP"></a>汝今谛听。<a id="a-NQ"></a>当为汝说。<a id="a-NR"></a>时普眼菩萨。<a id="a-NS"></a>奉教欢喜。<a id="a-NT"></a>及诸大众。<a id="a-NU"></a>默然而听。<a id="a-NV"></a>善男子。<a id="a-NW"></a>彼新学菩萨。<a id="a-NX"></a>及末世众生。<a id="a-NY"></a>欲求如来净圆觉心。<a id="a-NZ"></a>应当正念远离诸幻。<a id="a-Na"></a>先依如来奢摩他行。<a id="a-Nb"></a>坚持禁戒。<a id="a-Nc"></a>安处徒众。<a id="a-Nd"></a>宴坐净室。<a id="a-Ne"></a>常作是念。<a id="a-Nf"></a>我今此身。<a id="a-Ng"></a>四大和合。<a id="a-Nh"></a>所谓发毛爪齿。<a id="a-Ni"></a>皮肉筋骨。<a id="a-Nj"></a>髓脑垢色。<a id="a-Nk"></a>皆归于地。<a id="a-Nl"></a>唾涕脓血。<a id="a-Nm"></a>津液涎沫淡泪精气。<a id="a-Nn"></a>大小便利。<a id="a-No"></a>皆归于水。<a id="a-Np"></a>暖气归火。<a id="a-Nq"></a>动转归风。<a id="a-Nr"></a>四大各离。<a id="a-Ns"></a>今者妄身。<a id="a-Nt"></a>当在何处。<a id="a-Nu"></a>即知此身。<a id="a-Nv"></a>毕竟无体。<a id="a-Nw"></a>和合为相。<a id="a-Nx"></a>实同幻化。<a id="a-Ny"></a>四缘假合。<a id="a-Nz"></a>妄有六根。<a id="a-O0"></a>六根四大。<a id="a-O1"></a>中外合成。<a id="a-O2"></a>妄有缘气。<a id="a-O3"></a>于中积聚。<a id="a-O4"></a>似有缘相。<a id="a-O5"></a>假名为心。<a id="a-O6"></a>善男子。<a id="a-O7"></a>此虚妄心。<a id="a-O8"></a>若无六尘。<a id="a-O9"></a>则不能有。<a id="a-OA"></a>四大分解。<a id="a-OB"></a>无尘可得。<a id="a-OC"></a>于中缘尘。<a id="a-OD"></a>各归散灭。<a id="a-OE"></a>毕竟无有缘心可见。<a id="a-OF"></a>善男子。<a id="a-OG"></a>彼之众生幻身灭故。<a id="a-OH"></a>幻心亦灭。<a id="a-OI"></a>幻心灭故。<a id="a-OJ"></a>幻尘亦灭。<a id="a-OK"></a>幻尘灭故。<a id="a-OL"></a>幻灭亦灭。<a id="a-OM"></a>幻灭灭故。<a id="a-ON"></a>非幻不灭。<a id="a-OO"></a>譬如磨镜。<a id="a-OP"></a>垢尽明现。<a id="a-OQ"></a>善男子。<a id="a-OR"></a>当知身心。<a id="a-OS"></a>皆为幻垢。<a id="a-OT"></a>垢相永灭。<a id="a-OU"></a>十方清净。<a id="a-OV"></a>善男子。<a id="a-OW"></a>譬如清净摩尼宝珠。<a id="a-OX"></a>映于五色。<a id="a-OY"></a>随方各现。<a id="a-OZ"></a>诸愚痴者。<a id="a-Oa"></a>见彼摩尼。<a id="a-Ob"></a>实有五色。<a id="a-Oc"></a>善男子。<a id="a-Od"></a>圆觉净性。<a id="a-Oe"></a>现于身心。<a id="a-Of"></a>随类各应。<a id="a-Og"></a>彼愚痴者。<a id="a-Oh"></a>说净圆觉。<a id="a-Oi"></a>实有如是身心自相。<a id="a-Oj"></a>亦复如是。<a id="a-Ok"></a>由此不能远于幻化。<a id="a-Ol"></a>是故我说。<a id="a-Om"></a>身心幻垢。<a id="a-On"></a>对离幻垢。<a id="a-Oo"></a>说名菩萨。<a id="a-Op"></a>垢尽对除。<a id="a-Oq"></a>即无对垢。<a id="a-Or"></a>及说名者。<a id="a-Os"></a>善男子。<a id="a-Ot"></a>此菩萨及末世众生。<a id="a-Ou"></a>证得诸幻灭影像故。<a id="a-Ov"></a>尔时便得无方清净。<a id="a-Ow"></a>无边虚空。<a id="a-Ox"></a>觉所显发。<a id="a-Oy"></a>觉圆明故。<a id="a-Oz"></a>显心清净。<a id="a-P0"></a>心清净故。<a id="a-P1"></a>见尘清净。<a id="a-P2"></a>见清净故。<a id="a-P3"></a>眼根清净。<a id="a-P4"></a>根清净故。<a id="a-P5"></a>眼识清净。<a id="a-P6"></a>识清净故。<a id="a-P7"></a>闻尘清净。<a id="a-P8"></a>闻清净故。<a id="a-P9"></a>耳根清净。<a id="a-PA"></a>根清净故。<a id="a-PB"></a>耳识清净。<a id="a-PC"></a>识清净故。<a id="a-PD"></a>觉尘清净。<a id="a-PE"></a>如是乃至鼻舌身意。<a id="a-PF"></a>亦复如是。<a id="a-PG"></a>善男子。<a id="a-PH"></a>根清净故。<a id="a-PI"></a>色尘清净。<a id="a-PJ"></a>色清净故。<a id="a-PK"></a>声尘清净。<a id="a-PL"></a>香味触法。<a id="a-PM"></a>亦复如是。<a id="a-PN"></a>善男子。<a id="a-PO"></a>六尘清净故。<a id="a-PP"></a>地大清净。<a id="a-PQ"></a>地清净故。<a id="a-PR"></a>水大清净。<a id="a-PS"></a>火大风大。<a id="a-PT"></a>亦复如是。<a id="a-PU"></a>善男子。<a id="a-PV"></a>四大清净故。<a id="a-PW"></a>十二处。<a id="a-PX"></a>十八界。<a id="a-PY"></a>二十五有清净。<a id="a-PZ"></a>彼清净故。<a id="a-Pa"></a>十力。<a id="a-Pb"></a>四无所畏。<a id="a-Pc"></a>四无碍智。<a id="a-Pd"></a>佛十八不共法。<a id="a-Pe"></a>三十七助道品清净。<a id="a-Pf"></a>如是乃至八万四千陀罗尼门。<a id="a-Pg"></a>一切清净。<a id="a-Ph"></a>善男子。<a id="a-Pi"></a>一切实相性清净故。<a id="a-Pj"></a>一身清净。<a id="a-Pk"></a>一身清净故。<a id="a-Pl"></a>多身清净。<a id="a-Pm"></a>多身清净故。<a id="a-Pn"></a>如是乃至十方众生圆觉清净。<a id="a-Po"></a>善男子。<a id="a-Pp"></a>一世界清净故。<a id="a-Pq"></a>多世界清净。<a id="a-Pr"></a>多世界清净故。<a id="a-Ps"></a>如是乃至尽于虚空。<a id="a-Pt"></a>圆裹三世。<a id="a-Pu"></a>一切平等。<a id="a-Pv"></a>清净不动。<a id="a-Pw"></a>善男子。<a id="a-Px"></a>虚空如是平等不动。<a id="a-Py"></a>当知觉性平等不动。<a id="a-Pz"></a>四大不动故。<a id="a-Q0"></a>当知觉性平等不动。<a id="a-Q1"></a>如是乃至八万四千陀罗尼门平等不动。<a id="a-Q2"></a>当知觉性平等不动。<a id="a-Q3"></a>善男子。<a id="a-Q4"></a>觉性遍满。<a id="a-Q5"></a>清净不动。<a id="a-Q6"></a>圆无际故。<a id="a-Q7"></a>当知六根遍满法界。<a id="a-Q8"></a>根遍满故。<a id="a-Q9"></a>当知六尘遍满法界。<a id="a-QA"></a>尘遍满故。<a id="a-QB"></a>当知四大遍满法界。<a id="a-QC"></a>如是乃至陀罗尼门。<a id="a-QD"></a>遍满法界。<a id="a-QE"></a>善男子。<a id="a-QF"></a>由彼妙觉性遍满故。<a id="a-QG"></a>根性尘性。<a id="a-QH"></a>无坏无杂。<a id="a-QI"></a>根尘无坏故。<a id="a-QJ"></a>如是乃至陀罗尼门。<a id="a-QK"></a>无坏无杂。<a id="a-QL"></a>如百千灯。<a id="a-QM"></a>光照一室。<a id="a-QN"></a>其光遍满。<a id="a-QO"></a>无坏无杂。<a id="a-QP"></a>善男子。<a id="a-QQ"></a>觉成就故。<a id="a-QR"></a>当知菩萨。<a id="a-QS"></a>不与法缚。<a id="a-QT"></a>不求法脱。<a id="a-QU"></a>不厌生死。<a id="a-QV"></a>不爱涅槃。<a id="a-QW"></a>不敬持戒。<a id="a-QX"></a>不憎毁禁。<a id="a-QY"></a>不重久习。<a id="a-QZ"></a>不轻初学。<a id="a-Qa"></a>何以故。<a id="a-Qb"></a>一切觉故。<a id="a-Qc"></a>譬如眼光。<a id="a-Qd"></a>晓了前境。<a id="a-Qe"></a>其光圆满。<a id="a-Qf"></a>得无憎爱。<a id="a-Qg"></a>何以故。<a id="a-Qh"></a>光体无二无憎爱故。<a id="a-Qi"></a>善男子。<a id="a-Qj"></a>此菩萨及末世众生。<a id="a-Qk"></a>修习此心。<a id="a-Ql"></a>得成就者。<a id="a-Qm"></a>于此无修。<a id="a-Qn"></a>亦无成就。<a id="a-Qo"></a>圆觉普照。<a id="a-Qp"></a>寂灭无二。<a id="a-Qq"></a>于中百千万亿不可说阿僧祇。<a id="a-Qr"></a>恒河沙诸佛世界。<a id="a-Qs"></a>犹如空华。<a id="a-Qt"></a>乱起乱灭。<a id="a-Qu"></a>不即不离。<a id="a-Qv"></a>无缚无脱。<a id="a-Qw"></a>始知众生。<a id="a-Qx"></a>本来成佛。<a id="a-Qy"></a>生死涅槃。<a id="a-Qz"></a>犹如昨梦。<a id="a-R0"></a>善男子。<a id="a-R1"></a>如昨梦故。<a id="a-R2"></a>当知生死。<a id="a-R3"></a>及与涅槃。<a id="a-R4"></a>无起无灭。<a id="a-R5"></a>无来无去。<a id="a-R6"></a>其所证者。<a id="a-R7"></a>无得无失。<a id="a-R8"></a>无取无舍。<a id="a-R9"></a>其能证者。<a id="a-RA"></a>无作无止。<a id="a-RB"></a>无任无灭。<a id="a-RC"></a>于此证中。<a id="a-RD"></a>无能无所。<a id="a-RE"></a>毕竟无证。<a id="a-RF"></a>亦无证者。<a id="a-RG"></a>一切法性。<a id="a-RH"></a>平等不坏。<a id="a-RI"></a>善男子。<a id="a-RJ"></a>彼诸菩萨。<a id="a-RK"></a>如是修行。<a id="a-RL"></a>如是渐次。<a id="a-RM"></a>如是思惟。<a id="a-RN"></a>如是住持。<a id="a-RO"></a>如是方便。<a id="a-RP"></a>如是开悟。<a id="a-RQ"></a>求如是法。<a id="a-RR"></a>亦不迷闷。<a id="a-RS"></a>所以凡夫迷梦。<a id="a-RT"></a>怕怖生老病死。<a id="a-RU"></a>以二乘偏见厌离成住坏空。<a id="a-RV"></a>若顿悟之时。<a id="a-RW"></a>不厌不怖。<a id="a-RX"></a>全将生死法。<a id="a-RY"></a>度脱于群生。<a id="a-RZ"></a>以生死性空故。<a id="a-Ra"></a>如释迦如来。<a id="a-Rb"></a>不离不着。<a id="a-Rc"></a>生则王宫降诞。<a id="a-Rd"></a>演独尊之文。<a id="a-Re"></a>老则寿八十年。<a id="a-Rf"></a>示迁坏之法。<a id="a-Rg"></a>病则背痛偃卧。<a id="a-Rh"></a>警泡幻之身。<a id="a-Ri"></a>死则示灭双林。<a id="a-Rj"></a>显无常之苦。<a id="a-Rk"></a>令小根者悟其迁变。<a id="a-Rl"></a>俾大器者顿了圆常。<a id="a-Rm"></a>故知生老病死之中。<a id="a-Rn"></a>尽能发觉。<a id="a-Ro"></a>行住坐卧之内。<a id="a-Rp"></a>俱可证真。<a id="a-Rq"></a>岂同怖厌凡小之见乎。</p>
 </body>
</html>