<!doctype html>
<html id="z3IBXDB1eo" data-ver="1603">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第六十一</h1>
  <p id="a2">夫四分义。<a id="a-3"></a>以何为体性。</p>
  <p id="a4">答。<a id="a-5"></a>相分。<a id="a-6"></a>所变色。<a id="a-7"></a>心为体性。<a id="a-8"></a>若内三分。<a id="a-9"></a>即用现行心所为体。</p>
  <p id="aA">问。<a id="a-B"></a>果位之中亲证真如。<a id="a-C"></a>无有境界。<a id="a-D"></a>若四智缘境之时。<a id="a-E"></a>为具四分不。</p>
  <p id="aF">答。<a id="a-G"></a>定有见分照前境故。<a id="a-H"></a>有自证分。<a id="a-I"></a>通照见分。<a id="a-J"></a>亦有证自证分。<a id="a-K"></a>照自证分故。<a id="a-L"></a>相分者。<a id="a-M"></a>佛地论云。<a id="a-N"></a>如是所说四智相应心品。<a id="a-O"></a>为有相分见分等耶。<a id="a-P"></a>若无。<a id="a-Q"></a>应无所缘。<a id="a-R"></a>应不名智。<a id="a-S"></a>答。<a id="a-T"></a>无漏心品。<a id="a-U"></a>无障碍故。<a id="a-V"></a>亲照前境。<a id="a-W"></a>无逐心变。<a id="a-X"></a>似前境相。<a id="a-Y"></a>以无漏心。<a id="a-Z"></a>说名无相无分别故。<a id="a-a"></a>又说缘境不思议故。<a id="a-b"></a>有义。<a id="a-c"></a>真实。<a id="a-d"></a>无漏心品。<a id="a-e"></a>亦有相分。<a id="a-f"></a>诸心心法。<a id="a-g"></a>法尔似境显现名缘。<a id="a-h"></a>非如钳等动作取物。<a id="a-i"></a>非如灯等舒光照物。<a id="a-j"></a>如明镜等。<a id="a-k"></a>现影照物。<a id="a-l"></a>由似境现。<a id="a-m"></a>分明照了。<a id="a-n"></a>名无障碍。<a id="a-o"></a>不执不计。<a id="a-p"></a>说名无相。<a id="a-q"></a>亦无分明。<a id="a-r"></a>妙用难测。<a id="a-s"></a>名不思议。<a id="a-t"></a>非不现影。<a id="a-u"></a>若言无相。<a id="a-v"></a>则无相分。<a id="a-w"></a>言无分别。<a id="a-x"></a>应无见分。<a id="a-y"></a>睹无相见。<a id="a-z"></a>应如虚空兔角等。<a id="a-10"></a>应不名智。<a id="a-11"></a>无执计故。<a id="a-12"></a>言无能取所取等相。<a id="a-13"></a>非无似境缘照义用。<a id="a-14"></a>若无漏心。<a id="a-15"></a>全无相分。<a id="a-16"></a>诸佛不应现身土等。<a id="a-17"></a>种种影像。<a id="a-18"></a>乃至如是分别。<a id="a-19"></a>但就世谛言说道理。<a id="a-1A"></a>若就胜义。<a id="a-1B"></a>离言绝虑。<a id="a-1C"></a>既无相见。<a id="a-1D"></a>不可言心及心法等。<a id="a-1E"></a>离诸戏论。<a id="a-1F"></a>不可思议。<a id="a-1G"></a>有义。<a id="a-1H"></a>无分别智。<a id="a-1I"></a>无分别故。<a id="a-1J"></a>所缘真如。<a id="a-1K"></a>不离体故。<a id="a-1L"></a>如照自体。<a id="a-1M"></a>无别相分。<a id="a-1N"></a>此无分别。<a id="a-1O"></a>若变相分。<a id="a-1P"></a>于真如境。<a id="a-1Q"></a>便非亲证。<a id="a-1R"></a>若后得智。<a id="a-1S"></a>有分别故。<a id="a-1T"></a>所缘境界。<a id="a-1U"></a>或离体故。<a id="a-1V"></a>如有漏心。<a id="a-1W"></a>似境相现。<a id="a-1X"></a>分明缘照。<a id="a-1Y"></a>名缘前境。<a id="a-1Z"></a>是故此后得智。<a id="a-1a"></a>定有相分。</p>
  <p id="a1b">问。<a id="a-1c"></a>只如安慧。<a id="a-1d"></a>说一分。<a id="a-1e"></a>不立见相等。<a id="a-1f"></a>今护法摄四归一分时。<a id="a-1g"></a>亦不别立见相等。<a id="a-1h"></a>义势既同。<a id="a-1i"></a>何故言非安慧等诸师知见耶。</p>
  <p id="a1j">答。<a id="a-1k"></a>乍看似同。<a id="a-1l"></a>细详理别。<a id="a-1m"></a>且如安慧立一自证分。<a id="a-1n"></a>全不说证自证分。<a id="a-1o"></a>虽说见相二分。<a id="a-1p"></a>然一向判为遍计所执性。<a id="a-1q"></a>此乃四分中一分。<a id="a-1r"></a>分无二分有名无体。<a id="a-1s"></a>亦是其无。<a id="a-1t"></a>唯立一依他自证分。<a id="a-1u"></a>今护法虽摄四归一。<a id="a-1v"></a>然不名自证分。<a id="a-1w"></a>但总名一心。<a id="a-1x"></a>虽总说一心分。<a id="a-1y"></a>而不失自证等四分义。<a id="a-1z"></a>但以与心无决定相离义。<a id="a-20"></a>总名一分。<a id="a-21"></a>与彼别立自证分义别。<a id="a-22"></a>乃至摄四归三时。<a id="a-23"></a>内之二分。<a id="a-24"></a>虽互相缘。<a id="a-25"></a>其用各别。<a id="a-26"></a>然其所缘。<a id="a-27"></a>不失自体故。<a id="a-28"></a>但名自证。<a id="a-29"></a>虽总名自证。<a id="a-2A"></a>而互相缘二分之义。<a id="a-2B"></a>不失。<a id="a-2C"></a>不同。<a id="a-2D"></a>陈那自证。<a id="a-2E"></a>但有证自见分之自证。<a id="a-2F"></a>即无证自证之自证。<a id="a-2G"></a>由此义故。<a id="a-2H"></a>非诸师之知见。</p>
  <p id="a2I">问。<a id="a-2J"></a>所变中。<a id="a-2K"></a>是相分色。<a id="a-2L"></a>云何诸师说现识名为色识。</p>
  <p id="a2M">答。<a id="a-2N"></a>古师云。<a id="a-2O"></a>现识名为色识者。<a id="a-2P"></a>此言色识。<a id="a-2Q"></a>是从境为名。<a id="a-2R"></a>见分识变似色故。<a id="a-2S"></a>名为色识。<a id="a-2T"></a>体实是识。<a id="a-2U"></a>由能变色。<a id="a-2V"></a>故名色识。<a id="a-2W"></a>此取见分识为体。<a id="a-2X"></a>由能缘色。<a id="a-2Y"></a>或能变色。<a id="a-2Z"></a>故名色识。<a id="a-2a"></a>又相分色不离识故。<a id="a-2b"></a>名为色识。<a id="a-2c"></a>此即取相分色为体。<a id="a-2d"></a>相分之色实非识。<a id="a-2e"></a>由从识变不离识故。<a id="a-2f"></a>名为色识。<a id="a-2g"></a>或相分名色。<a id="a-2h"></a>见分名识。<a id="a-2i"></a>此双取识境二法为体。<a id="a-2j"></a>以见相同种故。<a id="a-2k"></a>此许前念相分。<a id="a-2l"></a>为后念识所缘缘义。<a id="a-2m"></a>谓前念识之相分。<a id="a-2n"></a>为后念识之境。<a id="a-2o"></a>即本识中生。<a id="a-2p"></a>以自果功能念起。<a id="a-2q"></a>即前念识相。<a id="a-2r"></a>为后念识境之所以。<a id="a-2s"></a>谓因前念所缘故。<a id="a-2t"></a>还熏得种。<a id="a-2u"></a>由种故生今念。<a id="a-2v"></a>历转。<a id="a-2w"></a>推功归本。<a id="a-2x"></a>乃是前念所缘。<a id="a-2y"></a>为今识缘。<a id="a-2z"></a>自果者。<a id="a-30"></a>相分现行也。<a id="a-31"></a>功能者。<a id="a-32"></a>种子也。<a id="a-33"></a>谓由前念识相分为能熏。<a id="a-34"></a>故熏引得生自种子。<a id="a-35"></a>在本识中。<a id="a-36"></a>能生后念识相分色等。<a id="a-37"></a>与后念识为境。<a id="a-38"></a>由前念相熏种。<a id="a-39"></a>生后念境相。<a id="a-3A"></a>说前念相分。<a id="a-3B"></a>为后识所缘缘也。</p>
  <p id="a3C">问。<a id="a-3D"></a>前相种如何生今识。</p>
  <p id="a3E">答。<a id="a-3F"></a>由见相同种故。</p>
  <p id="a3G">问。<a id="a-3H"></a>既尔。<a id="a-3I"></a>何不即说种为缘。</p>
  <p id="a3J">答。<a id="a-3K"></a>种是因缘。<a id="a-3L"></a>非所缘缘。<a id="a-3M"></a>又古德问。<a id="a-3N"></a>如第六识缘龟毛兔角等时。<a id="a-3O"></a>此所缘境。<a id="a-3P"></a>为有为无。<a id="a-3Q"></a>若言有者。<a id="a-3R"></a>圣教不应指此喻于遍计所执性是无。<a id="a-3S"></a>若言无者。<a id="a-3T"></a>无法无体。<a id="a-3U"></a>非所缘缘。<a id="a-3V"></a>缘此意识阙。<a id="a-3W"></a>所缘缘。<a id="a-3X"></a>如何得起。<a id="a-3Y"></a>若言此心无所缘缘者。<a id="a-3Z"></a>云何论言亲所缘缘。<a id="a-3a"></a>能缘皆有。<a id="a-3b"></a>若龟本无毛。<a id="a-3c"></a>兔本无角。<a id="a-3d"></a>约此本无。<a id="a-3e"></a>喻所执性。<a id="a-3f"></a>由所执我。<a id="a-3g"></a>及所执法。<a id="a-3h"></a>皆本无故。<a id="a-3i"></a>其能缘心。<a id="a-3j"></a>将缘此等无法之时。<a id="a-3k"></a>由无始来。<a id="a-3l"></a>熏习力故。<a id="a-3m"></a>依种生时。<a id="a-3n"></a>从识自证分上。<a id="a-3o"></a>变起龟毛等相分。<a id="a-3p"></a>及缘此龟毛见分。<a id="a-3q"></a>此相见分。<a id="a-3r"></a>与识自证分同一种生。<a id="a-3s"></a>既依种生。<a id="a-3t"></a>是依他性。<a id="a-3u"></a>非体全无。<a id="a-3v"></a>不同本来无体龟毛。<a id="a-3w"></a>故得成所缘缘。<a id="a-3x"></a>是故缘此之心。<a id="a-3y"></a>亦得说从四缘而生。<a id="a-3z"></a>乃至如离蕴计有实我实法等。<a id="a-40"></a>亦复如是。<a id="a-41"></a>离蕴性外。<a id="a-42"></a>都无实我。<a id="a-43"></a>亦无决定实法。<a id="a-44"></a>但是有情虚妄执有。<a id="a-45"></a>以理推征。<a id="a-46"></a>都无有体。<a id="a-47"></a>故如本来无体龟毛。<a id="a-48"></a>然我法执。<a id="a-49"></a>心缘执此时。<a id="a-4A"></a>亦由无始虚妄熏习力故。<a id="a-4B"></a>变起假我法相。<a id="a-4C"></a>此相与见等同种。<a id="a-4D"></a>亦依他起。<a id="a-4E"></a>成所缘缘。<a id="a-4F"></a>是故论云。<a id="a-4G"></a>如是我执。<a id="a-4H"></a>自心外蕴。<a id="a-4I"></a>或有或无。<a id="a-4J"></a>自心内蕴。<a id="a-4K"></a>一切皆有。<a id="a-4L"></a>自心内蕴者。<a id="a-4M"></a>即相分也。<a id="a-4N"></a>若言独影境是遍计性者。<a id="a-4O"></a>其体即无。<a id="a-4P"></a>犹如龟毛等。<a id="a-4Q"></a>即此一分相分无。<a id="a-4R"></a>何得论言自心内蕴一切皆有耶。<a id="a-4S"></a>已上并护法义。<a id="a-4T"></a>若安慧。<a id="a-4U"></a>见相二分。<a id="a-4V"></a>是遍计所执性。<a id="a-4W"></a>其体是无。<a id="a-4X"></a>今相承多云。<a id="a-4Y"></a>独影是遍计所执性。<a id="a-4Z"></a>非所缘缘者。<a id="a-4a"></a>此即安慧宗。<a id="a-4b"></a>护法一切四分。<a id="a-4c"></a>皆依他起。<a id="a-4d"></a>于中妄执为决定实者。<a id="a-4e"></a>方名遍计所执。<a id="a-4f"></a>乃至于圆成性。<a id="a-4g"></a>及五尘性境。<a id="a-4h"></a>若坚执为实者。<a id="a-4i"></a>亦名遍计所执。<a id="a-4j"></a>然本来无体龟毛兔角等。<a id="a-4k"></a>不对执心。<a id="a-4l"></a>即非遍计性。<a id="a-4m"></a>今亦多有妄认龟毛等为遍计性者。<a id="a-4n"></a>非也。<a id="a-4o"></a>又立况解自证分见相二分者。<a id="a-4p"></a>且如自证分起见相二分。<a id="a-4q"></a>更执二分为我法。<a id="a-4r"></a>如结巾成兔。<a id="a-4s"></a>手巾是有。<a id="a-4t"></a>喻自证分。<a id="a-4u"></a>结手巾为兔头。<a id="a-4v"></a>手巾上本无兔头。<a id="a-4w"></a>今结出之。<a id="a-4x"></a>是故名无。<a id="a-4y"></a>如自证分上本无见相二分。<a id="a-4z"></a>由不证实。<a id="a-50"></a>故似二分起。<a id="a-51"></a>是故名无。<a id="a-52"></a>如所结手巾为兔头。<a id="a-53"></a>已是一重假。<a id="a-54"></a>更结出二耳。<a id="a-55"></a>又是一重假。<a id="a-56"></a>如从自证分变起见相二分。<a id="a-57"></a>已是一重假。<a id="a-58"></a>更执二分为我法。<a id="a-59"></a>又是一重假。<a id="a-5A"></a>则见相二分。<a id="a-5B"></a>虽假似有。<a id="a-5C"></a>从种生故。<a id="a-5D"></a>其我法二执非有。<a id="a-5E"></a>是遍计妄执故。</p>
  <p id="a5F">问。<a id="a-5G"></a>唯心之旨。<a id="a-5H"></a>一分尚无。<a id="a-5I"></a>云何广说四分。</p>
  <p id="a5J">答。<a id="a-5K"></a>四分成心。<a id="a-5L"></a>千圣同禀。<a id="a-5M"></a>只为安慧菩萨。<a id="a-5N"></a>唯执自证心体一分。<a id="a-5O"></a>尚不识心。<a id="a-5P"></a>为难陀菩萨所破。<a id="a-5Q"></a>乃至陈那菩萨。<a id="a-5R"></a>执有三分。<a id="a-5S"></a>体用虽具。<a id="a-5T"></a>犹阙量果。<a id="a-5U"></a>第四证。<a id="a-5V"></a>自证分。<a id="a-5W"></a>唯护法菩萨。<a id="a-5X"></a>唯识义圆。<a id="a-5Y"></a>四分具足。<a id="a-5Z"></a>因制唯识论十卷。<a id="a-5a"></a>西天此土。<a id="a-5b"></a>正义大行。<a id="a-5c"></a>制此论终。<a id="a-5d"></a>寻当坐蜕。<a id="a-5e"></a>乃有空中神人告众曰。<a id="a-5f"></a>护法菩萨。<a id="a-5g"></a>是贤劫千佛之中一数。<a id="a-5h"></a>故知非十方大觉。<a id="a-5i"></a>何以圆证此心。<a id="a-5j"></a>若不达四分成心者。<a id="a-5k"></a>斯皆但念名言。<a id="a-5l"></a>罔知成心实义。<a id="a-5m"></a>体用既失。<a id="a-5n"></a>量果全无。<a id="a-5o"></a>终被心境缘拘。<a id="a-5p"></a>无由解脱。<a id="a-5q"></a>今时学者。<a id="a-5r"></a>全寡见闻。<a id="a-5s"></a>恃我解而不近明师。<a id="a-5t"></a>执己见而罔披宝藏。<a id="a-5u"></a>故兹遍录。<a id="a-5v"></a>以示后贤。<a id="a-5w"></a>莫踵前非。<a id="a-5x"></a>免有后悔。</p>
  <p data-pb></p>
  <h2 id="a5y">问答章第二</h2>
  <p id="a5z">夫一心妙门。<a id="a-60"></a>唯识正理。<a id="a-61"></a>能变所变。<a id="a-62"></a>内外皆通。<a id="a-63"></a>举一例诸收无不尽。<a id="a-64"></a>如众星列宿。<a id="a-65"></a>匪离于空。<a id="a-66"></a>万木群萌。<a id="a-67"></a>咸归于地。<a id="a-68"></a>则可以拔疑根而开信户。<a id="a-69"></a>朗智照而洗情尘。<a id="a-6A"></a>若机思迟回未成胜解。<a id="a-6B"></a>须凭问答。<a id="a-6C"></a>渐入圆通。<a id="a-6D"></a>真金尚假锻炼而成。<a id="a-6E"></a>美玉犹仗琢磨而出。<a id="a-6F"></a>华严私记云。<a id="a-6G"></a>正念思惟甚深法门者。<a id="a-6H"></a>有二种人。<a id="a-6I"></a>能枯十二因缘大树。<a id="a-6J"></a>一者。<a id="a-6K"></a>温故不忘。<a id="a-6L"></a>二者。<a id="a-6M"></a>咨受新法。<a id="a-6N"></a>此之谓也。</p>
  <p id="a6O">问。<a id="a-6P"></a>心法不可思议。<a id="a-6Q"></a>离言自性。<a id="a-6R"></a>云何广兴问答。<a id="a-6S"></a>横剖义宗。</p>
  <p id="a6T">答。<a id="a-6U"></a>然理唯一心。<a id="a-6V"></a>事收万法。<a id="a-6W"></a>若不细穷旨趣。<a id="a-6X"></a>何以得至觉原。<a id="a-6Y"></a>今时不到之者。<a id="a-6Z"></a>皆是谬解粗浮正信力薄。<a id="a-6a"></a>玄关绵密。<a id="a-6b"></a>岂情识之能通。<a id="a-6c"></a>大旨希夷。<a id="a-6d"></a>非一期之所入。<a id="a-6e"></a>若乃未到如来之地。<a id="a-6f"></a>焉能顿悟众生之心。<a id="a-6g"></a>今因自力未到之人。<a id="a-6h"></a>少为开示。<a id="a-6i"></a>全凭佛语。<a id="a-6j"></a>以印凡心。<a id="a-6k"></a>凭佛语以契同。<a id="a-6l"></a>渺然无际。<a id="a-6m"></a>印凡心而不异。<a id="a-6n"></a>豁尔归宗。<a id="a-6o"></a>又有二义须说。<a id="a-6p"></a>一若不言说。<a id="a-6q"></a>则不能为他说一切法离言自性。<a id="a-6r"></a>二即说无说。<a id="a-6s"></a>说与不说。<a id="a-6t"></a>性无二故。<a id="a-6u"></a>又此宗但论见性亲证。<a id="a-6v"></a>非在文诠。<a id="a-6w"></a>为破情尘。<a id="a-6x"></a>助生正信。<a id="a-6y"></a>若随语生见。<a id="a-6z"></a>执解依通。<a id="a-70"></a>则实语是虚妄。<a id="a-71"></a>生语见故。<a id="a-72"></a>若因教照心。<a id="a-73"></a>唯在得意。<a id="a-74"></a>则虚妄是实语。<a id="a-75"></a>除邪执故。<a id="a-76"></a>起信论云。<a id="a-77"></a>当知一切诸法。<a id="a-78"></a>从本已来。<a id="a-79"></a>非色非心。<a id="a-7A"></a>非智非识。<a id="a-7B"></a>非无非有。<a id="a-7C"></a>毕竟皆是不可说相。<a id="a-7D"></a>所有言说示教之者。<a id="a-7E"></a>皆是如来善巧方便。<a id="a-7F"></a>假以言语。<a id="a-7G"></a>引导众生。<a id="a-7H"></a>令舍文字。<a id="a-7I"></a>入于真实。<a id="a-7J"></a>若随言执义。<a id="a-7K"></a>增妄分别。<a id="a-7L"></a>不生实智。<a id="a-7M"></a>不得涅槃。<a id="a-7N"></a>又若文字显总持。<a id="a-7O"></a>因言而悟道。<a id="a-7P"></a>但依义而不依语。<a id="a-7Q"></a>得意而不徇文。<a id="a-7R"></a>则与正理不违。<a id="a-7S"></a>何关语默。<a id="a-7T"></a>故大般若经云。<a id="a-7U"></a>若顺文字。<a id="a-7V"></a>不违正理。<a id="a-7W"></a>常无诤论。<a id="a-7X"></a>名护正法。</p>
  <p id="a7Y">问。<a id="a-7Z"></a>楞伽经偈云。<a id="a-7a"></a>从其所立宗。<a id="a-7b"></a>则有众杂义。<a id="a-7c"></a>等观自心量。<a id="a-7d"></a>言说不可得。<a id="a-7e"></a>既达唯心。<a id="a-7f"></a>何须演说。<a id="a-7g"></a>如大般若经云。<a id="a-7h"></a>佛告善现。<a id="a-7i"></a>如是如是。<a id="a-7j"></a>诸菩萨摩诃萨。<a id="a-7k"></a>虽多处学。<a id="a-7l"></a>而无所学。<a id="a-7m"></a>所以者何。<a id="a-7n"></a>实无有法。<a id="a-7o"></a>可令菩萨摩诃萨众于中修学。<a id="a-7p"></a>又云。<a id="a-7q"></a>无句义。<a id="a-7r"></a>是菩萨句义。<a id="a-7s"></a>譬如空中。<a id="a-7t"></a>实无鸟迹。</p>
  <p id="a7u">答。<a id="a-7v"></a>若了自心。<a id="a-7w"></a>则成佛慧。<a id="a-7x"></a>终不心外有法可说。<a id="a-7y"></a>有事可立。<a id="a-7z"></a>只为不回光自省之人。<a id="a-80"></a>一向但徇文诠。<a id="a-81"></a>着其外境。<a id="a-82"></a>以无名相中。<a id="a-83"></a>假名相说。<a id="a-84"></a>即彼虚妄。<a id="a-85"></a>以显真实。<a id="a-86"></a>既不著文字。<a id="a-87"></a>亦不离文字。<a id="a-88"></a>所以天王般若经偈云。<a id="a-89"></a>总持无文字。<a id="a-8A"></a>文字显总持。<a id="a-8B"></a>大悲方便力。<a id="a-8C"></a>离言文字说。<a id="a-8D"></a>楞伽经云。<a id="a-8E"></a>佛告大慧。<a id="a-8F"></a>我等诸佛。<a id="a-8G"></a>及诸菩萨。<a id="a-8H"></a>不说一字。<a id="a-8I"></a>所以者何。<a id="a-8J"></a>法离文字故。<a id="a-8K"></a>非不饶益义。<a id="a-8L"></a>说。<a id="a-8M"></a>言说者。<a id="a-8N"></a>众生妄想故。<a id="a-8O"></a>大慧。<a id="a-8P"></a>若不说一切法者。<a id="a-8Q"></a>教法则坏。<a id="a-8R"></a>教法坏者。<a id="a-8S"></a>则无诸佛菩萨。<a id="a-8T"></a>缘觉声闻。<a id="a-8U"></a>若无者。<a id="a-8V"></a>谁说为谁。<a id="a-8W"></a>是故大慧。<a id="a-8X"></a>菩萨摩诃萨。<a id="a-8Y"></a>莫着言说。<a id="a-8Z"></a>随宜方便。<a id="a-8a"></a>广说经法。<a id="a-8b"></a>净名经云。<a id="a-8c"></a>夫说法者。<a id="a-8d"></a>当如法说。<a id="a-8e"></a>乃至法顺空。<a id="a-8f"></a>随无相。<a id="a-8g"></a>应无作。<a id="a-8h"></a>法离好丑。<a id="a-8i"></a>法无增损。<a id="a-8j"></a>法无生灭。<a id="a-8k"></a>法无所归。<a id="a-8l"></a>法过眼耳鼻舌身心。<a id="a-8m"></a>法无高下。<a id="a-8n"></a>法常住不动。<a id="a-8o"></a>法离一切观行。<a id="a-8p"></a>唯。<a id="a-8q"></a>大目连。<a id="a-8r"></a>法相如是。<a id="a-8s"></a>岂可说乎。<a id="a-8t"></a>夫说法者。<a id="a-8u"></a>无说无示。<a id="a-8v"></a>其听法者。<a id="a-8w"></a>无闻无得。<a id="a-8x"></a>譬如幻士。<a id="a-8y"></a>为幻人说法。<a id="a-8z"></a>当建是意而为说法。<a id="a-90"></a>当了众生根有利钝。<a id="a-91"></a>善于知见。<a id="a-92"></a>无所挂碍。<a id="a-93"></a>以大悲心。<a id="a-94"></a>赞于大乘。<a id="a-95"></a>念报佛恩。<a id="a-96"></a>不断三宝。<a id="a-97"></a>然后说法。<a id="a-98"></a>故知非是不许说法。<a id="a-99"></a>但说时无著。<a id="a-9A"></a>说即无咎。<a id="a-9B"></a>如思益经云。<a id="a-9C"></a>汝等比丘。<a id="a-9D"></a>当行二事。<a id="a-9E"></a>一圣说法。<a id="a-9F"></a>二圣默然。<a id="a-9G"></a>但正说时。<a id="a-9H"></a>了不可得。<a id="a-9I"></a>即是默然。<a id="a-9J"></a>不是杜口无说。<a id="a-9K"></a>故昔人云。<a id="a-9L"></a>幻人说法幻人听。<a id="a-9M"></a>由来两个总无情。<a id="a-9N"></a>说时无说从君说。<a id="a-9O"></a>听处无听一任听。<a id="a-9P"></a>又若以四实性。<a id="a-9Q"></a>自得法。<a id="a-9R"></a>本住法。<a id="a-9S"></a>约真谛中。<a id="a-9T"></a>即不可说。<a id="a-9U"></a>若以四悉檀。<a id="a-9V"></a>随他意语。<a id="a-9W"></a>断深疑。<a id="a-9X"></a>生正信。<a id="a-9Y"></a>有因缘故。<a id="a-9Z"></a>则亦可得说。<a id="a-9a"></a>又不可说即可说。<a id="a-9b"></a>真理普遍故。<a id="a-9c"></a>可说即不可说。<a id="a-9d"></a>缘修无性故。<a id="a-9e"></a>如楞伽经云。<a id="a-9f"></a>大慧复白佛言。<a id="a-9g"></a>如世尊所说。<a id="a-9h"></a>我从某夜得最正觉。<a id="a-9i"></a>乃至某夜入般涅槃。<a id="a-9j"></a>于其中间不说一字。<a id="a-9k"></a>亦不已说。<a id="a-9l"></a>当说。<a id="a-9m"></a>不说是佛说。<a id="a-9n"></a>大慧白佛言。<a id="a-9o"></a>世尊。<a id="a-9p"></a>如来应正等觉。<a id="a-9q"></a>何因说言。<a id="a-9r"></a>不说是佛说。<a id="a-9s"></a>佛告大慧。<a id="a-9t"></a>我因二法。<a id="a-9u"></a>故作是说。<a id="a-9v"></a>云何二法。<a id="a-9w"></a>谓缘自得法。<a id="a-9x"></a>及本住法。<a id="a-9y"></a>是名二法。<a id="a-9z"></a>因此二法故。<a id="a-A0"></a>我作如是说。<a id="a-A1"></a>云何缘自得法。<a id="a-A2"></a>若彼如来所得。<a id="a-A3"></a>我亦得之。<a id="a-A4"></a>无增无减。<a id="a-A5"></a>缘自得法究竟境界。<a id="a-A6"></a>离言说妄想。<a id="a-A7"></a>离文字二趣。<a id="a-A8"></a>云何本住法。<a id="a-A9"></a>谓古先圣道。<a id="a-AA"></a>如金银等性。<a id="a-AB"></a>法界常住。<a id="a-AC"></a>若如来出世。<a id="a-AD"></a>若不出世。<a id="a-AE"></a>法界常住。<a id="a-AF"></a>如趣彼城道。<a id="a-AG"></a>譬如士夫。<a id="a-AH"></a>行旷野中。<a id="a-AI"></a>见向古城。<a id="a-AJ"></a>平坦正道。<a id="a-AK"></a>即随入城。<a id="a-AL"></a>受如意乐。<a id="a-AM"></a>偈云。<a id="a-AN"></a>我某夜得道。<a id="a-AO"></a>至某夜涅槃。<a id="a-AP"></a>于此二中间。<a id="a-AQ"></a>我都无所说。<a id="a-AR"></a>缘自本住故。<a id="a-AS"></a>我作如是说。<a id="a-AT"></a>彼佛及与我。<a id="a-AU"></a>悉无有差别。<a id="a-AV"></a>释云。<a id="a-AW"></a>此有二因。<a id="a-AX"></a>一即缘自得法。<a id="a-AY"></a>自所得法。<a id="a-AZ"></a>即是证道。<a id="a-Aa"></a>证法在己。<a id="a-Ab"></a>离过显德。<a id="a-Ac"></a>二即缘本住法。<a id="a-Ad"></a>本住。<a id="a-Ae"></a>即古先圣道。<a id="a-Af"></a>传古非作。<a id="a-Ag"></a>此上是据理约证云不说。<a id="a-Ah"></a>若但是自心闻。<a id="a-Ai"></a>则佛常不说。<a id="a-Aj"></a>如宝性论偈云。<a id="a-Ak"></a>譬如诸响声。<a id="a-Al"></a>依地而得起。<a id="a-Am"></a>自然无分别。<a id="a-An"></a>非内非外住。<a id="a-Ao"></a>如来声亦尔。<a id="a-Ap"></a>依心地而起。<a id="a-Aq"></a>自然无分别。<a id="a-Ar"></a>非内非外住。<a id="a-As"></a>是以既非内外所生。<a id="a-At"></a>亦不从四句而起。<a id="a-Au"></a>此约实智。<a id="a-Av"></a>应须玄会。<a id="a-Aw"></a>若约权门。<a id="a-Ax"></a>亦不绝方便。<a id="a-Ay"></a>如止观云。<a id="a-Az"></a>若言智由心生。<a id="a-B0"></a>自能照。<a id="a-B1"></a>境谛智不相由藉。<a id="a-B2"></a>若言智不自智。<a id="a-B3"></a>由境故智。<a id="a-B4"></a>境不自境。<a id="a-B5"></a>由智故境。<a id="a-B6"></a>如长短相待。<a id="a-B7"></a>若言境智因缘故有。<a id="a-B8"></a>此是共合得名。<a id="a-B9"></a>若言皆不如上三种。<a id="a-BA"></a>但自然尔。<a id="a-BB"></a>即无因。<a id="a-BC"></a>皆有四取之过。<a id="a-BD"></a>皆不可说。<a id="a-BE"></a>随四悉因缘。<a id="a-BF"></a>亦可得说。<a id="a-BG"></a>但有名字。<a id="a-BH"></a>名字无性。<a id="a-BI"></a>无性之字。<a id="a-BJ"></a>是字不住。<a id="a-BK"></a>亦不不住。<a id="a-BL"></a>是为不可思议。<a id="a-BM"></a>经云。<a id="a-BN"></a>不可思议智境。<a id="a-BO"></a>不可思议智照。<a id="a-BP"></a>即此义也。<a id="a-BQ"></a>若破四性境智。<a id="a-BR"></a>此名实慧。<a id="a-BS"></a>若四悉赴缘。<a id="a-BT"></a>说四境智。<a id="a-BU"></a>此名权慧。<a id="a-BV"></a>则权实双行。<a id="a-BW"></a>自他兼利。<a id="a-BX"></a>方冥佛旨。<a id="a-BY"></a>免堕己愚。</p>
  <p id="aBZ">问。<a id="a-Ba"></a>山河大地。<a id="a-Bb"></a>一。<a id="a-Bc"></a>一皆宗。<a id="a-Bd"></a>五性三乘。<a id="a-Be"></a>人人是佛。<a id="a-Bf"></a>何须宗镜强立异端。</p>
  <p id="aBg">答。<a id="a-Bh"></a>诸佛凡敷教迹。<a id="a-Bi"></a>不为已知者言。<a id="a-Bj"></a>祖师直指人心。<a id="a-Bk"></a>只为未明者说。<a id="a-Bl"></a>今之所录。<a id="a-Bm"></a>但示初机。<a id="a-Bn"></a>令顿悟圆宗。<a id="a-Bo"></a>不迂小径。<a id="a-Bp"></a>若不得宗镜之广照。<a id="a-Bq"></a>何由鉴自性之幽深。<a id="a-Br"></a>匪因智慧之光。<a id="a-Bs"></a>岂破愚痴之闇。<a id="a-Bt"></a>如临古镜。<a id="a-Bu"></a>妍丑自分。<a id="a-Bv"></a>若遇斯宗。<a id="a-Bw"></a>真伪可鉴。<a id="a-Bx"></a>岂有日出而不照。<a id="a-By"></a>燃灯而不明者乎。<a id="a-Bz"></a>故华严记中。<a id="a-C0"></a>述十种法明。<a id="a-C1"></a>法即是境。<a id="a-C2"></a>明即是心。<a id="a-C3"></a>以智慧明。<a id="a-C4"></a>照二谛法。<a id="a-C5"></a>故云法明。<a id="a-C6"></a>虽然法无成破。<a id="a-C7"></a>此属第一义门中。<a id="a-C8"></a>且教自有开遮。<a id="a-C9"></a>宁无善巧方便。<a id="a-CA"></a>如大涅槃经云。<a id="a-CB"></a>高贵德王菩萨品。<a id="a-CC"></a>因琉璃光菩萨欲来放光。<a id="a-CD"></a>佛问于文殊。<a id="a-CE"></a>文殊初入第一义。<a id="a-CF"></a>答云。<a id="a-CG"></a>世尊。<a id="a-CH"></a>如是光明。<a id="a-CI"></a>名为智慧。<a id="a-CJ"></a>智慧者。<a id="a-CK"></a>即常住之法。<a id="a-CL"></a>常住之法。<a id="a-CM"></a>无有因缘。<a id="a-CN"></a>云何佛问。<a id="a-CO"></a>何因缘故有是光明。<a id="a-CP"></a>广说无因缘竟。<a id="a-CQ"></a>末后云。<a id="a-CR"></a>世尊。<a id="a-CS"></a>亦有因缘。<a id="a-CT"></a>因灭无明。<a id="a-CU"></a>则得炽然阿耨多罗三藐三菩提灯。<a id="a-CV"></a>是知因教明宗。<a id="a-CW"></a>非无所以。<a id="a-CX"></a>从缘入道。<a id="a-CY"></a>终不唐捐。<a id="a-CZ"></a>方便之门。<a id="a-Ca"></a>不可暂废。<a id="a-Cb"></a>又夫宗镜中。<a id="a-Cc"></a>才说一字。<a id="a-Cd"></a>便是谈宗。<a id="a-Ce"></a>更无前后。<a id="a-Cf"></a>以说时有异。<a id="a-Cg"></a>理且无差。<a id="a-Ch"></a>如智度论云。<a id="a-Ci"></a>先分别诸法。<a id="a-Cj"></a>后说毕竟空。<a id="a-Ck"></a>然但说之前后。<a id="a-Cl"></a>法乃同时。<a id="a-Cm"></a>文不顿书。<a id="a-Cn"></a>空非渐次。</p>
  <p id="aCo">问。<a id="a-Cp"></a>但云方便。<a id="a-Cq"></a>说则无妨。<a id="a-Cr"></a>若约正宗。<a id="a-Cs"></a>有言伤旨。</p>
  <p id="aCt">答。<a id="a-Cu"></a>我此圆宗。<a id="a-Cv"></a>情解不及。<a id="a-Cw"></a>岂同执方便教人。<a id="a-Cx"></a>空有不融通。<a id="a-Cy"></a>体用两分。<a id="a-Cz"></a>理事成隔。<a id="a-D0"></a>说常住。<a id="a-D1"></a>则成常见。<a id="a-D2"></a>说无常。<a id="a-D3"></a>则归断灭。<a id="a-D4"></a>斥边。<a id="a-D5"></a>则成边执。<a id="a-D6"></a>存中。<a id="a-D7"></a>则着中理。<a id="a-D8"></a>今此圆融之旨。<a id="a-D9"></a>无碍之宗。<a id="a-DA"></a>说常。<a id="a-DB"></a>则无常之常。<a id="a-DC"></a>说无常。<a id="a-DD"></a>则常之无常。<a id="a-DE"></a>言空。<a id="a-DF"></a>则不空之空。<a id="a-DG"></a>言有。<a id="a-DH"></a>则幻有之有。<a id="a-DI"></a>谈边。<a id="a-DJ"></a>则即中之边。<a id="a-DK"></a>谈中。<a id="a-DL"></a>则不但之中。<a id="a-DM"></a>立理。<a id="a-DN"></a>则成事之理。<a id="a-DO"></a>立事。<a id="a-DP"></a>则显理之事。<a id="a-DQ"></a>是以卷舒在我。<a id="a-DR"></a>隐显同时。<a id="a-DS"></a>说不乖于无说。<a id="a-DT"></a>无说不乖于说。<a id="a-DU"></a>宝藏论云。<a id="a-DV"></a>常空不有。<a id="a-DW"></a>常有不空。<a id="a-DX"></a>两不相待。<a id="a-DY"></a>句句皆宗。<a id="a-DZ"></a>是以圣人随有说有。<a id="a-Da"></a>随空道空。<a id="a-Db"></a>空不乖有。<a id="a-Dc"></a>有不乖空。<a id="a-Dd"></a>两语无病。<a id="a-De"></a>二义双通。<a id="a-Df"></a>乃至说我。<a id="a-Dg"></a>亦不乖无我。<a id="a-Dh"></a>乃至无说。<a id="a-Di"></a>事亦不宗。<a id="a-Dj"></a>何以故。<a id="a-Dk"></a>不为言语所转也。<a id="a-Dl"></a>释曰。<a id="a-Dm"></a>常空不有者。<a id="a-Dn"></a>常空。<a id="a-Do"></a>则不因有而空。<a id="a-Dp"></a>若因有而空。<a id="a-Dq"></a>则成对待。<a id="a-Dr"></a>以他为体。<a id="a-Ds"></a>自无力故。<a id="a-Dt"></a>不自在故。<a id="a-Du"></a>不得称常。<a id="a-Dv"></a>常有不空者。<a id="a-Dw"></a>亦不因空而有。<a id="a-Dx"></a>则一空一切空。<a id="a-Dy"></a>一有一切有。<a id="a-Dz"></a>以绝待故。<a id="a-E0"></a>乃得句句皆宗也。<a id="a-E1"></a>空有既尔。<a id="a-E2"></a>法法皆然。<a id="a-E3"></a>可谓宗无不通。<a id="a-E4"></a>道无不现。<a id="a-E5"></a>云何简法取尘。<a id="a-E6"></a>自生差别。<a id="a-E7"></a>不为言语之所转者。<a id="a-E8"></a>以知宗故。<a id="a-E9"></a>无一事而不随实地。<a id="a-EA"></a>无一法而不顺无生。<a id="a-EB"></a>祖师云。<a id="a-EC"></a>承言须会宗。<a id="a-ED"></a>勿自立规矩。<a id="a-EE"></a>何者。<a id="a-EF"></a>若立规矩。<a id="a-EG"></a>则落限量。<a id="a-EH"></a>才成限量。<a id="a-EI"></a>便违本宗。<a id="a-EJ"></a>但随言语之所转也。<a id="a-EK"></a>所以一切众生不知真实者。<a id="a-EL"></a>皆为言语之所覆。<a id="a-EM"></a>大宝积经云。<a id="a-EN"></a>音声语言中。<a id="a-EO"></a>若得不随转。<a id="a-EP"></a>于义乃随行。<a id="a-EQ"></a>是名求义者。<a id="a-ER"></a>何者名为义。<a id="a-ES"></a>应知秘密说。<a id="a-ET"></a>秘密说者。<a id="a-EU"></a>即宗镜旨矣。<a id="a-EV"></a>唯佛智之所知。<a id="a-EW"></a>非情见之能解。<a id="a-EX"></a>如胜天王般若经云。<a id="a-EY"></a>尔时众中有一菩萨摩诃萨。<a id="a-EZ"></a>名须真胝。<a id="a-Ea"></a>白胜天王言。<a id="a-Eb"></a>如来为大王受记乎。<a id="a-Ec"></a>胜天王答善思惟菩萨言。<a id="a-Ed"></a>善男子。<a id="a-Ee"></a>我受记如梦相。<a id="a-Ef"></a>又问。<a id="a-Eg"></a>大王。<a id="a-Eh"></a>如此受记。<a id="a-Ei"></a>当得何法。<a id="a-Ej"></a>答曰。<a id="a-Ek"></a>善男子。<a id="a-El"></a>佛授我记。<a id="a-Em"></a>竟无所得。<a id="a-En"></a>又问。<a id="a-Eo"></a>无所得者。<a id="a-Ep"></a>为是何法。<a id="a-Eq"></a>答曰。<a id="a-Er"></a>不得众生寿者我人。<a id="a-Es"></a>养育。<a id="a-Et"></a>阴界入。<a id="a-Eu"></a>悉无所得。<a id="a-Ev"></a>若善不善。<a id="a-Ew"></a>若染若净。<a id="a-Ex"></a>若有漏。<a id="a-Ey"></a>若无漏。<a id="a-Ez"></a>若世间。<a id="a-F0"></a>若出世间。<a id="a-F1"></a>若有为。<a id="a-F2"></a>若无为。<a id="a-F3"></a>若生死。<a id="a-F4"></a>若涅槃。<a id="a-F5"></a>悉无所得。<a id="a-F6"></a>又问。<a id="a-F7"></a>若无所得用受记为。<a id="a-F8"></a>答曰。<a id="a-F9"></a>善男子。<a id="a-FA"></a>无所得故。<a id="a-FB"></a>则得授记。<a id="a-FC"></a>又问。<a id="a-FD"></a>若如大王所说义者。<a id="a-FE"></a>则有二智。<a id="a-FF"></a>一无所得。<a id="a-FG"></a>二得授记。<a id="a-FH"></a>答曰。<a id="a-FI"></a>若有二者。<a id="a-FJ"></a>则无授记。<a id="a-FK"></a>何以故。<a id="a-FL"></a>佛智无二。<a id="a-FM"></a>诸佛世尊。<a id="a-FN"></a>以不二智。<a id="a-FO"></a>授菩萨记。<a id="a-FP"></a>又问。<a id="a-FQ"></a>若智不二。<a id="a-FR"></a>云何而有授记得记。<a id="a-FS"></a>答曰。<a id="a-FT"></a>得记授记。<a id="a-FU"></a>其际不二。<a id="a-FV"></a>又问。<a id="a-FW"></a>不二际者。<a id="a-FX"></a>云何有记。<a id="a-FY"></a>答曰。<a id="a-FZ"></a>通达不二际即是授记。</p>
  <p id="aFa">又问。<a id="a-Fb"></a>大王。<a id="a-Fc"></a>住何际中而得授记。</p>
  <p id="aFd">答曰。<a id="a-Fe"></a>住我际得授记。<a id="a-Ff"></a>住众生际。<a id="a-Fg"></a>寿命际人际得授记。<a id="a-Fh"></a>又问。<a id="a-Fi"></a>我际当于何求。<a id="a-Fj"></a>答曰。<a id="a-Fk"></a>当于如来解脱际求。<a id="a-Fl"></a>又问。<a id="a-Fm"></a>如来解脱际。<a id="a-Fn"></a>复于何求。<a id="a-Fo"></a>答曰。<a id="a-Fp"></a>当于无明有爱际求。<a id="a-Fq"></a>又问。<a id="a-Fr"></a>无明有爱。<a id="a-Fs"></a>当于何求。<a id="a-Ft"></a>答曰。<a id="a-Fu"></a>当于毕竟不生际求。<a id="a-Fv"></a>又问。<a id="a-Fw"></a>毕竟不生际。<a id="a-Fx"></a>当于何求。<a id="a-Fy"></a>答曰。<a id="a-Fz"></a>当于无知际求。<a id="a-G0"></a>又问。<a id="a-G1"></a>无知者。<a id="a-G2"></a>为无所知。<a id="a-G3"></a>云何于此际求。<a id="a-G4"></a>答曰。<a id="a-G5"></a>若有所知求不可得。<a id="a-G6"></a>以无知故。<a id="a-G7"></a>于此际求。<a id="a-G8"></a>又问。<a id="a-G9"></a>此际无言。<a id="a-GA"></a>云何可求。<a id="a-GB"></a>答曰。<a id="a-GC"></a>以言语断。<a id="a-GD"></a>是故可求。<a id="a-GE"></a>又问。<a id="a-GF"></a>云何言语断。<a id="a-GG"></a>答曰。<a id="a-GH"></a>诸法依义不依语。<a id="a-GI"></a>又问。<a id="a-GJ"></a>云何依义。<a id="a-GK"></a>答曰。<a id="a-GL"></a>不见义相。<a id="a-GM"></a>又问。<a id="a-GN"></a>云何不见。<a id="a-GO"></a>答曰。<a id="a-GP"></a>不生分别义是可依。<a id="a-GQ"></a>我为能依。<a id="a-GR"></a>无此二事。<a id="a-GS"></a>故名通达。<a id="a-GT"></a>又问。<a id="a-GU"></a>若不见义。<a id="a-GV"></a>此何所求。<a id="a-GW"></a>答曰。<a id="a-GX"></a>不见不取。<a id="a-GY"></a>故名为求。<a id="a-GZ"></a>又问。<a id="a-Ga"></a>若法可求即是有求。<a id="a-Gb"></a>答曰。<a id="a-Gc"></a>不尔。<a id="a-Gd"></a>夫求法者。<a id="a-Ge"></a>是无所求。<a id="a-Gf"></a>何以故。<a id="a-Gg"></a>若是可求则为非法。<a id="a-Gh"></a>又问。<a id="a-Gi"></a>何者是法。<a id="a-Gj"></a>答曰。<a id="a-Gk"></a>法无文字。<a id="a-Gl"></a>亦离言语。<a id="a-Gm"></a>又问。<a id="a-Gn"></a>离文言中。<a id="a-Go"></a>何者是法。<a id="a-Gp"></a>答曰。<a id="a-Gq"></a>文言性离。<a id="a-Gr"></a>心行处灭。<a id="a-Gs"></a>是名为法。<a id="a-Gt"></a>一切诸法。<a id="a-Gu"></a>皆不可说。<a id="a-Gv"></a>其不可说。<a id="a-Gw"></a>亦不可说。<a id="a-Gx"></a>善男子。<a id="a-Gy"></a>若有所说。<a id="a-Gz"></a>即是虚妄。<a id="a-H0"></a>中无实法。<a id="a-H1"></a>又问。<a id="a-H2"></a>诸佛菩萨。<a id="a-H3"></a>常有言说。<a id="a-H4"></a>皆虚妄乎。<a id="a-H5"></a>答曰。<a id="a-H6"></a>诸佛菩萨。<a id="a-H7"></a>从始至终。<a id="a-H8"></a>不说一字。<a id="a-H9"></a>云何虚妄。<a id="a-HA"></a>又问。<a id="a-HB"></a>若有所说。<a id="a-HC"></a>云何过咎。<a id="a-HD"></a>答曰。<a id="a-HE"></a>谓言语过。<a id="a-HF"></a>又问。<a id="a-HG"></a>言语何咎。<a id="a-HH"></a>答曰。<a id="a-HI"></a>谓思量过。<a id="a-HJ"></a>又问。<a id="a-HK"></a>何法无咎。<a id="a-HL"></a>答曰。<a id="a-HM"></a>无说有说。<a id="a-HN"></a>不见二相。<a id="a-HO"></a>是即无咎。<a id="a-HP"></a>又问。<a id="a-HQ"></a>过何为本。<a id="a-HR"></a>答曰。<a id="a-HS"></a>能执为本。<a id="a-HT"></a>又问。<a id="a-HU"></a>执何为本。<a id="a-HV"></a>答曰。<a id="a-HW"></a>着心为本。<a id="a-HX"></a>又问。<a id="a-HY"></a>着何为本。<a id="a-HZ"></a>答曰。<a id="a-Ha"></a>虚妄分别。<a id="a-Hb"></a>又问。<a id="a-Hc"></a>虚妄分别。<a id="a-Hd"></a>以何为本。<a id="a-He"></a>答曰。<a id="a-Hf"></a>攀缘为本。<a id="a-Hg"></a>又问。<a id="a-Hh"></a>何所攀缘。<a id="a-Hi"></a>答曰。<a id="a-Hj"></a>缘色声香味触法。<a id="a-Hk"></a>又问。<a id="a-Hl"></a>云何不缘。<a id="a-Hm"></a>答曰。<a id="a-Hn"></a>若离爱取。<a id="a-Ho"></a>则无所缘。<a id="a-Hp"></a>以是义故。<a id="a-Hq"></a>如来常说诸法平等。<a id="a-Hr"></a>是以法平等故。<a id="a-Hs"></a>说无差别。<a id="a-Ht"></a>此方说法。<a id="a-Hu"></a>十刹皆然。<a id="a-Hv"></a>即一处遍一切处故。<a id="a-Hw"></a>所以同证同宣。<a id="a-Hx"></a>互为主伴。<a id="a-Hy"></a>如华严指归问云。<a id="a-Hz"></a>如忉利天说十住时。<a id="a-I0"></a>既遍虚空。<a id="a-I1"></a>未知夜摩天等处。<a id="a-I2"></a>亦说十住不。<a id="a-I3"></a>设尔何失。<a id="a-I4"></a>二俱有过。<a id="a-I5"></a>若彼不说。<a id="a-I6"></a>则说处不遍。<a id="a-I7"></a>若彼亦说。<a id="a-I8"></a>何故经中唯言。<a id="a-I9"></a>忉利说十住法门。<a id="a-IA"></a>夜摩说十行等。<a id="a-IB"></a>答。<a id="a-IC"></a>此说十住。<a id="a-ID"></a>忉利天处。<a id="a-IE"></a>尽遍十方一切尘道。<a id="a-IF"></a>是故夜摩等处。<a id="a-IG"></a>皆有忉利。<a id="a-IH"></a>即于如此遍夜摩等忉利天处。<a id="a-II"></a>说十住法。<a id="a-IJ"></a>是故忉利无不普遍。<a id="a-IK"></a>仍非夜摩。<a id="a-IL"></a>夜摩等处说十行等。<a id="a-IM"></a>皆亦遍于忉利等处。<a id="a-IN"></a>仍非忉利。<a id="a-IO"></a>当知余位亦尔。<a id="a-IP"></a>若约十住与十行等。<a id="a-IQ"></a>金位相摄。<a id="a-IR"></a>即彼此互无。<a id="a-IS"></a>各遍法界。<a id="a-IT"></a>若约诸位相资。<a id="a-IU"></a>即此彼互有。<a id="a-IV"></a>同遍法界。</p>
  <p id="aIW">又问。<a id="a-IX"></a>余佛说处。<a id="a-IY"></a>与舍那说处。<a id="a-IZ"></a>为相见不。<a id="a-Ia"></a>设尔何失。<a id="a-Ib"></a>二俱有过。<a id="a-Ic"></a>谓若相见。<a id="a-Id"></a>即乖相遍。<a id="a-Ie"></a>若不相见。<a id="a-If"></a>不成主伴。</p>
  <p id="aIg">答。<a id="a-Ih"></a>互为主伴。<a id="a-Ii"></a>若性遍法界。<a id="a-Ij"></a>彼此互无。<a id="a-Ik"></a>故不相见。<a id="a-Il"></a>若相遍法界。<a id="a-Im"></a>此彼互有。<a id="a-In"></a>故无不相见。<a id="a-Io"></a>如舍那为主。<a id="a-Ip"></a>证处为伴。<a id="a-Iq"></a>无有主而不具伴。<a id="a-Ir"></a>是故舍那与证处。<a id="a-Is"></a>同遍法界。<a id="a-It"></a>谓于东方证法来处。<a id="a-Iu"></a>彼有舍那。<a id="a-Iv"></a>还有东方而来作证。<a id="a-Iw"></a>一一远近。<a id="a-Ix"></a>皆同遍法界。<a id="a-Iy"></a>一切尘道。<a id="a-Iz"></a>无障无碍。<a id="a-J0"></a>思之可见。</p>
  <p id="aJ1">问。<a id="a-J2"></a>既称观心自悟。<a id="a-J3"></a>不假外缘。<a id="a-J4"></a>云何广赞佛恩。<a id="a-J5"></a>称扬经教。</p>
  <p id="aJ6">答。<a id="a-J7"></a>若不因教所指。<a id="a-J8"></a>何由得识自心。<a id="a-J9"></a>设不因教。<a id="a-JA"></a>发明。<a id="a-JB"></a>亦须凭教印可。<a id="a-JC"></a>若不然者。<a id="a-JD"></a>皆成自然外道。<a id="a-JE"></a>闇证禅师。<a id="a-JF"></a>直饶生而知之。<a id="a-JG"></a>亦是多生闻经熏种。<a id="a-JH"></a>或乃诸圣本愿冥加。<a id="a-JI"></a>所以台教云。<a id="a-JJ"></a>夫一向无生观人。<a id="a-JK"></a>但信心益。<a id="a-JL"></a>不信外佛威加益。<a id="a-JM"></a>此堕自性痴。<a id="a-JN"></a>又一向信外佛加。<a id="a-JO"></a>不内心求益。<a id="a-JP"></a>此堕他性痴。<a id="a-JQ"></a>共痴。<a id="a-JR"></a>无因痴。<a id="a-JS"></a>亦可解。<a id="a-JT"></a>自性痴人。<a id="a-JU"></a>眼见世间牵重不前者。<a id="a-JV"></a>傍力助进。<a id="a-JW"></a>云何不信。<a id="a-JX"></a>罪垢重者。<a id="a-JY"></a>佛威建立。<a id="a-JZ"></a>令观慧得益。<a id="a-Ja"></a>又汝从何处得是无生内观。<a id="a-Jb"></a>从师耶。<a id="a-Jc"></a>从经耶。<a id="a-Jd"></a>从自悟耶。<a id="a-Je"></a>师与经。<a id="a-Jf"></a>即是汝之外缘。<a id="a-Jg"></a>若自悟者。<a id="a-Jh"></a>必被冥加。<a id="a-Ji"></a>汝不知恩。<a id="a-Jj"></a>如树木不识日月风雨等恩。<a id="a-Jk"></a>经云。<a id="a-Jl"></a>非内非外。<a id="a-Jm"></a>而内而外。<a id="a-Jn"></a>而内故。<a id="a-Jo"></a>诸佛解脱。<a id="a-Jp"></a>于心行中求。<a id="a-Jq"></a>而外故。<a id="a-Jr"></a>诸佛护念。<a id="a-Js"></a>云何不信外益也。<a id="a-Jt"></a>又若论至理。<a id="a-Ju"></a>无佛无众生。<a id="a-Jv"></a>岂云感应。<a id="a-Jw"></a>若于佛事门中。<a id="a-Jx"></a>机应非一。<a id="a-Jy"></a>若无众生机。<a id="a-Jz"></a>诸佛则不应。<a id="a-K0"></a>岂可执自执他。<a id="a-K1"></a>论内论外。<a id="a-K2"></a>而生边见耶。</p>
  <p id="aK3">如法华玄义问云。<a id="a-K4"></a>众生机。<a id="a-K5"></a>圣人应。<a id="a-K6"></a>为一为异。<a id="a-K7"></a>若一则非机应。<a id="a-K8"></a>若异。<a id="a-K9"></a>何相交关而论机应。</p>
  <p id="aKA">答。<a id="a-KB"></a>不一不异。<a id="a-KC"></a>现论则同如。<a id="a-KD"></a>是故不异。<a id="a-KE"></a>事论有机感。<a id="a-KF"></a>是故不一。<a id="a-KG"></a>譬如父子天性相关。<a id="a-KH"></a>骨肉遗体。<a id="a-KI"></a>异则不可。<a id="a-KJ"></a>若同者。<a id="a-KK"></a>父即子。<a id="a-KL"></a>子即父。<a id="a-KM"></a>同又不可。<a id="a-KN"></a>只不一不异。<a id="a-KO"></a>而论父子也。<a id="a-KP"></a>众生理性。<a id="a-KQ"></a>与佛不殊。<a id="a-KR"></a>是故不异。<a id="a-KS"></a>而众生隐。<a id="a-KT"></a>如来显。<a id="a-KU"></a>是故不一。<a id="a-KV"></a>不一不异。<a id="a-KW"></a>而论机应也。<a id="a-KX"></a>又同是非事非理。<a id="a-KY"></a>故不异。<a id="a-KZ"></a>众生得事圣人得理。<a id="a-Ka"></a>又圣人得事凡夫有理。<a id="a-Kb"></a>故论异。</p>
  <p id="aKc">问。<a id="a-Kd"></a>为用法身应。<a id="a-Ke"></a>用应身应。<a id="a-Kf"></a>若应身。<a id="a-Kg"></a>应身无本。<a id="a-Kh"></a>何能应。<a id="a-Ki"></a>若用法身应。<a id="a-Kj"></a>应则非法。</p>
  <p id="aKk">答。<a id="a-Kl"></a>至论诸法。<a id="a-Km"></a>非去来今。<a id="a-Kn"></a>非应非不应。<a id="a-Ko"></a>而能有应。<a id="a-Kp"></a>亦可言法应。<a id="a-Kq"></a>亦可言应应。<a id="a-Kr"></a>法应则冥益。<a id="a-Ks"></a>应应则显益。<a id="a-Kt"></a>分别冥显有四义。<a id="a-Ku"></a>如后说。<a id="a-Kv"></a>明机应相者。<a id="a-Kw"></a>约善恶明机相。<a id="a-Kx"></a>约慈悲论应相。<a id="a-Ky"></a>若善恶为机。<a id="a-Kz"></a>为单。<a id="a-L0"></a>为共。<a id="a-L1"></a>解者不同。<a id="a-L2"></a>或言单恶为机。<a id="a-L3"></a>承经云。<a id="a-L4"></a>我为断一切众生疮疣重病。<a id="a-L5"></a>又云。<a id="a-L6"></a>如有七子。<a id="a-L7"></a>然于病者。<a id="a-L8"></a>心则偏重。<a id="a-L9"></a>如来亦尔。<a id="a-LA"></a>于诸众生非不平等。<a id="a-LB"></a>然于罪者。<a id="a-LC"></a>心则偏重。<a id="a-LD"></a>又云。<a id="a-LE"></a>如来不为无为众生而住于世。<a id="a-LF"></a>又无记是无明。<a id="a-LG"></a>终属恶摄。<a id="a-LH"></a>此即单以恶为机。<a id="a-LI"></a>或单以善为机。<a id="a-LJ"></a>承大涅槃经云。<a id="a-LK"></a>我观众生。<a id="a-LL"></a>不观老少中年。<a id="a-LM"></a>贫富贵贱。<a id="a-LN"></a>善心者。<a id="a-LO"></a>即便慈念。<a id="a-LP"></a>此则单善为机。<a id="a-LQ"></a>或云。<a id="a-LR"></a>善恶不得独为机。<a id="a-LS"></a>何者。<a id="a-LT"></a>如金刚后心即是佛。<a id="a-LU"></a>众善普会。<a id="a-LV"></a>善恶无过。<a id="a-LW"></a>此何得为机耶。<a id="a-LX"></a>虽云佛佛相念。<a id="a-LY"></a>此是通语。<a id="a-LZ"></a>而无拔无与。<a id="a-La"></a>故知单善不得为机。<a id="a-Lb"></a>单恶不得为机者。<a id="a-Lc"></a>如阐提极恶。<a id="a-Ld"></a>不能感佛。<a id="a-Le"></a>大涅槃经云。<a id="a-Lf"></a>唯有一发不能胜身。<a id="a-Lg"></a>即是性得理善。<a id="a-Lh"></a>此是通机。<a id="a-Li"></a>终不成感也。<a id="a-Lj"></a>或取善恶相带为机者。<a id="a-Lk"></a>从阐提起改悔心。<a id="a-Ll"></a>上至等觉。<a id="a-Lm"></a>皆有善恶相带。<a id="a-Ln"></a>故得为机。<a id="a-Lo"></a>是故约此善恶明其相也。<a id="a-Lp"></a>次约慈以明应相者。<a id="a-Lq"></a>或单以慈应。<a id="a-Lr"></a>经云。<a id="a-Ls"></a>慈善根力。<a id="a-Lt"></a>象见师子。<a id="a-Lu"></a>广说如涅槃经。<a id="a-Lv"></a>或单以悲为应。<a id="a-Lw"></a>如请观音经云。<a id="a-Lx"></a>或游戏地狱。<a id="a-Ly"></a>大悲代受苦。<a id="a-Lz"></a>或合用慈悲为应。<a id="a-M0"></a>何者。<a id="a-M1"></a>良以悲心熏于智慧。<a id="a-M2"></a>能拔他苦。<a id="a-M3"></a>慈心熏于禅定。<a id="a-M4"></a>能与他乐。<a id="a-M5"></a>经云。<a id="a-M6"></a>定慧力庄严。<a id="a-M7"></a>以此度众生。<a id="a-M8"></a>论云。<a id="a-M9"></a>水银和真金。<a id="a-MA"></a>能涂诸色像。<a id="a-MB"></a>功德和法身。<a id="a-MC"></a>处处应现往。<a id="a-MD"></a>岂是水银真金。<a id="a-ME"></a>单能度色像耶。<a id="a-MF"></a>当知慈悲和合论应也。</p>
  <p id="aMG">问。<a id="a-MH"></a>众生善恶有三世。<a id="a-MI"></a>何世为机。<a id="a-MJ"></a>圣法亦有三世。<a id="a-MK"></a>何世为应。<a id="a-ML"></a>过去已谢。<a id="a-MM"></a>现在不住。<a id="a-MN"></a>未来未至。<a id="a-MO"></a>悉不得为机。<a id="a-MP"></a>亦不得为应。<a id="a-MQ"></a>云何论机应耶。</p>
  <p id="aMR">答。<a id="a-MS"></a>若就至理穷核。<a id="a-MT"></a>三世皆不可得。<a id="a-MU"></a>故无应。<a id="a-MV"></a>故经言。<a id="a-MW"></a>非谓菩提有去来今。<a id="a-MX"></a>但以世俗文字数故。<a id="a-MY"></a>说有三世。<a id="a-MZ"></a>以四悉檀力。<a id="a-Ma"></a>随顺众生说。<a id="a-Mb"></a>或用过去善为机。<a id="a-Mc"></a>故言我等宿福庆今得值世尊。<a id="a-Md"></a>又如五方便人。<a id="a-Me"></a>过去集方便者。<a id="a-Mf"></a>发真则易。<a id="a-Mg"></a>不集则难。<a id="a-Mh"></a>是故以过去善为机。<a id="a-Mi"></a>或可以现在善为机。<a id="a-Mj"></a>故言即生此念时。<a id="a-Mk"></a>佛于空中现。<a id="a-Ml"></a>或可以未来善为机。<a id="a-Mm"></a>未生善法。<a id="a-Mn"></a>为令生故。<a id="a-Mo"></a>又如无漏无集因。<a id="a-Mp"></a>而能感佛也。<a id="a-Mq"></a>故智度论云。<a id="a-Mr"></a>譬如莲华在水。<a id="a-Ms"></a>有已生。<a id="a-Mt"></a>始生。<a id="a-Mu"></a>未生者。<a id="a-Mv"></a>若不得日光。<a id="a-Mw"></a>翳死不疑。<a id="a-Mx"></a>三世善若不值佛。<a id="a-My"></a>无由得成。<a id="a-Mz"></a>恶亦如是。<a id="a-N0"></a>或以过去之罪。<a id="a-N1"></a>今悉忏悔。<a id="a-N2"></a>现造众罪。<a id="a-N3"></a>今亦忏悔。<a id="a-N4"></a>未来之罪。<a id="a-N5"></a>断相续心遮未来故。<a id="a-N6"></a>名之为救。<a id="a-N7"></a>何者。<a id="a-N8"></a>过去造。<a id="a-N9"></a>恶障。<a id="a-NA"></a>现善不得起。<a id="a-NB"></a>为除此恶。<a id="a-NC"></a>是故请佛。<a id="a-ND"></a>又现在果。<a id="a-NE"></a>苦报逼迫众生。<a id="a-NF"></a>而求救护。<a id="a-NG"></a>又未来之恶。<a id="a-NH"></a>与时相值。<a id="a-NI"></a>遮令不起。<a id="a-NJ"></a>故通用三世恶为机。<a id="a-NK"></a>应亦如是。<a id="a-NL"></a>或用过去慈悲为应。<a id="a-NM"></a>故云我本立誓愿。<a id="a-NN"></a>欲令得此法。<a id="a-NO"></a>或用现在慈悲为应者。<a id="a-NP"></a>一切天人阿修罗。<a id="a-NQ"></a>皆应至此。<a id="a-NR"></a>为听法故。<a id="a-NS"></a>未度令度也。<a id="a-NT"></a>又用未来为应者。<a id="a-NU"></a>即是寿量中。<a id="a-NV"></a>未来世益物也。<a id="a-NW"></a>亦如安乐品中云。<a id="a-NX"></a>我得三菩提时。<a id="a-NY"></a>引之令得住是法中。<a id="a-NZ"></a>若通论。<a id="a-Na"></a>三世善恶皆为机。<a id="a-Nb"></a>别论。<a id="a-Nc"></a>但取未来善恶为正机也。<a id="a-Nd"></a>何者。<a id="a-Ne"></a>过去已谢。<a id="a-Nf"></a>现在已定。<a id="a-Ng"></a>只为拔未来恶。<a id="a-Nh"></a>生未来善耳。</p>
  <p id="aNi">问。<a id="a-Nj"></a>若未来为正机者。<a id="a-Nk"></a>四勤意云何。</p>
  <p id="aNl">答。<a id="a-Nm"></a>此以属通意。<a id="a-Nn"></a>今更别答者。<a id="a-No"></a>只为过去恶。<a id="a-Np"></a>遮未来善故。<a id="a-Nq"></a>勤断过去恶。<a id="a-Nr"></a>只为过去善不得增长。<a id="a-Ns"></a>增长者。<a id="a-Nt"></a>即未来善也。<a id="a-Nu"></a>是故四正勤中。<a id="a-Nv"></a>言虽过去。<a id="a-Nw"></a>意实未来。</p>
  <p id="aNx">问。<a id="a-Ny"></a>未来有善恶。<a id="a-Nz"></a>佛云何照。</p>
  <p id="aO0">答。<a id="a-O1"></a>如来智鉴。<a id="a-O2"></a>能如是知。<a id="a-O3"></a>非下地知。<a id="a-O4"></a>仰信而已。<a id="a-O5"></a>何可分别。</p>
  <p id="aO6">问。<a id="a-O7"></a>为是众生自能感。<a id="a-O8"></a>由佛故感。<a id="a-O9"></a>如来自能应。<a id="a-OA"></a>由众生故应。</p>
  <p id="aOB">答。<a id="a-OC"></a>此应作四句。<a id="a-OD"></a>自。<a id="a-OE"></a>他。<a id="a-OF"></a>共。<a id="a-OG"></a>无因。<a id="a-OH"></a>破是性义悉不可。<a id="a-OI"></a>无此四句故。<a id="a-OJ"></a>则无性。<a id="a-OK"></a>无性故。<a id="a-OL"></a>但以世间名字。<a id="a-OM"></a>四悉檀中而论感应能所等。<a id="a-ON"></a>无能应属佛。<a id="a-OO"></a>若更番叠作诸语言。<a id="a-OP"></a>名字则乱。<a id="a-OQ"></a>不可分别。<a id="a-OR"></a>虽作如此名字。<a id="a-OS"></a>是不住。<a id="a-OT"></a>是字。<a id="a-OU"></a>无所有。<a id="a-OV"></a>故如梦幻。</p>
  <p id="aOW">问。<a id="a-OX"></a>既善恶俱为机者。<a id="a-OY"></a>谁无善恶。<a id="a-OZ"></a>此皆应得益耶。</p>
  <p id="aOa">答。<a id="a-Ob"></a>如世病者。<a id="a-Oc"></a>近医。<a id="a-Od"></a>而有差不差。<a id="a-Oe"></a>机亦如是。<a id="a-Of"></a>如有熟不熟。<a id="a-Og"></a>则应有远有近。<a id="a-Oh"></a>明机感不同者。<a id="a-Oi"></a>但众生根性百千。<a id="a-Oj"></a>诸佛巧应无量。<a id="a-Ok"></a>随其种种。<a id="a-Ol"></a>得度不同。<a id="a-Om"></a>故经云。<a id="a-On"></a>名色各异。<a id="a-Oo"></a>种类若干。<a id="a-Op"></a>如上中下。<a id="a-Oq"></a>根茎叶等。<a id="a-Or"></a>随其种性。<a id="a-Os"></a>各得生长。<a id="a-Ot"></a>即是机应不同意也。<a id="a-Ou"></a>今略言为四。<a id="a-Ov"></a>一者冥应。<a id="a-Ow"></a>二者冥机。<a id="a-Ox"></a>三者显机显应。<a id="a-Oy"></a>四者显机冥应。<a id="a-Oz"></a>其相云何。<a id="a-P0"></a>若修三业。<a id="a-P1"></a>现在未运身口。<a id="a-P2"></a>藉往善力。<a id="a-P3"></a>此名为冥机也。<a id="a-P4"></a>虽不相见灵应。<a id="a-P5"></a>而密为法身所益。<a id="a-P6"></a>不见不闻。<a id="a-P7"></a>而觉而知。<a id="a-P8"></a>是为冥益也。<a id="a-P9"></a>二冥机显益者。<a id="a-PA"></a>过去殖善。<a id="a-PB"></a>而冥机已成。<a id="a-PC"></a>便得值佛闻法。<a id="a-PD"></a>现前获利。<a id="a-PE"></a>是为显益。<a id="a-PF"></a>如佛最初得度之人。<a id="a-PG"></a>现在何尝修善。<a id="a-PH"></a>诸佛照其宿机。<a id="a-PI"></a>自往度之。<a id="a-PJ"></a>即其义也。<a id="a-PK"></a>三显机显应者。<a id="a-PL"></a>现在身口精勤不懈。<a id="a-PM"></a>而能感降。<a id="a-PN"></a>如须达长跪。<a id="a-PO"></a>佛往祇洹。<a id="a-PP"></a>月盖曲躬。<a id="a-PQ"></a>圣居门阃。<a id="a-PR"></a>如即行人道场礼忏。<a id="a-PS"></a>能感灵瑞。<a id="a-PT"></a>即是显机显应也。<a id="a-PU"></a>四者显机冥应者。<a id="a-PV"></a>如虽一世勤苦。<a id="a-PW"></a>现善浓积。<a id="a-PX"></a>而不显感。<a id="a-PY"></a>冥有其利。<a id="a-PZ"></a>此是显机冥益。<a id="a-Pa"></a>若解四意。<a id="a-Pb"></a>一切低头举手。<a id="a-Pc"></a>福不虚弃。<a id="a-Pd"></a>终日无感。<a id="a-Pe"></a>终日无悔。<a id="a-Pf"></a>若见喜杀寿长。<a id="a-Pg"></a>好施贫乏。<a id="a-Ph"></a>不生邪见。<a id="a-Pi"></a>若不解此者。<a id="a-Pj"></a>谓其徒功丧计。<a id="a-Pk"></a>忧悔失理。<a id="a-Pl"></a>释论云。<a id="a-Pm"></a>今我病苦皆过去。<a id="a-Pn"></a>今生修福。<a id="a-Po"></a>报在当来。<a id="a-Pp"></a>正念无僻。<a id="a-Pq"></a>得此四意也。</p>
 </body>
</html>