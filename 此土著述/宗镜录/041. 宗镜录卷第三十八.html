<!doctype html>
<html id="z3IBXBc1eR" data-ver="2012">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第三十八</h1>
  <p id="a2">夫初后之位。<a id="a-3"></a>不离本觉。<a id="a-4"></a>能所之化。<a id="a-5"></a>唯是一心。<a id="a-6"></a>若悟本称觉。<a id="a-7"></a>则本不可得。<a id="a-8"></a>若不可得。<a id="a-9"></a>行位徒施。<a id="a-A"></a>得与不得。<a id="a-B"></a>其旨如何。</p>
  <p id="aC">答。<a id="a-D"></a>得而不得。<a id="a-E"></a>始本之觉无差。<a id="a-F"></a>不得而得。<a id="a-G"></a>妙证之时玄会。<a id="a-H"></a>如金刚三昧经云。<a id="a-I"></a>佛言。<a id="a-J"></a>善男子。<a id="a-K"></a>五位一觉。<a id="a-L"></a>从本利入。<a id="a-M"></a>若化众生。<a id="a-N"></a>从其本处。<a id="a-O"></a>舍利弗言。<a id="a-P"></a>云何从其本处。<a id="a-Q"></a>佛言。<a id="a-R"></a>本来无本处。<a id="a-S"></a>于无处本际。<a id="a-T"></a>入实。<a id="a-U"></a>发菩提。<a id="a-V"></a>而当成圣道。<a id="a-W"></a>何以故。<a id="a-X"></a>善男子。<a id="a-Y"></a>如手执彼空。<a id="a-Z"></a>不得非不得。<a id="a-a"></a>论释云。<a id="a-b"></a>举疑发起云。<a id="a-c"></a>若本处。<a id="a-d"></a>应得入。<a id="a-e"></a>若得入。<a id="a-f"></a>非无本处。<a id="a-g"></a>为遣是疑。<a id="a-h"></a>故引喻释。<a id="a-i"></a>手执彼空者。<a id="a-j"></a>手执喻能入之行处。<a id="a-k"></a>空喻所入之本。<a id="a-l"></a>不得者。<a id="a-m"></a>虚空无形可握故。<a id="a-n"></a>非不得者。<a id="a-o"></a>握内不无虚空故。<a id="a-p"></a>本利亦尔。<a id="a-q"></a>本来无本处性。<a id="a-r"></a>故不可得。<a id="a-s"></a>无本之本不无。<a id="a-t"></a>故非不可得也。<a id="a-u"></a>斯则悟本称得。<a id="a-v"></a>非向外求。<a id="a-w"></a>若有所求即是失本。<a id="a-x"></a>又若有所得。<a id="a-y"></a>不得菩提。<a id="a-z"></a>以无得故。<a id="a-10"></a>出生菩提故。<a id="a-11"></a>又无得之法。<a id="a-12"></a>非在得外。<a id="a-13"></a>要求一切法。<a id="a-14"></a>方尽无得之原。<a id="a-15"></a>如发菩提心论云。<a id="a-16"></a>于无法中。<a id="a-17"></a>说诸法相。<a id="a-18"></a>于无得中。<a id="a-19"></a>说有得法。<a id="a-1A"></a>如见之事。<a id="a-1B"></a>诸佛境界。<a id="a-1C"></a>然虽求一切法。<a id="a-1D"></a>以了无得故。<a id="a-1E"></a>即无所依。<a id="a-1F"></a>无所求中。<a id="a-1G"></a>吾故求之耳。<a id="a-1H"></a>故大宝积经云。<a id="a-1I"></a>佛问文殊。<a id="a-1J"></a>依何正修行。<a id="a-1K"></a>文殊曰。<a id="a-1L"></a>正修行者。<a id="a-1M"></a>为无所依。<a id="a-1N"></a>释曰。<a id="a-1O"></a>凡有言教所诠。<a id="a-1P"></a>并证一心之义。<a id="a-1Q"></a>若心外见法。<a id="a-1R"></a>是邪修行。<a id="a-1S"></a>则有所依故。<a id="a-1T"></a>若正修行。<a id="a-1U"></a>不依一物。<a id="a-1V"></a>所依既寂。<a id="a-1W"></a>能依亦亡。<a id="a-1X"></a>能所俱空。<a id="a-1Y"></a>邪正双泯。<a id="a-1Z"></a>即正修行矣。<a id="a-1a"></a>无生义云。<a id="a-1b"></a>经言。<a id="a-1c"></a>法离眼耳鼻舌身意。<a id="a-1d"></a>是故六根不能取。<a id="a-1e"></a>故言学者无取。<a id="a-1f"></a>大智度论言。<a id="a-1g"></a>譬如[虫*太][虫*末]虫处处能集。<a id="a-1h"></a>唯不能集火中。<a id="a-1i"></a>众生意识。<a id="a-1j"></a>亦复如是。<a id="a-1k"></a>预是可闻见法。<a id="a-1l"></a>悉皆能缘。<a id="a-1m"></a>而不能缘般若。<a id="a-1n"></a>故知般若性离。<a id="a-1o"></a>意不能取。<a id="a-1p"></a>又能取之人。<a id="a-1q"></a>性复自空。<a id="a-1r"></a>故不能取。<a id="a-1s"></a>若以眼取。<a id="a-1t"></a>如经言。<a id="a-1u"></a>眼性复空。<a id="a-1v"></a>若以耳取。<a id="a-1w"></a>耳性又空。<a id="a-1x"></a>若以手取。<a id="a-1y"></a>手性又空。<a id="a-1z"></a>若以意取。<a id="a-20"></a>意性又空。<a id="a-21"></a>人与法共是一如。<a id="a-22"></a>如不能取得如也。<a id="a-23"></a>空不能取得空。<a id="a-24"></a>即是学者无取。<a id="a-25"></a>故言无得。<a id="a-26"></a>又一念心起。<a id="a-27"></a>有二种觉。<a id="a-28"></a>一约有心者。<a id="a-29"></a>察一念才起。<a id="a-2A"></a>后念不续。<a id="a-2B"></a>即不成过。<a id="a-2C"></a>所以禅门中云。<a id="a-2D"></a>不怕念起。<a id="a-2E"></a>唯虑觉迟。<a id="a-2F"></a>又云。<a id="a-2G"></a>瞥起是病。<a id="a-2H"></a>不续是药。<a id="a-2I"></a>以心生即是罪生时故。<a id="a-2J"></a>是以初心摄念为先。<a id="a-2K"></a>是入道之阶渐。<a id="a-2L"></a>如诸经要集云。<a id="a-2M"></a>摄心一处。<a id="a-2N"></a>便是功德丛林。<a id="a-2O"></a>散虑片时。<a id="a-2P"></a>即名烦恼罗刹。<a id="a-2Q"></a>所以昙光释子。<a id="a-2R"></a>降猛虎于膝前。<a id="a-2S"></a>螺髻仙人。<a id="a-2T"></a>宿巢禽于顶上。<a id="a-2U"></a>乃至森罗不能自触。<a id="a-2V"></a>要须因倚诸根内想感发。<a id="a-2W"></a>何以知然。<a id="a-2X"></a>今有心感于内。<a id="a-2Y"></a>事发于外。<a id="a-2Z"></a>或缘于外。<a id="a-2a"></a>起染于内。<a id="a-2b"></a>故知内外相资。<a id="a-2c"></a>表里递用。<a id="a-2d"></a>君臣心识。<a id="a-2e"></a>不可备舍。<a id="a-2f"></a>故经云。<a id="a-2g"></a>心王若正。<a id="a-2h"></a>则六臣不邪。<a id="a-2i"></a>识意惛沈则其主不明。<a id="a-2j"></a>今悔六臣。<a id="a-2k"></a>当各惭愧制御六根。<a id="a-2l"></a>不令驰散也。<a id="a-2m"></a>法句经心意品云。<a id="a-2n"></a>昔佛在世时。<a id="a-2o"></a>有一道人。<a id="a-2p"></a>在河边树下学道。<a id="a-2q"></a>十二年中。<a id="a-2r"></a>贪想不除。<a id="a-2s"></a>走心散意。<a id="a-2t"></a>但念六欲目色耳声。<a id="a-2u"></a>鼻香口味。<a id="a-2v"></a>身受心法。<a id="a-2w"></a>身静意游。<a id="a-2x"></a>曾无宁息。<a id="a-2y"></a>十二年中。<a id="a-2z"></a>不能得道。<a id="a-30"></a>佛知可度。<a id="a-31"></a>化作沙门。<a id="a-32"></a>往至其所。<a id="a-33"></a>树下共宿。<a id="a-34"></a>须臾月明。<a id="a-35"></a>有龟从河中出。<a id="a-36"></a>来至树下。<a id="a-37"></a>复有水狗饥行求食。<a id="a-38"></a>与龟相逢。<a id="a-39"></a>便欲啖龟。<a id="a-3A"></a>龟缩其头尾。<a id="a-3B"></a>及其四脚。<a id="a-3C"></a>藏于甲中。<a id="a-3D"></a>不能得啖。<a id="a-3E"></a>水狗小远。<a id="a-3F"></a>复出头足。<a id="a-3G"></a>行步如故。<a id="a-3H"></a>不能奈何。<a id="a-3I"></a>遂便得脱。<a id="a-3J"></a>于是道人。<a id="a-3K"></a>问化沙门。<a id="a-3L"></a>此龟有护命之铠。<a id="a-3M"></a>水狗不能得其便。<a id="a-3N"></a>化沙门答言。<a id="a-3O"></a>吾念世人。<a id="a-3P"></a>不如此龟。<a id="a-3Q"></a>不知无常。<a id="a-3R"></a>放恣六情。<a id="a-3S"></a>外魔得便。<a id="a-3T"></a>形坏神去。<a id="a-3U"></a>生死无端。<a id="a-3V"></a>轮转五道。<a id="a-3W"></a>苦恼百千。<a id="a-3X"></a>皆意所造。<a id="a-3Y"></a>宜自勉励求灭度安。<a id="a-3Z"></a>于是化沙门即说偈言。<a id="a-3a"></a>藏六如龟。<a id="a-3b"></a>防意如城。<a id="a-3c"></a>慧与魔战。<a id="a-3d"></a>胜则无患。<a id="a-3e"></a>是以意地若息。<a id="a-3f"></a>则六趣俱闲。<a id="a-3g"></a>一切境魔不能为便。<a id="a-3h"></a>如龟藏六。<a id="a-3i"></a>善护其命。<a id="a-3j"></a>起信论云。<a id="a-3k"></a>若后念觉知前念。<a id="a-3l"></a>此虽名觉。<a id="a-3m"></a>犹为不觉。<a id="a-3n"></a>故约有心说。<a id="a-3o"></a>以是初行凡夫故。<a id="a-3p"></a>二约无心者。<a id="a-3q"></a>知初起时即无初相。<a id="a-3r"></a>不待后念更灭。<a id="a-3s"></a>以正生一念之时。<a id="a-3t"></a>毕竟不可得故。<a id="a-3u"></a>如五十校计经云。<a id="a-3v"></a>菩萨问佛言。<a id="a-3w"></a>罪生复灭。<a id="a-3x"></a>何以故。<a id="a-3y"></a>我了不见。<a id="a-3z"></a>佛问诸菩萨。<a id="a-40"></a>汝曹心宁转不。<a id="a-41"></a>诸菩萨报佛言。<a id="a-42"></a>我心转生。<a id="a-43"></a>设我心不转生。<a id="a-44"></a>亦不能与佛共语。<a id="a-45"></a>佛问诸菩萨言。<a id="a-46"></a>若心生时。<a id="a-47"></a>宁还自觉心生不。<a id="a-48"></a>诸菩萨言。<a id="a-49"></a>我但识见因缘时。<a id="a-4A"></a>不觉初起生时。<a id="a-4B"></a>佛言。<a id="a-4C"></a>如汝所说。<a id="a-4D"></a>尚不能知心初生时。<a id="a-4E"></a>何能无罪。<a id="a-4F"></a>故知不察最初一念因成之假。<a id="a-4G"></a>宁免后念相续成事之过乎。<a id="a-4H"></a>以一切生死烦恼。<a id="a-4I"></a>皆因不觉故。<a id="a-4J"></a>若智为先导。<a id="a-4K"></a>咎何由生。<a id="a-4L"></a>又若了心外无法。<a id="a-4M"></a>则情想不生。<a id="a-4N"></a>不用加功。<a id="a-4O"></a>直入不思议地。<a id="a-4P"></a>如清凉钞云。<a id="a-4Q"></a>经明十地法体。<a id="a-4R"></a>心言路绝。<a id="a-4S"></a>释不思议。<a id="a-4T"></a>谓言语道断。<a id="a-4U"></a>心行处灭。<a id="a-4V"></a>据法望情。<a id="a-4W"></a>名不思议。<a id="a-4X"></a>以其法外本无情故。<a id="a-4Y"></a>其义云何。<a id="a-4Z"></a>情相之兴。<a id="a-4a"></a>原由妄想。<a id="a-4b"></a>妄想故。<a id="a-4c"></a>便有相生。<a id="a-4d"></a>以依相故。<a id="a-4e"></a>复起心想。<a id="a-4f"></a>随名取实。<a id="a-4g"></a>即是觉观。<a id="a-4h"></a>依此觉观。<a id="a-4i"></a>便起言说。<a id="a-4j"></a>依言说已。<a id="a-4k"></a>复起妄心想。<a id="a-4l"></a>取所说法。<a id="a-4m"></a>此即言语。<a id="a-4n"></a>以之为道。<a id="a-4o"></a>心以为行。<a id="a-4p"></a>于是相想炽然不息。<a id="a-4q"></a>今契法实。<a id="a-4r"></a>灭除妄想。<a id="a-4s"></a>相即不生。<a id="a-4t"></a>相不生故。<a id="a-4u"></a>立名心灭。<a id="a-4v"></a>名心灭故。<a id="a-4w"></a>名即不生。<a id="a-4x"></a>名不生故。<a id="a-4y"></a>觉观不起。<a id="a-4z"></a>觉不起故。<a id="a-50"></a>言说随亡。<a id="a-51"></a>言说亡故。<a id="a-52"></a>不复依言取于所说。<a id="a-53"></a>不取说故。<a id="a-54"></a>言语道断。<a id="a-55"></a>心行处灭。<a id="a-56"></a>心行灭故。<a id="a-57"></a>名不思议。<a id="a-58"></a>以法出情。<a id="a-59"></a>心言不及。<a id="a-5A"></a>故不思议。<a id="a-5B"></a>是知妄想心亡。<a id="a-5C"></a>境界缘灭。<a id="a-5D"></a>如炙病得穴。<a id="a-5E"></a>永断病原。<a id="a-5F"></a>可谓觉宝之良医矣。</p>
  <p id="a5G">问。<a id="a-5H"></a>诸法所生。<a id="a-5I"></a>唯心所现者。<a id="a-5J"></a>若从心现。<a id="a-5K"></a>即自性痴。<a id="a-5L"></a>若执缘。<a id="a-5M"></a>生即他性痴。<a id="a-5N"></a>若心缘和合而生。<a id="a-5O"></a>即共性痴。<a id="a-5P"></a>若非心非缘而生。<a id="a-5Q"></a>即无因痴。<a id="a-5R"></a>如何通明免堕四执。</p>
  <p id="a5S">答。<a id="a-5T"></a>若论四性实智。<a id="a-5U"></a>于自相门中。<a id="a-5V"></a>俱不可说。<a id="a-5W"></a>若以四悉檀智。<a id="a-5X"></a>于共相门中。<a id="a-5Y"></a>亦可得说。<a id="a-5Z"></a>如止观。</p>
  <p id="a5a">问。<a id="a-5b"></a>心起必托缘。<a id="a-5c"></a>为心具三千法。<a id="a-5d"></a>为缘具。<a id="a-5e"></a>为共具。<a id="a-5f"></a>为离具。<a id="a-5g"></a>若心具者。<a id="a-5h"></a>心起不用缘。<a id="a-5i"></a>若缘具者。<a id="a-5j"></a>缘具不关心。<a id="a-5k"></a>若共具者。<a id="a-5l"></a>未共各无。<a id="a-5m"></a>共时安有。<a id="a-5n"></a>若离具者。<a id="a-5o"></a>既离心离缘。<a id="a-5p"></a>那忽心具。<a id="a-5q"></a>四句尚不可得。<a id="a-5r"></a>云何具三千法耶。</p>
  <p id="a5s">答。<a id="a-5t"></a>地人云。<a id="a-5u"></a>一切解惑真妄。<a id="a-5v"></a>依持法性。<a id="a-5w"></a>法性持真妄。<a id="a-5x"></a>真妄依法性也。<a id="a-5y"></a>摄大乘论云。<a id="a-5z"></a>法性不为惑所染。<a id="a-60"></a>不为真所净。<a id="a-61"></a>故法性非依持。<a id="a-62"></a>言依持者。<a id="a-63"></a>阿赖耶是也。<a id="a-64"></a>无没无明。<a id="a-65"></a>盛持一切种子。<a id="a-66"></a>若从地师。<a id="a-67"></a>则心具一切法。<a id="a-68"></a>若从摄师。<a id="a-69"></a>则缘具一切法。<a id="a-6A"></a>此两师各据一边。<a id="a-6B"></a>若法性生一切法者。<a id="a-6C"></a>法性非心非缘。<a id="a-6D"></a>非心故。<a id="a-6E"></a>而心。<a id="a-6F"></a>生一切法者。<a id="a-6G"></a>非缘故。<a id="a-6H"></a>亦应缘生一切法。<a id="a-6I"></a>何得独言法性是真妄依持耶。<a id="a-6J"></a>若言法性非依持。<a id="a-6K"></a>赖耶是依持。<a id="a-6L"></a>离法性外。<a id="a-6M"></a>别有赖耶依持。<a id="a-6N"></a>则不关法性。<a id="a-6O"></a>若法性不离赖耶。<a id="a-6P"></a>赖耶依持。<a id="a-6Q"></a>即是法性依持。<a id="a-6R"></a>何得独言赖耶是依持。<a id="a-6S"></a>又违经。<a id="a-6T"></a>经言。<a id="a-6U"></a>非内非外。<a id="a-6V"></a>亦非中间。<a id="a-6W"></a>亦不常自有。<a id="a-6X"></a>又违龙树。<a id="a-6Y"></a>龙树云。<a id="a-6Z"></a>诸法不自生。<a id="a-6a"></a>亦不从他生。<a id="a-6b"></a>不共不无因。<a id="a-6c"></a>更就譬检。<a id="a-6d"></a>为当依心故有梦。<a id="a-6e"></a>依眠故有梦。<a id="a-6f"></a>眠法合心故有梦。<a id="a-6g"></a>离心离眠故有梦。<a id="a-6h"></a>若依心有梦者。<a id="a-6i"></a>不眠应有梦。<a id="a-6j"></a>若依眠有梦者。<a id="a-6k"></a>死人如眠应有梦。<a id="a-6l"></a>若眠心两合而有梦者。<a id="a-6m"></a>眠人那有不梦时。<a id="a-6n"></a>又眠心各有梦。<a id="a-6o"></a>合可有梦。<a id="a-6p"></a>各既无梦。<a id="a-6q"></a>合不应有。<a id="a-6r"></a>若离心离眠而有梦者。<a id="a-6s"></a>虚空离二。<a id="a-6t"></a>应常有梦。<a id="a-6u"></a>四句求梦尚不得。<a id="a-6v"></a>云何于眠梦见一切事。<a id="a-6w"></a>心喻法性。<a id="a-6x"></a>梦喻赖耶。<a id="a-6y"></a>云何偏据法性赖耶。<a id="a-6z"></a>生一切法。<a id="a-70"></a>当知四句求心不可得。<a id="a-71"></a>求三千法亦不可得。<a id="a-72"></a>既横从四句生三千法不可得者。<a id="a-73"></a>应从一念心灭生三千法耶。<a id="a-74"></a>心灭尚不能生一法。<a id="a-75"></a>云何能生三千法耶。<a id="a-76"></a>若从心亦灭亦不灭生三千法者。<a id="a-77"></a>亦灭亦不灭。<a id="a-78"></a>其性相违。<a id="a-79"></a>犹如水火。<a id="a-7A"></a>二俱不立。<a id="a-7B"></a>云何能生三千法耶。<a id="a-7C"></a>若谓心非灭非不灭生三千法者。<a id="a-7D"></a>非灭非不灭。<a id="a-7E"></a>非能非所。<a id="a-7F"></a>云何能生三千法耶。<a id="a-7G"></a>亦纵亦横求三千法亦不可得。<a id="a-7H"></a>非纵非横求三千法亦不可得。<a id="a-7I"></a>言语道断。<a id="a-7J"></a>心行处灭。<a id="a-7K"></a>故名不可思议境。<a id="a-7L"></a>大涅槃经云。<a id="a-7M"></a>生生不可说。<a id="a-7N"></a>生不生不可说。<a id="a-7O"></a>不生生不可说。<a id="a-7P"></a>不生不生不可说。<a id="a-7Q"></a>即此义也。<a id="a-7R"></a>当知第一义中一法不可得。<a id="a-7S"></a>况三千法。<a id="a-7T"></a>世谛中。<a id="a-7U"></a>一心尚具无量法。<a id="a-7V"></a>况三千耶。<a id="a-7W"></a>如佛告德女。<a id="a-7X"></a>无明内有不。<a id="a-7Y"></a>不也。<a id="a-7Z"></a>外有不。<a id="a-7a"></a>不也。<a id="a-7b"></a>内外有不。<a id="a-7c"></a>不也。<a id="a-7d"></a>非内非外有不。<a id="a-7e"></a>不也。<a id="a-7f"></a>佛言。<a id="a-7g"></a>如是而有。<a id="a-7h"></a>大涅槃经云。<a id="a-7i"></a>有因缘故。<a id="a-7j"></a>亦可得说。<a id="a-7k"></a>谓四悉檀因缘也。<a id="a-7l"></a>虽四句冥寂。<a id="a-7m"></a>慈悲怜愍。<a id="a-7n"></a>于无名相中。<a id="a-7o"></a>假名相说。<a id="a-7p"></a>或作世界说心具一切法。<a id="a-7q"></a>闻者欢喜。<a id="a-7r"></a>如言三界无别法。<a id="a-7s"></a>唯是一心造。<a id="a-7t"></a>即其文也。<a id="a-7u"></a>或说缘生一切法。<a id="a-7v"></a>闻者欢喜。<a id="a-7w"></a>如言五欲。<a id="a-7x"></a>令人堕恶道。<a id="a-7y"></a>善知识者。<a id="a-7z"></a>是大因缘。<a id="a-80"></a>所谓化导令得见佛。<a id="a-81"></a>即其文也。<a id="a-82"></a>或言因缘共生一切法。<a id="a-83"></a>闻者欢喜。<a id="a-84"></a>如偈言。<a id="a-85"></a>水银和真金。<a id="a-86"></a>能涂诸色像。<a id="a-87"></a>功德和法身。<a id="a-88"></a>应现处处往。<a id="a-89"></a>即其文也。<a id="a-8A"></a>或言离生一切法。<a id="a-8B"></a>闻者欢喜。<a id="a-8C"></a>如言十二因缘非佛作。<a id="a-8D"></a>非天人修罗作。<a id="a-8E"></a>性自尔。<a id="a-8F"></a>即其文也。<a id="a-8G"></a>此四句即世界悉檀。<a id="a-8H"></a>说。<a id="a-8I"></a>心生三千一切法。<a id="a-8J"></a>云何为人悉檀。<a id="a-8K"></a>如言佛法如海。<a id="a-8L"></a>唯信能入。<a id="a-8M"></a>信则道原功德母。<a id="a-8N"></a>一切善法由之生。<a id="a-8O"></a>汝但发三菩提心。<a id="a-8P"></a>是则出家。<a id="a-8Q"></a>禁戒具足。<a id="a-8R"></a>闻者生信。<a id="a-8S"></a>即其文也。<a id="a-8T"></a>或说缘生一切法。<a id="a-8U"></a>如言若不值佛。<a id="a-8V"></a>当于无量劫堕地狱苦。<a id="a-8W"></a>以见佛故。<a id="a-8X"></a>得无根信。<a id="a-8Y"></a>如从伊兰出生栴檀。<a id="a-8Z"></a>闻者生信。<a id="a-8a"></a>即其文也。<a id="a-8b"></a>或说合生一切法。<a id="a-8c"></a>如言心水澄清。<a id="a-8d"></a>珠相自现。<a id="a-8e"></a>慈善根力。<a id="a-8f"></a>见如此事。<a id="a-8g"></a>闻者生信。<a id="a-8h"></a>即其文也。<a id="a-8i"></a>或说离生一切法。<a id="a-8j"></a>如言非内观。<a id="a-8k"></a>得是智慧。<a id="a-8l"></a>乃至非内外观。<a id="a-8m"></a>得是智慧。<a id="a-8n"></a>若有住着。<a id="a-8o"></a>先尼梵志。<a id="a-8p"></a>小信尚不可得。<a id="a-8q"></a>况舍邪入正。<a id="a-8r"></a>闻者生信。<a id="a-8s"></a>即其文也。<a id="a-8t"></a>是为为人悉檀四句。<a id="a-8u"></a>说心生三千一切法也。<a id="a-8v"></a>云何对治悉檀。<a id="a-8w"></a>说心治一切法。<a id="a-8x"></a>如言得一心者。<a id="a-8y"></a>万邪灭矣。<a id="a-8z"></a>即其文也。<a id="a-90"></a>或说缘治一切恶。<a id="a-91"></a>如说得闻无上大慧。<a id="a-92"></a>明。<a id="a-93"></a>心定如地。<a id="a-94"></a>不可动。<a id="a-95"></a>即其文也。<a id="a-96"></a>或说因缘和合治一切恶。<a id="a-97"></a>如言一分从思生。<a id="a-98"></a>一分从师得。<a id="a-99"></a>即其文也。<a id="a-9A"></a>或说离治一切恶。<a id="a-9B"></a>我坐道场时。<a id="a-9C"></a>不得一法。<a id="a-9D"></a>实空拳诳小儿。<a id="a-9E"></a>诱度于一切。<a id="a-9F"></a>即其文也。<a id="a-9G"></a>是为对治悉檀。<a id="a-9H"></a>心破一切恶。<a id="a-9I"></a>云何第一义悉檀。<a id="a-9J"></a>心得见理。<a id="a-9K"></a>如言心开意解。<a id="a-9L"></a>豁然得道。<a id="a-9M"></a>或说缘能见理。<a id="a-9N"></a>如言须臾闻之。<a id="a-9O"></a>即得究竟三菩提。<a id="a-9P"></a>或说因缘和合得道。<a id="a-9Q"></a>驶马见鞭影。<a id="a-9R"></a>即得正路。<a id="a-9S"></a>或说离能见理。<a id="a-9T"></a>如言无所得。<a id="a-9U"></a>即是得。<a id="a-9V"></a>已是得无所得。<a id="a-9W"></a>是名第一义四句见理。<a id="a-9X"></a>何况心生三千法耶。<a id="a-9Y"></a>佛旨尽净。<a id="a-9Z"></a>不在因缘共离。<a id="a-9a"></a>即世谛。<a id="a-9b"></a>是第一义谛也。<a id="a-9c"></a>又四句俱皆可说。<a id="a-9d"></a>说因亦是。<a id="a-9e"></a>缘亦是。<a id="a-9f"></a>共亦是。<a id="a-9g"></a>离亦是。<a id="a-9h"></a>若为盲人。<a id="a-9i"></a>说乳若贝。<a id="a-9j"></a>若粖。<a id="a-9k"></a>若雪。<a id="a-9l"></a>若鹄。<a id="a-9m"></a>盲闻诸说。<a id="a-9n"></a>即得解。<a id="a-9o"></a>乳即世谛。<a id="a-9p"></a>是第一义谛。<a id="a-9q"></a>当知终日说。<a id="a-9r"></a>终日不说。<a id="a-9s"></a>终日不说。<a id="a-9t"></a>终日说。<a id="a-9u"></a>终日双遮。<a id="a-9v"></a>终日双照。<a id="a-9w"></a>即破即立。<a id="a-9x"></a>即立即破。<a id="a-9y"></a>经论皆尔。<a id="a-9z"></a>天亲龙树。<a id="a-A0"></a>内鉴冷然。<a id="a-A1"></a>外适时宜。<a id="a-A2"></a>各权所据。<a id="a-A3"></a>而人师偏解。<a id="a-A4"></a>学者局执。<a id="a-A5"></a>遂兴矢石。<a id="a-A6"></a>各保一边。<a id="a-A7"></a>大乖圣道也。<a id="a-A8"></a>若得此意。<a id="a-A9"></a>俱不可说。<a id="a-AA"></a>俱可说。<a id="a-AB"></a>若随便宜者。<a id="a-AC"></a>应言无明法。<a id="a-AD"></a>法性。<a id="a-AE"></a>生一切法。<a id="a-AF"></a>如眠法。<a id="a-AG"></a>法心。<a id="a-AH"></a>则有一切梦事。<a id="a-AI"></a>心与缘合。<a id="a-AJ"></a>则三种世间。<a id="a-AK"></a>三千相性。<a id="a-AL"></a>皆从心起。<a id="a-AM"></a>一性虽少而不无。<a id="a-AN"></a>无明虽多而不有。<a id="a-AO"></a>何者。<a id="a-AP"></a>指一为多。<a id="a-AQ"></a>多非多。<a id="a-AR"></a>指多为一一非少。<a id="a-AS"></a>故名此心为不思议境也。<a id="a-AT"></a>若解一心一切心。<a id="a-AU"></a>一切心一心。<a id="a-AV"></a>非一非一切。<a id="a-AW"></a>乃至遍历一切。<a id="a-AX"></a>皆是不可思议境。<a id="a-AY"></a>已上依台教所说。<a id="a-AZ"></a>今依华严无碍法界自性缘起。<a id="a-Aa"></a>说不思议境界者。<a id="a-Ab"></a>如华严入法界品中。<a id="a-Ac"></a>善财童子。<a id="a-Ad"></a>于毗卢遮那庄严藏大楼阁前。<a id="a-Ae"></a>五体投地。<a id="a-Af"></a>暂时敛念。<a id="a-Ag"></a>思惟观察。<a id="a-Ah"></a>以深信解大愿力故。<a id="a-Ai"></a>入遍一切处智慧身平等门。<a id="a-Aj"></a>普现其身。<a id="a-Ak"></a>在于一切如来前。<a id="a-Al"></a>一切菩萨前。<a id="a-Am"></a>一切善知识前。<a id="a-An"></a>一切如来塔庙前。<a id="a-Ao"></a>一切如来形像前。<a id="a-Ap"></a>一切诸佛诸菩萨住处前。<a id="a-Aq"></a>一切法宝前。<a id="a-Ar"></a>一切声闻辟支佛。<a id="a-As"></a>及其塔庙前。<a id="a-At"></a>一切圣众福田前。<a id="a-Au"></a>一切父母尊者前。<a id="a-Av"></a>一切十方众生前。<a id="a-Aw"></a>皆如上说。<a id="a-Ax"></a>尊重礼赞尽未来际无有休息。<a id="a-Ay"></a>等虚空。<a id="a-Az"></a>无边量故。<a id="a-B0"></a>等法界。<a id="a-B1"></a>无障碍故。<a id="a-B2"></a>等实际。<a id="a-B3"></a>遍一切故。<a id="a-B4"></a>等如来。<a id="a-B5"></a>无分别故。<a id="a-B6"></a>犹如影。<a id="a-B7"></a>随智现故。<a id="a-B8"></a>犹如梦。<a id="a-B9"></a>从思起故。<a id="a-BA"></a>犹如像。<a id="a-BB"></a>示一切故。<a id="a-BC"></a>犹如响。<a id="a-BD"></a>缘所发故。<a id="a-BE"></a>无有生。<a id="a-BF"></a>递兴谢故。<a id="a-BG"></a>无有性。<a id="a-BH"></a>随缘转故。<a id="a-BI"></a>又决定知一切诸报。<a id="a-BJ"></a>皆从业起。<a id="a-BK"></a>一切诸果。<a id="a-BL"></a>皆从因起。<a id="a-BM"></a>一切诸业。<a id="a-BN"></a>皆从习起。<a id="a-BO"></a>一切佛兴。<a id="a-BP"></a>皆从信起。<a id="a-BQ"></a>一切化现诸供养事。<a id="a-BR"></a>皆悉从于决定解起。<a id="a-BS"></a>一切化佛。<a id="a-BT"></a>从敬心起。<a id="a-BU"></a>一切佛法。<a id="a-BV"></a>从善根起。<a id="a-BW"></a>一切化身。<a id="a-BX"></a>从方便起。<a id="a-BY"></a>一切佛事。<a id="a-BZ"></a>从大愿起。<a id="a-Ba"></a>一切菩萨所修诸行。<a id="a-Bb"></a>从回向起。<a id="a-Bc"></a>一切法界广大庄严。<a id="a-Bd"></a>从一切智境界而起。<a id="a-Be"></a>离于断见。<a id="a-Bf"></a>知回向故。<a id="a-Bg"></a>离于常见。<a id="a-Bh"></a>知无生故。<a id="a-Bi"></a>离无因见。<a id="a-Bj"></a>知正因故。<a id="a-Bk"></a>离颠倒见。<a id="a-Bl"></a>知如实理故。<a id="a-Bm"></a>离自在见。<a id="a-Bn"></a>知不由他故。<a id="a-Bo"></a>离自他见。<a id="a-Bp"></a>知从缘起故。<a id="a-Bq"></a>离边执见。<a id="a-Br"></a>知法界无边故。<a id="a-Bs"></a>离往来见。<a id="a-Bt"></a>知如影像故。<a id="a-Bu"></a>离有无见。<a id="a-Bv"></a>知不生灭故。<a id="a-Bw"></a>离一切法见。<a id="a-Bx"></a>知空无生故。<a id="a-By"></a>知不自在故。<a id="a-Bz"></a>知愿力出生故。<a id="a-C0"></a>离一切相见。<a id="a-C1"></a>入无相际故。<a id="a-C2"></a>知一切法如种生芽故。<a id="a-C3"></a>如印生文故。<a id="a-C4"></a>知质如像故。<a id="a-C5"></a>知声如响故。<a id="a-C6"></a>知境如梦故。<a id="a-C7"></a>知业如幻故。<a id="a-C8"></a>了世心现故。<a id="a-C9"></a>了果因起故。<a id="a-CA"></a>了报业集故。<a id="a-CB"></a>了知一切诸功德法。<a id="a-CC"></a>皆从菩萨善巧方便所流出故。<a id="a-CD"></a>善财童子。<a id="a-CE"></a>入如是智。<a id="a-CF"></a>端心洁念。<a id="a-CG"></a>于楼观前。<a id="a-CH"></a>举体投地殷勤顶礼。<a id="a-CI"></a>不思议善根。<a id="a-CJ"></a>流注身心。<a id="a-CK"></a>清凉悦泽。<a id="a-CL"></a>从地而起。<a id="a-CM"></a>一心瞻仰。<a id="a-CN"></a>目不暂舍。<a id="a-CO"></a>合掌围绕经无量匝。<a id="a-CP"></a>作是念言。<a id="a-CQ"></a>此大楼阁。<a id="a-CR"></a>是解空无相无愿者之所住处。<a id="a-CS"></a>是于一切法无分别者之所住处。<a id="a-CT"></a>是了法界无差别者之所住处。<a id="a-CU"></a>是知一切众生不可得者之所住处。<a id="a-CV"></a>是知一切法无生者之所住处。<a id="a-CW"></a>是不着一切世间者之所住处。<a id="a-CX"></a>是不着一切窟宅者之所住处。<a id="a-CY"></a>是不乐一切聚落者之所住处。<a id="a-CZ"></a>是不依一切境界者之所住处。<a id="a-Ca"></a>是离一切想者之所住处。<a id="a-Cb"></a>是知一切法无自性者之所住处。<a id="a-Cc"></a>是断一切分别业者之所住处。<a id="a-Cd"></a>是离一切想心意识者之所住处。<a id="a-Ce"></a>是不入不出一切道者之所住处。<a id="a-Cf"></a>是入一切甚深般若波罗蜜者之所住处。<a id="a-Cg"></a>是能以方便住普门法界者之所住处。<a id="a-Ch"></a>是息灭一切烦恼火者之所住处。<a id="a-Ci"></a>是以增上慧。<a id="a-Cj"></a>除断一切见爱慢者之所住处。<a id="a-Ck"></a>是出生一切诸禅解脱三昧通明。<a id="a-Cl"></a>而游戏者之所住处。<a id="a-Cm"></a>是观察一切菩萨三昧境界者之所住处。<a id="a-Cn"></a>是安住一切如来所者之所住处。<a id="a-Co"></a>是以一劫入一切劫。<a id="a-Cp"></a>以一切劫入一劫。<a id="a-Cq"></a>而不坏其相者之所住处。<a id="a-Cr"></a>是以一刹入一切刹。<a id="a-Cs"></a>以一切刹入一刹。<a id="a-Ct"></a>而不坏其相者之所住处。<a id="a-Cu"></a>是以一法入一切法。<a id="a-Cv"></a>以一切法入一法。<a id="a-Cw"></a>而不坏其相者之所住处。<a id="a-Cx"></a>是以一众生入一切众生。<a id="a-Cy"></a>以一切众生入一众生。<a id="a-Cz"></a>而不坏其相者之所住处。<a id="a-D0"></a>是以一佛入一切佛。<a id="a-D1"></a>以一切佛入一佛。<a id="a-D2"></a>而不坏其相者之所住处。<a id="a-D3"></a>是于一念中。<a id="a-D4"></a>而知一切三世者之所住处。<a id="a-D5"></a>是于一念中。<a id="a-D6"></a>往诣一切国土者之所住处。<a id="a-D7"></a>乃至尔时善财童子。<a id="a-D8"></a>恭敬右绕弥勒菩萨摩诃萨已。<a id="a-D9"></a>而白之言。<a id="a-DA"></a>唯愿大圣。<a id="a-DB"></a>开楼阁门。<a id="a-DC"></a>令我得入。<a id="a-DD"></a>时弥勒菩萨。<a id="a-DE"></a>前诣楼阁。<a id="a-DF"></a>弹指出声。<a id="a-DG"></a>其门即开。<a id="a-DH"></a>命善财入。<a id="a-DI"></a>善财心喜。<a id="a-DJ"></a>入已还闭。<a id="a-DK"></a>见其楼阁广博无量。<a id="a-DL"></a>同于虚空。<a id="a-DM"></a>乃至自见其身。<a id="a-DN"></a>遍在一切诸楼阁中。<a id="a-DO"></a>具见种种不可思议自在境界。<a id="a-DP"></a>弥勒三生行菩萨行。<a id="a-DQ"></a>八相成道之事。<a id="a-DR"></a>尔时弥勒菩萨摩诃萨。<a id="a-DS"></a>即摄神力。<a id="a-DT"></a>入楼阁中弹指作声。<a id="a-DU"></a>告善财言。<a id="a-DV"></a>善男子。<a id="a-DW"></a>起。<a id="a-DX"></a>法性如是。<a id="a-DY"></a>此是菩萨知诸法智因缘聚集。<a id="a-DZ"></a>所现之相。<a id="a-Da"></a>如是自性。<a id="a-Db"></a>如幻如梦如影如像。<a id="a-Dc"></a>悉不成就。<a id="a-Dd"></a>乃至譬如幻师。<a id="a-De"></a>作诸幻事。<a id="a-Df"></a>无所从来。<a id="a-Dg"></a>无所至去。<a id="a-Dh"></a>虽无去来。<a id="a-Di"></a>以幻力故。<a id="a-Dj"></a>分明可见。<a id="a-Dk"></a>彼庄严事。<a id="a-Dl"></a>亦复如是。<a id="a-Dm"></a>无所从来。<a id="a-Dn"></a>亦无所去。<a id="a-Do"></a>虽无来去。<a id="a-Dp"></a>然以惯习不可思议幻智力故。<a id="a-Dq"></a>及由往昔大愿力故。<a id="a-Dr"></a>如是显现。<a id="a-Ds"></a>释曰。<a id="a-Dt"></a>弹指出声。<a id="a-Du"></a>其门即开者。<a id="a-Dv"></a>创发明处。<a id="a-Dw"></a>豁见性时。<a id="a-Dx"></a>名之为开。<a id="a-Dy"></a>入已还闭者。<a id="a-Dz"></a>所悟如本。<a id="a-E0"></a>非从新得。<a id="a-E1"></a>故云还闭。<a id="a-E2"></a>或云。<a id="a-E3"></a>慈氏菩萨弹指出声。<a id="a-E4"></a>其门即开者。<a id="a-E5"></a>明声是震动启发之义。<a id="a-E6"></a>弹指者。<a id="a-E7"></a>去尘之义。<a id="a-E8"></a>尘亡执去。<a id="a-E9"></a>法门自开。<a id="a-EA"></a>善财入已。<a id="a-EB"></a>其门还闭者。<a id="a-EC"></a>以迷亡智现。<a id="a-ED"></a>名之为开。<a id="a-EE"></a>智无内外中间。<a id="a-EF"></a>无出无入。<a id="a-EG"></a>无迷无证。<a id="a-EH"></a>名为还闭。<a id="a-EI"></a>见其楼阁广博无量。<a id="a-EJ"></a>同于虚空者。<a id="a-EK"></a>智境界也。<a id="a-EL"></a>如是自性。<a id="a-EM"></a>如幻如梦如影如像。<a id="a-EN"></a>悉不成就者。<a id="a-EO"></a>总上一切不思议无边佛事境界。<a id="a-EP"></a>以真如之性。<a id="a-EQ"></a>法尔随缘。<a id="a-ER"></a>虽即随缘。<a id="a-ES"></a>法尔归性。<a id="a-ET"></a>以随缘时。<a id="a-EU"></a>似有显现。<a id="a-EV"></a>如看幻法。<a id="a-EW"></a>不有而有。<a id="a-EX"></a>犹观梦境。<a id="a-EY"></a>不见而见。<a id="a-EZ"></a>若水中之影。<a id="a-Ea"></a>非出非入。<a id="a-Eb"></a>似镜里之像。<a id="a-Ec"></a>不内不外。<a id="a-Ed"></a>以无性随缘故。<a id="a-Ee"></a>理不成就。<a id="a-Ef"></a>以随缘无性故。<a id="a-Eg"></a>事不成就。<a id="a-Eh"></a>若理事不成。<a id="a-Ei"></a>即一切法俱不成。<a id="a-Ej"></a>故云悉不成就。<a id="a-Ek"></a>但如是如是显现。<a id="a-El"></a>如是如是证知。<a id="a-Em"></a>了了分明。<a id="a-En"></a>还同宗镜。<a id="a-Eo"></a>光光涉入。<a id="a-Ep"></a>影影相含。<a id="a-Eq"></a>如十玄门重重无尽。<a id="a-Er"></a>十玄门者。<a id="a-Es"></a>一同时具足相应门。<a id="a-Et"></a>智俨师释云。<a id="a-Eu"></a>此约相应无前后说。<a id="a-Ev"></a>此十玄门。<a id="a-Ew"></a>一一皆具十法。<a id="a-Ex"></a>同时具足。<a id="a-Ey"></a>一教义。<a id="a-Ez"></a>二理事。<a id="a-F0"></a>三境智。<a id="a-F1"></a>四行位。<a id="a-F2"></a>五因果。<a id="a-F3"></a>六依正。<a id="a-F4"></a>七体用。<a id="a-F5"></a>八人法。<a id="a-F6"></a>九逆顺。<a id="a-F7"></a>十感应。<a id="a-F8"></a>随有一处。<a id="a-F9"></a>即具此十法。<a id="a-FA"></a>悉皆同时具足。<a id="a-FB"></a>今且据因果同时。<a id="a-FC"></a>若小乘说因果。<a id="a-FD"></a>即转因以成果。<a id="a-FE"></a>因灭始果成。<a id="a-FF"></a>若大乘因果。<a id="a-FG"></a>亦得同时。<a id="a-FH"></a>而不彰无尽。<a id="a-FI"></a>如似舍缘以成舍。<a id="a-FJ"></a>因果同时成。<a id="a-FK"></a>而不成余物。<a id="a-FL"></a>以因有亲疏故。<a id="a-FM"></a>所以成有尽也。<a id="a-FN"></a>若一乘宗明。<a id="a-FO"></a>因果同时者。<a id="a-FP"></a>举疏缘以入亲。<a id="a-FQ"></a>是故如舍成时。<a id="a-FR"></a>一切法界皆一时成也。<a id="a-FS"></a>若有一法不成。<a id="a-FT"></a>此舍亦不成。<a id="a-FU"></a>如似初步若到。<a id="a-FV"></a>一切步皆到。<a id="a-FW"></a>若有一步非到者。<a id="a-FX"></a>一切步皆非到也。<a id="a-FY"></a>故经云。<a id="a-FZ"></a>虽成等正觉。<a id="a-Fa"></a>不舍初发心。<a id="a-Fb"></a>所以一成一切成。<a id="a-Fc"></a>为一际法门也。<a id="a-Fd"></a>二因陀罗网境界门。<a id="a-Fe"></a>此约譬说。<a id="a-Ff"></a>如帝释殿上珠网一一珠中。<a id="a-Fg"></a>互现一切影像。<a id="a-Fh"></a>无尽。<a id="a-Fi"></a>一宝珠内。<a id="a-Fj"></a>千光万色。<a id="a-Fk"></a>重重交映。<a id="a-Fl"></a>历历区分。<a id="a-Fm"></a>况此一心法界中。<a id="a-Fn"></a>一切人法境智。<a id="a-Fo"></a>重重涉入。<a id="a-Fp"></a>以真如性毕竟无尽故。<a id="a-Fq"></a>重重复重重。<a id="a-Fr"></a>无尽复无尽也。<a id="a-Fs"></a>论云。<a id="a-Ft"></a>帝网有别者。<a id="a-Fu"></a>唯智能知。<a id="a-Fv"></a>非眼所见。<a id="a-Fw"></a>帝网者。<a id="a-Fx"></a>此网乃是众宝丝缕所共合成。<a id="a-Fy"></a>其善住法堂。<a id="a-Fz"></a>纵广四十由旬。<a id="a-G0"></a>亦是众宝所共合成。<a id="a-G1"></a>其网一一丝孔之中。<a id="a-G2"></a>皆有明珠。<a id="a-G3"></a>其珠体莹净。<a id="a-G4"></a>宝网交罗。<a id="a-G5"></a>互相映现。<a id="a-G6"></a>一一珠网之中。<a id="a-G7"></a>皆有珠网全身。<a id="a-G8"></a>及四十由旬宝殿。<a id="a-G9"></a>各各全身。<a id="a-GA"></a>于中互相显现。<a id="a-GB"></a>如珠及网所有影现。<a id="a-GC"></a>其殿一一梁栋。<a id="a-GD"></a>一一椽柱。<a id="a-GE"></a>一一墙壁。<a id="a-GF"></a>一一栱枓。<a id="a-GG"></a>一一镜像之中。<a id="a-GH"></a>皆有全身殿网珠影。<a id="a-GI"></a>重重。<a id="a-GJ"></a>互相映现。<a id="a-GK"></a>故云。<a id="a-GL"></a>如天帝网。<a id="a-GM"></a>重重无尽。<a id="a-GN"></a>今此法门。<a id="a-GO"></a>亦复如是。<a id="a-GP"></a>一一位中。<a id="a-GQ"></a>一一法中。<a id="a-GR"></a>一一尘中。<a id="a-GS"></a>一一境像中。<a id="a-GT"></a>一一名字中。<a id="a-GU"></a>及以九世十世。<a id="a-GV"></a>一一互周法界。<a id="a-GW"></a>并以真俗二智。<a id="a-GX"></a>互体交参。<a id="a-GY"></a>周遍法界。<a id="a-GZ"></a>如法界品中云。<a id="a-Ga"></a>善财所参。<a id="a-Gb"></a>始于文殊。<a id="a-Gc"></a>末至弥勒普贤。<a id="a-Gd"></a>五十三善知识。<a id="a-Ge"></a>其中比丘比丘尼。<a id="a-Gf"></a>优婆塞优婆夷。<a id="a-Gg"></a>童男童女。<a id="a-Gh"></a>仙人外道。<a id="a-Gi"></a>婆罗门。<a id="a-Gj"></a>长者居士。<a id="a-Gk"></a>天神地神。<a id="a-Gl"></a>夜神昼神。<a id="a-Gm"></a>国王王妃。<a id="a-Gn"></a>诸大菩萨等。<a id="a-Go"></a>各各处大道场。<a id="a-Gp"></a>互为主伴。<a id="a-Gq"></a>同说舍那境界。<a id="a-Gr"></a>若佛出世。<a id="a-Gs"></a>若不出世。<a id="a-Gt"></a>此法界法尔常住。<a id="a-Gu"></a>无有变异。<a id="a-Gv"></a>又如善财至弥勒佛所。<a id="a-Gw"></a>初登一阁。<a id="a-Gx"></a>入已。<a id="a-Gy"></a>见其阁中。<a id="a-Gz"></a>广博无量。<a id="a-H0"></a>同于虚空。<a id="a-H1"></a>别有不可说楼阁布列其中。<a id="a-H2"></a>一一亦等虚空。<a id="a-H3"></a>一一阁中皆闻。<a id="a-H4"></a>弥勒菩萨。<a id="a-H5"></a>转一生菩萨所有法门。<a id="a-H6"></a>一一阁内。<a id="a-H7"></a>境像之中。<a id="a-H8"></a>会三世事无有前后。<a id="a-H9"></a>弥勒是当来成佛。<a id="a-HA"></a>善财即始发心。<a id="a-HB"></a>一念之间而能相会。<a id="a-HC"></a>此乃依于法界智乘成佛。<a id="a-HD"></a>非论前后。<a id="a-HE"></a>以古印今。<a id="a-HF"></a>以今通古。<a id="a-HG"></a>融合无二。<a id="a-HH"></a>又以一阁是总。<a id="a-HI"></a>一智含其万善。<a id="a-HJ"></a>多阁为别。<a id="a-HK"></a>体用重重。<a id="a-HL"></a>自在无碍。<a id="a-HM"></a>此是善财。<a id="a-HN"></a>乘本不动智乘。<a id="a-HO"></a>从凡入圣。<a id="a-HP"></a>至此楼阁中。<a id="a-HQ"></a>与三世佛。<a id="a-HR"></a>会同无二。<a id="a-HS"></a>总别同异帝网之门。<a id="a-HT"></a>一切众生。<a id="a-HU"></a>有能发心乘者。<a id="a-HV"></a>亦复如是。<a id="a-HW"></a>未见普贤。<a id="a-HX"></a>起等虚空广大心。<a id="a-HY"></a>即闻普贤名字。<a id="a-HZ"></a>便见自身。<a id="a-Ha"></a>入普贤身。<a id="a-Hb"></a>观普贤一一毛孔中。<a id="a-Hc"></a>皆有广大刹土。<a id="a-Hd"></a>地水火风轮。<a id="a-He"></a>咸在其中。<a id="a-Hf"></a>于一念中。<a id="a-Hg"></a>举不可说不可说步。<a id="a-Hh"></a>一步。<a id="a-Hi"></a>过不可说不可说佛刹。<a id="a-Hj"></a>如是念念经过不可说劫。<a id="a-Hk"></a>不能尽其一毛孔之边际。<a id="a-Hl"></a>反观自身一一毛孔。<a id="a-Hm"></a>普贤亦在其中。<a id="a-Hn"></a>一一毛孔。<a id="a-Ho"></a>悉同虚空。<a id="a-Hp"></a>不相障碍。<a id="a-Hq"></a>斯乃法尔之门。<a id="a-Hr"></a>恒真法界。<a id="a-Hs"></a>行依理现。<a id="a-Ht"></a>用称体周。<a id="a-Hu"></a>即是善财常行。<a id="a-Hv"></a>普贤行满。<a id="a-Hw"></a>如华严经十定品云。<a id="a-Hx"></a>佛子。<a id="a-Hy"></a>此菩萨摩诃萨。<a id="a-Hz"></a>有一莲华。<a id="a-I0"></a>其华广大。<a id="a-I1"></a>尽十方际。<a id="a-I2"></a>以不可说叶。<a id="a-I3"></a>不可说宝。<a id="a-I4"></a>不可说香。<a id="a-I5"></a>而为庄严。<a id="a-I6"></a>其不可说宝。<a id="a-I7"></a>复各示现种种众宝。<a id="a-I8"></a>清净妙好。<a id="a-I9"></a>极善安住。<a id="a-IA"></a>其华常放众色光明。<a id="a-IB"></a>普照十方一切世界。<a id="a-IC"></a>无所障碍。<a id="a-ID"></a>真金为网。<a id="a-IE"></a>弥覆其上。<a id="a-IF"></a>宝铎徐摇。<a id="a-IG"></a>出微妙音。<a id="a-IH"></a>其音演畅一切智法。<a id="a-II"></a>此大莲华。<a id="a-IJ"></a>具足如来清净庄严。<a id="a-IK"></a>一切善根之所生起。<a id="a-IL"></a>吉祥为表。<a id="a-IM"></a>神力所现。<a id="a-IN"></a>有十千阿僧祇清净功德。<a id="a-IO"></a>菩萨妙道之所成就。<a id="a-IP"></a>一切智心之所流出。<a id="a-IQ"></a>十方佛影于中显现。<a id="a-IR"></a>世间瞻仰。<a id="a-IS"></a>犹如佛塔。<a id="a-IT"></a>众生见者。<a id="a-IU"></a>无不礼敬。<a id="a-IV"></a>从能了幻正法所生。<a id="a-IW"></a>一切世间不可为喻。<a id="a-IX"></a>菩萨摩诃萨。<a id="a-IY"></a>于此华上结加趺坐。<a id="a-IZ"></a>其身大小。<a id="a-Ia"></a>与华相称。<a id="a-Ib"></a>一切诸佛神力所加。<a id="a-Ic"></a>令善萨身一一毛孔。<a id="a-Id"></a>各出百万亿那由他不可说佛刹微尘数光明。<a id="a-Ie"></a>一一光明。<a id="a-If"></a>现百万亿那由他不可说佛刹微尘数摩尼宝。<a id="a-Ig"></a>皆名普光明藏。<a id="a-Ih"></a>种种色相以为庄严。<a id="a-Ii"></a>无量功德之所成就。<a id="a-Ij"></a>众宝及华以为罗网。<a id="a-Ik"></a>弥覆其上。<a id="a-Il"></a>散百千亿那由他殊胜妙香。<a id="a-Im"></a>无量色相。<a id="a-In"></a>种种庄严。<a id="a-Io"></a>复现不思议宝庄严盖。<a id="a-Ip"></a>以覆其上。<a id="a-Iq"></a>一一摩尼宝。<a id="a-Ir"></a>悉现百万亿那由他不可说佛刹微尘数楼阁。<a id="a-Is"></a>一一楼阁。<a id="a-It"></a>现百万亿那由他不可说佛刹微尘数莲华藏师子之座。<a id="a-Iu"></a>一一师子座。<a id="a-Iv"></a>现百万亿那由他不可说佛刹微尘数光明。<a id="a-Iw"></a>一一光明。<a id="a-Ix"></a>现百万亿那由他不可说佛刹微尘数色相。<a id="a-Iy"></a>一一色相。<a id="a-Iz"></a>现百万亿那由他不可说佛刹微尘数光明轮。<a id="a-J0"></a>一一光明轮。<a id="a-J1"></a>现百万亿那由他不可说佛刹微尘数毗卢遮那摩尼宝华。<a id="a-J2"></a>一一华。<a id="a-J3"></a>现百万亿那由他不可说佛刹微尘数台。<a id="a-J4"></a>一一台。<a id="a-J5"></a>现百万亿那由他不可说佛刹微尘数佛。<a id="a-J6"></a>一一佛。<a id="a-J7"></a>现百万亿那由他不可说佛刹微尘数神变。<a id="a-J8"></a>一一神变。<a id="a-J9"></a>净百万亿那由他不可说佛刹微尘数众生众。<a id="a-JA"></a>一一众生众中。<a id="a-JB"></a>现百万亿那由他不可说佛刹微尘数诸佛自在。<a id="a-JC"></a>一一自在。<a id="a-JD"></a>雨百万亿那由他不可说佛刹微尘数佛法。<a id="a-JE"></a>一一佛法。<a id="a-JF"></a>有百万亿那由他不可说佛刹微尘数修多罗。<a id="a-JG"></a>一一修多罗。<a id="a-JH"></a>说百万亿那由他不可说佛刹微尘数法门。<a id="a-JI"></a>一一法门。<a id="a-JJ"></a>有百万亿那由他不可说佛刹微尘数金刚智所入法轮。<a id="a-JK"></a>差别言词各别演说。<a id="a-JL"></a>一一法轮。<a id="a-JM"></a>成熟百万亿那由他不可说佛刹微尘数众生界。<a id="a-JN"></a>一一众生界。<a id="a-JO"></a>有百万亿那由他不可说佛刹微尘数众生。<a id="a-JP"></a>于佛法中而得调伏。<a id="a-JQ"></a>佛子。<a id="a-JR"></a>菩萨摩诃萨住此三昧。<a id="a-JS"></a>示现如是神通境界。<a id="a-JT"></a>无量变化。<a id="a-JU"></a>悉知如幻而不染着。<a id="a-JV"></a>夫莲华者。<a id="a-JW"></a>则表因果同时。<a id="a-JX"></a>清净无染。<a id="a-JY"></a>况自性清净心。<a id="a-JZ"></a>能起普贤无尽之因门。<a id="a-Ja"></a>圆满舍那无作之果海。<a id="a-Jb"></a>理事交彻。<a id="a-Jc"></a>舒卷同时。<a id="a-Jd"></a>起尽随缘而无染着。<a id="a-Je"></a>又十定品云。<a id="a-Jf"></a>譬如有人。<a id="a-Jg"></a>为鬼所持。<a id="a-Jh"></a>其身战动。<a id="a-Ji"></a>不能自安。<a id="a-Jj"></a>鬼不现身。<a id="a-Jk"></a>令他身然。<a id="a-Jl"></a>菩萨摩诃萨住此三昧。<a id="a-Jm"></a>亦复如是。<a id="a-Jn"></a>自身入定他身起。<a id="a-Jo"></a>他身入定自身起。<a id="a-Jp"></a>佛子。<a id="a-Jq"></a>譬如死尸。<a id="a-Jr"></a>以咒力故而能起行。<a id="a-Js"></a>随所作事。<a id="a-Jt"></a>皆得成就。<a id="a-Ju"></a>尸之与咒。<a id="a-Jv"></a>虽各差别。<a id="a-Jw"></a>而能和合成就彼事。<a id="a-Jx"></a>菩萨摩诃萨住此三昧。<a id="a-Jy"></a>亦复如是。<a id="a-Jz"></a>同境入定异境起。<a id="a-K0"></a>异境入定同境起。<a id="a-K1"></a>佛子。<a id="a-K2"></a>譬如比丘。<a id="a-K3"></a>得心自在。<a id="a-K4"></a>或以一身作多身。<a id="a-K5"></a>或以多身作一身。<a id="a-K6"></a>非一身殁。<a id="a-K7"></a>多身生。<a id="a-K8"></a>非多身殁。<a id="a-K9"></a>一身生。<a id="a-KA"></a>菩萨摩诃萨住此三昧。<a id="a-KB"></a>亦复如是。<a id="a-KC"></a>一身入定多身起。<a id="a-KD"></a>多身入定一身起。<a id="a-KE"></a>佛子。<a id="a-KF"></a>譬如大地。<a id="a-KG"></a>其味一种。<a id="a-KH"></a>所生苗稼。<a id="a-KI"></a>种种味别。<a id="a-KJ"></a>地虽无差别。<a id="a-KK"></a>然味有殊异。<a id="a-KL"></a>菩萨摩诃萨住此三昧。<a id="a-KM"></a>亦复如是。<a id="a-KN"></a>无所分别。<a id="a-KO"></a>然有一种入定多种起。<a id="a-KP"></a>多种入定一种起。<a id="a-KQ"></a>乃至譬如妙光大梵天王所住之宫。<a id="a-KR"></a>名一切世间最胜清净藏。<a id="a-KS"></a>此大宫中。<a id="a-KT"></a>普见三千大千世界诸四天下。<a id="a-KU"></a>天宫。<a id="a-KV"></a>龙宫。<a id="a-KW"></a>夜叉宫。<a id="a-KX"></a>乾闼婆宫。<a id="a-KY"></a>阿修罗宫。<a id="a-KZ"></a>迦楼罗宫。<a id="a-Ka"></a>紧那罗宫。<a id="a-Kb"></a>摩睺罗伽宫。<a id="a-Kc"></a>人间住处。<a id="a-Kd"></a>及三恶道。<a id="a-Ke"></a>须弥山等种种诸山。<a id="a-Kf"></a>大海江河。<a id="a-Kg"></a>陂泽泉源。<a id="a-Kh"></a>城邑聚落。<a id="a-Ki"></a>树林众宝。<a id="a-Kj"></a>如是一切种种庄严。<a id="a-Kk"></a>尽大轮围所有边际。<a id="a-Kl"></a>乃至空中微细游尘。<a id="a-Km"></a>莫不皆于梵宫显现。<a id="a-Kn"></a>如于明镜。<a id="a-Ko"></a>见其面像。<a id="a-Kp"></a>菩萨摩诃萨。<a id="a-Kq"></a>住此一切众生差别身大三昧。<a id="a-Kr"></a>知种种刹。<a id="a-Ks"></a>见种种佛。<a id="a-Kt"></a>度种种众。<a id="a-Ku"></a>证种种法。<a id="a-Kv"></a>成种种行。<a id="a-Kw"></a>满种种解。<a id="a-Kx"></a>入种种三昧。<a id="a-Ky"></a>起种种神通。<a id="a-Kz"></a>得种种智慧。<a id="a-L0"></a>住种种刹那际。<a id="a-L1"></a>又入法界品云。<a id="a-L2"></a>尔时善财童子。<a id="a-L3"></a>发是念已。<a id="a-L4"></a>即诣喜目观察众生夜神所。<a id="a-L5"></a>见彼夜神。<a id="a-L6"></a>在于如来众会道场。<a id="a-L7"></a>坐莲华藏师子之座。<a id="a-L8"></a>入大势力普喜幢解脱。<a id="a-L9"></a>于其身上一一毛孔。<a id="a-LA"></a>出无量种变化身云。<a id="a-LB"></a>随其所应。<a id="a-LC"></a>以妙言音而为说法。<a id="a-LD"></a>普摄无量一切众生。<a id="a-LE"></a>皆令欢喜而得利益。<a id="a-LF"></a>乃至又出一切世界微尘数身云。<a id="a-LG"></a>普诣一切众生之前。<a id="a-LH"></a>念念中示普贤菩萨一切行愿。<a id="a-LI"></a>念念中示清净大愿。<a id="a-LJ"></a>充满法界。<a id="a-LK"></a>念念中示严净一切世界海。<a id="a-LL"></a>念念中示供养一切如来海。<a id="a-LM"></a>念念中示入一切法门海。<a id="a-LN"></a>念念中示入一切微尘数世界海。<a id="a-LO"></a>念念中示于一切刹。<a id="a-LP"></a>尽未来劫清净修行一切智道。<a id="a-LQ"></a>念念中示入如来力。<a id="a-LR"></a>念念中示入一切三世方便海。<a id="a-LS"></a>念念中示往一切刹。<a id="a-LT"></a>现种种神通变化。<a id="a-LU"></a>念念中示诸菩萨一切行愿。<a id="a-LV"></a>令一切众生住一切智。<a id="a-LW"></a>如是所作。<a id="a-LX"></a>恒无休息。<a id="a-LY"></a>所以漩洑颂云。<a id="a-LZ"></a>时处帝网现重重。<a id="a-La"></a>一切智通无挂碍。<a id="a-Lb"></a>如上帝网之行。<a id="a-Lc"></a>无尽之宗。<a id="a-Ld"></a>若以缘起相由门。<a id="a-Le"></a>则隐显互兴。<a id="a-Lf"></a>一多相入。<a id="a-Lg"></a>若以法性融通门。<a id="a-Lh"></a>则空有镕融。<a id="a-Li"></a>理事相即。<a id="a-Lj"></a>乃至一切自在神通之慧。<a id="a-Lk"></a>出入妙定之门。<a id="a-Ll"></a>皆不离无尽真心。<a id="a-Lm"></a>致兹无碍。<a id="a-Ln"></a>须归宗镜。<a id="a-Lo"></a>法尔照明。<a id="a-Lp"></a>更以六相十玄该之。<a id="a-Lq"></a>历然可见。<a id="a-Lr"></a>三秘密隐显俱成门。<a id="a-Ls"></a>此约缘说。<a id="a-Lt"></a>是以如来于一念中。<a id="a-Lu"></a>八相成道。<a id="a-Lv"></a>不出刹那际。<a id="a-Lw"></a>以降生时。<a id="a-Lx"></a>即是成道时。<a id="a-Ly"></a>即是度人时。<a id="a-Lz"></a>即是入灭时。<a id="a-M0"></a>何以故。<a id="a-M1"></a>以一切法同时俱成故。<a id="a-M2"></a>一成一切成。<a id="a-M3"></a>所以称秘密。<a id="a-M4"></a>是故隐则一心无相。<a id="a-M5"></a>显则万法标形。<a id="a-M6"></a>性相同时。<a id="a-M7"></a>空有无碍。<a id="a-M8"></a>四微细相容安立门。<a id="a-M9"></a>此就相说。<a id="a-MA"></a>微细有二。<a id="a-MB"></a>一所容微细。<a id="a-MC"></a>以毛孔称性。<a id="a-MD"></a>能容诸刹。<a id="a-ME"></a>诸刹存相。<a id="a-MF"></a>既不能遍。<a id="a-MG"></a>是以所容微细也。<a id="a-MH"></a>二能容微细。<a id="a-MI"></a>以一尘一毛。<a id="a-MJ"></a>即能容故。<a id="a-MK"></a>一切理事主伴。<a id="a-ML"></a>一多染净等。<a id="a-MM"></a>皆从一心中齐现。<a id="a-MN"></a>若诸门隐映。<a id="a-MO"></a>互相显发。<a id="a-MP"></a>重重复重重。<a id="a-MQ"></a>成其无尽者。<a id="a-MR"></a>即是帝网门中摄。<a id="a-MS"></a>若诸门一时炳然齐现。<a id="a-MT"></a>犹如束箭齐头显现。<a id="a-MU"></a>不相妨碍者。<a id="a-MV"></a>即是此微细门中摄。<a id="a-MW"></a>如经明。<a id="a-MX"></a>一微尘中。<a id="a-MY"></a>见不可说差别净秽国土。<a id="a-MZ"></a>又云。<a id="a-Ma"></a>无尽佛国。<a id="a-Mb"></a>不出一尘。<a id="a-Mc"></a>五十世隔法异成门。<a id="a-Md"></a>此约三世说。<a id="a-Me"></a>如是十世。<a id="a-Mf"></a>以缘起力故。<a id="a-Mg"></a>相即复相入。<a id="a-Mh"></a>而不失三世前后短长之相。<a id="a-Mi"></a>故云隔法。<a id="a-Mj"></a>一切教义理事等十法。<a id="a-Mk"></a>相即复相入。<a id="a-Ml"></a>而不失始终差别。<a id="a-Mm"></a>故名异成。<a id="a-Mn"></a>十世者。<a id="a-Mo"></a>三世递相即入。<a id="a-Mp"></a>即成九世。<a id="a-Mq"></a>束为一念。<a id="a-Mr"></a>一念即是平等世。<a id="a-Ms"></a>合前九为十世。<a id="a-Mt"></a>如五指成拳。<a id="a-Mu"></a>不失五指。<a id="a-Mv"></a>十世一念。<a id="a-Mw"></a>不坏短长。<a id="a-Mx"></a>华严经颂云。<a id="a-My"></a>无量无数劫。<a id="a-Mz"></a>解之即一念。<a id="a-N0"></a>知念亦无念。<a id="a-N1"></a>如是见世间。<a id="a-N2"></a>无量诸国土。<a id="a-N3"></a>一念悉超越。<a id="a-N4"></a>经于无量劫。<a id="a-N5"></a>不动于本处。<a id="a-N6"></a>不可说诸劫。<a id="a-N7"></a>即是须臾顷。<a id="a-N8"></a>莫见短与修。<a id="a-N9"></a>究竟刹那法。<a id="a-NA"></a>心住于世间。<a id="a-NB"></a>世间住于心。<a id="a-NC"></a>于此不妄起。<a id="a-ND"></a>二非二分别。<a id="a-NE"></a>又回向品颂云。<a id="a-NF"></a>有数无数一切劫。<a id="a-NG"></a>菩萨了知即一念。<a id="a-NH"></a>于此善入菩提行。<a id="a-NI"></a>常勤修习不退转。<a id="a-NJ"></a>六诸藏纯杂具德门。<a id="a-NK"></a>此约诸行说。<a id="a-NL"></a>如似就一施门说者。<a id="a-NM"></a>则一切万法。<a id="a-NN"></a>皆悉名施。<a id="a-NO"></a>则是纯。<a id="a-NP"></a>而此施门。<a id="a-NQ"></a>即具诸度等万行。<a id="a-NR"></a>名杂。<a id="a-NS"></a>如是纯杂不相妨碍。<a id="a-NT"></a>故名具德。<a id="a-NU"></a>以纯杂义丝毫不滥。<a id="a-NV"></a>主伴互立。<a id="a-NW"></a>能所相生。<a id="a-NX"></a>具德圆融。<a id="a-NY"></a>资摄无碍。<a id="a-NZ"></a>七。<a id="a-Na"></a>一多相容不同门。<a id="a-Nb"></a>此约理说。<a id="a-Nc"></a>如是一多缘起。<a id="a-Nd"></a>皆是法界中实德法性海印力用。<a id="a-Ne"></a>故得如然。<a id="a-Nf"></a>非是方便缘修所成故。<a id="a-Ng"></a>随湛寂。<a id="a-Nh"></a>则论一义。<a id="a-Ni"></a>随智用。<a id="a-Nj"></a>则显多门。<a id="a-Nk"></a>非一非多。<a id="a-Nl"></a>恒不失体。<a id="a-Nm"></a>而多而一。<a id="a-Nn"></a>岂碍随缘。<a id="a-No"></a>此大缘起陀罗尼法。<a id="a-Np"></a>若无一即一切不成。<a id="a-Nq"></a>所言一者。<a id="a-Nr"></a>非自性一。<a id="a-Ns"></a>缘起成故。<a id="a-Nt"></a>乃至十者。<a id="a-Nu"></a>皆非自性。<a id="a-Nv"></a>十。<a id="a-Nw"></a>由缘成故。<a id="a-Nx"></a>是故一切缘起。<a id="a-Ny"></a>皆无自性。<a id="a-Nz"></a>随去一缘。<a id="a-O0"></a>即一切不成。<a id="a-O1"></a>是故一中即具多者。<a id="a-O2"></a>方名缘起一耳。<a id="a-O3"></a>是以一中多。<a id="a-O4"></a>多中一。<a id="a-O5"></a>相容无碍。<a id="a-O6"></a>仍不相是。</p>
  <p id="aO7">问。<a id="a-O8"></a>一多义门。<a id="a-O9"></a>为一时圆具。<a id="a-OA"></a>为前后不同耶。</p>
  <p id="aOB">答。<a id="a-OC"></a>即圆具。<a id="a-OD"></a>即前后。<a id="a-OE"></a>逆顺同体。<a id="a-OF"></a>德用自在。</p>
  <p id="aOG">问。<a id="a-OH"></a>所明来去即入之义。<a id="a-OI"></a>其相如何。</p>
  <p id="aOJ">答。<a id="a-OK"></a>自位不动。<a id="a-OL"></a>而恒去来。<a id="a-OM"></a>何以故。<a id="a-ON"></a>去来不动。<a id="a-OO"></a>即一物故。<a id="a-OP"></a>但为生智显理。<a id="a-OQ"></a>故说去来等义。</p>
  <p id="aOR">问。<a id="a-OS"></a>为由智耶。<a id="a-OT"></a>法如是耶。</p>
  <p id="aOU">答。<a id="a-OV"></a>同时具足故。<a id="a-OW"></a>以一入多。<a id="a-OX"></a>多入一。<a id="a-OY"></a>故名相容。<a id="a-OZ"></a>即体无前后。<a id="a-Oa"></a>而不失一多之相。<a id="a-Ob"></a>故曰不同。<a id="a-Oc"></a>又一与多互相生起。<a id="a-Od"></a>且一依多起。<a id="a-Oe"></a>则一是所起。<a id="a-Of"></a>而无力也。<a id="a-Og"></a>多是能起。<a id="a-Oh"></a>故有力也。<a id="a-Oi"></a>以多有力能摄一。<a id="a-Oj"></a>以一无力入于多。<a id="a-Ok"></a>是故此一恒是多。<a id="a-Ol"></a>多依一起。<a id="a-Om"></a>准上知之。<a id="a-On"></a>是则此多。<a id="a-Oo"></a>恒在一中也。<a id="a-Op"></a>以俱有力。<a id="a-Oq"></a>及俱无力。<a id="a-Or"></a>各不并故。<a id="a-Os"></a>无彼不相在也。<a id="a-Ot"></a>以一有力。<a id="a-Ou"></a>一无力。<a id="a-Ov"></a>不相违故。<a id="a-Ow"></a>有此恒相在也。<a id="a-Ox"></a>缘起法界。<a id="a-Oy"></a>理数常尔。<a id="a-Oz"></a>如大涅槃经云。<a id="a-P0"></a>尔时树林。<a id="a-P1"></a>其地狭小。<a id="a-P2"></a>以佛神力如针锋处。<a id="a-P3"></a>皆有无量诸佛世尊。<a id="a-P4"></a>及其眷属等坐而食。<a id="a-P5"></a>所食之物。<a id="a-P6"></a>亦无差别。<a id="a-P7"></a>八诸法相即自在门。<a id="a-P8"></a>此约用说。<a id="a-P9"></a>若帝网门。<a id="a-PA"></a>即互映重现。<a id="a-PB"></a>若微细门。<a id="a-PC"></a>即一时齐现。<a id="a-PD"></a>若此相即门。<a id="a-PE"></a>就三世间圆融无碍。<a id="a-PF"></a>自在即入而成无尽。<a id="a-PG"></a>如弥勒阁中。<a id="a-PH"></a>现三世之事。<a id="a-PI"></a>如上自在法门。<a id="a-PJ"></a>即是其法界缘起。<a id="a-PK"></a>如理实德。<a id="a-PL"></a>非是变化。<a id="a-PM"></a>对缘方便故说也。<a id="a-PN"></a>若是大乘宗所明者。<a id="a-PO"></a>即言神力变化。<a id="a-PP"></a>故大小得相入。<a id="a-PQ"></a>或云菩萨力故入。<a id="a-PR"></a>又云不二故入。<a id="a-PS"></a>不同此一乘实教所说。</p>
  <p id="aPT">问。<a id="a-PU"></a>若此宗明即入。<a id="a-PV"></a>不论神力。<a id="a-PW"></a>乃言自体常如此者。<a id="a-PX"></a>斯则浑无疆界。<a id="a-PY"></a>无终无始。<a id="a-PZ"></a>何缘得辩因果教义等十法耶。</p>
  <p id="aPa">答。<a id="a-Pb"></a>只以随智差别故。<a id="a-Pc"></a>举一为主。<a id="a-Pd"></a>余皆为伴。<a id="a-Pe"></a>犹如帝网举一孔为首。<a id="a-Pf"></a>众孔现中。<a id="a-Pg"></a>一孔既尔。<a id="a-Ph"></a>一切孔现。<a id="a-Pi"></a>亦如是。<a id="a-Pj"></a>又如诸方菩萨。<a id="a-Pk"></a>皆来证诚。<a id="a-Pl"></a>同其名号。<a id="a-Pm"></a>一切十方证诚。<a id="a-Pn"></a>皆亦如是。<a id="a-Po"></a>所以成其无尽复无尽。<a id="a-Pp"></a>而不失因果先后次第。<a id="a-Pq"></a>而体无增减。<a id="a-Pr"></a>故经云。<a id="a-Ps"></a>一切众生成佛。<a id="a-Pt"></a>佛界不增。<a id="a-Pu"></a>众生界不减。<a id="a-Pv"></a>九。<a id="a-Pw"></a>唯心回转善成门。<a id="a-Px"></a>此约心说。<a id="a-Py"></a>一切义门无尽等。<a id="a-Pz"></a>诸理事。<a id="a-Q0"></a>并是如来藏性。<a id="a-Q1"></a>清净真心之所建立。<a id="a-Q2"></a>显现无碍。<a id="a-Q3"></a>若善若恶。<a id="a-Q4"></a>若凡若圣。<a id="a-Q5"></a>随心所转。<a id="a-Q6"></a>世尊。<a id="a-Q7"></a>所说华严身。<a id="a-Q8"></a>遍七处九会。<a id="a-Q9"></a>乃至十方法界虚空界一切尘中毛道。<a id="a-QA"></a>皆不离最初成道处。<a id="a-QB"></a>经云。<a id="a-QC"></a>虽复七处九会。<a id="a-QD"></a>而不离寂灭道场。<a id="a-QE"></a>又云。<a id="a-QF"></a>不离菩提树。<a id="a-QG"></a>而升忉利天。<a id="a-QH"></a>此则万境万缘。<a id="a-QI"></a>皆不出一真心矣。<a id="a-QJ"></a>如回向品颂云。<a id="a-QK"></a>如是一切人中主。<a id="a-QL"></a>随其所有诸境界。<a id="a-QM"></a>于一念中皆了悟。<a id="a-QN"></a>而亦不舍菩提行。<a id="a-QO"></a>又颂云。<a id="a-QP"></a>一切诸佛刹。<a id="a-QQ"></a>佛子悉充遍。<a id="a-QR"></a>平等共一心。<a id="a-QS"></a>所作皆不空。<a id="a-QT"></a>一切毛端处。<a id="a-QU"></a>一时成正觉。<a id="a-QV"></a>如是等大愿。<a id="a-QW"></a>无量无边际。<a id="a-QX"></a>虚空与众生。<a id="a-QY"></a>法界及涅槃。<a id="a-QZ"></a>世间佛出兴。<a id="a-Qa"></a>佛智心境界。</p>
  <p id="aQb">问。<a id="a-Qc"></a>若一切染净万法。<a id="a-Qd"></a>皆由心成者。<a id="a-Qe"></a>如人先见障外有物。<a id="a-Qf"></a>别有人去物时。<a id="a-Qg"></a>心犹谓有。<a id="a-Qh"></a>尔时物实无。<a id="a-Qi"></a>何名由心成耶。</p>
  <p id="aQj">答。<a id="a-Qk"></a>若随虚妄心中。<a id="a-Ql"></a>转此障外物。<a id="a-Qm"></a>亦随心之有无。<a id="a-Qn"></a>此亦心随去物。<a id="a-Qo"></a>不失物而转矣。<a id="a-Qp"></a>若论如来藏性真实净心说者。<a id="a-Qq"></a>此物不动本处。<a id="a-Qr"></a>体应十方。<a id="a-Qs"></a>性常不转。<a id="a-Qt"></a>纵移到他方。<a id="a-Qu"></a>而常不动本处也。<a id="a-Qv"></a>又迷时境摄心。<a id="a-Qw"></a>悟时心摄境。<a id="a-Qx"></a>何者。<a id="a-Qy"></a>迷时但随境转。<a id="a-Qz"></a>境正心正。<a id="a-R0"></a>境邪心邪。<a id="a-R1"></a>着邪正之缘。<a id="a-R2"></a>成善恶之业。<a id="a-R3"></a>若悟时知唯我心。<a id="a-R4"></a>心有境有。<a id="a-R5"></a>心空境空。<a id="a-R6"></a>不定空有之缘。<a id="a-R7"></a>岂成物我之别。<a id="a-R8"></a>则非空非有。<a id="a-R9"></a>能有能空。<a id="a-RA"></a>一一皆自在转也。<a id="a-RB"></a>所以净名经云。<a id="a-RC"></a>天魔外道。<a id="a-RD"></a>皆吾侍也。<a id="a-RE"></a>此犹约对治教中。<a id="a-RF"></a>为被物转者。<a id="a-RG"></a>方便言转。<a id="a-RH"></a>若直见心性之人。<a id="a-RI"></a>既无所转之物。<a id="a-RJ"></a>亦无能转之智。<a id="a-RK"></a>总上十玄门。<a id="a-RL"></a>皆于此唯心回转门。<a id="a-RM"></a>成就。<a id="a-RN"></a>不出一心之义。<a id="a-RO"></a>以平等心。<a id="a-RP"></a>是一义。<a id="a-RQ"></a>差别心。<a id="a-RR"></a>是多义。<a id="a-RS"></a>以一心即一切心。<a id="a-RT"></a>是相即义。<a id="a-RU"></a>是同时相应义。<a id="a-RV"></a>以一切心入一心。<a id="a-RW"></a>是相入义。<a id="a-RX"></a>以一心摄一切心。<a id="a-RY"></a>是隐义。<a id="a-RZ"></a>以一切心资一心。<a id="a-Ra"></a>是显义。<a id="a-Rb"></a>以不坏差别心而现平等心。<a id="a-Rc"></a>是多中一义。<a id="a-Rd"></a>以不隐平等心而现差别心。<a id="a-Re"></a>是一中多义。<a id="a-Rf"></a>又微细心不碍广大心。<a id="a-Rg"></a>广大心不碍微细心。<a id="a-Rh"></a>是一多不同义。<a id="a-Ri"></a>以一实心。<a id="a-Rj"></a>是纯。<a id="a-Rk"></a>差别心。<a id="a-Rl"></a>是杂。<a id="a-Rm"></a>差别心即一实心。<a id="a-Rn"></a>杂恒纯。<a id="a-Ro"></a>一实心即差别心。<a id="a-Rp"></a>纯恒杂。<a id="a-Rq"></a>即诸藏纯杂义。<a id="a-Rr"></a>以一心带一切心。<a id="a-Rs"></a>还入一心。<a id="a-Rt"></a>是帝网义。<a id="a-Ru"></a>因心现境。<a id="a-Rv"></a>见境识心。<a id="a-Rw"></a>是托事显法义。<a id="a-Rx"></a>长劫短劫。<a id="a-Ry"></a>延促时量。<a id="a-Rz"></a>皆从积念而成。<a id="a-S0"></a>一心所现。<a id="a-S1"></a>是十世义。<a id="a-S2"></a>因一心正义。<a id="a-S3"></a>演难思法门。<a id="a-S4"></a>究竟指归。<a id="a-S5"></a>言亡虑绝。<a id="a-S6"></a>即唯心回转义。<a id="a-S7"></a>自心既尔。<a id="a-S8"></a>彼心亦然。<a id="a-S9"></a>涉入交罗。<a id="a-SA"></a>重重无尽。<a id="a-SB"></a>十托事显法生解门。<a id="a-SC"></a>此约智说。<a id="a-SD"></a>以智观照。<a id="a-SE"></a>则万法如镜。<a id="a-SF"></a>能生正解不起邪倒。<a id="a-SG"></a>如经最初举金色世界。<a id="a-SH"></a>显始起于实际之心。<a id="a-SI"></a>所见法界中。<a id="a-SJ"></a>一切幢一切盖等事。<a id="a-SK"></a>皆显无生智行。<a id="a-SL"></a>如善财所见楼观园林。<a id="a-SM"></a>皆入法界。<a id="a-SN"></a>如上十玄门自在无碍。<a id="a-SO"></a>皆是缘起相由。<a id="a-SP"></a>具有力无力。<a id="a-SQ"></a>有体无体。<a id="a-SR"></a>即入相持。<a id="a-SS"></a>似有显现。<a id="a-ST"></a>此宗镜。<a id="a-SU"></a>是法界大缘起门。<a id="a-SV"></a>皆因即入二义。<a id="a-SW"></a>得有诸门成就。<a id="a-SX"></a>显此一心无碍。<a id="a-SY"></a>以体用二法。<a id="a-SZ"></a>成其即入二义。<a id="a-Sa"></a>一据体。<a id="a-Sb"></a>有空不空。<a id="a-Sc"></a>皆同体故。<a id="a-Sd"></a>有相即义。<a id="a-Se"></a>二约用。<a id="a-Sf"></a>则有有力无力。<a id="a-Sg"></a>互相交彻。<a id="a-Sh"></a>有力持无力故。<a id="a-Si"></a>有相入义。<a id="a-Sj"></a>又以用收体。<a id="a-Sk"></a>更无别体。<a id="a-Sl"></a>故有相入。<a id="a-Sm"></a>以体收用。<a id="a-Sn"></a>更无别用。<a id="a-So"></a>故唯相即。<a id="a-Sp"></a>以体用无二故常相即入。<a id="a-Sq"></a>又体即是理。<a id="a-Sr"></a>用即是事。<a id="a-Ss"></a>无分是理。<a id="a-St"></a>分即是事。<a id="a-Su"></a>分与无分。<a id="a-Sv"></a>皆无障碍。<a id="a-Sw"></a>各有四句。<a id="a-Sx"></a>先理四句。<a id="a-Sy"></a>一无分限。<a id="a-Sz"></a>以遍一切处故。<a id="a-T0"></a>二非无分。<a id="a-T1"></a>以一法中。<a id="a-T2"></a>无不具故。<a id="a-T3"></a>三具分无分。<a id="a-T4"></a>谓分无分一味故。<a id="a-T5"></a>以全体在一法。<a id="a-T6"></a>而一切处恒满故。<a id="a-T7"></a>如观一尘中。<a id="a-T8"></a>见一切处法界。<a id="a-T9"></a>故四。<a id="a-TA"></a>俱。<a id="a-TB"></a>非以自体绝待故。<a id="a-TC"></a>事四句者。<a id="a-TD"></a>一有分。<a id="a-TE"></a>以随自事相。<a id="a-TF"></a>有分剂故。<a id="a-TG"></a>二无分。<a id="a-TH"></a>以全体得理故。<a id="a-TI"></a>大品云。<a id="a-TJ"></a>色前后际不可得。<a id="a-TK"></a>三具分无分。<a id="a-TL"></a>二义无碍。<a id="a-TM"></a>是故具此二义。<a id="a-TN"></a>方是事故。<a id="a-TO"></a>四俱非。<a id="a-TP"></a>以二义融故。<a id="a-TQ"></a>以一切缘起。<a id="a-TR"></a>不出理事。<a id="a-TS"></a>以事故非一。<a id="a-TT"></a>以理故非异。<a id="a-TU"></a>于无差之性。<a id="a-TV"></a>随有差之相。<a id="a-TW"></a>则性随相异。<a id="a-TX"></a>此是不异而异。<a id="a-TY"></a>于有分之事。<a id="a-TZ"></a>随无分之理。<a id="a-Ta"></a>则事随理一。<a id="a-Tb"></a>此是不一而一。<a id="a-Tc"></a>不一而一。<a id="a-Td"></a>方成其一。<a id="a-Te"></a>不异而异。<a id="a-Tf"></a>方成其异。<a id="a-Tg"></a>又理事诸法。<a id="a-Th"></a>由不异方得不一。<a id="a-Ti"></a>何者。<a id="a-Tj"></a>若异。<a id="a-Tk"></a>即妄有体。<a id="a-Tl"></a>不依真立。<a id="a-Tm"></a>不依真故。<a id="a-Tn"></a>即不有妄。<a id="a-To"></a>今有妄者。<a id="a-Tp"></a>由不异故。<a id="a-Tq"></a>得成不一。<a id="a-Tr"></a>以妄无自体故。<a id="a-Ts"></a>全依真成。<a id="a-Tt"></a>明妄成故。<a id="a-Tu"></a>与真不一。<a id="a-Tv"></a>如波依水。<a id="a-Tw"></a>由不异水。<a id="a-Tx"></a>遂得成波。<a id="a-Ty"></a>以成波故。<a id="a-Tz"></a>与湿不一。<a id="a-U0"></a>又不一方成不异。<a id="a-U1"></a>由有能依所依故。<a id="a-U2"></a>交彻不异。<a id="a-U3"></a>如有波故。<a id="a-U4"></a>说波即湿。<a id="a-U5"></a>由有湿故。<a id="a-U6"></a>说水即波。<a id="a-U7"></a>是故一异无性。<a id="a-U8"></a>全体相收。<a id="a-U9"></a>不坏大小之形。<a id="a-UA"></a>而成即入之势。<a id="a-UB"></a>以理事各无性故。<a id="a-UC"></a>互相成立。<a id="a-UD"></a>以事无定体故。<a id="a-UE"></a>长非长相。<a id="a-UF"></a>短非短相。<a id="a-UG"></a>既无长短。<a id="a-UH"></a>即不用坏。<a id="a-UI"></a>以即相无相故。<a id="a-UJ"></a>所以长劫即短劫。<a id="a-UK"></a>短劫即长劫。<a id="a-UL"></a>以无相即相故。<a id="a-UM"></a>大尘入小尘。<a id="a-UN"></a>小尘入大尘。<a id="a-UO"></a>以即故理同。<a id="a-UP"></a>以入故事异。<a id="a-UQ"></a>以理即事故。<a id="a-UR"></a>非异即是非一。<a id="a-US"></a>以事即理故。<a id="a-UT"></a>非一即是非异。<a id="a-UU"></a>由非一即非异故。<a id="a-UV"></a>令此事法。<a id="a-UW"></a>不离一处而全遍十方。<a id="a-UX"></a>由非异即非一故。<a id="a-UY"></a>全遍十方而不动一位。<a id="a-UZ"></a>一无性理。<a id="a-Ua"></a>自在义成。<a id="a-Ub"></a>微细相容。<a id="a-Uc"></a>无碍安立。<a id="a-Ud"></a>如上理事融通。<a id="a-Ue"></a>非一非异。<a id="a-Uf"></a>非有非无。<a id="a-Ug"></a>不堕边邪。<a id="a-Uh"></a>方能悟入。<a id="a-Ui"></a>如理无分限。<a id="a-Uj"></a>总曰无边。<a id="a-Uk"></a>事有分限。<a id="a-Ul"></a>故名有边。<a id="a-Um"></a>若依理成事。<a id="a-Un"></a>理性全隐。<a id="a-Uo"></a>则无边即边。<a id="a-Up"></a>若会事归理。<a id="a-Uq"></a>事相全尽。<a id="a-Ur"></a>则边即无边。<a id="a-Us"></a>今则不尔。<a id="a-Ut"></a>不失理而事现。<a id="a-Uu"></a>云无边之边。<a id="a-Uv"></a>不坏事而理显。<a id="a-Uw"></a>云边之无边。<a id="a-Ux"></a>若定言一异。<a id="a-Uy"></a>非一非异。<a id="a-Uz"></a>非非一非非异等。<a id="a-V0"></a>尽同戏论。<a id="a-V1"></a>不契真如。<a id="a-V2"></a>故三无性论。<a id="a-V3"></a>复次无戏论故。<a id="a-V4"></a>名为真实。<a id="a-V5"></a>无戏论者。<a id="a-V6"></a>于相等离一异虚妄故。<a id="a-V7"></a>乃至若真如与相等异。<a id="a-V8"></a>即有三过失。<a id="a-V9"></a>一者。<a id="a-VA"></a>此真如则非相等实体。<a id="a-VB"></a>二者。<a id="a-VC"></a>修观行则不依相等为方便。<a id="a-VD"></a>得通达真如。<a id="a-VE"></a>三者。<a id="a-VF"></a>觉真如已。<a id="a-VG"></a>则应未达相等诸法。<a id="a-VH"></a>不相关故也。<a id="a-VI"></a>若真如与相等是一。<a id="a-VJ"></a>亦有三过。<a id="a-VK"></a>一者。<a id="a-VL"></a>真如既无差别。<a id="a-VM"></a>相等。<a id="a-VN"></a>亦应无差别。<a id="a-VO"></a>二者。<a id="a-VP"></a>若见相等。<a id="a-VQ"></a>即见真如。<a id="a-VR"></a>三者。<a id="a-VS"></a>若见真如。<a id="a-VT"></a>不能清净。<a id="a-VU"></a>如见相等。<a id="a-VV"></a>则无有圣人。<a id="a-VW"></a>无得解脱。<a id="a-VX"></a>无有涅槃。<a id="a-VY"></a>世出世异。<a id="a-VZ"></a>是故由离一异等无戏论。<a id="a-Va"></a>故无变异。<a id="a-Vb"></a>无变异故。<a id="a-Vc"></a>即是真实性也。<a id="a-Vd"></a>是知非一非异。<a id="a-Ve"></a>非有非空。<a id="a-Vf"></a>此宗镜奥旨。<a id="a-Vg"></a>自在圆融。<a id="a-Vh"></a>谓欲一则一。<a id="a-Vi"></a>欲异则异。<a id="a-Vj"></a>欲存即存。<a id="a-Vk"></a>欲泯便泯。<a id="a-Vl"></a>异不碍一。<a id="a-Vm"></a>泯不碍存。<a id="a-Vn"></a>方为自在。<a id="a-Vo"></a>常一常异。<a id="a-Vp"></a>常存常泯。<a id="a-Vq"></a>名为圆融。<a id="a-Vr"></a>又如弄珠铃之者。<a id="a-Vs"></a>其珠不住空中。<a id="a-Vt"></a>不落地上。<a id="a-Vu"></a>不在手里。<a id="a-Vv"></a>既不在三处。<a id="a-Vw"></a>亦不住一处。<a id="a-Vx"></a>不住空中。<a id="a-Vy"></a>即喻不住空观。<a id="a-Vz"></a>不落地上。<a id="a-W0"></a>即喻不住假观。<a id="a-W1"></a>不在手里。<a id="a-W2"></a>即喻不住中观。<a id="a-W3"></a>既不住三亦不成一。<a id="a-W4"></a>则非一非三而三而一。<a id="a-W5"></a>斯为妙矣。<a id="a-W6"></a>若未偶斯旨。<a id="a-W7"></a>所有见闻。<a id="a-W8"></a>皆堕断常。<a id="a-W9"></a>不成玄妙。<a id="a-WA"></a>若入宗镜。<a id="a-WB"></a>无往不真。<a id="a-WC"></a>昔所不知。<a id="a-WD"></a>而今得知。<a id="a-WE"></a>昔所不见。<a id="a-WF"></a>如今得见。<a id="a-WG"></a>如大涅槃经云。<a id="a-WH"></a>于一心中。<a id="a-WI"></a>则具足现五趣身。<a id="a-WJ"></a>所以者何。<a id="a-WK"></a>以得如来大涅槃经。<a id="a-WL"></a>之势力故。<a id="a-WM"></a>是则名为昔所不得。<a id="a-WN"></a>而今得之。<a id="a-WO"></a>乃至于一念中。<a id="a-WP"></a>遍知六趣众生之心。<a id="a-WQ"></a>是名菩萨昔所不知。<a id="a-WR"></a>而今得知。</p>
 </body>
</html>