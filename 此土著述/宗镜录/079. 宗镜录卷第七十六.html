<!doctype html>
<html id="z3IBXES1f4" data-ver="1236">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第七十六</h1>
  <p id="a2">夫论一期真妄生死。<a id="a-3"></a>约事而言。<a id="a-4"></a>还有终始不。</p>
  <p id="a5">答。<a id="a-6"></a>第一义中。<a id="a-7"></a>尚无生死。<a id="a-8"></a>何有始终。<a id="a-9"></a>顺世谛门中。<a id="a-A"></a>随众生见。<a id="a-B"></a>而妄说生死。<a id="a-C"></a>如古德云。<a id="a-D"></a>真妄相循。<a id="a-E"></a>难穷初后者。<a id="a-F"></a>释云。<a id="a-G"></a>若言先妄。<a id="a-H"></a>后真。<a id="a-I"></a>真则。<a id="a-J"></a>有始。<a id="a-K"></a>若谓。<a id="a-L"></a>先真后妄。<a id="a-M"></a>妄由何生。<a id="a-N"></a>若妄依真起。<a id="a-O"></a>真亦非真。<a id="a-P"></a>若妄体即真。<a id="a-Q"></a>则妄亦无始。<a id="a-R"></a>为破始起。<a id="a-S"></a>立无始言。<a id="a-T"></a>始既不存。<a id="a-U"></a>终从何立。<a id="a-V"></a>无终无始。<a id="a-W"></a>岂有中间。<a id="a-X"></a>故中论云。<a id="a-Y"></a>大圣之所说。<a id="a-Z"></a>本际不可得。<a id="a-a"></a>生死无有始。<a id="a-b"></a>亦复无有终。<a id="a-c"></a>若无有始终。<a id="a-d"></a>中当云何有。<a id="a-e"></a>是故于此中。<a id="a-f"></a>先后共亦无。<a id="a-g"></a>真妄两亡。<a id="a-h"></a>方说真妄。<a id="a-i"></a>真妄交彻。<a id="a-j"></a>何定始终。</p>
  <p id="ak">问。<a id="a-l"></a>如上所说。<a id="a-m"></a>生死恶业。<a id="a-n"></a>无量无边。<a id="a-o"></a>才了此心。<a id="a-p"></a>得一切同时解脱不。</p>
  <p id="aq">答。<a id="a-r"></a>实有此理。<a id="a-s"></a>全在当人。<a id="a-t"></a>若障薄遮轻。<a id="a-u"></a>直了直入。<a id="a-v"></a>缘深机熟。<a id="a-w"></a>顿悟顿修。<a id="a-x"></a>如镜净明生。<a id="a-y"></a>云开月朗。<a id="a-z"></a>或垢浓习重。<a id="a-10"></a>观劣心浮。<a id="a-11"></a>虽信解一心。<a id="a-12"></a>行门难立。<a id="a-13"></a>有八重妄想之垢。<a id="a-14"></a>犹致网稠林。<a id="a-15"></a>具六种系缚之门。<a id="a-16"></a>若坚冰胶漆。<a id="a-17"></a>若非大力。<a id="a-18"></a>曷能解分。<a id="a-19"></a>如持地论云。<a id="a-1A"></a>妄想有八种。<a id="a-1B"></a>一自性妄想。<a id="a-1C"></a>即执色等法。<a id="a-1D"></a>各有自体。<a id="a-1E"></a>二差别妄想。<a id="a-1F"></a>即执色等。<a id="a-1G"></a>有可见不可见。<a id="a-1H"></a>对无对色差别。<a id="a-1I"></a>三摄受积聚妄想。<a id="a-1J"></a>即于阴中。<a id="a-1K"></a>执我众生。<a id="a-1L"></a>于军林等中。<a id="a-1M"></a>起定执实。<a id="a-1N"></a>此一分别。<a id="a-1O"></a>即前。<a id="a-1P"></a>执人。<a id="a-1Q"></a>后执于法。<a id="a-1R"></a>四我见妄想。<a id="a-1S"></a>无我计我也。<a id="a-1T"></a>五我所妄想。<a id="a-1U"></a>即执我用。<a id="a-1V"></a>六有念妄想。<a id="a-1W"></a>即缘可爱净境分别。<a id="a-1X"></a>七不念妄想。<a id="a-1Y"></a>即缘可增不净境分别。<a id="a-1Z"></a>八俱相违妄想。<a id="a-1a"></a>即缘中容境分别。<a id="a-1b"></a>约经论有六种缚。<a id="a-1c"></a>先论心境二种缚者。<a id="a-1d"></a>一相应缚。<a id="a-1e"></a>二所缘缚。<a id="a-1f"></a>烦恼是心心所。<a id="a-1g"></a>起。<a id="a-1h"></a>必托于心王。<a id="a-1i"></a>心所染心。<a id="a-1j"></a>名相应缚。<a id="a-1k"></a>心心所法。<a id="a-1l"></a>俱能缘境。<a id="a-1m"></a>境不离系。<a id="a-1n"></a>名所缘缚。<a id="a-1o"></a>次三界中四种缚者。<a id="a-1p"></a>一贪。<a id="a-1q"></a>二嗔。<a id="a-1r"></a>三见取。<a id="a-1s"></a>四戒取。<a id="a-1t"></a>贪嗔二缚。<a id="a-1u"></a>不令众生出于欲界。<a id="a-1v"></a>论家举喻。<a id="a-1w"></a>如守狱卒。<a id="a-1x"></a>见取戒取二缚。<a id="a-1y"></a>不令有情出色无色界。<a id="a-1z"></a>何者。<a id="a-20"></a>见取。<a id="a-21"></a>执劣为胜。<a id="a-22"></a>执非想非非想处。<a id="a-23"></a>及无想天。<a id="a-24"></a>执为解脱涅槃。<a id="a-25"></a>名为见取。<a id="a-26"></a>戒取者。<a id="a-27"></a>非因计因。<a id="a-28"></a>执非想定。<a id="a-29"></a>及无想定。<a id="a-2A"></a>并鸡戒。<a id="a-2B"></a>为生天因。<a id="a-2C"></a>解脱因。<a id="a-2D"></a>名戒禁取。<a id="a-2E"></a>由此二缚。<a id="a-2F"></a>令诸有情。<a id="a-2G"></a>不得出色无色界。<a id="a-2H"></a>如上妄想系缚。<a id="a-2I"></a>除上根顿修外。<a id="a-2J"></a>即须约地位现观之力。<a id="a-2K"></a>如经所明。<a id="a-2L"></a>现观有六现。<a id="a-2M"></a>谓现前。<a id="a-2N"></a>观。<a id="a-2O"></a>谓观察。<a id="a-2P"></a>即真理常现在前。<a id="a-2Q"></a>妙智恒能观察。<a id="a-2R"></a>不令间断。<a id="a-2S"></a>任运相应。<a id="a-2T"></a>瑜伽论云。<a id="a-2U"></a>一思现观。<a id="a-2V"></a>谓上品思慧。<a id="a-2W"></a>引生暖等。<a id="a-2X"></a>四加行道中。<a id="a-2Y"></a>观察诸法。<a id="a-2Z"></a>名为现观。<a id="a-2a"></a>二信现观。<a id="a-2b"></a>谓缘三宝世间出世间净信。<a id="a-2c"></a>此助现观。<a id="a-2d"></a>令不退转。<a id="a-2e"></a>立现观名。<a id="a-2f"></a>三戒现观。<a id="a-2g"></a>谓道共无漏戒。<a id="a-2h"></a>能除破戒垢。<a id="a-2i"></a>令观增明。<a id="a-2j"></a>亦名现观。<a id="a-2k"></a>四智谛现观。<a id="a-2l"></a>谓正体后得二智缘真俗。<a id="a-2m"></a>真俗。<a id="a-2n"></a>二谛也。<a id="a-2o"></a>五边现观。<a id="a-2p"></a>谓智谛观后。<a id="a-2q"></a>观诸缘安立世出世智。<a id="a-2r"></a>六究竟现观。<a id="a-2s"></a>谓尽无生等究竟位智。<a id="a-2t"></a>古释。<a id="a-2u"></a>前思现观。<a id="a-2v"></a>资粮加行。<a id="a-2w"></a>所有智慧。<a id="a-2x"></a>但能伏。<a id="a-2y"></a>未能断也。<a id="a-2z"></a>初地已上。<a id="a-30"></a>信戒智谛。<a id="a-31"></a>及边现观。<a id="a-32"></a>当地。<a id="a-33"></a>即断。<a id="a-34"></a>后地即伏。<a id="a-35"></a>究竟一观。<a id="a-36"></a>非伏非断。<a id="a-37"></a>此断有二。<a id="a-38"></a>一共相断。<a id="a-39"></a>二自相断。<a id="a-3A"></a>若断惑证理之时。<a id="a-3B"></a>作空行相。<a id="a-3C"></a>及无我行相。<a id="a-3D"></a>即名共相。<a id="a-3E"></a>为空无我。<a id="a-3F"></a>该通四谛故。<a id="a-3G"></a>名共相断。<a id="a-3H"></a>若断惑证理之时。<a id="a-3I"></a>作真如寂灭行相。<a id="a-3J"></a>不通诸谛。<a id="a-3K"></a>唯在灭谛。<a id="a-3L"></a>名自相断。<a id="a-3M"></a>又有三种断。<a id="a-3N"></a>一自性断。<a id="a-3O"></a>如灯破闇。<a id="a-3P"></a>智慧起时。<a id="a-3Q"></a>烦恼闇障自性应断。<a id="a-3R"></a>二不生断。<a id="a-3S"></a>谓得初地法空之时。<a id="a-3T"></a>能令三涂恶道苦果。<a id="a-3U"></a>永更不生。<a id="a-3V"></a>人中无根。<a id="a-3W"></a>二形。<a id="a-3X"></a>北州无想天等种子。<a id="a-3Y"></a>不生后果。<a id="a-3Z"></a>名不生断也。<a id="a-3a"></a>三缘缚断者。<a id="a-3b"></a>但断心中之惑。<a id="a-3c"></a>于外尘境不起贪嗔。<a id="a-3d"></a>于境虽缘而不染着。<a id="a-3e"></a>名缘缚断也。<a id="a-3f"></a>于三断之中。<a id="a-3g"></a>自性。<a id="a-3h"></a>不生。<a id="a-3i"></a>此二任运能断。<a id="a-3j"></a>皆由缘缚一断。<a id="a-3k"></a>能令三界因果不生。<a id="a-3l"></a>又古释。<a id="a-3m"></a>智障。<a id="a-3n"></a>有其三门。<a id="a-3o"></a>一是智障。<a id="a-3p"></a>所谓分别有无之心。<a id="a-3q"></a>二是体障。<a id="a-3r"></a>谓观非有非无之解。<a id="a-3s"></a>立己能者。<a id="a-3t"></a>故曰体障。<a id="a-3u"></a>三是治想。<a id="a-3v"></a>谓妄识中合如正慧。<a id="a-3w"></a>依此地有其三。<a id="a-3x"></a>初。<a id="a-3y"></a>一四地乃至七地断除。<a id="a-3z"></a>四五六地。<a id="a-40"></a>断除分别取有之心。<a id="a-41"></a>谓解法慢身净慢等。<a id="a-42"></a>入七地时。<a id="a-43"></a>断除分别取无之心。<a id="a-44"></a>八地已上。<a id="a-45"></a>断除体障。<a id="a-46"></a>前第七地。<a id="a-47"></a>虽除分别有无之心。<a id="a-48"></a>犹见己心以为能观。<a id="a-49"></a>如为所观。<a id="a-4A"></a>其所观如不即心。<a id="a-4B"></a>能。<a id="a-4C"></a>观之心不即如。<a id="a-4D"></a>心。<a id="a-4E"></a>如别故。<a id="a-4F"></a>心外求法。<a id="a-4G"></a>故有功用。<a id="a-4H"></a>法外立心。<a id="a-4I"></a>故有体障。<a id="a-4J"></a>从第七地入八地时。<a id="a-4K"></a>破舍此障。<a id="a-4L"></a>观察如外由来无心。<a id="a-4M"></a>心外无如。<a id="a-4N"></a>如外无心。<a id="a-4O"></a>心不异如。<a id="a-4P"></a>心外无如。<a id="a-4Q"></a>如不异心。<a id="a-4R"></a>故能如心。<a id="a-4S"></a>泯同法界。<a id="a-4T"></a>广大不动。<a id="a-4U"></a>以不异故。<a id="a-4V"></a>自外推求故舍功用。<a id="a-4W"></a>不复如外建立神智。<a id="a-4X"></a>故灭体障。<a id="a-4Y"></a>体障灭故。<a id="a-4Z"></a>名无障想。<a id="a-4a"></a>第三治想。<a id="a-4b"></a>至佛方灭。<a id="a-4c"></a>故入八地。<a id="a-4d"></a>虽无障想。<a id="a-4e"></a>而有治想。<a id="a-4f"></a>行八地已上。<a id="a-4g"></a>无生忍体。<a id="a-4h"></a>转转寂灭。<a id="a-4i"></a>令彼治想。<a id="a-4j"></a>运运自亡。<a id="a-4k"></a>至佛乃穷。<a id="a-4l"></a>故知万境虽空。<a id="a-4m"></a>须得无心契合。<a id="a-4n"></a>不可口虽说空。<a id="a-4o"></a>行在有中。<a id="a-4p"></a>境智相应。<a id="a-4q"></a>能。<a id="a-4r"></a>所冥合。<a id="a-4s"></a>方能解缚。<a id="a-4t"></a>随顺无生耳。<a id="a-4u"></a>才生取着。<a id="a-4v"></a>便成魔业。<a id="a-4w"></a>如华严经云。<a id="a-4x"></a>佛子。<a id="a-4y"></a>菩萨摩诃萨。<a id="a-4z"></a>有十种魔。<a id="a-50"></a>何等为十。<a id="a-51"></a>所谓蕴魔。<a id="a-52"></a>生诸取故。<a id="a-53"></a>烦恼魔。<a id="a-54"></a>恒杂染故。<a id="a-55"></a>业魔。<a id="a-56"></a>能障碍故。<a id="a-57"></a>心魔。<a id="a-58"></a>起高慢故。<a id="a-59"></a>死魔。<a id="a-5A"></a>舍生处故。<a id="a-5B"></a>天魔。<a id="a-5C"></a>自憍纵故。<a id="a-5D"></a>善根魔。<a id="a-5E"></a>恒执取故。<a id="a-5F"></a>三昧魔。<a id="a-5G"></a>久耽味故。<a id="a-5H"></a>善知识魔。<a id="a-5I"></a>起着心故。<a id="a-5J"></a>菩提法智魔。<a id="a-5K"></a>不愿舍离故。<a id="a-5L"></a>是为十。<a id="a-5M"></a>菩萨摩诃萨。<a id="a-5N"></a>应作方便。<a id="a-5O"></a>速求远离。<a id="a-5P"></a>疏释云。<a id="a-5Q"></a>一蕴魔者。<a id="a-5R"></a>身为道器。<a id="a-5S"></a>体与佛同。<a id="a-5T"></a>岂即是魔。<a id="a-5U"></a>蕴魔之名。<a id="a-5V"></a>特由取着。<a id="a-5W"></a>下九例尔。<a id="a-5X"></a>皆以下句。<a id="a-5Y"></a>释成魔义。<a id="a-5Z"></a>是知以心分别。<a id="a-5a"></a>万法皆魔。<a id="a-5b"></a>何但此十。<a id="a-5c"></a>故举菩提。<a id="a-5d"></a>法智。<a id="a-5e"></a>以胜况劣。<a id="a-5f"></a>不以心分别。<a id="a-5g"></a>一切皆佛。<a id="a-5h"></a>岂舍魔界求佛界耶。<a id="a-5i"></a>然四魔直就体明。<a id="a-5j"></a>十魔多约执取。<a id="a-5k"></a>十表无尽故。<a id="a-5l"></a>菩提法者。<a id="a-5m"></a>即所证。<a id="a-5n"></a>智是能证。<a id="a-5o"></a>能所冥合。<a id="a-5p"></a>故名菩提。<a id="a-5q"></a>若不舍于分别。<a id="a-5r"></a>菩提之见。<a id="a-5s"></a>即是魔矣。<a id="a-5t"></a>若入宗镜。<a id="a-5u"></a>分别自亡。<a id="a-5v"></a>既无能证之心。<a id="a-5w"></a>亦无所证之理。<a id="a-5x"></a>又华严经云。<a id="a-5y"></a>无有少法为智所入。<a id="a-5z"></a>亦无少智而入于法。<a id="a-60"></a>是以驾一智箭。<a id="a-61"></a>破众魔军。<a id="a-62"></a>挥一慧刀。<a id="a-63"></a>斩群疑网。<a id="a-64"></a>斯乃宗镜之力。<a id="a-65"></a>余何言哉。<a id="a-66"></a>若不悟自心。<a id="a-67"></a>未达斯旨。<a id="a-68"></a>虽修智慧。<a id="a-69"></a>不入圆常。<a id="a-6A"></a>纵练行门。<a id="a-6B"></a>唯增我慢。<a id="a-6C"></a>以未达一际法门故。<a id="a-6D"></a>但生分别。<a id="a-6E"></a>长养无明。<a id="a-6F"></a>如经云。<a id="a-6G"></a>若分别是。<a id="a-6H"></a>声闻法。<a id="a-6I"></a>是缘觉法。<a id="a-6J"></a>是菩萨法。<a id="a-6K"></a>是诸佛法。<a id="a-6L"></a>此名为净。<a id="a-6M"></a>此名不净。<a id="a-6N"></a>此名为道。<a id="a-6O"></a>此名非道。<a id="a-6P"></a>是名菩萨憍慢。<a id="a-6Q"></a>若入宗镜。<a id="a-6R"></a>智行俱成。<a id="a-6S"></a>我慢山崩。<a id="a-6T"></a>贪痴水竭。<a id="a-6U"></a>胜负情尽。<a id="a-6V"></a>差别业亡。<a id="a-6W"></a>如弄珠吟云。<a id="a-6X"></a>消六贼兮烁四魔。<a id="a-6Y"></a>摧我山兮竭爱河。<a id="a-6Z"></a>龙女灵山亲献佛。<a id="a-6a"></a>贫儿衣里枉蹉跎。</p>
  <p id="a6b">问。<a id="a-6c"></a>五阴一法。<a id="a-6d"></a>即妄即真。<a id="a-6e"></a>既作尘劳生死之门。<a id="a-6f"></a>又成出世菩提之道。<a id="a-6g"></a>今且推妄。<a id="a-6h"></a>生死无从。<a id="a-6i"></a>经云。<a id="a-6j"></a>此阴才灭。<a id="a-6k"></a>彼阴便生。<a id="a-6l"></a>既唯识无人。<a id="a-6m"></a>前阴灭。<a id="a-6n"></a>后阴如何得生。</p>
  <p id="a6o">答。<a id="a-6p"></a>五阴性空非常。<a id="a-6q"></a>相续不断。<a id="a-6r"></a>不常不断。<a id="a-6s"></a>即是正因。<a id="a-6t"></a>如华严疏云。<a id="a-6u"></a>五蕴相续。<a id="a-6v"></a>即是正因。<a id="a-6w"></a>亦名生因。<a id="a-6x"></a>言正因者。<a id="a-6y"></a>是中道义。<a id="a-6z"></a>中道即是佛性。<a id="a-70"></a>谓现在阴灭。<a id="a-71"></a>中阴阴生。<a id="a-72"></a>是现在阴。<a id="a-73"></a>终不变为中阴五阴。<a id="a-74"></a>故现阴非常。<a id="a-75"></a>如种生芽。<a id="a-76"></a>种不至芽。<a id="a-77"></a>虽不至芽。<a id="a-78"></a>而能生芽。<a id="a-79"></a>此现在阴。<a id="a-7A"></a>虽不至后。<a id="a-7B"></a>而能生后。<a id="a-7C"></a>则现阴非断。<a id="a-7D"></a>而中阴五阴。<a id="a-7E"></a>亦非自生。<a id="a-7F"></a>不从余来。<a id="a-7G"></a>因现五阴。<a id="a-7H"></a>生中阴阴。<a id="a-7I"></a>斯则后阴非无因。<a id="a-7J"></a>故。<a id="a-7K"></a>后阴非常。<a id="a-7L"></a>既能续前故。<a id="a-7M"></a>后阴非断。<a id="a-7N"></a>非断非常。<a id="a-7O"></a>是中道义正因性也。<a id="a-7P"></a>又依台教。<a id="a-7Q"></a>略有九种五阴。<a id="a-7R"></a>皆无自体。<a id="a-7S"></a>唯逐心生。<a id="a-7T"></a>是以华严经颂云。<a id="a-7U"></a>一切众生界。<a id="a-7V"></a>皆在三世中。<a id="a-7W"></a>三世诸众生。<a id="a-7X"></a>悉住五蕴中。<a id="a-7Y"></a>诸蕴业为本。<a id="a-7Z"></a>诸业心为本。<a id="a-7a"></a>心法犹如幻。<a id="a-7b"></a>世间亦如是。<a id="a-7c"></a>九种五阴者。<a id="a-7d"></a>一期色心。<a id="a-7e"></a>名果报五阴。<a id="a-7f"></a>平平想受。<a id="a-7g"></a>无记五阴。<a id="a-7h"></a>起见起爱者。<a id="a-7i"></a>二种秽污五阴。<a id="a-7j"></a>动身口业。<a id="a-7k"></a>善恶两种五阴。<a id="a-7l"></a>变化示现。<a id="a-7m"></a>工巧五阴。<a id="a-7n"></a>五善根人。<a id="a-7o"></a>方便五阴。<a id="a-7p"></a>证四果者。<a id="a-7q"></a>无漏五阴。<a id="a-7r"></a>如是种种。<a id="a-7s"></a>原从心出。<a id="a-7t"></a>正法念经云。<a id="a-7u"></a>如画师手。<a id="a-7v"></a>画出五彩。<a id="a-7w"></a>黑。<a id="a-7x"></a>青。<a id="a-7y"></a>赤。<a id="a-7z"></a>黄。<a id="a-80"></a>白。<a id="a-81"></a>白白。<a id="a-82"></a>画手譬心。<a id="a-83"></a>黑色譬地狱。<a id="a-84"></a>青譬鬼。<a id="a-85"></a>赤譬畜。<a id="a-86"></a>黄譬修罗。<a id="a-87"></a>白譬人。<a id="a-88"></a>白白譬天。<a id="a-89"></a>此六种阴。<a id="a-8A"></a>止齐界内。<a id="a-8B"></a>若依华严经云。<a id="a-8C"></a>心如工画师。<a id="a-8D"></a>画种种五阴。<a id="a-8E"></a>界内界外。<a id="a-8F"></a>一切世间中。<a id="a-8G"></a>莫不从心造。<a id="a-8H"></a>世间色心。<a id="a-8I"></a>尚叵穷尽。<a id="a-8J"></a>况复出世宁可凡心知。<a id="a-8K"></a>凡眼翳尚不见近。<a id="a-8L"></a>那得见远。<a id="a-8M"></a>弥生旷劫。<a id="a-8N"></a>不睹界内一隅。<a id="a-8O"></a>况复界外边表。<a id="a-8P"></a>如渴鹿逐焰狂狗咬雷。<a id="a-8Q"></a>何有得理。<a id="a-8R"></a>所以龙树破五阴一异。<a id="a-8S"></a>同时。<a id="a-8T"></a>前后。<a id="a-8U"></a>皆如焰幻响化。<a id="a-8V"></a>悉不可得。<a id="a-8W"></a>宁更执于王数同时异时耶。<a id="a-8X"></a>然界内外一切阴入。<a id="a-8Y"></a>皆由心起。<a id="a-8Z"></a>佛告比丘。<a id="a-8a"></a>一法摄一切法。<a id="a-8b"></a>所谓心是。<a id="a-8c"></a>论偈云。<a id="a-8d"></a>一切世间中。<a id="a-8e"></a>但有名与色。<a id="a-8f"></a>若欲如实观。<a id="a-8g"></a>但当观名色。<a id="a-8h"></a>心是惑本。<a id="a-8i"></a>其义如是。<a id="a-8j"></a>辅行记云。<a id="a-8k"></a>若示不思议境体。<a id="a-8l"></a>观心即足。<a id="a-8m"></a>以心遍。<a id="a-8n"></a>故摄余法。<a id="a-8o"></a>又非但心摄一切。<a id="a-8p"></a>亦乃一切摄心。<a id="a-8q"></a>故四念处观云。<a id="a-8r"></a>非但唯识。<a id="a-8s"></a>亦乃唯色唯声等。<a id="a-8t"></a>今从广之狭。<a id="a-8u"></a>正示境体。<a id="a-8v"></a>阴界入三并可为境。<a id="a-8w"></a>以宽缦难示故。<a id="a-8x"></a>从指的。<a id="a-8y"></a>略二界入。<a id="a-8z"></a>就阴。<a id="a-90"></a>如去丈就尺。<a id="a-91"></a>略四阴从识阴。<a id="a-92"></a>如去尺就寸。<a id="a-93"></a>以由界入。<a id="a-94"></a>所摄宽多。<a id="a-95"></a>阴唯有为。<a id="a-96"></a>有为之中。<a id="a-97"></a>义兼心色故。<a id="a-98"></a>置色存心。<a id="a-99"></a>心名复含心及心所。<a id="a-9A"></a>今且观心王。<a id="a-9B"></a>置于心所。<a id="a-9C"></a>则一念心。<a id="a-9D"></a>十界三科如丈。<a id="a-9E"></a>一界五阴如尺。<a id="a-9F"></a>唯在识心如寸。<a id="a-9G"></a>若达心具一切法已。<a id="a-9H"></a>方能度入一切色心。<a id="a-9I"></a>如一一尺。<a id="a-9J"></a>无非是寸。<a id="a-9K"></a>及一一丈。<a id="a-9L"></a>无非是尺。<a id="a-9M"></a>是故丈尺。<a id="a-9N"></a>全体是寸。<a id="a-9O"></a>故知若真谛。<a id="a-9P"></a>若俗谛。<a id="a-9Q"></a>若有为。<a id="a-9R"></a>若无为。<a id="a-9S"></a>一刹一尘。<a id="a-9T"></a>无非心矣。<a id="a-9U"></a>今宗镜撮其枢要。<a id="a-9V"></a>盖为斯焉。<a id="a-9W"></a>今但观识阴。<a id="a-9X"></a>识阴者。<a id="a-9Y"></a>心是也。<a id="a-9Z"></a>既从心生。<a id="a-9a"></a>非空非有。<a id="a-9b"></a>不生不灭。<a id="a-9c"></a>无住无依。<a id="a-9d"></a>于生死业果之门。<a id="a-9e"></a>不可思议。<a id="a-9f"></a>以因缘和合。<a id="a-9g"></a>相。<a id="a-9h"></a>似相续。<a id="a-9i"></a>如有主宰。<a id="a-9j"></a>诸趣往来。<a id="a-9k"></a>至理穷之。<a id="a-9l"></a>毕竟无体。<a id="a-9m"></a>如磁石吸铁。<a id="a-9n"></a>明镜现像。<a id="a-9o"></a>此皆法尔。<a id="a-9p"></a>岂有情乎。<a id="a-9q"></a>般若假名论云。<a id="a-9r"></a>诸蕴循环。<a id="a-9s"></a>受诸异趣。<a id="a-9t"></a>名为取者。<a id="a-9u"></a>是中无人。<a id="a-9v"></a>能取诸趣。<a id="a-9w"></a>舍于现蕴而受后蕴。<a id="a-9x"></a>如去故衣而着新衣。<a id="a-9y"></a>然依俗谛。<a id="a-9z"></a>譬如因质而现于像。<a id="a-A0"></a>质不至像。<a id="a-A1"></a>而有像现。<a id="a-A2"></a>由前蕴故。<a id="a-A3"></a>后蕴续生。<a id="a-A4"></a>前不至后。<a id="a-A5"></a>而后相续。<a id="a-A6"></a>是故菩萨。<a id="a-A7"></a>无取者想。<a id="a-A8"></a>大涅槃经云。<a id="a-A9"></a>如蜡印印泥。<a id="a-AA"></a>印与泥合。<a id="a-AB"></a>印灭文成。<a id="a-AC"></a>文非泥出。<a id="a-AD"></a>不余处来。<a id="a-AE"></a>以印因缘。<a id="a-AF"></a>而成是文。<a id="a-AG"></a>经合喻云。<a id="a-AH"></a>现在阴灭。<a id="a-AI"></a>中阴阴生。<a id="a-AJ"></a>是现在阴。<a id="a-AK"></a>终不变为中阴五阴。<a id="a-AL"></a>亦非自生。<a id="a-AM"></a>不从余来。<a id="a-AN"></a>因现阴故。<a id="a-AO"></a>生中阴阴。<a id="a-AP"></a>譬合云。<a id="a-AQ"></a>如印印泥。<a id="a-AR"></a>印灭文成。<a id="a-AS"></a>名虽无差。<a id="a-AT"></a>而时节各异。<a id="a-AU"></a>是故我说。<a id="a-AV"></a>中阴五阴。<a id="a-AW"></a>非肉眼见。<a id="a-AX"></a>天眼所见。<a id="a-AY"></a>释曰。<a id="a-AZ"></a>现阴如印。<a id="a-Aa"></a>中阴生处义之如泥。<a id="a-Ab"></a>现在阴灭。<a id="a-Ac"></a>名为印坏。<a id="a-Ad"></a>中阴阴起。<a id="a-Ae"></a>名为文成。<a id="a-Af"></a>于此复以中阴为印。<a id="a-Ag"></a>业逼受胎。<a id="a-Ah"></a>名为印泥。<a id="a-Ai"></a>中阴阴灭。<a id="a-Aj"></a>名为印坏。<a id="a-Ak"></a>未来阴起。<a id="a-Al"></a>名为文成。<a id="a-Am"></a>业种未断。<a id="a-An"></a>文复为印。<a id="a-Ao"></a>印复为文。<a id="a-Ap"></a>文印相成。<a id="a-Aq"></a>不可穷已。<a id="a-Ar"></a>生死不断。<a id="a-As"></a>法喻可知。<a id="a-At"></a>又如灯焰。<a id="a-Au"></a>前焰引后焰。<a id="a-Av"></a>后焰续前焰。<a id="a-Aw"></a>相续不断。<a id="a-Ax"></a>似常似一。<a id="a-Ay"></a>凡夫不达。<a id="a-Az"></a>或执生死为常。<a id="a-B0"></a>不知前焰无体。<a id="a-B1"></a>因后焰续起。<a id="a-B2"></a>后焰无体。<a id="a-B3"></a>仗前焰引生。<a id="a-B4"></a>焰焰皆虚。<a id="a-B5"></a>自性寂灭。<a id="a-B6"></a>此一念心。<a id="a-B7"></a>亦复如是。<a id="a-B8"></a>新新生灭。<a id="a-B9"></a>续续轮回。<a id="a-BA"></a>乃至一念不住。<a id="a-BB"></a>犹如灯焰。<a id="a-BC"></a>不细观察。<a id="a-BD"></a>执此生灭。<a id="a-BE"></a>为一为常。<a id="a-BF"></a>又不了前焰才灭。<a id="a-BG"></a>后焰续生。<a id="a-BH"></a>念念相续。<a id="a-BI"></a>未曾间灭。<a id="a-BJ"></a>或执生死为断。<a id="a-BK"></a>若深达因缘之理。<a id="a-BL"></a>自然不落断常。<a id="a-BM"></a>何者。<a id="a-BN"></a>以因缘无性。<a id="a-BO"></a>不可得。<a id="a-BP"></a>故非常。<a id="a-BQ"></a>以无性因缘能相续。<a id="a-BR"></a>故非断。<a id="a-BS"></a>又此五阴。<a id="a-BT"></a>只是一法。<a id="a-BU"></a>若执成断常。<a id="a-BV"></a>是凡夫见。<a id="a-BW"></a>若破析成空。<a id="a-BX"></a>是藏教人。<a id="a-BY"></a>若了阴无性。<a id="a-BZ"></a>体此成空。<a id="a-Ba"></a>是通教人。<a id="a-Bb"></a>若悟此五阴不空。<a id="a-Bc"></a>具足佛法。<a id="a-Bd"></a>修智断惑次第生起。<a id="a-Be"></a>是别教菩萨。<a id="a-Bf"></a>若了此即真。<a id="a-Bg"></a>更无别法。<a id="a-Bh"></a>念念圆满具十法界。<a id="a-Bi"></a>即圆教菩萨。<a id="a-Bj"></a>如薄运者。<a id="a-Bk"></a>睹金成蛇。<a id="a-Bl"></a>厚福人。<a id="a-Bm"></a>捉石为宝。<a id="a-Bn"></a>法无高下。<a id="a-Bo"></a>人自升沉耳。<a id="a-Bp"></a>但不造贫富业。<a id="a-Bq"></a>终无胜劣报。<a id="a-Br"></a>如大智度论偈云。<a id="a-Bs"></a>先世业自作。<a id="a-Bt"></a>转为种种形。<a id="a-Bu"></a>虚空不受害。<a id="a-Bv"></a>无业亦如是。</p>
  <p id="aBw">问。<a id="a-Bx"></a>生死相续。<a id="a-By"></a>由诸习气。<a id="a-Bz"></a>有几习气。<a id="a-C0"></a>能成轮转。</p>
  <p id="aC1">答。<a id="a-C2"></a>古释。<a id="a-C3"></a>习气自体。<a id="a-C4"></a>总有三义。<a id="a-C5"></a>习气者。<a id="a-C6"></a>与种子名异体同。<a id="a-C7"></a>习气。<a id="a-C8"></a>即约熏习时而论。<a id="a-C9"></a>种子。<a id="a-CA"></a>即对现行立号。<a id="a-CB"></a>都有三义。<a id="a-CC"></a>一种子名习气。<a id="a-CD"></a>气者气分。<a id="a-CE"></a>习谓熏习。<a id="a-CF"></a>由彼现行熏习。<a id="a-CG"></a>得此气分故。<a id="a-CH"></a>二现行亦名习气。<a id="a-CI"></a>谓都由种子能生现行。<a id="a-CJ"></a>是种子家之气分。<a id="a-CK"></a>三习气名习气。<a id="a-CL"></a>如裹香纸。<a id="a-CM"></a>而有气分。<a id="a-CN"></a>唯识论云。<a id="a-CO"></a>而熏本识起自功能。<a id="a-CP"></a>即此功能说为习气。<a id="a-CQ"></a>功能者。<a id="a-CR"></a>是习气义。<a id="a-CS"></a>体。<a id="a-CT"></a>即种子。<a id="a-CU"></a>略有三种习气。<a id="a-CV"></a>一名言习气。<a id="a-CW"></a>二我执习气。<a id="a-CX"></a>三有支习气。<a id="a-CY"></a>一名言习气。<a id="a-CZ"></a>谓有为法各别亲种。<a id="a-Ca"></a>名言有二。<a id="a-Cb"></a>一表义名言。<a id="a-Cc"></a>即能诠义音声差别。<a id="a-Cd"></a>二显境名言。<a id="a-Ce"></a>即能了境心心所法。<a id="a-Cf"></a>随二名言。<a id="a-Cg"></a>所熏成种。<a id="a-Ch"></a>作有为法。<a id="a-Ci"></a>各别因缘。<a id="a-Cj"></a>二我执习气。<a id="a-Ck"></a>谓虚妄执我我所种。<a id="a-Cl"></a>我执有二一。<a id="a-Cm"></a>俱生我执。<a id="a-Cn"></a>即修所断我我所执。<a id="a-Co"></a>二分别我执。<a id="a-Cp"></a>即见所断我我所执。<a id="a-Cq"></a>随二我执。<a id="a-Cr"></a>所熏成种。<a id="a-Cs"></a>今有情等。<a id="a-Ct"></a>自他差别。<a id="a-Cu"></a>三有支习气。<a id="a-Cv"></a>谓招三界异熟业种。<a id="a-Cw"></a>有支有二。<a id="a-Cx"></a>一有漏善。<a id="a-Cy"></a>即是能招可爱果业。<a id="a-Cz"></a>二诸不善。<a id="a-D0"></a>即是能招非爱果业。<a id="a-D1"></a>随二有支。<a id="a-D2"></a>所熏成种。<a id="a-D3"></a>令异熟果。<a id="a-D4"></a>善恶趣别。<a id="a-D5"></a>应知我执有支习气。<a id="a-D6"></a>于差别果。<a id="a-D7"></a>是增上缘。<a id="a-D8"></a>前云生死因业习气者。<a id="a-D9"></a>应知即是有支习气。<a id="a-DA"></a>二取习气。<a id="a-DB"></a>应知即是我执名言二种习气。<a id="a-DC"></a>取我我所。<a id="a-DD"></a>及取名言。<a id="a-DE"></a>而熏成故。<a id="a-DF"></a>皆说名取。<a id="a-DG"></a>释云。<a id="a-DH"></a>表义名言者。<a id="a-DI"></a>唯第六识。<a id="a-DJ"></a>能缘其名。<a id="a-DK"></a>能发其名。<a id="a-DL"></a>余皆不缘。<a id="a-DM"></a>亦不能发。<a id="a-DN"></a>即唯诠义音声之差别。<a id="a-DO"></a>简非诠表声。<a id="a-DP"></a>彼非名言故。<a id="a-DQ"></a>名唯无记。<a id="a-DR"></a>然名是声上屈曲差别。<a id="a-DS"></a>唯无记性。<a id="a-DT"></a>不能熏成色心等种。<a id="a-DU"></a>然因名故。<a id="a-DV"></a>心随其名。<a id="a-DW"></a>变似五蕴三性法等。<a id="a-DX"></a>而熏成等种。<a id="a-DY"></a>因名起种。<a id="a-DZ"></a>号名言种。<a id="a-Da"></a>一切熏种。<a id="a-Db"></a>皆由心心所。<a id="a-Dc"></a>心心所种。<a id="a-Dd"></a>有因外缘。<a id="a-De"></a>有不依外者。<a id="a-Df"></a>不依外者。<a id="a-Dg"></a>名显境名言。<a id="a-Dh"></a>若依外者。<a id="a-Di"></a>名表义名言。<a id="a-Dj"></a>分二别。<a id="a-Dk"></a>然名自体。<a id="a-Dl"></a>不能熏种。<a id="a-Dm"></a>显境名言者。<a id="a-Dn"></a>即能了境心心所法。<a id="a-Do"></a>即是一切七识见分等心。<a id="a-Dp"></a>非相分心。<a id="a-Dq"></a>不能显境故。<a id="a-Dr"></a>是以分段生死。<a id="a-Ds"></a>从正使有。<a id="a-Dt"></a>即是凡夫。<a id="a-Du"></a>若变易生死。<a id="a-Dv"></a>从习气生。<a id="a-Dw"></a>即是二乘。<a id="a-Dx"></a>虽断正使。<a id="a-Dy"></a>不断习气。<a id="a-Dz"></a>于中有二。<a id="a-E0"></a>一烦恼习气。<a id="a-E1"></a>二业习气。<a id="a-E2"></a>一烦恼习气者。<a id="a-E3"></a>如难陀有欲习。<a id="a-E4"></a>往昔数生。<a id="a-E5"></a>身为国王。<a id="a-E6"></a>习近五欲故。<a id="a-E7"></a>舍利弗有嗔习。<a id="a-E8"></a>往昔数生。<a id="a-E9"></a>曾受蝎身。<a id="a-EA"></a>毕陵伽婆蹉有慢习。<a id="a-EB"></a>往昔数生。<a id="a-EC"></a>身是大婆罗门。<a id="a-ED"></a>博学多才。<a id="a-EE"></a>我慢轻物。<a id="a-EF"></a>乃至槃特比丘。<a id="a-EG"></a>有痴余习等。<a id="a-EH"></a>二业习气者。<a id="a-EI"></a>如牛齝比丘。<a id="a-EJ"></a>往昔是牛身。<a id="a-EK"></a>林间奔走。<a id="a-EL"></a>触着遗弃故破袈裟。<a id="a-EM"></a>以是因缘。<a id="a-EN"></a>虽获道果。<a id="a-EO"></a>以业习故。<a id="a-EP"></a>使之然也。<a id="a-EQ"></a>又如迦葉闻琴起舞。<a id="a-ER"></a>阿难常好歌吟。<a id="a-ES"></a>俱以往昔曾为乐人。<a id="a-ET"></a>以业习之余故。<a id="a-EU"></a>若烦恼余习。<a id="a-EV"></a>是变易缘。<a id="a-EW"></a>有业余习。<a id="a-EX"></a>是变易因。<a id="a-EY"></a>感变易生死。<a id="a-EZ"></a>即是果报。<a id="a-Ea"></a>此二乘人。<a id="a-Eb"></a>未得如来一心三点涅槃。<a id="a-Ec"></a>于无学位。<a id="a-Ed"></a>虽见修惑尽。<a id="a-Ee"></a>所有无知。<a id="a-Ef"></a>皆是无明之余习。<a id="a-Eg"></a>亦名无明住地。<a id="a-Eh"></a>亦名所知之障。<a id="a-Ei"></a>亦名尘沙无知。<a id="a-Ej"></a>又菩萨约化门有十种习气。<a id="a-Ek"></a>华严经离世间品云。<a id="a-El"></a>佛子。<a id="a-Em"></a>菩萨摩诃萨。<a id="a-En"></a>有十种习气。<a id="a-Eo"></a>何等为十。<a id="a-Ep"></a>所谓菩提心习气。<a id="a-Eq"></a>善根习气。<a id="a-Er"></a>教化众生习气。<a id="a-Es"></a>见佛习气。<a id="a-Et"></a>于清净世界受生习气。<a id="a-Eu"></a>行习气。<a id="a-Ev"></a>愿习气。<a id="a-Ew"></a>波罗蜜习气。<a id="a-Ex"></a>思惟平等法习气。<a id="a-Ey"></a>种种境界差别习气。<a id="a-Ez"></a>是为十。<a id="a-F0"></a>若诸菩萨安住此法。<a id="a-F1"></a>则永离一切烦恼习气。<a id="a-F2"></a>得如来大智习气。<a id="a-F3"></a>非习气智。<a id="a-F4"></a>故知染净二业。<a id="a-F5"></a>升沉两门。<a id="a-F6"></a>皆从熏习而生。<a id="a-F7"></a>不是无因而得。<a id="a-F8"></a>应须勤修白业。<a id="a-F9"></a>净法时熏。<a id="a-FA"></a>念念功夫。<a id="a-FB"></a>自成妙果。<a id="a-FC"></a>所以一一众生八识藏中。<a id="a-FD"></a>各具十法界种子。<a id="a-FE"></a>本自具足。<a id="a-FF"></a>非从新生。<a id="a-FG"></a>虽常内熏。<a id="a-FH"></a>须假外缘熏发。<a id="a-FI"></a>若闻十恶。<a id="a-FJ"></a>熏发三涂种子。<a id="a-FK"></a>若闻戒善。<a id="a-FL"></a>熏发人天种子。<a id="a-FM"></a>若闻谛缘。<a id="a-FN"></a>熏发二乘种子。<a id="a-FO"></a>若闻六度。<a id="a-FP"></a>熏发菩萨种子。<a id="a-FQ"></a>若闻一乘。<a id="a-FR"></a>熏发诸佛种子。<a id="a-FS"></a>各随习熟浓厚处先发。<a id="a-FT"></a>如今多习三涂种子。<a id="a-FU"></a>人天尚少。<a id="a-FV"></a>岂况佛乘。<a id="a-FW"></a>然地狱界现行时。<a id="a-FX"></a>佛种子亦不没。<a id="a-FY"></a>只是转更赊远。<a id="a-FZ"></a>如今既在人天。<a id="a-Fa"></a>直须努力。<a id="a-Fb"></a>常亲知识。<a id="a-Fc"></a>乐听一乘。<a id="a-Fd"></a>内外资熏。<a id="a-Fe"></a>一生取办。<a id="a-Ff"></a>故佛诫罗睺罗颂云。<a id="a-Fg"></a>十方无量诸众生。<a id="a-Fh"></a>念念已证善逝果。<a id="a-Fi"></a>彼既丈夫我亦尔。<a id="a-Fj"></a>何得自轻而退屈。</p>
  <p id="aFk">问。<a id="a-Fl"></a>生死涅槃。<a id="a-Fm"></a>苦乐报应。<a id="a-Fn"></a>以何为因。</p>
  <p id="aFo">答。<a id="a-Fp"></a>如来藏为因。</p>
  <p id="aFq">问。<a id="a-Fr"></a>如来藏是无漏常住。<a id="a-Fs"></a>非刹那生灭之法。<a id="a-Ft"></a>云何与生灭为因。</p>
  <p id="aFu">答。<a id="a-Fv"></a>一切异生。<a id="a-Fw"></a>因觉故迷。<a id="a-Fx"></a>迷无自体。<a id="a-Fy"></a>楞伽经云。<a id="a-Fz"></a>佛言。<a id="a-G0"></a>大慧。<a id="a-G1"></a>七识不流转。<a id="a-G2"></a>不受苦乐。<a id="a-G3"></a>非涅槃因。<a id="a-G4"></a>大慧。<a id="a-G5"></a>如来藏者。<a id="a-G6"></a>受苦乐与因俱。<a id="a-G7"></a>若生若灭。<a id="a-G8"></a>古释云。<a id="a-G9"></a>七识念念生灭。<a id="a-GA"></a>不能往来六道。<a id="a-GB"></a>故名不流转。<a id="a-GC"></a>以念念灭故。<a id="a-GD"></a>不知苦乐。<a id="a-GE"></a>不与涅槃为因。<a id="a-GF"></a>又七识从缘。<a id="a-GG"></a>本无自性。<a id="a-GH"></a>尚不能为生死苦乐之本。<a id="a-GI"></a>岂复与涅槃作因。<a id="a-GJ"></a>明如来藏。<a id="a-GK"></a>常令诸识知苦乐。<a id="a-GL"></a>七识若无如来藏。<a id="a-GM"></a>自体念念灭。<a id="a-GN"></a>不知苦乐。<a id="a-GO"></a>依如来藏。<a id="a-GP"></a>故知苦乐。<a id="a-GQ"></a>名如来藏受苦乐。<a id="a-GR"></a>如来藏体。<a id="a-GS"></a>不受苦乐也。<a id="a-GT"></a>言与因俱者。<a id="a-GU"></a>如来藏与七识。<a id="a-GV"></a>生死苦乐因俱。<a id="a-GW"></a>念念生灭也。<a id="a-GX"></a>又云。<a id="a-GY"></a>七识念念生灭无常。<a id="a-GZ"></a>当起即谢。<a id="a-Ga"></a>如何流转。<a id="a-Gb"></a>自体无成。<a id="a-Gc"></a>故不受苦乐。<a id="a-Gd"></a>既非染依。<a id="a-Ge"></a>亦非无漏涅槃依矣。<a id="a-Gf"></a>其如来藏。<a id="a-Gg"></a>真常普遍。<a id="a-Gh"></a>而在六道。<a id="a-Gi"></a>迷此能令随缘成事。<a id="a-Gj"></a>受苦乐果。<a id="a-Gk"></a>与七识俱。<a id="a-Gl"></a>名与因俱。<a id="a-Gm"></a>不守自性而成故。<a id="a-Gn"></a>七识依此而得生灭。<a id="a-Go"></a>云若生若灭。<a id="a-Gp"></a>此明如来藏即是真如随缘。<a id="a-Gq"></a>故受苦乐等。<a id="a-Gr"></a>又释云。<a id="a-Gs"></a>以本害末令末空故。<a id="a-Gt"></a>无可流转。<a id="a-Gu"></a>唯如来藏受苦乐者。<a id="a-Gv"></a>末害本故。<a id="a-Gw"></a>不守自性。<a id="a-Gx"></a>清净之体。<a id="a-Gy"></a>随缘成有。<a id="a-Gz"></a>若相顺。<a id="a-H0"></a>则如水乳之和。<a id="a-H1"></a>常恒共器。<a id="a-H2"></a>若相背。<a id="a-H3"></a>则如父母之仇。<a id="a-H4"></a>不与同天。<a id="a-H5"></a>又存上有不存之义。<a id="a-H6"></a>泯上有不泯之义。<a id="a-H7"></a>若唯泯无不泯。<a id="a-H8"></a>则色空俱亡。<a id="a-H9"></a>无可。<a id="a-HA"></a>相即。<a id="a-HB"></a>以不泯故。<a id="a-HC"></a>虽相即而色空。<a id="a-HD"></a>历然。<a id="a-HE"></a>若唯存无。<a id="a-HF"></a>不存。<a id="a-HG"></a>则色空各有定性。<a id="a-HH"></a>不得。<a id="a-HI"></a>相即。<a id="a-HJ"></a>由有不存故。<a id="a-HK"></a>虽历然而得相即。<a id="a-HL"></a>如起信真如生灭二门无碍。<a id="a-HM"></a>唯是一心者。<a id="a-HN"></a>结归起信。<a id="a-HO"></a>依一心法立二种门。<a id="a-HP"></a>故须具足二义。<a id="a-HQ"></a>方名具分唯识。</p>
  <p id="aHR">问。<a id="a-HS"></a>唯识第九亦说其所转依有其二种。<a id="a-HT"></a>一持种依。<a id="a-HU"></a>谓第八识。<a id="a-HV"></a>二迷悟依。<a id="a-HW"></a>谓即真如。<a id="a-HX"></a>何以说言。<a id="a-HY"></a>然依生灭八识。<a id="a-HZ"></a>唯有心境依持。</p>
  <p id="aHa">答。<a id="a-Hb"></a>彼虽说迷悟依。<a id="a-Hc"></a>非即心境持种。<a id="a-Hd"></a>以真如不变。<a id="a-He"></a>不随于心变万境故。<a id="a-Hf"></a>但是所迷耳。<a id="a-Hg"></a>后还净时。<a id="a-Hh"></a>非是摄相即真如故。<a id="a-Hi"></a>但是所悟耳。<a id="a-Hj"></a>今乃心境依持。<a id="a-Hk"></a>即是真妄。<a id="a-Hl"></a>非有二体。<a id="a-Hm"></a>故说一心。<a id="a-Hn"></a>约义不同。<a id="a-Ho"></a>分成两义。<a id="a-Hp"></a>说二门别。<a id="a-Hq"></a>故论云。<a id="a-Hr"></a>然此二门。<a id="a-Hs"></a>皆。<a id="a-Ht"></a>各总摄一切法。<a id="a-Hu"></a>以此二门不相离故。<a id="a-Hv"></a>所以楞严经云。<a id="a-Hw"></a>生灭去来。<a id="a-Hx"></a>本如来藏。<a id="a-Hy"></a>如今世人。<a id="a-Hz"></a>只信有生灭。<a id="a-I0"></a>不信有如来藏。<a id="a-I1"></a>不知生死有名无体。<a id="a-I2"></a>如来藏有名有体。<a id="a-I3"></a>只可从实。<a id="a-I4"></a>不可凭虚。<a id="a-I5"></a>凭虚则妄执所宜。<a id="a-I6"></a>从实则佛。<a id="a-I7"></a>所印可。</p>
  <p id="aI8">问。<a id="a-I9"></a>夫论心含教法。<a id="a-IA"></a>如何是一心四谛法门。</p>
  <p id="aIB">答。<a id="a-IC"></a>四谛法门。<a id="a-ID"></a>横该竖彻。<a id="a-IE"></a>法无不备。<a id="a-IF"></a>教无不穷。<a id="a-IG"></a>今约台教。<a id="a-IH"></a>一心具无作四谛者。<a id="a-II"></a>一念心中具十界苦。<a id="a-IJ"></a>名为苦谛。<a id="a-IK"></a>具十界惑。<a id="a-IL"></a>名为集谛。<a id="a-IM"></a>苦即涅槃。<a id="a-IN"></a>名为灭谛。<a id="a-IO"></a>惑即菩提。<a id="a-IP"></a>名为道谛。<a id="a-IQ"></a>此唯论一心四谛。<a id="a-IR"></a>又四教四种四谛。<a id="a-IS"></a>藏教生灭四谛。<a id="a-IT"></a>通教无生四谛。<a id="a-IU"></a>别教无量四谛。<a id="a-IV"></a>圆教无作四谛。<a id="a-IW"></a>今但论圆教无作四谛。<a id="a-IX"></a>止观云。<a id="a-IY"></a>法性与一切法。<a id="a-IZ"></a>无二无别。<a id="a-Ia"></a>凡法尚是。<a id="a-Ib"></a>况二乘乎。<a id="a-Ic"></a>离凡法更求实相。<a id="a-Id"></a>如避此空。<a id="a-Ie"></a>彼处求空。<a id="a-If"></a>即凡法是实法。<a id="a-Ig"></a>不须舍凡向圣。<a id="a-Ih"></a>经言。<a id="a-Ii"></a>生死即涅槃。<a id="a-Ij"></a>一色一香。<a id="a-Ik"></a>皆是中道。<a id="a-Il"></a>即无作四谛。<a id="a-Im"></a>又玄义云。<a id="a-In"></a>以迷理故。<a id="a-Io"></a>菩提是烦恼。<a id="a-Ip"></a>名集谛。<a id="a-Iq"></a>涅槃是生死。<a id="a-Ir"></a>名苦谛。<a id="a-Is"></a>以能解故。<a id="a-It"></a>烦恼即菩提。<a id="a-Iu"></a>名道谛。<a id="a-Iv"></a>生死即涅槃。<a id="a-Iw"></a>名灭谛。<a id="a-Ix"></a>即事而中。<a id="a-Iy"></a>无思无念。<a id="a-Iz"></a>无谁造作。<a id="a-J0"></a>故名无作。<a id="a-J1"></a>亦名一实谛。<a id="a-J2"></a>一实谛者。<a id="a-J3"></a>无虚妄。<a id="a-J4"></a>无颠倒。<a id="a-J5"></a>常乐我净等。<a id="a-J6"></a>是故名为无作四圣谛。<a id="a-J7"></a>法华经偈云。<a id="a-J8"></a>更以异方便。<a id="a-J9"></a>助显第一义。<a id="a-JA"></a>又云。<a id="a-JB"></a>唯此一事实。<a id="a-JC"></a>即是无作一实谛也。<a id="a-JD"></a>以真如之性。<a id="a-JE"></a>是自心之实。<a id="a-JF"></a>名一实谛。<a id="a-JG"></a>念念圆成。<a id="a-JH"></a>更何所作。<a id="a-JI"></a>名无作四谛。<a id="a-JJ"></a>所以八千声闻。<a id="a-JK"></a>于法华会上见如来性。<a id="a-JL"></a>如秋收冬藏。<a id="a-JM"></a>更无所作。<a id="a-JN"></a>以达本故。<a id="a-JO"></a>法尔如斯。<a id="a-JP"></a>若未见性人。<a id="a-JQ"></a>不可安然。<a id="a-JR"></a>拱手效无作无修。<a id="a-JS"></a>直须水到渠成。<a id="a-JT"></a>自然任运。<a id="a-JU"></a>故又但了一心。<a id="a-JV"></a>自然无作。<a id="a-JW"></a>非是强为。<a id="a-JX"></a>故云阴入皆如。<a id="a-JY"></a>无苦可舍。<a id="a-JZ"></a>无明尘劳即是菩提。<a id="a-Ja"></a>无集可断。<a id="a-Jb"></a>边邪皆中正。<a id="a-Jc"></a>无道可修。<a id="a-Jd"></a>生死即涅槃。<a id="a-Je"></a>无灭可证。<a id="a-Jf"></a>无苦无集。<a id="a-Jg"></a>故无世间。<a id="a-Jh"></a>无道无灭。<a id="a-Ji"></a>故无出世间。<a id="a-Jj"></a>纯一实相。<a id="a-Jk"></a>实相外更无别法。<a id="a-Jl"></a>又文殊道行经云。<a id="a-Jm"></a>佛告文殊师利。<a id="a-Jn"></a>若见一切诸法无起。<a id="a-Jo"></a>即解苦谛。<a id="a-Jp"></a>若见一切诸法无住。<a id="a-Jq"></a>即能断集。<a id="a-Jr"></a>若见一切诸法毕竟涅槃。<a id="a-Js"></a>即能证灭。<a id="a-Jt"></a>文殊师利。<a id="a-Ju"></a>若见一切诸无自体。<a id="a-Jv"></a>即是修道。</p>
 </body>
</html>