<!doctype html>
<html id="z3IBXGF1fO" data-ver="1299">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第九十六</h1>
  <p id="a2">菩萨处胎经云。<a id="a-3"></a>譬如泉源陂池。<a id="a-4"></a>五河驶流。<a id="a-5"></a>各各有名。<a id="a-6"></a>悉归于海。<a id="a-7"></a>便无本名。<a id="a-8"></a>亦如须弥。<a id="a-9"></a>峙立难动。<a id="a-A"></a>杂色众鸟。<a id="a-B"></a>往依附山。<a id="a-C"></a>皆同一色。<a id="a-D"></a>便无本色。<a id="a-E"></a>菩萨摩诃萨教化众生。<a id="a-F"></a>净佛国土。<a id="a-G"></a>亦复如是。<a id="a-H"></a>众生心识。<a id="a-I"></a>所念不同。<a id="a-J"></a>若干思想。<a id="a-K"></a>能令一切至解脱门。<a id="a-L"></a>想定意灭。<a id="a-M"></a>便无本念。<a id="a-N"></a>同一解脱。</p>
  <p id="aO">十善业道经云。<a id="a-P"></a>尔时世尊告龙王言。<a id="a-Q"></a>一切众生心想异故。<a id="a-R"></a>造业亦异。<a id="a-S"></a>由是故有诸趣轮转。<a id="a-T"></a>龙王。<a id="a-U"></a>汝见此会。<a id="a-V"></a>及大海中。<a id="a-W"></a>形色种类各别不耶。<a id="a-X"></a>如是一切。<a id="a-Y"></a>靡不由心造。<a id="a-Z"></a>乃至又观此诸大菩萨。<a id="a-a"></a>妙色严净。<a id="a-b"></a>一切皆由修集善业福德而生。<a id="a-c"></a>又诸天龙八部众等。<a id="a-d"></a>大威势者。<a id="a-e"></a>亦因善业福德所生。<a id="a-f"></a>今大海中。<a id="a-g"></a>所有众生。<a id="a-h"></a>形色粗鄙。<a id="a-i"></a>或大或小。<a id="a-j"></a>皆由自心种种想念。<a id="a-k"></a>作身语意诸不善业。<a id="a-l"></a>是故随业。<a id="a-m"></a>各自受报。</p>
  <p id="an">寂照神变三摩地经云。<a id="a-o"></a>佛告贤护。<a id="a-p"></a>寂照神变三摩地者。<a id="a-q"></a>谓一切法平等性智。<a id="a-r"></a>一切言说不现行智。<a id="a-s"></a>乃至悟入心智。<a id="a-t"></a>于心自性。<a id="a-u"></a>能随觉智。<a id="a-v"></a>于引不引。<a id="a-w"></a>及引发中成善巧智。</p>
  <p id="ax">师子庄严王菩萨请问经云。<a id="a-y"></a>佛言。<a id="a-z"></a>如是一法。<a id="a-10"></a>随心变现。<a id="a-11"></a>即能具足六波罗蜜。<a id="a-12"></a>应当广说。<a id="a-13"></a>教化众生。<a id="a-14"></a>为大利益。<a id="a-15"></a>乃至成佛。</p>
  <p id="a16">贤劫定意经云。<a id="a-17"></a>若有菩萨平等三昧。<a id="a-18"></a>诸根具足。<a id="a-19"></a>圣慧成就。<a id="a-1A"></a>是曰一心。<a id="a-1B"></a>又云。<a id="a-1C"></a>其在禅定。<a id="a-1D"></a>不着内外。<a id="a-1E"></a>亦无中间。<a id="a-1F"></a>是曰一心。</p>
  <p id="a1G">舍利弗陀罗尼经云。<a id="a-1H"></a>唯修一心念佛。<a id="a-1I"></a>不以色见如来。<a id="a-1J"></a>不以无色见如来。<a id="a-1K"></a>不以相。<a id="a-1L"></a>不以好。<a id="a-1M"></a>不以戒。<a id="a-1N"></a>定慧解脱。<a id="a-1O"></a>解脱知见。<a id="a-1P"></a>不以生。<a id="a-1Q"></a>不以家。<a id="a-1R"></a>不以姓不以眷属。<a id="a-1S"></a>乃至非自作。<a id="a-1T"></a>非他作。<a id="a-1U"></a>若能如是。<a id="a-1V"></a>名为念佛。</p>
  <p id="a1W">商主天子所问经云。<a id="a-1X"></a>商主天子问言。<a id="a-1Y"></a>文殊师利。<a id="a-1Z"></a>云何菩萨能清净心。<a id="a-1a"></a>答言。<a id="a-1b"></a>天子。<a id="a-1c"></a>若知诸心。<a id="a-1d"></a>皆是一心。<a id="a-1e"></a>如是菩萨。<a id="a-1f"></a>名得净心。</p>
  <p id="a1g">大乘流转诸有经偈云。<a id="a-1h"></a>诸法唯假名。<a id="a-1i"></a>但依名字立。<a id="a-1j"></a>离于能诠语。<a id="a-1k"></a>所诠不可得。<a id="a-1l"></a>释曰。<a id="a-1m"></a>故知法但有名。<a id="a-1n"></a>因名立法。<a id="a-1o"></a>又名因于语。<a id="a-1p"></a>语因觉观。<a id="a-1q"></a>觉观心不起。<a id="a-1r"></a>能所悉皆空。</p>
  <p id="a1s">弘道广显定意经云。<a id="a-1t"></a>佛言。<a id="a-1u"></a>又复三事。<a id="a-1v"></a>心之所生。<a id="a-1w"></a>诸法无常。<a id="a-1x"></a>从其心生。<a id="a-1y"></a>诸法皆苦。<a id="a-1z"></a>亦由心生。<a id="a-20"></a>诸法无我。<a id="a-21"></a>亦从心生。<a id="a-22"></a>乃至能一其心。<a id="a-23"></a>知众生心。<a id="a-24"></a>顺行化之。<a id="a-25"></a>是则心力。</p>
  <p id="a26">阿含经偈云。<a id="a-27"></a>我与己为亲。<a id="a-28"></a>不与他为亲。<a id="a-29"></a>智者善调我。<a id="a-2A"></a>则得生善趣。<a id="a-2B"></a>释曰。<a id="a-2C"></a>所以云。<a id="a-2D"></a>天下至亲。<a id="a-2E"></a>无过于心。<a id="a-2F"></a>可谓入道真要。<a id="a-2G"></a>修行妙门。<a id="a-2H"></a>若善调之。<a id="a-2I"></a>速登大果。<a id="a-2J"></a>所以般若经云。<a id="a-2K"></a>调心为善哉。<a id="a-2L"></a>调心招乐果。</p>
  <p id="a2M">杂藏经偈云。<a id="a-2N"></a>心能导世间。<a id="a-2O"></a>心能遍摄受。<a id="a-2P"></a>如是心一法。<a id="a-2Q"></a>皆自在随行。</p>
  <p id="a2R">文殊菩萨问法身经云。<a id="a-2S"></a>如言摩尼宝舍有四角。<a id="a-2T"></a>从一角视。<a id="a-2U"></a>悉见诸角。<a id="a-2V"></a>无所缺减。<a id="a-2W"></a>是故见诸本际。<a id="a-2X"></a>释曰。<a id="a-2Y"></a>若了一心本际何法不通。<a id="a-2Z"></a>以诸法从心所生。<a id="a-2a"></a>皆同一际。<a id="a-2b"></a>住此际中。<a id="a-2c"></a>一一圆满。<a id="a-2d"></a>举目咸是。<a id="a-2e"></a>何待意思。<a id="a-2f"></a>智不能知。<a id="a-2g"></a>言不能及。<a id="a-2h"></a>故云。<a id="a-2i"></a>金刚宝藏。<a id="a-2j"></a>无所缺减。</p>
  <p id="a2k">象腋经偈云。<a id="a-2l"></a>种种幻无实。<a id="a-2m"></a>凡夫人见异。<a id="a-2n"></a>是中无有异。<a id="a-2o"></a>一切同一相。</p>
  <p id="a2p">老姥经云。<a id="a-2q"></a>眼见好色即是意。<a id="a-2r"></a>意即是色。<a id="a-2s"></a>是二者。<a id="a-2t"></a>俱空无所有生。<a id="a-2u"></a>灭亦如是。</p>
  <p id="a2v">无所希望经云。<a id="a-2w"></a>时舍利弗。<a id="a-2x"></a>知诸众会心之所念。<a id="a-2y"></a>即时告此诸比丘言。<a id="a-2z"></a>仁等何故发于斯言。<a id="a-30"></a>吾等之身。<a id="a-31"></a>从今已往。<a id="a-32"></a>无佛世尊。<a id="a-33"></a>因从异学。<a id="a-34"></a>出为沙门。<a id="a-35"></a>时诸比丘。<a id="a-36"></a>报舍利弗。<a id="a-37"></a>吾从今始敬事六师。<a id="a-38"></a>一切所归。<a id="a-39"></a>为一相耳。<a id="a-3A"></a>不倚六入。<a id="a-3B"></a>是以不见若干种师。<a id="a-3C"></a>不想出家沙门也。<a id="a-3D"></a>释曰。<a id="a-3E"></a>倚六入而为差。<a id="a-3F"></a>妄分邪正。<a id="a-3G"></a>归一相而为本。<a id="a-3H"></a>彼我双亡。<a id="a-3I"></a>如是解者。<a id="a-3J"></a>可谓真出家矣。</p>
  <p id="a3K">寂调音所问经云。<a id="a-3L"></a>寂调音天子言。<a id="a-3M"></a>文殊师利。<a id="a-3N"></a>何等如与垢净等。<a id="a-3O"></a>文殊师利言。<a id="a-3P"></a>空无相无愿如。<a id="a-3Q"></a>所以者何。<a id="a-3R"></a>涅槃空故。<a id="a-3S"></a>天子。<a id="a-3T"></a>如瓦器中空。<a id="a-3U"></a>宝器中空。<a id="a-3V"></a>无二无别。<a id="a-3W"></a>如是天子。<a id="a-3X"></a>垢空净空。<a id="a-3Y"></a>俱同一空。<a id="a-3Z"></a>无二无别。<a id="a-3a"></a>释曰。<a id="a-3b"></a>器虽不等。<a id="a-3c"></a>空本无形。<a id="a-3d"></a>垢净虽殊。<a id="a-3e"></a>性何曾异。<a id="a-3f"></a>如是了者。<a id="a-3g"></a>入无相门。<a id="a-3h"></a>顿悟真空。<a id="a-3i"></a>不堕修证。</p>
  <p id="a3j">月藏经偈云。<a id="a-3k"></a>诸法无有二。<a id="a-3l"></a>导师舍憎爱。<a id="a-3m"></a>一道如虚空。<a id="a-3n"></a>此是佛境界。<a id="a-3o"></a>又偈云。<a id="a-3p"></a>不分别诸法。<a id="a-3q"></a>不见有众生。<a id="a-3r"></a>诸法唯一相。<a id="a-3s"></a>得见佛境界。</p>
  <p id="a3t">佛语经云。<a id="a-3u"></a>佛言。<a id="a-3v"></a>若有处语。<a id="a-3w"></a>是魔王语。<a id="a-3x"></a>是魔见语。<a id="a-3y"></a>不名佛语。<a id="a-3z"></a>善男子。<a id="a-40"></a>若无一切诸处语者。<a id="a-41"></a>是名佛语。<a id="a-42"></a>释曰。<a id="a-43"></a>无一切诸处语者。<a id="a-44"></a>因是无所证之法。<a id="a-45"></a>亦无能证之智。<a id="a-46"></a>既无有法。<a id="a-47"></a>岂可说耶。<a id="a-48"></a>但了唯心。<a id="a-49"></a>自然无语。<a id="a-4A"></a>无语是真语。<a id="a-4B"></a>故云无法可说。<a id="a-4C"></a>是名说法。<a id="a-4D"></a>若着处所。<a id="a-4E"></a>若有所说。<a id="a-4F"></a>悉违本宗。<a id="a-4G"></a>不见法性。<a id="a-4H"></a>如云报化非真佛。<a id="a-4I"></a>亦非说法者。</p>
  <p id="a4J">杂藏经偈云。<a id="a-4K"></a>如世有良医。<a id="a-4L"></a>以妙药救病。<a id="a-4M"></a>诸佛亦如是。<a id="a-4N"></a>为物说唯心。</p>
  <p id="a4O">大乘理趣经偈云。<a id="a-4P"></a>一切有为法。<a id="a-4Q"></a>如乾闼婆城。<a id="a-4R"></a>众生妄心取。<a id="a-4S"></a>虽现非实有。<a id="a-4T"></a>诸法非因生。<a id="a-4U"></a>亦非无因生。<a id="a-4V"></a>虚妄分别有。<a id="a-4W"></a>是故说唯心。<a id="a-4X"></a>无明妄想见。<a id="a-4Y"></a>而是色相因。<a id="a-4Z"></a>藏识为所依。<a id="a-4a"></a>随缘现众像。<a id="a-4b"></a>如是目有翳。<a id="a-4c"></a>妄见空中华。<a id="a-4d"></a>习气扰浊心。<a id="a-4e"></a>从是三有现。<a id="a-4f"></a>眼识依赖耶。<a id="a-4g"></a>能现种种色。<a id="a-4h"></a>譬如镜中像。<a id="a-4i"></a>分别不在外。<a id="a-4j"></a>所见皆自在。<a id="a-4k"></a>非常亦非断。<a id="a-4l"></a>赖耶识所变。<a id="a-4m"></a>能现于世间。<a id="a-4n"></a>法性皆平等。<a id="a-4o"></a>一切法所依。<a id="a-4p"></a>藏识恒不断。<a id="a-4q"></a>末那计为我。<a id="a-4r"></a>集起说为心。<a id="a-4s"></a>思量性名意。<a id="a-4t"></a>了别义为识。<a id="a-4u"></a>是故说唯心。<a id="a-4v"></a>心外诸境界。<a id="a-4w"></a>妄见毛轮华。<a id="a-4x"></a>所执实皆无。<a id="a-4y"></a>咸是识心变。<a id="a-4z"></a>色具色功德。<a id="a-50"></a>皆依赖耶识。<a id="a-51"></a>凡愚妄分别。<a id="a-52"></a>谓是真实有。<a id="a-53"></a>睡眠与惛醉。<a id="a-54"></a>行住及坐卧。<a id="a-55"></a>作业及士用。<a id="a-56"></a>皆依藏识起。<a id="a-57"></a>有情器世间。<a id="a-58"></a>非由自在作。<a id="a-59"></a>亦非神我造。<a id="a-5A"></a>非世性微尘。<a id="a-5B"></a>如木中火性。<a id="a-5C"></a>虽有未能烧。<a id="a-5D"></a>因燧方火生。<a id="a-5E"></a>由此破诸暗。<a id="a-5F"></a>展转互为因。<a id="a-5G"></a>赖耶为依止。<a id="a-5H"></a>诸识从彼生。<a id="a-5I"></a>能起漏无漏。<a id="a-5J"></a>如海遇风缘。<a id="a-5K"></a>起种种波浪。<a id="a-5L"></a>现前作用转。<a id="a-5M"></a>无有间断时。<a id="a-5N"></a>藏识海亦然。<a id="a-5O"></a>境界风所动。<a id="a-5P"></a>恒起诸识浪。<a id="a-5Q"></a>无间断亦然。<a id="a-5R"></a>如酪未钻摇。<a id="a-5S"></a>其酥人不见。<a id="a-5T"></a>施功既不已。<a id="a-5U"></a>醍醐方可得。<a id="a-5V"></a>赖耶妄熏习。<a id="a-5W"></a>隐覆如来藏。<a id="a-5X"></a>修习纯熟时。<a id="a-5Y"></a>正智方明了。<a id="a-5Z"></a>诸识随缘转。<a id="a-5a"></a>不见本觉心。<a id="a-5b"></a>自觉智现前。<a id="a-5c"></a>真性常不动。</p>
  <p id="a5d">宝雨经云。<a id="a-5e"></a>菩萨云何行心念处。<a id="a-5f"></a>善男子。<a id="a-5g"></a>菩萨作是思惟。<a id="a-5h"></a>心实无常执着为常。<a id="a-5i"></a>实是其苦。<a id="a-5j"></a>执着为乐。<a id="a-5k"></a>本无有我。<a id="a-5l"></a>执着为我。<a id="a-5m"></a>本来不净执着为净。<a id="a-5n"></a>其心轻动。<a id="a-5o"></a>无时暂停。<a id="a-5p"></a>以不停故。<a id="a-5q"></a>于诸杂染。<a id="a-5r"></a>能为根本。<a id="a-5s"></a>坏灭善道。<a id="a-5t"></a>开恶趣门。<a id="a-5u"></a>生长三毒。<a id="a-5v"></a>与随烦恼等。<a id="a-5w"></a>作其因缘。<a id="a-5x"></a>为主为导。<a id="a-5y"></a>又能积集。<a id="a-5z"></a>净不净业。<a id="a-60"></a>迅速流转。<a id="a-61"></a>如旋火轮。<a id="a-62"></a>亦如奔马。<a id="a-63"></a>如火焚烧。<a id="a-64"></a>如水增长。<a id="a-65"></a>遍知诸境。<a id="a-66"></a>如世彩画。<a id="a-67"></a>菩萨如是观察心时。<a id="a-68"></a>便得自在。<a id="a-69"></a>得自在已。<a id="a-6A"></a>于诸法中。<a id="a-6B"></a>亦无挂碍。<a id="a-6C"></a>是名菩萨善行心念处。</p>
  <p id="a6D">持地经云。<a id="a-6E"></a>佛言。<a id="a-6F"></a>持世。<a id="a-6G"></a>何谓菩萨摩诃萨修心观心。<a id="a-6H"></a>菩萨摩诃萨。<a id="a-6I"></a>观心生灭住异相。<a id="a-6J"></a>如是观时。<a id="a-6K"></a>作是念。<a id="a-6L"></a>是心无所来。<a id="a-6M"></a>去无所至。<a id="a-6N"></a>但识缘相故生。<a id="a-6O"></a>无有本体。<a id="a-6P"></a>无一定法可得。<a id="a-6Q"></a>是心无来无去。<a id="a-6R"></a>无住异可得。<a id="a-6S"></a>是心非过去未来现在。<a id="a-6T"></a>是心识缘故。<a id="a-6U"></a>从忆念起。<a id="a-6V"></a>是心不在内。<a id="a-6W"></a>不在外。<a id="a-6X"></a>不在两中间。<a id="a-6Y"></a>是心无一生起相。<a id="a-6Z"></a>是心无性无定。<a id="a-6a"></a>无有生者。<a id="a-6b"></a>无使生者。<a id="a-6c"></a>起杂业故。<a id="a-6d"></a>说名为心。<a id="a-6e"></a>识杂缘故。<a id="a-6f"></a>说名为心。<a id="a-6g"></a>念念生灭相续不断故。<a id="a-6h"></a>说名为心。<a id="a-6i"></a>但令众生通达心缘相故。<a id="a-6j"></a>心中无心相。<a id="a-6k"></a>是心从本已来。<a id="a-6l"></a>不生不起。<a id="a-6m"></a>性常清净。<a id="a-6n"></a>客尘烦恼染。<a id="a-6o"></a>故有分别。<a id="a-6p"></a>心不知心。<a id="a-6q"></a>亦不见心。<a id="a-6r"></a>何以故。<a id="a-6s"></a>是心空。<a id="a-6t"></a>性。<a id="a-6u"></a>空故。<a id="a-6v"></a>本体无所有。<a id="a-6w"></a>是心无有一定法。<a id="a-6x"></a>定法不可得故。<a id="a-6y"></a>是心无法。<a id="a-6z"></a>若合若散。<a id="a-70"></a>是心前际不可得。<a id="a-71"></a>后际不可得。<a id="a-72"></a>中际不可得。<a id="a-73"></a>是心无形。<a id="a-74"></a>无能见者。<a id="a-75"></a>心不自见。<a id="a-76"></a>不知自性。<a id="a-77"></a>但凡夫颠倒相应。<a id="a-78"></a>以虚妄缘识相故起。<a id="a-79"></a>是心空。<a id="a-7A"></a>无我无我所。<a id="a-7B"></a>无常无坚牢。<a id="a-7C"></a>无不变异相。<a id="a-7D"></a>如是思惟得修心念处。<a id="a-7E"></a>是人尔时。<a id="a-7F"></a>不分别是心是非心。<a id="a-7G"></a>但善知心无生相。<a id="a-7H"></a>通达是心无生性。<a id="a-7I"></a>何以故。<a id="a-7J"></a>心无决定性。<a id="a-7K"></a>亦无决定相。<a id="a-7L"></a>智者通达是心无生无相。<a id="a-7M"></a>尔时如实观心集没灭相。<a id="a-7N"></a>如是观时不得心。<a id="a-7O"></a>若集相。<a id="a-7P"></a>若没灭相。<a id="a-7Q"></a>不复分别心灭不灭。<a id="a-7R"></a>而能得心真清净相。<a id="a-7S"></a>诸菩萨以是清净心。<a id="a-7T"></a>客尘所不能恼。<a id="a-7U"></a>何以故。<a id="a-7V"></a>诸菩萨见知心清净相。<a id="a-7W"></a>亦知众生心清净。<a id="a-7X"></a>作是念。<a id="a-7Y"></a>心垢故众生垢。<a id="a-7Z"></a>心净故众生净。<a id="a-7a"></a>如是思惟时。<a id="a-7b"></a>不得心垢相。<a id="a-7c"></a>不得心净相。<a id="a-7d"></a>但知是心常清净相。<a id="a-7e"></a>持世。<a id="a-7f"></a>诸菩萨摩诃萨。<a id="a-7g"></a>修心观心如是。</p>
  <p id="a7h">宝网经偈云。<a id="a-7i"></a>普遍诸佛土。<a id="a-7j"></a>法王之境界。<a id="a-7k"></a>释师子人尊。<a id="a-7l"></a>一毛光所照。<a id="a-7m"></a>释曰。<a id="a-7n"></a>如无量无边诸佛土。<a id="a-7o"></a>不出一毛头心地。<a id="a-7p"></a>以智了达者。<a id="a-7q"></a>故云光所照。</p>
  <p id="a7r">十住经云。<a id="a-7s"></a>金刚藏菩萨。<a id="a-7t"></a>是菩萨。<a id="a-7u"></a>三千大千世界所有众生一时问难。<a id="a-7v"></a>以无量无边音声差别问难。<a id="a-7w"></a>是菩萨于一念中。<a id="a-7x"></a>悉受如是问难。<a id="a-7y"></a>但以一音。<a id="a-7z"></a>皆令开解。<a id="a-80"></a>释曰。<a id="a-81"></a>但以一音皆令开解者。<a id="a-82"></a>万法从心。<a id="a-83"></a>何疑不释。<a id="a-84"></a>依心所示。<a id="a-85"></a>何法不融。<a id="a-86"></a>可谓得佛法之精华。<a id="a-87"></a>开人天之眼目。</p>
  <p id="a88">广博严净经偈云。<a id="a-89"></a>自在世导师。<a id="a-8A"></a>不可说而说。<a id="a-8B"></a>于空中作结。<a id="a-8C"></a>即空而解之。<a id="a-8D"></a>释曰。<a id="a-8E"></a>心有即结。<a id="a-8F"></a>心空即解。<a id="a-8G"></a>若无于心。<a id="a-8H"></a>无结无解。<a id="a-8I"></a>故首楞严经云。<a id="a-8J"></a>佛告阿难。<a id="a-8K"></a>此宝华巾。<a id="a-8L"></a>汝知。<a id="a-8M"></a>此巾。<a id="a-8N"></a>元止一条。<a id="a-8O"></a>我六绾时。<a id="a-8P"></a>名有六结。<a id="a-8Q"></a>汝审观察。<a id="a-8R"></a>巾体是同。<a id="a-8S"></a>因结有异。<a id="a-8T"></a>于意云何。<a id="a-8U"></a>初绾结成。<a id="a-8V"></a>名为第一。<a id="a-8W"></a>如是乃至第六结生。<a id="a-8X"></a>吾今欲将第六结名成第一不。<a id="a-8Y"></a>不也世尊。<a id="a-8Z"></a>六结若存。<a id="a-8a"></a>斯第六名。<a id="a-8b"></a>终非第一。<a id="a-8c"></a>纵我历生尽其明辩。<a id="a-8d"></a>如何令是六结乱名。<a id="a-8e"></a>佛言。<a id="a-8f"></a>六结不同。<a id="a-8g"></a>修顾本。<a id="a-8h"></a>因一巾所造。<a id="a-8i"></a>令其杂乱终不得成。<a id="a-8j"></a>则汝六根。<a id="a-8k"></a>亦复如是。<a id="a-8l"></a>毕竟同中。<a id="a-8m"></a>生毕竟异。<a id="a-8n"></a>佛告阿难。<a id="a-8o"></a>汝必嫌此六结不成。<a id="a-8p"></a>愿乐一成。<a id="a-8q"></a>复云何得。<a id="a-8r"></a>阿难言。<a id="a-8s"></a>此结若存。<a id="a-8t"></a>是非锋起。<a id="a-8u"></a>于中自生。<a id="a-8v"></a>此结非彼。<a id="a-8w"></a>彼结非此。<a id="a-8x"></a>如来今日。<a id="a-8y"></a>若总解除。<a id="a-8z"></a>结若不生则无彼此。<a id="a-90"></a>尚不名一。<a id="a-91"></a>六云何成。<a id="a-92"></a>佛言。<a id="a-93"></a>六解一亡。<a id="a-94"></a>亦复如是。<a id="a-95"></a>由汝无始心性狂乱。<a id="a-96"></a>知见妄发。<a id="a-97"></a>发妄不息劳见发尘。<a id="a-98"></a>如劳目睛。<a id="a-99"></a>则有狂华。<a id="a-9A"></a>于湛精明。<a id="a-9B"></a>无因乱起。<a id="a-9C"></a>一切世间。<a id="a-9D"></a>山河大地。<a id="a-9E"></a>生死涅槃。<a id="a-9F"></a>皆即狂劳颠倒华相。<a id="a-9G"></a>阿难言。<a id="a-9H"></a>此劳同结。<a id="a-9I"></a>云何解除。<a id="a-9J"></a>如来以手。<a id="a-9K"></a>将所结巾。<a id="a-9L"></a>偏掣其左。<a id="a-9M"></a>问阿难言。<a id="a-9N"></a>如是解不。<a id="a-9O"></a>不也世尊。<a id="a-9P"></a>旋复以手偏牵右边。<a id="a-9Q"></a>又问阿难。<a id="a-9R"></a>如是解不。<a id="a-9S"></a>不也世尊。<a id="a-9T"></a>佛告阿难。<a id="a-9U"></a>吾今以手左右各牵。<a id="a-9V"></a>竟不能解。<a id="a-9W"></a>汝设方便。<a id="a-9X"></a>云何解成。<a id="a-9Y"></a>阿难白佛言。<a id="a-9Z"></a>世尊。<a id="a-9a"></a>当于结心。<a id="a-9b"></a>解即分散。<a id="a-9c"></a>佛告阿难。<a id="a-9d"></a>如是如是。<a id="a-9e"></a>若欲除结。<a id="a-9f"></a>当于结心。<a id="a-9g"></a>释曰。<a id="a-9h"></a>左右偏掣况有无二见。<a id="a-9i"></a>当于结心。<a id="a-9j"></a>即正明中道。<a id="a-9k"></a>所以味真。<a id="a-9l"></a>空而有无情起。<a id="a-9m"></a>执根尘而一六义生。<a id="a-9n"></a>谛了自心。<a id="a-9o"></a>解缚俱泯。<a id="a-9p"></a>故知垢净解缚。<a id="a-9q"></a>悉从自心。<a id="a-9r"></a>以心垢故见垢。<a id="a-9s"></a>心净故见净。<a id="a-9t"></a>心缚故见缚。<a id="a-9u"></a>心解故见解。<a id="a-9v"></a>若无于心。<a id="a-9w"></a>何垢何净。<a id="a-9x"></a>如首楞严三昧经云。<a id="a-9y"></a>尔时会中有一菩萨。<a id="a-9z"></a>名魔界行不污。<a id="a-A0"></a>现于魔宫。<a id="a-A1"></a>语恶魔言。<a id="a-A2"></a>汝宁不闻。<a id="a-A3"></a>佛说首楞严三昧。<a id="a-A4"></a>无量众生。<a id="a-A5"></a>皆发阿耨多罗三藐三菩提心。<a id="a-A6"></a>出汝境界。<a id="a-A7"></a>亦皆当复度脱余人。<a id="a-A8"></a>出汝境界。<a id="a-A9"></a>魔即报言。<a id="a-AA"></a>我闻佛说首楞严三昧名字。<a id="a-AB"></a>以被五缚。<a id="a-AC"></a>不能得往。<a id="a-AD"></a>所谓两手两足。<a id="a-AE"></a>及颈。<a id="a-AF"></a>又问恶魔。<a id="a-AG"></a>谁系汝者。<a id="a-AH"></a>魔即答言。<a id="a-AI"></a>我适发心。<a id="a-AJ"></a>欲往坏乱听受。<a id="a-AK"></a>首楞严三昧者。<a id="a-AL"></a>即被五缚。<a id="a-AM"></a>我适复念。<a id="a-AN"></a>诸佛菩萨有大威德难可坏乱。<a id="a-AO"></a>我若往者。<a id="a-AP"></a>或当自坏。<a id="a-AQ"></a>不如自住于此宫殿。<a id="a-AR"></a>作是念已。<a id="a-AS"></a>即于五缚。<a id="a-AT"></a>而得解脱。<a id="a-AU"></a>菩萨答言。<a id="a-AV"></a>如是。<a id="a-AW"></a>一切凡夫。<a id="a-AX"></a>忆想。<a id="a-AY"></a>分别颠倒取相。<a id="a-AZ"></a>是故有缚。<a id="a-Aa"></a>动念戏论。<a id="a-Ab"></a>是故有缚。<a id="a-Ac"></a>见闻觉知。<a id="a-Ad"></a>是故有缚。<a id="a-Ae"></a>此中实无缚者解者。<a id="a-Af"></a>所以者何。<a id="a-Ag"></a>诸法无缚。<a id="a-Ah"></a>本解脱故。<a id="a-Ai"></a>诸法无解。<a id="a-Aj"></a>本无缚故。<a id="a-Ak"></a>常解脱相。<a id="a-Al"></a>无有愚痴。<a id="a-Am"></a>如来以此法门说法。<a id="a-An"></a>若有众生得知此义。<a id="a-Ao"></a>欲求解脱。<a id="a-Ap"></a>勤心精进。<a id="a-Aq"></a>则于诸缚。<a id="a-Ar"></a>而得解脱。</p>
  <p id="aAs">宝箧经云。<a id="a-At"></a>文殊师利。<a id="a-Au"></a>告大德舍利弗。<a id="a-Av"></a>如恒沙劫。<a id="a-Aw"></a>火灾炽然。<a id="a-Ax"></a>终不烧空。<a id="a-Ay"></a>如是舍利弗。<a id="a-Az"></a>一一众生恒河沙劫。<a id="a-B0"></a>造作逆罪不善之业。<a id="a-B1"></a>然其心性终不可污。</p>
  <p id="aB2">大虚空藏菩萨所问经偈云。<a id="a-B3"></a>虚空离生灭。<a id="a-B4"></a>法界无去来。<a id="a-B5"></a>众色现于空。<a id="a-B6"></a>诸法依心住。<a id="a-B7"></a>空无色非色。<a id="a-B8"></a>心性亦复然。<a id="a-B9"></a>虚空唯假名。<a id="a-BA"></a>心意识如是。</p>
  <p id="aBB">庵提遮女经偈云。<a id="a-BC"></a>我虽内室中。<a id="a-BD"></a>尊如目前现。<a id="a-BE"></a>仁称阿罗汉。<a id="a-BF"></a>常随不能见。<a id="a-BG"></a>释曰。<a id="a-BH"></a>故知念念释迦出世。<a id="a-BI"></a>步步弥勒下生。<a id="a-BJ"></a>以自业所遮。<a id="a-BK"></a>对面不见。<a id="a-BL"></a>十地尚隔罗縠。<a id="a-BM"></a>二乘可知。</p>
  <p id="aBN">守护国主陀罗尼经云。<a id="a-BO"></a>尔时世尊。<a id="a-BP"></a>告一切法自在王菩萨摩诃萨言。<a id="a-BQ"></a>此深三昧。<a id="a-BR"></a>以菩提心而为其因。<a id="a-BS"></a>以大慈悲而为根本。<a id="a-BT"></a>方便修习无上菩提。<a id="a-BU"></a>以为究竟。<a id="a-BV"></a>善男子。<a id="a-BW"></a>此中何者名为菩提。<a id="a-BX"></a>善男子。<a id="a-BY"></a>欲知菩提。<a id="a-BZ"></a>当了自心。<a id="a-Ba"></a>若了自心。<a id="a-Bb"></a>即了菩提。<a id="a-Bc"></a>何以故。<a id="a-Bd"></a>心与菩提。<a id="a-Be"></a>真实之相。<a id="a-Bf"></a>毕竟推求。<a id="a-Bg"></a>俱不可得。<a id="a-Bh"></a>同于虚空。<a id="a-Bi"></a>故菩提相。<a id="a-Bj"></a>即虚空相。<a id="a-Bk"></a>是故菩提无所证相。<a id="a-Bl"></a>无能证相。<a id="a-Bm"></a>亦无能所契合之相。<a id="a-Bn"></a>何以故。<a id="a-Bo"></a>菩提毕竟无诸相故。<a id="a-Bp"></a>善男子。<a id="a-Bq"></a>以一切法。<a id="a-Br"></a>即虚空相。<a id="a-Bs"></a>是故菩提毕竟无相。<a id="a-Bt"></a>尔时一切法自在王菩萨复白佛言。<a id="a-Bu"></a>世尊。<a id="a-Bv"></a>若此菩提同虚空。<a id="a-Bw"></a>一切智体当何所求。<a id="a-Bx"></a>云何证得菩提现前。<a id="a-By"></a>一切智智当于何生。<a id="a-Bz"></a>佛告一切法自在王菩萨言。<a id="a-C0"></a>善男子。<a id="a-C1"></a>一切智体。<a id="a-C2"></a>当于心求。<a id="a-C3"></a>一切智智。<a id="a-C4"></a>及与菩提。<a id="a-C5"></a>从心而生。<a id="a-C6"></a>何以故。<a id="a-C7"></a>心之实性。<a id="a-C8"></a>本清净故。<a id="a-C9"></a>善男子。<a id="a-CA"></a>此心之性。<a id="a-CB"></a>不在内。<a id="a-CC"></a>不在外。<a id="a-CD"></a>不在中间。<a id="a-CE"></a>善男子。<a id="a-CF"></a>一切如来说此心相。<a id="a-CG"></a>非青非黄。<a id="a-CH"></a>非赤非白。<a id="a-CI"></a>非红非紫。<a id="a-CJ"></a>亦非金色。<a id="a-CK"></a>非长非短。<a id="a-CL"></a>非圆非方。<a id="a-CM"></a>非明非暗。<a id="a-CN"></a>非男非女。<a id="a-CO"></a>非非男女。<a id="a-CP"></a>亦复非是亦男亦女。<a id="a-CQ"></a>善男子。<a id="a-CR"></a>此心非欲界性。<a id="a-CS"></a>非色界性。<a id="a-CT"></a>非无色界性。<a id="a-CU"></a>非天龙。<a id="a-CV"></a>非夜叉。<a id="a-CW"></a>非乾闼婆。<a id="a-CX"></a>非阿修罗。<a id="a-CY"></a>非迦楼罗。<a id="a-CZ"></a>非紧那罗。<a id="a-Ca"></a>非摩睺罗伽。<a id="a-Cb"></a>人。<a id="a-Cc"></a>非人等。<a id="a-Cd"></a>一切同类。<a id="a-Ce"></a>善男子。<a id="a-Cf"></a>此心不住于眼。<a id="a-Cg"></a>亦复不住耳鼻舌身意。<a id="a-Ch"></a>于三世中。<a id="a-Ci"></a>亦不可见。<a id="a-Cj"></a>何以故。<a id="a-Ck"></a>此心同于虚空相故。<a id="a-Cl"></a>以是义故。<a id="a-Cm"></a>远离一切粗细分别。<a id="a-Cn"></a>何以故。<a id="a-Co"></a>此虚空性。<a id="a-Cp"></a>即心性故。<a id="a-Cq"></a>如其心性。<a id="a-Cr"></a>即菩提性。<a id="a-Cs"></a>如菩提性。<a id="a-Ct"></a>即陀罗尼性。<a id="a-Cu"></a>善男子。<a id="a-Cv"></a>是故此心。<a id="a-Cw"></a>虚空菩提。<a id="a-Cx"></a>陀罗尼性。<a id="a-Cy"></a>无二无二分。<a id="a-Cz"></a>无别无断。<a id="a-D0"></a>如是一切。<a id="a-D1"></a>皆以大慈大悲而为根本。<a id="a-D2"></a>方便波罗蜜之所摄受。<a id="a-D3"></a>善男子。<a id="a-D4"></a>是故当知。<a id="a-D5"></a>我今于此诸菩萨等大众之中。<a id="a-D6"></a>说如是法。<a id="a-D7"></a>为净广大菩提心故。<a id="a-D8"></a>为令一切了自心故。<a id="a-D9"></a>是故。<a id="a-DA"></a>一切法自在王。<a id="a-DB"></a>若有善男子善女人。<a id="a-DC"></a>欲知菩提真实性者。<a id="a-DD"></a>当了自心。<a id="a-DE"></a>如其心性。<a id="a-DF"></a>即菩提性。<a id="a-DG"></a>云何而能了知心性。<a id="a-DH"></a>谓此心性。<a id="a-DI"></a>于一切相。<a id="a-DJ"></a>若形若显。<a id="a-DK"></a>乃至若五阴。<a id="a-DL"></a>若六入。<a id="a-DM"></a>若十二处。<a id="a-DN"></a>若十八界。<a id="a-DO"></a>如是等法。<a id="a-DP"></a>观察推求竟不可得。<a id="a-DQ"></a>善男子。<a id="a-DR"></a>若诸菩萨如是了知。<a id="a-DS"></a>即得成就第一清净法光明门。<a id="a-DT"></a>住此门已。<a id="a-DU"></a>任运得此不可思议一切智智。<a id="a-DV"></a>诸佛境界甚深三昧。</p>
  <p id="aDW">文殊般若经云。<a id="a-DX"></a>佛告文殊师利。<a id="a-DY"></a>汝已供养几所诸佛。<a id="a-DZ"></a>文殊师利言。<a id="a-Da"></a>我及诸佛。<a id="a-Db"></a>如幻化相。<a id="a-Dc"></a>不见供养及与受者。<a id="a-Dd"></a>佛告文殊师利。<a id="a-De"></a>汝今可不住佛乘耶。<a id="a-Df"></a>文殊师利言。<a id="a-Dg"></a>如我思惟。<a id="a-Dh"></a>不见一法。<a id="a-Di"></a>何当得住于佛乘。<a id="a-Dj"></a>佛言。<a id="a-Dk"></a>文殊师利。<a id="a-Dl"></a>汝不得佛乘乎。<a id="a-Dm"></a>文殊师利言。<a id="a-Dn"></a>如佛乘者。<a id="a-Do"></a>但有名字。<a id="a-Dp"></a>非可得。<a id="a-Dq"></a>亦不可见。<a id="a-Dr"></a>我云何得。<a id="a-Ds"></a>佛言。<a id="a-Dt"></a>文殊。<a id="a-Du"></a>汝得无碍智乎。<a id="a-Dv"></a>文殊师利言。<a id="a-Dw"></a>我即无碍。<a id="a-Dx"></a>云何以无碍而得无碍。<a id="a-Dy"></a>佛言。<a id="a-Dz"></a>汝坐道场乎。<a id="a-E0"></a>文殊师利言。<a id="a-E1"></a>一切如来。<a id="a-E2"></a>不坐道场。<a id="a-E3"></a>我今云何独坐道场。<a id="a-E4"></a>何以故。<a id="a-E5"></a>现见诸法。<a id="a-E6"></a>住实际故。<a id="a-E7"></a>释曰。<a id="a-E8"></a>若了一心实际。<a id="a-E9"></a>则一切无所得。<a id="a-EA"></a>于无所得中。<a id="a-EB"></a>故。<a id="a-EC"></a>能成办无边佛事。<a id="a-ED"></a>于事事中。<a id="a-EE"></a>皆不违实际故。<a id="a-EF"></a>若如是解者。<a id="a-EG"></a>未必是不坐道场。<a id="a-EH"></a>是坐道场。<a id="a-EI"></a>当坐道场时。<a id="a-EJ"></a>是不坐道场矣。<a id="a-EK"></a>何以故。<a id="a-EL"></a>道场等不出实际故。</p>
  <p id="aEM">大品经云。<a id="a-EN"></a>若住一切法。<a id="a-EO"></a>不住般若波罗蜜。<a id="a-EP"></a>不住一切法。<a id="a-EQ"></a>方住般若波罗蜜。<a id="a-ER"></a>释曰。<a id="a-ES"></a>若住法。<a id="a-ET"></a>则不见般若。<a id="a-EU"></a>若住般若。<a id="a-EV"></a>则不见法。<a id="a-EW"></a>以法有相。<a id="a-EX"></a>般若无相。<a id="a-EY"></a>有无相反故尔。<a id="a-EZ"></a>又非离有相法。<a id="a-Ea"></a>别立无相般若。<a id="a-Eb"></a>以相即无相。<a id="a-Ec"></a>全是般若故。<a id="a-Ed"></a>经云。<a id="a-Ee"></a>色无边故。<a id="a-Ef"></a>般若无边。<a id="a-Eg"></a>又云。<a id="a-Eh"></a>若学般若。<a id="a-Ei"></a>应学一切法。<a id="a-Ej"></a>何以故。<a id="a-Ek"></a>夫般若者。<a id="a-El"></a>是无住义。<a id="a-Em"></a>起心即是住着。<a id="a-En"></a>若不住一切法。<a id="a-Eo"></a>即是般若。<a id="a-Ep"></a>故云若学般若。<a id="a-Eq"></a>应学一切法。<a id="a-Er"></a>设住般若。<a id="a-Es"></a>亦成愚闇。<a id="a-Et"></a>但一切处皆无住。<a id="a-Eu"></a>则无非般若。</p>
  <p id="aEv">金刚场陀罗尼经云。<a id="a-Ew"></a>文殊白佛言。<a id="a-Ex"></a>颇有一法。<a id="a-Ey"></a>菩萨行已。<a id="a-Ez"></a>能入一切陀罗尼诸法门不佛言。<a id="a-F0"></a>有一字法门。<a id="a-F1"></a>菩萨得已。<a id="a-F2"></a>能说千万字法门。<a id="a-F3"></a>而此一字法门。<a id="a-F4"></a>亦不可尽。<a id="a-F5"></a>说。<a id="a-F6"></a>诸法已。<a id="a-F7"></a>还摄入一字法门。</p>
  <p id="aF8">转女身经云。<a id="a-F9"></a>若于诸法不见差别。<a id="a-FA"></a>是则必能成就众生。<a id="a-FB"></a>又云。<a id="a-FC"></a>若知诸法皆解脱相。<a id="a-FD"></a>是则名为究竟解脱。<a id="a-FE"></a>释曰。<a id="a-FF"></a>执心为境。<a id="a-FG"></a>触目尘劳。<a id="a-FH"></a>知境是心。<a id="a-FI"></a>无非解脱。<a id="a-FJ"></a>所以二乘只证人空。<a id="a-FK"></a>但离人我虚妄。<a id="a-FL"></a>名为解脱。<a id="a-FM"></a>末得法空一切解脱。<a id="a-FN"></a>以不识心故。<a id="a-FO"></a>如入楞伽经偈云。<a id="a-FP"></a>诸法无法体。<a id="a-FQ"></a>而说唯是心。<a id="a-FR"></a>不见于自心。<a id="a-FS"></a>而起于分别。</p>
  <p id="aFT">出曜经云。<a id="a-FU"></a>身被戒铠。<a id="a-FV"></a>心无慧剑者。<a id="a-FW"></a>则不能坏结使元首。<a id="a-FX"></a>故知若不观心。<a id="a-FY"></a>妙慧成就。<a id="a-FZ"></a>则不能断无明根本。<a id="a-Fa"></a>所以首楞严经云。<a id="a-Fb"></a>持犯但束身。<a id="a-Fc"></a>非身无所束。<a id="a-Fd"></a>元非遍一切。<a id="a-Fe"></a>云何获圆通。</p>
  <p id="aFf">正法华经云。<a id="a-Fg"></a>第一大道。<a id="a-Fh"></a>无有两正。<a id="a-Fi"></a>释曰。<a id="a-Fj"></a>志当归一万法所宗。<a id="a-Fk"></a>如国无二王。<a id="a-Fl"></a>家无二主。<a id="a-Fm"></a>若离此别有所求则成两道。<a id="a-Fn"></a>如菩萨行方便经云。<a id="a-Fo"></a>夫求法者。<a id="a-Fp"></a>名不求于一切诸法。<a id="a-Fq"></a>又云。<a id="a-Fr"></a>若有所求则不能师子吼也。<a id="a-Fs"></a>若无所求能师子吼。<a id="a-Ft"></a>释曰。</p>
  <p id="aFu">涅槃经云。<a id="a-Fv"></a>师子吼者。<a id="a-Fw"></a>决定说一切众生皆有佛性。<a id="a-Fx"></a>若知自心。<a id="a-Fy"></a>佛性具足。<a id="a-Fz"></a>则性外岂有法而可求耶。</p>
  <p id="aG0">那先经云。<a id="a-G1"></a>王问那先。<a id="a-G2"></a>何等为一其心者。<a id="a-G3"></a>那先言。<a id="a-G4"></a>诸善独有一心最第一。<a id="a-G5"></a>一其心者。<a id="a-G6"></a>诸善皆随之。<a id="a-G7"></a>那先言。<a id="a-G8"></a>譬若楼陛。<a id="a-G9"></a>当有所倚。<a id="a-GA"></a>诸善道者。<a id="a-GB"></a>皆着一心。</p>
  <p id="aGC">杂藏经云。<a id="a-GD"></a>阇王施宝衣与文殊师利菩萨。<a id="a-GE"></a>文殊忽于座上隐身不见。<a id="a-GF"></a>如是展转施诸菩萨声闻。<a id="a-GG"></a>亦复如是。<a id="a-GH"></a>乃至自着。<a id="a-GI"></a>亦不见身。<a id="a-GJ"></a>因兹悟道。<a id="a-GK"></a>释曰。<a id="a-GL"></a>夫祖佛起教之由。<a id="a-GM"></a>莫不皆是破身心二执。<a id="a-GN"></a>故金刚经云。<a id="a-GO"></a>佛说非身。<a id="a-GP"></a>是名大身。</p>
  <p id="aGQ">宝藏论云。<a id="a-GR"></a>清虚之理。<a id="a-GS"></a>毕竟无身。<a id="a-GT"></a>心亦如是。<a id="a-GU"></a>若能直悟自他身心。<a id="a-GV"></a>俱不可得。<a id="a-GW"></a>心外无法。<a id="a-GX"></a>万境皆空。<a id="a-GY"></a>即同阇王所悟。</p>
  <p id="aGZ">无量义经云。<a id="a-Ga"></a>佛告大庄严菩萨。<a id="a-Gb"></a>有一法门。<a id="a-Gc"></a>能令菩萨疾得菩提。<a id="a-Gd"></a>世尊。<a id="a-Ge"></a>是法门者。<a id="a-Gf"></a>字号何等。<a id="a-Gg"></a>其义云何。<a id="a-Gh"></a>善男子。<a id="a-Gi"></a>是一法门。<a id="a-Gj"></a>名无量义。<a id="a-Gk"></a>菩萨欲得修学无量义者。<a id="a-Gl"></a>应当观察一切诸法。<a id="a-Gm"></a>自本来今。<a id="a-Gn"></a>性相空寂。<a id="a-Go"></a>无大无小。<a id="a-Gp"></a>无生无灭。<a id="a-Gq"></a>非住非动。<a id="a-Gr"></a>不进不退。<a id="a-Gs"></a>犹如虚空。<a id="a-Gt"></a>无有二法。<a id="a-Gu"></a>而诸众生虚妄横计。<a id="a-Gv"></a>是此是彼。<a id="a-Gw"></a>是得是失。<a id="a-Gx"></a>释曰。<a id="a-Gy"></a>是一法门名无量义者。<a id="a-Gz"></a>即是一心门。<a id="a-H0"></a>能生无量义。<a id="a-H1"></a>以不守自性。<a id="a-H2"></a>随缘成诸法。<a id="a-H3"></a>正随缘时。<a id="a-H4"></a>亦不失自性。<a id="a-H5"></a>以众生不了故。<a id="a-H6"></a>但随起动之缘。<a id="a-H7"></a>不见寂灭之性。<a id="a-H8"></a>故于诸法。<a id="a-H9"></a>横计有无。<a id="a-HA"></a>彼此得失。</p>
  <p id="aHB">如来示教胜军王经云。<a id="a-HC"></a>大王当知。<a id="a-HD"></a>譬如男子。<a id="a-HE"></a>或诸女人。<a id="a-HF"></a>于其梦中。<a id="a-HG"></a>梦心所见。<a id="a-HH"></a>可爱园林。<a id="a-HI"></a>可爱山谷。<a id="a-HJ"></a>可爱国邑。<a id="a-HK"></a>及诸异类。<a id="a-HL"></a>彼梦觉已。<a id="a-HM"></a>所见皆无。<a id="a-HN"></a>如是大王。<a id="a-HO"></a>国祚身命。<a id="a-HP"></a>虚伪无常。<a id="a-HQ"></a>一切皆如梦之所见。<a id="a-HR"></a>故知梦中境界。<a id="a-HS"></a>觉时境界。<a id="a-HT"></a>唯心所见。<a id="a-HU"></a>更无有异。<a id="a-HV"></a>世人但信梦境是虚。<a id="a-HW"></a>例执昼境是实。<a id="a-HX"></a>是以大觉垂愍。<a id="a-HY"></a>说况比知。<a id="a-HZ"></a>将所信之虚。<a id="a-Ha"></a>破所信之实。<a id="a-Hb"></a>令所信之实。<a id="a-Hc"></a>同所信之虚。<a id="a-Hd"></a>顿悟法空。<a id="a-He"></a>皆入宗镜。</p>
  <p id="aHf">入法界体性经云。<a id="a-Hg"></a>尔时长老舍利弗。<a id="a-Hh"></a>从自住处出。<a id="a-Hi"></a>往诣文殊师利童子住处。<a id="a-Hj"></a>到已。<a id="a-Hk"></a>不见文殊师利。<a id="a-Hl"></a>即诣佛所。<a id="a-Hm"></a>到已。<a id="a-Hn"></a>在佛别门外边而住。<a id="a-Ho"></a>尔时世尊。<a id="a-Hp"></a>告文殊师利童子言。<a id="a-Hq"></a>文殊师利。<a id="a-Hr"></a>是舍利弗比丘。<a id="a-Hs"></a>今在门外。<a id="a-Ht"></a>为欲听法。<a id="a-Hu"></a>汝令使入。<a id="a-Hv"></a>文殊师利言。<a id="a-Hw"></a>世尊。<a id="a-Hx"></a>若彼舍利弗际。<a id="a-Hy"></a>若法界际。<a id="a-Hz"></a>世尊。<a id="a-I0"></a>此二际。<a id="a-I1"></a>岂有在内在外。<a id="a-I2"></a>若中间二耶。<a id="a-I3"></a>佛言。<a id="a-I4"></a>不也。<a id="a-I5"></a>文殊师利言。<a id="a-I6"></a>世尊。<a id="a-I7"></a>言实际者。<a id="a-I8"></a>亦非实际。<a id="a-I9"></a>如是际非际。<a id="a-IA"></a>无内无外。<a id="a-IB"></a>不来不去。<a id="a-IC"></a>世尊。<a id="a-ID"></a>长老舍利弗际。<a id="a-IE"></a>即是实际。<a id="a-IF"></a>舍利弗界。<a id="a-IG"></a>即是法界。<a id="a-IH"></a>世尊。<a id="a-II"></a>然此法界。<a id="a-IJ"></a>无出无入。<a id="a-IK"></a>不来不去。<a id="a-IL"></a>其长老舍利弗。<a id="a-IM"></a>从何处来。<a id="a-IN"></a>当入何所。<a id="a-IO"></a>佛言。<a id="a-IP"></a>文殊师利。<a id="a-IQ"></a>若我在内共诸声闻语论。<a id="a-IR"></a>汝在于外而不听入。<a id="a-IS"></a>汝意岂不生苦恼想耶。<a id="a-IT"></a>文殊师利言。<a id="a-IU"></a>不也。<a id="a-IV"></a>世尊。<a id="a-IW"></a>何以故。<a id="a-IX"></a>世尊。<a id="a-IY"></a>凡所说法。<a id="a-IZ"></a>不离法界。<a id="a-Ia"></a>如来说法。<a id="a-Ib"></a>即是法界。<a id="a-Ic"></a>法界即是如来界。<a id="a-Id"></a>说法界。<a id="a-Ie"></a>如法界。<a id="a-If"></a>言说界无二无别。<a id="a-Ig"></a>所有名者说者。<a id="a-Ih"></a>此等皆不离法界。<a id="a-Ii"></a>世尊。<a id="a-Ij"></a>以是义故。<a id="a-Ik"></a>我不苦恼。<a id="a-Il"></a>世尊。<a id="a-Im"></a>若我恒河沙劫等不来。<a id="a-In"></a>至世尊说法所。<a id="a-Io"></a>我时不生爱乐。<a id="a-Ip"></a>亦无忧恼。<a id="a-Iq"></a>何以故。<a id="a-Ir"></a>若有二者。<a id="a-Is"></a>即生忧恼。<a id="a-It"></a>法界无二。<a id="a-Iu"></a>故无恼耶。<a id="a-Iv"></a>释曰。<a id="a-Iw"></a>是以内外无际。<a id="a-Ix"></a>真俗一原。<a id="a-Iy"></a>入宗镜中。<a id="a-Iz"></a>忻戚不盈于怀抱。<a id="a-J0"></a>住无二处。<a id="a-J1"></a>增爱靡挂于情田。<a id="a-J2"></a>故知不去不来。<a id="a-J3"></a>见佛匪移于当念。<a id="a-J4"></a>非近非远。<a id="a-J5"></a>闻法岂越于毫端。<a id="a-J6"></a>得文殊之心。<a id="a-J7"></a>方知法尔。<a id="a-J8"></a>起众生之见。<a id="a-J9"></a>自隔情尘。</p>
  <p id="aJA">深密解脱经云。<a id="a-JB"></a>诸佛如来。<a id="a-JC"></a>善觉所觉。<a id="a-JD"></a>离于二行。<a id="a-JE"></a>到无相处。<a id="a-JF"></a>行诸佛行。<a id="a-JG"></a>得诸如来一切平等。<a id="a-JH"></a>到无障碍之所去处。<a id="a-JI"></a>能到一切不退法轮。<a id="a-JJ"></a>能到不可降伏境界。<a id="a-JK"></a>不可思议体。<a id="a-JL"></a>能到一切三世平等。<a id="a-JM"></a>遍至一切诸世界身。<a id="a-JN"></a>到于诸法无疑之处。<a id="a-JO"></a>能到一切究竟智行。<a id="a-JP"></a>悉能到于法智无疑境界。<a id="a-JQ"></a>得诸一切无分别身。<a id="a-JR"></a>能答一切菩萨问智。<a id="a-JS"></a>能到无二行之彼岸。<a id="a-JT"></a>能到诸佛无有差别解脱智处。<a id="a-JU"></a>能到无边无中三昧境界。<a id="a-JV"></a>广大如法界。<a id="a-JW"></a>究竟若虚空。<a id="a-JX"></a>尽未来际。<a id="a-JY"></a>释曰。<a id="a-JZ"></a>夫亲到诸法无疑之处。<a id="a-Ja"></a>悟心方知。<a id="a-Jb"></a>顿照万境无相之门。<a id="a-Jc"></a>见性方了。<a id="a-Jd"></a>斯乃如来行处。<a id="a-Je"></a>大觉所知。<a id="a-Jf"></a>故云广大如法界。<a id="a-Jg"></a>究竟若虚空。<a id="a-Jh"></a>无始无终。<a id="a-Ji"></a>尽未来际。</p>
  <p id="aJj">金刚王菩萨秘密念诵仪轨经云。<a id="a-Jk"></a>端身正坐。<a id="a-Jl"></a>作是思惟。<a id="a-Jm"></a>一切诸法从自心起。<a id="a-Jn"></a>从本已来皆无所有。</p>
  <p id="aJo">弥勒成佛经偈云。<a id="a-Jp"></a>久念众生苦。<a id="a-Jq"></a>欲拔无由脱。<a id="a-Jr"></a>今日证菩提。<a id="a-Js"></a>豁然无所有。<a id="a-Jt"></a>释曰。<a id="a-Ju"></a>心识念念攀缘系缚尘境。<a id="a-Jv"></a>不得自在。<a id="a-Jw"></a>即是众生苦。<a id="a-Jx"></a>若了境空无缚。<a id="a-Jy"></a>内结不生。<a id="a-Jz"></a>证会一心。<a id="a-K0"></a>根尘俱寂。<a id="a-K1"></a>即入性空法界。<a id="a-K2"></a>证无相菩提。<a id="a-K3"></a>所以法华三昧经云。<a id="a-K4"></a>无著无所依。<a id="a-K5"></a>无累心寂灭。<a id="a-K6"></a>本性如虚空。<a id="a-K7"></a>是名无上道。<a id="a-K8"></a>又法华经云。<a id="a-K9"></a>诸佛于此得阿耨多罗三藐三菩提。<a id="a-KA"></a>诸佛于此转于法轮。<a id="a-KB"></a>诸佛于此而般涅槃。<a id="a-KC"></a>是以诸佛八相成道。<a id="a-KD"></a>菩萨四摄度生。<a id="a-KE"></a>自利利他。<a id="a-KF"></a>悉皆于此本性空中成办。</p>
  <p id="aKG">杂藏经云。<a id="a-KH"></a>譬如两木相揩。<a id="a-KI"></a>则自生火。<a id="a-KJ"></a>还烧其木。<a id="a-KK"></a>火不从风出。<a id="a-KL"></a>不从水出。<a id="a-KM"></a>不从地出。<a id="a-KN"></a>其四魔者。<a id="a-KO"></a>亦复如是。<a id="a-KP"></a>皆从心生。<a id="a-KQ"></a>不从外来。<a id="a-KR"></a>譬如画师。<a id="a-KS"></a>画作形像。<a id="a-KT"></a>随手大小。<a id="a-KU"></a>虽因缘合。<a id="a-KV"></a>有彩有板有笔。<a id="a-KW"></a>画师不画。<a id="a-KX"></a>不能成像。<a id="a-KY"></a>四魔如是。<a id="a-KZ"></a>心已坚固。<a id="a-Ka"></a>便无所起。<a id="a-Kb"></a>释曰。<a id="a-Kc"></a>是以一心不动。<a id="a-Kd"></a>法不现前。<a id="a-Ke"></a>如画师不画。<a id="a-Kf"></a>且无形像故。<a id="a-Kg"></a>不动一心。<a id="a-Kh"></a>有大功德。<a id="a-Ki"></a>如法句经云。<a id="a-Kj"></a>佛言。<a id="a-Kk"></a>善男子。<a id="a-Kl"></a>善知识者。<a id="a-Km"></a>有大功德。<a id="a-Kn"></a>能令汝等。<a id="a-Ko"></a>于贪欲嗔恚。<a id="a-Kp"></a>愚痴邪见。<a id="a-Kq"></a>五盖五欲。<a id="a-Kr"></a>众尘劳中建立佛法。<a id="a-Ks"></a>不起一心有大功德。<a id="a-Kt"></a>譬如有人。<a id="a-Ku"></a>持坚牢船渡于大海。<a id="a-Kv"></a>不动身心。<a id="a-Kw"></a>而到彼岸。</p>
 </body>
</html>