<!doctype html>
<html id="z3IBXFL1fD" data-ver="1229">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十五</h1>
  <p id="a2">夫称一心无外境界者。<a id="a-3"></a>云何华严经十地品。<a id="a-4"></a>说。<a id="a-5"></a>初地见百佛。<a id="a-6"></a>乃至地地增广。<a id="a-7"></a>见于多佛。</p>
  <p id="a8">答。<a id="a-9"></a>所见多少。<a id="a-A"></a>皆从念生。<a id="a-B"></a>心狭见少佛。<a id="a-C"></a>心广鉴多形。<a id="a-D"></a>舒。<a id="a-E"></a>卷由心。<a id="a-F"></a>开合在我。<a id="a-G"></a>离心之外。<a id="a-H"></a>实无所得。<a id="a-I"></a>大集经云。<a id="a-J"></a>憍陈如复作是念。<a id="a-K"></a>我当云何得见诸佛。<a id="a-L"></a>尔时随其所观方面。<a id="a-M"></a>悉得见佛。<a id="a-N"></a>多观多见。<a id="a-O"></a>少观少见。<a id="a-P"></a>见已复念。<a id="a-Q"></a>诸佛世尊无所从来。<a id="a-R"></a>去无所至。<a id="a-S"></a>我观三界是心。<a id="a-T"></a>是心因身。<a id="a-U"></a>我随觉观。<a id="a-V"></a>欲多见多。<a id="a-W"></a>欲少见少。<a id="a-X"></a>诸佛如来即是我心。<a id="a-Y"></a>何以故。<a id="a-Z"></a>随心见故。<a id="a-a"></a>心即我身。<a id="a-b"></a>身即是虚空。<a id="a-c"></a>我因觉观。<a id="a-d"></a>见无量佛。<a id="a-e"></a>我以觉心。<a id="a-f"></a>见佛知佛。<a id="a-g"></a>心不见心。<a id="a-h"></a>心不知心。<a id="a-i"></a>我观法界。<a id="a-j"></a>性无坚牢。<a id="a-k"></a>一切诸法。<a id="a-l"></a>皆从觉观因缘而生。<a id="a-m"></a>是故法性即是虚空。<a id="a-n"></a>虚空之性。<a id="a-o"></a>亦复如空。<a id="a-p"></a>我因是心。<a id="a-q"></a>见青黄赤白杂色虚空。<a id="a-r"></a>作神变已。<a id="a-s"></a>所见如风。<a id="a-t"></a>无有真实。<a id="a-u"></a>则名为共凡夫如实陀罗尼。<a id="a-v"></a>又云。<a id="a-w"></a>复次贤护。<a id="a-x"></a>如人盛壮。<a id="a-y"></a>容貌端严。<a id="a-z"></a>欲观己形美恶好丑。<a id="a-10"></a>即便取器盛彼清油。<a id="a-11"></a>或持净水。<a id="a-12"></a>或取水精。<a id="a-13"></a>或执明镜。<a id="a-14"></a>用是四物。<a id="a-15"></a>观己面像。<a id="a-16"></a>善恶妍丑。<a id="a-17"></a>显现分明。<a id="a-18"></a>贤护。<a id="a-19"></a>于意云何。<a id="a-1A"></a>彼所见像。<a id="a-1B"></a>于此油水水精明镜四处现时。<a id="a-1C"></a>是为先有耶。<a id="a-1D"></a>贤护答言。<a id="a-1E"></a>不也。<a id="a-1F"></a>曰。<a id="a-1G"></a>是岂本无耶。<a id="a-1H"></a>答言。<a id="a-1I"></a>不也。<a id="a-1J"></a>曰。<a id="a-1K"></a>是为在内耶。<a id="a-1L"></a>答言。<a id="a-1M"></a>不也。<a id="a-1N"></a>曰。<a id="a-1O"></a>是岂在外耶。<a id="a-1P"></a>答言。<a id="a-1Q"></a>不也。<a id="a-1R"></a>世尊。<a id="a-1S"></a>唯彼油水精镜。<a id="a-1T"></a>诸物清朗。<a id="a-1U"></a>无浊无滓。<a id="a-1V"></a>其形在前。<a id="a-1W"></a>彼像随现。<a id="a-1X"></a>而彼现像。<a id="a-1Y"></a>不从四物出。<a id="a-1Z"></a>亦非余处来。<a id="a-1a"></a>非自然有。<a id="a-1b"></a>非人造作。<a id="a-1c"></a>当知彼像无所从来。<a id="a-1d"></a>亦无所去。<a id="a-1e"></a>无生无灭。<a id="a-1f"></a>无有住所。<a id="a-1g"></a>时彼贤护如是答已。<a id="a-1h"></a>佛言。<a id="a-1i"></a>贤护。<a id="a-1j"></a>如是如是。<a id="a-1k"></a>如汝所说。<a id="a-1l"></a>诸物清净。<a id="a-1m"></a>彼色明朗。<a id="a-1n"></a>影像自现。<a id="a-1o"></a>不用多功。<a id="a-1p"></a>菩萨亦尔。<a id="a-1q"></a>一心善思。<a id="a-1r"></a>见诸如来。<a id="a-1s"></a>见已即住。<a id="a-1t"></a>住已问义。<a id="a-1u"></a>解释欢喜即复思惟。<a id="a-1v"></a>今此佛者从何所来。<a id="a-1w"></a>而我是身复从何出。<a id="a-1x"></a>观彼如来。<a id="a-1y"></a>竟无来处及以去处。<a id="a-1z"></a>我身亦尔。<a id="a-20"></a>本无出趣。<a id="a-21"></a>岂有转还。<a id="a-22"></a>彼复应作如是思惟。<a id="a-23"></a>今此三界。<a id="a-24"></a>唯是心有。<a id="a-25"></a>何以故。<a id="a-26"></a>随彼心念。<a id="a-27"></a>还自见心。<a id="a-28"></a>今我从心见佛。<a id="a-29"></a>我心作佛。<a id="a-2A"></a>我心是佛。<a id="a-2B"></a>我心是如来。<a id="a-2C"></a>我心是我身。<a id="a-2D"></a>我心见佛。<a id="a-2E"></a>心不知心。<a id="a-2F"></a>心不见心。<a id="a-2G"></a>心有想念则成生死。<a id="a-2H"></a>心无想念即是涅槃。<a id="a-2I"></a>诸法不真。<a id="a-2J"></a>思想缘起。<a id="a-2K"></a>所思既寂。<a id="a-2L"></a>能想亦空。<a id="a-2M"></a>贤护。<a id="a-2N"></a>当知诸菩萨等。<a id="a-2O"></a>因此三昧。<a id="a-2P"></a>证大菩提。<a id="a-2Q"></a>首楞严经云。<a id="a-2R"></a>随众生心。<a id="a-2S"></a>应所知量者。<a id="a-2T"></a>古释云。<a id="a-2U"></a>随众生根熟处即现。<a id="a-2V"></a>所知量者。<a id="a-2W"></a>即众生差别境。<a id="a-2X"></a>即知一法尘中。<a id="a-2Y"></a>等周法界。<a id="a-2Z"></a>为邻虚尘无自性。<a id="a-2a"></a>自性是虚空。<a id="a-2b"></a>虚空即是真空。<a id="a-2c"></a>真空即是本觉。<a id="a-2d"></a>故知如来于一毛孔中。<a id="a-2e"></a>为无量众生常说妙法。<a id="a-2f"></a>即知一切毛孔微尘。<a id="a-2g"></a>亦不出我。<a id="a-2h"></a>但解得一微尘法。<a id="a-2i"></a>即数得等同法界微尘。<a id="a-2j"></a>是以如来能知四大海水滴数。<a id="a-2k"></a>大地须弥皆知斤两。<a id="a-2l"></a>皆由观此一身。<a id="a-2m"></a>于一身上观一毛发。<a id="a-2n"></a>俱知无自性。<a id="a-2o"></a>但于一毛孔中观。<a id="a-2p"></a>实无有自性。<a id="a-2q"></a>一毛孔亦不可得。<a id="a-2r"></a>不可得处遍法界。<a id="a-2s"></a>知一切智也。<a id="a-2t"></a>所以信心铭云。<a id="a-2u"></a>一即一切。<a id="a-2v"></a>一切即一。<a id="a-2w"></a>若能如是。<a id="a-2x"></a>何虑不毕。<a id="a-2y"></a>若能如是。<a id="a-2z"></a>了达。<a id="a-30"></a>一尘一毛无有自性。<a id="a-31"></a>唯心所现。<a id="a-32"></a>则知一切诸法悉然。<a id="a-33"></a>更无别体。<a id="a-34"></a>以徇尘执见一切众生。<a id="a-35"></a>一法不通。<a id="a-36"></a>诸尘自滞。<a id="a-37"></a>华严论云。<a id="a-38"></a>以实而论。<a id="a-39"></a>初发心住中。<a id="a-3A"></a>如一渧之水。<a id="a-3B"></a>入海水中。<a id="a-3C"></a>总同海体。<a id="a-3D"></a>诸龙鱼宝藏咸在其中。<a id="a-3E"></a>为教化众生故。<a id="a-3F"></a>教网筌罤方法不可不具。<a id="a-3G"></a>以名言竹帛着箓。<a id="a-3H"></a>即似如前后义生。<a id="a-3I"></a>体道者应须明鉴。<a id="a-3J"></a>如持宝镜。<a id="a-3K"></a>普临万像。<a id="a-3L"></a>又颂云。<a id="a-3M"></a>无限智悲成佛德。<a id="a-3N"></a>佛以智悲成十地。<a id="a-3O"></a>还将十地成诸位。<a id="a-3P"></a>前后五位加行门。<a id="a-3Q"></a>不离十地智悲起。<a id="a-3R"></a>是故十地初发心。<a id="a-3S"></a>发心即入十地智。<a id="a-3T"></a>虽然五位方便殊。<a id="a-3U"></a>只为成熟十地智。<a id="a-3V"></a>犹如迅鸟飞虚空。<a id="a-3W"></a>不废游行无所至。<a id="a-3X"></a>亦如鱼龙游水中。<a id="a-3Y"></a>不废常游不离水。<a id="a-3Z"></a>如是五位行差别。<a id="a-3a"></a>不废差别不离智。<a id="a-3b"></a>所有日月岁差别。<a id="a-3c"></a>以智法印无别异。<a id="a-3d"></a>智体不成亦不坏。<a id="a-3e"></a>以明诸位除习气。<a id="a-3f"></a>了习无习悲行成。<a id="a-3g"></a>万行常兴无作智。</p>
  <p id="a3h">问。<a id="a-3i"></a>若心外无法。<a id="a-3j"></a>唯是一心者。<a id="a-3k"></a>于外则无善恶业果。<a id="a-3l"></a>苦乐报应。<a id="a-3m"></a>何成佛法。<a id="a-3n"></a>翻堕群邪。</p>
  <p id="a3o">答。<a id="a-3p"></a>若了一心。<a id="a-3q"></a>有无见绝。<a id="a-3r"></a>境智双寂。<a id="a-3s"></a>契彼性空。<a id="a-3t"></a>根尘两亡。<a id="a-3u"></a>内外解脱。<a id="a-3v"></a>亦常照内外。<a id="a-3w"></a>脱于无知。<a id="a-3x"></a>空尚不存。<a id="a-3y"></a>妄从何起。<a id="a-3z"></a>所现外诸苦乐境界。<a id="a-40"></a>如镜中像。<a id="a-41"></a>以自心为明镜。<a id="a-42"></a>还照自之业影。<a id="a-43"></a>古德云。<a id="a-44"></a>以如来藏性而为明镜。<a id="a-45"></a>随业缘质。<a id="a-46"></a>现果影像。<a id="a-47"></a>夫业通性及相。<a id="a-48"></a>谓此业体。<a id="a-49"></a>以无性之法而为其性。<a id="a-4A"></a>以不失业果之相而为其性。<a id="a-4B"></a>由无性故。<a id="a-4C"></a>能成业果。<a id="a-4D"></a>由不坏相。<a id="a-4E"></a>方显真空。<a id="a-4F"></a>何者。<a id="a-4G"></a>若有性。<a id="a-4H"></a>则善恶业定不可改移。<a id="a-4I"></a>无有苦乐果报。<a id="a-4J"></a>若坏业相。<a id="a-4K"></a>则成断灭。<a id="a-4L"></a>以一切因果从自心生。<a id="a-4M"></a>心外实无善恶业可得。<a id="a-4N"></a>以业无自性。<a id="a-4O"></a>但由心起故。<a id="a-4P"></a>所以如影如幻。<a id="a-4Q"></a>无有定相。<a id="a-4R"></a>又以业无自性。<a id="a-4S"></a>故不落有。<a id="a-4T"></a>以不坏业果。<a id="a-4U"></a>故不堕无。<a id="a-4V"></a>非有非无。<a id="a-4W"></a>则一心中理。</p>
  <p id="a4X">问。<a id="a-4Y"></a>虽然心即是业。<a id="a-4Z"></a>业即是心。<a id="a-4a"></a>既从心生。<a id="a-4b"></a>还从心受。<a id="a-4c"></a>如何现今消其虚妄业报。</p>
  <p id="a4d">答。<a id="a-4e"></a>但了无作。<a id="a-4f"></a>自然业空。<a id="a-4g"></a>所以云。<a id="a-4h"></a>若了无作恶业。<a id="a-4i"></a>一生成佛。<a id="a-4j"></a>又云。<a id="a-4k"></a>虽有作业而无作者。<a id="a-4l"></a>即是如来秘密之教。<a id="a-4m"></a>又凡作业。<a id="a-4n"></a>悉是自心。<a id="a-4o"></a>横计外法。<a id="a-4p"></a>还自对治。<a id="a-4q"></a>妄取成业。<a id="a-4r"></a>若了心不取。<a id="a-4s"></a>境自不生。<a id="a-4t"></a>无法牵情。<a id="a-4u"></a>云何成业。<a id="a-4v"></a>义海云。<a id="a-4w"></a>除业报者。<a id="a-4x"></a>为尘上不了自心为心外有法。<a id="a-4y"></a>即生憎爱。<a id="a-4z"></a>从贪业成报。<a id="a-50"></a>然此业报由心迷尘妄计而生。<a id="a-51"></a>但似有显现。<a id="a-52"></a>皆无真实。<a id="a-53"></a>迷者为尘相有所从来。<a id="a-54"></a>而复生是迷。<a id="a-55"></a>今了尘相无体。<a id="a-56"></a>是悟。<a id="a-57"></a>迷本无从来。<a id="a-58"></a>悟亦无所去。<a id="a-59"></a>何以故。<a id="a-5A"></a>以妄心为有。<a id="a-5B"></a>本无体故。<a id="a-5C"></a>如绳上蛇。<a id="a-5D"></a>本无从来。<a id="a-5E"></a>亦无所去。<a id="a-5F"></a>何以故。<a id="a-5G"></a>蛇上妄心横计为有。<a id="a-5H"></a>本无体故。<a id="a-5I"></a>若计有来处去处。<a id="a-5J"></a>还是迷。<a id="a-5K"></a>了无去来。<a id="a-5L"></a>是悟。<a id="a-5M"></a>悟之与迷。<a id="a-5N"></a>相待安立。<a id="a-5O"></a>非是先有净心。<a id="a-5P"></a>后有无明。<a id="a-5Q"></a>此非二物。<a id="a-5R"></a>不可两解。<a id="a-5S"></a>但了妄无妄。<a id="a-5T"></a>即为净心。<a id="a-5U"></a>终无先净心而后有无明。<a id="a-5V"></a>故知迷悟唯只一心。<a id="a-5W"></a>如手反覆。<a id="a-5X"></a>但是一手。<a id="a-5Y"></a>如是深达。<a id="a-5Z"></a>业影自消。<a id="a-5a"></a>如华严经云。<a id="a-5b"></a>尔时文殊师利菩萨。<a id="a-5c"></a>问德首菩萨言。<a id="a-5d"></a>佛子。<a id="a-5e"></a>一切众生。<a id="a-5f"></a>等有四大。<a id="a-5g"></a>无我无我所。<a id="a-5h"></a>云何而有受苦受乐端正丑陋。<a id="a-5i"></a>内好外好。<a id="a-5j"></a>少受多受。<a id="a-5k"></a>或受现报。<a id="a-5l"></a>或受后报。<a id="a-5m"></a>然法界中无美无恶。<a id="a-5n"></a>时德首菩萨。<a id="a-5o"></a>以颂答曰。<a id="a-5p"></a>随其所行业。<a id="a-5q"></a>如是果报生。<a id="a-5r"></a>作者无所有。<a id="a-5s"></a>诸佛之所说。<a id="a-5t"></a>譬如净明镜。<a id="a-5u"></a>随其所对质。<a id="a-5v"></a>现像各不同。<a id="a-5w"></a>业性亦如是。<a id="a-5x"></a>亦如田种子。<a id="a-5y"></a>各各不相知。<a id="a-5z"></a>自然能出生。<a id="a-60"></a>业性亦如是。<a id="a-61"></a>又如巧幻师。<a id="a-62"></a>在彼四衢道。<a id="a-63"></a>示现众色相。<a id="a-64"></a>业性亦如是。<a id="a-65"></a>如机关木人。<a id="a-66"></a>能出种种声。<a id="a-67"></a>彼无我非我。<a id="a-68"></a>业性亦如是。<a id="a-69"></a>亦如众鸟类。<a id="a-6A"></a>从[穀-禾+卵]而得出。<a id="a-6B"></a>音声各不同。<a id="a-6C"></a>业性亦如是。<a id="a-6D"></a>譬如胎藏中。<a id="a-6E"></a>诸根悉成就。<a id="a-6F"></a>体相无来处。<a id="a-6G"></a>业性亦如是。<a id="a-6H"></a>又如在地狱。<a id="a-6I"></a>种种诸苦事。<a id="a-6J"></a>彼悉无所从。<a id="a-6K"></a>业性亦如是。<a id="a-6L"></a>譬如转轮王。<a id="a-6M"></a>成就胜七宝。<a id="a-6N"></a>来处不可得。<a id="a-6O"></a>业性亦如是。<a id="a-6P"></a>又如诸世界。<a id="a-6Q"></a>大火所烧然。<a id="a-6R"></a>此火无来处。<a id="a-6S"></a>业性亦如是。<a id="a-6T"></a>净业障经云。<a id="a-6U"></a>观一切法。<a id="a-6V"></a>即是佛法。<a id="a-6W"></a>是则为净诸业障。</p>
  <p id="a6X">如有学人问安国和尚云。<a id="a-6Y"></a>若未悟时。<a id="a-6Z"></a>善恶业缘是有不。</p>
  <p id="a6a">答。<a id="a-6b"></a>非有。<a id="a-6c"></a>喻如夜梦彼恶人逐。<a id="a-6d"></a>或作梵王帝释。<a id="a-6e"></a>将为是有。<a id="a-6f"></a>豁然睡觉。<a id="a-6g"></a>寂然无事。<a id="a-6h"></a>信知三界本空。<a id="a-6i"></a>唯是一心。</p>
  <p id="a6j">又有问大珠和尚云。<a id="a-6k"></a>若为得知业尽。</p>
  <p id="a6l">答。<a id="a-6m"></a>现前心。<a id="a-6n"></a>通前生后生。<a id="a-6o"></a>犹如眼见。<a id="a-6p"></a>前佛后佛。<a id="a-6q"></a>万法同时。<a id="a-6r"></a>经云。<a id="a-6s"></a>一念知一切法是道场。<a id="a-6t"></a>成就一切智故。<a id="a-6u"></a>是知从心所生。<a id="a-6v"></a>皆无真实。<a id="a-6w"></a>如梦心不实。<a id="a-6x"></a>梦事亦虚。<a id="a-6y"></a>世间共知。<a id="a-6z"></a>可深信受。<a id="a-70"></a>是以善恶之业。<a id="a-71"></a>理皆性空。<a id="a-72"></a>不坏缘生。<a id="a-73"></a>恒冥妙旨。<a id="a-74"></a>量云。<a id="a-75"></a>正业是有法。<a id="a-76"></a>定即有即空故是宗。<a id="a-77"></a>因云。<a id="a-78"></a>即缘成即无性故。<a id="a-79"></a>同喻云。<a id="a-7A"></a>如幻。<a id="a-7B"></a>幻法术等生。<a id="a-7C"></a>即有不碍虚。<a id="a-7D"></a>正业从缘生。<a id="a-7E"></a>空有不相碍。<a id="a-7F"></a>故知万法从遍计情生。<a id="a-7G"></a>但有虚名。<a id="a-7H"></a>都无实义。<a id="a-7I"></a>如首楞严经云。<a id="a-7J"></a>妙觉湛然。<a id="a-7K"></a>周遍法界。<a id="a-7L"></a>含吐十虚。<a id="a-7M"></a>宁有方所。<a id="a-7N"></a>循业发现。<a id="a-7O"></a>世间无知。<a id="a-7P"></a>惑为因缘及自然性。<a id="a-7Q"></a>皆是识心分别计度。<a id="a-7R"></a>但有言说。<a id="a-7S"></a>都无实义。<a id="a-7T"></a>含吐十虚者。<a id="a-7U"></a>含即一真不动。<a id="a-7V"></a>在如来藏中。<a id="a-7W"></a>吐即依妄分别。<a id="a-7X"></a>乃随处发现。<a id="a-7Y"></a>但有纤尘发现之处。<a id="a-7Z"></a>皆是自心生。<a id="a-7a"></a>从分别有。<a id="a-7b"></a>若知发处虚妄。<a id="a-7c"></a>则顿悟真空。<a id="a-7d"></a>真空现前。<a id="a-7e"></a>岂存言说。</p>
  <p id="a7f">问。<a id="a-7g"></a>真心不动。<a id="a-7h"></a>三际靡迁。<a id="a-7i"></a>云何说心流转。<a id="a-7j"></a>又云绝流转义。</p>
  <p id="a7k">答。<a id="a-7l"></a>所云随流返流。<a id="a-7m"></a>皆约。<a id="a-7n"></a>众生缘虑之心。<a id="a-7o"></a>妄称流转。<a id="a-7p"></a>其体常寂。<a id="a-7q"></a>但不见一念起处。<a id="a-7r"></a>即是不流。<a id="a-7s"></a>未必有念可断。<a id="a-7t"></a>智严经云。<a id="a-7u"></a>文殊师利言。<a id="a-7v"></a>云何断流转。<a id="a-7w"></a>以于过去心不起。<a id="a-7x"></a>未来识不行。<a id="a-7y"></a>现在意不动。<a id="a-7z"></a>不住不思惟。<a id="a-80"></a>不觉不分别。<a id="a-81"></a>故知以境对境。<a id="a-82"></a>将心治心。<a id="a-83"></a>狗逐块而逾多。<a id="a-84"></a>人避影而徒乏。<a id="a-85"></a>若能知身是影。<a id="a-86"></a>舍块就人。<a id="a-87"></a>则影灭迹沈。<a id="a-88"></a>安然履道。<a id="a-89"></a>故知万动皆淫悉成魔业。<a id="a-8A"></a>若知心不动。<a id="a-8B"></a>则不随流。<a id="a-8C"></a>方入宗镜之中。<a id="a-8D"></a>永超魔幻。<a id="a-8E"></a>自然心智寂灭。<a id="a-8F"></a>诸见消亡。<a id="a-8G"></a>如大虚空藏菩萨所问经云。<a id="a-8H"></a>山相击王菩萨曰。<a id="a-8I"></a>譬如有孔隙处。<a id="a-8J"></a>风入其中。<a id="a-8K"></a>摇动于物。<a id="a-8L"></a>有往来相。<a id="a-8M"></a>菩萨亦尔。<a id="a-8N"></a>若心有间隙。<a id="a-8O"></a>心则摇动。<a id="a-8P"></a>以摇动故。<a id="a-8Q"></a>魔则得便。<a id="a-8R"></a>是故菩萨守护于心。<a id="a-8S"></a>不令间隙。<a id="a-8T"></a>若心无间隙。<a id="a-8U"></a>则诸相圆满。<a id="a-8V"></a>以相圆满故。<a id="a-8W"></a>则空性圆满。<a id="a-8X"></a>是为菩萨超魔法门。<a id="a-8Y"></a>乃至文殊师利菩萨曰。<a id="a-8Z"></a>仁者。<a id="a-8a"></a>汝等所说。<a id="a-8b"></a>悉是魔境。<a id="a-8c"></a>何以故。<a id="a-8d"></a>施设文字。<a id="a-8e"></a>皆为魔业。<a id="a-8f"></a>乃至佛语犹为魔业。<a id="a-8g"></a>无有言说。<a id="a-8h"></a>离诸文字。<a id="a-8i"></a>魔无能为。<a id="a-8j"></a>若无施设。<a id="a-8k"></a>即无我见及文字见。<a id="a-8l"></a>以无我故。<a id="a-8m"></a>则于诸法无有损益。<a id="a-8n"></a>如是入者。<a id="a-8o"></a>则超魔境。<a id="a-8p"></a>是为菩萨超魔法门。<a id="a-8q"></a>大乘千钵大教王经云。<a id="a-8r"></a>佛言。<a id="a-8s"></a>诸天魔幻惑种种相貌。<a id="a-8t"></a>障修学人心眼圣道。<a id="a-8u"></a>乃至令见一切幻相前后生死之事。<a id="a-8v"></a>善恶诸相。<a id="a-8w"></a>魔作幻惑。<a id="a-8x"></a>非关正智。<a id="a-8y"></a>唯心示变。<a id="a-8z"></a>莫取外缘。<a id="a-90"></a>修学行人。<a id="a-91"></a>必不得于梦境界。<a id="a-92"></a>及现眼前。<a id="a-93"></a>取相执着。<a id="a-94"></a>动转人心。<a id="a-95"></a>恐畏怕怖。<a id="a-96"></a>则被天魔鬼神之所障碍。<a id="a-97"></a>行人正见。<a id="a-98"></a>须常谛观心性。<a id="a-99"></a>见性寂静。<a id="a-9A"></a>心性无物。<a id="a-9B"></a>是相莫取。<a id="a-9C"></a>则无境界妄想因缘。<a id="a-9D"></a>是故行人。<a id="a-9E"></a>勤行精进。<a id="a-9F"></a>实勿退转懈怠懒堕。<a id="a-9G"></a>则得速证无上正等菩提。<a id="a-9H"></a>大智度论云。<a id="a-9I"></a>除诸法实相。<a id="a-9J"></a>皆菩萨魔事。<a id="a-9K"></a>若证般若。<a id="a-9L"></a>能契实相。<a id="a-9M"></a>即过魔事。<a id="a-9N"></a>此是约说证实相时事。<a id="a-9O"></a>当亲证时。<a id="a-9P"></a>如人饮水。<a id="a-9Q"></a>不可取说而不证。<a id="a-9R"></a>若但说过魔。<a id="a-9S"></a>不离魔界。<a id="a-9T"></a>若过魔界。<a id="a-9U"></a>说证俱绝。<a id="a-9V"></a>是知必无境魔。<a id="a-9W"></a>但从心起。<a id="a-9X"></a>何者。<a id="a-9Y"></a>若内心乐生死。<a id="a-9Z"></a>则身为天魔。<a id="a-9a"></a>内心着邪见。<a id="a-9b"></a>则身为外道。<a id="a-9c"></a>乃至心外见法。<a id="a-9d"></a>理外别求。<a id="a-9e"></a>皆成外道。</p>
  <p id="a9f">问。<a id="a-9g"></a>凡圣一心。<a id="a-9h"></a>同其种性。<a id="a-9i"></a>种性无异。<a id="a-9j"></a>云何所受因果不同。<a id="a-9k"></a>报应有别。</p>
  <p id="a9l">答。<a id="a-9m"></a>虽自业各受。<a id="a-9n"></a>妄有升沉。<a id="a-9o"></a>而缘性无生。<a id="a-9p"></a>了不可得。<a id="a-9q"></a>诸法无行经云。<a id="a-9r"></a>佛告文殊师利。<a id="a-9s"></a>一切众生。<a id="a-9t"></a>其心皆一。<a id="a-9u"></a>是名种性。<a id="a-9v"></a>种性即根本义。<a id="a-9w"></a>根本常一。<a id="a-9x"></a>而众生妄起自他差别。<a id="a-9y"></a>凡圣高下。<a id="a-9z"></a>虽起差别。<a id="a-A0"></a>一体不动。<a id="a-A1"></a>以差别性非有故。<a id="a-A2"></a>但是妄起无实体故。<a id="a-A3"></a>所以经云。<a id="a-A4"></a>佛言。<a id="a-A5"></a>文殊师利。<a id="a-A6"></a>一切众生皆无有心。<a id="a-A7"></a>缘。<a id="a-A8"></a>性不可得故。<a id="a-A9"></a>是名种性。<a id="a-AA"></a>又一切善恶境界。<a id="a-AB"></a>皆是心光。<a id="a-AC"></a>一切胜劣受用。<a id="a-AD"></a>皆是心果。<a id="a-AE"></a>大庄严论偈云。<a id="a-AF"></a>种种心光起。<a id="a-AG"></a>如是种种相。<a id="a-AH"></a>光体非体故。<a id="a-AI"></a>不得彼法实。<a id="a-AJ"></a>种种心光。<a id="a-AK"></a>即是种种事相。<a id="a-AL"></a>或异时起。<a id="a-AM"></a>谓贪嗔光等。<a id="a-AN"></a>或同时起。<a id="a-AO"></a>谓信进光等。<a id="a-AP"></a>如是染位心数。<a id="a-AQ"></a>净位心数。<a id="a-AR"></a>唯有光明而无光体。<a id="a-AS"></a>是故世尊。<a id="a-AT"></a>不说彼为真实之法。<a id="a-AU"></a>又云。<a id="a-AV"></a>诸行刹那增上者。<a id="a-AW"></a>如佛说心将世间去。<a id="a-AX"></a>心牵世间来。<a id="a-AY"></a>由心自在。<a id="a-AZ"></a>世间随转。<a id="a-Aa"></a>识缘名色。<a id="a-Ab"></a>此说亦尔。<a id="a-Ac"></a>故知诸行是心果。<a id="a-Ad"></a>又随净者。<a id="a-Ae"></a>净是禅定人心。<a id="a-Af"></a>彼人诸行。<a id="a-Ag"></a>随净心转。<a id="a-Ah"></a>修禅比丘具足神通。<a id="a-Ai"></a>心得自在。<a id="a-Aj"></a>若欲令木为金。<a id="a-Ak"></a>则得随意。<a id="a-Al"></a>故知诸行皆是心果。<a id="a-Am"></a>又随生者。<a id="a-An"></a>如作罪众生。<a id="a-Ao"></a>可得外物一切下劣。<a id="a-Ap"></a>作福众生。<a id="a-Aq"></a>可得外物一切妙好。<a id="a-Ar"></a>故知诸行皆是心果。<a id="a-As"></a>当知一切万法。<a id="a-At"></a>既以心为因。<a id="a-Au"></a>亦以心为果。<a id="a-Av"></a>虽然净秽显现不同。<a id="a-Aw"></a>于心镜中如光如影。<a id="a-Ax"></a>了不可得。</p>
  <p id="aAy">问。<a id="a-Az"></a>入唯识门。<a id="a-B0"></a>观一切境。<a id="a-B1"></a>自然无相。<a id="a-B2"></a>何用更言破相显理。<a id="a-B3"></a>复云弃有观空。<a id="a-B4"></a>若有所破之宗。<a id="a-B5"></a>则立能空之理。<a id="a-B6"></a>既存空法。<a id="a-B7"></a>还成有相之因。<a id="a-B8"></a>若守观门。<a id="a-B9"></a>岂合无为之道。</p>
  <p id="aBA">答。<a id="a-BB"></a>夫言破相者。<a id="a-BC"></a>是未入唯识。<a id="a-BD"></a>去其妄执。<a id="a-BE"></a>虽言破相。<a id="a-BF"></a>实无所破。<a id="a-BG"></a>既无所破之有。<a id="a-BH"></a>亦无能破之空。<a id="a-BI"></a>情执若消。<a id="a-BJ"></a>空有俱寂。<a id="a-BK"></a>前尘无定。<a id="a-BL"></a>破立随心。<a id="a-BM"></a>迷真之妄不生。<a id="a-BN"></a>对妄之真亦绝。<a id="a-BO"></a>大智度论云。<a id="a-BP"></a>种种取相。<a id="a-BQ"></a>皆为虚妄。<a id="a-BR"></a>如玻璃珠随前色变。<a id="a-BS"></a>自无定色。<a id="a-BT"></a>诸法亦如是。<a id="a-BU"></a>无有定相。<a id="a-BV"></a>随心为异。<a id="a-BW"></a>若常无常等相。<a id="a-BX"></a>如以嗔心。<a id="a-BY"></a>见此人为弊。<a id="a-BZ"></a>若嗔心休。<a id="a-Ba"></a>自淫欲心生。<a id="a-Bb"></a>见此人还复为好。<a id="a-Bc"></a>若以憍慢心生。<a id="a-Bd"></a>见此人以为卑贱。<a id="a-Be"></a>闻其有德。<a id="a-Bf"></a>还生敬心。<a id="a-Bg"></a>如是等有理而憎爱。<a id="a-Bh"></a>无理。<a id="a-Bi"></a>而憎爱。<a id="a-Bj"></a>皆是虚妄忆想。<a id="a-Bk"></a>若除虚诳。<a id="a-Bl"></a>亦无空相。<a id="a-Bm"></a>无相相。<a id="a-Bn"></a>无作相。<a id="a-Bo"></a>无所破故。<a id="a-Bp"></a>尚不宗无相之理。<a id="a-Bq"></a>岂存破立之门。<a id="a-Br"></a>以成坏去取。<a id="a-Bs"></a>皆自心故。<a id="a-Bt"></a>若直了心。<a id="a-Bu"></a>自然绝观。<a id="a-Bv"></a>如楞伽经偈云。<a id="a-Bw"></a>一切无涅槃。<a id="a-Bx"></a>无有涅槃佛。<a id="a-By"></a>无有佛涅槃。<a id="a-Bz"></a>远离觉所觉。<a id="a-C0"></a>若有若无有。<a id="a-C1"></a>是二悉俱离。<a id="a-C2"></a>牟尼寂静观。<a id="a-C3"></a>是则远离生。<a id="a-C4"></a>是名为不取。<a id="a-C5"></a>今世后世净。<a id="a-C6"></a>有二偈半。<a id="a-C7"></a>大云解云。<a id="a-C8"></a>初一偈。<a id="a-C9"></a>了今一如。<a id="a-CA"></a>谓此约无愿观以显圆成。<a id="a-CB"></a>无涅槃佛。<a id="a-CC"></a>故无愿矣。<a id="a-CD"></a>初句。<a id="a-CE"></a>谓色心等一切法中无得涅槃。<a id="a-CF"></a>以一切法本如故。<a id="a-CG"></a>若得涅槃。<a id="a-CH"></a>是断常见。<a id="a-CI"></a>灭法是断。<a id="a-CJ"></a>证得是常。<a id="a-CK"></a>次句。<a id="a-CL"></a>既无涅槃。<a id="a-CM"></a>云何有佛。<a id="a-CN"></a>故经云。<a id="a-CO"></a>见断烦恼而得成佛。<a id="a-CP"></a>此则名为坏佛法者。<a id="a-CQ"></a>烦恼与佛性寂静故。<a id="a-CR"></a>第四句中。<a id="a-CS"></a>所觉如故。<a id="a-CT"></a>无有涅槃。<a id="a-CU"></a>能觉如故。<a id="a-CV"></a>无有得佛。<a id="a-CW"></a>离觉所觉。<a id="a-CX"></a>混同一如。</p>
  <p id="aCY">问。<a id="a-CZ"></a>见闻觉知。<a id="a-Ca"></a>不出俗谛心量。<a id="a-Cb"></a>真谛无得无生。<a id="a-Cc"></a>还出心量不。</p>
  <p id="aCd">答。<a id="a-Ce"></a>夫量者。<a id="a-Cf"></a>是能缘心。<a id="a-Cg"></a>但有对俗说真。<a id="a-Ch"></a>因虚立实。<a id="a-Ci"></a>斥差别。<a id="a-Cj"></a>论平等。<a id="a-Ck"></a>遣异相。<a id="a-Cl"></a>建如如。<a id="a-Cm"></a>尽是对待得。<a id="a-Cn"></a>名破执设教。<a id="a-Co"></a>若能真俗双拂。<a id="a-Cp"></a>空有俱消。<a id="a-Cq"></a>了边即中无边可离。<a id="a-Cr"></a>达中即边。<a id="a-Cs"></a>无中可存。<a id="a-Ct"></a>能证之智既亡。<a id="a-Cu"></a>所证之理亦寂。<a id="a-Cv"></a>方超心量。<a id="a-Cw"></a>入绝待门。<a id="a-Cx"></a>若有得无得。<a id="a-Cy"></a>有生无生。<a id="a-Cz"></a>尽不出于心量。<a id="a-D0"></a>楞伽经偈云。<a id="a-D1"></a>离一切诸见。<a id="a-D2"></a>及离想所想。<a id="a-D3"></a>无得亦无生。<a id="a-D4"></a>我说为心量。<a id="a-D5"></a>非性非非性。<a id="a-D6"></a>性非性悉离。<a id="a-D7"></a>谓彼心解脱。<a id="a-D8"></a>我说为心量。<a id="a-D9"></a>如如与空际。<a id="a-DA"></a>涅槃及法界。<a id="a-DB"></a>种种意生身。<a id="a-DC"></a>我说为心量。<a id="a-DD"></a>所以涅槃经云。<a id="a-DE"></a>若有一法过涅槃者。<a id="a-DF"></a>我亦说如幻如化。<a id="a-DG"></a>以涅槃无相。<a id="a-DH"></a>若取于相。<a id="a-DI"></a>即自心现量。<a id="a-DJ"></a>非真涅槃故。<a id="a-DK"></a>佛说言。<a id="a-DL"></a>设有一佛过于涅槃。<a id="a-DM"></a>趣所得心。<a id="a-DN"></a>亦成心量。<a id="a-DO"></a>自心所变。<a id="a-DP"></a>尽为幻化。<a id="a-DQ"></a>故知似形言迹。<a id="a-DR"></a>瞥生妙解。<a id="a-DS"></a>皆是心量所牧。<a id="a-DT"></a>未有一法不关心矣。<a id="a-DU"></a>若能悟心无心。<a id="a-DV"></a>了境无境。<a id="a-DW"></a>理量双消。<a id="a-DX"></a>可入宗镜。</p>
  <p id="aDY">问。<a id="a-DZ"></a>夫论心量。<a id="a-Da"></a>不出见闻。<a id="a-Db"></a>若约见闻。<a id="a-Dc"></a>则存前境。<a id="a-Dd"></a>云何成唯心之义。</p>
  <p id="aDe">答。<a id="a-Df"></a>此是无心之心量。<a id="a-Dg"></a>非有实体。</p>
  <p id="aDh">问。<a id="a-Di"></a>若无实体。<a id="a-Dj"></a>云何建立一切诸法。</p>
  <p id="aDk">答。<a id="a-Dl"></a>只由无体无性。<a id="a-Dm"></a>方成万有。<a id="a-Dn"></a>万有所起。<a id="a-Do"></a>不离真空。<a id="a-Dp"></a>若言有性。<a id="a-Dq"></a>一法不成。<a id="a-Dr"></a>则空不自空。<a id="a-Ds"></a>岂能容色。<a id="a-Dt"></a>若色不自色。<a id="a-Du"></a>方能合空。<a id="a-Dv"></a>摩诃衍论云。<a id="a-Dw"></a>一切诸法唯心回转。<a id="a-Dx"></a>无余法者。<a id="a-Dy"></a>如是心法亦不可得。<a id="a-Dz"></a>楞伽经云。<a id="a-E0"></a>无心之心量。<a id="a-E1"></a>我说为心量。<a id="a-E2"></a>由心不可得之句。<a id="a-E3"></a>立大空之义。<a id="a-E4"></a>由无心之心量句。<a id="a-E5"></a>成幻差别之义。<a id="a-E6"></a>由大空之义。<a id="a-E7"></a>诸法得成。<a id="a-E8"></a>由幻差别义。<a id="a-E9"></a>空理得显。</p>
  <p id="aEA">问。<a id="a-EB"></a>妄能覆真。<a id="a-EC"></a>全成生死。<a id="a-ED"></a>真能夺妄。<a id="a-EE"></a>纯现涅槃。<a id="a-EF"></a>真妄若离。<a id="a-EG"></a>互不生起。<a id="a-EH"></a>真妄若合。<a id="a-EI"></a>二谛不成。<a id="a-EJ"></a>如何会通一心妙理。</p>
  <p id="aEK">答。<a id="a-EL"></a>一心二谛。<a id="a-EM"></a>教理所归。<a id="a-EN"></a>开即迷真。<a id="a-EO"></a>合则坏俗。<a id="a-EP"></a>何者。<a id="a-EQ"></a>相随真起。<a id="a-ER"></a>即相而可辩真原。<a id="a-ES"></a>觉因妄生。<a id="a-ET"></a>因妄而能知觉体。<a id="a-EU"></a>无妄则觉不自立。<a id="a-EV"></a>无真则相无所依。<a id="a-EW"></a>真妄相和。<a id="a-EX"></a>染净成事。<a id="a-EY"></a>唯真不立。<a id="a-EZ"></a>无妄而对谁立真。<a id="a-Ea"></a>单妄不成。<a id="a-Eb"></a>无真而凭何说妄。<a id="a-Ec"></a>真妄各无自体。<a id="a-Ed"></a>名相本同一原。<a id="a-Ee"></a>是则二谛恒分。<a id="a-Ef"></a>一味常在。<a id="a-Eg"></a>藏性不动。<a id="a-Eh"></a>缘起万差。<a id="a-Ei"></a>故知实无一法而有自体独立者。<a id="a-Ej"></a>皆从真妄二法和合而起。<a id="a-Ek"></a>如起信论云。<a id="a-El"></a>不生不灭与生灭和合。<a id="a-Em"></a>非一非异。<a id="a-En"></a>名阿赖耶识。<a id="a-Eo"></a>变起根身器世间等。<a id="a-Ep"></a>释摩诃衍论云。<a id="a-Eq"></a>生灭因缘者有二。<a id="a-Er"></a>一者不相应生灭因缘。<a id="a-Es"></a>二者相应生灭因缘。<a id="a-Et"></a>论云。<a id="a-Eu"></a>现镜识体。<a id="a-Ev"></a>六尘境界。<a id="a-Ew"></a>如其次第。<a id="a-Ex"></a>为彼三种相应染法。<a id="a-Ey"></a>能作因缘。<a id="a-Ez"></a>是故说言粗重生灭之因缘门。<a id="a-F0"></a>现识体中又有缘义。<a id="a-F1"></a>应审思惟。<a id="a-F2"></a>复次更有二重因缘。<a id="a-F3"></a>一者本遍因缘。<a id="a-F4"></a>二末遍因缘。<a id="a-F5"></a>言本遍者。<a id="a-F6"></a>举本无明及本觉心。<a id="a-F7"></a>望于六尘。<a id="a-F8"></a>相应。<a id="a-F9"></a>有因缘义。<a id="a-FA"></a>言末遍者。<a id="a-FB"></a>举业转现相。<a id="a-FC"></a>望于三相应。<a id="a-FD"></a>有因缘义故。<a id="a-FE"></a>复次更有二因缘。<a id="a-FF"></a>一者上下因缘。<a id="a-FG"></a>二者下上因缘。<a id="a-FH"></a>言上下者。<a id="a-FI"></a>无明为始。<a id="a-FJ"></a>果报为终。<a id="a-FK"></a>上下与力。<a id="a-FL"></a>不越其数。<a id="a-FM"></a>作因缘故。<a id="a-FN"></a>言下上者。<a id="a-FO"></a>果报为始。<a id="a-FP"></a>无明为终。<a id="a-FQ"></a>下上与力。<a id="a-FR"></a>不越其数。<a id="a-FS"></a>作因缘故。<a id="a-FT"></a>复次一切有为生灭之法。<a id="a-FU"></a>刹那不住。<a id="a-FV"></a>无因无缘故。<a id="a-FW"></a>复次因缘之法。<a id="a-FX"></a>空而无主。<a id="a-FY"></a>其实自性不可得故。<a id="a-FZ"></a>复次不可得法。<a id="a-Fa"></a>不可得亦不可得故。<a id="a-Fb"></a>复次生灭因缘者。<a id="a-Fc"></a>所谓众生心意意识转故。<a id="a-Fd"></a>此文为明何义。<a id="a-Fe"></a>谓欲显示所依能依之差别故。<a id="a-Ff"></a>云何所依。<a id="a-Fg"></a>谓本觉心。<a id="a-Fh"></a>云何能依。<a id="a-Fi"></a>谓即众生。<a id="a-Fj"></a>言众生者。<a id="a-Fk"></a>当何法耶。<a id="a-Fl"></a>谓意意识。<a id="a-Fm"></a>何故意及意识。<a id="a-Fn"></a>名为众生。<a id="a-Fo"></a>意及意识。<a id="a-Fp"></a>一切众染合集而生。<a id="a-Fq"></a>故名众生。<a id="a-Fr"></a>而无别自体。<a id="a-Fs"></a>唯依心为体。<a id="a-Ft"></a>是故说言依心而转。<a id="a-Fu"></a>又云。<a id="a-Fv"></a>无明之相。<a id="a-Fw"></a>不离觉性。<a id="a-Fx"></a>非可坏非不可坏。<a id="a-Fy"></a>犹如大海。<a id="a-Fz"></a>风相水相不相舍离者。<a id="a-G0"></a>大海喻阿赖耶识。<a id="a-G1"></a>水喻本觉心。<a id="a-G2"></a>风喻根本无明。<a id="a-G3"></a>不觉。<a id="a-G4"></a>能起动转虑知之识。<a id="a-G5"></a>如彼风故。<a id="a-G6"></a>波动者。<a id="a-G7"></a>喻诸戏论识。<a id="a-G8"></a>迁流无常。<a id="a-G9"></a>水相风相不相舍离者。<a id="a-GA"></a>喻真妄相资。<a id="a-GB"></a>俱行合转。<a id="a-GC"></a>谓本觉心不自起故。<a id="a-GD"></a>当资无明之力。<a id="a-GE"></a>方得而起。<a id="a-GF"></a>根本无明不自转故。<a id="a-GG"></a>要因真心之力。<a id="a-GH"></a>方得而转。<a id="a-GI"></a>如水不自作波。<a id="a-GJ"></a>当因风力。<a id="a-GK"></a>风不自现动。<a id="a-GL"></a>要资水力。<a id="a-GM"></a>方得现动相。<a id="a-GN"></a>经云。<a id="a-GO"></a>烦恼大海中。<a id="a-GP"></a>有圆满如来。<a id="a-GQ"></a>宣说实相常住之理。<a id="a-GR"></a>本觉实性中。<a id="a-GS"></a>有无明众生。<a id="a-GT"></a>起无量无边烦恼之波。<a id="a-GU"></a>如经云。<a id="a-GV"></a>佛告大众。<a id="a-GW"></a>始觉般若者。<a id="a-GX"></a>从具缚地渐渐出离。<a id="a-GY"></a>乃至金刚圆满因行。<a id="a-GZ"></a>发究竟道。<a id="a-Ga"></a>顿断根本无明住地。<a id="a-Gb"></a>觉日圆照。<a id="a-Gc"></a>无所不遍。<a id="a-Gd"></a>二本觉般若。<a id="a-Ge"></a>从清净性渐渐远离。<a id="a-Gf"></a>乃至信初。<a id="a-Gg"></a>发究竟智。<a id="a-Gh"></a>断灭相品。<a id="a-Gi"></a>入无明海。<a id="a-Gj"></a>随缘转动。<a id="a-Gk"></a>于是大众闻此事已。<a id="a-Gl"></a>觉知诸法一相一体。<a id="a-Gm"></a>亦无一相。<a id="a-Gn"></a>亦无一体。<a id="a-Go"></a>而诸法性。<a id="a-Gp"></a>亦是实相。<a id="a-Gq"></a>亦是常住。<a id="a-Gr"></a>亦是决定。<a id="a-Gs"></a>亦是实有。</p>
  <p id="aGt">问。<a id="a-Gu"></a>本始二觉。<a id="a-Gv"></a>从何立名。</p>
  <p id="aGw">答。<a id="a-Gx"></a>本觉者。<a id="a-Gy"></a>因始得名。<a id="a-Gz"></a>始觉者。<a id="a-H0"></a>从本而立。<a id="a-H1"></a>如起信钞云。<a id="a-H2"></a>未审始觉从何而生。<a id="a-H3"></a>为本所对。<a id="a-H4"></a>故此云也。<a id="a-H5"></a>元其始觉。<a id="a-H6"></a>是本所生。<a id="a-H7"></a>斩新而有。<a id="a-H8"></a>故名为始。<a id="a-H9"></a>反照其体。<a id="a-HA"></a>元来有之。<a id="a-HB"></a>敌对于始。<a id="a-HC"></a>故名为本。<a id="a-HD"></a>苟无其始。<a id="a-HE"></a>何所待耶。<a id="a-HF"></a>如母生子。<a id="a-HG"></a>对子称母。</p>
  <p id="aHH">乃至问。<a id="a-HI"></a>始觉本觉既殊。<a id="a-HJ"></a>何因无二。<a id="a-HK"></a>又既同本觉。<a id="a-HL"></a>因何名始。</p>
  <p id="aHM">答。<a id="a-HN"></a>即是本觉初显相用。<a id="a-HO"></a>名为始觉。<a id="a-HP"></a>相用。<a id="a-HQ"></a>非别外来。<a id="a-HR"></a>故得融同一体。<a id="a-HS"></a>又若非本觉举体之相用。<a id="a-HT"></a>即不是始觉。<a id="a-HU"></a>以心外有法故。<a id="a-HV"></a>若不然者。<a id="a-HW"></a>但名相似觉。<a id="a-HX"></a>亦名随分觉。<a id="a-HY"></a>是知直待合同本体。<a id="a-HZ"></a>方得名真始觉也。<a id="a-Ha"></a>既合于本。<a id="a-Hb"></a>始即非始。<a id="a-Hc"></a>既无于始。<a id="a-Hd"></a>即无于本。<a id="a-He"></a>本始之名既丧。<a id="a-Hf"></a>但可名为觉焉。<a id="a-Hg"></a>如上所释。<a id="a-Hh"></a>若入宗镜。<a id="a-Hi"></a>方为究竟之觉。<a id="a-Hj"></a>未入宗镜。<a id="a-Hk"></a>但称相似觉耳。<a id="a-Hl"></a>此虽称觉。<a id="a-Hm"></a>乃是不觉。<a id="a-Hn"></a>故论云。<a id="a-Ho"></a>又以觉心原故名究竟觉。<a id="a-Hp"></a>不觉心原故非究竟觉。<a id="a-Hq"></a>即其义矣。</p>
  <p id="aHr">问。<a id="a-Hs"></a>上说真心无生。<a id="a-Ht"></a>妄念起灭。<a id="a-Hu"></a>如何会妄归真。<a id="a-Hv"></a>入一乘平等之道。</p>
  <p id="aHw">答。<a id="a-Hx"></a>妄元无体。<a id="a-Hy"></a>本自全真。<a id="a-Hz"></a>何须更会。<a id="a-I0"></a>今谓情见妄执之人。<a id="a-I1"></a>引祖佛善巧洞心原之智。<a id="a-I2"></a>搜经论微细穷性海之诠。<a id="a-I3"></a>令顿豁情尘。<a id="a-I4"></a>便成真觉。<a id="a-I5"></a>如释摩诃衍论云。<a id="a-I6"></a>一心真如体大。<a id="a-I7"></a>通于五人。<a id="a-I8"></a>平等平等。<a id="a-I9"></a>无差别故。<a id="a-IA"></a>云何名为五种假人。<a id="a-IB"></a>一者凡夫。<a id="a-IC"></a>二者声闻。<a id="a-ID"></a>三者缘觉。<a id="a-IE"></a>四者菩萨。<a id="a-IF"></a>五者如来。<a id="a-IG"></a>是名为五。<a id="a-IH"></a>如是五名。<a id="a-II"></a>人自是五。<a id="a-IJ"></a>真自唯一。<a id="a-IK"></a>所以者何。<a id="a-IL"></a>真如自体无有增减。<a id="a-IM"></a>亦无大小。<a id="a-IN"></a>亦无有无。<a id="a-IO"></a>亦无中边。<a id="a-IP"></a>亦无去来。<a id="a-IQ"></a>从本已来。<a id="a-IR"></a>一自成一。<a id="a-IS"></a>同自作同。<a id="a-IT"></a>厌异舍别。<a id="a-IU"></a>唯一真如。<a id="a-IV"></a>是故诸法。<a id="a-IW"></a>真如一相。<a id="a-IX"></a>三昧契经中作如是说。<a id="a-IY"></a>譬如金刚作五趣像。<a id="a-IZ"></a>五人平等。<a id="a-Ia"></a>亦复如是。<a id="a-Ib"></a>于诸人中。<a id="a-Ic"></a>无有增减。<a id="a-Id"></a>故起信论云。<a id="a-Ie"></a>心真如者。<a id="a-If"></a>即是一法界大总相法门体。<a id="a-Ig"></a>以心本性。<a id="a-Ih"></a>不生不灭相。<a id="a-Ii"></a>一切诸法。<a id="a-Ij"></a>皆由妄念而有差别。<a id="a-Ik"></a>若离妄念。<a id="a-Il"></a>则无境界差别之相。<a id="a-Im"></a>古释云。<a id="a-In"></a>执者问云。<a id="a-Io"></a>现见诸法差别迁流。<a id="a-Ip"></a>云何乃云性无生灭。</p>
  <p id="aIq">释云。<a id="a-Ir"></a>差别相者。<a id="a-Is"></a>是汝遍计妄情所作。<a id="a-It"></a>本来无实。<a id="a-Iu"></a>如依病眼妄见空华。<a id="a-Iv"></a>故云皆依妄念。<a id="a-Iw"></a>而有差别。<a id="a-Ix"></a>疑者又云。<a id="a-Iy"></a>以何得知依妄念生。<a id="a-Iz"></a>释云。<a id="a-J0"></a>以诸圣人离妄念故。<a id="a-J1"></a>尽无其境。<a id="a-J2"></a>即验此境定从妄生。<a id="a-J3"></a>又若此境非妄。<a id="a-J4"></a>定实有者。<a id="a-J5"></a>圣人不见。<a id="a-J6"></a>应是迷倒。<a id="a-J7"></a>凡夫既见。<a id="a-J8"></a>应是觉悟。<a id="a-J9"></a>如不见空华是病眼。<a id="a-JA"></a>返结准之。<a id="a-JB"></a>故若离于念。<a id="a-JC"></a>即无差别也。<a id="a-JD"></a>所执本空。<a id="a-JE"></a>故真心不动。<a id="a-JF"></a>由此一切诸法。<a id="a-JG"></a>皆即真如。<a id="a-JH"></a>斯则会妄显真。<a id="a-JI"></a>可绝疑矣。<a id="a-JJ"></a>如首楞严经云。<a id="a-JK"></a>佛告阿难。<a id="a-JL"></a>我非敕汝执为非心。<a id="a-JM"></a>但汝于心微细揣摩。<a id="a-JN"></a>若离前尘有分别性。<a id="a-JO"></a>即真汝心。<a id="a-JP"></a>若分别性离尘无体。<a id="a-JQ"></a>斯则前尘分别影事。<a id="a-JR"></a>昔人有简金颂云。<a id="a-JS"></a>君不见。<a id="a-JT"></a>澄清丽水出黄金。<a id="a-JU"></a>逐浪随波永被沈。<a id="a-JV"></a>有幸得逢良鉴者。<a id="a-JW"></a>披砂细拣暂知音。<a id="a-JX"></a>因此遂蒙皇上宠。<a id="a-JY"></a>直入琼楼宝箧中。<a id="a-JZ"></a>一练一明光照耀。<a id="a-Ja"></a>一回掌上一回钦。<a id="a-Jb"></a>以此尘沙含妙宝。<a id="a-Jc"></a>故喻众生觉照心。<a id="a-Jd"></a>众生无始沈三有。<a id="a-Je"></a>元来流浪被境侵。<a id="a-Jf"></a>对尘恰似真如慧。<a id="a-Jg"></a>离境元无照体心。<a id="a-Jh"></a>迷即一真名二体。<a id="a-Ji"></a>只为群生不照心。<a id="a-Jj"></a>若能对境常真照。<a id="a-Jk"></a>随尘离境一般心。<a id="a-Jl"></a>如来今日除分别。<a id="a-Jm"></a>意遣众生妄习心。<a id="a-Jn"></a>但除妄习存终始。<a id="a-Jo"></a>真照何妄不真心。</p>
 </body>
</html>