<!doctype html>
<html id="z3IBXDN1er" data-ver="1207">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第六十三</h1>
  <p id="a2">第四作用不定难者。<a id="a-3"></a>于中分出三难。<a id="a-4"></a>第一难云。<a id="a-5"></a>复有何因。<a id="a-6"></a>患眩翳者所见发蝇等。<a id="a-7"></a>即无发蝇等实用。<a id="a-8"></a>余不患眩翳者。<a id="a-9"></a>所见发蝇等物。<a id="a-A"></a>是实用非无。<a id="a-B"></a>汝大乘既许皆是唯识者。<a id="a-C"></a>即须一时有实作用。<a id="a-D"></a>不然。<a id="a-E"></a>一时无实作用。<a id="a-F"></a>今既不同。<a id="a-G"></a>未审何者是其唯识。<a id="a-H"></a>第二难云。<a id="a-I"></a>复有何因。<a id="a-J"></a>有情于梦中所得饮食刀杖毒药衣服等。<a id="a-K"></a>即无实作用。<a id="a-L"></a>及至觉时。<a id="a-M"></a>若得便有实用。<a id="a-N"></a>第三难云。<a id="a-O"></a>复有何因。<a id="a-P"></a>寻香城等。<a id="a-Q"></a>即无实作用。<a id="a-R"></a>余甎土城等。<a id="a-S"></a>便有实作用。<a id="a-T"></a>论主答前四难。<a id="a-U"></a>引三十唯识论颂云。<a id="a-V"></a>处时定如梦。<a id="a-W"></a>身不定如鬼。<a id="a-X"></a>同见脓河等。<a id="a-Y"></a>如梦损有用。<a id="a-Z"></a>若依此颂。<a id="a-a"></a>答前四难即足。<a id="a-b"></a>且第一答前处定难者。<a id="a-c"></a>论主云。<a id="a-d"></a>汝还许。<a id="a-e"></a>有情。<a id="a-f"></a>于梦中有时见有村园。<a id="a-g"></a>或男或女等物。<a id="a-h"></a>在于一处。<a id="a-i"></a>即定。<a id="a-j"></a>其有情梦心。<a id="a-k"></a>有时便缘余处。<a id="a-l"></a>余处便不见前村园等物。<a id="a-m"></a>即梦心不定。<a id="a-n"></a>汝且总许是唯识不。<a id="a-o"></a>经部答云。<a id="a-p"></a>我宗梦中虽梦境处定。<a id="a-q"></a>梦心不定。<a id="a-r"></a>然不离有情。<a id="a-s"></a>梦心。<a id="a-t"></a>皆是唯识。<a id="a-u"></a>论主云。<a id="a-v"></a>我觉时境色。<a id="a-w"></a>亦复如然。<a id="a-x"></a>虽山处长定。<a id="a-y"></a>其有情能缘心不定。<a id="a-z"></a>然。<a id="a-10"></a>皆不离现心。<a id="a-11"></a>总是唯识。<a id="a-12"></a>立量云。<a id="a-13"></a>我宗觉时所见境色。<a id="a-14"></a>是有法定是唯识为宗。<a id="a-15"></a>因云。<a id="a-16"></a>境处定心不定故。<a id="a-17"></a>喻如汝宗梦中之境。<a id="a-18"></a>皆是唯识。<a id="a-19"></a>第二答前时定难者。<a id="a-1A"></a>论主云。<a id="a-1B"></a>且如有情于梦中所见村园等物。<a id="a-1C"></a>其梦心若缘时。<a id="a-1D"></a>可是唯识。<a id="a-1E"></a>若不缘时。<a id="a-1F"></a>应非唯识。<a id="a-1G"></a>经部答云。<a id="a-1H"></a>我梦中之境。<a id="a-1I"></a>若梦心缘时。<a id="a-1J"></a>亦是唯识。<a id="a-1K"></a>若梦心有不缘时。<a id="a-1L"></a>然不离梦心。<a id="a-1M"></a>亦是唯识。<a id="a-1N"></a>论主云。<a id="a-1O"></a>我觉时境色。<a id="a-1P"></a>亦复如然。<a id="a-1Q"></a>我今长时缘南山。<a id="a-1R"></a>山不离心。<a id="a-1S"></a>是唯识。<a id="a-1T"></a>有时缘山。<a id="a-1U"></a>心虽不生。<a id="a-1V"></a>然不离现心。<a id="a-1W"></a>亦是唯识。<a id="a-1X"></a>颂云。<a id="a-1Y"></a>处时定如梦。<a id="a-1Z"></a>此一句答前二难。<a id="a-1a"></a>第三答身不定难。<a id="a-1b"></a>论主云。<a id="a-1c"></a>汝经部还许众多饿鬼。<a id="a-1d"></a>同于一处。<a id="a-1e"></a>于中有三有五。<a id="a-1f"></a>业同之者。<a id="a-1g"></a>即同见脓河定。<a id="a-1h"></a>又有三五。<a id="a-1i"></a>随自业力。<a id="a-1j"></a>所见不定。<a id="a-1k"></a>即同于一处。<a id="a-1l"></a>或有见猛火。<a id="a-1m"></a>或有见粪秽。<a id="a-1n"></a>或有见人把棒栏隔。<a id="a-1o"></a>如是饿鬼。<a id="a-1p"></a>同于一处。<a id="a-1q"></a>一半见境定。<a id="a-1r"></a>一半所见各异。<a id="a-1s"></a>汝总许是饿鬼唯识不。<a id="a-1t"></a>答云。<a id="a-1u"></a>虽见有同异。<a id="a-1v"></a>然。<a id="a-1w"></a>不离饿鬼自业识所变。<a id="a-1x"></a>皆是唯识。<a id="a-1y"></a>论主云。<a id="a-1z"></a>我宗唯识。<a id="a-20"></a>亦复如然。<a id="a-21"></a>虽一类悉眩翳者。<a id="a-22"></a>所见各别。<a id="a-23"></a>有一类不患眩翳者。<a id="a-24"></a>所见即同。<a id="a-25"></a>然不离此二类有情识之所变。<a id="a-26"></a>皆是唯识。<a id="a-27"></a>颂云。<a id="a-28"></a>身不定如鬼。<a id="a-29"></a>同见脓河等。<a id="a-2A"></a>此两句颂。<a id="a-2B"></a>答此一难。<a id="a-2C"></a>成唯识。<a id="a-2D"></a>宝生论偈云。<a id="a-2E"></a>身不定如鬼者。<a id="a-2F"></a>实是清河。<a id="a-2G"></a>无外异境。<a id="a-2H"></a>然诸饿鬼。<a id="a-2I"></a>悉皆同见脓满而流。<a id="a-2J"></a>非唯一睹。<a id="a-2K"></a>然于此处。<a id="a-2L"></a>实无片许脓。<a id="a-2M"></a>血可得。<a id="a-2N"></a>何容得有溢岸而流。<a id="a-2O"></a>虽无实境。<a id="a-2P"></a>决定属一。<a id="a-2Q"></a>理定不成。<a id="a-2R"></a>此即应知观色等心。<a id="a-2S"></a>虽无外境。<a id="a-2T"></a>不决定性。<a id="a-2U"></a>于身非有。<a id="a-2V"></a>遮却境无。<a id="a-2W"></a>即彼成立有。<a id="a-2X"></a>境之因。<a id="a-2Y"></a>有不定过。<a id="a-2Z"></a>于无境处。<a id="a-2a"></a>亦有多身。<a id="a-2b"></a>共观不定。<a id="a-2c"></a>如何实无脓流之事。<a id="a-2d"></a>而诸饿鬼不别观之。<a id="a-2e"></a>由其同业。<a id="a-2f"></a>感于此位。<a id="a-2g"></a>俱见脓流。<a id="a-2h"></a>悭吝业熟。<a id="a-2i"></a>同见此苦。<a id="a-2j"></a>由昔同业。<a id="a-2k"></a>各熏自体。<a id="a-2l"></a>此时异熟。<a id="a-2m"></a>皆并现前。<a id="a-2n"></a>彼多有情。<a id="a-2o"></a>同见斯事。<a id="a-2p"></a>实无外境。<a id="a-2q"></a>为思忆故。<a id="a-2r"></a>准其道理仁亦如斯。<a id="a-2s"></a>共同造作。<a id="a-2t"></a>所有熏习成熟之时。<a id="a-2u"></a>便无别相。<a id="a-2v"></a>色等相分。<a id="a-2w"></a>从识而生。<a id="a-2x"></a>是故定知。<a id="a-2y"></a>不由外境。<a id="a-2z"></a>识方得起。<a id="a-30"></a>岂非许此同一趣生。<a id="a-31"></a>然非决定。<a id="a-32"></a>彼情同业。<a id="a-33"></a>由现见有良家贱室。<a id="a-34"></a>贫富等异。<a id="a-35"></a>如是便成见其色等。<a id="a-36"></a>应有差别。<a id="a-37"></a>同彼异类。<a id="a-38"></a>见成非等。<a id="a-39"></a>故知斯类。<a id="a-3A"></a>与彼不同。<a id="a-3B"></a>彼亦不由外境力故。<a id="a-3C"></a>生色等境。<a id="a-3D"></a>然诸饿鬼。<a id="a-3E"></a>虽同一趣。<a id="a-3F"></a>见亦差别。<a id="a-3G"></a>由业异相。<a id="a-3H"></a>所见亦然。<a id="a-3I"></a>彼或有见大热铁团融煮迸灒。<a id="a-3J"></a>或时见有屎尿横流。<a id="a-3K"></a>非相似故。<a id="a-3L"></a>虽同人趣。<a id="a-3M"></a>薄福之人。<a id="a-3N"></a>金带现时。<a id="a-3O"></a>见为铁锁。<a id="a-3P"></a>赫热难近。<a id="a-3Q"></a>或见是蛇。<a id="a-3R"></a>吐其毒火。<a id="a-3S"></a>是故定知。<a id="a-3T"></a>虽在人趣。<a id="a-3U"></a>亦非同见。<a id="a-3V"></a>若如是类。<a id="a-3W"></a>无别见性。<a id="a-3X"></a>由其皆有同类之业。<a id="a-3Y"></a>然由彼类。<a id="a-3Z"></a>有同分业。<a id="a-3a"></a>生同分趣。<a id="a-3b"></a>复有别业。<a id="a-3c"></a>各别而见。<a id="a-3d"></a>此一功能。<a id="a-3e"></a>随其力故。<a id="a-3f"></a>令彼诸人。<a id="a-3g"></a>有同异见。<a id="a-3h"></a>复以此义。<a id="a-3i"></a>亦答余言。<a id="a-3j"></a>有说别趣有情鬼傍生等。<a id="a-3k"></a>应非一处。<a id="a-3l"></a>有不别见。<a id="a-3m"></a>由别作业异熟性故。<a id="a-3n"></a>此虽成趣。<a id="a-3o"></a>业有差别。<a id="a-3p"></a>同观之业。<a id="a-3q"></a>还有不异。<a id="a-3r"></a>即诸有情自相续中。<a id="a-3s"></a>有其别异业种随故。<a id="a-3t"></a>彼任其缘。<a id="a-3u"></a>各得生起。<a id="a-3v"></a>第四总答作用不定中三难者。<a id="a-3w"></a>论主云。<a id="a-3x"></a>汝经部等还许有情梦中所得刀杖饮食等。<a id="a-3y"></a>无实作用。<a id="a-3z"></a>是唯识不。<a id="a-40"></a>答云。<a id="a-41"></a>尔。<a id="a-42"></a>又问。<a id="a-43"></a>只如有情于梦中有时遗失不净。<a id="a-44"></a>及失尿等事。<a id="a-45"></a>即有实作用。<a id="a-46"></a>汝亦许是唯识不。<a id="a-47"></a>答云。<a id="a-48"></a>尔。<a id="a-49"></a>论主例答。<a id="a-4A"></a>汝既许梦中有实作用。<a id="a-4B"></a>及无实作用。<a id="a-4C"></a>俱是唯识者。<a id="a-4D"></a>即知我宗患眩翳。<a id="a-4E"></a>及不患者。<a id="a-4F"></a>并梦中现觉。<a id="a-4G"></a>兼假城实城。<a id="a-4H"></a>此三般。<a id="a-4I"></a>皆是有实作用。<a id="a-4J"></a>亦如汝梦中有实无实作用。<a id="a-4K"></a>皆是唯识。<a id="a-4L"></a>论主以量成立云。<a id="a-4M"></a>我宗觉时。<a id="a-4N"></a>境色是有法。<a id="a-4O"></a>定是唯识。<a id="a-4P"></a>宗因云。<a id="a-4Q"></a>有实作用故。<a id="a-4R"></a>如汝梦中境色。<a id="a-4S"></a>不然。<a id="a-4T"></a>汝梦中境色是有法。<a id="a-4U"></a>应非唯识。<a id="a-4V"></a>宗因云。<a id="a-4W"></a>有实无实作用故。<a id="a-4X"></a>如汝觉时境色。<a id="a-4Y"></a>唯识颂云。<a id="a-4Z"></a>如梦损有用。<a id="a-4a"></a>此一句答上难境。<a id="a-4b"></a>又都将一喻。<a id="a-4c"></a>总答四难。<a id="a-4d"></a>三十唯识颂云。<a id="a-4e"></a>一切如地狱。<a id="a-4f"></a>同见狱卒等。<a id="a-4g"></a>能为逼恼事。<a id="a-4h"></a>故四义皆成。<a id="a-4i"></a>且如世间处定。<a id="a-4j"></a>时定。<a id="a-4k"></a>身不定。<a id="a-4l"></a>作用不定等事。<a id="a-4m"></a>亦如地狱中受罪有情。<a id="a-4n"></a>各见治罚事。<a id="a-4o"></a>亦有处定。<a id="a-4p"></a>时定。<a id="a-4q"></a>身不定。<a id="a-4r"></a>作用不定。<a id="a-4s"></a>此皆唯识。<a id="a-4t"></a>但是诸有情恶业增上。<a id="a-4u"></a>虽同一狱。<a id="a-4v"></a>然受苦时。<a id="a-4w"></a>所见铜狗铁蛇。<a id="a-4x"></a>牛头狱卒。<a id="a-4y"></a>治罚之具。<a id="a-4z"></a>或同或异。<a id="a-50"></a>如是苦器。<a id="a-51"></a>逼害罪人。<a id="a-52"></a>此皆是罪人。<a id="a-53"></a>自恶业心现。<a id="a-54"></a>并无心外实铜狗等物。<a id="a-55"></a>今世间事法。<a id="a-56"></a>亦复如然。<a id="a-57"></a>若罪人同一狱者。<a id="a-58"></a>是总报恶业力。<a id="a-59"></a>若各别受苦者。<a id="a-5A"></a>即是别报恶业力。<a id="a-5B"></a>诸经要集云。<a id="a-5C"></a>夫云罪行。<a id="a-5D"></a>妄见境。<a id="a-5E"></a>染执定我人。<a id="a-5F"></a>取着违顺。<a id="a-5G"></a>便令自他。<a id="a-5H"></a>皆成恶业。<a id="a-5I"></a>是以经偈云。<a id="a-5J"></a>贪欲不生灭。<a id="a-5K"></a>不能令心恼。<a id="a-5L"></a>若人有我心。<a id="a-5M"></a>及有得见者。<a id="a-5N"></a>是人为贪欲。<a id="a-5O"></a>将入于地狱。<a id="a-5P"></a>是故心外虽无别境。<a id="a-5Q"></a>称彼迷情强见起染。<a id="a-5R"></a>如梦见境。<a id="a-5S"></a>起诸贪嗔。<a id="a-5T"></a>称彼梦者。<a id="a-5U"></a>谓实不虚。<a id="a-5V"></a>理实无境。<a id="a-5W"></a>唯情妄见故。<a id="a-5X"></a>智度论说。<a id="a-5Y"></a>如梦中无善事而善。<a id="a-5Z"></a>无嗔事而嗔。<a id="a-5a"></a>无怖事而怖。<a id="a-5b"></a>三界众生。<a id="a-5c"></a>亦复如是。<a id="a-5d"></a>无明眠故。<a id="a-5e"></a>不应嗔而嗔等。<a id="a-5f"></a>故知心外虽无别境。<a id="a-5g"></a>称彼迷情。<a id="a-5h"></a>妄见起染。<a id="a-5i"></a>心外虽无地狱等相。<a id="a-5j"></a>恶业成时。<a id="a-5k"></a>妄见受苦。<a id="a-5l"></a>如正法念经云。<a id="a-5m"></a>阎摩罗人。<a id="a-5n"></a>非是众生。<a id="a-5o"></a>罪人见之。<a id="a-5p"></a>谓是众生。<a id="a-5q"></a>手中执持焰然铁钳。<a id="a-5r"></a>彼地狱人。<a id="a-5s"></a>恶业既尽。<a id="a-5t"></a>命终之后。<a id="a-5u"></a>不复见于阎罗狱卒。<a id="a-5v"></a>何以故。<a id="a-5w"></a>以彼非是众生数故。<a id="a-5x"></a>如油炷尽。<a id="a-5y"></a>则无有灯。<a id="a-5z"></a>业尽亦尔。<a id="a-60"></a>不复见于阎罗狱卒。<a id="a-61"></a>如阎浮提。<a id="a-62"></a>日光既现。<a id="a-63"></a>则无暗冥。<a id="a-64"></a>恶业尽时。<a id="a-65"></a>阎罗狱卒。<a id="a-66"></a>亦复如是。<a id="a-67"></a>恶眼恶口。<a id="a-68"></a>如众生相。<a id="a-69"></a>可畏之色。<a id="a-6A"></a>皆悉磨灭。<a id="a-6B"></a>如破画壁。<a id="a-6C"></a>画亦随灭。<a id="a-6D"></a>恶业画壁。<a id="a-6E"></a>亦复如是。<a id="a-6F"></a>不复见于阎罗狱卒可畏之色。<a id="a-6G"></a>以此文证。<a id="a-6H"></a>众生恶业应受苦者。<a id="a-6I"></a>自然其中妄见地狱。</p>
  <p id="a6J">问曰。<a id="a-6K"></a>见地狱者。<a id="a-6L"></a>所见狱卒及虎狼等。<a id="a-6M"></a>可使妄见。<a id="a-6N"></a>彼地狱处。<a id="a-6O"></a>阎罗在中判诸罪人。<a id="a-6P"></a>则有此境。<a id="a-6Q"></a>云何言无。</p>
  <p id="a6R">答曰。<a id="a-6S"></a>彼见狱主。<a id="a-6T"></a>亦是妄见。<a id="a-6U"></a>直是罪人恶业熏心。<a id="a-6V"></a>令心变异。<a id="a-6W"></a>无中妄见。<a id="a-6X"></a>实无地狱阎罗在中。<a id="a-6Y"></a>又唯识论中。</p>
  <p id="a6Z">问曰。<a id="a-6a"></a>地狱中主乌狗羊等。<a id="a-6b"></a>为是众生。<a id="a-6c"></a>为非众生。</p>
  <p id="a6d">答曰。<a id="a-6e"></a>非是众生。</p>
  <p id="a6f">问曰。<a id="a-6g"></a>以何义故。<a id="a-6h"></a>非是众生。</p>
  <p id="a6i">答曰。<a id="a-6j"></a>以不相应故。<a id="a-6k"></a>此以何义。<a id="a-6l"></a>有五种义。<a id="a-6m"></a>彼地狱主及乌狗等。<a id="a-6n"></a>非是众生。<a id="a-6o"></a>何等为五。<a id="a-6p"></a>一者。<a id="a-6q"></a>如地狱中罪众生等。<a id="a-6r"></a>受种种苦。<a id="a-6s"></a>地狱主等若是众生。<a id="a-6t"></a>亦应如是受种种苦。<a id="a-6u"></a>而彼一向不受如是种种苦恼。<a id="a-6v"></a>以是义故。<a id="a-6w"></a>彼非众生。<a id="a-6x"></a>二者。<a id="a-6y"></a>地狱主等若是众生。<a id="a-6z"></a>应递相杀害。<a id="a-70"></a>不可分别。<a id="a-71"></a>此是罪人。<a id="a-72"></a>此是主等。<a id="a-73"></a>而实不共递相杀害。<a id="a-74"></a>可得分别。<a id="a-75"></a>此是罪人。<a id="a-76"></a>此是狱主。<a id="a-77"></a>以是义故。<a id="a-78"></a>彼非众生。<a id="a-79"></a>三者。<a id="a-7A"></a>地狱主等若是众生。<a id="a-7B"></a>形体力等。<a id="a-7C"></a>应递相杀害。<a id="a-7D"></a>不应偏为受罪人畏。<a id="a-7E"></a>而实偏为罪人所畏。<a id="a-7F"></a>以是义故。<a id="a-7G"></a>彼非众生。<a id="a-7H"></a>四者。<a id="a-7I"></a>彼地狱地。<a id="a-7J"></a>常是热铁。<a id="a-7K"></a>地狱主等是众生者。<a id="a-7L"></a>不能忍苦。<a id="a-7M"></a>云何能害彼受罪人。<a id="a-7N"></a>而实能害彼受罪人。<a id="a-7O"></a>以是义故。<a id="a-7P"></a>彼非众生。<a id="a-7Q"></a>五者。<a id="a-7R"></a>地狱主等若是众生。<a id="a-7S"></a>非受罪人。<a id="a-7T"></a>不应于彼地狱中生。<a id="a-7U"></a>而实生于彼地狱中。<a id="a-7V"></a>以是义故。<a id="a-7W"></a>彼非众生。<a id="a-7X"></a>此以何义。<a id="a-7Y"></a>彼地狱中受苦众生。<a id="a-7Z"></a>造五逆等诸恶罪业。<a id="a-7a"></a>于彼中生。<a id="a-7b"></a>地狱主等。<a id="a-7c"></a>不造恶业。<a id="a-7d"></a>云何生彼。<a id="a-7e"></a>以如是等五种义故。<a id="a-7f"></a>名不相应。</p>
  <p id="a7g">问曰。<a id="a-7h"></a>若彼主等。<a id="a-7i"></a>非是众生。<a id="a-7j"></a>不作罪业。<a id="a-7k"></a>不生彼者。<a id="a-7l"></a>云何天中得有畜生。<a id="a-7m"></a>此以何义。<a id="a-7n"></a>如彼中有种种鸟。<a id="a-7o"></a>诸畜生等。<a id="a-7p"></a>生在彼处。<a id="a-7q"></a>于地狱中。<a id="a-7r"></a>何故不尔。<a id="a-7s"></a>畜生饿鬼。<a id="a-7t"></a>种种杂生。<a id="a-7u"></a>令彼为主。</p>
  <p id="a7v">答曰。<a id="a-7w"></a>偈言。<a id="a-7x"></a>畜生生天中。<a id="a-7y"></a>地狱不如是。<a id="a-7z"></a>以在于天上。<a id="a-80"></a>不受畜生苦。<a id="a-81"></a>此偈明何义。<a id="a-82"></a>彼畜生等生天上者。<a id="a-83"></a>彼于天上器世间中。<a id="a-84"></a>有少分业。<a id="a-85"></a>是故于彼器世间中。<a id="a-86"></a>受乐果报。<a id="a-87"></a>彼地狱主及乌狗等。<a id="a-88"></a>不受诸苦。<a id="a-89"></a>以是义故。<a id="a-8A"></a>彼地狱中无有实主。<a id="a-8B"></a>及乌狗等。<a id="a-8C"></a>除罪众生。<a id="a-8D"></a>又宝生论云。<a id="a-8E"></a>如上所言。<a id="a-8F"></a>得差别体。<a id="a-8G"></a>地狱苦器。<a id="a-8H"></a>不同受之。<a id="a-8I"></a>或诸猛火。<a id="a-8J"></a>由业力故。<a id="a-8K"></a>便无烧苦。<a id="a-8L"></a>斯则自非善友。<a id="a-8M"></a>谁能辄作斯说。<a id="a-8N"></a>凡是密友性善之人。<a id="a-8O"></a>不论夷险。<a id="a-8P"></a>常为思益。<a id="a-8Q"></a>为欲显其不受烧苦。<a id="a-8R"></a>故致斯言。<a id="a-8S"></a>然于此时。<a id="a-8T"></a>助成立义。<a id="a-8U"></a>即是显出善友之意。<a id="a-8V"></a>由其不受彼之苦故。<a id="a-8W"></a>意欲成立非那洛迦。<a id="a-8X"></a>今复更云。<a id="a-8Y"></a>由其业力。<a id="a-8Z"></a>说有大火。<a id="a-8a"></a>言不烧者。<a id="a-8b"></a>斯则真成立唯识义。<a id="a-8c"></a>由无实火。<a id="a-8d"></a>但唯业力能坏自性。<a id="a-8e"></a>既定不受如斯苦故。<a id="a-8f"></a>便成此火。<a id="a-8g"></a>自性元无。<a id="a-8h"></a>然有实性。<a id="a-8i"></a>是宗所许。<a id="a-8j"></a>若也许其是识现相。<a id="a-8k"></a>事体元无。<a id="a-8l"></a>此由业力故无火。<a id="a-8m"></a>斯成应理。<a id="a-8n"></a>由其先业为限剂。<a id="a-8o"></a>故若异此者。<a id="a-8p"></a>彼增上业所招之果。<a id="a-8q"></a>既现在彼。<a id="a-8r"></a>如何不见。<a id="a-8s"></a>如无智者。<a id="a-8t"></a>欲求火灭。<a id="a-8u"></a>更复浇酥。<a id="a-8v"></a>今唯识宗。<a id="a-8w"></a>转益光炽。<a id="a-8x"></a>由斯众理。<a id="a-8y"></a>证此非成那洛迦类。<a id="a-8z"></a>故知唯心所现。<a id="a-90"></a>正理无差。<a id="a-91"></a>如观佛三昧海经观佛心品云。<a id="a-92"></a>是时佛心。<a id="a-93"></a>如红莲华。<a id="a-94"></a>莲华叶间有八万四千诸白色光。<a id="a-95"></a>其光遍照五道众生。<a id="a-96"></a>此光出时。<a id="a-97"></a>受苦众生皆悉出现。<a id="a-98"></a>所谓苦者。<a id="a-99"></a>阿鼻地狱。<a id="a-9A"></a>十八小地狱。<a id="a-9B"></a>十八寒地狱。<a id="a-9C"></a>乃至五百亿刀林地狱等。</p>
  <p id="a9D">问。<a id="a-9E"></a>若众生恶业心。<a id="a-9F"></a>感现地狱事。<a id="a-9G"></a>理即可然。<a id="a-9H"></a>且如观佛心时。<a id="a-9I"></a>云何纯现地狱。</p>
  <p id="a9J">答。<a id="a-9K"></a>此略有二义。<a id="a-9L"></a>一若约理而观。<a id="a-9M"></a>佛之心性。<a id="a-9N"></a>本含法界。<a id="a-9O"></a>无一尘而不遍。<a id="a-9P"></a>无一法而不通。<a id="a-9Q"></a>二若约事而观。<a id="a-9R"></a>佛唯用救苦为意。<a id="a-9S"></a>以物心为心。<a id="a-9T"></a>则地狱界。<a id="a-9U"></a>全是佛心。<a id="a-9V"></a>运无缘慈。<a id="a-9W"></a>不间同体。<a id="a-9X"></a>所以观佛心品云。<a id="a-9Y"></a>佛告天王。<a id="a-9Z"></a>欲知佛心光明所照。<a id="a-9a"></a>常照如此无间无救诸苦众生。<a id="a-9b"></a>佛心所缘。<a id="a-9c"></a>常缘此等极恶众生。<a id="a-9d"></a>以佛心力自庄严故。<a id="a-9e"></a>过算数劫。<a id="a-9f"></a>令彼罪人发菩提心。<a id="a-9g"></a>乃至尔时世尊说是语时。<a id="a-9h"></a>佛心力放十种白光。<a id="a-9i"></a>从佛心出。<a id="a-9j"></a>其光遍照十方世界。<a id="a-9k"></a>一一光中。<a id="a-9l"></a>无量化佛乘宝莲华。<a id="a-9m"></a>时会大众。<a id="a-9n"></a>见佛光明。<a id="a-9o"></a>如玻璃水。<a id="a-9p"></a>或见如乳。<a id="a-9q"></a>见诸化佛。<a id="a-9r"></a>从佛胸出。<a id="a-9s"></a>入于佛脐。<a id="a-9t"></a>游佛心间。<a id="a-9u"></a>乘大宝船。<a id="a-9v"></a>经往五道受罪人所。<a id="a-9w"></a>一一罪人。<a id="a-9x"></a>见诸化佛。<a id="a-9y"></a>如己父母。<a id="a-9z"></a>善友所亲。<a id="a-A0"></a>渐渐为说出世间法。<a id="a-A1"></a>是时空中有大音声。<a id="a-A2"></a>告诸大众。<a id="a-A3"></a>汝等今者。<a id="a-A4"></a>应观佛心。<a id="a-A5"></a>诸佛心者。<a id="a-A6"></a>是大慈也。<a id="a-A7"></a>大慈所缘。<a id="a-A8"></a>缘苦众生。<a id="a-A9"></a>乃至次行大喜。<a id="a-AA"></a>见诸众生安隐受乐。<a id="a-AB"></a>心生欢喜。<a id="a-AC"></a>如己无异。<a id="a-AD"></a>既生喜已。<a id="a-AE"></a>次行舍法。<a id="a-AF"></a>是诸众生无来去相。<a id="a-AG"></a>从心想生。<a id="a-AH"></a>心想生者。<a id="a-AI"></a>因缘和合。<a id="a-AJ"></a>假名为心。<a id="a-AK"></a>如此心想。<a id="a-AL"></a>犹如狂华。<a id="a-AM"></a>从颠倒起。<a id="a-AN"></a>苦从想起。<a id="a-AO"></a>乐从想生。<a id="a-AP"></a>心如芭蕉。<a id="a-AQ"></a>中无坚实。<a id="a-AR"></a>广说如经十譬。<a id="a-AS"></a>作是观时。<a id="a-AT"></a>不见身心。<a id="a-AU"></a>见一切法。<a id="a-AV"></a>同如实性。<a id="a-AW"></a>是名菩萨身受心法。<a id="a-AX"></a>依因此法。<a id="a-AY"></a>广修三十七助菩提分。<a id="a-AZ"></a>若取证者。<a id="a-Aa"></a>是声闻法。<a id="a-Ab"></a>不取证者。<a id="a-Ac"></a>是菩萨法。<a id="a-Ad"></a>又宝生论云。<a id="a-Ae"></a>时处定如梦者。<a id="a-Af"></a>有说。<a id="a-Ag"></a>由心惑乱。<a id="a-Ah"></a>遂乃便生时处定解。<a id="a-Ai"></a>然于梦中。<a id="a-Aj"></a>无其实境决定可得。<a id="a-Ak"></a>故世共许。<a id="a-Al"></a>如何将此。<a id="a-Am"></a>比余定事。<a id="a-An"></a>为作过耶。<a id="a-Ao"></a>乃至尔时于彼梦中。<a id="a-Ap"></a>实亦无其时处决定相状在心。<a id="a-Aq"></a>由何得知。<a id="a-Ar"></a>如有颂言。<a id="a-As"></a>若眠于夜里。<a id="a-At"></a>见日北方生。<a id="a-Au"></a>参差梦时处。<a id="a-Av"></a>如何有定心。<a id="a-Aw"></a>又云。<a id="a-Ax"></a>此之梦心。<a id="a-Ay"></a>有何奇异。<a id="a-Az"></a>营大功业。<a id="a-B0"></a>不假外形。<a id="a-B1"></a>而能巧利。<a id="a-B2"></a>构兹壮丽。<a id="a-B3"></a>或见崇墉九仞。<a id="a-B4"></a>飞甍十丈。<a id="a-B5"></a>碧条靃蘼红华璀璨。<a id="a-B6"></a>匠人极思。<a id="a-B7"></a>亦未能雕。<a id="a-B8"></a>若言于他同斯难者。<a id="a-B9"></a>彼无此过。<a id="a-BA"></a>不假外色功力起故。<a id="a-BB"></a>但由种熟。<a id="a-BC"></a>仗识为缘。<a id="a-BD"></a>即于此时。<a id="a-BE"></a>意识便现。<a id="a-BF"></a>又未曾见有经论说。<a id="a-BG"></a>于彼梦中生其别色。<a id="a-BH"></a>百法钞云。<a id="a-BI"></a>论主言。<a id="a-BJ"></a>如于梦中与女交会。<a id="a-BK"></a>流泄不净。<a id="a-BL"></a>梦被蛇螫。<a id="a-BM"></a>能令闷绝。<a id="a-BN"></a>流汗心迷。<a id="a-BO"></a>虽无实境。<a id="a-BP"></a>而有实作用。<a id="a-BQ"></a>此是唯识不。<a id="a-BR"></a>经部答云。<a id="a-BS"></a>此是唯识。<a id="a-BT"></a>论主云。<a id="a-BU"></a>汝既许梦中有实作用。<a id="a-BV"></a>无实作用。<a id="a-BW"></a>皆是唯识。<a id="a-BX"></a>即我宗。<a id="a-BY"></a>梦中现觉。<a id="a-BZ"></a>眩翳者。<a id="a-Ba"></a>不眩翳者。<a id="a-Bb"></a>假城实城。<a id="a-Bc"></a>此三般。<a id="a-Bd"></a>有实无实作用。<a id="a-Be"></a>如汝梦中。<a id="a-Bf"></a>亦是唯识。<a id="a-Bg"></a>论主立量云。<a id="a-Bh"></a>有翳无翳等是有法。<a id="a-Bi"></a>有用无用其理亦成宗。<a id="a-Bj"></a>因云。<a id="a-Bk"></a>许无实境故。<a id="a-Bl"></a>如梦中染污等。<a id="a-Bm"></a>所以唯识论云。<a id="a-Bn"></a>如梦损有用。<a id="a-Bo"></a>第三明圣教相违难者。<a id="a-Bp"></a>小乘难意云。<a id="a-Bq"></a>论主若言一切皆是唯识。<a id="a-Br"></a>无心外实境者。<a id="a-Bs"></a>何故世尊于阿含经中说有十二处。<a id="a-Bt"></a>若一切皆唯识者。<a id="a-Bu"></a>世尊只合说意处法处。<a id="a-Bv"></a>即不合说有十色处。<a id="a-Bw"></a>今世尊既说有十二处者。<a id="a-Bx"></a>明知离却意法处外。<a id="a-By"></a>别有十色处。<a id="a-Bz"></a>是心外有。<a id="a-C0"></a>何言一切皆是唯识。<a id="a-C1"></a>论主答中分三。<a id="a-C2"></a>初假答。<a id="a-C3"></a>二正答。<a id="a-C4"></a>三喻答。<a id="a-C5"></a>初假答。<a id="a-C6"></a>引三十唯识颂云。<a id="a-C7"></a>识从自种生。<a id="a-C8"></a>似境相而转。<a id="a-C9"></a>为成内外处。<a id="a-CA"></a>佛说彼为十。<a id="a-CB"></a>言识从自种生者。<a id="a-CC"></a>即五识自证分现行。<a id="a-CD"></a>各从五识自种而生。<a id="a-CE"></a>将五识自种。<a id="a-CF"></a>便为五根。<a id="a-CG"></a>言似境相而转者。<a id="a-CH"></a>即五识自证分。<a id="a-CI"></a>从自种生已。<a id="a-CJ"></a>而能变似二分现。<a id="a-CK"></a>其所变见分。<a id="a-CL"></a>说名五识。<a id="a-CM"></a>所变相分似外境现。<a id="a-CN"></a>说名五境。<a id="a-CO"></a>其实根境十处皆不离识。<a id="a-CP"></a>亦是唯识。<a id="a-CQ"></a>此是假将五识种子为五根。<a id="a-CR"></a>答经部师。<a id="a-CS"></a>以经部许有种子。</p>
  <p id="aCT">问。<a id="a-CU"></a>设许有种子。<a id="a-CV"></a>岂不执离识有。</p>
  <p id="aCW">答。<a id="a-CX"></a>彼许种子在前六识中持。<a id="a-CY"></a>亦不离识有。<a id="a-CZ"></a>论主云。<a id="a-Ca"></a>其所变相分。<a id="a-Cb"></a>似外五境。<a id="a-Cc"></a>亦不离识。<a id="a-Cd"></a>有能变五识种即五根。<a id="a-Ce"></a>亦不离识有。<a id="a-Cf"></a>虽分内外十处。<a id="a-Cg"></a>然皆是唯识。<a id="a-Ch"></a>言佛说彼为十者。<a id="a-Ci"></a>以佛密意。<a id="a-Cj"></a>为破外道执身为一合相我故。<a id="a-Ck"></a>遂于无言之法。<a id="a-Cl"></a>强以言分别说有根尘十处。<a id="a-Cm"></a>有大胜利故。<a id="a-Cn"></a>唯识颂云。<a id="a-Co"></a>依此教能入。<a id="a-Cp"></a>数取趣无我。<a id="a-Cq"></a>解云。<a id="a-Cr"></a>为若有智者。<a id="a-Cs"></a>即依此佛说根尘十处教文。<a id="a-Ct"></a>便作观云。<a id="a-Cu"></a>我于无量劫来。<a id="a-Cv"></a>为恶慧推求。<a id="a-Cw"></a>愚痴迷闇。<a id="a-Cx"></a>妄执自他身。<a id="a-Cy"></a>为一合相我。<a id="a-Cz"></a>因此生死沉沦。<a id="a-D0"></a>今依教观。<a id="a-D1"></a>自他身。<a id="a-D2"></a>但有根尘十处。<a id="a-D3"></a>以成其体。<a id="a-D4"></a>于一一处中。<a id="a-D5"></a>都无主宰自在常一等用。<a id="a-D6"></a>何曾有我。<a id="a-D7"></a>因此便能悟入无我之理。<a id="a-D8"></a>成我空观。<a id="a-D9"></a>此即大乘假将五种子为五根。<a id="a-DA"></a>假答小乘也。<a id="a-DB"></a>小乘又难云。<a id="a-DC"></a>若尔者。<a id="a-DD"></a>且如五尘相分色。<a id="a-DE"></a>是五识所变故。<a id="a-DF"></a>可如汝宗。<a id="a-DG"></a>是唯识。<a id="a-DH"></a>其本质五境色。<a id="a-DI"></a>未审是何识之唯识。<a id="a-DJ"></a>谓五识及第六。<a id="a-DK"></a>皆不亲缘本质五境。<a id="a-DL"></a>即此本质五境。<a id="a-DM"></a>岂不是离心外有。<a id="a-DN"></a>何成唯识。<a id="a-DO"></a>因此问故。<a id="a-DP"></a>便是论主第二正答。<a id="a-DQ"></a>唯识论云。<a id="a-DR"></a>依识所变。<a id="a-DS"></a>非别实有。<a id="a-DT"></a>解云。<a id="a-DU"></a>此依大乘自宗正解。<a id="a-DV"></a>即约已建立第八识了。<a id="a-DW"></a>既论主云。<a id="a-DX"></a>五尘本质色。<a id="a-DY"></a>此是第八识之亲相分。<a id="a-DZ"></a>相分不离第八识。<a id="a-Da"></a>亦是唯识。<a id="a-Db"></a>第三喻答者。<a id="a-Dc"></a>即论主举喻答小乘。<a id="a-Dd"></a>世尊建立十二处之所以。<a id="a-De"></a>唯识论云。<a id="a-Df"></a>如遮断见。<a id="a-Dg"></a>说续有情。<a id="a-Dh"></a>但是佛密意破于众生一合相我。<a id="a-Di"></a>假说有十二处名。<a id="a-Dj"></a>令众生观十二处法。<a id="a-Dk"></a>都无有我。<a id="a-Dl"></a>便入我空。<a id="a-Dm"></a>次依唯识。<a id="a-Dn"></a>能观一切诸法之上。<a id="a-Do"></a>皆无实轨持胜性等用。<a id="a-Dp"></a>既除法执。<a id="a-Dq"></a>便成法空。<a id="a-Dr"></a>小乘难云。<a id="a-Ds"></a>既言一切诸法皆无实轨持自在胜性等用。<a id="a-Dt"></a>成法空观者。<a id="a-Du"></a>即此唯识之体。<a id="a-Dv"></a>岂不亦空。<a id="a-Dw"></a>因此便成。<a id="a-Dx"></a>第四唯识成空难。<a id="a-Dy"></a>论主答云。<a id="a-Dz"></a>唯识体即不空。<a id="a-E0"></a>非所执故。<a id="a-E1"></a>我前言空者。<a id="a-E2"></a>但是空其一切法上妄心执有实轨持胜性等用。<a id="a-E3"></a>遍计虚妄之法。<a id="a-E4"></a>此即是空。<a id="a-E5"></a>非空离执唯识之体。<a id="a-E6"></a>即如根本智正证如时。<a id="a-E7"></a>离言绝相。<a id="a-E8"></a>其遍计虚妄一切我法。<a id="a-E9"></a>皆不现前。<a id="a-EA"></a>于此位中。<a id="a-EB"></a>唯有本智。<a id="a-EC"></a>与理冥合。<a id="a-ED"></a>不分能所。<a id="a-EE"></a>此识体亦空。<a id="a-EF"></a>便无俗谛。<a id="a-EG"></a>俗谛无故。<a id="a-EH"></a>真谛亦无。<a id="a-EI"></a>真俗相依而建立故。<a id="a-EJ"></a>唯识论云。<a id="a-EK"></a>拨无二谛。<a id="a-EL"></a>是恶取空。<a id="a-EM"></a>诸佛说为不可治者。<a id="a-EN"></a>第五色相非心难。<a id="a-EO"></a>唯识论云。<a id="a-EP"></a>若诸色处亦识为体。<a id="a-EQ"></a>何缘不似色相。<a id="a-ER"></a>显现。<a id="a-ES"></a>一类。<a id="a-ET"></a>坚住。<a id="a-EU"></a>相续而转。<a id="a-EV"></a>小乘难意云。<a id="a-EW"></a>若言一切外色皆心为体。<a id="a-EX"></a>由心自证分变似能取。<a id="a-EY"></a>说名见分。<a id="a-EZ"></a>变似可取。<a id="a-Ea"></a>说为相分者。<a id="a-Eb"></a>何故所变色相即显现。<a id="a-Ec"></a>其能变心即不显现。<a id="a-Ed"></a>又若外色以心为体者。<a id="a-Ee"></a>何故所变色即一类相续而转。<a id="a-Ef"></a>且如外色山河大地等。<a id="a-Eg"></a>即千年万年。<a id="a-Eh"></a>一类更无改变。<a id="a-Ei"></a>又相续不断。<a id="a-Ej"></a>得多时住。<a id="a-Ek"></a>若有情能变心。<a id="a-El"></a>即有改变不定。<a id="a-Em"></a>又不得多时。<a id="a-En"></a>今外色既不似内心者。<a id="a-Eo"></a>明知离心有外实色。<a id="a-Ep"></a>何言一切皆是唯识。<a id="a-Eq"></a>答云。<a id="a-Er"></a>唯识论云。<a id="a-Es"></a>名言熏习势力起故。<a id="a-Et"></a>此但由一切有情。<a id="a-Eu"></a>无始时来。<a id="a-Ev"></a>前后递互。<a id="a-Ew"></a>以名言虚妄熏习。<a id="a-Ex"></a>作心外坚住相续等解。<a id="a-Ey"></a>由此势力有此相现。<a id="a-Ez"></a>非是真实有心外坚色等。<a id="a-F0"></a>外人又问。<a id="a-F1"></a>既言唯识者。<a id="a-F2"></a>有情何要变似外色而现。<a id="a-F3"></a>答。<a id="a-F4"></a>唯识论云。<a id="a-F5"></a>谓此若无。<a id="a-F6"></a>应无颠倒。<a id="a-F7"></a>便无杂染。<a id="a-F8"></a>亦无净法。<a id="a-F9"></a>是故诸识变似色现。<a id="a-FA"></a>论主云。<a id="a-FB"></a>一切有情若不变似外色现者。<a id="a-FC"></a>便无染净之法。<a id="a-FD"></a>且如一切凡夫。<a id="a-FE"></a>由先迷色等诸境。<a id="a-FF"></a>颠倒妄执。<a id="a-FG"></a>由此杂染便生。<a id="a-FH"></a>杂染体。<a id="a-FI"></a>即二障。<a id="a-FJ"></a>汝外人若不许识变似外色现者。<a id="a-FK"></a>即有情不起颠倒。<a id="a-FL"></a>颠。<a id="a-FM"></a>倒妄执既若不起。<a id="a-FN"></a>即杂染烦恼不生。<a id="a-FO"></a>杂染既若不生。<a id="a-FP"></a>净法因何而有。<a id="a-FQ"></a>所以摄论颂云。<a id="a-FR"></a>乱相及乱体。<a id="a-FS"></a>应许为色识。<a id="a-FT"></a>及与非色识。<a id="a-FU"></a>若无余亦无。<a id="a-FV"></a>言乱相者。<a id="a-FW"></a>即所变色相。<a id="a-FX"></a>言乱体者。<a id="a-FY"></a>即能变心体。<a id="a-FZ"></a>应许为色识者。<a id="a-Fa"></a>即前所变乱相。<a id="a-Fb"></a>及与非色识者。<a id="a-Fc"></a>即前变心是体。<a id="a-Fd"></a>若无余亦无者。<a id="a-Fe"></a>若无所变似外色境为乱相者。<a id="a-Ff"></a>亦无能变之识体。<a id="a-Fg"></a>故知须变似外境现。<a id="a-Fh"></a>所以诸色皆不离心。<a id="a-Fi"></a>总是唯识。<a id="a-Fj"></a>第六现量违宗难者。<a id="a-Fk"></a>唯识论云。<a id="a-Fl"></a>色等外境。<a id="a-Fm"></a>分明现证。<a id="a-Fn"></a>现量所得。<a id="a-Fo"></a>察拨为无。<a id="a-Fp"></a>小乘难意云。<a id="a-Fq"></a>且如外五尘色境。<a id="a-Fr"></a>分明五识现证。<a id="a-Fs"></a>是现量所得。<a id="a-Ft"></a>大小乘皆共极成。<a id="a-Fu"></a>何故拨无。<a id="a-Fv"></a>言一切唯识。<a id="a-Fw"></a>三十唯识论中亦有此难云。<a id="a-Fx"></a>诸法由量。<a id="a-Fy"></a>刊定有无。<a id="a-Fz"></a>一切量中。<a id="a-G0"></a>现量为胜。<a id="a-G1"></a>若无外境宁有此觉。<a id="a-G2"></a>我今现证如是境耶。<a id="a-G3"></a>意云。<a id="a-G4"></a>论主若言无外实境者。<a id="a-G5"></a>如何言五识现量。<a id="a-G6"></a>取外五尘境。<a id="a-G7"></a>若是比量。<a id="a-G8"></a>非量。<a id="a-G9"></a>遍计所起。<a id="a-GA"></a>遍计所执。<a id="a-GB"></a>强思计度。<a id="a-GC"></a>构画所生。<a id="a-GD"></a>相分。<a id="a-GE"></a>不离于心。<a id="a-GF"></a>可成唯识。<a id="a-GG"></a>今五识既现量得外实五尘境者。<a id="a-GH"></a>何故亦言皆是唯识。<a id="a-GI"></a>答。<a id="a-GJ"></a>唯识论云。<a id="a-GK"></a>现量证时。<a id="a-GL"></a>不执为外。<a id="a-GM"></a>后意分别。<a id="a-GN"></a>妄生外想。<a id="a-GO"></a>论主云。<a id="a-GP"></a>且如现量五识。<a id="a-GQ"></a>正缘五尘境时。<a id="a-GR"></a>得法自性。<a id="a-GS"></a>不带名言。<a id="a-GT"></a>无筹度心。<a id="a-GU"></a>不生分别。<a id="a-GV"></a>不执为外。<a id="a-GW"></a>但是后念分别意识。<a id="a-GX"></a>妄生分别。<a id="a-GY"></a>便执为外。<a id="a-GZ"></a>言有实境。</p>
  <p id="aGa">问。<a id="a-Gb"></a>且小乘许现量心中。<a id="a-Gc"></a>不执为外不。</p>
  <p id="aGd">答。<a id="a-Ge"></a>许。</p>
  <p id="aGf">问。<a id="a-Gg"></a>与大乘何别。</p>
  <p id="aGh">答。<a id="a-Gi"></a>唯识镜云。<a id="a-Gj"></a>若是大乘。<a id="a-Gk"></a>即五识。<a id="a-Gl"></a>及同时意识。<a id="a-Gm"></a>皆现量。<a id="a-Gn"></a>不执为外。<a id="a-Go"></a>若小乘宗。<a id="a-Gp"></a>即唯是五识。<a id="a-Gq"></a>不执为外。<a id="a-Gr"></a>论主云。<a id="a-Gs"></a>汝小乘既许五识缘境是现量。<a id="a-Gt"></a>不执为外者。<a id="a-Gu"></a>明知现量心中。<a id="a-Gv"></a>皆无外境。<a id="a-Gw"></a>是其唯识。</p>
  <p id="aGx">外人又问云。<a id="a-Gy"></a>其五识所缘现量五尘境。<a id="a-Gz"></a>为实为假。</p>
  <p id="aH0">答。<a id="a-H1"></a>是实。</p>
  <p id="aH2">难云。<a id="a-H3"></a>若尔者。<a id="a-H4"></a>即是离心外有实五尘境。<a id="a-H5"></a>何言唯识。</p>
  <p id="aH6">答。<a id="a-H7"></a>五识缘五尘境时。<a id="a-H8"></a>虽即是实。<a id="a-H9"></a>但是五识之所变。<a id="a-HA"></a>自识相分。<a id="a-HB"></a>不离五识。<a id="a-HC"></a>皆成唯识。<a id="a-HD"></a>故唯识论云。<a id="a-HE"></a>故现量境。<a id="a-HF"></a>是自相分。<a id="a-HG"></a>识所变故。<a id="a-HH"></a>亦说为有。<a id="a-HI"></a>意识所执外实色等。<a id="a-HJ"></a>妄计有故。<a id="a-HK"></a>说彼为无。<a id="a-HL"></a>意云。<a id="a-HM"></a>五识各有四分。<a id="a-HN"></a>其五尘境。<a id="a-HO"></a>是五识之亲相分。<a id="a-HP"></a>由五识自证分变似色等相分境现。<a id="a-HQ"></a>其相分又不离见分。<a id="a-HR"></a>皆是唯识。<a id="a-HS"></a>若后分别意识起时。<a id="a-HT"></a>妄执心外有其实境。<a id="a-HU"></a>此即是无。<a id="a-HV"></a>不称境体而知故。</p>
  <p id="aHW">问。<a id="a-HX"></a>且如五识中。<a id="a-HY"></a>嗔等烦恼起时。<a id="a-HZ"></a>不称本质。<a id="a-Ha"></a>何言唯是现量。</p>
  <p id="aHb">答。<a id="a-Hc"></a>虽不称本质。<a id="a-Hd"></a>然称相分。<a id="a-He"></a>亦是现量。<a id="a-Hf"></a>由心无执故。<a id="a-Hg"></a>其第六意识相应嗔。<a id="a-Hh"></a>若与执俱时。<a id="a-Hi"></a>相分。<a id="a-Hj"></a>本质皆不称。<a id="a-Hk"></a>若不与执俱起时。<a id="a-Hl"></a>即同五识。</p>
  <p id="aHm">问。<a id="a-Hn"></a>何故五识无执。</p>
  <p id="aHo">答。<a id="a-Hp"></a>由不通比非二量。<a id="a-Hq"></a>故无执。<a id="a-Hr"></a>故知五识现量缘境。<a id="a-Hs"></a>不执为外。<a id="a-Ht"></a>皆是唯识。</p>
  <p id="aHu">又小乘都申一难。<a id="a-Hv"></a>若唯识无外境者。<a id="a-Hw"></a>由何而得种种心生。<a id="a-Hx"></a>既若无境牵生心。<a id="a-Hy"></a>即妄心由何而起。<a id="a-Hz"></a>未有无心境。<a id="a-I0"></a>曾无无境心。</p>
  <p id="aI1">答。<a id="a-I2"></a>论颂云。<a id="a-I3"></a>由一切种识。<a id="a-I4"></a>如是如是变。<a id="a-I5"></a>以展转力故。<a id="a-I6"></a>彼彼分别生。<a id="a-I7"></a>一切种识者。<a id="a-I8"></a>即是第八识。<a id="a-I9"></a>此识能持一切有为之法种故。<a id="a-IA"></a>即一切种子。<a id="a-IB"></a>各能自生果差别功能。<a id="a-IC"></a>名一切种识。<a id="a-ID"></a>功能有二。<a id="a-IE"></a>一现行名功能。<a id="a-IF"></a>即似谷麦等种。<a id="a-IG"></a>能生芽功能是。<a id="a-IH"></a>二。<a id="a-II"></a>第八识中种子名功能。<a id="a-IJ"></a>有能生现行功能故。<a id="a-IK"></a>今言一切种识者。<a id="a-IL"></a>但取本识中种子功能。<a id="a-IM"></a>能生一切有为色心等法。<a id="a-IN"></a>即色为所缘。<a id="a-IO"></a>心便是能缘。<a id="a-IP"></a>即色是境。<a id="a-IQ"></a>不离心。<a id="a-IR"></a>是唯识。<a id="a-IS"></a>即此心境。<a id="a-IT"></a>但从本识中而生起。<a id="a-IU"></a>何要外境而方生。<a id="a-IV"></a>如是如是变者。<a id="a-IW"></a>如是八识从种生。<a id="a-IX"></a>即是八识自证分。<a id="a-IY"></a>转变起见相二分。<a id="a-IZ"></a>相分不离见分。<a id="a-Ia"></a>是唯识。<a id="a-Ib"></a>以展转力故者。<a id="a-Ic"></a>即余缘是展转力。<a id="a-Id"></a>以心法四缘生。<a id="a-Ie"></a>色法二缘起。<a id="a-If"></a>彼彼分别生者。<a id="a-Ig"></a>即由彼见相二分上。<a id="a-Ih"></a>妄执。<a id="a-Ii"></a>外有实我法等。<a id="a-Ij"></a>分别而生。<a id="a-Ik"></a>故知但由本识中种而生诸识。<a id="a-Il"></a>不假外妄境而亦得生。<a id="a-Im"></a>故知一切皆是唯识。</p>
  <p id="aIn">又唯识论云。<a id="a-Io"></a>问曰。<a id="a-Ip"></a>如汝向言。<a id="a-Iq"></a>唯有内识。<a id="a-Ir"></a>无外境界。<a id="a-Is"></a>若尔。<a id="a-It"></a>内识为可取。<a id="a-Iu"></a>为不可取。<a id="a-Iv"></a>若可取者。<a id="a-Iw"></a>同色香等外诸境界。<a id="a-Ix"></a>若不可取者。<a id="a-Iy"></a>则是无法。<a id="a-Iz"></a>云何说言唯有内识。<a id="a-J0"></a>无外境界。</p>
  <p id="aJ1">答曰。<a id="a-J2"></a>如来方便。<a id="a-J3"></a>渐令众生得入我空。<a id="a-J4"></a>及法空。<a id="a-J5"></a>故说有内识。<a id="a-J6"></a>而实无有内识可取。<a id="a-J7"></a>若不如是。<a id="a-J8"></a>则不得说我空法空。<a id="a-J9"></a>以是义故。<a id="a-JA"></a>虚妄分别。<a id="a-JB"></a>此心知彼心。<a id="a-JC"></a>彼心知此心。</p>
  <p id="aJD">问曰。<a id="a-JE"></a>又复有难。<a id="a-JF"></a>云何得知诸佛如来。<a id="a-JG"></a>依此义故。<a id="a-JH"></a>说有色等。<a id="a-JI"></a>一切诸入。<a id="a-JJ"></a>而非实有色等诸入。<a id="a-JK"></a>又以识等能取境界。<a id="a-JL"></a>以是义故。<a id="a-JM"></a>不得说言无色等入。</p>
  <p id="aJN">答曰。<a id="a-JO"></a>偈言。<a id="a-JP"></a>彼一非可见。<a id="a-JQ"></a>多亦不可见。<a id="a-JR"></a>和合不可见。<a id="a-JS"></a>是故无尘法。</p>
 </body>
</html>