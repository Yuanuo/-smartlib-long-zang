<!doctype html>
<html id="z3IBXFQ1fE" data-ver="1398">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十六</h1>
  <p id="a2">夫确定一心。<a id="a-3"></a>心外无法。<a id="a-4"></a>圣教所印。<a id="a-5"></a>理事圆通。<a id="a-6"></a>只如法华方便品。<a id="a-7"></a>明十界十如。<a id="a-8"></a>相性因缘果报本末。<a id="a-9"></a>初后不滥。<a id="a-A"></a>行相非虚。<a id="a-B"></a>今唯说一心。<a id="a-C"></a>如何合教。</p>
  <p id="aD">答。<a id="a-E"></a>一心者。<a id="a-F"></a>即诸法实相也。<a id="a-G"></a>亦诸法实性也。<a id="a-H"></a>然诸法即实相。<a id="a-I"></a>实相即诸法。<a id="a-J"></a>从心所现。<a id="a-K"></a>性相全同。<a id="a-L"></a>依本垂迹。<a id="a-M"></a>理事非异。<a id="a-N"></a>如群波动而水体常露。<a id="a-O"></a>以水夺波。<a id="a-P"></a>波无不尽。<a id="a-Q"></a>虽众法似起。<a id="a-R"></a>而心性恒现。<a id="a-S"></a>以心收法。<a id="a-T"></a>法无不空。<a id="a-U"></a>大品经云。<a id="a-V"></a>不见一法出法性外。<a id="a-W"></a>又云。<a id="a-X"></a>一切法趣色。<a id="a-Y"></a>是趣不过。<a id="a-Z"></a>如台教。<a id="a-a"></a>释法华经十法界十如因果之法。<a id="a-b"></a>一切唯心造者。<a id="a-c"></a>则心具一切法。<a id="a-d"></a>一切法者。<a id="a-e"></a>只是十如。<a id="a-f"></a>十如者。<a id="a-g"></a>即如是相。<a id="a-h"></a>如是性。<a id="a-i"></a>如是体。<a id="a-j"></a>如是力。<a id="a-k"></a>如是作。<a id="a-l"></a>如是。<a id="a-m"></a>因如是缘。<a id="a-n"></a>如是果。<a id="a-o"></a>如是报。<a id="a-p"></a>如是本末究竟等。<a id="a-q"></a>如是相者。<a id="a-r"></a>夫相以据外。<a id="a-s"></a>览而可别。<a id="a-t"></a>释论云。<a id="a-u"></a>易知故。<a id="a-v"></a>名为相。<a id="a-w"></a>如水火相异。<a id="a-x"></a>则易可知。<a id="a-y"></a>如人面色具诸休否。<a id="a-z"></a>览外相即知其内。<a id="a-10"></a>昔孙刘相显。<a id="a-11"></a>曹公相隐。<a id="a-12"></a>相者举声大哭。<a id="a-13"></a>四海三分。<a id="a-14"></a>百姓荼毒。<a id="a-15"></a>若言有相。<a id="a-16"></a>闇者不知。<a id="a-17"></a>若言无相。<a id="a-18"></a>占者洞解。<a id="a-19"></a>当随善相者。<a id="a-1A"></a>信人面外具一切相也。<a id="a-1B"></a>心亦如是。<a id="a-1C"></a>具一切相。<a id="a-1D"></a>众生相隐。<a id="a-1E"></a>弥勒相显。<a id="a-1F"></a>如来善知。<a id="a-1G"></a>故远近皆记。<a id="a-1H"></a>不善观者。<a id="a-1I"></a>不信心具一切相。<a id="a-1J"></a>当随如实观者。<a id="a-1K"></a>信心具一切相也。<a id="a-1L"></a>如是性者。<a id="a-1M"></a>性以据内。<a id="a-1N"></a>不改名性。<a id="a-1O"></a>又性名性分。<a id="a-1P"></a>种类之义。<a id="a-1Q"></a>分分而不同。<a id="a-1R"></a>各各不可改。<a id="a-1S"></a>如火以热为性。<a id="a-1T"></a>水以湿为性等。<a id="a-1U"></a>不改约理。<a id="a-1V"></a>种类约事。<a id="a-1W"></a>又性是实性。<a id="a-1X"></a>实性即是理性。<a id="a-1Y"></a>极实无过。<a id="a-1Z"></a>即一心佛性之异名耳。<a id="a-1a"></a>又无行经云。<a id="a-1b"></a>称不动性。<a id="a-1c"></a>即不改义。<a id="a-1d"></a>今明内性不可改。<a id="a-1e"></a>如竹中火性。<a id="a-1f"></a>虽不可见。<a id="a-1g"></a>不得言无。<a id="a-1h"></a>燧人干草。<a id="a-1i"></a>遍烧一切。<a id="a-1j"></a>心亦如是。<a id="a-1k"></a>具一切五阴性。<a id="a-1l"></a>虽不可见。<a id="a-1m"></a>不得言无。<a id="a-1n"></a>以智眼观。<a id="a-1o"></a>具一切性。<a id="a-1p"></a>如是体者。<a id="a-1q"></a>体是主质义。<a id="a-1r"></a>此十法界阴入。<a id="a-1s"></a>俱用色心为体质也。<a id="a-1t"></a>如是力者。<a id="a-1u"></a>堪任义。<a id="a-1v"></a>如王力士。<a id="a-1w"></a>千万技能。<a id="a-1x"></a>病故谓无。<a id="a-1y"></a>病差有用。<a id="a-1z"></a>心亦如是。<a id="a-20"></a>具有如来十力。<a id="a-21"></a>烦恼病故。<a id="a-22"></a>不能运动。<a id="a-23"></a>如实观之。<a id="a-24"></a>具一切力。<a id="a-25"></a>如是作者。<a id="a-26"></a>运为建立义。<a id="a-27"></a>若离心者。<a id="a-28"></a>更无所作。<a id="a-29"></a>故知心具一切作也。<a id="a-2A"></a>如是因者。<a id="a-2B"></a>招果为因。<a id="a-2C"></a>亦名为业。<a id="a-2D"></a>十法界业。<a id="a-2E"></a>起自于心。<a id="a-2F"></a>但使有心。<a id="a-2G"></a>诸业具足。<a id="a-2H"></a>若无于心。<a id="a-2I"></a>即无诸业。<a id="a-2J"></a>以一切善恶凡圣等业。<a id="a-2K"></a>唯心造故。<a id="a-2L"></a>如是缘者。<a id="a-2M"></a>缘名缘由。<a id="a-2N"></a>助业皆是缘义。<a id="a-2O"></a>无明爱等能润于业。<a id="a-2P"></a>即心为缘。<a id="a-2Q"></a>离心缘不起故。<a id="a-2R"></a>如是果者。<a id="a-2S"></a>克获为果。<a id="a-2T"></a>若自心造善。<a id="a-2U"></a>克获乐果。<a id="a-2V"></a>若自心造恶。<a id="a-2W"></a>克获苦果。<a id="a-2X"></a>如是报者。<a id="a-2Y"></a>酬因为报。<a id="a-2Z"></a>一念心正。<a id="a-2a"></a>妙报相酬。<a id="a-2b"></a>一念心邪。<a id="a-2c"></a>劣果潜现。<a id="a-2d"></a>风和响顺。<a id="a-2e"></a>形直影端故。<a id="a-2f"></a>则邪正在心。<a id="a-2g"></a>得丧由我。<a id="a-2h"></a>相为本。<a id="a-2i"></a>报为末。<a id="a-2j"></a>本末悉入缘生。<a id="a-2k"></a>缘生故空。<a id="a-2l"></a>则空等也。<a id="a-2m"></a>相但有字。<a id="a-2n"></a>报亦但有字。<a id="a-2o"></a>悉假施设。<a id="a-2p"></a>则假等也。<a id="a-2q"></a>又相即无相。<a id="a-2r"></a>无相而相。<a id="a-2s"></a>非相非无相。<a id="a-2t"></a>报亦然。<a id="a-2u"></a>一一皆入如实之际。<a id="a-2v"></a>则中等也。<a id="a-2w"></a>若三涂以表苦为相。<a id="a-2x"></a>定恶聚为性。<a id="a-2y"></a>摧折色心为体。<a id="a-2z"></a>登刀入镬为力。<a id="a-30"></a>起十不善为作。<a id="a-31"></a>有漏恶业为因。<a id="a-32"></a>爱取等为缘。<a id="a-33"></a>恶习果为果。<a id="a-34"></a>三恶趣为报。<a id="a-35"></a>本末皆痴为等。<a id="a-36"></a>乃至菩萨佛类者。<a id="a-37"></a>缘因为相。<a id="a-38"></a>了因为性。<a id="a-39"></a>正因为体。<a id="a-3A"></a>四弘为力。<a id="a-3B"></a>六度万行为作。<a id="a-3C"></a>智慧庄严为因。<a id="a-3D"></a>福德庄严为缘。<a id="a-3E"></a>三菩提为果。<a id="a-3F"></a>大涅槃为报。<a id="a-3G"></a>本末皆智为先导为等。<a id="a-3H"></a>故知十界十如。<a id="a-3I"></a>善恶因缘。<a id="a-3J"></a>凡圣果报。<a id="a-3K"></a>皆是一心。<a id="a-3L"></a>终无别法。<a id="a-3M"></a>斯乃发究竟菩提心者之慈父。<a id="a-3N"></a>度虚妄生死野者之导师。<a id="a-3O"></a>转凡入圣之津梁。<a id="a-3P"></a>会俗归真之蹊径矣。<a id="a-3Q"></a>譬如天乐。<a id="a-3R"></a>随众生念。<a id="a-3S"></a>出种种声。<a id="a-3T"></a>亦如摩尼。<a id="a-3U"></a>随意所求雨种种宝。<a id="a-3V"></a>此心无尽。<a id="a-3W"></a>孕法何穷。<a id="a-3X"></a>色法尚然。<a id="a-3Y"></a>真灵岂劣。</p>
  <p id="a3Z">问。<a id="a-3a"></a>凡圣既同一心。<a id="a-3b"></a>云何圣人成一切种智。<a id="a-3c"></a>凡夫触事不知乎。</p>
  <p id="a3d">答。<a id="a-3e"></a>只为凡夫背觉合尘。<a id="a-3f"></a>为尘所隔。<a id="a-3g"></a>迷真徇妄。<a id="a-3h"></a>被妄所遮。<a id="a-3i"></a>所以教中。<a id="a-3j"></a>诮之为生盲。<a id="a-3k"></a>不开智眼。<a id="a-3l"></a>诃之作聋俗。<a id="a-3m"></a>岂达真闻。<a id="a-3n"></a>自心与他心。<a id="a-3o"></a>二俱不了。<a id="a-3p"></a>焉能博通万类。<a id="a-3q"></a>成一切种智乎。<a id="a-3r"></a>如守护国界主陀罗尼经云。<a id="a-3s"></a>佛言。<a id="a-3t"></a>善男子。<a id="a-3u"></a>若诸佛子。<a id="a-3v"></a>欲得成就阿耨多罗三藐三菩提者。<a id="a-3w"></a>若欲善能知自心者。<a id="a-3x"></a>乃至应先发起大慈悲心。<a id="a-3y"></a>普为众生。<a id="a-3z"></a>归依三宝。<a id="a-40"></a>受菩萨戒等。<a id="a-41"></a>是以自心难知。<a id="a-42"></a>莫能善察。<a id="a-43"></a>不入宗镜。<a id="a-44"></a>焉能照明。<a id="a-45"></a>若了自心。<a id="a-46"></a>即是顿发菩提心者。<a id="a-47"></a>是以心之绵密。<a id="a-48"></a>世莫能知。<a id="a-49"></a>古人有心隐篇云。<a id="a-4A"></a>二仪之大。<a id="a-4B"></a>可以章程测也。<a id="a-4C"></a>三纲之动。<a id="a-4D"></a>可以圭表度也。<a id="a-4E"></a>雷霆之声。<a id="a-4F"></a>可以钟鼓传也。<a id="a-4G"></a>风雨之变。<a id="a-4H"></a>可以音律知也。<a id="a-4I"></a>故有象可睹。<a id="a-4J"></a>不能匿其量。<a id="a-4K"></a>有光可见。<a id="a-4L"></a>不能隐其迹。<a id="a-4M"></a>有声可闻。<a id="a-4N"></a>不能藏其响。<a id="a-4O"></a>有色可察。<a id="a-4P"></a>不能灭其性。<a id="a-4Q"></a>以夫天地阴阳之难明。<a id="a-4R"></a>犹可以术数揆而耳目知。<a id="a-4S"></a>至于人心。<a id="a-4T"></a>则异于是矣。<a id="a-4U"></a>心居于内。<a id="a-4V"></a>情伏于衷。<a id="a-4W"></a>非可以算数测也。<a id="a-4X"></a>凡人之心。<a id="a-4Y"></a>险于山川。<a id="a-4Z"></a>难知于天。<a id="a-4a"></a>天有春秋冬夏旦暮之期。<a id="a-4b"></a>人者厚貌深情。<a id="a-4c"></a>不可而知故。<a id="a-4d"></a>有心刚而色柔。<a id="a-4e"></a>容毅而质弱。<a id="a-4f"></a>意强而行慢。<a id="a-4g"></a>性悁而事缓。<a id="a-4h"></a>假饰于外以蔽其情。<a id="a-4i"></a>喜不必爱。<a id="a-4j"></a>怒不必憎。<a id="a-4k"></a>笑未必乐。<a id="a-4l"></a>泣未必哀。<a id="a-4m"></a>其藏情隐行。<a id="a-4n"></a>未易测也。<a id="a-4o"></a>他心尚不可测。<a id="a-4p"></a>外境则焉能知。<a id="a-4q"></a>故起信论云。<a id="a-4r"></a>众生以依染心能见能现。<a id="a-4s"></a>妄取境界。<a id="a-4t"></a>迷平等性故。<a id="a-4u"></a>以一切法常静无有起相。<a id="a-4v"></a>无明不觉。<a id="a-4w"></a>妄与法违故。<a id="a-4x"></a>不能得随顺世间一切境界。<a id="a-4y"></a>种种知故。<a id="a-4z"></a>是知心外无法。<a id="a-50"></a>法外无心。<a id="a-51"></a>但了一心。<a id="a-52"></a>诸尘自会。<a id="a-53"></a>起心背法。<a id="a-54"></a>即乖法体。<a id="a-55"></a>既与法违。<a id="a-56"></a>则不通达。<a id="a-57"></a>若能顺法界性。<a id="a-58"></a>合真如心。<a id="a-59"></a>则般若无知。<a id="a-5A"></a>无所不知矣。</p>
  <p id="a5B">问。<a id="a-5C"></a>若了一心。<a id="a-5D"></a>何用广知诸法。</p>
  <p id="a5E">答。<a id="a-5F"></a>一心是总。<a id="a-5G"></a>诸法是别。<a id="a-5H"></a>别虽从总。<a id="a-5I"></a>事起千差。<a id="a-5J"></a>若不子细通明。<a id="a-5K"></a>遮照双运。<a id="a-5L"></a>则理孤事寡。<a id="a-5M"></a>不入圆通。<a id="a-5N"></a>维摩经云。<a id="a-5O"></a>善能分别诸法相。<a id="a-5P"></a>于第一义而不动。<a id="a-5Q"></a>台教云。<a id="a-5R"></a>于诸法门文义教海。<a id="a-5S"></a>须了非字非非字。<a id="a-5T"></a>双照字非字。<a id="a-5U"></a>不可说。<a id="a-5V"></a>非不可说。<a id="a-5W"></a>不可见。<a id="a-5X"></a>非不可见。<a id="a-5Y"></a>何所简择。<a id="a-5Z"></a>何所不简择。<a id="a-5a"></a>何所摄。<a id="a-5b"></a>何所不摄。<a id="a-5c"></a>何所弃。<a id="a-5d"></a>何所不弃。<a id="a-5e"></a>是则俱是。<a id="a-5f"></a>非则悉非。<a id="a-5g"></a>能于墨色通达一切非。<a id="a-5h"></a>于一切非通达一切是。<a id="a-5i"></a>通达一切非。<a id="a-5j"></a>非非是。<a id="a-5k"></a>一切法邪。<a id="a-5l"></a>一切法正。<a id="a-5m"></a>若于墨色不如是解。<a id="a-5n"></a>则不知字与非字。<a id="a-5o"></a>如虫食木。<a id="a-5p"></a>莫辩所归。<a id="a-5q"></a>似鸟言空。<a id="a-5r"></a>何知旨趣。</p>
  <p id="a5s">问。<a id="a-5t"></a>一色一香。<a id="a-5u"></a>无非中道。<a id="a-5v"></a>以何为中道。</p>
  <p id="a5w">答。<a id="a-5x"></a>且约古师四句分别。<a id="a-5y"></a>如中论玄枢云。</p>
  <p id="a5z">问。<a id="a-60"></a>汝以不生不灭为中道。<a id="a-61"></a>有此中道不。<a id="a-62"></a>若有此中道。<a id="a-63"></a>则不名中道。<a id="a-64"></a>若无此中道。<a id="a-65"></a>无亦不名中。<a id="a-66"></a>二俱不可得。<a id="a-67"></a>何名中道。</p>
  <p id="a68">答。<a id="a-69"></a>有四义。<a id="a-6A"></a>一有此中道。<a id="a-6B"></a>何者本将中道破偏。<a id="a-6C"></a>何得无中道。<a id="a-6D"></a>以有空义故。<a id="a-6E"></a>一切法得成。<a id="a-6F"></a>若无空义者。<a id="a-6G"></a>一切则不成。<a id="a-6H"></a>空即中道也。<a id="a-6I"></a>二无此中道。<a id="a-6J"></a>何者。<a id="a-6K"></a>为破偏病。<a id="a-6L"></a>是故说中。<a id="a-6M"></a>偏病既亡。<a id="a-6N"></a>中药须遣。<a id="a-6O"></a>若有中道。<a id="a-6P"></a>中还是病。<a id="a-6Q"></a>三亦有中道。<a id="a-6R"></a>亦无中道。<a id="a-6S"></a>何者。<a id="a-6T"></a>至理虚存。<a id="a-6U"></a>故名亦有。<a id="a-6V"></a>无形无相。<a id="a-6W"></a>故名亦无。<a id="a-6X"></a>如涅槃经云。<a id="a-6Y"></a>内外合故。<a id="a-6Z"></a>名为中道。<a id="a-6a"></a>四非有中道。<a id="a-6b"></a>非无中道。<a id="a-6c"></a>何者。<a id="a-6d"></a>既云中道。<a id="a-6e"></a>何得是有。<a id="a-6f"></a>既云中道。<a id="a-6g"></a>何得是无。<a id="a-6h"></a>此是一往为言耳。<a id="a-6i"></a>若更再论。<a id="a-6j"></a>则非四句。<a id="a-6k"></a>所谓言语道断。<a id="a-6l"></a>心行处灭。</p>
  <p id="a6m">问。<a id="a-6n"></a>若尔。<a id="a-6o"></a>云何取定。</p>
  <p id="a6p">答。<a id="a-6q"></a>若也有执。<a id="a-6r"></a>则无所不碍。<a id="a-6s"></a>若也无执。<a id="a-6t"></a>则无所不通。<a id="a-6u"></a>如智论云。<a id="a-6v"></a>若人见般若。<a id="a-6w"></a>是则名被缚。<a id="a-6x"></a>若不见般若。<a id="a-6y"></a>是亦名被缚。<a id="a-6z"></a>若人见般若。<a id="a-70"></a>是则名解脱。<a id="a-71"></a>若不见般若。<a id="a-72"></a>是则名解脱。<a id="a-73"></a>中道即实相。<a id="a-74"></a>是有也。<a id="a-75"></a>中道即性空。<a id="a-76"></a>是无也。<a id="a-77"></a>亦名为假名。<a id="a-78"></a>亦有亦无也。<a id="a-79"></a>亦名为中道。<a id="a-7A"></a>非有非无也。<a id="a-7B"></a>故知无执则四句皆是。<a id="a-7C"></a>涅槃经云。<a id="a-7D"></a>有缘服毒生。<a id="a-7E"></a>无缘服毒死。<a id="a-7F"></a>有服甘露伤命而早夭。<a id="a-7G"></a>或有服甘露寿命得长存。<a id="a-7H"></a>此之谓矣。</p>
  <p id="a7I">问。<a id="a-7J"></a>为中即是道。<a id="a-7K"></a>为离中别有道。<a id="a-7L"></a>为道即是中。<a id="a-7M"></a>为离道别有中。</p>
  <p id="a7N">答。<a id="a-7O"></a>如彼中品人。<a id="a-7P"></a>此则是中而非道。<a id="a-7Q"></a>如彼三乘人道。<a id="a-7R"></a>此即是道而非中。<a id="a-7S"></a>如彼菩萨道。<a id="a-7T"></a>此即亦中亦是道。<a id="a-7U"></a>如彼外道道。<a id="a-7V"></a>此即非中又非道。<a id="a-7W"></a>今言中道者。<a id="a-7X"></a>即菩萨道。<a id="a-7Y"></a>离中无别道。<a id="a-7Z"></a>离道无别中。<a id="a-7a"></a>即以道为中。<a id="a-7b"></a>即以中为道。<a id="a-7c"></a>此之中义。<a id="a-7d"></a>即是一心。<a id="a-7e"></a>道。<a id="a-7f"></a>即是心。<a id="a-7g"></a>心即是道。<a id="a-7h"></a>以真心遍一切处故。<a id="a-7i"></a>所以云一色一香。<a id="a-7j"></a>无非中道。<a id="a-7k"></a>前辩所见不同。<a id="a-7l"></a>故论得失。<a id="a-7m"></a>若入宗镜。<a id="a-7n"></a>则泯同平等。<a id="a-7o"></a>三乘五性。<a id="a-7p"></a>若内若外。<a id="a-7q"></a>无非一心中道矣。<a id="a-7r"></a>又中道者。<a id="a-7s"></a>以一真心不住有无一边。<a id="a-7t"></a>故称中道。<a id="a-7u"></a>若言其有。<a id="a-7v"></a>相不可寻。<a id="a-7w"></a>若言其无。<a id="a-7x"></a>性不可易。<a id="a-7y"></a>所以菩萨以行契理。<a id="a-7z"></a>观一切法。<a id="a-80"></a>双遮双照。<a id="a-81"></a>双亡双流。<a id="a-82"></a>台教明双亡正入。<a id="a-83"></a>常冥中道。<a id="a-84"></a>无心亡照。<a id="a-85"></a>任运寂知。<a id="a-86"></a>双亡即亡空亡假。<a id="a-87"></a>故名为寂。<a id="a-88"></a>正入只是入中。<a id="a-89"></a>故名为照。<a id="a-8A"></a>而亡而照。<a id="a-8B"></a>故曰双流。<a id="a-8C"></a>遮流约智用。<a id="a-8D"></a>亡照约智体。<a id="a-8E"></a>无心释智体。<a id="a-8F"></a>智体成就。<a id="a-8G"></a>不须作意念念忘照。<a id="a-8H"></a>而常任运。<a id="a-8I"></a>而寂而知。<a id="a-8J"></a>寂即是亡。<a id="a-8K"></a>知即是照。<a id="a-8L"></a>又能所双寂。<a id="a-8M"></a>故曰双亡。<a id="a-8N"></a>门理历然。<a id="a-8O"></a>称为正入。<a id="a-8P"></a>正入则理无不契。<a id="a-8Q"></a>双亡则相无不寂。<a id="a-8R"></a>斯即不住空有。<a id="a-8S"></a>遮照分明。<a id="a-8T"></a>不滞二边。<a id="a-8U"></a>方成正入。<a id="a-8V"></a>肇论云。<a id="a-8W"></a>有心者。<a id="a-8X"></a>众庶是也。<a id="a-8Y"></a>无心者。<a id="a-8Z"></a>太虚是也。<a id="a-8a"></a>众庶处于妄想。<a id="a-8b"></a>太虚绝于灵照。<a id="a-8c"></a>不可以处妄想。<a id="a-8d"></a>绝灵照。<a id="a-8e"></a>而语圣心乎。<a id="a-8f"></a>故须遮照无滞。<a id="a-8g"></a>体用自在。<a id="a-8h"></a>方成理行之门。<a id="a-8i"></a>华严经云。<a id="a-8j"></a>菩萨住是不思议。<a id="a-8k"></a>于中思议。<a id="a-8l"></a>不可尽。<a id="a-8m"></a>住是不可思议地。<a id="a-8n"></a>思与非思俱寂灭。<a id="a-8o"></a>若唯遮思议境者。<a id="a-8p"></a>则凡圣绝分。<a id="a-8q"></a>故非但遮常心。<a id="a-8r"></a>亦应融常心。<a id="a-8s"></a>是则于中思议不可尽。<a id="a-8t"></a>遮融无二。<a id="a-8u"></a>则思与非思。<a id="a-8v"></a>体俱寂灭。<a id="a-8w"></a>方曰真不思议也。<a id="a-8x"></a>是则遮照无滞。<a id="a-8y"></a>理事不亏。<a id="a-8z"></a>即遮而照故。<a id="a-90"></a>双非即是双行。<a id="a-91"></a>即照而遮故。<a id="a-92"></a>双行即是双遣。<a id="a-93"></a>不坏本而常末。<a id="a-94"></a>万行纷然。<a id="a-95"></a>不坏末而常本。<a id="a-96"></a>一心恒寂。<a id="a-97"></a>所以色尘体寂。<a id="a-98"></a>香界性空。<a id="a-99"></a>执作有无之边邪。<a id="a-9A"></a>达成唯心之中理。<a id="a-9B"></a>法法皆圆愿海。<a id="a-9C"></a>尘尘尽具行门。<a id="a-9D"></a>应念而六度咸成。<a id="a-9E"></a>目击而真心普遍。<a id="a-9F"></a>如无尽意菩萨经云。<a id="a-9G"></a>普贤。<a id="a-9H"></a>如来国土。<a id="a-9I"></a>彼诸菩萨当见佛时。<a id="a-9J"></a>寻能分别诸深妙义。<a id="a-9K"></a>具足成就。<a id="a-9L"></a>六波罗蜜。<a id="a-9M"></a>何以故。<a id="a-9N"></a>若不取色相。<a id="a-9O"></a>即是具足檀波罗蜜。<a id="a-9P"></a>若除色相。<a id="a-9Q"></a>即是具足尸波罗蜜。<a id="a-9R"></a>若观色尽。<a id="a-9S"></a>即是具足羼提波罗蜜。<a id="a-9T"></a>若见色寂灭。<a id="a-9U"></a>即是具足毗梨波罗蜜。<a id="a-9V"></a>若不行色相。<a id="a-9W"></a>即是具足禅波罗蜜。<a id="a-9X"></a>若不戏论色相。<a id="a-9Y"></a>即是具足般若波罗蜜。<a id="a-9Z"></a>是诸菩萨。<a id="a-9a"></a>即观佛时。<a id="a-9b"></a>寻具如是六波罗蜜得无生忍。</p>
  <p id="a9c">问。<a id="a-9d"></a>此唯识门。<a id="a-9e"></a>未了之人。<a id="a-9f"></a>以何方便而为开导。</p>
  <p id="a9g">答。<a id="a-9h"></a>初觉之人。<a id="a-9i"></a>先以比知。<a id="a-9j"></a>后当信验。<a id="a-9k"></a>摄论云。<a id="a-9l"></a>一切时处。<a id="a-9m"></a>皆唯有识。<a id="a-9n"></a>其有未得真智觉者。<a id="a-9o"></a>于唯识中云何比知。<a id="a-9p"></a>由圣教。<a id="a-9q"></a>及正理。<a id="a-9r"></a>如教云。<a id="a-9s"></a>如是三界。<a id="a-9t"></a>皆唯有心。<a id="a-9u"></a>理显者。<a id="a-9v"></a>如于定心中。<a id="a-9w"></a>随所观见诸青瘀等。<a id="a-9x"></a>所知影像。<a id="a-9y"></a>一切无别。<a id="a-9z"></a>青瘀等事。<a id="a-A0"></a>但见自心。<a id="a-A1"></a>又云。<a id="a-A2"></a>外种内为缘。<a id="a-A3"></a>外法种子。<a id="a-A4"></a>皆是众生感受用业熏种子。<a id="a-A5"></a>依阿赖耶力所变现。<a id="a-A6"></a>是故外种离内。<a id="a-A7"></a>无别有种。<a id="a-A8"></a>如有颂言。<a id="a-A9"></a>天地风虚空。<a id="a-AA"></a>陂池方大海。<a id="a-AB"></a>皆真内所作。<a id="a-AC"></a>外义俱非有。<a id="a-AD"></a>又颂云。<a id="a-AE"></a>圣教及正理。<a id="a-AF"></a>各别有功能。<a id="a-AG"></a>为生于信慧。<a id="a-AH"></a>无一不成故。<a id="a-AI"></a>是以识生此识。<a id="a-AJ"></a>说名相分。<a id="a-AK"></a>知此相唯内心变。<a id="a-AL"></a>外义不成故。<a id="a-AM"></a>如有颂言。<a id="a-AN"></a>于一端严淫女身。<a id="a-AO"></a>出家耽欲及饿狗。<a id="a-AP"></a>嗅尸昌艳美饮食。<a id="a-AQ"></a>三种分别各不同。<a id="a-AR"></a>以前尘无决定相。<a id="a-AS"></a>唯心自分妍丑。<a id="a-AT"></a>若外法是实。<a id="a-AU"></a>云何各随自见不同。<a id="a-AV"></a>是以比知。<a id="a-AW"></a>唯心自现。<a id="a-AX"></a>非他境界。<a id="a-AY"></a>古德云。<a id="a-AZ"></a>菩萨从初正信创发心时。<a id="a-Aa"></a>即观本识自性缘起因果之体。<a id="a-Ab"></a>得成正信。<a id="a-Ac"></a>故摄论云。<a id="a-Ad"></a>得彼本识。<a id="a-Ae"></a>说菩萨初起。<a id="a-Af"></a>应先观诸法如实因缘。<a id="a-Ag"></a>此之谓也。<a id="a-Ah"></a>如实者。<a id="a-Ai"></a>无非一心。<a id="a-Aj"></a>余皆虚妄。<a id="a-Ak"></a>若有猛提直入之者。<a id="a-Al"></a>顿悟圆信之人。<a id="a-Am"></a>即初发心时。<a id="a-An"></a>便成正觉。<a id="a-Ao"></a>不动尘劳之位。<a id="a-Ap"></a>遍坐一切道场。<a id="a-Aq"></a>靡移所习之门。<a id="a-Ar"></a>游戏十方国土。<a id="a-As"></a>是以法华经偈云。<a id="a-At"></a>得如是乘。<a id="a-Au"></a>令诸子等。<a id="a-Av"></a>日夜劫数。<a id="a-Aw"></a>常得游戏。<a id="a-Ax"></a>与诸菩萨。<a id="a-Ay"></a>及声闻众。<a id="a-Az"></a>乘此宝乘。<a id="a-B0"></a>直至道场。<a id="a-B1"></a>以是因缘。<a id="a-B2"></a>十方谛求。<a id="a-B3"></a>更无余乘。<a id="a-B4"></a>除佛方便。<a id="a-B5"></a>若能依实。<a id="a-B6"></a>修行。<a id="a-B7"></a>果满不离一念。<a id="a-B8"></a>如还原观云。<a id="a-B9"></a>卷舒无碍。<a id="a-BA"></a>隐显同时。<a id="a-BB"></a>一际绝其始终。<a id="a-BC"></a>出入亡于表里。<a id="a-BD"></a>初心正觉。<a id="a-BE"></a>摄多生于刹那。<a id="a-BF"></a>十信道圆。<a id="a-BG"></a>一念该于佛地。<a id="a-BH"></a>即无生显而幻有立。<a id="a-BI"></a>两相泯而双事存。<a id="a-BJ"></a>摄法界而摄一尘。<a id="a-BK"></a>举一身而十身现。</p>
  <p id="aBL">问。<a id="a-BM"></a>既以圣教正理比知。<a id="a-BN"></a>已生胜解。<a id="a-BO"></a>欲入圣位。<a id="a-BP"></a>缘何境界亲证修行。</p>
  <p id="aBQ">答。<a id="a-BR"></a>但了人法二空。<a id="a-BS"></a>即入此观。<a id="a-BT"></a>人法何以成空。<a id="a-BU"></a>以唯有意言分别。<a id="a-BV"></a>故摄论云。<a id="a-BW"></a>从愿乐位。<a id="a-BX"></a>乃至究竟位。<a id="a-BY"></a>若欲入唯识观。<a id="a-BZ"></a>修加行。<a id="a-Ba"></a>缘何境界。<a id="a-Bb"></a>缘意言分别为境。<a id="a-Bc"></a>离此无别外境。<a id="a-Bd"></a>何以故。<a id="a-Be"></a>此意言分别。<a id="a-Bf"></a>似文字言说。<a id="a-Bg"></a>及义显现。<a id="a-Bh"></a>唯有意言分别。<a id="a-Bi"></a>无别有名言。<a id="a-Bj"></a>菩萨能通达名无所有。<a id="a-Bk"></a>则离外尘邪执。<a id="a-Bl"></a>又此义依名言。<a id="a-Bm"></a>唯意言分别。<a id="a-Bn"></a>前以遣名。<a id="a-Bo"></a>此下依名遣义。<a id="a-Bp"></a>义者。<a id="a-Bq"></a>即六识所缘境。<a id="a-Br"></a>离名无别此境。<a id="a-Bs"></a>名言既唯意分别故。<a id="a-Bt"></a>义亦无别体。<a id="a-Bu"></a>菩萨通达义无所有。<a id="a-Bv"></a>亦离外尘邪执。<a id="a-Bw"></a>又此名义自性差别。<a id="a-Bx"></a>唯假说为量。<a id="a-By"></a>前已遣名义。<a id="a-Bz"></a>名义既无自性及差别。<a id="a-C0"></a>云何可立。<a id="a-C1"></a>若离假说。<a id="a-C2"></a>无别名义自性。<a id="a-C3"></a>及名义差别。<a id="a-C4"></a>由证见此二法不可得故。<a id="a-C5"></a>名为通达。<a id="a-C6"></a>智整禅师六行。<a id="a-C7"></a>法云。<a id="a-C8"></a>大乘顿悟菩萨。<a id="a-C9"></a>能观唯识无外空者。<a id="a-CA"></a>谓观相空。<a id="a-CB"></a>唯是空解。<a id="a-CC"></a>心作空解。<a id="a-CD"></a>无外相空。<a id="a-CE"></a>是故大根知唯识者。<a id="a-CF"></a>则灭空解。<a id="a-CG"></a>离诸缘观。<a id="a-CH"></a>故智论云。<a id="a-CI"></a>菩萨行般若波罗蜜时。<a id="a-CJ"></a>普观诸法皆空。<a id="a-CK"></a>空亦复空。<a id="a-CL"></a>灭诸观。<a id="a-CM"></a>得无碍般若波罗蜜。<a id="a-CN"></a>以此文证。<a id="a-CO"></a>无外相空。<a id="a-CP"></a>大根观智则证空。<a id="a-CQ"></a>空谓法空。<a id="a-CR"></a>空有皆是妄见。<a id="a-CS"></a>悉是当时意分别作。<a id="a-CT"></a>如人心起。<a id="a-CU"></a>则唯见人。<a id="a-CV"></a>微尘心起。<a id="a-CW"></a>则唯见微尘。<a id="a-CX"></a>空心起时。<a id="a-CY"></a>则唯见空。<a id="a-CZ"></a>是故空有皆是心作。<a id="a-Ca"></a>故诸凡圣见境不同。<a id="a-Cb"></a>皆是当时意言有异。<a id="a-Cc"></a>是以世谛各唯有识。<a id="a-Cd"></a>觉无外边。<a id="a-Ce"></a>则名真谛。<a id="a-Cf"></a>以其二谛不相离故。<a id="a-Cg"></a>即以无外名为真谛。<a id="a-Ch"></a>是故若能观见唯识。<a id="a-Ci"></a>即知无外。<a id="a-Cj"></a>则亦达真。<a id="a-Ck"></a>此达真时。<a id="a-Cl"></a>则无外解。<a id="a-Cm"></a>便遣世俗妄取之心。<a id="a-Cn"></a>故摄论云。<a id="a-Co"></a>知尘无所有。<a id="a-Cp"></a>通达真。<a id="a-Cq"></a>知唯有识。<a id="a-Cr"></a>通达俗。<a id="a-Cs"></a>若不通达俗。<a id="a-Ct"></a>无以能得见真。<a id="a-Cu"></a>以离俗无真故。<a id="a-Cv"></a>若不通达真。<a id="a-Cw"></a>无以遣俗。<a id="a-Cx"></a>以俗无别体故。<a id="a-Cy"></a>所以通达真俗。<a id="a-Cz"></a>由能解唯识理故。<a id="a-D0"></a>以此文证。<a id="a-D1"></a>观唯识者。<a id="a-D2"></a>即达二谛。<a id="a-D3"></a>能遣妄心。<a id="a-D4"></a>虽复就实唯识无境。<a id="a-D5"></a>称情则有凡圣大小。<a id="a-D6"></a>谓若见尘。<a id="a-D7"></a>意谓是人。<a id="a-D8"></a>如此意言。<a id="a-D9"></a>则是凡夫。<a id="a-DA"></a>若观此身。<a id="a-DB"></a>意谓是尘。<a id="a-DC"></a>如此意言。<a id="a-DD"></a>则是二乘。<a id="a-DE"></a>若观细尘。<a id="a-DF"></a>意谓体空。<a id="a-DG"></a>如此意言。<a id="a-DH"></a>是小菩萨。<a id="a-DI"></a>若观空有知皆意言。<a id="a-DJ"></a>即是大乘大菩萨人。<a id="a-DK"></a>故诸众生。<a id="a-DL"></a>虽皆唯识。<a id="a-DM"></a>意言不同。<a id="a-DN"></a>凡圣各异。<a id="a-DO"></a>故大根人知唯识者。<a id="a-DP"></a>恒观自心意言为境。<a id="a-DQ"></a>此初观时。<a id="a-DR"></a>虽未成圣。<a id="a-DS"></a>分知意言。<a id="a-DT"></a>则是菩萨。<a id="a-DU"></a>故摄论云。<a id="a-DV"></a>初修观者。<a id="a-DW"></a>则是凡夫菩萨。<a id="a-DX"></a>此等能观深法空者。<a id="a-DY"></a>即亦曾迳小乘观来。<a id="a-DZ"></a>非是不解众生无我。<a id="a-Da"></a>一往即能顿见法空。<a id="a-Db"></a>故摄论云。<a id="a-Dc"></a>若得法无我。<a id="a-Dd"></a>必先得人无我。<a id="a-De"></a>故知学大。<a id="a-Df"></a>要先从小。<a id="a-Dg"></a>虽复从小。<a id="a-Dh"></a>渐顿仍别。<a id="a-Di"></a>谓观生空执为极者。<a id="a-Dj"></a>后观相空进学。<a id="a-Dk"></a>名渐。<a id="a-Dl"></a>若有久习。<a id="a-Dm"></a>知小非极。<a id="a-Dn"></a>即解空空。<a id="a-Do"></a>名为顿悟。<a id="a-Dp"></a>虽知心外无境。<a id="a-Dq"></a>然入观时亦从尘起。<a id="a-Dr"></a>以其色尘。<a id="a-Ds"></a>唯佛不见。<a id="a-Dt"></a>以佛常证唯识无境。<a id="a-Du"></a>妄想尽故。<a id="a-Dv"></a>不见外尘故。<a id="a-Dw"></a>彼论云。<a id="a-Dx"></a>如来常不出观。<a id="a-Dy"></a>故寂静。<a id="a-Dz"></a>若大菩萨入真观时。<a id="a-E0"></a>则知唯识。<a id="a-E1"></a>亦不见尘故。<a id="a-E2"></a>彼论云。<a id="a-E3"></a>菩萨若入无分别观。<a id="a-E4"></a>一切尘不显现。<a id="a-E5"></a>以此文证。<a id="a-E6"></a>故知大圣入真观时。<a id="a-E7"></a>皆不见色。<a id="a-E8"></a>自余凡圣莫问大小。<a id="a-E9"></a>未入空观。<a id="a-EA"></a>则皆见尘。<a id="a-EB"></a>大根出观。<a id="a-EC"></a>虽妄见尘。<a id="a-ED"></a>若入观时。<a id="a-EE"></a>则知唯识。<a id="a-EF"></a>以其自知。<a id="a-EG"></a>妄作尘解。<a id="a-EH"></a>无尘可破。<a id="a-EI"></a>便证唯心。<a id="a-EJ"></a>若能观中了知唯心。<a id="a-EK"></a>后虽出观妄见自他。<a id="a-EL"></a>寻复思时知自妄见。<a id="a-EM"></a>不同凡小定执有外。<a id="a-EN"></a>乃至观空犹见能所。<a id="a-EO"></a>故彼论云。<a id="a-EP"></a>菩萨以无分别后智。<a id="a-EQ"></a>观此因果相。<a id="a-ER"></a>然无颠倒。<a id="a-ES"></a>不执有外尘内根。<a id="a-ET"></a>唯识是实有法。<a id="a-EU"></a>故知大根一证唯心。<a id="a-EV"></a>后虽出观。<a id="a-EW"></a>不执有外。<a id="a-EX"></a>若观自心妄见境时。<a id="a-EY"></a>则知众生各唯有识。<a id="a-EZ"></a>故大菩萨。<a id="a-Ea"></a>乃至佛来。<a id="a-Eb"></a>常知众生唯心妄见。<a id="a-Ec"></a>谓知众生或作名解。<a id="a-Ed"></a>名则是凡意言分别。<a id="a-Ee"></a>情谓似外名字显现。<a id="a-Ef"></a>理是心作。<a id="a-Eg"></a>是自心相。<a id="a-Eh"></a>或作名下所说法解。<a id="a-Ei"></a>法义则是意言分别。<a id="a-Ej"></a>情谓有外法义显现。<a id="a-Ek"></a>理实法义。<a id="a-El"></a>亦是心相。<a id="a-Em"></a>故彼论云。<a id="a-En"></a>十二部经。<a id="a-Eo"></a>是名为教。<a id="a-Ep"></a>十二部经所诠。<a id="a-Eq"></a>是名为理。<a id="a-Er"></a>心相似此理教显现。<a id="a-Es"></a>以此文证。<a id="a-Et"></a>所缘境界悉是心作。<a id="a-Eu"></a>名为心相。<a id="a-Ev"></a>但此心相。<a id="a-Ew"></a>亦名心影。<a id="a-Ex"></a>亦名相识及境界识。<a id="a-Ey"></a>种诸凡小。<a id="a-Ez"></a>谓与心异。<a id="a-F0"></a>理无别体。<a id="a-F1"></a>实唯一识。<a id="a-F2"></a>故彼论云。<a id="a-F3"></a>唯识不出二法。<a id="a-F4"></a>一者相识。<a id="a-F5"></a>二者见识。<a id="a-F6"></a>似尘显现名相。<a id="a-F7"></a>谓所缘境。<a id="a-F8"></a>似识显现名见。<a id="a-F9"></a>谓能缘识。<a id="a-FA"></a>定心亦尔。<a id="a-FB"></a>显现似尘。<a id="a-FC"></a>谓异定心。<a id="a-FD"></a>一分似识。<a id="a-FE"></a>一分似尘。<a id="a-FF"></a>此二实唯是识。<a id="a-FG"></a>以此文证。<a id="a-FH"></a>境界相识即心无别。<a id="a-FI"></a>唯情妄见。<a id="a-FJ"></a>以其唯是妄念作故。<a id="a-FK"></a>即此是相识。<a id="a-FL"></a>亦名相结。<a id="a-FM"></a>故彼论云。<a id="a-FN"></a>结有二种。<a id="a-FO"></a>一者相结。<a id="a-FP"></a>二者粗重结。<a id="a-FQ"></a>相结难解。<a id="a-FR"></a>粗重结难灭。<a id="a-FS"></a>心分别诸尘。<a id="a-FT"></a>名相结。<a id="a-FU"></a>由此分别起欲嗔等惑。<a id="a-FV"></a>名粗重结。<a id="a-FW"></a>若得无分别智。<a id="a-FX"></a>即解相结。<a id="a-FY"></a>相结不起粗重结即堕灭。<a id="a-FZ"></a>以此文证。<a id="a-Fa"></a>境是相结。<a id="a-Fb"></a>凡小迷执。<a id="a-Fc"></a>故名难解。<a id="a-Fd"></a>是故诸法名之与义。<a id="a-Fe"></a>皆是心作。<a id="a-Ff"></a>凡小不知。<a id="a-Fg"></a>理实无始所缘名义。<a id="a-Fh"></a>常是凡夫意言分别。<a id="a-Fi"></a>故彼论云。<a id="a-Fj"></a>凡夫从本。<a id="a-Fk"></a>来意言分别有二种。<a id="a-Fl"></a>一似名。<a id="a-Fm"></a>二似义。<a id="a-Fn"></a>名义摄一切法皆尽。<a id="a-Fo"></a>此名义。<a id="a-Fp"></a>但是意言分别所作。<a id="a-Fq"></a>离此无别余法。<a id="a-Fr"></a>以此文证。<a id="a-Fs"></a>故知凡夫妄见境界。<a id="a-Ft"></a>或名或义。<a id="a-Fu"></a>皆是当时意言分别。<a id="a-Fv"></a>如食蒗荡妄见针火。<a id="a-Fw"></a>据彼妄情意谓是实。<a id="a-Fx"></a>不知妄见谓有外火。<a id="a-Fy"></a>据实唯是意作火解。<a id="a-Fz"></a>火则唯是意言分别。<a id="a-G0"></a>谓有火名。<a id="a-G1"></a>名是意言。<a id="a-G2"></a>谓有火事。<a id="a-G3"></a>事是意言。<a id="a-G4"></a>众生妄见自身他身地水火风等。<a id="a-G5"></a>皆亦似彼。<a id="a-G6"></a>虽复就实义唯识无外。<a id="a-G7"></a>据凡妄情谓有能所。<a id="a-G8"></a>故彼论云。<a id="a-G9"></a>唯识义不失。<a id="a-GA"></a>亦不无能取所取义。<a id="a-GB"></a>虽复据情谓有内外。<a id="a-GC"></a>理唯一心。<a id="a-GD"></a>无别尘体。<a id="a-GE"></a>故彼论云。<a id="a-GF"></a>识所变异。<a id="a-GG"></a>虽有内外事相不同。<a id="a-GH"></a>实唯一识。<a id="a-GI"></a>无有尘等别体。<a id="a-GJ"></a>故知自他内外事相。<a id="a-GK"></a>唯是一心转变妄解。<a id="a-GL"></a>故诸大圣知生妄见。<a id="a-GM"></a>自恒不见凡所见境。<a id="a-GN"></a>如人不食蒗荡之者。<a id="a-GO"></a>唯见他人妄见针火。<a id="a-GP"></a>自仍不见空中火事。<a id="a-GQ"></a>佛知唯识。<a id="a-GR"></a>其事似此。<a id="a-GS"></a>故不同凡妄见境界。<a id="a-GT"></a>以生妄见。<a id="a-GU"></a>本无外尘。<a id="a-GV"></a>是以如来恒不见色。<a id="a-GW"></a>唯凡与圣有见不见。<a id="a-GX"></a>但真异妄。<a id="a-GY"></a>莫不唯识。<a id="a-GZ"></a>凡唯识。<a id="a-Ga"></a>直是妄心故。<a id="a-Gb"></a>唯识论偈云。<a id="a-Gc"></a>唯识无境界。<a id="a-Gd"></a>无尘虚妄见。<a id="a-Ge"></a>若佛唯识。<a id="a-Gf"></a>但有真心。<a id="a-Gg"></a>故摄论云。<a id="a-Gh"></a>唯有真如及真智独存。<a id="a-Gi"></a>说名法身。<a id="a-Gj"></a>又唯识论云。<a id="a-Gk"></a>诸佛如来行处。<a id="a-Gl"></a>唯有真识。<a id="a-Gm"></a>更无余识。<a id="a-Gn"></a>以此文证。<a id="a-Go"></a>佛无识故。<a id="a-Gp"></a>故不同凡妄见外境。<a id="a-Gq"></a>以实唯识本无外故。<a id="a-Gr"></a>业不同者。<a id="a-Gs"></a>一质异见。<a id="a-Gt"></a>如人见水。<a id="a-Gu"></a>鬼见为火。<a id="a-Gv"></a>鱼谓住处。<a id="a-Gw"></a>天以为地。<a id="a-Gx"></a>又如舍利妄见秽土。<a id="a-Gy"></a>螺髻菩萨即此见净。<a id="a-Gz"></a>若使实有水火染净。<a id="a-H0"></a>同处相妨。<a id="a-H1"></a>不得和合。<a id="a-H2"></a>以各妄见齐无外故。<a id="a-H3"></a>多心共处。<a id="a-H4"></a>得作别解。<a id="a-H5"></a>若诸众生同业之者。<a id="a-H6"></a>妄见则同。<a id="a-H7"></a>更无别解。<a id="a-H8"></a>此同业者递互为因。<a id="a-H9"></a>妄想见闻。<a id="a-HA"></a>唯心缘合。<a id="a-HB"></a>故唯识论云。<a id="a-HC"></a>一切众生虚妄分别。<a id="a-HD"></a>思惟忆念。<a id="a-HE"></a>彼说我闻。<a id="a-HF"></a>依彼前人说者意识。<a id="a-HG"></a>于此听人闻者意识。<a id="a-HH"></a>起如是心。<a id="a-HI"></a>彼说我闻。<a id="a-HJ"></a>而实无有彼前境界。<a id="a-HK"></a>是偈言递共增上因。<a id="a-HL"></a>彼此心缘合。<a id="a-HM"></a>以此文证。<a id="a-HN"></a>业相由者。<a id="a-HO"></a>递互为因。<a id="a-HP"></a>各妄见闻。<a id="a-HQ"></a>以其六道皆心缘合。<a id="a-HR"></a>三界则是唯心转作。<a id="a-HS"></a>故十地经云。<a id="a-HT"></a>三界虚妄。<a id="a-HU"></a>但一心作。<a id="a-HV"></a>论自释言。<a id="a-HW"></a>一心作者。<a id="a-HX"></a>唯心转故。<a id="a-HY"></a>故知三界同见别见。<a id="a-HZ"></a>皆是自心转变。<a id="a-Ha"></a>解异。<a id="a-Hb"></a>同见闻者。<a id="a-Hc"></a>虽心缘合。<a id="a-Hd"></a>心无形相。<a id="a-He"></a>恒非内外。<a id="a-Hf"></a>若谓心外有他心者。<a id="a-Hg"></a>则是妄解。<a id="a-Hh"></a>实无外识。<a id="a-Hi"></a>故唯识论云。<a id="a-Hj"></a>而实无有外识可取。<a id="a-Hk"></a>乃至二乘知他心者。<a id="a-Hl"></a>谓有外识。<a id="a-Hm"></a>亦仍是妄。<a id="a-Hn"></a>故彼论云。<a id="a-Ho"></a>虚妄分别。<a id="a-Hp"></a>此心知彼心。<a id="a-Hq"></a>彼心知此心。<a id="a-Hr"></a>以此文证。<a id="a-Hs"></a>实无外识。<a id="a-Ht"></a>直是凡小妄作外解。<a id="a-Hu"></a>故彼论云。<a id="a-Hv"></a>他心智者。<a id="a-Hw"></a>不如实知。<a id="a-Hx"></a>何以故。<a id="a-Hy"></a>以自内心虚妄分别。<a id="a-Hz"></a>以为他心。<a id="a-I0"></a>不能了知。</p>
  <p id="aI1">问曰。<a id="a-I2"></a>若言凡小作他心解。<a id="a-I3"></a>云何得与他心相应。</p>
  <p id="aI4">释言。<a id="a-I5"></a>由先方便想作他解。<a id="a-I6"></a>似他解故。<a id="a-I7"></a>得与相应。<a id="a-I8"></a>凡小不知自作他解。<a id="a-I9"></a>便谓我今知他人心。<a id="a-IA"></a>虽作他解得与相应。<a id="a-IB"></a>谓有能所。<a id="a-IC"></a>犹非实知。<a id="a-ID"></a>故彼论云。<a id="a-IE"></a>世间他心智者。<a id="a-IF"></a>于彼二法不如实知。<a id="a-IG"></a>以彼能取可取境界。<a id="a-IH"></a>虚妄分别故。<a id="a-II"></a>以此等文证。<a id="a-IJ"></a>无外识。<a id="a-IK"></a>故作外解。<a id="a-IL"></a>皆非实知。<a id="a-IM"></a>若观心识本无形相。<a id="a-IN"></a>非彼非此。<a id="a-IO"></a>无来无去。<a id="a-IP"></a>不依外解。<a id="a-IQ"></a>息分别时。<a id="a-IR"></a>则是实知一切生心。<a id="a-IS"></a>故智论云。<a id="a-IT"></a>若一切众生心心数法。<a id="a-IU"></a>性实有不虚诳者。<a id="a-IV"></a>佛不能知一切众生心心数法。<a id="a-IW"></a>以一切众生心心数法。<a id="a-IX"></a>性实虚诳。<a id="a-IY"></a>无来无去故。<a id="a-IZ"></a>佛能知一切众生心心数法。<a id="a-Ia"></a>譬如比丘贪求者。<a id="a-Ib"></a>不得供养。<a id="a-Ic"></a>无所贪求则无所乏短。<a id="a-Id"></a>心外如是。<a id="a-Ie"></a>若分别取相。<a id="a-If"></a>则不得实法。<a id="a-Ig"></a>不得实法故。<a id="a-Ih"></a>不能通达知一切众生心心数法。<a id="a-Ii"></a>若不取相。<a id="a-Ij"></a>无所分别。<a id="a-Ik"></a>则得实法。<a id="a-Il"></a>故能通达知一切众生心心数法。<a id="a-Im"></a>无所挂碍。<a id="a-In"></a>以此文证。<a id="a-Io"></a>心无去来。<a id="a-Ip"></a>佛知无外。<a id="a-Iq"></a>称实能知。<a id="a-Ir"></a>不同凡小他心智者。<a id="a-Is"></a>向外缘心。<a id="a-It"></a>犹杂妄识。<a id="a-Iu"></a>故唯论识偈云。<a id="a-Iv"></a>他心知于境。<a id="a-Iw"></a>不如实觉知。<a id="a-Ix"></a>以非离识境。<a id="a-Iy"></a>唯佛如实知。<a id="a-Iz"></a>以此文证佛知唯识。<a id="a-J0"></a>自作他解。<a id="a-J1"></a>无外可取。<a id="a-J2"></a>以知自心。<a id="a-J3"></a>作诸心解。<a id="a-J4"></a>永断向外分别之心。<a id="a-J5"></a>入楞伽经云。<a id="a-J6"></a>如实知一切诸法。<a id="a-J7"></a>唯是自心。<a id="a-J8"></a>是故不生分别之心。<a id="a-J9"></a>以此文证。<a id="a-JA"></a>佛知他心即是自心。<a id="a-JB"></a>离外分别。<a id="a-JC"></a>但缘自心。<a id="a-JD"></a>意言为境。<a id="a-JE"></a>为诸众生心识无边。<a id="a-JF"></a>各各异解。<a id="a-JG"></a>差别难量。<a id="a-JH"></a>佛离外念。<a id="a-JI"></a>一心遍知。<a id="a-JJ"></a>如水不动。<a id="a-JK"></a>万像现中。<a id="a-JL"></a>此佛一心知诸心时。<a id="a-JM"></a>一作多解。<a id="a-JN"></a>多即是一。<a id="a-JO"></a>如彼一水照诸万像。<a id="a-JP"></a>虽即一水。<a id="a-JQ"></a>而与水外万像相应。<a id="a-JR"></a>佛心亦尔。<a id="a-JS"></a>遍照他心。<a id="a-JT"></a>虽是一心作诸心解。<a id="a-JU"></a>而与一切他心相应。<a id="a-JV"></a>由久修学唯识观成。<a id="a-JW"></a>故离外念。<a id="a-JX"></a>方能遍知。<a id="a-JY"></a>故华严经颂云。<a id="a-JZ"></a>摩醯首罗智自在。<a id="a-Ja"></a>大海龙王降雨时。<a id="a-Jb"></a>悉能分别数其滴。<a id="a-Jc"></a>于一念中皆明了。<a id="a-Jd"></a>无量亿劫勤修学。<a id="a-Je"></a>得是无上菩提智。<a id="a-Jf"></a>云何当于一念中。<a id="a-Jg"></a>不知一切众生心。<a id="a-Jh"></a>故知诸佛念念遍知。<a id="a-Ji"></a>此即是佛意言分别。<a id="a-Jj"></a>虽知世谛各唯识时。<a id="a-Jk"></a>别知诸心。<a id="a-Jl"></a>是佛分别。<a id="a-Jm"></a>据恒自觉。<a id="a-Jn"></a>唯自意言。<a id="a-Jo"></a>离外念边。<a id="a-Jp"></a>无复分别。<a id="a-Jq"></a>故诸大智观唯识者。<a id="a-Jr"></a>缘自意言知世谛时。<a id="a-Js"></a>即亦达真。<a id="a-Jt"></a>离外分别。<a id="a-Ju"></a>是故大乘从凡至佛。<a id="a-Jv"></a>皆观自心意言为境。<a id="a-Jw"></a>则知心外无别他心。<a id="a-Jx"></a>凡圣等心。<a id="a-Jy"></a>虽非内外。<a id="a-Jz"></a>仍有因缘为他变者。<a id="a-K0"></a>如维摩经云。<a id="a-K1"></a>即时天女以神通力。<a id="a-K2"></a>变舍利弗令如天女。<a id="a-K3"></a>天自化身如舍利弗。<a id="a-K4"></a>此变舍利弗。<a id="a-K5"></a>令心异见。<a id="a-K6"></a>非有别身改形换质。<a id="a-K7"></a>众生心中修胜行者。<a id="a-K8"></a>则有无中妄见佛业。<a id="a-K9"></a>由有胜业感佛神力。<a id="a-KA"></a>令心变异。<a id="a-KB"></a>似见化身。<a id="a-KC"></a>故摄论云。<a id="a-KD"></a>于他修行地中。<a id="a-KE"></a>由佛本愿自在力故。<a id="a-KF"></a>彼识似众生变异显现。<a id="a-KG"></a>故名变化身。<a id="a-KH"></a>以此文证。<a id="a-KI"></a>如来化身如释迦等。<a id="a-KJ"></a>皆是凡小自心变作。<a id="a-KK"></a>以妄见佛成道化生。<a id="a-KL"></a>后还妄见如来灭度。<a id="a-KM"></a>此妄见者由佛变。<a id="a-KN"></a>故彼论云。<a id="a-KO"></a>菩提涅槃为二。<a id="a-KP"></a>但变异他心。<a id="a-KQ"></a>令他为二。<a id="a-KR"></a>体实不有。<a id="a-KS"></a>以此文证。<a id="a-KT"></a>佛变他心令妄见佛。<a id="a-KU"></a>心外无佛。<a id="a-KV"></a>据诸凡小不知妄见。<a id="a-KW"></a>谓有外佛来度众生。<a id="a-KX"></a>故经偈云。<a id="a-KY"></a>佛不得佛道。<a id="a-KZ"></a>亦不度众生。<a id="a-Ka"></a>众生强分别。<a id="a-Kb"></a>作佛度众生。<a id="a-Kc"></a>故摄论云。<a id="a-Kd"></a>由观行人识为增上缘。<a id="a-Ke"></a>故余人识变异如观行人。<a id="a-Kf"></a>愿力显现。<a id="a-Kg"></a>故知定无外尘。<a id="a-Kh"></a>唯有本识。<a id="a-Ki"></a>以此文证。<a id="a-Kj"></a>见圣化者。<a id="a-Kk"></a>皆由佛力为增上缘。<a id="a-Kl"></a>故彼论云。<a id="a-Km"></a>浅行菩萨欲作众生利益事。<a id="a-Kn"></a>于现在先发愿竟。<a id="a-Ko"></a>即入真观。<a id="a-Kp"></a>出观后。<a id="a-Kq"></a>随所欲乐方得成就。<a id="a-Kr"></a>若深行菩萨。<a id="a-Ks"></a>欲作利益众生事。<a id="a-Kt"></a>现在不须发愿。<a id="a-Ku"></a>及入观出观。<a id="a-Kv"></a>但由本愿力。<a id="a-Kw"></a>随所欲作一切皆成。<a id="a-Kx"></a>若声闻等。<a id="a-Ky"></a>得九定自在。<a id="a-Kz"></a>因此定自在。<a id="a-L0"></a>得六通自在。<a id="a-L1"></a>于一物中。<a id="a-L2"></a>随愿乐力。<a id="a-L3"></a>各能变异。<a id="a-L4"></a>为无量种。<a id="a-L5"></a>若诸尘实有自性。<a id="a-L6"></a>此事则不得成。<a id="a-L7"></a>以此文证。<a id="a-L8"></a>本无外境。<a id="a-L9"></a>圣力令他无中见化。<a id="a-LA"></a>以皆妄见。<a id="a-LB"></a>无外境故。<a id="a-LC"></a>若多圣人同处变物。<a id="a-LD"></a>各随意成。<a id="a-LE"></a>亦不相碍。<a id="a-LF"></a>故彼论云。<a id="a-LG"></a>于一物中。<a id="a-LH"></a>若多观行人。<a id="a-LI"></a>别愿同能变异一境。<a id="a-LJ"></a>此变异得成。<a id="a-LK"></a>何故得成。<a id="a-LL"></a>随彼意成。<a id="a-LM"></a>故实无外境。<a id="a-LN"></a>唯有识故。<a id="a-LO"></a>是故各随彼意得成。<a id="a-LP"></a>以此文证。<a id="a-LQ"></a>于一处中多圣变化。<a id="a-LR"></a>随意各别。<a id="a-LS"></a>令诸众生见境各异。<a id="a-LT"></a>和而不同。<a id="a-LU"></a>参而不乱。<a id="a-LV"></a>此义甚深。<a id="a-LW"></a>大根方知。<a id="a-LX"></a>故至佛来。<a id="a-LY"></a>皆观唯识。<a id="a-LZ"></a>故彼论云。<a id="a-La"></a>从愿乐位乃至究竟位。<a id="a-Lb"></a>通名唯识观。<a id="a-Lc"></a>以此文证。<a id="a-Ld"></a>大乘入道同观唯识。<a id="a-Le"></a>渐明至佛。<a id="a-Lf"></a>言观唯识愿乐位者。<a id="a-Lg"></a>谓从师友闻说唯识。<a id="a-Lh"></a>即能解者。<a id="a-Li"></a>心生愿乐。<a id="a-Lj"></a>由有愿乐。<a id="a-Lk"></a>学思量时。<a id="a-Ll"></a>即是大乘愿乐位人。<a id="a-Lm"></a>故彼论云。<a id="a-Ln"></a>诸菩萨。<a id="a-Lo"></a>但由德闻一切法唯有识。<a id="a-Lp"></a>依此教。<a id="a-Lq"></a>随闻起信乐心。<a id="a-Lr"></a>于一切法唯识理中。<a id="a-Ls"></a>意言分别生。<a id="a-Lt"></a>由此愿乐意言分别。<a id="a-Lu"></a>故。<a id="a-Lv"></a>说菩萨已入唯识观。<a id="a-Lw"></a>作如此知。<a id="a-Lx"></a>名入唯识愿乐位。<a id="a-Ly"></a>以此文证。<a id="a-Lz"></a>学观唯识。<a id="a-M0"></a>即是大根菩萨入道。<a id="a-M1"></a>上来总明大小入道。<a id="a-M2"></a>浅深虽别。<a id="a-M3"></a>皆唯修慧。<a id="a-M4"></a>以其慧观是正道体。<a id="a-M5"></a>若不修观。<a id="a-M6"></a>余行皆非。<a id="a-M7"></a>此明慧观是入道体。<a id="a-M8"></a>如上所说。<a id="a-M9"></a>若了一切境界。<a id="a-MA"></a>唯是意言分别。<a id="a-MB"></a>则意无所思。<a id="a-MC"></a>口无所说。<a id="a-MD"></a>攀缘既息。<a id="a-ME"></a>名相即空。<a id="a-MF"></a>妙明真心。<a id="a-MG"></a>从此披露。<a id="a-MH"></a>故得尘劳路绝。<a id="a-MI"></a>生死河枯。<a id="a-MJ"></a>念念冥真。<a id="a-MK"></a>心心合道。<a id="a-ML"></a>所以金刚三昧经云。<a id="a-MM"></a>佛言。<a id="a-MN"></a>善不善法。<a id="a-MO"></a>从心化生。<a id="a-MP"></a>一切境界。<a id="a-MQ"></a>意言分别。<a id="a-MR"></a>制之一处。<a id="a-MS"></a>众缘断灭。<a id="a-MT"></a>何以故。<a id="a-MU"></a>一本不起。<a id="a-MV"></a>三用无施。<a id="a-MW"></a>住于如理。<a id="a-MX"></a>六道门杜。</p>
 </body>
</html>