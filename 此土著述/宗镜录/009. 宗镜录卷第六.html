<!doctype html>
<html id="z3IBX9M1dv" data-ver="1897">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第六</h1>
  <p id="a2">夫宗镜本怀。<a id="a-3"></a>但论其道。<a id="a-4"></a>设备陈文义。<a id="a-5"></a>为广。<a id="a-6"></a>被群机。<a id="a-7"></a>同此指南。<a id="a-8"></a>终无别旨。<a id="a-9"></a>窃不可依文失其宗趣。<a id="a-A"></a>若悟其道。<a id="a-B"></a>则可以承绍。<a id="a-C"></a>可以传衣。<a id="a-D"></a>如有人问南泉和尚云。<a id="a-E"></a>黄梅门下有五百人。<a id="a-F"></a>为甚么。<a id="a-G"></a>卢行者独得衣钵。<a id="a-H"></a>师云。<a id="a-I"></a>只为四百九十九人。<a id="a-J"></a>皆解佛法。<a id="a-K"></a>只有卢行者一人。<a id="a-L"></a>不解佛法。<a id="a-M"></a>只会其道。<a id="a-N"></a>所以得衣钵。</p>
  <p id="aO">问。<a id="a-P"></a>只如道如何会。</p>
  <p id="aQ">答。<a id="a-R"></a>如本师云。<a id="a-S"></a>如来道场所得法者。<a id="a-T"></a>是法非法。<a id="a-U"></a>亦非非法。<a id="a-V"></a>我于此法。<a id="a-W"></a>智不能行。<a id="a-X"></a>目不能见。<a id="a-Y"></a>无有行处。<a id="a-Z"></a>慧所不通。<a id="a-a"></a>明不能了。<a id="a-b"></a>问无有答。<a id="a-c"></a>又古人云。<a id="a-d"></a>此事似空不空。<a id="a-e"></a>似有不有。<a id="a-f"></a>隐隐常见。<a id="a-g"></a>只是求其处所不可得。<a id="a-h"></a>是以若定空则归断见。<a id="a-i"></a>若实有则落常情。<a id="a-j"></a>若有处所则成其境。<a id="a-k"></a>故知此事非心所测。<a id="a-l"></a>非智所知。<a id="a-m"></a>如香严和尚颂云。<a id="a-n"></a>拟议前后。<a id="a-o"></a>安置中边。<a id="a-p"></a>不得一法。<a id="a-q"></a>没溺深泉。<a id="a-r"></a>都不如是。<a id="a-s"></a>我我现前。<a id="a-t"></a>十方学者。<a id="a-u"></a>如何参禅。<a id="a-v"></a>若道如是。<a id="a-w"></a>岂可会耶。<a id="a-x"></a>所以古人云。<a id="a-y"></a>直须妙会始得。<a id="a-z"></a>斯乃不会之会。<a id="a-10"></a>妙契其中矣。<a id="a-11"></a>故先圣悟道颂云。<a id="a-12"></a>有无去来心永息。<a id="a-13"></a>内外中间都总无。<a id="a-14"></a>欲见如来真佛处。<a id="a-15"></a>但看石羊生得驹。<a id="a-16"></a>如此妙达之后。<a id="a-17"></a>道尚不存。<a id="a-18"></a>岂可更论知解。<a id="a-19"></a>会不会之妄想乎。<a id="a-1A"></a>如古德偈云。<a id="a-1B"></a>劝君学道莫贪求。<a id="a-1C"></a>万事无心道合头。<a id="a-1D"></a>无心始体无心道。<a id="a-1E"></a>体得无心道也休。<a id="a-1F"></a>先洞山和尚偈云。<a id="a-1G"></a>者个犹不是。<a id="a-1H"></a>况复张三李。<a id="a-1I"></a>真空与非空。<a id="a-1J"></a>将来不相似。<a id="a-1K"></a>了了如目前。<a id="a-1L"></a>不容毫发拟。<a id="a-1M"></a>只如云者个。<a id="a-1N"></a>犹不是。<a id="a-1O"></a>岂况诸余狂机谬解。<a id="a-1P"></a>所以经云。<a id="a-1Q"></a>心不系道。<a id="a-1R"></a>亦不结业。<a id="a-1S"></a>道尚不系。<a id="a-1T"></a>降兹可知。<a id="a-1U"></a>入宗镜中。<a id="a-1V"></a>自然冥合。</p>
  <p id="a1W">问。<a id="a-1X"></a>觉体不迁。<a id="a-1Y"></a>假名有异。<a id="a-1Z"></a>凡圣既等。<a id="a-1a"></a>众生何不觉知。<a id="a-1b"></a>若言不迷。<a id="a-1c"></a>教中云何说有迷悟。</p>
  <p id="a1d">答。<a id="a-1e"></a>只为因本觉真心。<a id="a-1f"></a>而起不觉。<a id="a-1g"></a>因不觉。<a id="a-1h"></a>故成始觉。<a id="a-1i"></a>如因地而倒。<a id="a-1j"></a>因方故迷。<a id="a-1k"></a>又因地而起。<a id="a-1l"></a>因方故悟。<a id="a-1m"></a>则觉时虽悟。<a id="a-1n"></a>悟处常空。<a id="a-1o"></a>不觉似迷。<a id="a-1p"></a>迷时本寂。<a id="a-1q"></a>是以迷悟一际。<a id="a-1r"></a>情想自分。<a id="a-1s"></a>为有虚妄之心。<a id="a-1t"></a>还施虚妄之药。<a id="a-1u"></a>经云。<a id="a-1v"></a>佛言。<a id="a-1w"></a>我说三乘十二分教。<a id="a-1x"></a>如。<a id="a-1y"></a>空拳诳小儿。<a id="a-1z"></a>是事不知。<a id="a-20"></a>号曰无明。<a id="a-21"></a>祖师偈云。<a id="a-22"></a>如来一切法。<a id="a-23"></a>除我一切心。<a id="a-24"></a>我无一切心。<a id="a-25"></a>何须一切法。<a id="a-26"></a>故知己眼若开。<a id="a-27"></a>真明自发。<a id="a-28"></a>所治之迷悟见病既亡。<a id="a-29"></a>能治之权实法药自废。<a id="a-2A"></a>夫悟此法者。<a id="a-2B"></a>非假他智与异术也。<a id="a-2C"></a>或直见者。<a id="a-2D"></a>如开藏取宝。<a id="a-2E"></a>剖蚌得珠。<a id="a-2F"></a>光发襟怀。<a id="a-2G"></a>影含法界。<a id="a-2H"></a>如经颂云。<a id="a-2I"></a>如人获宝藏。<a id="a-2J"></a>永离贫穷苦。<a id="a-2K"></a>菩萨得佛法。<a id="a-2L"></a>离垢心清净。<a id="a-2M"></a>或不悟者。<a id="a-2N"></a>自生障碍。<a id="a-2O"></a>故通心论云。<a id="a-2P"></a>真常不易封生灭者。<a id="a-2Q"></a>自移。<a id="a-2R"></a>至理圆通。<a id="a-2S"></a>执方规而致隔。<a id="a-2T"></a>此悉迷自性。<a id="a-2U"></a>但逐依通。<a id="a-2V"></a>应须己眼圆明。<a id="a-2W"></a>不随他转。<a id="a-2X"></a>如融大师颂云。<a id="a-2Y"></a>瞎狗吠茅丛。<a id="a-2Z"></a>盲人唱贼虎。<a id="a-2a"></a>循声故致迷。<a id="a-2b"></a>良由目无睹。<a id="a-2c"></a>若得心开照理之时。<a id="a-2d"></a>诸见皆绝。<a id="a-2e"></a>不见佛法是。<a id="a-2f"></a>不见世法非。<a id="a-2g"></a>以自性中。<a id="a-2h"></a>言思道断故。<a id="a-2i"></a>如云无所是是菩提。<a id="a-2j"></a>不应安佛菩提于有所是边。<a id="a-2k"></a>如今但不用安置。<a id="a-2l"></a>体自虚玄。<a id="a-2m"></a>如琉璃宝器。<a id="a-2n"></a>随所在处不失其性。<a id="a-2o"></a>若识得此事。<a id="a-2p"></a>亦复如是。<a id="a-2q"></a>任是一切凡圣胜劣之色。<a id="a-2r"></a>影现其中。<a id="a-2s"></a>其性不动。<a id="a-2t"></a>不知此事之人。<a id="a-2u"></a>即随前色变。<a id="a-2v"></a>分别好丑。<a id="a-2w"></a>而生忻戚。<a id="a-2x"></a>所以祖师云。<a id="a-2y"></a>随流认得性。<a id="a-2z"></a>无喜复无忧。<a id="a-30"></a>起信论云。<a id="a-31"></a>心生灭门者。<a id="a-32"></a>谓依如来藏。<a id="a-33"></a>有生灭心转。<a id="a-34"></a>不生灭。<a id="a-35"></a>与生灭和合。<a id="a-36"></a>非一非异。<a id="a-37"></a>名阿赖耶识。<a id="a-38"></a>有二种义。<a id="a-39"></a>谓能摄一切法。<a id="a-3A"></a>能生一切法。<a id="a-3B"></a>复有二种义。<a id="a-3C"></a>一者觉义。<a id="a-3D"></a>二者不觉义。<a id="a-3E"></a>言觉义者。<a id="a-3F"></a>谓心第一义性。<a id="a-3G"></a>离一切妄念相。<a id="a-3H"></a>离一切妄念相故。<a id="a-3I"></a>等虚空界。<a id="a-3J"></a>无所不遍。<a id="a-3K"></a>法界一相。<a id="a-3L"></a>即是一切如来平等法身。<a id="a-3M"></a>依此法身。<a id="a-3N"></a>说一切如来为本觉。<a id="a-3O"></a>以待始觉立为本觉。<a id="a-3P"></a>然始觉时即是本觉。<a id="a-3Q"></a>无别觉起。<a id="a-3R"></a>立始觉者。<a id="a-3S"></a>谓依本觉有不觉。<a id="a-3T"></a>依不觉故。<a id="a-3U"></a>说有始觉。<a id="a-3V"></a>又以觉心原故。<a id="a-3W"></a>名究竟觉。<a id="a-3X"></a>不觉心原故。<a id="a-3Y"></a>非究竟觉。<a id="a-3Z"></a>乃至为有妄想心故。<a id="a-3a"></a>能知名义。<a id="a-3b"></a>为说真觉。<a id="a-3c"></a>若无不觉之心。<a id="a-3d"></a>则无真觉自相可说。<a id="a-3e"></a>疏释云。<a id="a-3f"></a>若随染随流成于不觉。<a id="a-3g"></a>则摄世间法。<a id="a-3h"></a>若不变之本觉。<a id="a-3i"></a>及返流之始觉。<a id="a-3j"></a>则摄出世间法。<a id="a-3k"></a>钞解云。<a id="a-3l"></a>于本始二觉中论摄法者。<a id="a-3m"></a>若本觉所摄。<a id="a-3n"></a>即是大智慧光明义。<a id="a-3o"></a>遍照法界义。<a id="a-3p"></a>真实识知义等。<a id="a-3q"></a>若始觉所摄。<a id="a-3r"></a>即是三明八解脱。<a id="a-3s"></a>五眼六神通。<a id="a-3t"></a>十力四无畏。<a id="a-3u"></a>十八不共法等。<a id="a-3v"></a>然此据实即同。<a id="a-3w"></a>义言且异。<a id="a-3x"></a>故疏云。<a id="a-3y"></a>于生灭门中。<a id="a-3z"></a>随流不觉。<a id="a-40"></a>返流始觉。<a id="a-41"></a>于义用。<a id="a-42"></a>则摄法不同。<a id="a-43"></a>若真如门中。<a id="a-44"></a>则镕融含摄。<a id="a-45"></a>染净不殊。<a id="a-46"></a>谓以一真如理融之。<a id="a-47"></a>使染即非染。<a id="a-48"></a>净即非净。<a id="a-49"></a>即染即净。<a id="a-4A"></a>深为一味。<a id="a-4B"></a>故不殊也。<a id="a-4C"></a>如论云。<a id="a-4D"></a>一切诸法从本已来。<a id="a-4E"></a>离言说相。<a id="a-4F"></a>离名字相。<a id="a-4G"></a>离心缘相。<a id="a-4H"></a>毕竟平等。<a id="a-4I"></a>无有变异。<a id="a-4J"></a>不可破坏。<a id="a-4K"></a>唯是一心。<a id="a-4L"></a>故名真如。<a id="a-4M"></a>是知随觉不觉之缘。<a id="a-4N"></a>似生染净。<a id="a-4O"></a>缘生无性。<a id="a-4P"></a>染净俱虚。<a id="a-4Q"></a>又云。<a id="a-4R"></a>离言说相。<a id="a-4S"></a>岂可以言谈。<a id="a-4T"></a>离心缘相。<a id="a-4U"></a>岂可以心度。<a id="a-4V"></a>实谓心言路绝。<a id="a-4W"></a>唯证相应耳。<a id="a-4X"></a>且夫凡言说者。<a id="a-4Y"></a>从觉观生。<a id="a-4Z"></a>是共相和合而起。<a id="a-4a"></a>分别者。<a id="a-4b"></a>因意识生。<a id="a-4c"></a>是计度比量而起。<a id="a-4d"></a>以要言之。<a id="a-4e"></a>皆因不觉。<a id="a-4f"></a>教观随生。<a id="a-4g"></a>若无不觉之心。<a id="a-4h"></a>一切诸法。<a id="a-4i"></a>悉无自相可说。<a id="a-4j"></a>除方便门而为开示。<a id="a-4k"></a>究竟指归无言之道。<a id="a-4l"></a>故论云。<a id="a-4m"></a>若离不觉之心。<a id="a-4n"></a>则无真觉自相可说。<a id="a-4o"></a>以觉对不觉说。<a id="a-4p"></a>共相而转。<a id="a-4q"></a>若无不觉。<a id="a-4r"></a>觉无自相。<a id="a-4s"></a>如独掌不鸣。<a id="a-4t"></a>思之可见。<a id="a-4u"></a>乃至染净诸法。<a id="a-4v"></a>悉亦如是。<a id="a-4w"></a>皆相待有。<a id="a-4x"></a>毕无自体可说。<a id="a-4y"></a>如离长何有短。<a id="a-4z"></a>离高何有低。<a id="a-50"></a>若入宗镜中。<a id="a-51"></a>自然绝待。</p>
  <p id="a52">又钞中问。<a id="a-53"></a>生灭真如。<a id="a-54"></a>各摄诸法。<a id="a-55"></a>未审摄义。<a id="a-56"></a>为异为同。</p>
  <p id="a57">答曰。<a id="a-58"></a>异也。<a id="a-59"></a>何者。<a id="a-5A"></a>生灭门中。<a id="a-5B"></a>名为该摄。<a id="a-5C"></a>真如门中。<a id="a-5D"></a>名为融摄。<a id="a-5E"></a>该摄故。<a id="a-5F"></a>染净俱有。<a id="a-5G"></a>融摄故。<a id="a-5H"></a>染净俱亡。<a id="a-5I"></a>俱亡故。<a id="a-5J"></a>一味不分。<a id="a-5K"></a>俱有故。<a id="a-5L"></a>历然差别。<a id="a-5M"></a>摩诃衍论云。<a id="a-5N"></a>此二觉有二门。<a id="a-5O"></a>一者略说本觉安立门。<a id="a-5P"></a>二者略说始觉安立门。<a id="a-5Q"></a>本觉门中。<a id="a-5R"></a>则有二门。<a id="a-5S"></a>一者清净本觉门。<a id="a-5T"></a>二者染净本觉门。<a id="a-5U"></a>始觉门中。<a id="a-5V"></a>又有二门。<a id="a-5W"></a>一者清净始觉门。<a id="a-5X"></a>二者染净始觉门。<a id="a-5Y"></a>云何名为清净本觉。<a id="a-5Z"></a>本有法身。<a id="a-5a"></a>从无始来。<a id="a-5b"></a>具足圆满过恒沙德。<a id="a-5c"></a>常明净故。<a id="a-5d"></a>云何名染净本觉。<a id="a-5e"></a>自性清净心。<a id="a-5f"></a>受无明熏。<a id="a-5g"></a>流转生死无断绝故。<a id="a-5h"></a>云何名为清净始觉。<a id="a-5i"></a>无漏性智。<a id="a-5j"></a>出离一切无量无明。<a id="a-5k"></a>不受一切无明熏故。<a id="a-5l"></a>云何名为染净始觉。<a id="a-5m"></a>般若受无明熏。<a id="a-5n"></a>不能离故。<a id="a-5o"></a>如是诸觉。<a id="a-5p"></a>皆智眷属。<a id="a-5q"></a>当证何理以为体分。<a id="a-5r"></a>谓性真如。<a id="a-5s"></a>及虚空理。<a id="a-5t"></a>如是二理。<a id="a-5u"></a>各有二种。<a id="a-5v"></a>云何名为二种真如。<a id="a-5w"></a>一者清净真如。<a id="a-5x"></a>二者染净真如。<a id="a-5y"></a>虚空之理。<a id="a-5z"></a>亦复如是。<a id="a-60"></a>云何名为清净真如。<a id="a-61"></a>二种净觉所证真如。<a id="a-62"></a>离熏习故。<a id="a-63"></a>云何名为染净真如。<a id="a-64"></a>二染净觉所证真如。<a id="a-65"></a>不离熏故。<a id="a-66"></a>虚空之理。<a id="a-67"></a>亦复如是。<a id="a-68"></a>以何义故强名本觉。<a id="a-69"></a>字事差别。<a id="a-6A"></a>其相云何。<a id="a-6B"></a>颂曰。<a id="a-6C"></a>本觉各有十。<a id="a-6D"></a>体虽同字事。<a id="a-6E"></a>各各差别故。<a id="a-6F"></a>谓根明等义。<a id="a-6G"></a>论曰。<a id="a-6H"></a>本觉各有十。<a id="a-6I"></a>云何为十本。<a id="a-6J"></a>一者根字事本。<a id="a-6K"></a>本有法身。<a id="a-6L"></a>能善住持一切功德。<a id="a-6M"></a>譬如树根。<a id="a-6N"></a>能善住持一切枝叶。<a id="a-6O"></a>及华果等。<a id="a-6P"></a>不坏不失故。<a id="a-6Q"></a>二者本字事本。<a id="a-6R"></a>本有法身。<a id="a-6S"></a>从无始来。<a id="a-6T"></a>自然性有。<a id="a-6U"></a>不从始起故。<a id="a-6V"></a>三者远字事本。<a id="a-6W"></a>本有法身。<a id="a-6X"></a>其有德时。<a id="a-6Y"></a>重重久远无分界故。<a id="a-6Z"></a>四者自字事本。<a id="a-6a"></a>本有法身。<a id="a-6b"></a>我自成我。<a id="a-6c"></a>非他成我故。<a id="a-6d"></a>五者体字事本。<a id="a-6e"></a>本有法身。<a id="a-6f"></a>为诸枝德作依止故。<a id="a-6g"></a>六者性字事本。<a id="a-6h"></a>本有法身。<a id="a-6i"></a>不转之义常建立故。<a id="a-6j"></a>七者住字事本。<a id="a-6k"></a>本有法身。<a id="a-6l"></a>住于无住无去来故。<a id="a-6m"></a>八者常字事本。<a id="a-6n"></a>本有法身。<a id="a-6o"></a>决定实际无流转故。<a id="a-6p"></a>九者坚字事本。<a id="a-6q"></a>本有法身。<a id="a-6r"></a>远离风相。<a id="a-6s"></a>坚固不动若金刚故。<a id="a-6t"></a>十者总字事本。<a id="a-6u"></a>本有法身。<a id="a-6v"></a>广大圆满无所不遍。<a id="a-6w"></a>为通体故。<a id="a-6x"></a>是名为十。<a id="a-6y"></a>云何十觉。<a id="a-6z"></a>一者镜字事觉。<a id="a-70"></a>萨般若慧。<a id="a-71"></a>清净明白无尘累故。<a id="a-72"></a>二者开字事觉。<a id="a-73"></a>萨般若慧。<a id="a-74"></a>通达现了无障碍故。<a id="a-75"></a>三者一字事觉。<a id="a-76"></a>萨般若慧。<a id="a-77"></a>独尊独一无比量故。<a id="a-78"></a>四者离字事觉。<a id="a-79"></a>萨般若慧。<a id="a-7A"></a>自性解脱。<a id="a-7B"></a>出离一切种种缚故。<a id="a-7C"></a>五者满字事觉。<a id="a-7D"></a>萨般若慧。<a id="a-7E"></a>自具足无量种种功德。<a id="a-7F"></a>无所少故。<a id="a-7G"></a>六者照字事觉。<a id="a-7H"></a>萨般若慧。<a id="a-7I"></a>放大光明。<a id="a-7J"></a>遍照一切无量境故。<a id="a-7K"></a>七者察字事觉。<a id="a-7L"></a>萨般若慧。<a id="a-7M"></a>常恒分明无迷乱故。<a id="a-7N"></a>八者显字事觉。<a id="a-7O"></a>萨般若慧。<a id="a-7P"></a>清净体中。<a id="a-7Q"></a>净品眷属悉现前故。<a id="a-7R"></a>九者知字事觉。<a id="a-7S"></a>萨般若慧。<a id="a-7T"></a>于一切法无不穷故。<a id="a-7U"></a>十者觉字事觉。<a id="a-7V"></a>萨般若慧。<a id="a-7W"></a>所有功德。<a id="a-7X"></a>唯有觉照。<a id="a-7Y"></a>无一一法而非觉故。<a id="a-7Z"></a>是名为十。<a id="a-7a"></a>如是十种本觉字义。<a id="a-7b"></a>唯依一种本性法身。<a id="a-7c"></a>随义释异。<a id="a-7d"></a>据其自体。<a id="a-7e"></a>无别而已。<a id="a-7f"></a>此中所说。<a id="a-7g"></a>二本觉中。<a id="a-7h"></a>当何本觉。<a id="a-7i"></a>谓清净本觉。<a id="a-7j"></a>非染净本觉。<a id="a-7k"></a>染净本觉字义差别。<a id="a-7l"></a>其相云何。<a id="a-7m"></a>颂曰。<a id="a-7n"></a>染净本觉中。<a id="a-7o"></a>或各有十义。<a id="a-7p"></a>前说十事中。<a id="a-7q"></a>各有离性故。<a id="a-7r"></a>论曰。<a id="a-7s"></a>此本觉中。<a id="a-7t"></a>或各有十。<a id="a-7u"></a>所以者何。<a id="a-7v"></a>前十义中。<a id="a-7w"></a>各有不守自性义故。<a id="a-7x"></a>字事配属。<a id="a-7y"></a>依向应知。<a id="a-7z"></a>如是二觉。<a id="a-80"></a>同耶异耶。<a id="a-81"></a>非同同故。<a id="a-82"></a>非异异故。<a id="a-83"></a>以此义故。<a id="a-84"></a>或同或异。<a id="a-85"></a>或非是同。<a id="a-86"></a>或非是异。<a id="a-87"></a>是故皆是皆非而已。<a id="a-88"></a>以何义故。<a id="a-89"></a>强名始觉。<a id="a-8A"></a>字事差别。<a id="a-8B"></a>其相云何。<a id="a-8C"></a>颂曰。<a id="a-8D"></a>从无始已来。<a id="a-8E"></a>无有惑乱时。<a id="a-8F"></a>今日始初觉。<a id="a-8G"></a>故名为始觉。<a id="a-8H"></a>论曰。<a id="a-8I"></a>从无始来。<a id="a-8J"></a>始觉般若。<a id="a-8K"></a>无惑乱时。<a id="a-8L"></a>而无惑时。<a id="a-8M"></a>今日始初觉。<a id="a-8N"></a>故名始觉。<a id="a-8O"></a>如是始觉前惑后觉。<a id="a-8P"></a>则非始觉。<a id="a-8Q"></a>而无惑时。<a id="a-8R"></a>理常现。<a id="a-8S"></a>今常初。<a id="a-8T"></a>故为始觉。<a id="a-8U"></a>如是始觉。<a id="a-8V"></a>二始觉中当何始觉耶。<a id="a-8W"></a>谓清净觉。<a id="a-8X"></a>非染净觉。<a id="a-8Y"></a>染净始觉字事差别。<a id="a-8Z"></a>其相云何。<a id="a-8a"></a>颂曰。<a id="a-8b"></a>清净始觉智。<a id="a-8c"></a>不守自性故。<a id="a-8d"></a>而能受染熏。<a id="a-8e"></a>故名染净觉。<a id="a-8f"></a>虽无惑时而不守自性故。<a id="a-8g"></a>能受染熏。<a id="a-8h"></a>随缘流转。<a id="a-8i"></a>以此义故。<a id="a-8j"></a>是故名为染净始觉。<a id="a-8k"></a>以何义故强名真如。<a id="a-8l"></a>字事差别。<a id="a-8m"></a>其相云何。<a id="a-8n"></a>颂曰。<a id="a-8o"></a>性真如理体。<a id="a-8p"></a>平等平等一。<a id="a-8q"></a>无有多相故。<a id="a-8r"></a>故名为真如。<a id="a-8s"></a>论曰。<a id="a-8t"></a>性真如理。<a id="a-8u"></a>平等平等。<a id="a-8v"></a>虽同一相。<a id="a-8w"></a>亦无一相。<a id="a-8x"></a>亦无多相。<a id="a-8y"></a>无一相故。<a id="a-8z"></a>远离同缘。<a id="a-90"></a>无多相故。<a id="a-91"></a>远离异缘。<a id="a-92"></a>以此义故。<a id="a-93"></a>名为真如。<a id="a-94"></a>如是真如。<a id="a-95"></a>二种净智亲所内证。<a id="a-96"></a>复次真如各有十义。<a id="a-97"></a>一者根字事真。<a id="a-98"></a>乃至第十总字事真。<a id="a-99"></a>如是十真十种本义。<a id="a-9A"></a>相应俱有。<a id="a-9B"></a>不相舍离。<a id="a-9C"></a>是故同名表示而已。<a id="a-9D"></a>云何十如。<a id="a-9E"></a>一者镜字事如。<a id="a-9F"></a>乃至第十觉字事如。<a id="a-9G"></a>如是十觉义。<a id="a-9H"></a>相应俱有。<a id="a-9I"></a>不相舍离故。<a id="a-9J"></a>是故同名表示而已。<a id="a-9K"></a>所以者何。<a id="a-9L"></a>十种真理本有法身。<a id="a-9M"></a>有德方便。<a id="a-9N"></a>十真如理萨般若慧。<a id="a-9O"></a>有觉方便。<a id="a-9P"></a>以此义故。<a id="a-9Q"></a>更重言词。<a id="a-9R"></a>作如是示。<a id="a-9S"></a>此中所说。<a id="a-9T"></a>二真如中。<a id="a-9U"></a>当何真如。<a id="a-9V"></a>谓清净真如。<a id="a-9W"></a>非染净真如。<a id="a-9X"></a>染净真如字事差别。<a id="a-9Y"></a>其相云何。<a id="a-9Z"></a>颂曰。<a id="a-9a"></a>清净真如理。<a id="a-9b"></a>不守自性故。<a id="a-9c"></a>而能受染熏。<a id="a-9d"></a>名染净真如。<a id="a-9e"></a>论曰。<a id="a-9f"></a>清净真如。<a id="a-9g"></a>从无始来。<a id="a-9h"></a>平等平等。<a id="a-9i"></a>自性清净。<a id="a-9j"></a>不生不灭。<a id="a-9k"></a>亦无去来。<a id="a-9l"></a>亦无住所。<a id="a-9m"></a>而真如理性。<a id="a-9n"></a>不守自性故。<a id="a-9o"></a>随缘动转。<a id="a-9p"></a>是故名为染净真如。<a id="a-9q"></a>如是真如。<a id="a-9r"></a>二染净智亲所内证。<a id="a-9s"></a>相应俱有。<a id="a-9t"></a>不相舍离。<a id="a-9u"></a>如是等义。<a id="a-9v"></a>观前所说。<a id="a-9w"></a>比类应知。<a id="a-9x"></a>以何义故强名虚空。<a id="a-9y"></a>字事差别。<a id="a-9z"></a>其相云何。<a id="a-A0"></a>虚空有十义。<a id="a-A1"></a>其体虽同。<a id="a-A2"></a>义事各各差别故。<a id="a-A3"></a>谓无碍等事。<a id="a-A4"></a>论曰。<a id="a-A5"></a>性虚空理。<a id="a-A6"></a>有十种义。<a id="a-A7"></a>一者无障碍义。<a id="a-A8"></a>诸色法中无障碍故。<a id="a-A9"></a>二者周遍义。<a id="a-AA"></a>无所不至故。<a id="a-AB"></a>三者平等义。<a id="a-AC"></a>无拣择故。<a id="a-AD"></a>四者广大义。<a id="a-AE"></a>无分际故。<a id="a-AF"></a>五者无相义。<a id="a-AG"></a>绝色相故。<a id="a-AH"></a>六者清净义。<a id="a-AI"></a>无尘累故。<a id="a-AJ"></a>七者不动义。<a id="a-AK"></a>无成坏故。<a id="a-AL"></a>八者有空义。<a id="a-AM"></a>灭有量故。<a id="a-AN"></a>九者空空义。<a id="a-AO"></a>离空着故。<a id="a-AP"></a>十者无得义。<a id="a-AQ"></a>不能执故。<a id="a-AR"></a>是名为十。<a id="a-AS"></a>如是十事。<a id="a-AT"></a>义用差别。<a id="a-AU"></a>若据其体。<a id="a-AV"></a>无别而已。<a id="a-AW"></a>此虚空理。<a id="a-AX"></a>二种净智亲所内证。<a id="a-AY"></a>相应俱有。<a id="a-AZ"></a>不相舍离。<a id="a-Aa"></a>二虚空中当何虚空。<a id="a-Ab"></a>谓清净虚空。<a id="a-Ac"></a>非染净虚空。<a id="a-Ad"></a>染净虚空字事差别。<a id="a-Ae"></a>其相云何。<a id="a-Af"></a>颂曰。<a id="a-Ag"></a>清净虚空理。<a id="a-Ah"></a>不守自性故。<a id="a-Ai"></a>而能受熏习。<a id="a-Aj"></a>名染净虚空。<a id="a-Ak"></a>论曰。<a id="a-Al"></a>清净虚空。<a id="a-Am"></a>具足十德。<a id="a-An"></a>亦无染相。<a id="a-Ao"></a>亦无净相。<a id="a-Ap"></a>而虚空性不守自性故。<a id="a-Aq"></a>能受染净熏。<a id="a-Ar"></a>随缘流转。<a id="a-As"></a>是故名为染净虚空。<a id="a-At"></a>又起信论疏云。<a id="a-Au"></a>本觉者。<a id="a-Av"></a>以对始故。<a id="a-Aw"></a>说之为本。<a id="a-Ax"></a>言离念者。<a id="a-Ay"></a>离于妄念。<a id="a-Az"></a>显无不觉也。<a id="a-B0"></a>等虚空等者。<a id="a-B1"></a>非唯无不觉之闇。<a id="a-B2"></a>乃有大智慧光明义等故也。<a id="a-B3"></a>虚空有二义。<a id="a-B4"></a>以况于本觉。<a id="a-B5"></a>一周遍义。<a id="a-B6"></a>谓横遍三际。<a id="a-B7"></a>竖通凡圣。<a id="a-B8"></a>故云无所不遍也。<a id="a-B9"></a>二无差别义。<a id="a-BA"></a>谓在缠出障。<a id="a-BB"></a>性恒无二。<a id="a-BC"></a>故法界一相也。<a id="a-BD"></a>欲明觉义出缠相显。<a id="a-BE"></a>故云即是如来平等法身。<a id="a-BF"></a>既法身之觉。<a id="a-BG"></a>理非新成。<a id="a-BH"></a>故云依此法身。<a id="a-BI"></a>说名本觉。<a id="a-BJ"></a>无性摄论云。<a id="a-BK"></a>无垢无挂碍智。<a id="a-BL"></a>名为法身。<a id="a-BM"></a>金光明经。<a id="a-BN"></a>名大圆镜智。<a id="a-BO"></a>为法身等。<a id="a-BP"></a>皆此义也。<a id="a-BQ"></a>何以故者。<a id="a-BR"></a>责其立名。<a id="a-BS"></a>有二责意。<a id="a-BT"></a>一云。<a id="a-BU"></a>上开章中直云觉义。<a id="a-BV"></a>何故今结乃名本觉。<a id="a-BW"></a>二云。<a id="a-BX"></a>此中既称本觉。<a id="a-BY"></a>何故论中直云觉耶。<a id="a-BZ"></a>进退责也。<a id="a-Ba"></a>释云。<a id="a-Bb"></a>以对始故。<a id="a-Bc"></a>说之为本。<a id="a-Bd"></a>答初意也。<a id="a-Be"></a>以始即同本。<a id="a-Bf"></a>以至心原时。<a id="a-Bg"></a>始觉即同本觉。<a id="a-Bh"></a>无二相故。<a id="a-Bi"></a>是故论中但云其觉。<a id="a-Bj"></a>答后意也。<a id="a-Bk"></a>良以本觉随染。<a id="a-Bl"></a>生于始觉。<a id="a-Bm"></a>还待此始觉。<a id="a-Bn"></a>方名本觉。<a id="a-Bo"></a>故云本觉者。<a id="a-Bp"></a>对始觉说也。<a id="a-Bq"></a>然此始觉。<a id="a-Br"></a>是本觉所成。<a id="a-Bs"></a>还契心原。<a id="a-Bt"></a>融同一体。<a id="a-Bu"></a>方名始觉。<a id="a-Bv"></a>故云以始觉即同本也。</p>
  <p id="aBw">问。<a id="a-Bx"></a>若始觉异本。<a id="a-By"></a>即不成始也。<a id="a-Bz"></a>若始同本。<a id="a-C0"></a>即无始觉之异。<a id="a-C1"></a>如何说言对始名本。</p>
  <p id="aC2">答。<a id="a-C3"></a>今在生灭门中。<a id="a-C4"></a>约随染义。<a id="a-C5"></a>形本不觉。<a id="a-C6"></a>说于始觉。<a id="a-C7"></a>而实始觉至心原时。<a id="a-C8"></a>染缘既尽。<a id="a-C9"></a>始本不殊。<a id="a-CA"></a>平等绝言。<a id="a-CB"></a>即真如门摄也。<a id="a-CC"></a>是故本觉之名。<a id="a-CD"></a>在生灭门中。<a id="a-CE"></a>非真如门也。<a id="a-CF"></a>第二始觉者。<a id="a-CG"></a>牒名。<a id="a-CH"></a>依本觉有不觉者。<a id="a-CI"></a>明起始觉之所由。<a id="a-CJ"></a>谓即此心体。<a id="a-CK"></a>随无明缘。<a id="a-CL"></a>动作妄念。<a id="a-CM"></a>而以本觉内熏习力故。<a id="a-CN"></a>渐有微觉厌求乃至究竟还同本觉。<a id="a-CO"></a>故云依本觉。<a id="a-CP"></a>是以依本觉有不觉。<a id="a-CQ"></a>依不觉有始觉也。<a id="a-CR"></a>论云。<a id="a-CS"></a>本觉随染。<a id="a-CT"></a>生智净相者。<a id="a-CU"></a>即此始觉也。<a id="a-CV"></a>此中大意。<a id="a-CW"></a>明本觉成不觉。<a id="a-CX"></a>不觉成始觉。<a id="a-CY"></a>始觉同本觉。<a id="a-CZ"></a>同本觉故。<a id="a-Ca"></a>即无不觉。<a id="a-Cb"></a>无不觉故。<a id="a-Cc"></a>即无本觉。<a id="a-Cd"></a>无本觉故。<a id="a-Ce"></a>平等平等。<a id="a-Cf"></a>离言绝虑。<a id="a-Cg"></a>是故佛果圆融。<a id="a-Ch"></a>萧然无寄。<a id="a-Ci"></a>尚无始本之殊。<a id="a-Cj"></a>何有三身之异。<a id="a-Ck"></a>但随物心现。<a id="a-Cl"></a>故说报化之用耳。<a id="a-Cm"></a>又今约真如。<a id="a-Cn"></a>则是本觉。<a id="a-Co"></a>无明则是不觉。<a id="a-Cp"></a>真如有二义。<a id="a-Cq"></a>一不变。<a id="a-Cr"></a>二随缘。<a id="a-Cs"></a>无明亦二。<a id="a-Ct"></a>一无体即空。<a id="a-Cu"></a>二有用成事。<a id="a-Cv"></a>此随缘真如。<a id="a-Cw"></a>及成事无明。<a id="a-Cx"></a>各有二义。<a id="a-Cy"></a>一违自顺他。<a id="a-Cz"></a>二违他顺自。<a id="a-D0"></a>无明中。<a id="a-D1"></a>初违自顺他。<a id="a-D2"></a>有二。<a id="a-D3"></a>一能返对诠示性功德。<a id="a-D4"></a>二能知名义而成净用。<a id="a-D5"></a>违他顺自亦二。<a id="a-D6"></a>一覆真理。<a id="a-D7"></a>二成妄心。<a id="a-D8"></a>真如中。<a id="a-D9"></a>违他顺自有二。<a id="a-DA"></a>一翻对妄染显自。<a id="a-DB"></a>德二内熏无明起净用。<a id="a-DC"></a>违自顺他亦二。<a id="a-DD"></a>一隐自真体。<a id="a-DE"></a>二显现妄法。<a id="a-DF"></a>由无明中返对诠示义。<a id="a-DG"></a>及真如中翻妄显德义。<a id="a-DH"></a>从此二义。<a id="a-DI"></a>得有本觉。<a id="a-DJ"></a>又由无明中能知名义。<a id="a-DK"></a>及真如中内熏义。<a id="a-DL"></a>从此二义。<a id="a-DM"></a>得有始觉。<a id="a-DN"></a>又由无明中覆真义。<a id="a-DO"></a>真如中隐体义。<a id="a-DP"></a>得有根本不觉。<a id="a-DQ"></a>又由无明中成妄义。<a id="a-DR"></a>及真如中现妄义。<a id="a-DS"></a>得有枝末不觉。<a id="a-DT"></a>觉与不觉。<a id="a-DU"></a>若镕融总摄。<a id="a-DV"></a>唯在生灭一门也。<a id="a-DW"></a>真如门约体绝相说。<a id="a-DX"></a>本觉门约性德说。<a id="a-DY"></a>大智慧光明义等名觉。<a id="a-DZ"></a>本者。<a id="a-Da"></a>性义。<a id="a-Db"></a>觉者。<a id="a-Dc"></a>是智慧心。<a id="a-Dd"></a>钞释云。<a id="a-De"></a>真中不变。<a id="a-Df"></a>妄中体空。<a id="a-Dg"></a>成真如门。<a id="a-Dh"></a>真中随缘。<a id="a-Di"></a>妄中成事。<a id="a-Dj"></a>成生灭门。<a id="a-Dk"></a>乃至一切净缘分剂法相。<a id="a-Dl"></a>属于二觉。<a id="a-Dm"></a>一切染缘分剂法相。<a id="a-Dn"></a>属二不觉。<a id="a-Do"></a>又于中净法之体。<a id="a-Dp"></a>属于本觉。<a id="a-Dq"></a>净法之用。<a id="a-Dr"></a>属于始觉。<a id="a-Ds"></a>又染法之体。<a id="a-Dt"></a>属根本不觉。<a id="a-Du"></a>染法之相。<a id="a-Dv"></a>属枝末不觉。<a id="a-Dw"></a>又始觉是末。<a id="a-Dx"></a>不离本觉之本。<a id="a-Dy"></a>论云。<a id="a-Dz"></a>始觉者。<a id="a-E0"></a>即同本觉。<a id="a-E1"></a>又云。<a id="a-E2"></a>而实无有始觉之异。<a id="a-E3"></a>乃至平等同一觉故。<a id="a-E4"></a>枝末不觉。<a id="a-E5"></a>不离根本不觉。<a id="a-E6"></a>论云。<a id="a-E7"></a>当知无明。<a id="a-E8"></a>能生一切染法。<a id="a-E9"></a>以一切染法。<a id="a-EA"></a>皆是不觉相故。<a id="a-EB"></a>然斯二觉。<a id="a-EC"></a>但是体用之异。<a id="a-ED"></a>本末二不觉。<a id="a-EE"></a>但是粗细之异。<a id="a-EF"></a>岂可离体有用。<a id="a-EG"></a>离细有粗者哉。<a id="a-EH"></a>又众生根本迷有二。<a id="a-EI"></a>一迷法。<a id="a-EJ"></a>谓无明住地。<a id="a-EK"></a>迷覆法体。<a id="a-EL"></a>所言法者。<a id="a-EM"></a>谓众生心。<a id="a-EN"></a>名为蔽意。<a id="a-EO"></a>故此无明迷真之初。<a id="a-EP"></a>妄惑之本。<a id="a-EQ"></a>二迷义。<a id="a-ER"></a>通四住惑。<a id="a-ES"></a>由前痴故。<a id="a-ET"></a>迷覆因缘无我之义。<a id="a-EU"></a>妄立诸法。<a id="a-EV"></a>所迷诸法。<a id="a-EW"></a>有内有外。<a id="a-EX"></a>谓憍慢邪见。<a id="a-EY"></a>此依迷内。<a id="a-EZ"></a>妄立我法。<a id="a-Ea"></a>自高陵物。<a id="a-Eb"></a>爱念邪见。<a id="a-Ec"></a>此依迷外。<a id="a-Ed"></a>妄谓我所及外境界。<a id="a-Ee"></a>而生贪爱。<a id="a-Ef"></a>如渴鹿驰焰痴猿捉月。<a id="a-Eg"></a>无而横计。<a id="a-Eh"></a>枉入苦轮。<a id="a-Ei"></a>总自迷心。<a id="a-Ej"></a>更非他咎。<a id="a-Ek"></a>杜正伦云。<a id="a-El"></a>心是如来之言。<a id="a-Em"></a>高推圣地。<a id="a-En"></a>身即菩提之说。<a id="a-Eo"></a>自隔凡伦。<a id="a-Ep"></a>不悟夫功德无量。<a id="a-Eq"></a>唯在方寸之中。<a id="a-Er"></a>相好宛然。<a id="a-Es"></a>不出阴界之外。<a id="a-Et"></a>又碑词云。<a id="a-Eu"></a>法性平等。<a id="a-Ev"></a>实慧虚通。<a id="a-Ew"></a>我同于异。<a id="a-Ex"></a>人异于同。<a id="a-Ey"></a>不坏于有。<a id="a-Ez"></a>无取于空。<a id="a-F0"></a>道非心外。<a id="a-F1"></a>佛即心中。</p>
  <p id="aF2">问。<a id="a-F3"></a>不觉妄心。<a id="a-F4"></a>元无自体。<a id="a-F5"></a>今已觉悟。<a id="a-F6"></a>妄心起时。<a id="a-F7"></a>无有初相。<a id="a-F8"></a>则全成真觉。<a id="a-F9"></a>此真觉相。<a id="a-FA"></a>为复随妄俱遣。<a id="a-FB"></a>为当始终建立。</p>
  <p id="aFC">答。<a id="a-FD"></a>因妄说真。<a id="a-FE"></a>真无自相。<a id="a-FF"></a>从真起妄。<a id="a-FG"></a>妄体本虚。<a id="a-FH"></a>妄既归空。<a id="a-FI"></a>真亦不立。<a id="a-FJ"></a>起信论云。<a id="a-FK"></a>不觉义者。<a id="a-FL"></a>谓从无始来。<a id="a-FM"></a>不如实知真如法一故。<a id="a-FN"></a>不觉心起而有妄念。<a id="a-FO"></a>自无实相。<a id="a-FP"></a>不离本觉。<a id="a-FQ"></a>犹如迷人。<a id="a-FR"></a>依方故迷。<a id="a-FS"></a>迷无自相。<a id="a-FT"></a>不离于方。<a id="a-FU"></a>众生亦尔。<a id="a-FV"></a>依于觉故。<a id="a-FW"></a>而有不觉。<a id="a-FX"></a>妄念迷生。<a id="a-FY"></a>然彼不觉。<a id="a-FZ"></a>自无实相。<a id="a-Fa"></a>不离本觉。<a id="a-Fb"></a>复待不觉以说真觉。<a id="a-Fc"></a>不觉既无。<a id="a-Fd"></a>真觉亦遣。<a id="a-Fe"></a>此则明真觉之名。<a id="a-Ff"></a>待于妄想。<a id="a-Fg"></a>若离不觉。<a id="a-Fh"></a>即无真觉自相可说。<a id="a-Fi"></a>是明所说真觉。<a id="a-Fj"></a>必待不觉。<a id="a-Fk"></a>若不相待。<a id="a-Fl"></a>即无自他。<a id="a-Fm"></a>待他而有。<a id="a-Fn"></a>亦无自相。<a id="a-Fo"></a>自相既无。<a id="a-Fp"></a>何有他相。<a id="a-Fq"></a>是显诸法无所得义。<a id="a-Fr"></a>论云。<a id="a-Fs"></a>当知一切染法净法。<a id="a-Ft"></a>皆悉相待。<a id="a-Fu"></a>无有自相可说。<a id="a-Fv"></a>大智度论云。<a id="a-Fw"></a>若世谛如毫牦许有实者。<a id="a-Fx"></a>第一义谛亦应有实。<a id="a-Fy"></a>此之谓也。<a id="a-Fz"></a>又偈云。<a id="a-G0"></a>佛坐道场时。<a id="a-G1"></a>不得一法实。<a id="a-G2"></a>空拳诳小儿。<a id="a-G3"></a>诱度于一切。<a id="a-G4"></a>又凡立真妄。<a id="a-G5"></a>皆是随他意。<a id="a-G6"></a>语化门中收。<a id="a-G7"></a>若顿见性人。<a id="a-G8"></a>谁论斯事。<a id="a-G9"></a>如今不直悟一心者。<a id="a-GA"></a>皆为邪曲。<a id="a-GB"></a>设外求佛果者。<a id="a-GC"></a>皆不为正。<a id="a-GD"></a>如寒山子诗云。<a id="a-GE"></a>男儿大丈夫。<a id="a-GF"></a>作事莫莽卤。<a id="a-GG"></a>径挺铁石心。<a id="a-GH"></a>直取菩提路。<a id="a-GI"></a>邪道不用行。<a id="a-GJ"></a>行之转辛苦。<a id="a-GK"></a>不用求佛果。<a id="a-GL"></a>识取心王主。<a id="a-GM"></a>是知若见有法可求有道可行。<a id="a-GN"></a>皆失心王自宗之义。<a id="a-GO"></a>若直入宗镜。<a id="a-GP"></a>万事休息。<a id="a-GQ"></a>凡圣情尽。<a id="a-GR"></a>安乐妙常。<a id="a-GS"></a>离此起心。<a id="a-GT"></a>皆成疲苦。<a id="a-GU"></a>所以傅大士颂云。<a id="a-GV"></a>东山水上浮。<a id="a-GW"></a>西山行不住。<a id="a-GX"></a>北斗下阎浮。<a id="a-GY"></a>是真解脱处。<a id="a-GZ"></a>行路易。<a id="a-Ga"></a>路易人不识。<a id="a-Gb"></a>半夜日头明。<a id="a-Gc"></a>不悟真疲极。<a id="a-Gd"></a>又洞山和尚悟道偈云。<a id="a-Ge"></a>向前物物上求通。<a id="a-Gf"></a>只为从前不识宗。<a id="a-Gg"></a>如今见了浑无事。<a id="a-Gh"></a>方知万法本来空。</p>
  <p id="aGi">问。<a id="a-Gj"></a>真谛不谬。<a id="a-Gk"></a>本觉非虚。<a id="a-Gl"></a>云何同妄。<a id="a-Gm"></a>一时俱遣。</p>
  <p id="aGn">答。<a id="a-Go"></a>因迷立觉。<a id="a-Gp"></a>说妄标真。<a id="a-Gq"></a>皆徇机宜。<a id="a-Gr"></a>各无自体。<a id="a-Gs"></a>约世俗有。<a id="a-Gt"></a>依实谛无。<a id="a-Gu"></a>但除相待之名。<a id="a-Gv"></a>非灭一灵之性。<a id="a-Gw"></a>性唯绝待。<a id="a-Gx"></a>事有对治。<a id="a-Gy"></a>遣荡为破执情。<a id="a-Gz"></a>建立为除断见。<a id="a-H0"></a>苦行伏诸外道。<a id="a-H1"></a>神通化彼愚痴。<a id="a-H2"></a>三昧降众天魔。<a id="a-H3"></a>空观祛其相缚。<a id="a-H4"></a>见苦断集。<a id="a-H5"></a>为对增上慢人。<a id="a-H6"></a>证灭修真。<a id="a-H7"></a>皆成戏论之者。<a id="a-H8"></a>尽是权智。<a id="a-H9"></a>引入斯宗。<a id="a-HA"></a>则无一法可兴。<a id="a-HB"></a>无一法可遣。<a id="a-HC"></a>四魔不能减。<a id="a-HD"></a>大觉不能增。<a id="a-HE"></a>旋心而义理全消。<a id="a-HF"></a>会旨而名言自绝。</p>
  <p id="aHG">问。<a id="a-HH"></a>既云真心绝迹。<a id="a-HI"></a>理出有无。<a id="a-HJ"></a>云何教中。<a id="a-HK"></a>广说无生无相之旨。</p>
  <p id="aHL">答。<a id="a-HM"></a>一心之门。<a id="a-HN"></a>微妙难究。<a id="a-HO"></a>功德周备。<a id="a-HP"></a>理事圆通。<a id="a-HQ"></a>知解罕穷。<a id="a-HR"></a>分别不及。<a id="a-HS"></a>目为无相。<a id="a-HT"></a>实无有法可称无相之名。<a id="a-HU"></a>詺作无生。<a id="a-HV"></a>亦无有法以显无生之理。<a id="a-HW"></a>发菩提心论云。<a id="a-HX"></a>菩萨观一切善不善。<a id="a-HY"></a>我无我。<a id="a-HZ"></a>实不实。<a id="a-Ha"></a>空不空。<a id="a-Hb"></a>世谛真谛。<a id="a-Hc"></a>正定邪定。<a id="a-Hd"></a>有为无为。<a id="a-He"></a>有漏无漏。<a id="a-Hf"></a>黑法白法。<a id="a-Hg"></a>生死涅槃。<a id="a-Hh"></a>如法界性。<a id="a-Hi"></a>一相无相。<a id="a-Hj"></a>此中无法可名无相。<a id="a-Hk"></a>亦无有法以为无相。<a id="a-Hl"></a>是则名为一切法印。<a id="a-Hm"></a>不可坏印。<a id="a-Hn"></a>于是印中。<a id="a-Ho"></a>亦无印相。<a id="a-Hp"></a>是名真实智慧。<a id="a-Hq"></a>释曰。<a id="a-Hr"></a>一切法印者。<a id="a-Hs"></a>以此心印。<a id="a-Ht"></a>印一切法。<a id="a-Hu"></a>楷定真实。<a id="a-Hv"></a>不可坏印者。<a id="a-Hw"></a>一切有无内外等法。<a id="a-Hx"></a>不能破坏故。<a id="a-Hy"></a>于此印中。<a id="a-Hz"></a>亦无印相者。<a id="a-I0"></a>万法皆空。<a id="a-I1"></a>亦无所印。<a id="a-I2"></a>所印之法既无。<a id="a-I3"></a>能印之智非有。<a id="a-I4"></a>如是通达。<a id="a-I5"></a>名为真实智慧。<a id="a-I6"></a>古德云。<a id="a-I7"></a>顾此法。<a id="a-I8"></a>众生之本原。<a id="a-I9"></a>诸佛之所证。<a id="a-IA"></a>超一切理。<a id="a-IB"></a>离一切相。<a id="a-IC"></a>不可以言语智识。<a id="a-ID"></a>有无隐显。<a id="a-IE"></a>推求而得。<a id="a-IF"></a>但心心相印。<a id="a-IG"></a>印印相契。<a id="a-IH"></a>使自证知。<a id="a-II"></a>光明受用而已。</p>
  <p id="aIJ">问。<a id="a-IK"></a>立心为宗。<a id="a-IL"></a>以何为趣。</p>
  <p id="aIM">答。<a id="a-IN"></a>以信行得果为趣。<a id="a-IO"></a>是以先立大宗。<a id="a-IP"></a>后为归趣。<a id="a-IQ"></a>故云语之所尚曰宗。<a id="a-IR"></a>宗之所归曰趣。<a id="a-IS"></a>遂得断深疑。<a id="a-IT"></a>起圆信。<a id="a-IU"></a>生正解。<a id="a-IV"></a>成真修。<a id="a-IW"></a>圆满菩提。<a id="a-IX"></a>究竟常果。<a id="a-IY"></a>又唯识性。<a id="a-IZ"></a>具摄教理行果四法。<a id="a-Ia"></a>心能诠者。<a id="a-Ib"></a>教也。<a id="a-Ic"></a>心所诠者。<a id="a-Id"></a>理也。<a id="a-Ie"></a>心能成者。<a id="a-If"></a>行也。<a id="a-Ig"></a>心所成者。<a id="a-Ih"></a>果也。<a id="a-Ii"></a>法藏法师依华严经。<a id="a-Ij"></a>立因果。<a id="a-Ik"></a>缘起。<a id="a-Il"></a>理实法界。<a id="a-Im"></a>以为宗趣。<a id="a-In"></a>释云。<a id="a-Io"></a>法界因果。<a id="a-Ip"></a>双融俱离。<a id="a-Iq"></a>性相浑然。<a id="a-Ir"></a>无碍自在。<a id="a-Is"></a>有十义门。<a id="a-It"></a>一由离相故。<a id="a-Iu"></a>因果不异法界。<a id="a-Iv"></a>即因果非因果也。<a id="a-Iw"></a>此即相为宗。<a id="a-Ix"></a>离相为趣。<a id="a-Iy"></a>或离相为宗。<a id="a-Iz"></a>亡因果为趣。<a id="a-J0"></a>下九准思。<a id="a-J1"></a>二由离性故。<a id="a-J2"></a>法界不异因果。<a id="a-J3"></a>即法界非法界也。<a id="a-J4"></a>三由离性不泯性故。<a id="a-J5"></a>法界即因果时。<a id="a-J6"></a>法界宛然。<a id="a-J7"></a>则以非法界为法界也。<a id="a-J8"></a>四由离相不坏相故。<a id="a-J9"></a>因果即法界时。<a id="a-JA"></a>因果历然。<a id="a-JB"></a>则以非因果为因果也。<a id="a-JC"></a>五离相不异离性故。<a id="a-JD"></a>因果法界。<a id="a-JE"></a>双泯俱融迥超言虑。<a id="a-JF"></a>六由不坏不异不泯故。<a id="a-JG"></a>因果法界俱存。<a id="a-JH"></a>现前焕然可见。<a id="a-JI"></a>七由五六存泯复不异故。<a id="a-JJ"></a>超视听之妙法。<a id="a-JK"></a>无不恒通见闻。<a id="a-JL"></a>绝思议之深义。<a id="a-JM"></a>未尝碍于言念。<a id="a-JN"></a>八由法界性融不可分故。<a id="a-JO"></a>即法界之因果。<a id="a-JP"></a>各同时全摄法界。<a id="a-JQ"></a>无不皆尽。<a id="a-JR"></a>九因果各全摄法界时因果随法界各互于因果中现。<a id="a-JS"></a>是故佛中有菩萨。<a id="a-JT"></a>普贤中有佛也。<a id="a-JU"></a>十因果二位。<a id="a-JV"></a>各随差别之法。<a id="a-JW"></a>无不该摄法界。<a id="a-JX"></a>故一一法。<a id="a-JY"></a>一一行。<a id="a-JZ"></a>一一位。<a id="a-Ja"></a>一一德。<a id="a-Jb"></a>皆各总摄无尽无尽。<a id="a-Jc"></a>帝网重重诸法门海。<a id="a-Jd"></a>是谓华严无尽宗趣。<a id="a-Je"></a>以华严之实教。<a id="a-Jf"></a>总摄群经。<a id="a-Jg"></a>标无尽之圆宗。<a id="a-Jh"></a>能该万法。<a id="a-Ji"></a>可谓周遍无碍。<a id="a-Jj"></a>自在融通。<a id="a-Jk"></a>方显我心。<a id="a-Jl"></a>能成宗镜。</p>
  <p id="aJm">问。<a id="a-Jn"></a>以心为宗。<a id="a-Jo"></a>禅门正脉。<a id="a-Jp"></a>且心是名。<a id="a-Jq"></a>以何为体。</p>
  <p id="aJr">答。<a id="a-Js"></a>近代已来。<a id="a-Jt"></a>今时学者。<a id="a-Ju"></a>多执文背旨。<a id="a-Jv"></a>昧体认名。<a id="a-Jw"></a>认名忘体之人。<a id="a-Jx"></a>岂穷实地。<a id="a-Jy"></a>徇文迷旨之者。<a id="a-Jz"></a>何契道原。<a id="a-K0"></a>则心是名。<a id="a-K1"></a>以知为体。<a id="a-K2"></a>此是灵知。<a id="a-K3"></a>性自神解。<a id="a-K4"></a>不同妄识。<a id="a-K5"></a>仗缘托境。<a id="a-K6"></a>作意而知。<a id="a-K7"></a>又不同太虚空廓。<a id="a-K8"></a>断灭无知。<a id="a-K9"></a>故。<a id="a-KA"></a>肇论云。<a id="a-KB"></a>般若无知者。<a id="a-KC"></a>无有取相之知也。<a id="a-KD"></a>常人皆谓般若是智。<a id="a-KE"></a>智则有知也。<a id="a-KF"></a>若有知。<a id="a-KG"></a>则有取着。<a id="a-KH"></a>若有取着。<a id="a-KI"></a>则不契无生。<a id="a-KJ"></a>今明般若真智。<a id="a-KK"></a>无相无缘。<a id="a-KL"></a>虽鉴真谛。<a id="a-KM"></a>而不取相。<a id="a-KN"></a>故云无知也。<a id="a-KO"></a>故经云。<a id="a-KP"></a>圣心无知。<a id="a-KQ"></a>无所不知矣。<a id="a-KR"></a>又经云。<a id="a-KS"></a>真般若者。<a id="a-KT"></a>清净如虚空。<a id="a-KU"></a>无知无见。<a id="a-KV"></a>无作无缘。<a id="a-KW"></a>斯则知自无知矣。<a id="a-KX"></a>岂待返照。<a id="a-KY"></a>然后无知者哉。<a id="a-KZ"></a>只此知性。<a id="a-Ka"></a>自无知矣。<a id="a-Kb"></a>不待忘也。<a id="a-Kc"></a>以此真知。<a id="a-Kd"></a>不落有无之境。<a id="a-Ke"></a>是以诸佛有秘密。<a id="a-Kf"></a>秘密之教。<a id="a-Kg"></a>祖师有默传。<a id="a-Kh"></a>密付之宗。<a id="a-Ki"></a>唯亲省而相应。<a id="a-Kj"></a>非言诠之表示。<a id="a-Kk"></a>若明宗之者。<a id="a-Kl"></a>了然不昧。<a id="a-Km"></a>寂尔常知。<a id="a-Kn"></a>昭昭而溢目腾辉。<a id="a-Ko"></a>何假神通之显现。<a id="a-Kp"></a>晃晃而无尘不透。<a id="a-Kq"></a>岂劳妙辩之敷扬。<a id="a-Kr"></a>为不达者。<a id="a-Ks"></a>垂方便门。<a id="a-Kt"></a>令依此知。<a id="a-Ku"></a>无幽不尽。</p>
  <p id="aKv">问。<a id="a-Kw"></a>诸法所生唯心所现者。<a id="a-Kx"></a>为复从心而变。<a id="a-Ky"></a>为复即心自性。</p>
  <p id="aKz">答。<a id="a-L0"></a>是心本性。<a id="a-L1"></a>非但心变。<a id="a-L2"></a>华严经云。<a id="a-L3"></a>知一切法。<a id="a-L4"></a>即心自性。<a id="a-L5"></a>成就慧身。<a id="a-L6"></a>不由他悟。<a id="a-L7"></a>法华经偈云。<a id="a-L8"></a>三千世界中。<a id="a-L9"></a>一切诸群萌。<a id="a-LA"></a>天人阿修罗。<a id="a-LB"></a>地狱鬼畜生。<a id="a-LC"></a>如是诸色像。<a id="a-LD"></a>皆于身中现。<a id="a-LE"></a>即知心性遍一切处。<a id="a-LF"></a>所以四生九类。<a id="a-LG"></a>皆于自性身中现。<a id="a-LH"></a>以自真心。<a id="a-LI"></a>为一切万有之性故。<a id="a-LJ"></a>随为色空。<a id="a-LK"></a>周遍法界。<a id="a-LL"></a>循业发现。<a id="a-LM"></a>果报不同。<a id="a-LN"></a>处异生。<a id="a-LO"></a>则业海浮沉生死相续。<a id="a-LP"></a>在诸圣。<a id="a-LQ"></a>则法身圆满。<a id="a-LR"></a>妙用无穷。<a id="a-LS"></a>隐显虽殊。<a id="a-LT"></a>一性不动。</p>
  <p id="aLU">问。<a id="a-LV"></a>若一切法。<a id="a-LW"></a>即心自性。<a id="a-LX"></a>云何又说性亦非性。</p>
  <p id="aLY">答。<a id="a-LZ"></a>即心自性。<a id="a-La"></a>此是表诠。<a id="a-Lb"></a>由一切法无性故。<a id="a-Lc"></a>即我心之实性。<a id="a-Ld"></a>性亦非性者。<a id="a-Le"></a>此是遮诠。<a id="a-Lf"></a>若能超遮表之文诠。<a id="a-Lg"></a>泯即离之情执。<a id="a-Lh"></a>方为见性己眼圆明。<a id="a-Li"></a>如今若要顿悟自心。<a id="a-Lj"></a>开佛知见。<a id="a-Lk"></a>但了自性遍一切处。<a id="a-Ll"></a>凡有见闻。<a id="a-Lm"></a>皆从心现。<a id="a-Ln"></a>心外无有一毫牦法而有体性。<a id="a-Lo"></a>各各不相知。<a id="a-Lp"></a>各各不相到。<a id="a-Lq"></a>何者。<a id="a-Lr"></a>以是一法故。<a id="a-Ls"></a>无法可相知相到。<a id="a-Lt"></a>若有二法。<a id="a-Lu"></a>即相往来。<a id="a-Lv"></a>以知若凡若圣。<a id="a-Lw"></a>若境若智。<a id="a-Lx"></a>皆同一性。<a id="a-Ly"></a>所谓无性。<a id="a-Lz"></a>此无性之旨。<a id="a-M0"></a>是得道之宗。<a id="a-M1"></a>作平等之端由。<a id="a-M2"></a>为说空之所以。<a id="a-M3"></a>了便成佛。<a id="a-M4"></a>不落功夫。<a id="a-M5"></a>如华严经颂云。<a id="a-M6"></a>法性本空寂。<a id="a-M7"></a>无取亦无见。<a id="a-M8"></a>性空即是佛。<a id="a-M9"></a>不可得思量。<a id="a-MA"></a>若不直下信此。<a id="a-MB"></a>起念驰求。<a id="a-MC"></a>如痴人避空。<a id="a-MD"></a>似失头狂走。<a id="a-ME"></a>融大师云。<a id="a-MF"></a>分别凡圣。<a id="a-MG"></a>烦恼转盛。<a id="a-MH"></a>计校乖常求真背正。<a id="a-MI"></a>宝藏论云。<a id="a-MJ"></a>察察精勤。<a id="a-MK"></a>徒兴梦虑。<a id="a-ML"></a>惶惶外觅。<a id="a-MM"></a>转失玄路。<a id="a-MN"></a>是以十方诸佛。<a id="a-MO"></a>正念于此。<a id="a-MP"></a>入实性原。<a id="a-MQ"></a>故能开平等大慧之门。<a id="a-MR"></a>作众生不请之友。<a id="a-MS"></a>所以问明品云。<a id="a-MT"></a>尔时文殊师利菩萨。<a id="a-MU"></a>问觉首菩萨言。<a id="a-MV"></a>佛子。<a id="a-MW"></a>心性是一。<a id="a-MX"></a>云何见有种种差别。<a id="a-MY"></a>所谓往善趣恶趣。<a id="a-MZ"></a>诸根满缺。<a id="a-Ma"></a>受生同异。<a id="a-Mb"></a>端正丑陋。<a id="a-Mc"></a>苦乐不同。<a id="a-Md"></a>业不知心。<a id="a-Me"></a>心不知业。<a id="a-Mf"></a>受不知报。<a id="a-Mg"></a>报不知受。<a id="a-Mh"></a>心不知受。<a id="a-Mi"></a>受不知心。<a id="a-Mj"></a>因不知缘。<a id="a-Mk"></a>缘不知因。<a id="a-Ml"></a>智不知境。<a id="a-Mm"></a>境不知智。<a id="a-Mn"></a>时觉首菩萨以偈答曰。<a id="a-Mo"></a>仁今问是义。<a id="a-Mp"></a>为晓悟群蒙。<a id="a-Mq"></a>我如其性。<a id="a-Mr"></a>答。<a id="a-Ms"></a>唯仁应谛听。<a id="a-Mt"></a>诸法无作用。<a id="a-Mu"></a>亦无有体性。<a id="a-Mv"></a>是故彼一切。<a id="a-Mw"></a>各各不相知。<a id="a-Mx"></a>譬如河中水。<a id="a-My"></a>湍流竞奔逝。<a id="a-Mz"></a>各各不相知。<a id="a-N0"></a>诸法亦如是。<a id="a-N1"></a>亦如大火聚。<a id="a-N2"></a>猛焰同时发。<a id="a-N3"></a>各各不相知。<a id="a-N4"></a>诸法亦如是。<a id="a-N5"></a>又如长风起。<a id="a-N6"></a>遇物咸鼓扇。<a id="a-N7"></a>各各不相知。<a id="a-N8"></a>诸法亦如是。<a id="a-N9"></a>又如众地界。<a id="a-NA"></a>展转因依住。<a id="a-NB"></a>各各不相知。<a id="a-NC"></a>诸法亦如是。<a id="a-ND"></a>眼耳鼻舌身。<a id="a-NE"></a>心意诸情根。<a id="a-NF"></a>以此常流转。<a id="a-NG"></a>而无能转者。<a id="a-NH"></a>法性本无生。<a id="a-NI"></a>示现而有生。<a id="a-NJ"></a>是中无能现。<a id="a-NK"></a>亦无所现物。<a id="a-NL"></a>眼耳鼻舌身。<a id="a-NM"></a>心意诸情根。<a id="a-NN"></a>一切空无性。<a id="a-NO"></a>妄心分别有。<a id="a-NP"></a>如理而观察。<a id="a-NQ"></a>一切皆无性。<a id="a-NR"></a>法眼不思议。<a id="a-NS"></a>此见非颠倒。<a id="a-NT"></a>若实若不实。<a id="a-NU"></a>若妄若非妄。<a id="a-NV"></a>世间出世间。<a id="a-NW"></a>但有假言说。<a id="a-NX"></a>疏释云。<a id="a-NY"></a>问。<a id="a-NZ"></a>意谓明心性是一。<a id="a-Na"></a>云何见有报类种种。<a id="a-Nb"></a>若性随事异。<a id="a-Nc"></a>则失真谛。<a id="a-Nd"></a>若事随性一则坏俗谛。<a id="a-Ne"></a>设彼救言。<a id="a-Nf"></a>报类差别。<a id="a-Ng"></a>自由业等。<a id="a-Nh"></a>熏识变现。<a id="a-Ni"></a>不关心性故。<a id="a-Nj"></a>无相违者。<a id="a-Nk"></a>为遮此救。<a id="a-Nl"></a>故重难云业不知心等。<a id="a-Nm"></a>谓心业互依。<a id="a-Nn"></a>各无自性。<a id="a-No"></a>自性尚无。<a id="a-Np"></a>何能相知而生诸法。<a id="a-Nq"></a>既离真性。<a id="a-Nr"></a>各无自立。<a id="a-Ns"></a>明此皆依心性而起。<a id="a-Nt"></a>心性既一事应不多。<a id="a-Nu"></a>事法既多。<a id="a-Nv"></a>性应非一。<a id="a-Nw"></a>此是本末相违难。<a id="a-Nx"></a>准此问意。<a id="a-Ny"></a>离如来藏。<a id="a-Nz"></a>不许八识能所熏等。<a id="a-O0"></a>别有自体能生诸法。<a id="a-O1"></a>唯如来藏。<a id="a-O2"></a>是所依生。<a id="a-O3"></a>文殊欲显实教之理。<a id="a-O4"></a>故以心性而为难本。<a id="a-O5"></a>欲令觉首。<a id="a-O6"></a>以法性示生。<a id="a-O7"></a>决定而答。<a id="a-O8"></a>海会同证。<a id="a-O9"></a>心性是一者。<a id="a-OA"></a>谓心之性故。<a id="a-OB"></a>是如来藏也。<a id="a-OC"></a>又心即性故。<a id="a-OD"></a>是自性清净心也。<a id="a-OE"></a>又妄心之性。<a id="a-OF"></a>无性之性。<a id="a-OG"></a>空如来藏也。<a id="a-OH"></a>真心之性。<a id="a-OI"></a>实性之性故。<a id="a-OJ"></a>不空如来藏也。<a id="a-OK"></a>皆平等无二。<a id="a-OL"></a>故云一也。<a id="a-OM"></a>又妄心之性。<a id="a-ON"></a>成心之性。<a id="a-OO"></a>妄心是相。<a id="a-OP"></a>以性相不同故。<a id="a-OQ"></a>真心之性。<a id="a-OR"></a>真心即性故。<a id="a-OS"></a>又云。<a id="a-OT"></a>前二心之性。<a id="a-OU"></a>别明二藏。<a id="a-OV"></a>前之二性。<a id="a-OW"></a>皆具二藏。<a id="a-OX"></a>但为妄覆。<a id="a-OY"></a>名如来藏。<a id="a-OZ"></a>直语藏体。<a id="a-Oa"></a>即自性心。<a id="a-Ob"></a>故此自性清净真心。<a id="a-Oc"></a>不与妄合。<a id="a-Od"></a>为名空藏。<a id="a-Oe"></a>具恒沙德名不空藏。<a id="a-Of"></a>前明即离。<a id="a-Og"></a>此明空有。<a id="a-Oh"></a>故重出也。<a id="a-Oi"></a>言皆平等无二者。<a id="a-Oj"></a>上二即离不同。<a id="a-Ok"></a>由心之性。<a id="a-Ol"></a>故不即。<a id="a-Om"></a>由心即性。<a id="a-On"></a>故不离。<a id="a-Oo"></a>不即不离。<a id="a-Op"></a>为心之性。<a id="a-Oq"></a>后二即空之实。<a id="a-Or"></a>为不空。<a id="a-Os"></a>即实之空。<a id="a-Ot"></a>为空藏。<a id="a-Ou"></a>空有不二为心之性。<a id="a-Ov"></a>然空有无二之性。<a id="a-Ow"></a>即是不即不离之性。<a id="a-Ox"></a>故但云一也。<a id="a-Oy"></a>又非但本性是一。<a id="a-Oz"></a>我细推现事。<a id="a-P0"></a>各不相知。<a id="a-P1"></a>既有种种。<a id="a-P2"></a>何缘不相知。<a id="a-P3"></a>既不相知。<a id="a-P4"></a>谁教种种。<a id="a-P5"></a>一一观察。<a id="a-P6"></a>未知种种之所由也。<a id="a-P7"></a>既不相知。<a id="a-P8"></a>为是一性。<a id="a-P9"></a>为是种种。<a id="a-PA"></a>又难有二意。<a id="a-PB"></a>一约本识。<a id="a-PC"></a>谓业是能依。<a id="a-PD"></a>心是所依。<a id="a-PE"></a>离所无能。<a id="a-PF"></a>故业不知心。<a id="a-PG"></a>离能无所。<a id="a-PH"></a>故心不知业。<a id="a-PI"></a>以各无体用。<a id="a-PJ"></a>不能相成。<a id="a-PK"></a>既各不相知。<a id="a-PL"></a>谁生种种。<a id="a-PM"></a>二约第六识。<a id="a-PN"></a>业是所造。<a id="a-PO"></a>心是能造。<a id="a-PP"></a>并皆速灭。<a id="a-PQ"></a>起时不言我起。<a id="a-PR"></a>灭时不言我灭。<a id="a-PS"></a>何能有体。<a id="a-PT"></a>而得相生成种种耶。<a id="a-PU"></a>又约境智相对相见虚无难。<a id="a-PV"></a>谓境是心变。<a id="a-PW"></a>境不知心。<a id="a-PX"></a>心托境生。<a id="a-PY"></a>心不知境。<a id="a-PZ"></a>以无境外心。<a id="a-Pa"></a>能取心外境。<a id="a-Pb"></a>是故心境虚妄。<a id="a-Pc"></a>不相知也。<a id="a-Pd"></a>业不知心。<a id="a-Pe"></a>心不知业者。<a id="a-Pf"></a>有二。<a id="a-Pg"></a>一约本识者。<a id="a-Ph"></a>业是心所。<a id="a-Pi"></a>故依于心。<a id="a-Pj"></a>心是第八为根本依。<a id="a-Pk"></a>即离所无能。<a id="a-Pl"></a>何者。<a id="a-Pm"></a>无所依心王。<a id="a-Pn"></a>无能依业。<a id="a-Po"></a>今依心有业。<a id="a-Pp"></a>业从缘生。<a id="a-Pq"></a>故无自性。<a id="a-Pr"></a>不能知心。<a id="a-Ps"></a>若离能无所者。<a id="a-Pt"></a>离能依业。<a id="a-Pu"></a>则心非所依。<a id="a-Pv"></a>今由业成所。<a id="a-Pw"></a>所依无性。<a id="a-Px"></a>故不能知业。<a id="a-Py"></a>谓各从缘成。<a id="a-Pz"></a>性空无体。<a id="a-Q0"></a>相依无力。<a id="a-Q1"></a>故云无用。<a id="a-Q2"></a>所以经云。<a id="a-Q3"></a>无体用故。<a id="a-Q4"></a>故不相知。<a id="a-Q5"></a>二约第六识。<a id="a-Q6"></a>业是所造。<a id="a-Q7"></a>心是能造者。<a id="a-Q8"></a>即以第六识名心。<a id="a-Q9"></a>从于积集通相说故。<a id="a-QA"></a>谓第六识人执无明。<a id="a-QB"></a>迷真实义异熟理故。<a id="a-QC"></a>以善不善相应。<a id="a-QD"></a>思造罪等。<a id="a-QE"></a>以罪福不动等三行。<a id="a-QF"></a>熏阿赖耶识。<a id="a-QG"></a>能感五趣爱非爱等。<a id="a-QH"></a>种种报相。<a id="a-QI"></a>互不相知义。<a id="a-QJ"></a>通相而言。<a id="a-QK"></a>皆约无体用故。<a id="a-QL"></a>别相而言。<a id="a-QM"></a>用门不同。<a id="a-QN"></a>此用略有二门。<a id="a-QO"></a>一无常门。<a id="a-QP"></a>经云。<a id="a-QQ"></a>并皆速灭。<a id="a-QR"></a>净名弟子品云。<a id="a-QS"></a>一切法如幻如电。<a id="a-QT"></a>诸法不相待。<a id="a-QU"></a>乃至一念。<a id="a-QV"></a>不住。<a id="a-QW"></a>诸法皆妄见故。<a id="a-QX"></a>则心业皆空。<a id="a-QY"></a>华严经颂云。<a id="a-QZ"></a>众报随业生。<a id="a-Qa"></a>如梦不真实。<a id="a-Qb"></a>念念常灭坏。<a id="a-Qc"></a>如前后亦尔。<a id="a-Qd"></a>故由无常。<a id="a-Qe"></a>不能相知。<a id="a-Qf"></a>二无我门。<a id="a-Qg"></a>即起时不言我起。<a id="a-Qh"></a>灭时不言我灭。<a id="a-Qi"></a>约法无我。<a id="a-Qj"></a>明不相知。<a id="a-Qk"></a>受不知报。<a id="a-Ql"></a>报不知受者。<a id="a-Qm"></a>受是能受之因。<a id="a-Qn"></a>报是所受之报。<a id="a-Qo"></a>即名言种。<a id="a-Qp"></a>如唯识论云。<a id="a-Qq"></a>复次生死相续。<a id="a-Qr"></a>由诸习气。<a id="a-Qs"></a>然诸习气。<a id="a-Qt"></a>总有三种。<a id="a-Qu"></a>一名言习气。<a id="a-Qv"></a>二我执习气。<a id="a-Qw"></a>三有支习气。<a id="a-Qx"></a>名言习气者。<a id="a-Qy"></a>谓有为法。<a id="a-Qz"></a>各别亲种。<a id="a-R0"></a>名言有二。<a id="a-R1"></a>一表义名言。<a id="a-R2"></a>即能诠义。<a id="a-R3"></a>音声差别。<a id="a-R4"></a>二显境名言。<a id="a-R5"></a>即能了境。<a id="a-R6"></a>心心所法。<a id="a-R7"></a>随二名言所熏成种。<a id="a-R8"></a>作有为法各别因缘。<a id="a-R9"></a>释曰。<a id="a-RA"></a>言各别亲种者。<a id="a-RB"></a>三性种异故。<a id="a-RC"></a>能诠义声者。<a id="a-RD"></a>简无诠声。<a id="a-RE"></a>彼非名故。<a id="a-RF"></a>名是声上屈曲。<a id="a-RG"></a>唯无记性。<a id="a-RH"></a>不能熏成色心等种。<a id="a-RI"></a>然因名起种。<a id="a-RJ"></a>立名言种。<a id="a-RK"></a>显境名言。<a id="a-RL"></a>即七识见分等心。<a id="a-RM"></a>非相分心。<a id="a-RN"></a>相分心者。<a id="a-RO"></a>不能显境故。<a id="a-RP"></a>此见分等。<a id="a-RQ"></a>实非名言。<a id="a-RR"></a>如言说名。<a id="a-RS"></a>显所诠义。<a id="a-RT"></a>此心心所。<a id="a-RU"></a>能显所了境。<a id="a-RV"></a>如似彼名。<a id="a-RW"></a>能诠义故。<a id="a-RX"></a>随二名言。<a id="a-RY"></a>皆熏成种。<a id="a-RZ"></a>论云。<a id="a-Ra"></a>三有支习气。<a id="a-Rb"></a>谓招三界异熟业种。<a id="a-Rc"></a>有支有二。<a id="a-Rd"></a>一有漏善。<a id="a-Re"></a>即能招可爱果业。<a id="a-Rf"></a>二诸不善。<a id="a-Rg"></a>即能招非爱果业。<a id="a-Rh"></a>随二有支所熏成种。<a id="a-Ri"></a>令异熟果善恶趣别。<a id="a-Rj"></a>故论颂云。<a id="a-Rk"></a>由诸业习气。<a id="a-Rl"></a>二取习气俱。<a id="a-Rm"></a>前异熟既灭。<a id="a-Rn"></a>更生余异熟。<a id="a-Ro"></a>此能引业。<a id="a-Rp"></a>即诸业习气。<a id="a-Rq"></a>此名言种。<a id="a-Rr"></a>即二取习气。<a id="a-Rs"></a>言为业所引者。<a id="a-Rt"></a>即彼俱义。<a id="a-Ru"></a>亲办果体。<a id="a-Rv"></a>即由名言。<a id="a-Rw"></a>若无业种。<a id="a-Rx"></a>不招苦乐。<a id="a-Ry"></a>如种无田。<a id="a-Rz"></a>终不生芽。<a id="a-S0"></a>故此名言由业引起。<a id="a-S1"></a>方受当来异熟之果。<a id="a-S2"></a>苦乐之报。<a id="a-S3"></a>故华严经云。<a id="a-S4"></a>业为田。<a id="a-S5"></a>识为种也。<a id="a-S6"></a>已上种种问难。<a id="a-S7"></a>不相知义竟。<a id="a-S8"></a>今答以缘起相由门。<a id="a-S9"></a>释者。<a id="a-SA"></a>初句因缘相假。<a id="a-SB"></a>互皆无力。<a id="a-SC"></a>次句果法含虚。<a id="a-SD"></a>故无体性。<a id="a-SE"></a>是以虚妄缘起。<a id="a-SF"></a>略有三义。<a id="a-SG"></a>一由互相依各无体用。<a id="a-SH"></a>故不相知。<a id="a-SI"></a>二由依此无知无性。<a id="a-SJ"></a>方有缘起。<a id="a-SK"></a>三由此妄法。<a id="a-SL"></a>各无所有故。<a id="a-SM"></a>令无性真理。<a id="a-SN"></a>恒常显现。<a id="a-SO"></a>又果从因生。<a id="a-SP"></a>果无体性。<a id="a-SQ"></a>因由果立。<a id="a-SR"></a>因无体性。<a id="a-SS"></a>因无体性。<a id="a-ST"></a>何有感果之用。<a id="a-SU"></a>果无体性。<a id="a-SV"></a>岂有酬因之能。<a id="a-SW"></a>又互相待。<a id="a-SX"></a>故无力也。<a id="a-SY"></a>以他为自。<a id="a-SZ"></a>故无体也。<a id="a-Sa"></a>是故体用俱无。<a id="a-Sb"></a>所以一切法。<a id="a-Sc"></a>各各不相知也。<a id="a-Sd"></a>今初以四大为喻。<a id="a-Se"></a>一依水有流注。<a id="a-Sf"></a>二依火焰起灭。<a id="a-Sg"></a>三依风有动作。<a id="a-Sh"></a>四依地有任持。<a id="a-Si"></a>法中四者。<a id="a-Sj"></a>一依真妄相续。<a id="a-Sk"></a>二依真妄起灭。<a id="a-Sl"></a>三妄用依真起。<a id="a-Sm"></a>四妄为真所持。<a id="a-Sn"></a>然此法喻。<a id="a-So"></a>一一各有三义。<a id="a-Sp"></a>一唯就能依。<a id="a-Sq"></a>二依所依。<a id="a-Sr"></a>三唯所依。<a id="a-Ss"></a>今初喻中。<a id="a-St"></a>唯就能依者。<a id="a-Su"></a>流也。<a id="a-Sv"></a>然此流注。<a id="a-Sw"></a>有十义。<a id="a-Sx"></a>不相知而成流注。<a id="a-Sy"></a>一前流不自流。<a id="a-Sz"></a>由后流排故流。<a id="a-T0"></a>则前流无自性。<a id="a-T1"></a>故不知后。<a id="a-T2"></a>二后流虽排前流。<a id="a-T3"></a>而不到于前流。<a id="a-T4"></a>亦不相知。<a id="a-T5"></a>三后流不自流。<a id="a-T6"></a>由前流引故流。<a id="a-T7"></a>则后流无自性。<a id="a-T8"></a>故不能知。<a id="a-T9"></a>前四前流虽引后而不至后。<a id="a-TA"></a>故亦不相知。<a id="a-TB"></a>五能排与所引无二故不相知。<a id="a-TC"></a>六能引与所排无二故不相知。<a id="a-TD"></a>七能排与所排亦无二故不相知。<a id="a-TE"></a>八能引与所引亦无二故不相知。<a id="a-TF"></a>九能排与能引不得俱。<a id="a-TG"></a>故不相知。<a id="a-TH"></a>十所排与所引亦不得俱。<a id="a-TI"></a>故不相知。<a id="a-TJ"></a>是则前后互不相至各无自性。<a id="a-TK"></a>只由如此无知无性。<a id="a-TL"></a>方有流注。<a id="a-TM"></a>则不流而流也。<a id="a-TN"></a>肇公云。<a id="a-TO"></a>江河竞注而不流。<a id="a-TP"></a>即其义也。<a id="a-TQ"></a>二依所依者。<a id="a-TR"></a>谓前流后流。<a id="a-TS"></a>各皆依水。<a id="a-TT"></a>悉无自体。<a id="a-TU"></a>不能相知。<a id="a-TV"></a>然不坏流相。<a id="a-TW"></a>故说水流。<a id="a-TX"></a>三唯所依者。<a id="a-TY"></a>流既总无。<a id="a-TZ"></a>但唯是水。<a id="a-Ta"></a>前水后水。<a id="a-Tb"></a>无二性故。<a id="a-Tc"></a>无可相知。<a id="a-Td"></a>是则本无有流。<a id="a-Te"></a>而说流也。<a id="a-Tf"></a>二法中三义者。<a id="a-Tg"></a>一流喻能依妄法。<a id="a-Th"></a>二妄依真立。<a id="a-Ti"></a>三妄尽唯真。<a id="a-Tj"></a>初中妄缘起法。<a id="a-Tk"></a>似互相籍。<a id="a-Tl"></a>各不能相到。<a id="a-Tm"></a>悉无自性。<a id="a-Tn"></a>故无性无知。<a id="a-To"></a>是则有而非有也。<a id="a-Tp"></a>二依所依者。<a id="a-Tq"></a>谓此妄法。<a id="a-Tr"></a>各各自虚。<a id="a-Ts"></a>含真方立。<a id="a-Tt"></a>何有体用能相知相成。<a id="a-Tu"></a>即由此无知无成。<a id="a-Tv"></a>含真故有。<a id="a-Tw"></a>是则非有而为有也。<a id="a-Tx"></a>三唯所依者。<a id="a-Ty"></a>谓能依妄法迥无体用。<a id="a-Tz"></a>唯有真心。<a id="a-U0"></a>挺然显现。<a id="a-U1"></a>既无彼此。<a id="a-U2"></a>何有相知。<a id="a-U3"></a>正由此义。<a id="a-U4"></a>妄法有。<a id="a-U5"></a>即非有为有。<a id="a-U6"></a>复说真性隐。<a id="a-U7"></a>以非隐为隐。<a id="a-U8"></a>又前后有二。<a id="a-U9"></a>一生灭前后。<a id="a-UA"></a>二此彼前后。<a id="a-UB"></a>生灭前后者。<a id="a-UC"></a>谓前灭后生。<a id="a-UD"></a>互相引排。<a id="a-UE"></a>此即竖说。<a id="a-UF"></a>如壮与老。<a id="a-UG"></a>谓此流水。<a id="a-UH"></a>刹那生灭。<a id="a-UI"></a>前刹那灭。<a id="a-UJ"></a>后刹那生。<a id="a-UK"></a>此彼前后者。<a id="a-UL"></a>此即横说。<a id="a-UM"></a>犹如二人。<a id="a-UN"></a>同行狭径。<a id="a-UO"></a>后人排前。<a id="a-UP"></a>前人引后。<a id="a-UQ"></a>分分之水。<a id="a-UR"></a>皆有前后。<a id="a-US"></a>乃至毫滴。<a id="a-UT"></a>有前毫滴。<a id="a-UU"></a>后毫滴。<a id="a-UV"></a>故聚多成流。<a id="a-UW"></a>注。<a id="a-UX"></a>则无性矣。<a id="a-UY"></a>小乘亦说当处生灭。<a id="a-UZ"></a>无容从此转至余方。<a id="a-Ua"></a>而不知无性缘起之义耳。</p>
 </body>
</html>