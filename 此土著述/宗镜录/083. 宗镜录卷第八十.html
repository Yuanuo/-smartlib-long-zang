<!doctype html>
<html id="z3IBXEe1f8" data-ver="1777">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十</h1>
  <p id="a2">夫入此宗门。<a id="a-3"></a>云何了一切法如化。</p>
  <p id="a4">答。<a id="a-5"></a>以万法无体。<a id="a-6"></a>名相本空。<a id="a-7"></a>无而忽有。<a id="a-8"></a>名之曰化。<a id="a-9"></a>如华严经十忍品云。<a id="a-A"></a>佛子。<a id="a-B"></a>云何为菩萨摩诃萨如化忍。<a id="a-C"></a>佛子。<a id="a-D"></a>此菩萨摩诃萨。<a id="a-E"></a>知一切世间。<a id="a-F"></a>皆悉如化。<a id="a-G"></a>所谓一切众生意业化。<a id="a-H"></a>觉想所起故。<a id="a-I"></a>一切世间诸行化。<a id="a-J"></a>分别所起故。<a id="a-K"></a>一切苦乐颠倒化。<a id="a-L"></a>妄取所起故。<a id="a-M"></a>一切世间不实法化。<a id="a-N"></a>言说所现故。<a id="a-O"></a>一切烦恼分别化。<a id="a-P"></a>想念所起故。<a id="a-Q"></a>复有清净调伏化。<a id="a-R"></a>无分别所现故。<a id="a-S"></a>于三世不转化。<a id="a-T"></a>无生平等故。<a id="a-U"></a>菩萨愿力化。<a id="a-V"></a>广大修行故。<a id="a-W"></a>如来大悲化。<a id="a-X"></a>方便示现故。<a id="a-Y"></a>转法轮方便化。<a id="a-Z"></a>智慧无畏辩才所说故。<a id="a-a"></a>菩萨如是了知世间出世间化。<a id="a-b"></a>现证知。<a id="a-c"></a>广大知。<a id="a-d"></a>无边知。<a id="a-e"></a>如事知。<a id="a-f"></a>自在知。<a id="a-g"></a>真实知。<a id="a-h"></a>非虚妄见所能倾动。<a id="a-i"></a>随世所行。<a id="a-j"></a>亦不失坏。<a id="a-k"></a>譬如化不从心起。<a id="a-l"></a>不从心法起。<a id="a-m"></a>不从业起。<a id="a-n"></a>不受果报。<a id="a-o"></a>非世间生。<a id="a-p"></a>非世间灭。<a id="a-q"></a>不可随逐。<a id="a-r"></a>不可揽触。<a id="a-s"></a>非久住。<a id="a-t"></a>非须臾住。<a id="a-u"></a>非行世间。<a id="a-v"></a>非离世间。<a id="a-w"></a>不专系一方。<a id="a-x"></a>不普属诸方。<a id="a-y"></a>非有量。<a id="a-z"></a>非无量。<a id="a-10"></a>不厌不息。<a id="a-11"></a>非不厌息。<a id="a-12"></a>非凡非圣。<a id="a-13"></a>非染非净。<a id="a-14"></a>非生非死。<a id="a-15"></a>非智非愚。<a id="a-16"></a>非见非不见。<a id="a-17"></a>非依世间。<a id="a-18"></a>非入法界。<a id="a-19"></a>非黠慧。<a id="a-1A"></a>非迟钝。<a id="a-1B"></a>非取非不取。<a id="a-1C"></a>非生死。<a id="a-1D"></a>非涅槃。<a id="a-1E"></a>非有非无。<a id="a-1F"></a>有菩萨如是善巧方便。<a id="a-1G"></a>行于世间。<a id="a-1H"></a>修菩萨道。<a id="a-1I"></a>了知世法。<a id="a-1J"></a>分身化往。<a id="a-1K"></a>不着世间。<a id="a-1L"></a>不取自身。<a id="a-1M"></a>于世于身。<a id="a-1N"></a>无所分别。<a id="a-1O"></a>不住世间。<a id="a-1P"></a>不离世间。<a id="a-1Q"></a>不住于法。<a id="a-1R"></a>不离于法。<a id="a-1S"></a>以本愿故。<a id="a-1T"></a>不弃舍一众生界。<a id="a-1U"></a>不调伏少众生界。<a id="a-1V"></a>不分别法。<a id="a-1W"></a>非不分别。<a id="a-1X"></a>知诸法性。<a id="a-1Y"></a>无来无去。<a id="a-1Z"></a>虽无所有。<a id="a-1a"></a>而满足佛法。<a id="a-1b"></a>了法如化。<a id="a-1c"></a>非有非无。<a id="a-1d"></a>佛子。<a id="a-1e"></a>菩萨摩诃萨。<a id="a-1f"></a>如是安住如化忍时。<a id="a-1g"></a>悉能满足一切诸佛菩提之道。<a id="a-1h"></a>利益众生。<a id="a-1i"></a>是名菩萨摩诃萨第九如化忍。<a id="a-1j"></a>故知善不善法。<a id="a-1k"></a>从心化生。<a id="a-1l"></a>以无作之因。<a id="a-1m"></a>受忽有之果。<a id="a-1n"></a>故六祖云。<a id="a-1o"></a>思恶法。<a id="a-1p"></a>即化为地狱。<a id="a-1q"></a>思善法。<a id="a-1r"></a>化为天堂。<a id="a-1s"></a>毒害化为畜生。<a id="a-1t"></a>慈悲化为菩萨。<a id="a-1u"></a>乃至皆是自性变化。</p>
  <p id="a1v">大智度论问云。<a id="a-1w"></a>若一切法皆空如化。<a id="a-1x"></a>何以故有种种说法别异。</p>
  <p id="a1y">答曰。<a id="a-1z"></a>如佛所化。<a id="a-20"></a>及余人所化。<a id="a-21"></a>虽不实。<a id="a-22"></a>而有种种形像别异。<a id="a-23"></a>梦中所见种种亦如是。<a id="a-24"></a>人见梦中好恶事。<a id="a-25"></a>有生喜者。<a id="a-26"></a>有生怖者。<a id="a-27"></a>如镜中像。<a id="a-28"></a>虽无实事。<a id="a-29"></a>而随本形。<a id="a-2A"></a>像有好丑。<a id="a-2B"></a>诸法亦如是。<a id="a-2C"></a>虽空而各各有因缘。<a id="a-2D"></a>如佛此中说。<a id="a-2E"></a>于是化法中。<a id="a-2F"></a>有声闻变化。<a id="a-2G"></a>有辟支佛变化。<a id="a-2H"></a>有菩萨变化。<a id="a-2I"></a>有佛变化。<a id="a-2J"></a>有烦恼变化。<a id="a-2K"></a>有业变化。<a id="a-2L"></a>又云。<a id="a-2M"></a>如化者。<a id="a-2N"></a>化主无定物。<a id="a-2O"></a>但以心生。<a id="a-2P"></a>便有所作。<a id="a-2Q"></a>皆无有实。<a id="a-2R"></a>人身亦如是。<a id="a-2S"></a>本无所因。<a id="a-2T"></a>但从先世心。<a id="a-2U"></a>生今世身。<a id="a-2V"></a>皆无有实。<a id="a-2W"></a>以是故诸法如化。</p>
  <p id="a2X">问。<a id="a-2Y"></a>不应言变化事空。<a id="a-2Z"></a>何以故。<a id="a-2a"></a>变化心亦从修定得。<a id="a-2b"></a>从此心作种种变化。<a id="a-2c"></a>若人若法。<a id="a-2d"></a>是化有因有果。<a id="a-2e"></a>云何空。</p>
  <p id="a2f">答。<a id="a-2g"></a>如佛说。<a id="a-2h"></a>观无生从有生得脱。<a id="a-2i"></a>依无为从有为得脱。<a id="a-2j"></a>虽观无生法无。<a id="a-2k"></a>而可作因缘。<a id="a-2l"></a>无为亦尔。<a id="a-2m"></a>变化虽空。<a id="a-2n"></a>亦能生心因缘。<a id="a-2o"></a>复次空不以不见为空。<a id="a-2p"></a>以其无实用故言空。<a id="a-2q"></a>以是故言诸法如化。<a id="a-2r"></a>故知一切法。<a id="a-2s"></a>皆从心生。<a id="a-2t"></a>悉如幻化。<a id="a-2u"></a>虽幻化不实。<a id="a-2v"></a>亦可作善恶之因缘。<a id="a-2w"></a>受升沉之报应。<a id="a-2x"></a>不可生于断见。<a id="a-2y"></a>但了体虚。<a id="a-2z"></a>莫生取舍。</p>
  <p id="a30">问。<a id="a-31"></a>凡有相法。<a id="a-32"></a>皆从变化。<a id="a-33"></a>心无形相。<a id="a-34"></a>云何化现。</p>
  <p id="a35">答。<a id="a-36"></a>心本是化。<a id="a-37"></a>理不思议。<a id="a-38"></a>从心现心。<a id="a-39"></a>如化起化。<a id="a-3A"></a>佛地论云。<a id="a-3B"></a>心化唯二。<a id="a-3C"></a>一自身相应。<a id="a-3D"></a>谓自心上化现种种心。<a id="a-3E"></a>及心法影像差别。<a id="a-3F"></a>二他身相应。<a id="a-3G"></a>谓令他心。<a id="a-3H"></a>亦现种种心。<a id="a-3I"></a>及心法影像差别。<a id="a-3J"></a>此并相分。<a id="a-3K"></a>似见分现。<a id="a-3L"></a>有义。<a id="a-3M"></a>定力能令自心解非分法。<a id="a-3N"></a>名化自心。<a id="a-3O"></a>加被有情。<a id="a-3P"></a>令愚昧者。<a id="a-3Q"></a>解深细法。<a id="a-3R"></a>令失念者。<a id="a-3S"></a>得正忆念。<a id="a-3T"></a>名化他心。<a id="a-3U"></a>然心无化。<a id="a-3V"></a>无形质故。<a id="a-3W"></a>如论说言。<a id="a-3X"></a>心无形故。<a id="a-3Y"></a>不可变化。<a id="a-3Z"></a>又说化身无心心法。<a id="a-3a"></a>此就二乘。<a id="a-3b"></a>及诸异生定力而说。<a id="a-3c"></a>彼定力劣。<a id="a-3d"></a>不能化现无形质法。<a id="a-3e"></a>诸佛菩萨不思议定。<a id="a-3f"></a>皆能化现。<a id="a-3g"></a>若不尔者。<a id="a-3h"></a>云何如来现贪嗔等。<a id="a-3i"></a>云何声闻及傍生等。<a id="a-3j"></a>知如来心。<a id="a-3k"></a>云何经说化无量类。<a id="a-3l"></a>皆令有心。<a id="a-3m"></a>云何此论说诸化意业。<a id="a-3n"></a>云何经说有依他心。<a id="a-3o"></a>但诸化色。<a id="a-3p"></a>同实色用。<a id="a-3q"></a>化根及心。<a id="a-3r"></a>但有相现。<a id="a-3s"></a>不同实用。<a id="a-3t"></a>又就下类。<a id="a-3u"></a>故作是说。<a id="a-3v"></a>若尔。<a id="a-3w"></a>云何不化非情。<a id="a-3x"></a>令心相现。<a id="a-3y"></a>非情已是心等相分。<a id="a-3z"></a>云何复令有心相现。<a id="a-40"></a>若心相现。<a id="a-41"></a>则名有情。<a id="a-42"></a>非非情摄。<a id="a-43"></a>是故化心。<a id="a-44"></a>但说二种。<a id="a-45"></a>一自身。<a id="a-46"></a>二他身化等。</p>
  <p id="a47">问。<a id="a-48"></a>此一心门。<a id="a-49"></a>理无异辙。<a id="a-4A"></a>约机对法。<a id="a-4B"></a>教有多门。<a id="a-4C"></a>于一法中。<a id="a-4D"></a>名字差别。<a id="a-4E"></a>或名佛性。<a id="a-4F"></a>或称如来藏。<a id="a-4G"></a>云何成藏义。<a id="a-4H"></a>云何名佛性。</p>
  <p id="a4I">答。<a id="a-4J"></a>如来藏者。<a id="a-4K"></a>是真识心。<a id="a-4L"></a>是真心中。<a id="a-4M"></a>具有一切恒沙佛法。<a id="a-4N"></a>如妄心中。<a id="a-4O"></a>具有恒沙染法。<a id="a-4P"></a>是心与法。<a id="a-4Q"></a>同一体性。<a id="a-4R"></a>故名如来藏。<a id="a-4S"></a>即一切众生有如来藏。<a id="a-4T"></a>能为佛因。<a id="a-4U"></a>名有佛性。<a id="a-4V"></a>如睡心中有觉悟性。<a id="a-4W"></a>如黄石中有金性。<a id="a-4X"></a>白石中有银性。<a id="a-4Y"></a>如是一切世间法中。<a id="a-4Z"></a>皆有涅槃性。<a id="a-4a"></a>此性即是众生自实。<a id="a-4b"></a>故名为我。<a id="a-4c"></a>我即佛性。<a id="a-4d"></a>隐则名为如来藏。<a id="a-4e"></a>显则名为法身。</p>
  <p id="a4f">问。<a id="a-4g"></a>若众生自实。<a id="a-4h"></a>名为佛性。<a id="a-4i"></a>觉此性故。<a id="a-4j"></a>名为佛者。<a id="a-4k"></a>但了一性。<a id="a-4l"></a>即契本原。<a id="a-4m"></a>云何教中。<a id="a-4n"></a>或说二三四五种等佛性不同。</p>
  <p id="a4o">答。<a id="a-4p"></a>大涅槃经云。<a id="a-4q"></a>正因佛性。<a id="a-4r"></a>众生心是也。<a id="a-4s"></a>又云佛性者。<a id="a-4t"></a>不名一法。<a id="a-4u"></a>不名十法。<a id="a-4v"></a>不名百法。<a id="a-4w"></a>不名千法。<a id="a-4x"></a>不名万法。<a id="a-4y"></a>未得菩提时。<a id="a-4z"></a>一切善恶无记。<a id="a-50"></a>皆名佛性。<a id="a-51"></a>故知未得菩提时。<a id="a-52"></a>一切诸法。<a id="a-53"></a>尚非名数。<a id="a-54"></a>岂况悟了。<a id="a-55"></a>更说二三。<a id="a-56"></a>然虽开合。<a id="a-57"></a>一性无差。<a id="a-58"></a>约本末因果。<a id="a-59"></a>而分多种。<a id="a-5A"></a>佛性论云。<a id="a-5B"></a>佛性有三种。<a id="a-5C"></a>所谓三因。<a id="a-5D"></a>三种佛性。<a id="a-5E"></a>三因者。<a id="a-5F"></a>一应得因。<a id="a-5G"></a>二加行因。<a id="a-5H"></a>三圆满因。<a id="a-5I"></a>此三因。<a id="a-5J"></a>前一因则以无为如理为体。<a id="a-5K"></a>后二因则以有为愿行为体。<a id="a-5L"></a>三种佛性者。<a id="a-5M"></a>应得因中。<a id="a-5N"></a>具有三性。<a id="a-5O"></a>一住自性性。<a id="a-5P"></a>二引出性。<a id="a-5Q"></a>三至得果性。<a id="a-5R"></a>此三性复成三藏。<a id="a-5S"></a>一所摄藏。<a id="a-5T"></a>二隐覆藏。<a id="a-5U"></a>三能摄藏。<a id="a-5V"></a>一所摄为藏者。<a id="a-5W"></a>佛说约住自性如如。<a id="a-5X"></a>一切众生是如来藏。<a id="a-5Y"></a>言如者。<a id="a-5Z"></a>有二义。<a id="a-5a"></a>一如如智。<a id="a-5b"></a>二如如境。<a id="a-5c"></a>并不倒故名如如。<a id="a-5d"></a>言来者。<a id="a-5e"></a>约从自性来。<a id="a-5f"></a>来至至得。<a id="a-5g"></a>是名如来。<a id="a-5h"></a>故如来性。<a id="a-5i"></a>虽因名应得。<a id="a-5j"></a>果名至得。<a id="a-5k"></a>其体不二。<a id="a-5l"></a>但由清浊有异。<a id="a-5m"></a>在因时为违二空。<a id="a-5n"></a>故起无明。<a id="a-5o"></a>而为烦恼所杂。<a id="a-5p"></a>故名染浊。<a id="a-5q"></a>虽未即显。<a id="a-5r"></a>必当可现。<a id="a-5s"></a>故名应得。<a id="a-5t"></a>若至果时。<a id="a-5u"></a>与二空合。<a id="a-5v"></a>无复惑累。<a id="a-5w"></a>烦恼不染。<a id="a-5x"></a>说名清净。<a id="a-5y"></a>果已显现。<a id="a-5z"></a>故名至得。<a id="a-60"></a>所言藏者。<a id="a-61"></a>一切众生。<a id="a-62"></a>悉在如来智内。<a id="a-63"></a>故名为藏。<a id="a-64"></a>以如如智。<a id="a-65"></a>称如如境故。<a id="a-66"></a>一切众生。<a id="a-67"></a>决定无有出如如境者。<a id="a-68"></a>并为如来之所摄持。<a id="a-69"></a>故名所藏。<a id="a-6A"></a>众生。<a id="a-6B"></a>为如来藏。<a id="a-6C"></a>二隐覆为藏者。<a id="a-6D"></a>如来自隐不现。<a id="a-6E"></a>故名为藏。<a id="a-6F"></a>言如来者。<a id="a-6G"></a>有二义。<a id="a-6H"></a>一者现如不颠倒义。<a id="a-6I"></a>由妄想故。<a id="a-6J"></a>名为颠倒。<a id="a-6K"></a>不妄想故。<a id="a-6L"></a>名之为如。<a id="a-6M"></a>二者现常住义。<a id="a-6N"></a>此如性。<a id="a-6O"></a>从住自性性。<a id="a-6P"></a>来至至得。<a id="a-6Q"></a>如体不变异故。<a id="a-6R"></a>是常住义。<a id="a-6S"></a>如来性住道前时。<a id="a-6T"></a>为烦恼隐覆。<a id="a-6U"></a>众生不见。<a id="a-6V"></a>故名为藏。<a id="a-6W"></a>三能摄为藏者。<a id="a-6X"></a>谓果地一切过恒沙数功德。<a id="a-6Y"></a>住如来应得性时。<a id="a-6Z"></a>摄之已尽。<a id="a-6a"></a>若至果时。<a id="a-6b"></a>方言得性者。<a id="a-6c"></a>此性便是无常。<a id="a-6d"></a>何以故。<a id="a-6e"></a>非如今得。<a id="a-6f"></a>故知本有。<a id="a-6g"></a>是故言常。<a id="a-6h"></a>虽说三因佛性。<a id="a-6i"></a>但是一性。<a id="a-6j"></a>何以故。<a id="a-6k"></a>正因是本有。<a id="a-6l"></a>以众生不觉。<a id="a-6m"></a>故为客尘所蔽。<a id="a-6n"></a>如金在矿。<a id="a-6o"></a>金体不现。<a id="a-6p"></a>要假其功。<a id="a-6q"></a>方成金用。<a id="a-6r"></a>此正因佛性。<a id="a-6s"></a>亦复如是。<a id="a-6t"></a>在缠不现。<a id="a-6u"></a>处烦恼矿中。<a id="a-6v"></a>须先假了因智慧。<a id="a-6w"></a>知有开发。<a id="a-6x"></a>次藉缘因。<a id="a-6y"></a>方便助显。<a id="a-6z"></a>方成大用。<a id="a-70"></a>缘用虽分。<a id="a-71"></a>体恒一味。<a id="a-72"></a>不动众生性。<a id="a-73"></a>而成佛性矣。<a id="a-74"></a>以住自性之理。<a id="a-75"></a>在凡而即真。<a id="a-76"></a>以引出性之事。<a id="a-77"></a>成果而不虚。<a id="a-78"></a>以应得之文。<a id="a-79"></a>处染而何失。<a id="a-7A"></a>以至得之道。<a id="a-7B"></a>证圣而无疑。<a id="a-7C"></a>又因自性有。<a id="a-7D"></a>故能引出。<a id="a-7E"></a>应得至果。<a id="a-7F"></a>克证非虚。<a id="a-7G"></a>如大涅槃经云。<a id="a-7H"></a>一阐提等。<a id="a-7I"></a>定当得成。<a id="a-7J"></a>阿耨多罗三藐三菩提故。<a id="a-7K"></a>善男子。<a id="a-7L"></a>譬如有人。<a id="a-7M"></a>家有乳酪。<a id="a-7N"></a>有人问言。<a id="a-7O"></a>汝有酥耶。<a id="a-7P"></a>答言。<a id="a-7Q"></a>我有。<a id="a-7R"></a>酪实非酥。<a id="a-7S"></a>以巧方便。<a id="a-7T"></a>定当得故。<a id="a-7U"></a>故言有酥。<a id="a-7V"></a>众生亦尔。<a id="a-7W"></a>悉皆有心。<a id="a-7X"></a>凡有心者。<a id="a-7Y"></a>定当得成阿耨多罗三藐三菩提。<a id="a-7Z"></a>以是义故。<a id="a-7a"></a>我常宣说。<a id="a-7b"></a>一切众生。<a id="a-7c"></a>悉有佛性。<a id="a-7d"></a>又经论通明四种佛性。<a id="a-7e"></a>初因性。<a id="a-7f"></a>即染净缘起。<a id="a-7g"></a>二因因性。<a id="a-7h"></a>即内熏发心。<a id="a-7i"></a>三果性。<a id="a-7j"></a>即始觉已圆。<a id="a-7k"></a>四果果性。<a id="a-7l"></a>即本觉已显。<a id="a-7m"></a>又初随缘隐显。<a id="a-7n"></a>二征起净用。<a id="a-7o"></a>三染尽净圆。<a id="a-7p"></a>四还原显实。<a id="a-7q"></a>又初自性住性。<a id="a-7r"></a>即正因。<a id="a-7s"></a>二是引出佛性。<a id="a-7t"></a>即了因。<a id="a-7u"></a>三四皆是至得果性。<a id="a-7v"></a>即缘因。<a id="a-7w"></a>又初二因中理智。<a id="a-7x"></a>后二果中理智。<a id="a-7y"></a>因果虽异。<a id="a-7z"></a>智不殊理。<a id="a-80"></a>契同无二。<a id="a-81"></a>唯一心转。<a id="a-82"></a>绝相离言。<a id="a-83"></a>无不包融。<a id="a-84"></a>故名佛性。<a id="a-85"></a>又涅槃疏云。<a id="a-86"></a>涅槃正性有五。<a id="a-87"></a>一正性。<a id="a-88"></a>非因非因因。<a id="a-89"></a>非果非果果。<a id="a-8A"></a>二因性。<a id="a-8B"></a>十二因缘。<a id="a-8C"></a>三因因性。<a id="a-8D"></a>十二因缘所生智慧。<a id="a-8E"></a>四果性。<a id="a-8F"></a>三藐三菩提。<a id="a-8G"></a>五果果性。<a id="a-8H"></a>大般涅槃。<a id="a-8I"></a>虽复分别。<a id="a-8J"></a>只是一法。<a id="a-8K"></a>又古释有三种性。<a id="a-8L"></a>一理性。<a id="a-8M"></a>谓真如。<a id="a-8N"></a>二行性。<a id="a-8O"></a>谓无漏种子。<a id="a-8P"></a>三隐密性。<a id="a-8Q"></a>即尘劳之畴。<a id="a-8R"></a>三性隐显虽分。<a id="a-8S"></a>一体凡圣共有。<a id="a-8T"></a>又约常住随缘。<a id="a-8U"></a>而分二种佛性。<a id="a-8V"></a>一常住义。<a id="a-8W"></a>经云。<a id="a-8X"></a>其药本味。<a id="a-8Y"></a>停留山中。<a id="a-8Z"></a>如常不轻菩萨。<a id="a-8a"></a>敬四众等。<a id="a-8b"></a>以此佛性。<a id="a-8c"></a>混烦恼而不污。<a id="a-8d"></a>显菩提。<a id="a-8e"></a>而不净。<a id="a-8f"></a>以常住不变故。<a id="a-8g"></a>所以菩萨。<a id="a-8h"></a>不敢轻一小众生。<a id="a-8i"></a>以佛性不坏故。<a id="a-8j"></a>二随缘义。<a id="a-8k"></a>经云。<a id="a-8l"></a>随其流处。<a id="a-8m"></a>成种种味。<a id="a-8n"></a>如常惨菩萨。<a id="a-8o"></a>愍四众等。<a id="a-8p"></a>以真心不守自性。<a id="a-8q"></a>举体随缘。<a id="a-8r"></a>而作人法。<a id="a-8s"></a>经云。<a id="a-8t"></a>法身流转五道。<a id="a-8u"></a>号曰众生。<a id="a-8v"></a>以众生随缘失性。<a id="a-8w"></a>不觉不知。<a id="a-8x"></a>所以菩萨。<a id="a-8y"></a>常生悲惨。<a id="a-8z"></a>又众生佛性。<a id="a-90"></a>皆有二义。<a id="a-91"></a>一是所依佛性。<a id="a-92"></a>如上二义。<a id="a-93"></a>一是常住。<a id="a-94"></a>二是随缘。<a id="a-95"></a>二能依杂染。<a id="a-96"></a>一缘成似有义。<a id="a-97"></a>二无性即空义。<a id="a-98"></a>由染法有即空义故。<a id="a-99"></a>所依佛性。<a id="a-9A"></a>常净不变也。<a id="a-9B"></a>由染法有似有义故。<a id="a-9C"></a>所依佛性。<a id="a-9D"></a>随缘成染也。<a id="a-9E"></a>故知以众生无性即空故。<a id="a-9F"></a>在凡不凡。<a id="a-9G"></a>以法身随缘故。<a id="a-9H"></a>处圣非圣。<a id="a-9I"></a>又以众生缘成似有故。<a id="a-9J"></a>圣不是凡。<a id="a-9K"></a>以法身常住不变故。<a id="a-9L"></a>凡不是圣。<a id="a-9M"></a>则真俗一际。<a id="a-9N"></a>染净恒分。<a id="a-9O"></a>凡圣两途。<a id="a-9P"></a>生佛无异。<a id="a-9Q"></a>如是镕融。<a id="a-9R"></a>方明一心佛性。</p>
  <p id="a9S">古德问。<a id="a-9T"></a>一切众生。<a id="a-9U"></a>佛性常住。<a id="a-9V"></a>为现为当。</p>
  <p id="a9W">答。<a id="a-9X"></a>三世皆常。</p>
  <p id="a9Y">问。<a id="a-9Z"></a>若现常者。<a id="a-9a"></a>众生即佛耶。</p>
  <p id="a9b">答。<a id="a-9c"></a>如胎中子。<a id="a-9d"></a>岂不同父姓。<a id="a-9e"></a>若问父姓宁责耆少。<a id="a-9f"></a>又佛性非当现者。<a id="a-9g"></a>只见此理。<a id="a-9h"></a>不可推当。<a id="a-9i"></a>修道乃得。<a id="a-9j"></a>不可言现。<a id="a-9k"></a>只见此理。<a id="a-9l"></a>则约理无差。<a id="a-9m"></a>修道乃得。<a id="a-9n"></a>则随事不滥。<a id="a-9o"></a>又涅槃经明六盲摸象。<a id="a-9p"></a>各说异端。<a id="a-9q"></a>虽说不谛。<a id="a-9r"></a>亦不离象。<a id="a-9s"></a>如各执五阴空大等六法为佛性。<a id="a-9t"></a>虽说不着。<a id="a-9u"></a>亦不离六法。<a id="a-9v"></a>如头足之中。<a id="a-9w"></a>既无有象。<a id="a-9x"></a>不可即也。<a id="a-9y"></a>头足之外。<a id="a-9z"></a>亦无别象。<a id="a-A0"></a>不可离也。<a id="a-A1"></a>非即非离。<a id="a-A2"></a>非内非外。<a id="a-A3"></a>而得言象。<a id="a-A4"></a>众生佛性。<a id="a-A5"></a>亦复如是。<a id="a-A6"></a>非即六法。<a id="a-A7"></a>非离六法。<a id="a-A8"></a>非内非外。<a id="a-A9"></a>故名中道。<a id="a-AA"></a>名为佛性。<a id="a-AB"></a>若取六法为佛性者。<a id="a-AC"></a>乃是众盲之佛性。<a id="a-AD"></a>若离六法为佛性者。<a id="a-AE"></a>如指虚空为佛性。<a id="a-AF"></a>如诸婆罗门所谤。<a id="a-AG"></a>为仙预所害。<a id="a-AH"></a>取不即不离中道为佛性者。<a id="a-AI"></a>如大王智臣。<a id="a-AJ"></a>所见佛性。<a id="a-AK"></a>十地经云。<a id="a-AL"></a>众生身中。<a id="a-AM"></a>有金刚佛性。<a id="a-AN"></a>犹如日轮。<a id="a-AO"></a>佛者是觉。<a id="a-AP"></a>人有灵知之觉。<a id="a-AQ"></a>今第一义空。<a id="a-AR"></a>与之为性。<a id="a-AS"></a>故名佛性。<a id="a-AT"></a>非情无觉。<a id="a-AU"></a>但持自体。<a id="a-AV"></a>得称为法。<a id="a-AW"></a>今真性与之为性。<a id="a-AX"></a>故名法性。<a id="a-AY"></a>故云假说能所。<a id="a-AZ"></a>而实无差。<a id="a-Aa"></a>云何无差。<a id="a-Ab"></a>同一性故。<a id="a-Ac"></a>外典亦云。<a id="a-Ad"></a>天地万物。<a id="a-Ae"></a>同禀阴阳之元气也。</p>
  <p id="aAf">问。<a id="a-Ag"></a>夫言佛性。<a id="a-Ah"></a>境智俱收。<a id="a-Ai"></a>故云菩提菩提断。<a id="a-Aj"></a>俱名为菩提。<a id="a-Ak"></a>说智及智处。<a id="a-Al"></a>俱名为般若。<a id="a-Am"></a>云何教中云。<a id="a-An"></a>在有情数中称佛性。<a id="a-Ao"></a>在无情数中称法性。</p>
  <p id="aAp">答。<a id="a-Aq"></a>在心称佛性。<a id="a-Ar"></a>在境称法性。<a id="a-As"></a>从缘虽别。<a id="a-At"></a>能所似分。<a id="a-Au"></a>约性本同。<a id="a-Av"></a>一体无异。<a id="a-Aw"></a>如瓶贮醍醐。<a id="a-Ax"></a>随诸器而不等。<a id="a-Ay"></a>犹水分江海。<a id="a-Az"></a>逐流处而得名。<a id="a-B0"></a>一味真心。<a id="a-B1"></a>亦复如是。<a id="a-B2"></a>凡圣境智。<a id="a-B3"></a>一际无差。<a id="a-B4"></a>所以法王经云。<a id="a-B5"></a>一切众生。<a id="a-B6"></a>一心佛性平等。<a id="a-B7"></a>等诸法故。<a id="a-B8"></a>只为真心不守自性。<a id="a-B9"></a>随缘转动。<a id="a-BA"></a>于转动处。<a id="a-BB"></a>立其异名。<a id="a-BC"></a>古德云。<a id="a-BD"></a>譬如珠。<a id="a-BE"></a>向月出水。<a id="a-BF"></a>向日出火。<a id="a-BG"></a>一珠未曾异。<a id="a-BH"></a>而得水火之名。<a id="a-BI"></a>以珠体是一。<a id="a-BJ"></a>能应二缘。<a id="a-BK"></a>且如月为水缘时。<a id="a-BL"></a>月中未曾无火性。<a id="a-BM"></a>日为火缘时。<a id="a-BN"></a>日中未曾无水性。<a id="a-BO"></a>何以故。<a id="a-BP"></a>二性相冥故。<a id="a-BQ"></a>但缘水火。<a id="a-BR"></a>事有优劣。<a id="a-BS"></a>故使二性。<a id="a-BT"></a>冥伏不现。<a id="a-BU"></a>各从自体。<a id="a-BV"></a>得水火名。<a id="a-BW"></a>非全无性。<a id="a-BX"></a>真如一心。<a id="a-BY"></a>亦复如是。<a id="a-BZ"></a>在有情中名佛性。<a id="a-Ba"></a>在无情中名法性。<a id="a-Bb"></a>一如未曾异。<a id="a-Bc"></a>而得法佛之名。<a id="a-Bd"></a>以真如体一能应二缘。<a id="a-Be"></a>且如有情正为佛缘时。<a id="a-Bf"></a>有情未曾无法性。<a id="a-Bg"></a>无情正为法缘时。<a id="a-Bh"></a>无情未曾无佛性。<a id="a-Bi"></a>何以故。<a id="a-Bj"></a>二性相冥故。<a id="a-Bk"></a>但犹色心。<a id="a-Bl"></a>事有优劣故。<a id="a-Bm"></a>二性冥伏不现。<a id="a-Bn"></a>各从自体。<a id="a-Bo"></a>得法佛名。<a id="a-Bp"></a>非全无性。<a id="a-Bq"></a>清凉记云。<a id="a-Br"></a>法性即佛性者。<a id="a-Bs"></a>故经云。<a id="a-Bt"></a>知一切法。<a id="a-Bu"></a>即心自性。<a id="a-Bv"></a>若以心性为佛性者。<a id="a-Bw"></a>无法非心性。<a id="a-Bx"></a>则不隔内外。<a id="a-By"></a>而体非内外。<a id="a-Bz"></a>内外属相。<a id="a-C0"></a>性不同相。<a id="a-C1"></a>何有内外。<a id="a-C2"></a>然迷一性。<a id="a-C3"></a>而变成外。<a id="a-C4"></a>外既唯心。<a id="a-C5"></a>何有非佛。<a id="a-C6"></a>所变无实。<a id="a-C7"></a>故说墙壁。<a id="a-C8"></a>言无佛性。<a id="a-C9"></a>以性说相。<a id="a-CA"></a>无非性矣。<a id="a-CB"></a>如烟因火。<a id="a-CC"></a>烟即是火。<a id="a-CD"></a>而烟郁火。<a id="a-CE"></a>依性起相。<a id="a-CF"></a>相翳于性。<a id="a-CG"></a>而相即性。<a id="a-CH"></a>如水成波。<a id="a-CI"></a>波即是水。<a id="a-CJ"></a>境因心变。<a id="a-CK"></a>境不异心。<a id="a-CL"></a>心若有性。<a id="a-CM"></a>境宁非有。<a id="a-CN"></a>况心与。<a id="a-CO"></a>境皆即真性。<a id="a-CP"></a>真性不二心境岂乖。<a id="a-CQ"></a>若以性从相。<a id="a-CR"></a>不妨内外。<a id="a-CS"></a>若以外境而例于心。<a id="a-CT"></a>令有觉知。<a id="a-CU"></a>修行作佛。<a id="a-CV"></a>即是邪见外道之法。<a id="a-CW"></a>故须常照。<a id="a-CX"></a>不即不离。<a id="a-CY"></a>不一不异。<a id="a-CZ"></a>无所惑矣。<a id="a-Ca"></a>故知佛性。<a id="a-Cb"></a>非内非外。<a id="a-Cc"></a>随物迷悟。<a id="a-Cd"></a>强说升沉。<a id="a-Ce"></a>又今为遮妄执一切无情有佛性义。<a id="a-Cf"></a>就计此义。<a id="a-Cg"></a>自有浅深。<a id="a-Ch"></a>一谓精神化为土木金石。<a id="a-Ci"></a>枭獍负块。<a id="a-Cj"></a>以成于子。<a id="a-Ck"></a>情变非情。<a id="a-Cl"></a>非情变情。<a id="a-Cm"></a>斯为邪见。<a id="a-Cn"></a>不异外道众生。<a id="a-Co"></a>计生草木有命。<a id="a-Cp"></a>故不可也。<a id="a-Cq"></a>若说无情同一性故。<a id="a-Cr"></a>则稍近宗。<a id="a-Cs"></a>亦须得意。<a id="a-Ct"></a>彼本立意。<a id="a-Cu"></a>约于真如自体遍故。<a id="a-Cv"></a>真实之性无有二故。<a id="a-Cw"></a>涅槃经说。<a id="a-Cx"></a>第一义空。<a id="a-Cy"></a>为佛性故。<a id="a-Cz"></a>一切法中有安乐性。<a id="a-D0"></a>摄境从心。<a id="a-D1"></a>无非心故。<a id="a-D2"></a>色性智性。<a id="a-D3"></a>体无二故。<a id="a-D4"></a>如是等文。<a id="a-D5"></a>诸经具有。<a id="a-D6"></a>今谓此释。<a id="a-D7"></a>太即太过。<a id="a-D8"></a>失情无情。<a id="a-D9"></a>坏于性相。<a id="a-DA"></a>若以涅槃第一义空。<a id="a-DB"></a>该通心境。<a id="a-DC"></a>涅槃可以简于瓦砾。<a id="a-DD"></a>言无性耶。<a id="a-DE"></a>今直显正义。<a id="a-DF"></a>谓性与相。<a id="a-DG"></a>非一非异。<a id="a-DH"></a>情与非情。<a id="a-DI"></a>亦非一异。<a id="a-DJ"></a>故应释言。<a id="a-DK"></a>以性从缘。<a id="a-DL"></a>则情与非情异。<a id="a-DM"></a>一如涅槃简去墙壁瓦砾等故。<a id="a-DN"></a>二无觉不觉者。<a id="a-DO"></a>真性之中。<a id="a-DP"></a>无心境故。<a id="a-DQ"></a>三无非觉悟。<a id="a-DR"></a>以无情性。<a id="a-DS"></a>融觉性故。</p>
  <p id="aDT">故起信论。<a id="a-DU"></a>问云。<a id="a-DV"></a>若诸佛法身离于色相者。<a id="a-DW"></a>云何能现种种色相。</p>
  <p id="aDX">答曰。<a id="a-DY"></a>即此法身。<a id="a-DZ"></a>是色体故。<a id="a-Da"></a>能现于色。<a id="a-Db"></a>所谓从本已来。<a id="a-Dc"></a>色心不二。<a id="a-Dd"></a>以色性即智故。<a id="a-De"></a>色体无形。<a id="a-Df"></a>说名智身。<a id="a-Dg"></a>以智性即色故。<a id="a-Dh"></a>说名法身。<a id="a-Di"></a>遍一切处。<a id="a-Dj"></a>今取二性。<a id="a-Dk"></a>相即互融之义说耳。<a id="a-Dl"></a>百门义海云。<a id="a-Dm"></a>谓觉尘及一切法。<a id="a-Dn"></a>从缘无性。<a id="a-Do"></a>名为佛性。<a id="a-Dp"></a>经云。<a id="a-Dq"></a>三世佛种。<a id="a-Dr"></a>以无性为性。<a id="a-Ds"></a>一切处随了无性。<a id="a-Dt"></a>即为佛性。<a id="a-Du"></a>不以有情故有。<a id="a-Dv"></a>不以无情故无。<a id="a-Dw"></a>今独言有情者。<a id="a-Dx"></a>遍世劝人为器。<a id="a-Dy"></a>常于一毛一毫之处。<a id="a-Dz"></a>明见一切理事。<a id="a-E0"></a>无非如来性。<a id="a-E1"></a>是开如来性起功德。<a id="a-E2"></a>名为佛性。<a id="a-E3"></a>是知六道四生。<a id="a-E4"></a>山河大地。<a id="a-E5"></a>情与非情。<a id="a-E6"></a>皆同一性。<a id="a-E7"></a>如世尊最后垂示。<a id="a-E8"></a>应尽还原品三告之。<a id="a-E9"></a>又经云。<a id="a-EA"></a>尔时世尊。<a id="a-EB"></a>如是逆顺入。<a id="a-EC"></a>诸禅已。<a id="a-ED"></a>普告大众。<a id="a-EE"></a>我以甚深般若。<a id="a-EF"></a>遍观三界一切六道。<a id="a-EG"></a>诸山大海。<a id="a-EH"></a>大地含生。<a id="a-EI"></a>如是三界。<a id="a-EJ"></a>根本性离。<a id="a-EK"></a>毕竟寂灭。<a id="a-EL"></a>同虚空相。<a id="a-EM"></a>无名无识。<a id="a-EN"></a>永断诸有。<a id="a-EO"></a>本来平等。<a id="a-EP"></a>无高下想。<a id="a-EQ"></a>无见无闻。<a id="a-ER"></a>无觉无知。<a id="a-ES"></a>不可系缚。<a id="a-ET"></a>不可解脱。<a id="a-EU"></a>无众生。<a id="a-EV"></a>无寿命。<a id="a-EW"></a>不生不起。<a id="a-EX"></a>不尽不灭。<a id="a-EY"></a>非世间。<a id="a-EZ"></a>非非世间。<a id="a-Ea"></a>涅槃生死。<a id="a-Eb"></a>皆不可得。<a id="a-Ec"></a>二际平等。<a id="a-Ed"></a>等诸法故。<a id="a-Ee"></a>闲居静住。<a id="a-Ef"></a>无所施为。<a id="a-Eg"></a>究竟安置。<a id="a-Eh"></a>必不可得。<a id="a-Ei"></a>从无住法。<a id="a-Ej"></a>法性施为。<a id="a-Ek"></a>断一切相。<a id="a-El"></a>一无所有。<a id="a-Em"></a>法相如是。<a id="a-En"></a>其知是者。<a id="a-Eo"></a>名出世人。<a id="a-Ep"></a>是事不知。<a id="a-Eq"></a>名生死始。<a id="a-Er"></a>汝等大众。<a id="a-Es"></a>应断无明。<a id="a-Et"></a>灭生死始。<a id="a-Eu"></a>又复告大众。<a id="a-Ev"></a>我以摩诃般若。<a id="a-Ew"></a>遍观三界有情无情。<a id="a-Ex"></a>一切人法。<a id="a-Ey"></a>悉皆究竟。<a id="a-Ez"></a>无系缚者。<a id="a-F0"></a>无解脱者。<a id="a-F1"></a>无主无依。<a id="a-F2"></a>不可摄持。<a id="a-F3"></a>不出三界。<a id="a-F4"></a>不入诸有。<a id="a-F5"></a>本来清净。<a id="a-F6"></a>无垢。<a id="a-F7"></a>无烦恼。<a id="a-F8"></a>与虚空等。<a id="a-F9"></a>不平等。<a id="a-FA"></a>非不平等。<a id="a-FB"></a>尽诸动念。<a id="a-FC"></a>思想心息。<a id="a-FD"></a>如是法相。<a id="a-FE"></a>名大涅槃。<a id="a-FF"></a>真见此法。<a id="a-FG"></a>名为解脱。<a id="a-FH"></a>凡夫不知。<a id="a-FI"></a>名曰无明。<a id="a-FJ"></a>作是语已。<a id="a-FK"></a>复入超禅。<a id="a-FL"></a>从初禅出。<a id="a-FM"></a>乃至入灭尽定。<a id="a-FN"></a>从灭尽定出。<a id="a-FO"></a>乃至入初禅。<a id="a-FP"></a>如是逆顺。<a id="a-FQ"></a>入超禅已。<a id="a-FR"></a>复告大众。<a id="a-FS"></a>我以佛眼。<a id="a-FT"></a>遍观三界一切诸法。<a id="a-FU"></a>无明本际。<a id="a-FV"></a>性本解脱。<a id="a-FW"></a>于十方求了不能得。<a id="a-FX"></a>根本无故。<a id="a-FY"></a>所因枝叶。<a id="a-FZ"></a>皆悉解脱。<a id="a-Fa"></a>无明解脱故。<a id="a-Fb"></a>乃至老死皆得解脱。<a id="a-Fc"></a>以是因缘。<a id="a-Fd"></a>我今安住。<a id="a-Fe"></a>常灭寂光。<a id="a-Ff"></a>名大涅槃。<a id="a-Fg"></a>如上真实慈父。<a id="a-Fh"></a>广大悲心。<a id="a-Fi"></a>不可思议三告之文。<a id="a-Fj"></a>或有偶斯教者。<a id="a-Fk"></a>可以折骨为笔。<a id="a-Fl"></a>剥皮为纸。<a id="a-Fm"></a>刺血为墨。<a id="a-Fn"></a>而书写之。<a id="a-Fo"></a>不可顷刻暂忘。<a id="a-Fp"></a>刹那失照。<a id="a-Fq"></a>且如第一文云。<a id="a-Fr"></a>遍观三界一切六道。<a id="a-Fs"></a>诸山大海。<a id="a-Ft"></a>大地含生。<a id="a-Fu"></a>如是三界。<a id="a-Fv"></a>根本性离。<a id="a-Fw"></a>毕竟寂灭。<a id="a-Fx"></a>第二文云。<a id="a-Fy"></a>遍观三界有情无情。<a id="a-Fz"></a>一切人法。<a id="a-G0"></a>悉皆究竟。<a id="a-G1"></a>第三文云。<a id="a-G2"></a>遍观三界一切诸法。<a id="a-G3"></a>无明本性。<a id="a-G4"></a>性本解脱。<a id="a-G5"></a>是以遍法界内。<a id="a-G6"></a>尽十方中。<a id="a-G7"></a>若有情。<a id="a-G8"></a>若无情。<a id="a-G9"></a>若有性。<a id="a-GA"></a>若无性。<a id="a-GB"></a>山河大地。<a id="a-GC"></a>草芥人畜。<a id="a-GD"></a>不在三界。<a id="a-GE"></a>不出三界。<a id="a-GF"></a>不随生死。<a id="a-GG"></a>不住涅槃。<a id="a-GH"></a>皆同真如一心妙性。<a id="a-GI"></a>如是信解。<a id="a-GJ"></a>顿入一乘。<a id="a-GK"></a>更无秘文。<a id="a-GL"></a>能出斯旨。<a id="a-GM"></a>离此有说。<a id="a-GN"></a>皆是权施。<a id="a-GO"></a>诱引提携。<a id="a-GP"></a>咸归宗镜。</p>
  <p id="aGQ">问。<a id="a-GR"></a>既云一切众生。<a id="a-GS"></a>皆有佛性。<a id="a-GT"></a>云何涅槃经云。<a id="a-GU"></a>或有佛性阐提人有。<a id="a-GV"></a>善根人无等。</p>
  <p id="aGW">答。<a id="a-GX"></a>一切众生。<a id="a-GY"></a>实有佛性。<a id="a-GZ"></a>经约善恶无记理果等。<a id="a-Ga"></a>互说有无。<a id="a-Gb"></a>荐福疏云。<a id="a-Gc"></a>今准经明佛性。<a id="a-Gd"></a>略有五种。<a id="a-Ge"></a>谓善不善无记。<a id="a-Gf"></a>及理果等。<a id="a-Gg"></a>今言一阐提有。<a id="a-Gh"></a>善根人无者。<a id="a-Gi"></a>此是不善佛性也。<a id="a-Gj"></a>然善根人。<a id="a-Gk"></a>有其二种。<a id="a-Gl"></a>一是离欲善根人。<a id="a-Gm"></a>离欲断一切不善故。<a id="a-Gn"></a>二是五住已上。<a id="a-Go"></a>五住已上。<a id="a-Gp"></a>无不善性故。<a id="a-Gq"></a>此之二人。<a id="a-Gr"></a>俱无不善性也。<a id="a-Gs"></a>善根人有。<a id="a-Gt"></a>阐提人无者。<a id="a-Gu"></a>此是善佛性也。<a id="a-Gv"></a>阐提断一切善。<a id="a-Gw"></a>故云无也。<a id="a-Gx"></a>二人俱有者。<a id="a-Gy"></a>理及无记也。<a id="a-Gz"></a>二人俱无者。<a id="a-H0"></a>俱无果性故。<a id="a-H1"></a>涅槃经云。<a id="a-H2"></a>如来佛性。<a id="a-H3"></a>则有二种。<a id="a-H4"></a>一有。<a id="a-H5"></a>二无。<a id="a-H6"></a>有者。<a id="a-H7"></a>所谓三十二相。<a id="a-H8"></a>乃至无量三昧。<a id="a-H9"></a>是名为有。<a id="a-HA"></a>无者。<a id="a-HB"></a>所谓如来过未诸善不善无记业因果报烦恼。<a id="a-HC"></a>五阴十二因缘。<a id="a-HD"></a>是名为无。<a id="a-HE"></a>乃至阐提佛性亦尔。<a id="a-HF"></a>是则上从于佛。<a id="a-HG"></a>下至阐提。<a id="a-HH"></a>皆有有无二性。<a id="a-HI"></a>非全无性。<a id="a-HJ"></a>是知但约三性及果。<a id="a-HK"></a>而论有无。<a id="a-HL"></a>若言理性。<a id="a-HM"></a>尚无凡圣。<a id="a-HN"></a>岂说有无。<a id="a-HO"></a>则约理无不具者。<a id="a-HP"></a>所以生法师云。<a id="a-HQ"></a>夫禀质二仪。<a id="a-HR"></a>皆是涅槃正因。<a id="a-HS"></a>阐提含生之类。<a id="a-HT"></a>何得独无佛性。<a id="a-HU"></a>盖是此经度未尽耳。<a id="a-HV"></a>故生法师。<a id="a-HW"></a>忍死十年。<a id="a-HX"></a>以证斯旨。<a id="a-HY"></a>及涅槃后分到后。<a id="a-HZ"></a>果有斯文。<a id="a-Ha"></a>遂踞师子座。<a id="a-Hb"></a>因而坐蜕。</p>
  <p id="aHc">问。<a id="a-Hd"></a>如上决定说一切众生有佛性者。<a id="a-He"></a>众生既具。<a id="a-Hf"></a>云何不免沉沦。</p>
  <p id="aHg">答。<a id="a-Hh"></a>众生虽具正因。<a id="a-Hi"></a>而无缘了。<a id="a-Hj"></a>所以圆觉经云。<a id="a-Hk"></a>未出轮回而辩圆觉。<a id="a-Hl"></a>彼圆觉性即同流转。<a id="a-Hm"></a>若免轮回。<a id="a-Hn"></a>无有是处。<a id="a-Ho"></a>故先德颂云。<a id="a-Hp"></a>圆成沈识海。<a id="a-Hq"></a>流转若飘蓬。<a id="a-Hr"></a>是以真如本觉。<a id="a-Hs"></a>不守自性。<a id="a-Ht"></a>以无性故。<a id="a-Hu"></a>但随缘转。<a id="a-Hv"></a>如云法身流转五道。<a id="a-Hw"></a>故号众生。<a id="a-Hx"></a>应须以善巧方便。<a id="a-Hy"></a>发之。<a id="a-Hz"></a>以智照。<a id="a-I0"></a>助之。<a id="a-I1"></a>以良缘。<a id="a-I2"></a>了了见时。<a id="a-I3"></a>方逃境缚。<a id="a-I4"></a>如起信钞云。<a id="a-I5"></a>且夫真之与妄。<a id="a-I6"></a>皆依一法界心所说。<a id="a-I7"></a>盖以此心。<a id="a-I8"></a>本来有体有用。<a id="a-I9"></a>即用之体。<a id="a-IA"></a>则荡然空寂。<a id="a-IB"></a>即体之用。<a id="a-IC"></a>则了然觉知。<a id="a-ID"></a>以无始时来迷故。<a id="a-IE"></a>于空寂之处。<a id="a-IF"></a>确然根身尘境。<a id="a-IG"></a>于觉知之处。<a id="a-IH"></a>则纷然分别缘念。<a id="a-II"></a>故肇论云。<a id="a-IJ"></a>法身隐于形[穀-禾+卵]之中。<a id="a-IK"></a>真智隐于缘虑之内。<a id="a-IL"></a>然其形[穀-禾+卵]缘念。<a id="a-IM"></a>元来体空。<a id="a-IN"></a>空寂觉知。<a id="a-IO"></a>元来不变。<a id="a-IP"></a>不变之真。<a id="a-IQ"></a>元来随缘。<a id="a-IR"></a>体空之妄。<a id="a-IS"></a>元来成事。<a id="a-IT"></a>非因造作。<a id="a-IU"></a>法尔如斯。<a id="a-IV"></a>众生身心。<a id="a-IW"></a>现今若此。<a id="a-IX"></a>即约此义。<a id="a-IY"></a>以明染净缘之义相也。<a id="a-IZ"></a>大涅槃经云。<a id="a-Ia"></a>佛告。<a id="a-Ib"></a>善男子。<a id="a-Ic"></a>如汝所言。<a id="a-Id"></a>若一阐提有佛性者。<a id="a-Ie"></a>云何不遮地狱之罪。<a id="a-If"></a>善男子。<a id="a-Ig"></a>一阐提中。<a id="a-Ih"></a>无有佛性。<a id="a-Ii"></a>善男子。<a id="a-Ij"></a>譬如有王。<a id="a-Ik"></a>闻箜篌音。<a id="a-Il"></a>其声清妙。<a id="a-Im"></a>心即耽着。<a id="a-In"></a>喜乐爱念。<a id="a-Io"></a>情无舍离。<a id="a-Ip"></a>即吉大臣。<a id="a-Iq"></a>如是妙音。<a id="a-Ir"></a>从何处出。<a id="a-Is"></a>大臣答言。<a id="a-It"></a>如是妙音。<a id="a-Iu"></a>从箜篌出。<a id="a-Iv"></a>王复语言。<a id="a-Iw"></a>持是声来。<a id="a-Ix"></a>尔时大臣。<a id="a-Iy"></a>持箜篌置于王前。<a id="a-Iz"></a>而作是言。<a id="a-J0"></a>大王当知。<a id="a-J1"></a>此即是声。<a id="a-J2"></a>王语箜篌。<a id="a-J3"></a>出声出声。<a id="a-J4"></a>而箜篌声亦不出。<a id="a-J5"></a>尔时大王。<a id="a-J6"></a>即断其弦。<a id="a-J7"></a>声亦不出。<a id="a-J8"></a>取其皮木。<a id="a-J9"></a>悉皆拆裂。<a id="a-JA"></a>推求其声。<a id="a-JB"></a>了不能得。<a id="a-JC"></a>尔时大王。<a id="a-JD"></a>即嗔大臣。<a id="a-JE"></a>云。<a id="a-JF"></a>何乃作如是妄语。<a id="a-JG"></a>大臣白王。<a id="a-JH"></a>夫取声者。<a id="a-JI"></a>法不如是。<a id="a-JJ"></a>应以众缘善巧方便。<a id="a-JK"></a>声乃出耳。<a id="a-JL"></a>众生佛性。<a id="a-JM"></a>亦复如是。<a id="a-JN"></a>无有住处。<a id="a-JO"></a>以善方便。<a id="a-JP"></a>故得可见。<a id="a-JQ"></a>以可见故。<a id="a-JR"></a>得阿耨多罗三藐三菩提。<a id="a-JS"></a>一阐提辈。<a id="a-JT"></a>不见佛性。<a id="a-JU"></a>云何能遮三恶道罪。<a id="a-JV"></a>善男子。<a id="a-JW"></a>若一阐提。<a id="a-JX"></a>信有佛性。<a id="a-JY"></a>当知是人。<a id="a-JZ"></a>不至三恶。<a id="a-Ja"></a>是亦不名一阐提也。<a id="a-Jb"></a>以不自信有佛性故。<a id="a-Jc"></a>即堕三恶。<a id="a-Jd"></a>故名一阐提。<a id="a-Je"></a>是知一切众生。<a id="a-Jf"></a>虽有正因。<a id="a-Jg"></a>不得了缘枉沉生死。<a id="a-Jh"></a>为不知故。<a id="a-Ji"></a>甘称下凡。<a id="a-Jj"></a>为不闻故。<a id="a-Jk"></a>不亲善友。<a id="a-Jl"></a>常迷智眼。<a id="a-Jm"></a>岂有了因。<a id="a-Jn"></a>恒习恶缘。<a id="a-Jo"></a>何成善本。<a id="a-Jp"></a>今为未闻者。<a id="a-Jq"></a>广搜秘藏。<a id="a-Jr"></a>发起信心。<a id="a-Js"></a>为未知者。<a id="a-Jt"></a>直指心原。<a id="a-Ju"></a>了然无滞。<a id="a-Jv"></a>为已闻者。<a id="a-Jw"></a>智慧开发。<a id="a-Jx"></a>万善资熏。<a id="a-Jy"></a>为已知者。<a id="a-Jz"></a>一向保任理行成就。<a id="a-K0"></a>有斯深益。<a id="a-K1"></a>岂厌文繁。<a id="a-K2"></a>普望后贤。<a id="a-K3"></a>广重传授。</p>
  <p id="aK4">问。<a id="a-K5"></a>佛性若定有无。<a id="a-K6"></a>即成断常之见。<a id="a-K7"></a>如何体会。<a id="a-K8"></a>理合正因。</p>
  <p id="aK9">答。<a id="a-KA"></a>非一非异。<a id="a-KB"></a>能契一乘之门。<a id="a-KC"></a>亦有亦无。<a id="a-KD"></a>不谤三因之性。<a id="a-KE"></a>如大涅槃经云。<a id="a-KF"></a>佛言。<a id="a-KG"></a>善男子。<a id="a-KH"></a>若有说言。<a id="a-KI"></a>一切众生。<a id="a-KJ"></a>定有佛性。<a id="a-KK"></a>常乐我净。<a id="a-KL"></a>不作不生。<a id="a-KM"></a>烦恼因缘。<a id="a-KN"></a>故不可见。<a id="a-KO"></a>当知是人。<a id="a-KP"></a>谤佛法僧。<a id="a-KQ"></a>若有说言。<a id="a-KR"></a>一切众生。<a id="a-KS"></a>都无佛性。<a id="a-KT"></a>犹如兔角。<a id="a-KU"></a>从方便生。<a id="a-KV"></a>本无今有。<a id="a-KW"></a>已有还无。<a id="a-KX"></a>当知是人。<a id="a-KY"></a>谤佛法僧。<a id="a-KZ"></a>若有说言。<a id="a-Ka"></a>众生非有如虚空。<a id="a-Kb"></a>非无如兔角。<a id="a-Kc"></a>何以故。<a id="a-Kd"></a>虚空常故。<a id="a-Ke"></a>兔角无故。<a id="a-Kf"></a>是故得言。<a id="a-Kg"></a>亦有亦无。<a id="a-Kh"></a>有破兔角。<a id="a-Ki"></a>无破虚空。<a id="a-Kj"></a>如是说者。<a id="a-Kk"></a>不谤三宝。</p>
  <p id="aKl">问。<a id="a-Km"></a>教说一心佛性之理。<a id="a-Kn"></a>有何因缘。<a id="a-Ko"></a>获何善利。</p>
  <p id="aKp">答。<a id="a-Kq"></a>佛眼谛观。<a id="a-Kr"></a>正理不谬。<a id="a-Ks"></a>若人决定信受。<a id="a-Kt"></a>则除五种过失。<a id="a-Ku"></a>生五种功德。<a id="a-Kv"></a>佛性论云。<a id="a-Kw"></a>如来为除五种过失。<a id="a-Kx"></a>生五种功德故。<a id="a-Ky"></a>说一切众生悉有佛性。<a id="a-Kz"></a>除五过失者。<a id="a-L0"></a>一为令众生离下劣心故。<a id="a-L1"></a>有诸众生。<a id="a-L2"></a>未闻佛说有佛性理。<a id="a-L3"></a>不知自阴必当有得佛义故。<a id="a-L4"></a>于此身。<a id="a-L5"></a>起下劣想。<a id="a-L6"></a>不能发菩提心。<a id="a-L7"></a>二为离慢下品人故。<a id="a-L8"></a>若有人曾闻佛说众生有佛性故。<a id="a-L9"></a>因此发心。<a id="a-LA"></a>既发心已。<a id="a-LB"></a>便谓我有佛性。<a id="a-LC"></a>故能发心。<a id="a-LD"></a>作轻慢意。<a id="a-LE"></a>谓他不能。<a id="a-LF"></a>为破此执。<a id="a-LG"></a>故佛说一切众生。<a id="a-LH"></a>皆有佛性。<a id="a-LI"></a>三。<a id="a-LJ"></a>为离虚妄执故。<a id="a-LK"></a>若人有此慢心。<a id="a-LL"></a>则于如理如量正智不得生显。<a id="a-LM"></a>故起虚妄。<a id="a-LN"></a>虚妄者。<a id="a-LO"></a>是众生过失。<a id="a-LP"></a>过失有二。<a id="a-LQ"></a>一本无。<a id="a-LR"></a>二是客。<a id="a-LS"></a>一本无者。<a id="a-LT"></a>如如理中。<a id="a-LU"></a>本无人我。<a id="a-LV"></a>作人我执。<a id="a-LW"></a>此执本无。<a id="a-LX"></a>乃至故知能执。<a id="a-LY"></a>皆成虚妄。<a id="a-LZ"></a>由于此执。<a id="a-La"></a>所起无明。<a id="a-Lb"></a>诸业果执。<a id="a-Lc"></a>并是虚妄。<a id="a-Ld"></a>无。<a id="a-Le"></a>受者作者。<a id="a-Lf"></a>而于中执有是虚妄。<a id="a-Lg"></a>故言本无。<a id="a-Lh"></a>二是客者。<a id="a-Li"></a>有为诸法。<a id="a-Lj"></a>皆念念灭。<a id="a-Lk"></a>无停住义。<a id="a-Ll"></a>则能骂所骂。<a id="a-Lm"></a>二无所有。<a id="a-Ln"></a>但初刹那为旧。<a id="a-Lo"></a>次刹那为客。<a id="a-Lp"></a>能骂所骂。<a id="a-Lq"></a>起而即谢。<a id="a-Lr"></a>是则初刹那是怨。<a id="a-Ls"></a>次则非怨。<a id="a-Lt"></a>以于客中。<a id="a-Lu"></a>作于旧执。<a id="a-Lv"></a>此执不实。<a id="a-Lw"></a>故名虚妄。<a id="a-Lx"></a>若起此执。<a id="a-Ly"></a>正智不生。<a id="a-Lz"></a>为除此执。<a id="a-M0"></a>故说佛性。<a id="a-M1"></a>佛性者。<a id="a-M2"></a>即是人法二空所显真如。<a id="a-M3"></a>由真如故。<a id="a-M4"></a>无能所骂。<a id="a-M5"></a>通达此理。<a id="a-M6"></a>离虚空执。<a id="a-M7"></a>四为除诽谤真实法故。<a id="a-M8"></a>一切众生过失之事。<a id="a-M9"></a>并是二空。<a id="a-MA"></a>由解此空故。<a id="a-MB"></a>所起清净智慧功德。<a id="a-MC"></a>是名真实。<a id="a-MD"></a>言诽谤者。<a id="a-ME"></a>若不说佛性。<a id="a-MF"></a>则不了空。<a id="a-MG"></a>便执实有。<a id="a-MH"></a>违谤真如。<a id="a-MI"></a>净智功德。<a id="a-MJ"></a>皆不成就。<a id="a-MK"></a>五离我执故。<a id="a-ML"></a>若不见虚妄过失。<a id="a-MM"></a>真实功德。<a id="a-MN"></a>于众生中。<a id="a-MO"></a>不起大悲。<a id="a-MP"></a>由闻佛说佛性故。<a id="a-MQ"></a>知虚妄过失。<a id="a-MR"></a>真实功德。<a id="a-MS"></a>则于众生中起大悲心。<a id="a-MT"></a>无有彼此。<a id="a-MU"></a>故除我执。<a id="a-MV"></a>为此五义因缘。<a id="a-MW"></a>佛说佛性生五种功德。<a id="a-MX"></a>一起正勤心。<a id="a-MY"></a>二生恭敬事。<a id="a-MZ"></a>三生般若。<a id="a-Ma"></a>四生阇那。<a id="a-Mb"></a>五生大悲。<a id="a-Mc"></a>由五功德。<a id="a-Md"></a>能翻五失。<a id="a-Me"></a>由正勤故。<a id="a-Mf"></a>翻下劣心。<a id="a-Mg"></a>由恭敬故。<a id="a-Mh"></a>翻轻慢意。<a id="a-Mi"></a>由般若故。<a id="a-Mj"></a>翻妄想执。<a id="a-Mk"></a>由生阇那俗智。<a id="a-Ml"></a>能显实智及诸功德故。<a id="a-Mm"></a>翻谤真法。<a id="a-Mn"></a>由大悲心。<a id="a-Mo"></a>慈念平等故。<a id="a-Mp"></a>翻我执。<a id="a-Mq"></a>乃至由般若故。<a id="a-Mr"></a>不舍涅槃。<a id="a-Ms"></a>由大悲故。<a id="a-Mt"></a>不舍生死。<a id="a-Mu"></a>由般若故。<a id="a-Mv"></a>成就佛法。<a id="a-Mw"></a>由大悲故。<a id="a-Mx"></a>成就众生。<a id="a-My"></a>是以若了一切众生皆有佛性。<a id="a-Mz"></a>自然不谤不慢。<a id="a-N0"></a>无失无违。<a id="a-N1"></a>何者。<a id="a-N2"></a>以众生妙故。<a id="a-N3"></a>皆不可思议。<a id="a-N4"></a>如佛在竹林中说法。<a id="a-N5"></a>授白鸽鸟。<a id="a-N6"></a>劫国名号八相之记。<a id="a-N7"></a>诸大菩萨等。<a id="a-N8"></a>皆申忏悔。<a id="a-N9"></a>咸云。<a id="a-NA"></a>若智未齐如来。<a id="a-NB"></a>我等自此已后。<a id="a-NC"></a>更不敢称量众生。<a id="a-ND"></a>宝。<a id="a-NE"></a>坚和尚云。<a id="a-NF"></a>我。<a id="a-NG"></a>见老鸦在生槃上回头转脑。<a id="a-NH"></a>便。<a id="a-NI"></a>全体见渠法身。<a id="a-NJ"></a>又有俗官入寺。<a id="a-NK"></a>与盘山和尚登殿。<a id="a-NL"></a>问云。<a id="a-NM"></a>此雀儿还有佛性不。<a id="a-NN"></a>师云有。<a id="a-NO"></a>问。<a id="a-NP"></a>既有佛性。<a id="a-NQ"></a>为甚么向佛头上阿。<a id="a-NR"></a>师云。<a id="a-NS"></a>是何不向鹞子头上阿。</p>
  <p id="aNT">问。<a id="a-NU"></a>佛性于五眼中。<a id="a-NV"></a>何眼能见。</p>
  <p id="aNW">答。<a id="a-NX"></a>涅槃经云。<a id="a-NY"></a>佛眼见故。<a id="a-NZ"></a>而得明了。<a id="a-Na"></a>以佛眼见一切美恶差别等事。<a id="a-Nb"></a>悉皆不动。<a id="a-Nc"></a>为见性故。<a id="a-Nd"></a>维摩经云。<a id="a-Ne"></a>善能分别诸法相。<a id="a-Nf"></a>于第一义而不动。<a id="a-Ng"></a>此是心鉴无碍为眼。<a id="a-Nh"></a>非取根尘所对。<a id="a-Ni"></a>是以肉眼见粗天眼观细。<a id="a-Nj"></a>慧眼明空。<a id="a-Nk"></a>法眼辩有。<a id="a-Nl"></a>佛眼观不二相一实之理。<a id="a-Nm"></a>华严经离世间品说十眼。<a id="a-Nn"></a>所谓肉眼。<a id="a-No"></a>见一切色故。<a id="a-Np"></a>天眼。<a id="a-Nq"></a>见一切众生心故。<a id="a-Nr"></a>慧眼。<a id="a-Ns"></a>见一切众生诸根境界故。<a id="a-Nt"></a>法眼。<a id="a-Nu"></a>见一切法实相故。<a id="a-Nv"></a>佛眼。<a id="a-Nw"></a>见如来十力故。<a id="a-Nx"></a>智眼。<a id="a-Ny"></a>见诸法故。<a id="a-Nz"></a>光明眼。<a id="a-O0"></a>见佛光明故。<a id="a-O1"></a>出生死眼。<a id="a-O2"></a>见涅槃故。<a id="a-O3"></a>无碍眼。<a id="a-O4"></a>所见无障故。<a id="a-O5"></a>一切智眼。<a id="a-O6"></a>见普门法界故。<a id="a-O7"></a>又慧眼所见。<a id="a-O8"></a>无法可见故名为见者。<a id="a-O9"></a>见法空故。<a id="a-OA"></a>名为慧眼。<a id="a-OB"></a>非独慧眼能见。<a id="a-OC"></a>五眼俱现。<a id="a-OD"></a>如是五眼。<a id="a-OE"></a>照如千日。<a id="a-OF"></a>十方之中。<a id="a-OG"></a>无处不见。<a id="a-OH"></a>于一切处。<a id="a-OI"></a>地平如掌。<a id="a-OJ"></a>无诸秽恶。<a id="a-OK"></a>若有可见。<a id="a-OL"></a>即是生盲。<a id="a-OM"></a>何以故。<a id="a-ON"></a>无所有故。<a id="a-OO"></a>当知无空。<a id="a-OP"></a>色空俱遣。<a id="a-OQ"></a>又见一切尘全是眼。<a id="a-OR"></a>更不可见。<a id="a-OS"></a>闻一切声全是耳。<a id="a-OT"></a>不复更闻。<a id="a-OU"></a>所以云。<a id="a-OV"></a>一切声是佛声。<a id="a-OW"></a>一切色是佛色。<a id="a-OX"></a>又云。<a id="a-OY"></a>离心之外。<a id="a-OZ"></a>更无一法。<a id="a-Oa"></a>纵见内外。<a id="a-Ob"></a>但是自心所见。<a id="a-Oc"></a>无别内外。<a id="a-Od"></a>此无过也。<a id="a-Oe"></a>乃至若了尘时。<a id="a-Of"></a>尘。<a id="a-Og"></a>全是知也。<a id="a-Oh"></a>终不以知知于尘。<a id="a-Oi"></a>即有所知也。<a id="a-Oj"></a>若知于无知。<a id="a-Ok"></a>不异知也。<a id="a-Ol"></a>今尘即知。<a id="a-Om"></a>不复更以知及不知。<a id="a-On"></a>知于无知。<a id="a-Oo"></a>但无能所之知。<a id="a-Op"></a>非无知也。<a id="a-Oq"></a>此方显无知也。<a id="a-Or"></a>经云。<a id="a-Os"></a>显现一切法。<a id="a-Ot"></a>各各不相知。<a id="a-Ou"></a>见亦如是。<a id="a-Ov"></a>又闻者。<a id="a-Ow"></a>圆教明我。<a id="a-Ox"></a>我即闻故。<a id="a-Oy"></a>能闻所闻。<a id="a-Oz"></a>皆法界故。<a id="a-P0"></a>故使我外更无别闻。<a id="a-P1"></a>是以若见若闻。<a id="a-P2"></a>若知若觉。<a id="a-P3"></a>皆一心故。<a id="a-P4"></a>华严经云。<a id="a-P5"></a>所见不可见。<a id="a-P6"></a>所闻不可闻。<a id="a-P7"></a>所知不可知。<a id="a-P8"></a>一心不思议。</p>
  <p id="aP9">问。<a id="a-PA"></a>五眼凡圣共有。<a id="a-PB"></a>则众生具佛眼。<a id="a-PC"></a>如来有肉眼。<a id="a-PD"></a>云何唯佛眼能观。<a id="a-PE"></a>十住菩萨等。<a id="a-PF"></a>不见佛性。</p>
  <p id="aPG">答。<a id="a-PH"></a>以十住菩萨。<a id="a-PI"></a>有行有住故。<a id="a-PJ"></a>所以不了了见。<a id="a-PK"></a>若见性了了证实之时。<a id="a-PL"></a>不见。<a id="a-PM"></a>已外。<a id="a-PN"></a>更有菩提可行可住。<a id="a-PO"></a>以十住位。<a id="a-PP"></a>缘观未尽故。<a id="a-PQ"></a>心有所在。<a id="a-PR"></a>心有所在。<a id="a-PS"></a>故有所不在。<a id="a-PT"></a>是故不能觉一切法。<a id="a-PU"></a>至佛位息缘。<a id="a-PV"></a>真心平等。<a id="a-PW"></a>无处不在。<a id="a-PX"></a>无不在故。<a id="a-PY"></a>无有一法在于心外。<a id="a-PZ"></a>亦无一心在于法外。<a id="a-Pa"></a>心与法界。<a id="a-Pb"></a>同体照明。<a id="a-Pc"></a>故觉一切。<a id="a-Pd"></a>又此心性。<a id="a-Pe"></a>是真实了知义。<a id="a-Pf"></a>遍照法界义。<a id="a-Pg"></a>以本有为所照。<a id="a-Ph"></a>以净眼智明为能照。<a id="a-Pi"></a>如涅槃经云。<a id="a-Pj"></a>见性肉眼。<a id="a-Pk"></a>即名佛眼。<a id="a-Pl"></a>大涅槃经明二种见佛性。<a id="a-Pm"></a>一相貌见。<a id="a-Pn"></a>二了了见。<a id="a-Po"></a>相貌见者。<a id="a-Pp"></a>谓登地菩萨。<a id="a-Pq"></a>方便权智。<a id="a-Pr"></a>识变似空。<a id="a-Ps"></a>名相貌见。<a id="a-Pt"></a>了了见者。<a id="a-Pu"></a>谓地上菩萨。<a id="a-Pv"></a>根本正智。<a id="a-Pw"></a>亲证真理。<a id="a-Px"></a>不变相缘。<a id="a-Py"></a>名了了见。<a id="a-Pz"></a>即是亲证。<a id="a-Q0"></a>相貌见者。<a id="a-Q1"></a>比量知。<a id="a-Q2"></a>了了见者。<a id="a-Q3"></a>现量得。</p>
  <p id="aQ4">问。<a id="a-Q5"></a>既云佛眼能观佛性。<a id="a-Q6"></a>如何教中又言。<a id="a-Q7"></a>我以五眼不见。<a id="a-Q8"></a>三聚众生。<a id="a-Q9"></a>狂愚无目而言见耶。</p>
  <p id="aQA">答。<a id="a-QB"></a>若约实相体。<a id="a-QC"></a>性遍法界。<a id="a-QD"></a>以实相无相故。<a id="a-QE"></a>则不可见。<a id="a-QF"></a>若论照用。<a id="a-QG"></a>相遍法界。<a id="a-QH"></a>以无相之相。<a id="a-QI"></a>亦可得见。<a id="a-QJ"></a>又五眼圆照三谛之理。<a id="a-QK"></a>诸境分明。<a id="a-QL"></a>虽云洞鉴。<a id="a-QM"></a>未必是有。<a id="a-QN"></a>虽云不见。<a id="a-QO"></a>未必是无。<a id="a-QP"></a>斯乃无相之相。<a id="a-QQ"></a>不观之观。<a id="a-QR"></a>当知相中无相。<a id="a-QS"></a>只勿相。<a id="a-QT"></a>观中无观。<a id="a-QU"></a>只勿观。<a id="a-QV"></a>体万物而自虚。<a id="a-QW"></a>同一道之清净。<a id="a-QX"></a>岂同执实随尘。<a id="a-QY"></a>作能所断常之见耶。</p>
  <p id="aQZ">问。<a id="a-Qa"></a>夫佛眼者。<a id="a-Qb"></a>皆是圆修圆证方具。<a id="a-Qc"></a>十住菩萨。<a id="a-Qd"></a>尚未分明。<a id="a-Qe"></a>云何无明。<a id="a-Qf"></a>烦恼凡夫。<a id="a-Qg"></a>尚未得天眼。<a id="a-Qh"></a>云何得同佛眼。</p>
  <p id="aQi">答。<a id="a-Qj"></a>如来五眼。<a id="a-Qk"></a>众生悉具。<a id="a-Ql"></a>非待证圣方有。<a id="a-Qm"></a>涅槃经云。<a id="a-Qn"></a>若学大乘人。<a id="a-Qo"></a>虽是肉眼。<a id="a-Qp"></a>而名佛眼。<a id="a-Qq"></a>二乘虽具天眼。<a id="a-Qr"></a>不名佛眼。<a id="a-Qs"></a>又云。<a id="a-Qt"></a>见如来性者。<a id="a-Qu"></a>虽有烦恼。<a id="a-Qv"></a>如无烦恼。<a id="a-Qw"></a>若实明宗见性。<a id="a-Qx"></a>即肉眼而明佛眼。<a id="a-Qy"></a>以智照为眼故。<a id="a-Qz"></a>台教约五。<a id="a-R0"></a>品初位中。<a id="a-R1"></a>以凡夫心。<a id="a-R2"></a>同佛所知。<a id="a-R3"></a>用所生眼。<a id="a-R4"></a>齐如来见。<a id="a-R5"></a>若论明味浅深。<a id="a-R6"></a>即落修证。<a id="a-R7"></a>今直论见性。<a id="a-R8"></a>即无前后。<a id="a-R9"></a>所以鸯崛摩罗经偈云。<a id="a-RA"></a>所谓彼眼根。<a id="a-RB"></a>于诸如来常。<a id="a-RC"></a>具足无减修。<a id="a-RD"></a>了了分明见者。<a id="a-RE"></a>止观释云。<a id="a-RF"></a>彼是九法界眼根也。<a id="a-RG"></a>于如来常者。<a id="a-RH"></a>九界自谓各各非真。<a id="a-RI"></a>如来观之。<a id="a-RJ"></a>即佛法界。<a id="a-RK"></a>无二无别。<a id="a-RL"></a>无减修者。<a id="a-RM"></a>观诸眼即佛眼。<a id="a-RN"></a>一心三谛。<a id="a-RO"></a>圆因具足。<a id="a-RP"></a>无有缺减也。<a id="a-RQ"></a>了了分明见者。<a id="a-RR"></a>照实为了了。<a id="a-RS"></a>照权为分明。<a id="a-RT"></a>三智一心中。<a id="a-RU"></a>五眼具足圆照。<a id="a-RV"></a>名为了了见佛性也。<a id="a-RW"></a>见论圆证。<a id="a-RX"></a>修论圆因。<a id="a-RY"></a>又具足修者。<a id="a-RZ"></a>观于眼根。<a id="a-Ra"></a>舍二边漏。<a id="a-Rb"></a>名为檀。<a id="a-Rc"></a>眼根不为二边所伤。<a id="a-Rd"></a>名为尸。<a id="a-Re"></a>眼根寂灭。<a id="a-Rf"></a>不为二边所动。<a id="a-Rg"></a>名为羼提。<a id="a-Rh"></a>眼根及识。<a id="a-Ri"></a>自然流入萨婆若海。<a id="a-Rj"></a>名为精进。<a id="a-Rk"></a>观眼实性。<a id="a-Rl"></a>名为上定。<a id="a-Rm"></a>以一切种智。<a id="a-Rn"></a>照眼中道。<a id="a-Ro"></a>名为智慧。<a id="a-Rp"></a>是为眼根具足无减修。<a id="a-Rq"></a>无减故。<a id="a-Rr"></a>了了分明。<a id="a-Rs"></a>见眼法界。<a id="a-Rt"></a>乃至彼意根。<a id="a-Ru"></a>于诸如来常。<a id="a-Rv"></a>具足。<a id="a-Rw"></a>无减修。<a id="a-Rx"></a>了了分明见。<a id="a-Ry"></a>于一一根。<a id="a-Rz"></a>即空即假即中。<a id="a-S0"></a>三观一心。<a id="a-S1"></a>名无减修。<a id="a-S2"></a>证慧眼法界。<a id="a-S3"></a>佛眼一心中得。<a id="a-S4"></a>名了了见。<a id="a-S5"></a>皆如上说。<a id="a-S6"></a>根既如此。<a id="a-S7"></a>尘亦复然。<a id="a-S8"></a>一切诸法。<a id="a-S9"></a>亦复如是。<a id="a-SA"></a>是为圆教调伏诸根。<a id="a-SB"></a>满足六度。<a id="a-SC"></a>此则究竟调伏。<a id="a-SD"></a>究竟满足。<a id="a-SE"></a>如是助道。<a id="a-SF"></a>助究竟道。<a id="a-SG"></a>当知六度。<a id="a-SH"></a>遍能调伏一切诸根也。<a id="a-SI"></a>又若论差别者。<a id="a-SJ"></a>则诸天是报得。<a id="a-SK"></a>二乘是修得。<a id="a-SL"></a>我此宗门。<a id="a-SM"></a>非报非修。<a id="a-SN"></a>是发得。<a id="a-SO"></a>五眼。<a id="a-SP"></a>以本圆具故。<a id="a-SQ"></a>若悟佛乘人。<a id="a-SR"></a>虽具烦恼性。<a id="a-SS"></a>能知如来秘密之藏。<a id="a-ST"></a>即肉眼而名佛眼。<a id="a-SU"></a>二乘人。<a id="a-SV"></a>虽证灭修道。<a id="a-SW"></a>具漏尽通。<a id="a-SX"></a>即天眼而为翳眼。<a id="a-SY"></a>所以志公云。<a id="a-SZ"></a>大士肉眼圆通。<a id="a-Sa"></a>二乘天眼有翳。<a id="a-Sb"></a>融大师云。<a id="a-Sc"></a>不取天眼等五通。<a id="a-Sd"></a>造事外道。<a id="a-Se"></a>唯取入理凡夫耳。。</p>
 </body>
</html>