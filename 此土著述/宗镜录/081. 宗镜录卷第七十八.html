<!doctype html>
<html id="z3IBXEX1f6" data-ver="1699">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第七十八</h1>
  <p id="a2">夫言一觉一切觉。<a id="a-3"></a>云何教中分其多种。</p>
  <p id="a4">答。<a id="a-5"></a>觉体是一。<a id="a-6"></a>随用分多。<a id="a-7"></a>用有浅深。<a id="a-8"></a>觉无前后。<a id="a-9"></a>如璎珞经云。<a id="a-A"></a>妙觉方称寂照。<a id="a-B"></a>等觉照寂。<a id="a-C"></a>又觉有三义。<a id="a-D"></a>一觉察。<a id="a-E"></a>如睡梦觉。<a id="a-F"></a>亦如人觉贼。<a id="a-G"></a>贼无能为。<a id="a-H"></a>妄即贼也。<a id="a-I"></a>二觉照。<a id="a-J"></a>即照理事也。<a id="a-K"></a>亦如莲华开。<a id="a-L"></a>照见自心一真法界。<a id="a-M"></a>恒沙性德。<a id="a-N"></a>如其胜义。<a id="a-O"></a>觉诸法故。<a id="a-P"></a>三妙觉。<a id="a-Q"></a>即上二觉。<a id="a-R"></a>离觉所觉。<a id="a-S"></a>故为妙耳。<a id="a-T"></a>非更别觉。<a id="a-U"></a>故经云。<a id="a-V"></a>无有佛涅槃。<a id="a-W"></a>远离觉所觉。<a id="a-X"></a>又觉性无觉。<a id="a-Y"></a>即根本智。<a id="a-Z"></a>觉相历然。<a id="a-a"></a>即后得智。</p>
  <p id="ab">问。<a id="a-c"></a>既云真如一心。<a id="a-d"></a>古今不易。<a id="a-e"></a>因何而有众生相续。</p>
  <p id="af">答。<a id="a-g"></a>平等真法界。<a id="a-h"></a>无佛无众生。<a id="a-i"></a>随于染净缘。<a id="a-j"></a>遂成十法界。<a id="a-k"></a>以真心随缘。<a id="a-l"></a>不守自性。<a id="a-m"></a>只为众生。<a id="a-n"></a>不自知无性之性故。<a id="a-o"></a>但随染缘成凡。<a id="a-p"></a>随净缘成圣。<a id="a-q"></a>如虚谷响。<a id="a-r"></a>任缘所发。<a id="a-s"></a>又如大虚忽云。<a id="a-t"></a>明镜忽尘。<a id="a-u"></a>求一念最初起处。<a id="a-v"></a>了不可得。<a id="a-w"></a>故号无始无明。<a id="a-x"></a>首楞严经云。<a id="a-y"></a>佛告阿难。<a id="a-z"></a>云何名为众生颠倒。<a id="a-10"></a>阿难。<a id="a-11"></a>由性明心。<a id="a-12"></a>性明圆故。<a id="a-13"></a>因明发性。<a id="a-14"></a>性妄见生。<a id="a-15"></a>从毕竟无。<a id="a-16"></a>成究竟有。<a id="a-17"></a>此有所有。<a id="a-18"></a>非因所因。<a id="a-19"></a>住所住相。<a id="a-1A"></a>了无根本。<a id="a-1B"></a>本此无住。<a id="a-1C"></a>建立世界。<a id="a-1D"></a>及诸众生。<a id="a-1E"></a>迷本圆明。<a id="a-1F"></a>是生虚妄。<a id="a-1G"></a>妄性无体。<a id="a-1H"></a>非有。<a id="a-1I"></a>所依。<a id="a-1J"></a>将欲复真。<a id="a-1K"></a>欲真已非。<a id="a-1L"></a>真真如性。<a id="a-1M"></a>非真求复。<a id="a-1N"></a>宛成非相。<a id="a-1O"></a>非生非住。<a id="a-1P"></a>非心非法。<a id="a-1Q"></a>展转发生。<a id="a-1R"></a>生力。<a id="a-1S"></a>发明薰以成业。<a id="a-1T"></a>同业相感。<a id="a-1U"></a>因有感业。<a id="a-1V"></a>相灭相生。<a id="a-1W"></a>由是故有众生颠倒。<a id="a-1X"></a>古释云。<a id="a-1Y"></a>因明发性。<a id="a-1Z"></a>性妄见生。<a id="a-1a"></a>因托性明。<a id="a-1b"></a>变影而起。<a id="a-1c"></a>托影而生。<a id="a-1d"></a>从虚执有。<a id="a-1e"></a>故云。<a id="a-1f"></a>从毕竟无。<a id="a-1g"></a>成究竟有。<a id="a-1h"></a>即业相也。<a id="a-1i"></a>此有所有。<a id="a-1j"></a>非因所因。<a id="a-1k"></a>转相也。<a id="a-1l"></a>业相为能有。<a id="a-1m"></a>转相为所有。<a id="a-1n"></a>能所既分。<a id="a-1o"></a>二相斯有。<a id="a-1p"></a>故云有所有相。<a id="a-1q"></a>即此转相能行。<a id="a-1r"></a>现形而立。<a id="a-1s"></a>因前而起。<a id="a-1t"></a>引后而生。<a id="a-1u"></a>展转相因。<a id="a-1v"></a>名非因所因。<a id="a-1w"></a>即此现相。<a id="a-1x"></a>能引六尘境界。<a id="a-1y"></a>现相是能住。<a id="a-1z"></a>六尘是所住。<a id="a-20"></a>故云住所住相。<a id="a-21"></a>本此无住。<a id="a-22"></a>以立世界者。<a id="a-23"></a>现相从妄所立。<a id="a-24"></a>本无所依。<a id="a-25"></a>此现相以成世界之本。<a id="a-26"></a>故云本此无住以立世界。<a id="a-27"></a>从无住本。<a id="a-28"></a>立一切法。<a id="a-29"></a>无住者。<a id="a-2A"></a>即是无明。<a id="a-2B"></a>无明无因。<a id="a-2C"></a>故无住。<a id="a-2D"></a>此之三相。<a id="a-2E"></a>俱是无始。<a id="a-2F"></a>一念妄心。<a id="a-2G"></a>总号无明。<a id="a-2H"></a>迷本圆明。<a id="a-2I"></a>是生虚妄。<a id="a-2J"></a>妄性无体。<a id="a-2K"></a>非有所依。<a id="a-2L"></a>将欲复真。<a id="a-2M"></a>欲真已非。<a id="a-2N"></a>真真如性。<a id="a-2O"></a>非真求复。<a id="a-2P"></a>宛成非相。<a id="a-2Q"></a>非生非住。<a id="a-2R"></a>非心非法者。<a id="a-2S"></a>初是业相。<a id="a-2T"></a>即是妄觉之心。<a id="a-2U"></a>体即虚妄。<a id="a-2V"></a>此妄初起。<a id="a-2W"></a>更无因始。<a id="a-2X"></a>名非有所依。<a id="a-2Y"></a>将。<a id="a-2Z"></a>欲复真。<a id="a-2a"></a>欲真已非。<a id="a-2b"></a>释转相。<a id="a-2c"></a>即真上影像。<a id="a-2d"></a>相似真非真。<a id="a-2e"></a>妄觉执此为真。<a id="a-2f"></a>即初念名动。<a id="a-2g"></a>动必有静。<a id="a-2h"></a>静复似真。<a id="a-2i"></a>形动立静。<a id="a-2j"></a>非真不动。<a id="a-2k"></a>故云欲真已非。<a id="a-2l"></a>真真如性。<a id="a-2m"></a>本不因动而立于静。<a id="a-2n"></a>故云非真求复。<a id="a-2o"></a>宛成非相。<a id="a-2p"></a>释现相。<a id="a-2q"></a>从此现相。<a id="a-2r"></a>变起一切境界。<a id="a-2s"></a>非相现相。<a id="a-2t"></a>非生现生。<a id="a-2u"></a>非住现住。<a id="a-2v"></a>非心现心。<a id="a-2w"></a>非法现法。<a id="a-2x"></a>释次第者。<a id="a-2y"></a>初从明暗二相相形。<a id="a-2z"></a>而生于色。<a id="a-30"></a>即是结暗成色。<a id="a-31"></a>形显色也。<a id="a-32"></a>因色即有根尘留碍。<a id="a-33"></a>名之为住。<a id="a-34"></a>因有根尘。<a id="a-35"></a>即有能分别识。<a id="a-36"></a>名之为心。<a id="a-37"></a>览此尘像。<a id="a-38"></a>为识境界。<a id="a-39"></a>名之为法。<a id="a-3A"></a>此等展转。<a id="a-3B"></a>相因而有。<a id="a-3C"></a>返显真如。<a id="a-3D"></a>相无明暗。<a id="a-3E"></a>无相形。<a id="a-3F"></a>故非相。<a id="a-3G"></a>无起灭。<a id="a-3H"></a>故非生。<a id="a-3I"></a>无留碍。<a id="a-3J"></a>故非住。<a id="a-3K"></a>无缘虑。<a id="a-3L"></a>故非心。<a id="a-3M"></a>离尘像。<a id="a-3N"></a>故非法。<a id="a-3O"></a>又解。<a id="a-3P"></a>或前标三相。<a id="a-3Q"></a>相因而有。<a id="a-3R"></a>以列次第。<a id="a-3S"></a>后三相合释。<a id="a-3T"></a>都言三相虚妄。<a id="a-3U"></a>体即无明。<a id="a-3V"></a>更无所因。<a id="a-3W"></a>故云非有所依。<a id="a-3X"></a>即此三相。<a id="a-3Y"></a>影真而起。<a id="a-3Z"></a>似真非真。<a id="a-3a"></a>执影为实。<a id="a-3b"></a>故云将欲复真。<a id="a-3c"></a>影既不实。<a id="a-3d"></a>故云欲真已非。<a id="a-3e"></a>宛成非相。<a id="a-3f"></a>下对妄说真。<a id="a-3g"></a>以立名号。<a id="a-3h"></a>既依妄显真以立名号。<a id="a-3i"></a>故知建立地位。<a id="a-3j"></a>从此而有。<a id="a-3k"></a>若不因妄说真。<a id="a-3l"></a>亦无地位名字可说。<a id="a-3m"></a>故知三界有法。<a id="a-3n"></a>皆掜所成。<a id="a-3o"></a>本无根绪。<a id="a-3p"></a>无始妄习。<a id="a-3q"></a>展转相传。<a id="a-3r"></a>迄至于今。<a id="a-3s"></a>成其途辙。<a id="a-3t"></a>如最初一人。<a id="a-3u"></a>掜出一事。<a id="a-3v"></a>后人信受。<a id="a-3w"></a>展转相传。<a id="a-3x"></a>则一人传虚。<a id="a-3y"></a>万人传实。<a id="a-3z"></a>从迷积迷。<a id="a-40"></a>以历尘劫。<a id="a-41"></a>若识最初一念起处不真。<a id="a-42"></a>即顿悟前非。<a id="a-43"></a>大道坦然。<a id="a-44"></a>更无余事。<a id="a-45"></a>如云但知今日是。<a id="a-46"></a>何虑昔年非。<a id="a-47"></a>是知有情无情。<a id="a-48"></a>究其初原。<a id="a-49"></a>皆不出一心本际。<a id="a-4A"></a>如法性论云。</p>
  <p id="a4B">问。<a id="a-4C"></a>本际可得闻乎。</p>
  <p id="a4D">答。<a id="a-4E"></a>理妙难观。<a id="a-4F"></a>故有不知之说。<a id="a-4G"></a>旨微罕见。<a id="a-4H"></a>故发幢英之问。<a id="a-4I"></a>有天名曰幢英。<a id="a-4J"></a>问文殊师利。<a id="a-4K"></a>所言。<a id="a-4L"></a>本际。<a id="a-4M"></a>为何谓乎。<a id="a-4N"></a>文殊答曰。<a id="a-4O"></a>众生之原。<a id="a-4P"></a>名曰本际。<a id="a-4Q"></a>又问。<a id="a-4R"></a>众生之原。<a id="a-4S"></a>为何谓乎。<a id="a-4T"></a>答曰。<a id="a-4U"></a>生死之本。<a id="a-4V"></a>为众生原。<a id="a-4W"></a>又问。<a id="a-4X"></a>于彼何谓为生死本。<a id="a-4Y"></a>答曰。<a id="a-4Z"></a>虚空之本。<a id="a-4a"></a>为生死原。<a id="a-4b"></a>幢英于是抱玄音而辍问。<a id="a-4c"></a>始悟不住之本。<a id="a-4d"></a>若然。<a id="a-4e"></a>则因缘之始。<a id="a-4f"></a>可闻而不可明。<a id="a-4g"></a>可存而不可论。<a id="a-4h"></a>问。<a id="a-4i"></a>虚空有本乎。<a id="a-4j"></a>答无。<a id="a-4k"></a>问。<a id="a-4l"></a>若无有本。<a id="a-4m"></a>何故云虚空之本。<a id="a-4n"></a>为生死原。<a id="a-4o"></a>答。<a id="a-4p"></a>此犹本际之本。<a id="a-4q"></a>耳则于虚空无本。<a id="a-4r"></a>为众本之宗。<a id="a-4s"></a>化表无化。<a id="a-4t"></a>为万化之府矣。<a id="a-4u"></a>又凡亦是心。<a id="a-4v"></a>圣亦是心。<a id="a-4w"></a>以所习处下。<a id="a-4x"></a>不能自弘。<a id="a-4y"></a>则溺尘劳耳。<a id="a-4z"></a>若以心托事则狭劣。<a id="a-50"></a>若以事从心则广大。<a id="a-51"></a>凡世人多外重其事。<a id="a-52"></a>而内不晓其心。<a id="a-53"></a>是以所作。<a id="a-54"></a>皆非究竟。<a id="a-55"></a>以所附处卑故耳。<a id="a-56"></a>如搏牛之虻。<a id="a-57"></a>飞极百步。<a id="a-58"></a>若附鸾尾。<a id="a-59"></a>则一翥万里。<a id="a-5A"></a>非其翼工。<a id="a-5B"></a>所托迅也。<a id="a-5C"></a>亦如墙。<a id="a-5D"></a>头之草。<a id="a-5E"></a>角里之声。<a id="a-5F"></a>皆能致其高远者。<a id="a-5G"></a>所托之胜也。<a id="a-5H"></a>如入宗镜。<a id="a-5I"></a>一一附于自心。<a id="a-5J"></a>则毛吞。<a id="a-5K"></a>巨浸。<a id="a-5L"></a>尘含十方。<a id="a-5M"></a>岂非深广乎。</p>
  <p id="a5N">问。<a id="a-5O"></a>内外唯识。<a id="a-5P"></a>心境皆空。<a id="a-5Q"></a>云何教中又立外相。</p>
  <p id="a5R">答。<a id="a-5S"></a>因了相空。<a id="a-5T"></a>方谈唯识。<a id="a-5U"></a>若执有相。<a id="a-5V"></a>唯识义不成。<a id="a-5W"></a>若执无相。<a id="a-5X"></a>真空理不显。<a id="a-5Y"></a>以无相即相。<a id="a-5Z"></a>方达真空。<a id="a-5a"></a>相即无相。<a id="a-5b"></a>始明唯识。<a id="a-5c"></a>所以摄大乘论云。<a id="a-5d"></a>唯识道理。<a id="a-5e"></a>须明三相。<a id="a-5f"></a>一通达唯量。<a id="a-5g"></a>外尘实无所有故。<a id="a-5h"></a>二通达唯二。<a id="a-5i"></a>相及见唯识故。<a id="a-5j"></a>三通达种种色生。<a id="a-5k"></a>但有种种相貌。<a id="a-5l"></a>而无体故。<a id="a-5m"></a>所以摄大乘论云。<a id="a-5n"></a>一切相有二种。<a id="a-5o"></a>谓现住及所立。<a id="a-5p"></a>散心所缘六尘。<a id="a-5q"></a>名现住。<a id="a-5r"></a>定心所缘骨锁等。<a id="a-5s"></a>为所立。<a id="a-5t"></a>复次似尘显现名相。<a id="a-5u"></a>谓所缘境。<a id="a-5v"></a>似识显现名见。<a id="a-5w"></a>谓能缘识。<a id="a-5x"></a>此二法。<a id="a-5y"></a>一是因。<a id="a-5z"></a>二是果。<a id="a-60"></a>又一是所依。<a id="a-61"></a>二是能依。<a id="a-62"></a>是知因内起念。<a id="a-63"></a>想像思惟。<a id="a-64"></a>则外现其相貌。<a id="a-65"></a>念若不起。<a id="a-66"></a>相不现前。<a id="a-67"></a>以因内生外故。<a id="a-68"></a>摄末归本。<a id="a-69"></a>全境是心。<a id="a-6A"></a>何者。<a id="a-6B"></a>若心不起。<a id="a-6C"></a>境本空故。<a id="a-6D"></a>一切境界。<a id="a-6E"></a>唯心妄动。</p>
  <p id="a6F">问。<a id="a-6G"></a>约世间妄见。<a id="a-6H"></a>定是何识。</p>
  <p id="a6I">答。<a id="a-6J"></a>众生所见。<a id="a-6K"></a>即是乱识。<a id="a-6L"></a>中边分别论云。<a id="a-6M"></a>谓一切世间。<a id="a-6N"></a>但唯乱识。<a id="a-6O"></a>此乱识。<a id="a-6P"></a>云何名虚妄。<a id="a-6Q"></a>由境不实故。<a id="a-6R"></a>由体散乱故。<a id="a-6S"></a>又若执永无乱识。<a id="a-6T"></a>系缚解脱。<a id="a-6U"></a>皆不成就。<a id="a-6V"></a>即起邪见。<a id="a-6W"></a>拨净不净品。<a id="a-6X"></a>故知因迷得悟。<a id="a-6Y"></a>非无所以。<a id="a-6Z"></a>从凡入圣。<a id="a-6a"></a>盖有缘由。<a id="a-6b"></a>如影像表镜明。<a id="a-6c"></a>因妄识成真智。</p>
  <p id="a6d">问。<a id="a-6e"></a>定中所见定果色。<a id="a-6f"></a>是定心自现。<a id="a-6g"></a>非缘现在外色。<a id="a-6h"></a>又非忆持过去境。<a id="a-6i"></a>可验唯心。<a id="a-6j"></a>未得定者。<a id="a-6k"></a>皆是散意所见外色。<a id="a-6l"></a>云何证是自心。</p>
  <p id="a6m">答。<a id="a-6n"></a>定内定外。<a id="a-6o"></a>静乱虽殊。<a id="a-6p"></a>所见之色。<a id="a-6q"></a>皆唯自识。<a id="a-6r"></a>以外境无体。<a id="a-6s"></a>从缘而生。<a id="a-6t"></a>生性本空。<a id="a-6u"></a>无相可得。<a id="a-6v"></a>识论云。<a id="a-6w"></a>如观行人。<a id="a-6x"></a>定中所见色相境界。<a id="a-6y"></a>识所显现。<a id="a-6z"></a>定无境界。<a id="a-70"></a>此青等色相。<a id="a-71"></a>是定境。<a id="a-72"></a>非所忆持识。<a id="a-73"></a>忆持识有染污。<a id="a-74"></a>此起现前所见。<a id="a-75"></a>分明清净。<a id="a-76"></a>则唯识之旨。<a id="a-77"></a>于此弥彰。<a id="a-78"></a>如依镜面。<a id="a-79"></a>但有自面。<a id="a-7A"></a>无有别影。<a id="a-7B"></a>何以故。<a id="a-7C"></a>诸法和合道理。<a id="a-7D"></a>难可思议。<a id="a-7E"></a>不可见法而令得见。<a id="a-7F"></a>定心。<a id="a-7G"></a>亦尔。<a id="a-7H"></a>定心有二分。<a id="a-7I"></a>一分似识。<a id="a-7J"></a>一分似尘。<a id="a-7K"></a>此二种。<a id="a-7L"></a>实唯是识。<a id="a-7M"></a>若忆持识是过去色。<a id="a-7N"></a>此定中色。<a id="a-7O"></a>若在散心五识。<a id="a-7P"></a>可言缘现在外尘起。<a id="a-7Q"></a>若散意识。<a id="a-7R"></a>缘过去尘起。<a id="a-7S"></a>若在观中。<a id="a-7T"></a>必不得缘外色为境。<a id="a-7U"></a>色在现前。<a id="a-7V"></a>又非缘过去境。<a id="a-7W"></a>当知定心所缘色。<a id="a-7X"></a>即见自心。<a id="a-7Y"></a>不见别境。<a id="a-7Z"></a>以定中色。<a id="a-7a"></a>比定外色。<a id="a-7b"></a>应知亦无别境。<a id="a-7c"></a>是知一心即万法。<a id="a-7d"></a>万法即一心。<a id="a-7e"></a>何者。<a id="a-7f"></a>以一心不动。<a id="a-7g"></a>举体为万法故。<a id="a-7h"></a>如起信钞释疏云。<a id="a-7i"></a>举体者。<a id="a-7j"></a>谓真如举体成生灭。<a id="a-7k"></a>生灭无性。<a id="a-7l"></a>即是真如。<a id="a-7m"></a>未曾有真如处不生灭。<a id="a-7n"></a>未曾有生灭处不真如。<a id="a-7o"></a>又云。<a id="a-7p"></a>不同空者。<a id="a-7q"></a>灵然觉知。<a id="a-7r"></a>觉知。<a id="a-7s"></a>即神解义。<a id="a-7t"></a>阴阳不测谓之神。<a id="a-7u"></a>解即是智。<a id="a-7v"></a>智即是知。<a id="a-7w"></a>知即一心也。<a id="a-7x"></a>故以知为心体。<a id="a-7y"></a>所以祖师云。<a id="a-7z"></a>空寂体上。<a id="a-80"></a>自有本智能知。<a id="a-81"></a>大意云。<a id="a-82"></a>于一切染净法中。<a id="a-83"></a>有真实之体。<a id="a-84"></a>了然鉴觉。<a id="a-85"></a>目之为心。</p>
  <p id="a86">问。<a id="a-87"></a>外诸境界。<a id="a-88"></a>既称内识似色显现。<a id="a-89"></a>但是唯识者。<a id="a-8A"></a>云何不随识变异。</p>
  <p id="a8B">答。<a id="a-8C"></a>若执外色实住。<a id="a-8D"></a>即是于无色中见色。<a id="a-8E"></a>妄生颠倒。<a id="a-8F"></a>如掜目生二相。<a id="a-8G"></a>岂是真实。</p>
  <p id="a8H">摄论问云。<a id="a-8I"></a>若无别色尘。<a id="a-8J"></a>唯是本识。<a id="a-8K"></a>何故显现似色等。<a id="a-8L"></a>云何相续坚住。<a id="a-8M"></a>前后相似。<a id="a-8N"></a>若是识变异所作。<a id="a-8O"></a>则应乍起乍灭。<a id="a-8P"></a>改转不定。<a id="a-8Q"></a>云何一色。<a id="a-8R"></a>于多时中。<a id="a-8S"></a>相续久住。<a id="a-8T"></a>故知应有别色。</p>
  <p id="a8U">答。<a id="a-8V"></a>由颠倒故。<a id="a-8W"></a>颠倒是烦恼根本。<a id="a-8X"></a>由识变异。<a id="a-8Y"></a>起诸分别。<a id="a-8Z"></a>依他性与分别性相应。<a id="a-8a"></a>即是颠倒。<a id="a-8b"></a>烦恼所依止处。<a id="a-8c"></a>颠倒烦恼。<a id="a-8d"></a>又是识变异所依止处。<a id="a-8e"></a>若无互为依止义。<a id="a-8f"></a>则识无变异。<a id="a-8g"></a>于非物中。<a id="a-8h"></a>分别为物。<a id="a-8i"></a>不应有此颠倒。<a id="a-8j"></a>若无烦恼。<a id="a-8k"></a>岂有圣道。<a id="a-8l"></a>故此义亦不成。<a id="a-8m"></a>是故应信离识无别法。</p>
  <p id="a8n">问。<a id="a-8o"></a>内心分别称识。<a id="a-8p"></a>外色不分别。<a id="a-8q"></a>如何是识。</p>
  <p id="a8r">答。<a id="a-8s"></a>能见所见皆是乱识。<a id="a-8t"></a>无中执有。<a id="a-8u"></a>色本自虚。<a id="a-8v"></a>摄论云。<a id="a-8w"></a>乱识者。<a id="a-8x"></a>无中执有名乱。<a id="a-8y"></a>十一识中。<a id="a-8z"></a>世等六识。<a id="a-90"></a>随一识。<a id="a-91"></a>唯二分。<a id="a-92"></a>一分变异成色等相。<a id="a-93"></a>一分变异成见等。<a id="a-94"></a>不出此二。<a id="a-95"></a>识性。<a id="a-96"></a>能分别则成见。<a id="a-97"></a>不能分别则成相。<a id="a-98"></a>如无所有菩萨经云。<a id="a-99"></a>尔时世尊。<a id="a-9A"></a>告无所有言。<a id="a-9B"></a>汝当为此诸菩萨等。<a id="a-9C"></a>说五阴聚。<a id="a-9D"></a>和合身事。<a id="a-9E"></a>无所有菩萨言。<a id="a-9F"></a>世尊。<a id="a-9G"></a>如我所见。<a id="a-9H"></a>如佛色空。<a id="a-9I"></a>我色亦尔。<a id="a-9J"></a>如佛色。<a id="a-9K"></a>一切众生色。<a id="a-9L"></a>一切树林药草色亦尔。<a id="a-9M"></a>如一切树林药草色。<a id="a-9N"></a>彼一切界和合聚色亦尔。<a id="a-9O"></a>所有空色。<a id="a-9P"></a>及我色。<a id="a-9Q"></a>如来色。<a id="a-9R"></a>一切众生色。<a id="a-9S"></a>一切树林药草等色。<a id="a-9T"></a>一切界和合聚色。<a id="a-9U"></a>无有二相。<a id="a-9V"></a>非法。<a id="a-9W"></a>非非法。<a id="a-9X"></a>诸少智者。<a id="a-9Y"></a>于无色中。<a id="a-9Z"></a>或作是想。<a id="a-9a"></a>希望欲入此法。<a id="a-9b"></a>行于无色中。<a id="a-9c"></a>妄起行想。<a id="a-9d"></a>略说乃至受想行识中。<a id="a-9e"></a>如是作。<a id="a-9f"></a>如色所作。<a id="a-9g"></a>如虚空识。<a id="a-9h"></a>我识亦尔。<a id="a-9i"></a>如彼识。<a id="a-9j"></a>如来识亦尔。<a id="a-9k"></a>如如来识。<a id="a-9l"></a>彼识。<a id="a-9m"></a>一切众生识亦尔。<a id="a-9n"></a>如一切众生识。<a id="a-9o"></a>彼识。<a id="a-9p"></a>一切树林药草识亦尔。<a id="a-9q"></a>真虚空识。<a id="a-9r"></a>如来识。<a id="a-9s"></a>及我识。<a id="a-9t"></a>一切众生识。<a id="a-9u"></a>一切树林药草识亦尔。<a id="a-9v"></a>一切和合识。<a id="a-9w"></a>无二相。<a id="a-9x"></a>不可知。<a id="a-9y"></a>不可分别。<a id="a-9z"></a>不生。<a id="a-A0"></a>无等等。</p>
  <p id="aA1">问。<a id="a-A2"></a>既称唯有识。<a id="a-A3"></a>何得立色名。</p>
  <p id="aA4">答。<a id="a-A5"></a>一切名。<a id="a-A6"></a>皆是客义。<a id="a-A7"></a>名中无法。<a id="a-A8"></a>法中无名。<a id="a-A9"></a>名不当法。<a id="a-AA"></a>法不当名。<a id="a-AB"></a>经云。<a id="a-AC"></a>是自性。<a id="a-AD"></a>无生无灭。<a id="a-AE"></a>无染无净。<a id="a-AF"></a>此色无所有。<a id="a-AG"></a>为通相。<a id="a-AH"></a>若有生。<a id="a-AI"></a>即有染。<a id="a-AJ"></a>若有灭。<a id="a-AK"></a>即有净。<a id="a-AL"></a>由无此四义。<a id="a-AM"></a>故色无别相。<a id="a-AN"></a>经云。<a id="a-AO"></a>由假立客名。<a id="a-AP"></a>随说诸相。<a id="a-AQ"></a>摄论云。<a id="a-AR"></a>一切法以识为相。<a id="a-AS"></a>真如为体。<a id="a-AT"></a>又云。<a id="a-AU"></a>一切相。<a id="a-AV"></a>有二种。<a id="a-AW"></a>一如外显现。<a id="a-AX"></a>二如内显现。<a id="a-AY"></a>如外是相。<a id="a-AZ"></a>如内是思惟。<a id="a-Aa"></a>故知一体现二内外双分。<a id="a-Ab"></a>则心非内外。<a id="a-Ac"></a>内外是心。<a id="a-Ad"></a>又能所相成。<a id="a-Ae"></a>心境互摄。<a id="a-Af"></a>二而不二。<a id="a-Ag"></a>常冥一味之真原。<a id="a-Ah"></a>不二而二。<a id="a-Ai"></a>恒分心境之虚相。</p>
  <p id="aAj">问。<a id="a-Ak"></a>心念念灭刹那相。<a id="a-Al"></a>内身外色。<a id="a-Am"></a>亦刹那灭耶。</p>
  <p id="aAn">答。<a id="a-Ao"></a>内外诸色。<a id="a-Ap"></a>唯心执受。<a id="a-Aq"></a>亦随心念念刹那灭。<a id="a-Ar"></a>心外更无一法。<a id="a-As"></a>可作常住。<a id="a-At"></a>可作生灭。<a id="a-Au"></a>杂集论云。<a id="a-Av"></a>如心心法是刹那相。<a id="a-Aw"></a>当知色等亦刹那相。<a id="a-Ax"></a>有其八义。<a id="a-Ay"></a>一由心执受故。<a id="a-Az"></a>谓色等身。<a id="a-B0"></a>由刹那心念念执受故。<a id="a-B1"></a>刹那灭等。<a id="a-B2"></a>二等心安危故。<a id="a-B3"></a>谓色等身。<a id="a-B4"></a>恒与识俱。<a id="a-B5"></a>识若舍离。<a id="a-B6"></a>即便烂坏。<a id="a-B7"></a>三随心转变故。<a id="a-B8"></a>谓世间现见。<a id="a-B9"></a>心在苦乐贪嗔等位。<a id="a-BA"></a>身随转变。<a id="a-BB"></a>随刹那心而转变。<a id="a-BC"></a>故身念念灭。<a id="a-BD"></a>四是心所依故。<a id="a-BE"></a>谓世间共知。<a id="a-BF"></a>心依止有根身。<a id="a-BG"></a>如火依薪。<a id="a-BH"></a>如芽依种等。<a id="a-BI"></a>是故此身。<a id="a-BJ"></a>是刹那心依止。<a id="a-BK"></a>故亦刹那灭。<a id="a-BL"></a>五心增上生者。<a id="a-BM"></a>谓一切内外色。<a id="a-BN"></a>皆心增上所生。<a id="a-BO"></a>能生因刹那灭故。<a id="a-BP"></a>所生果亦刹那灭。<a id="a-BQ"></a>六心自在转故。<a id="a-BR"></a>谓若证得胜威德心。<a id="a-BS"></a>于一切色。<a id="a-BT"></a>如其所欲。<a id="a-BU"></a>自在转变。<a id="a-BV"></a>由随刹那能变胜解转变生故。<a id="a-BW"></a>色等刹那生。<a id="a-BX"></a>灭道理成就。<a id="a-BY"></a>七于最后位变坏可得故。<a id="a-BZ"></a>谓诸色等。<a id="a-Ba"></a>初离自性念念变坏。<a id="a-Bb"></a>于最后位欻尔变坏。<a id="a-Bc"></a>不应道理。<a id="a-Bd"></a>然此可得。<a id="a-Be"></a>故知色等从初已来。<a id="a-Bf"></a>念念变坏。<a id="a-Bg"></a>自类相续。<a id="a-Bh"></a>渐增为因。<a id="a-Bi"></a>能引最后粗相变坏。<a id="a-Bj"></a>是故色等。<a id="a-Bk"></a>念念生灭。<a id="a-Bl"></a>八生已不待缘。<a id="a-Bm"></a>自然坏灭故。<a id="a-Bn"></a>谓一切法。<a id="a-Bo"></a>从缘生已。<a id="a-Bp"></a>不待坏。<a id="a-Bq"></a>缘自然坏灭。<a id="a-Br"></a>故知一切可灭坏法。<a id="a-Bs"></a>初才生已。<a id="a-Bt"></a>即便坏灭。<a id="a-Bu"></a>是故诸法刹那义成。<a id="a-Bv"></a>大智度论云。<a id="a-Bw"></a>若诸法实有。<a id="a-Bx"></a>不应以心识。<a id="a-By"></a>故知有相。<a id="a-Bz"></a>若以心识故知有。<a id="a-C0"></a>是则非有。<a id="a-C1"></a>如地坚相。<a id="a-C2"></a>以身根身识知故有。<a id="a-C3"></a>若无身根身识知。<a id="a-C4"></a>则无坚相。<a id="a-C5"></a>又因缘和合生故空。<a id="a-C6"></a>唯心故空。<a id="a-C7"></a>是知内色外色。<a id="a-C8"></a>皆识建立。<a id="a-C9"></a>随心有无。<a id="a-CA"></a>实无自体。</p>
  <p id="aCB">问。<a id="a-CC"></a>论唯有内心。<a id="a-CD"></a>实无外境者。<a id="a-CE"></a>如修十善业。<a id="a-CF"></a>受天堂乐。<a id="a-CG"></a>作五逆罪。<a id="a-CH"></a>受地狱苦。<a id="a-CI"></a>升忉利。<a id="a-CJ"></a>则五欲悦目。<a id="a-CK"></a>堕泥犁。<a id="a-CL"></a>则万苦攒身。<a id="a-CM"></a>悦目有灵凤翔鸾。<a id="a-CN"></a>作欢乐之事。<a id="a-CO"></a>攒身有铁蛇铜狗。<a id="a-CP"></a>为逼恼之殃。<a id="a-CQ"></a>明知非但内心。<a id="a-CR"></a>实有外境。</p>
  <p id="aCS">答。<a id="a-CT"></a>天堂地狱苦乐之相。<a id="a-CU"></a>皆是自心果报业影。<a id="a-CV"></a>既以自心所作为因。<a id="a-CW"></a>还以自心所受为果。<a id="a-CX"></a>故经云。<a id="a-CY"></a>未有自作他受。<a id="a-CZ"></a>今且约地狱界受苦。<a id="a-Ca"></a>以证唯心。<a id="a-Cb"></a>十法界中。<a id="a-Cc"></a>例皆如是。</p>
  <p id="aCd">识论问。<a id="a-Ce"></a>云何名为四大转变。<a id="a-Cf"></a>彼四大种种转变。<a id="a-Cg"></a>动手脚等。<a id="a-Ch"></a>及口言说。<a id="a-Ci"></a>令受罪人。<a id="a-Cj"></a>生于惊怖。<a id="a-Ck"></a>如有两羊。<a id="a-Cl"></a>从两边来。<a id="a-Cm"></a>共杀害。<a id="a-Cn"></a>彼地狱众生。<a id="a-Co"></a>见有诸山。<a id="a-Cp"></a>或来或去。<a id="a-Cq"></a>杀害众生。<a id="a-Cr"></a>以是义故。<a id="a-Cs"></a>不得说言。<a id="a-Ct"></a>唯有内心。<a id="a-Cu"></a>无外境界。</p>
  <p id="aCv">答曰。<a id="a-Cw"></a>偈言。<a id="a-Cx"></a>若依众生业。<a id="a-Cy"></a>四大如是变。<a id="a-Cz"></a>何故不依业。<a id="a-D0"></a>心如是转变。<a id="a-D1"></a>汝向言。<a id="a-D2"></a>彼罪人业。<a id="a-D3"></a>外四大等。<a id="a-D4"></a>如是转变。<a id="a-D5"></a>何故不言依彼众生罪业力故。<a id="a-D6"></a>内自心识。<a id="a-D7"></a>如是转变。<a id="a-D8"></a>又偈言。<a id="a-D9"></a>业熏于异法。<a id="a-DA"></a>果云何异处。<a id="a-DB"></a>善恶熏于心。<a id="a-DC"></a>何故离心说。<a id="a-DD"></a>故偈言。<a id="a-DE"></a>业熏于异法。<a id="a-DF"></a>果云何异处者。<a id="a-DG"></a>此以何义。<a id="a-DH"></a>彼地狱中。<a id="a-DI"></a>受苦众生。<a id="a-DJ"></a>所有罪业。<a id="a-DK"></a>依本心作。<a id="a-DL"></a>还在心中。<a id="a-DM"></a>不离于心。<a id="a-DN"></a>以是义故。<a id="a-DO"></a>恶业熏心。<a id="a-DP"></a>还应心中。<a id="a-DQ"></a>受苦果报。<a id="a-DR"></a>何以故。<a id="a-DS"></a>以善恶业。<a id="a-DT"></a>熏于心识。<a id="a-DU"></a>而不熏彼外四大等。<a id="a-DV"></a>以四大中。<a id="a-DW"></a>无所熏事。<a id="a-DX"></a>云何虚妄分别。<a id="a-DY"></a>说言四大转变。<a id="a-DZ"></a>于四大中受苦果报。<a id="a-Da"></a>是故偈言。<a id="a-Db"></a>善恶熏于心。<a id="a-Dc"></a>何故离心说。<a id="a-Dd"></a>如无尽意菩萨经云。<a id="a-De"></a>菩萨所作精进。<a id="a-Df"></a>常与身口意相应。<a id="a-Dg"></a>虽身口精进。<a id="a-Dh"></a>皆由于心。<a id="a-Di"></a>心为增上。<a id="a-Dj"></a>云何菩萨心精进。<a id="a-Dk"></a>所谓心始心终。<a id="a-Dl"></a>云何心始。<a id="a-Dm"></a>初发心故。<a id="a-Dn"></a>云何心终。<a id="a-Do"></a>菩提心寂灭故。<a id="a-Dp"></a>是知起尽俱心。<a id="a-Dq"></a>初终咸尔。<a id="a-Dr"></a>非唯净业。<a id="a-Ds"></a>万事皆然。<a id="a-Dt"></a>不出一心。<a id="a-Du"></a>圆满觉道。<a id="a-Dv"></a>又如油尽灯灭。<a id="a-Dw"></a>业丧苦亡。<a id="a-Dx"></a>若定有外境可观。<a id="a-Dy"></a>非内所感。<a id="a-Dz"></a>只合长时受苦。<a id="a-E0"></a>无解脱期。<a id="a-E1"></a>既有休时。<a id="a-E2"></a>当知无实。<a id="a-E3"></a>可验心生法生。<a id="a-E4"></a>心灭法灭矣。<a id="a-E5"></a>是以一切众生。<a id="a-E6"></a>从无始来。<a id="a-E7"></a>作虚妄因。<a id="a-E8"></a>受虚妄果。<a id="a-E9"></a>皆从情结。<a id="a-EA"></a>唯逐想生。<a id="a-EB"></a>所以首楞严经云。<a id="a-EC"></a>即时阿难。<a id="a-ED"></a>及诸大众乃至而白佛言。<a id="a-EE"></a>世尊。<a id="a-EF"></a>若此妙明。<a id="a-EG"></a>真净。<a id="a-EH"></a>妙心。<a id="a-EI"></a>本来遍圆。<a id="a-EJ"></a>如是乃至大地草木。<a id="a-EK"></a>蠕动含灵。<a id="a-EL"></a>本元真如。<a id="a-EM"></a>即是如来。<a id="a-EN"></a>成佛真体。<a id="a-EO"></a>佛体真实。<a id="a-EP"></a>云何复有地狱饿鬼。<a id="a-EQ"></a>畜生修罗。<a id="a-ER"></a>人天等道。<a id="a-ES"></a>世尊。<a id="a-ET"></a>此道为复本来自有。<a id="a-EU"></a>为是众生妄习生起。<a id="a-EV"></a>世尊。<a id="a-EW"></a>如宝莲香比丘尼。<a id="a-EX"></a>持菩萨戒。<a id="a-EY"></a>私行淫欲。<a id="a-EZ"></a>妄言行淫。<a id="a-Ea"></a>非杀非偷。<a id="a-Eb"></a>无有业报。<a id="a-Ec"></a>发是语已。<a id="a-Ed"></a>先于女根。<a id="a-Ee"></a>生大猛火。<a id="a-Ef"></a>后于节节猛火烧然。<a id="a-Eg"></a>堕无间狱。<a id="a-Eh"></a>琉璃大王。<a id="a-Ei"></a>善星比丘。<a id="a-Ej"></a>琉璃为诛瞿昙族姓。<a id="a-Ek"></a>善星妄说一切法空。<a id="a-El"></a>生身陷入阿鼻地狱。<a id="a-Em"></a>此诸地狱。<a id="a-En"></a>为有定处。<a id="a-Eo"></a>为复自然。<a id="a-Ep"></a>彼彼发业。<a id="a-Eq"></a>各各私受。<a id="a-Er"></a>唯垂大慈发开童蒙。<a id="a-Es"></a>令诸一切持戒众生。<a id="a-Et"></a>闻决定义。<a id="a-Eu"></a>欢喜顶戴。<a id="a-Ev"></a>谨洁无犯。<a id="a-Ew"></a>佛告阿难。<a id="a-Ex"></a>快哉此问。<a id="a-Ey"></a>令诸众生。<a id="a-Ez"></a>不入邪见。<a id="a-F0"></a>汝今谛听。<a id="a-F1"></a>当为汝说。<a id="a-F2"></a>阿难。<a id="a-F3"></a>一切众生。<a id="a-F4"></a>实本真净。<a id="a-F5"></a>因彼妄见。<a id="a-F6"></a>有妄习生。<a id="a-F7"></a>因此分开内分外分。<a id="a-F8"></a>阿难。<a id="a-F9"></a>内分即是众生分内。<a id="a-FA"></a>因诸爱染。<a id="a-FB"></a>发起妄情。<a id="a-FC"></a>情积不休。<a id="a-FD"></a>能生爱水。<a id="a-FE"></a>是故众生。<a id="a-FF"></a>心忆珍羞。<a id="a-FG"></a>口中水出。<a id="a-FH"></a>心忆前人。<a id="a-FI"></a>或怜或恨。<a id="a-FJ"></a>目中泪盈。<a id="a-FK"></a>贪求财宝。<a id="a-FL"></a>心。<a id="a-FM"></a>发爱涎。<a id="a-FN"></a>举体光润。<a id="a-FO"></a>心着行淫。<a id="a-FP"></a>男女二根。<a id="a-FQ"></a>自然流液。<a id="a-FR"></a>阿难。<a id="a-FS"></a>诸爱虽别。<a id="a-FT"></a>流结是同。<a id="a-FU"></a>润湿不升。<a id="a-FV"></a>自然从坠。<a id="a-FW"></a>此名内分。<a id="a-FX"></a>阿难。<a id="a-FY"></a>外分即是众生分外。<a id="a-FZ"></a>因诸渴仰。<a id="a-Fa"></a>发明虚想。<a id="a-Fb"></a>想积不休。<a id="a-Fc"></a>能生胜气。<a id="a-Fd"></a>是故众生。<a id="a-Fe"></a>心。<a id="a-Ff"></a>持禁戒。<a id="a-Fg"></a>举身轻清。<a id="a-Fh"></a>心持咒印。<a id="a-Fi"></a>顾眄雄毅。<a id="a-Fj"></a>心欲生天。<a id="a-Fk"></a>梦想飞举。<a id="a-Fl"></a>心存佛国。<a id="a-Fm"></a>圣境冥现。<a id="a-Fn"></a>事善知识。<a id="a-Fo"></a>自轻身命。<a id="a-Fp"></a>阿难。<a id="a-Fq"></a>诸想虽别。<a id="a-Fr"></a>轻举是同。<a id="a-Fs"></a>飞动不沈自然超越。<a id="a-Ft"></a>此名外分。<a id="a-Fu"></a>故知因情滞着。<a id="a-Fv"></a>能成爱水。<a id="a-Fw"></a>浸渍不休。<a id="a-Fx"></a>自然成坠。<a id="a-Fy"></a>以情地幽隐。<a id="a-Fz"></a>故为内分。<a id="a-G0"></a>以举念缘尘。<a id="a-G1"></a>取像名想。<a id="a-G2"></a>运动散乱。<a id="a-G3"></a>故名外分。<a id="a-G4"></a>一切境界。<a id="a-G5"></a>非想不生。<a id="a-G6"></a>故经云。<a id="a-G7"></a>若知一切国土。<a id="a-G8"></a>唯想持之。<a id="a-G9"></a>是则名为初发心菩萨。<a id="a-GA"></a>又华严经颂云。<a id="a-GB"></a>勇猛诸佛子。<a id="a-GC"></a>随顺入妙法。<a id="a-GD"></a>善观一切想。<a id="a-GE"></a>缠网于世间。<a id="a-GF"></a>众想如阳焰。<a id="a-GG"></a>令众生倒解。<a id="a-GH"></a>菩萨善知想。<a id="a-GI"></a>舍离一切倒。<a id="a-GJ"></a>众生各别异。<a id="a-GK"></a>形类非一种。<a id="a-GL"></a>了达皆是想。<a id="a-GM"></a>一切无真实。<a id="a-GN"></a>十方诸众生。<a id="a-GO"></a>皆为想所覆。<a id="a-GP"></a>若舍颠倒见。<a id="a-GQ"></a>则灭世间想。<a id="a-GR"></a>世间如阳焰。<a id="a-GS"></a>以想有差别。<a id="a-GT"></a>知世住于想。<a id="a-GU"></a>远离三颠倒。<a id="a-GV"></a>譬如热时焰。<a id="a-GW"></a>世见谓为水。<a id="a-GX"></a>水实无所有。<a id="a-GY"></a>智者不应求。<a id="a-GZ"></a>众生亦复然。<a id="a-Ga"></a>世趣皆无有。<a id="a-Gb"></a>如焰住于想。<a id="a-Gc"></a>无碍心境界。<a id="a-Gd"></a>若离于诸想。<a id="a-Ge"></a>亦离诸戏论。<a id="a-Gf"></a>愚痴着想者。<a id="a-Gg"></a>悉令得解脱。<a id="a-Gh"></a>远离憍慢心。<a id="a-Gi"></a>除灭世间想。<a id="a-Gj"></a>住尽无尽处。<a id="a-Gk"></a>是菩萨方便。<a id="a-Gl"></a>又云。<a id="a-Gm"></a>譬如有人。<a id="a-Gn"></a>将欲命终。<a id="a-Go"></a>见随其业。<a id="a-Gp"></a>所受报相。<a id="a-Gq"></a>行恶业者。<a id="a-Gr"></a>见。<a id="a-Gs"></a>于地狱。<a id="a-Gt"></a>畜生。<a id="a-Gu"></a>饿鬼。<a id="a-Gv"></a>所有一切众苦境界。<a id="a-Gw"></a>或见狱卒手持兵仗。<a id="a-Gx"></a>或嗔或骂。<a id="a-Gy"></a>囚执将去。<a id="a-Gz"></a>亦闻号叫悲叹之声。<a id="a-H0"></a>或见灰河。<a id="a-H1"></a>或见镬汤。<a id="a-H2"></a>或见刀山。<a id="a-H3"></a>或见剑树。<a id="a-H4"></a>种种逼迫。<a id="a-H5"></a>受诸苦。<a id="a-H6"></a>恼作善业者。<a id="a-H7"></a>即见一切诸天宫殿。<a id="a-H8"></a>无量天众。<a id="a-H9"></a>天诸婇女。<a id="a-HA"></a>种种衣服。<a id="a-HB"></a>具足庄严。<a id="a-HC"></a>宫殿园林。<a id="a-HD"></a>尽皆妙好。<a id="a-HE"></a>身虽未死。<a id="a-HF"></a>而由业力。<a id="a-HG"></a>见如是事。<a id="a-HH"></a>大智度论云。<a id="a-HI"></a>如乾闼婆城者。<a id="a-HJ"></a>非城。<a id="a-HK"></a>人心想为城。<a id="a-HL"></a>凡夫亦如是。<a id="a-HM"></a>非身想为身。<a id="a-HN"></a>非心想为心。<a id="a-HO"></a>故知地狱天堂。<a id="a-HP"></a>本无定处。<a id="a-HQ"></a>身犹未往。<a id="a-HR"></a>已现自心。<a id="a-HS"></a>境不现前。<a id="a-HT"></a>唯心妄见。<a id="a-HU"></a>可验苦乐之境。<a id="a-HV"></a>本无从出。<a id="a-HW"></a>善恶之事。<a id="a-HX"></a>唯自召来。<a id="a-HY"></a>空是空非。<a id="a-HZ"></a>妄生妄死。<a id="a-Ha"></a>如达磨大师云。<a id="a-Hb"></a>由己见故不得道。<a id="a-Hc"></a>己者。<a id="a-Hd"></a>我也。<a id="a-He"></a>若无我者。<a id="a-Hf"></a>逢物不是非。<a id="a-Hg"></a>是者我自是。<a id="a-Hh"></a>而物非是也。<a id="a-Hi"></a>非者我自非。<a id="a-Hj"></a>而物非非也。<a id="a-Hk"></a>若入宗镜。<a id="a-Hl"></a>我法俱空。<a id="a-Hm"></a>心境自亡。<a id="a-Hn"></a>是非咸寂。<a id="a-Ho"></a>神性独立。<a id="a-Hp"></a>对待无从。<a id="a-Hq"></a>斯皆悟本而成。<a id="a-Hr"></a>非因学得。<a id="a-Hs"></a>如先德云。<a id="a-Ht"></a>境自虚。<a id="a-Hu"></a>不须畏。<a id="a-Hv"></a>终朝照瞩元无对。<a id="a-Hw"></a>设使任持浮幻身。<a id="a-Hx"></a>任运都无舌身意。<a id="a-Hy"></a>又昔人偈云。<a id="a-Hz"></a>宁神泯是非。<a id="a-I0"></a>现身安乐国。<a id="a-I1"></a>所以论云。<a id="a-I2"></a>智境豁然。<a id="a-I3"></a>名为佛国。</p>
  <p id="aI4">又如有学人问百丈和尚云。<a id="a-I5"></a>对一切境。<a id="a-I6"></a>如何得心如木石。</p>
  <p id="aI7">答。<a id="a-I8"></a>一切诸法。<a id="a-I9"></a>本不自言是非垢净。<a id="a-IA"></a>亦无心系缚人。<a id="a-IB"></a>但人自虚妄计着。<a id="a-IC"></a>作。<a id="a-ID"></a>若干种解。<a id="a-IE"></a>起。<a id="a-IF"></a>若干种见。<a id="a-IG"></a>生若干种畏爱。<a id="a-IH"></a>但了诸法不自生。<a id="a-II"></a>皆从。<a id="a-IJ"></a>自己颠倒取相而有。<a id="a-IK"></a>知心与境。<a id="a-IL"></a>本不相到。<a id="a-IM"></a>当处解脱。<a id="a-IN"></a>一一诸法。<a id="a-IO"></a>一一诸心。<a id="a-IP"></a>当处寂灭。<a id="a-IQ"></a>当处是道场。<a id="a-IR"></a>又本有之性。<a id="a-IS"></a>不可名目。<a id="a-IT"></a>本来不是凡。<a id="a-IU"></a>不是圣。<a id="a-IV"></a>不是愚。<a id="a-IW"></a>不是智。<a id="a-IX"></a>不是垢。<a id="a-IY"></a>不是净。<a id="a-IZ"></a>亦非空有善恶。<a id="a-Ia"></a>与诸染法相应。<a id="a-Ib"></a>名众生界。<a id="a-Ic"></a>与诸净法相应。<a id="a-Id"></a>名人天二乘。<a id="a-Ie"></a>若垢净心尽。<a id="a-If"></a>不住系缚解脱。<a id="a-Ig"></a>无一切有为无为缚脱等心量。<a id="a-Ih"></a>处于生死。<a id="a-Ii"></a>其心自在。<a id="a-Ij"></a>毕竟不与诸虚幻尘劳蕴界生死。<a id="a-Ik"></a>诸入和合。<a id="a-Il"></a>迥然无住。<a id="a-Im"></a>一切不拘。<a id="a-In"></a>去来无碍。<a id="a-Io"></a>往来生死。<a id="a-Ip"></a>如门开相似。</p>
  <p id="aIq">问。<a id="a-Ir"></a>地狱既是非情。<a id="a-Is"></a>云何动作。</p>
  <p id="aIt">答。<a id="a-Iu"></a>是有情不思议业力所感。<a id="a-Iv"></a>令受罪众生。<a id="a-Iw"></a>自见有如是事。<a id="a-Ix"></a>如成劫风。<a id="a-Iy"></a>虽是无情。<a id="a-Iz"></a>亦能成劫。<a id="a-J0"></a>似磁毛石。<a id="a-J1"></a>岂有识想。<a id="a-J2"></a>令铁转移。<a id="a-J3"></a>设使众生轮回六趣。<a id="a-J4"></a>善恶升沉。<a id="a-J5"></a>实无主宰。<a id="a-J6"></a>人法俱空。<a id="a-J7"></a>所以先德云。<a id="a-J8"></a>往复无际。<a id="a-J9"></a>动静一原。<a id="a-JA"></a>含众妙而有余。<a id="a-JB"></a>超言思而迥出者。<a id="a-JC"></a>其唯法界乎。<a id="a-JD"></a>故知若入一际法界之中。<a id="a-JE"></a>有何差别。<a id="a-JF"></a>能所冥合。<a id="a-JG"></a>境智同如。<a id="a-JH"></a>岂可更有一法为动为静。<a id="a-JI"></a>随业识之转乎。<a id="a-JJ"></a>若未入法界。<a id="a-JK"></a>不悟此宗。<a id="a-JL"></a>但有一法当情。<a id="a-JM"></a>皆是自之业识。<a id="a-JN"></a>离识之外。<a id="a-JO"></a>决定无法。</p>
  <p id="aJP">问。<a id="a-JQ"></a>凡所施为。<a id="a-JR"></a>皆是自心者。<a id="a-JS"></a>云何杀生而得杀罪。</p>
  <p id="aJT">答。<a id="a-JU"></a>皆是依于自心分别。<a id="a-JV"></a>强执善恶之因。<a id="a-JW"></a>妄受苦乐之果。<a id="a-JX"></a>若究三轮之体。<a id="a-JY"></a>能杀所杀本空。<a id="a-JZ"></a>是以文殊执剑于瞿昙。<a id="a-Ja"></a>鸯崛持刀于释氏。<a id="a-Jb"></a>终不见生见杀。<a id="a-Jc"></a>执自执他。<a id="a-Jd"></a>妄受轮回。<a id="a-Je"></a>酬还罪报。</p>
  <p id="aJf">识论问云。<a id="a-Jg"></a>若彼三界。<a id="a-Jh"></a>唯是内心。<a id="a-Ji"></a>无有身口外境者。<a id="a-Jj"></a>何故屠猎师等杀害猪羊。<a id="a-Jk"></a>等得杀生罪。</p>
  <p id="aJl">偈答云。<a id="a-Jm"></a>死依于他心。<a id="a-Jn"></a>亦有依自心。<a id="a-Jo"></a>依种种因缘。<a id="a-Jp"></a>破失自心识。<a id="a-Jq"></a>释曰。<a id="a-Jr"></a>如人依鬼毗舍阇等。<a id="a-Js"></a>是故失心。<a id="a-Jt"></a>或依自心。<a id="a-Ju"></a>是故失心。<a id="a-Jv"></a>或有忆念爱不爱事。<a id="a-Jw"></a>是故失心。<a id="a-Jx"></a>或有梦见鬼着失心。<a id="a-Jy"></a>或有圣人神通转变。<a id="a-Jz"></a>前人失心。<a id="a-K0"></a>如一比丘。<a id="a-K1"></a>夜蹋爪皮。<a id="a-K2"></a>谓杀虾蟆。<a id="a-K3"></a>死入恶道。<a id="a-K4"></a>故云死依于他心。<a id="a-K5"></a>亦有依自心者。<a id="a-K6"></a>以依仙人嗔心。<a id="a-K7"></a>嗔毗摩质多罗阿修罗王故。<a id="a-K8"></a>杀余众生。<a id="a-K9"></a>此依他心。<a id="a-KA"></a>他众生心。<a id="a-KB"></a>虚妄分别。<a id="a-KC"></a>命根谢灭。<a id="a-KD"></a>以彼身命。<a id="a-KE"></a>相续断绝。<a id="a-KF"></a>应如是知。<a id="a-KG"></a>颂云。<a id="a-KH"></a>经说檀挐迦。<a id="a-KI"></a>迦陵。<a id="a-KJ"></a>摩灯国。<a id="a-KK"></a>仙人嗔故空。<a id="a-KL"></a>是故心业重。</p>
  <p id="aKM">问。<a id="a-KN"></a>依仙人嗔心。<a id="a-KO"></a>依仙人鬼。<a id="a-KP"></a>杀害如是三国众生。<a id="a-KQ"></a>非依仙人嗔心而死。</p>
  <p id="aKR">答。<a id="a-KS"></a>佛问尼干子言。<a id="a-KT"></a>摩登伽等三国众生。<a id="a-KU"></a>汝颇曾闻。<a id="a-KV"></a>云何而死。<a id="a-KW"></a>为身业杀。<a id="a-KX"></a>为意业杀。<a id="a-KY"></a>尼干子言。<a id="a-KZ"></a>瞿昙。<a id="a-Ka"></a>我昔曾闻。<a id="a-Kb"></a>仙人嗔心。<a id="a-Kc"></a>以意业杀尔所众生。<a id="a-Kd"></a>佛言。<a id="a-Ke"></a>以是成我义。<a id="a-Kf"></a>三界唯心。<a id="a-Kg"></a>无身口业。<a id="a-Kh"></a>何以故。<a id="a-Ki"></a>如世人言。<a id="a-Kj"></a>贼烧山林。<a id="a-Kk"></a>聚落城邑。<a id="a-Kl"></a>不言火烧。<a id="a-Km"></a>此义亦尔。<a id="a-Kn"></a>唯依心。<a id="a-Ko"></a>其善恶业得成。<a id="a-Kp"></a>故偈云。<a id="a-Kq"></a>诸法心为本。<a id="a-Kr"></a>诸法心为胜。<a id="a-Ks"></a>离心无诸法。<a id="a-Kt"></a>唯心身口名。<a id="a-Ku"></a>成实论云。<a id="a-Kv"></a>若离心有业。<a id="a-Kw"></a>非众生亦应有罪福。<a id="a-Kx"></a>如风颓山。<a id="a-Ky"></a>恼害众生。<a id="a-Kz"></a>风应有罪。<a id="a-L0"></a>若吹香华。<a id="a-L1"></a>来堕塔寺。<a id="a-L2"></a>亦应有福。<a id="a-L3"></a>是则不可。<a id="a-L4"></a>故知离心无罪福也。<a id="a-L5"></a>以此文证。<a id="a-L6"></a>罪福据心。<a id="a-L7"></a>无身口业。<a id="a-L8"></a>身口业者。<a id="a-L9"></a>但有名字。<a id="a-LA"></a>实是意业。<a id="a-LB"></a>身口名说。<a id="a-LC"></a>华严会意云。<a id="a-LD"></a>凡有见自见他。<a id="a-LE"></a>皆是迷心自现。<a id="a-LF"></a>何者。<a id="a-LG"></a>如见他持刀杀自。<a id="a-LH"></a>当知他自。<a id="a-LI"></a>皆从自生。<a id="a-LJ"></a>以离自见心。<a id="a-LK"></a>无自他故。<a id="a-LL"></a>非但自他是心妄现。<a id="a-LM"></a>即所持刀杖故。<a id="a-LN"></a>亦是自心。<a id="a-LO"></a>何以故。<a id="a-LP"></a>心外无彼实刀杖故。<a id="a-LQ"></a>见所持者。<a id="a-LR"></a>唯六尘故。<a id="a-LS"></a>由不知自心现。<a id="a-LT"></a>见杀。<a id="a-LU"></a>即惶惧不安。<a id="a-LV"></a>若了唯是自心。<a id="a-LW"></a>纵杀谁忧谁惧。<a id="a-LX"></a>皆由妄心生。<a id="a-LY"></a>故种种有。<a id="a-LZ"></a>妄心灭。<a id="a-La"></a>故种种无。<a id="a-Lb"></a>既知唯心妄现。<a id="a-Lc"></a>心不见心。<a id="a-Ld"></a>即物我俱亡。<a id="a-Le"></a>忧喜咸寂。<a id="a-Lf"></a>又如梦中杀事。<a id="a-Lg"></a>亦如是也。<a id="a-Lh"></a>如说世间恒如梦。<a id="a-Li"></a>不可得有无。<a id="a-Lj"></a>密严经云。<a id="a-Lk"></a>内外境界。<a id="a-Ll"></a>心之所行。<a id="a-Lm"></a>皆唯是识。<a id="a-Ln"></a>惑乱而见。<a id="a-Lo"></a>此中无我。<a id="a-Lp"></a>亦无我所。<a id="a-Lq"></a>能害。<a id="a-Lr"></a>所害。<a id="a-Ls"></a>害及害具。<a id="a-Lt"></a>一切皆是意识境界。<a id="a-Lu"></a>依阿赖耶识。<a id="a-Lv"></a>如是分别。</p>
  <p id="aLw">又古师问云。<a id="a-Lx"></a>若所见皆是自相分。<a id="a-Ly"></a>如何杀自相分而得怨报。</p>
  <p id="aLz">答。<a id="a-M0"></a>虽观他人扶尘根是自相分。<a id="a-M1"></a>于他是亲相分。<a id="a-M2"></a>有执受故。<a id="a-M3"></a>如误杀他。<a id="a-M4"></a>即断命根。<a id="a-M5"></a>即有罪。<a id="a-M6"></a>于自即是疏相分。</p>
  <p id="aM7">问。<a id="a-M8"></a>经中所云。<a id="a-M9"></a>一切法如梦。<a id="a-MA"></a>以证唯心者。<a id="a-MB"></a>云何梦中事虚。<a id="a-MC"></a>寤中事实。<a id="a-MD"></a>果报不等。<a id="a-ME"></a>法喻不齐。<a id="a-MF"></a>云何引证。</p>
  <p id="aMG">答。<a id="a-MH"></a>所申譬况。<a id="a-MI"></a>皆为不信之人。<a id="a-MJ"></a>假此发明。<a id="a-MK"></a>所以智不难喻。<a id="a-ML"></a>但求见道。<a id="a-MM"></a>证会自心。<a id="a-MN"></a>何用检方便之诠。<a id="a-MO"></a>执圆常之理。<a id="a-MP"></a>此梦喻一法。<a id="a-MQ"></a>证验最亲。<a id="a-MR"></a>识论答外难云。<a id="a-MS"></a>汝言梦中所见饮食饥饱。<a id="a-MT"></a>刀杖毒药。<a id="a-MU"></a>如是等事。<a id="a-MV"></a>皆悉无用。<a id="a-MW"></a>寤时所见如是等事。<a id="a-MX"></a>皆悉有用。<a id="a-MY"></a>此义不然。<a id="a-MZ"></a>颂云。<a id="a-Ma"></a>如梦中无女。<a id="a-Mb"></a>动身失不净。<a id="a-Mc"></a>如梦交会。<a id="a-Md"></a>漏失不净。<a id="a-Me"></a>众生如是。<a id="a-Mf"></a>无始世来。<a id="a-Mg"></a>虚妄受用色香味等外诸境界。<a id="a-Mh"></a>皆亦如是。<a id="a-Mi"></a>实无而成。</p>
  <p id="aMj">又问。<a id="a-Mk"></a>若梦中无境。<a id="a-Ml"></a>寤亦尔者。<a id="a-Mm"></a>何故梦中寤中。<a id="a-Mn"></a>行善恶法。<a id="a-Mo"></a>爱与不爱。<a id="a-Mp"></a>果报不等。</p>
  <p id="aMq">答。<a id="a-Mr"></a>唯有内心。<a id="a-Ms"></a>无外境界。<a id="a-Mt"></a>以梦寤心。<a id="a-Mu"></a>差别不同。<a id="a-Mv"></a>是故不依外境。<a id="a-Mw"></a>成就善不善业。<a id="a-Mx"></a>是以在梦位心。<a id="a-My"></a>由睡眠坏。<a id="a-Mz"></a>势力羸劣。<a id="a-N0"></a>心弱。<a id="a-N1"></a>不能成善恶业。<a id="a-N2"></a>觉心不尔。<a id="a-N3"></a>故所造行。<a id="a-N4"></a>当受异熟。<a id="a-N5"></a>胜劣不同。<a id="a-N6"></a>非由外境。<a id="a-N7"></a>设觉中所受苦。<a id="a-N8"></a>乐实果报。<a id="a-N9"></a>亦无作者受者。<a id="a-NA"></a>悉如幻梦。<a id="a-NB"></a>又论云。<a id="a-NC"></a>睡眠昧略为性者。<a id="a-ND"></a>疏云。<a id="a-NE"></a>味简在定。<a id="a-NF"></a>略别寤时。<a id="a-NG"></a>义天钞云。<a id="a-NH"></a>昧简在定者。<a id="a-NI"></a>此睡眠位。<a id="a-NJ"></a>虽然专注一类微细之境。<a id="a-NK"></a>与定不同。<a id="a-NL"></a>定意识取境明了故。<a id="a-NM"></a>此乃闇昧。<a id="a-NN"></a>略别寤时者。<a id="a-NO"></a>彼觉寤时。<a id="a-NP"></a>心极明利。<a id="a-NQ"></a>具能缘于六尘之境。<a id="a-NR"></a>则寤时心心所。<a id="a-NS"></a>缘境宽广也。<a id="a-NT"></a>此睡眠位心心所。<a id="a-NU"></a>不明利故。<a id="a-NV"></a>唯缘一法尘境。<a id="a-NW"></a>取境少故。<a id="a-NX"></a>名为略也。<a id="a-NY"></a>宝积经偈云。<a id="a-NZ"></a>诸法自性不可得。<a id="a-Na"></a>如梦行欲悉皆虚。<a id="a-Nb"></a>但随想起非实有。<a id="a-Nc"></a>世尊知法。<a id="a-Nd"></a>亦如是。<a id="a-Ne"></a>以一切法。<a id="a-Nf"></a>念念无住故。<a id="a-Ng"></a>念念生灭故。<a id="a-Nh"></a>念念不可得故。<a id="a-Ni"></a>念念无自性故。<a id="a-Nj"></a>梦寤所受忧喜苦乐。<a id="a-Nk"></a>虽延促不等。<a id="a-Nl"></a>果报有殊。<a id="a-Nm"></a>然悉从识变。<a id="a-Nn"></a>皆因想成。<a id="a-No"></a>道理推穷。<a id="a-Np"></a>无不平等。<a id="a-Nq"></a>并是明闇意识所行境界。<a id="a-Nr"></a>觉中是明了意识。<a id="a-Ns"></a>梦中是梦中意识。<a id="a-Nt"></a>觉梦虽殊。<a id="a-Nu"></a>俱不出意。<a id="a-Nv"></a>故经云。<a id="a-Nw"></a>寤则想心。<a id="a-Nx"></a>寐为诸梦。<a id="a-Ny"></a>若无梦则诸境不现。<a id="a-Nz"></a>无想则万法不成。<a id="a-O0"></a>以随意生形。<a id="a-O1"></a>从想立法故。<a id="a-O2"></a>若有入此如梦法门。<a id="a-O3"></a>则亲证唯心。<a id="a-O4"></a>疾成佛智。<a id="a-O5"></a>能满菩提之道。<a id="a-O6"></a>广兴法利之门。<a id="a-O7"></a>如华严经颂云。<a id="a-O8"></a>菩萨了世法。<a id="a-O9"></a>一切皆如梦。<a id="a-OA"></a>非处非无处。<a id="a-OB"></a>体性恒寂灭。<a id="a-OC"></a>诸法无分别。<a id="a-OD"></a>如梦不异心。<a id="a-OE"></a>三世诸世间。<a id="a-OF"></a>一切悉如是。<a id="a-OG"></a>梦体无生灭。<a id="a-OH"></a>亦无有方所。<a id="a-OI"></a>三界悉如是。<a id="a-OJ"></a>见者心解脱。<a id="a-OK"></a>梦不在世间。<a id="a-OL"></a>不在非世间。<a id="a-OM"></a>此二不分别。<a id="a-ON"></a>得入于忍地。<a id="a-OO"></a>譬如梦中见。<a id="a-OP"></a>种种诸异相。<a id="a-OQ"></a>世间亦如是。<a id="a-OR"></a>与梦无差别。<a id="a-OS"></a>住于梦定者。<a id="a-OT"></a>了世皆如梦。<a id="a-OU"></a>非同非是异。<a id="a-OV"></a>非一非种种。<a id="a-OW"></a>众生诸刹业。<a id="a-OX"></a>杂染及清净。<a id="a-OY"></a>如是悉了知。<a id="a-OZ"></a>与梦皆平等。<a id="a-Oa"></a>菩萨所行行。<a id="a-Ob"></a>及以诸大愿。<a id="a-Oc"></a>明了皆如梦。<a id="a-Od"></a>与世亦无别。<a id="a-Oe"></a>了世皆空寂。<a id="a-Of"></a>不坏于世法。<a id="a-Og"></a>譬如梦所见。<a id="a-Oh"></a>长短等诸色。<a id="a-Oi"></a>是名如梦忍。<a id="a-Oj"></a>因此了世法。<a id="a-Ok"></a>疾成无碍智。<a id="a-Ol"></a>广度诸群生。<a id="a-Om"></a>修行如是行。<a id="a-On"></a>出生广大解。<a id="a-Oo"></a>巧知诸法性。<a id="a-Op"></a>于法心无著。<a id="a-Oq"></a>成唯识宝生论云。<a id="a-Or"></a>如梦有损用。<a id="a-Os"></a>虽无外境。<a id="a-Ot"></a>理亦得成。<a id="a-Ou"></a>由于梦内男女两交。<a id="a-Ov"></a>各以自根。<a id="a-Ow"></a>更互相触。<a id="a-Ox"></a>虽无外境触。<a id="a-Oy"></a>而有作用成。<a id="a-Oz"></a>现流不净。<a id="a-P0"></a>但是识想。<a id="a-P1"></a>自与合会。<a id="a-P2"></a>为其动作。<a id="a-P3"></a>此既如是。<a id="a-P4"></a>于余亦然。<a id="a-P5"></a>恶毒刀兵。<a id="a-P6"></a>霜雹伤害。<a id="a-P7"></a>虽无外境。<a id="a-P8"></a>但依其识。<a id="a-P9"></a>有毒刀等。<a id="a-PA"></a>何理不成。<a id="a-PB"></a>乃至若尔梦餐毒等。<a id="a-PC"></a>应成身病。<a id="a-PD"></a>此亦由其唯识有用。<a id="a-PE"></a>犹如于境。<a id="a-PF"></a>而有定属。<a id="a-PG"></a>还将后答。<a id="a-PH"></a>用杜先疑。<a id="a-PI"></a>或复有时见其毒等。<a id="a-PJ"></a>虽无实境。<a id="a-PK"></a>而有作用。<a id="a-PL"></a>由见不被蛇之所螫。<a id="a-PM"></a>然有疑毒。<a id="a-PN"></a>能令闷绝。<a id="a-PO"></a>流污心迷。<a id="a-PP"></a>若遭蛇螫。<a id="a-PQ"></a>亦于梦中。<a id="a-PR"></a>由咒天等。<a id="a-PS"></a>增上力故。<a id="a-PT"></a>遂令饱食。<a id="a-PU"></a>气力充强。<a id="a-PV"></a>又复闻乎。<a id="a-PW"></a>为求子息。<a id="a-PX"></a>事隐林人。<a id="a-PY"></a>梦见有人。<a id="a-PZ"></a>共为交集。<a id="a-Pa"></a>便得其子。<a id="a-Pb"></a>如何得知。<a id="a-Pc"></a>于彼梦内被毒等伤。<a id="a-Pd"></a>是为非有。<a id="a-Pe"></a>睡觉之后。<a id="a-Pf"></a>不睹见故。<a id="a-Pg"></a>今此所论。<a id="a-Ph"></a>还同彼类。<a id="a-Pi"></a>于现觉时。<a id="a-Pj"></a>将为实事。<a id="a-Pk"></a>见毒药等。<a id="a-Pl"></a>执为非谬。<a id="a-Pm"></a>真智觉时。<a id="a-Pn"></a>便不见故。<a id="a-Po"></a>同彼梦中。<a id="a-Pp"></a>体非是实。<a id="a-Pq"></a>然于梦中许实色等。<a id="a-Pr"></a>彼亦获斯非所爱事。<a id="a-Ps"></a>毒等果用。<a id="a-Pt"></a>便成实有。<a id="a-Pu"></a>若言无者。<a id="a-Pv"></a>但有毒相等用。<a id="a-Pw"></a>无。<a id="a-Px"></a>此云毒状。<a id="a-Py"></a>便成违害。<a id="a-Pz"></a>许毒相等。<a id="a-Q0"></a>固成无益。<a id="a-Q1"></a>于其识上。<a id="a-Q2"></a>药体无故。<a id="a-Q3"></a>是故定知。<a id="a-Q4"></a>实无外境。<a id="a-Q5"></a>但于觉心生其作用。<a id="a-Q6"></a>犹如于梦。<a id="a-Q7"></a>觉亦同然。<a id="a-Q8"></a>斯乃真成称契道理。<a id="a-Q9"></a>释曰。<a id="a-QA"></a>且如梦中。<a id="a-QB"></a>实无蛇螫。<a id="a-QC"></a>识心才变。<a id="a-QD"></a>怖境枞然。<a id="a-QE"></a>如同蛇螫。<a id="a-QF"></a>若觉中实被蛇螫。<a id="a-QG"></a>疑心不生。<a id="a-QH"></a>亦不为害。<a id="a-QI"></a>近闻世间有人。<a id="a-QJ"></a>于路被毒蛇螫胫。<a id="a-QK"></a>其人自见。<a id="a-QL"></a>为是树椿所伤。<a id="a-QM"></a>行经三十余里。<a id="a-QN"></a>毒亦不发。<a id="a-QO"></a>忽遇禁蛇之人。<a id="a-QP"></a>指云。<a id="a-QQ"></a>汝被毒蛇螫了。<a id="a-QR"></a>才闻是语。<a id="a-QS"></a>疑心顿起。<a id="a-QT"></a>毒发便终。<a id="a-QU"></a>若执心外实有毒蛇之境。<a id="a-QV"></a>心未生时。<a id="a-QW"></a>毒何不发。<a id="a-QX"></a>故知心外无境。<a id="a-QY"></a>蛇毒不能杀人。<a id="a-QZ"></a>心毒起时。<a id="a-Qa"></a>自能成害。<a id="a-Qb"></a>是以境无心有。<a id="a-Qc"></a>境便现前。<a id="a-Qd"></a>境有心无。<a id="a-Qe"></a>境终不现。<a id="a-Qf"></a>例一切法。<a id="a-Qg"></a>悉亦如然。<a id="a-Qh"></a>可验唯心。<a id="a-Qi"></a>成就宗镜。<a id="a-Qj"></a>如教中佛密意说如幻等。<a id="a-Qk"></a>总有十喻。<a id="a-Ql"></a>于中梦喻。<a id="a-Qm"></a>所悟不同。<a id="a-Qn"></a>随智浅深。<a id="a-Qo"></a>且约五种。<a id="a-Qp"></a>一世间凡夫解者。<a id="a-Qq"></a>只知浮生短促。<a id="a-Qr"></a>如梦不久。<a id="a-Qs"></a>二声闻证处。<a id="a-Qt"></a>但了梦心。<a id="a-Qu"></a>生灭无常。<a id="a-Qv"></a>苦空无我。<a id="a-Qw"></a>三小菩萨。<a id="a-Qx"></a>悟梦不实。<a id="a-Qy"></a>彻底唯空。<a id="a-Qz"></a>四大菩萨。<a id="a-R0"></a>达梦唯心。<a id="a-R1"></a>非空非有。<a id="a-R2"></a>梦中所见故非空。<a id="a-R3"></a>觉后寂然故非有。<a id="a-R4"></a>五。<a id="a-R5"></a>祖佛圆证法界。<a id="a-R6"></a>如正梦时。<a id="a-R7"></a>只一念眠心。<a id="a-R8"></a>现善恶百千境界。<a id="a-R9"></a>况瞥起一念心时。<a id="a-RA"></a>具十种法界。<a id="a-RB"></a>因果。<a id="a-RC"></a>重重无尽。<a id="a-RD"></a>历历区分。<a id="a-RE"></a>如法。<a id="a-RF"></a>华梦入铜轮。<a id="a-RG"></a>成佛度生。<a id="a-RH"></a>经无量劫。<a id="a-RI"></a>华严善财登阁。<a id="a-RJ"></a>于一念梦定之心。<a id="a-RK"></a>刹那之间。<a id="a-RL"></a>悉见不可思议三世佛事。<a id="a-RM"></a>如古诗云。<a id="a-RN"></a>枕上片时春梦中。<a id="a-RO"></a>行尽江南数千里。</p>
 </body>
</html>