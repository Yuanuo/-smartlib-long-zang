<!doctype html>
<html id="z3IBX8j1dt" data-ver="1578">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第四</h1>
  <p id="a2">夫所言心法者。<a id="a-3"></a>云何是心。<a id="a-4"></a>云何是心法。</p>
  <p id="a5">答。<a id="a-6"></a>了尘通相。<a id="a-7"></a>说名心王。<a id="a-8"></a>由其本一心。<a id="a-9"></a>是诸法之总原也。<a id="a-A"></a>取尘别相。<a id="a-B"></a>名为数法。<a id="a-C"></a>良因其根本无明。<a id="a-D"></a>迷平等性故也。<a id="a-E"></a>辩中边论云。<a id="a-F"></a>若了尘通相。<a id="a-G"></a>名心。<a id="a-H"></a>取尘别相。<a id="a-I"></a>名为心法。</p>
  <p id="aJ">问。<a id="a-K"></a>此一心法。<a id="a-L"></a>几义而成。</p>
  <p id="aM">答心法总有四义。<a id="a-N"></a>一是事。<a id="a-O"></a>随境分别。<a id="a-P"></a>见闻觉知。<a id="a-Q"></a>二是法。<a id="a-R"></a>论体唯是生灭法数。<a id="a-S"></a>此二义。<a id="a-T"></a>论俗故有。<a id="a-U"></a>约真故无。<a id="a-V"></a>三是理。<a id="a-W"></a>穷之空寂。<a id="a-X"></a>四是实。<a id="a-Y"></a>论其本性。<a id="a-Z"></a>唯是真实如来藏法。</p>
  <p id="aa">问。<a id="a-b"></a>心四义之中。<a id="a-c"></a>前二义是缘虑妄心。<a id="a-d"></a>后二义是常住真心。<a id="a-e"></a>约真心。<a id="a-f"></a>则本性幽玄穷理空寂。<a id="a-g"></a>既无数量。<a id="a-h"></a>不更指陈。<a id="a-i"></a>只如妄心既涉见闻。<a id="a-j"></a>又言。<a id="a-k"></a>生灭。<a id="a-l"></a>此缘虑心。<a id="a-m"></a>有其几种行相。</p>
  <p id="an">答。<a id="a-o"></a>有五种心。<a id="a-p"></a>一率尔心。<a id="a-q"></a>谓闻法创初。<a id="a-r"></a>遇境便起。<a id="a-s"></a>二寻求心。<a id="a-t"></a>于境未达。<a id="a-u"></a>方有寻求。<a id="a-v"></a>三决定心。<a id="a-w"></a>审知法体。<a id="a-x"></a>而起决定。<a id="a-y"></a>四染净心。<a id="a-z"></a>法诠欣厌。<a id="a-10"></a>而起染净。<a id="a-11"></a>五等流心。<a id="a-12"></a>念念缘境。<a id="a-13"></a>前后等故。<a id="a-14"></a>法苑义林云。<a id="a-15"></a>辩五心相者。<a id="a-16"></a>且如眼识。<a id="a-17"></a>初堕。<a id="a-18"></a>于境。<a id="a-19"></a>名率尔堕心。<a id="a-1A"></a>同时意识。<a id="a-1B"></a>先未缘此。<a id="a-1C"></a>今初同起。<a id="a-1D"></a>亦名率尔。<a id="a-1E"></a>故瑜伽论云。<a id="a-1F"></a>意识任运散乱。<a id="a-1G"></a>缘不串习境时。<a id="a-1H"></a>无欲等生。<a id="a-1I"></a>尔时意识。<a id="a-1J"></a>名率尔堕心。<a id="a-1K"></a>有欲生时。<a id="a-1L"></a>寻求等摄故。<a id="a-1M"></a>又解深密经。<a id="a-1N"></a>及决择论说。<a id="a-1O"></a>五识同时。<a id="a-1P"></a>必定有一分别。<a id="a-1Q"></a>意识。<a id="a-1R"></a>俱时而转。<a id="a-1S"></a>故眼俱意。<a id="a-1T"></a>名率尔心。<a id="a-1U"></a>初卒堕境故。<a id="a-1V"></a>此既初缘。<a id="a-1W"></a>未知何境为善为恶。<a id="a-1X"></a>为了知故。<a id="a-1Y"></a>次起寻求。<a id="a-1Z"></a>与欲俱转。<a id="a-1a"></a>希望境故。<a id="a-1b"></a>既寻求已。<a id="a-1c"></a>识知先境。<a id="a-1d"></a>次起决定即解境故。<a id="a-1e"></a>决定已。<a id="a-1f"></a>识界差别。<a id="a-1g"></a>取正因等相。<a id="a-1h"></a>于怨住恶。<a id="a-1i"></a>于亲住善。<a id="a-1j"></a>于中住舍。<a id="a-1k"></a>染净心生。<a id="a-1l"></a>由此染净意识为先。<a id="a-1m"></a>引生眼识。<a id="a-1n"></a>同性善染。<a id="a-1o"></a>顺前而起。<a id="a-1p"></a>名等流心。<a id="a-1q"></a>如眼识生。<a id="a-1r"></a>耳等识亦尔。</p>
  <p id="a1s">先德问。<a id="a-1t"></a>五心于八识中。<a id="a-1u"></a>各有几心。</p>
  <p id="a1v">答。<a id="a-1w"></a>前五识有四心。<a id="a-1x"></a>除寻求心。<a id="a-1y"></a>无分别故。<a id="a-1z"></a>第六具五心。<a id="a-20"></a>第七无率尔寻求二心。<a id="a-21"></a>有决定染净等流三心。<a id="a-22"></a>谓第七常缘现在境故。<a id="a-23"></a>无率尔也。</p>
  <p id="a24">问。<a id="a-25"></a>第七现有计度分别。<a id="a-26"></a>何无寻求心。</p>
  <p id="a27">答。<a id="a-28"></a>夫寻求心皆依率尔。<a id="a-29"></a>后寻求方生。<a id="a-2A"></a>第七既无率尔。<a id="a-2B"></a>寻求亦无。</p>
  <p id="a2C">问。<a id="a-2D"></a>前五既有率尔。<a id="a-2E"></a>何无寻求。</p>
  <p id="a2F">答。<a id="a-2G"></a>寻求有二缘方有。<a id="a-2H"></a>一即率尔心引。<a id="a-2I"></a>二即计度分别心。<a id="a-2J"></a>前五种虽有率尔。<a id="a-2K"></a>而无计度分别。<a id="a-2L"></a>第八有三心。<a id="a-2M"></a>率尔决定等流。<a id="a-2N"></a>无染净寻求。</p>
  <p id="a2O">问。<a id="a-2P"></a>第八同第七。<a id="a-2Q"></a>常缘现在境。<a id="a-2R"></a>何得有率尔。</p>
  <p id="a2S">答。<a id="a-2T"></a>第七缘境。<a id="a-2U"></a>即无间断。<a id="a-2V"></a>第八缘境。<a id="a-2W"></a>境有间断。<a id="a-2X"></a>第八初受生时。<a id="a-2Y"></a>创缘三界。<a id="a-2Z"></a>三种境故。</p>
  <p id="a2a">问。<a id="a-2b"></a>初受生时。<a id="a-2c"></a>第七亦创缘三界。<a id="a-2d"></a>第八识。<a id="a-2e"></a>何无率尔心。</p>
  <p id="a2f">答。<a id="a-2g"></a>第七随所系。<a id="a-2h"></a>常缘当界第八识也。<a id="a-2i"></a>今助一解。<a id="a-2j"></a>第七常内缘一境。<a id="a-2k"></a>即无率尔。<a id="a-2l"></a>第八外缘多境。<a id="a-2m"></a>而有率尔。<a id="a-2n"></a>无分别故。<a id="a-2o"></a>即无寻求。</p>
  <p id="a2p">问。<a id="a-2q"></a>五心之中。<a id="a-2r"></a>何心熏种。<a id="a-2s"></a>何心不熏种。</p>
  <p id="a2t">答。<a id="a-2u"></a>率尔心有二说。<a id="a-2v"></a>一云。<a id="a-2w"></a>不熏种。<a id="a-2x"></a>任运缘境。<a id="a-2y"></a>不强盛故。<a id="a-2z"></a>二云。<a id="a-30"></a>若缘生境。<a id="a-31"></a>即不熏种。<a id="a-32"></a>若缘曾闻熟境。<a id="a-33"></a>即熏种。<a id="a-34"></a>由串习力故。<a id="a-35"></a>余心总熏种。<a id="a-36"></a>今解。<a id="a-37"></a>且如率尔闻声境时。<a id="a-38"></a>不简生熟声境。<a id="a-39"></a>皆熏实声种子。<a id="a-3A"></a>更有九心成轮。<a id="a-3B"></a>广略不同。<a id="a-3C"></a>真理是一。<a id="a-3D"></a>其心如轮。<a id="a-3E"></a>随境而转。<a id="a-3F"></a>故经云。<a id="a-3G"></a>身非念轮。<a id="a-3H"></a>随念而转。<a id="a-3I"></a>其义如何。<a id="a-3J"></a>上座部师。<a id="a-3K"></a>立九心轮者。<a id="a-3L"></a>一有分。<a id="a-3M"></a>二能引发。<a id="a-3N"></a>三见。<a id="a-3O"></a>四寻求。<a id="a-3P"></a>五贯彻。<a id="a-3Q"></a>六安立。<a id="a-3R"></a>七势用。<a id="a-3S"></a>八返缘。<a id="a-3T"></a>九有分体。<a id="a-3U"></a>且如初受生时。<a id="a-3V"></a>未能分别。<a id="a-3W"></a>心但任运。<a id="a-3X"></a>缘于境转。<a id="a-3Y"></a>名有分。<a id="a-3Z"></a>若有境至。<a id="a-3a"></a>心欲缘时。<a id="a-3b"></a>便生警觉。<a id="a-3c"></a>名能引发。<a id="a-3d"></a>其心既于此境上转。<a id="a-3e"></a>见照瞩彼。<a id="a-3f"></a>既见彼已。<a id="a-3g"></a>便成寻求。<a id="a-3h"></a>察其善恶。<a id="a-3i"></a>既察彼已。<a id="a-3j"></a>遂贯彻识其善恶。<a id="a-3k"></a>而安立心。<a id="a-3l"></a>起语分别说其善恶。<a id="a-3m"></a>随其善恶。<a id="a-3n"></a>便有动作势用。<a id="a-3o"></a>动作既兴。<a id="a-3p"></a>欲休废道。<a id="a-3q"></a>故返缘前所作事。<a id="a-3r"></a>既返缘已。<a id="a-3s"></a>还归有分。<a id="a-3t"></a>任运缘境。<a id="a-3u"></a>名为九心。<a id="a-3v"></a>可成轮义。<a id="a-3w"></a>其中见心通于六识。<a id="a-3x"></a>余唯意识。<a id="a-3y"></a>有分心通生死。<a id="a-3z"></a>返缘心唯得死。<a id="a-40"></a>若离欲者。<a id="a-41"></a>死唯有分心。<a id="a-42"></a>既无我爱。<a id="a-43"></a>无所返缘。<a id="a-44"></a>不生顾恋。<a id="a-45"></a>未离欲者以返缘心而死。<a id="a-46"></a>有恋爱故。<a id="a-47"></a>若有境至。<a id="a-48"></a>即心可生。<a id="a-49"></a>若无异境。<a id="a-4A"></a>恒住有分。<a id="a-4B"></a>任运相续。<a id="a-4C"></a>然见与寻求前后不定。</p>
  <p id="a4D">问。<a id="a-4E"></a>若随分别。<a id="a-4F"></a>立真妄心。<a id="a-4G"></a>约此二心。<a id="a-4H"></a>总有几种。</p>
  <p id="a4I">答。<a id="a-4J"></a>大智度论云。<a id="a-4K"></a>有二种道。<a id="a-4L"></a>一毕竟空道。<a id="a-4M"></a>二分别好恶道。<a id="a-4N"></a>若毕竟空道。<a id="a-4O"></a>尚不得一。<a id="a-4P"></a>何况说多。<a id="a-4Q"></a>若分别好恶道。<a id="a-4R"></a>理从义别。<a id="a-4S"></a>事乃恒沙。<a id="a-4T"></a>且约一心。<a id="a-4U"></a>古释有四。<a id="a-4V"></a>一纥利陀耶。<a id="a-4W"></a>此云肉团心。<a id="a-4X"></a>身中五藏心也。<a id="a-4Y"></a>如黄廷经所明。<a id="a-4Z"></a>二缘虑心。<a id="a-4a"></a>此是八识。<a id="a-4b"></a>俱能缘虑自分境故。<a id="a-4c"></a>色是眼识境。<a id="a-4d"></a>根身。<a id="a-4e"></a>种子器世界。<a id="a-4f"></a>是阿赖耶识之境。<a id="a-4g"></a>各缘一分。<a id="a-4h"></a>故云自分。<a id="a-4i"></a>三质多耶。<a id="a-4j"></a>此云集起心。<a id="a-4k"></a>唯第八识积集种子。<a id="a-4l"></a>生起现行。<a id="a-4m"></a>四干栗陀耶。<a id="a-4n"></a>此云坚实心。<a id="a-4o"></a>亦云贞实心。<a id="a-4p"></a>此是真心也。<a id="a-4q"></a>然第八识无别自体。<a id="a-4r"></a>但是真心。<a id="a-4s"></a>以不觉故。<a id="a-4t"></a>与诸妄想。<a id="a-4u"></a>有和合不和合义。<a id="a-4v"></a>和合义者。<a id="a-4w"></a>能含染净。<a id="a-4x"></a>目为藏识。<a id="a-4y"></a>不和合者。<a id="a-4z"></a>体常不变。<a id="a-50"></a>目为真如。<a id="a-51"></a>都是如来藏。<a id="a-52"></a>故楞伽经云。<a id="a-53"></a>寂灭者。<a id="a-54"></a>名为一心。<a id="a-55"></a>一心者。<a id="a-56"></a>即如来藏。<a id="a-57"></a>如来藏。<a id="a-58"></a>亦是在缠法身。<a id="a-59"></a>经云。<a id="a-5A"></a>隐为如来藏。<a id="a-5B"></a>显为法身。<a id="a-5C"></a>故知四种心。<a id="a-5D"></a>本同一体。<a id="a-5E"></a>但从迷悟分多。<a id="a-5F"></a>经偈云。<a id="a-5G"></a>佛说如来藏。<a id="a-5H"></a>以为阿赖耶。<a id="a-5I"></a>恶慧不能知。<a id="a-5J"></a>藏即赖耶识。<a id="a-5K"></a>佛说如来藏者。<a id="a-5L"></a>即法身在缠之名。<a id="a-5M"></a>以为阿赖耶。<a id="a-5N"></a>即是藏识。<a id="a-5O"></a>恶慧不能知。<a id="a-5P"></a>藏即赖耶识。<a id="a-5Q"></a>有执真如与赖耶体别者。<a id="a-5R"></a>是恶慧也。<a id="a-5S"></a>然虽四心同体。<a id="a-5T"></a>真妄义别。<a id="a-5U"></a>本末亦殊。<a id="a-5V"></a>前三是相。<a id="a-5W"></a>后一是性。<a id="a-5X"></a>性相无碍。<a id="a-5Y"></a>都是一心。<a id="a-5Z"></a>即第四真心以为宗旨。<a id="a-5a"></a>又古德广释一心者。<a id="a-5b"></a>望一如来藏心。<a id="a-5c"></a>含于二义。<a id="a-5d"></a>一约体绝相义。<a id="a-5e"></a>即真如门。<a id="a-5f"></a>谓非染非净。<a id="a-5g"></a>非生非灭。<a id="a-5h"></a>不动不转。<a id="a-5i"></a>平等一味。<a id="a-5j"></a>性无差别。<a id="a-5k"></a>众生即涅槃。<a id="a-5l"></a>不待灭也。<a id="a-5m"></a>凡夫弥勒。<a id="a-5n"></a>同一际也。<a id="a-5o"></a>二随缘起灭义。<a id="a-5p"></a>即生灭门。<a id="a-5q"></a>谓随熏转动。<a id="a-5r"></a>成于染净。<a id="a-5s"></a>染净虽成。<a id="a-5t"></a>性恒不动。<a id="a-5u"></a>只由不动。<a id="a-5v"></a>能成染净。<a id="a-5w"></a>是故不动。<a id="a-5x"></a>亦在动门。<a id="a-5y"></a>楞伽经云。<a id="a-5z"></a>如来藏名阿赖耶识。<a id="a-60"></a>而与无明七识共俱。<a id="a-61"></a>如大海波。<a id="a-62"></a>常不断绝。<a id="a-63"></a>又云。<a id="a-64"></a>如来藏者。<a id="a-65"></a>为无始虚伪恶习所熏。<a id="a-66"></a>名为识藏。<a id="a-67"></a>若此一心。<a id="a-68"></a>推末归本者。<a id="a-69"></a>谓证第一义。<a id="a-6A"></a>则得解脱。<a id="a-6B"></a>第一义。<a id="a-6C"></a>是缘之性。<a id="a-6D"></a>若见缘性。<a id="a-6E"></a>则脱缘缚。<a id="a-6F"></a>华严经云。<a id="a-6G"></a>皆一心作。<a id="a-6H"></a>论云。<a id="a-6I"></a>但是一心者。<a id="a-6J"></a>一切三界。<a id="a-6K"></a>唯心转故。<a id="a-6L"></a>诸教同引。<a id="a-6M"></a>证成唯心。<a id="a-6N"></a>云何一心而作三界。<a id="a-6O"></a>有三。<a id="a-6P"></a>一二乘。<a id="a-6Q"></a>谓有前境。<a id="a-6R"></a>不了唯心。<a id="a-6S"></a>纵闻一心。<a id="a-6T"></a>但谓真谛之一。<a id="a-6U"></a>或谓由心转变。<a id="a-6V"></a>非皆是心。<a id="a-6W"></a>二异熟赖耶。<a id="a-6X"></a>名为一心。<a id="a-6Y"></a>简无外境。<a id="a-6Z"></a>故说一心。<a id="a-6a"></a>三如来藏性。<a id="a-6b"></a>清净一心。<a id="a-6c"></a>理无二体。<a id="a-6d"></a>故说一心。<a id="a-6e"></a>是知凡圣二法。<a id="a-6f"></a>染净二门。<a id="a-6g"></a>无非一心矣。<a id="a-6h"></a>又此一心。<a id="a-6i"></a>约性相体用本末即入等义。<a id="a-6j"></a>更有十门。<a id="a-6k"></a>一假说一心。<a id="a-6l"></a>则二乘人。<a id="a-6m"></a>谓实有外法。<a id="a-6n"></a>但由心变动。<a id="a-6o"></a>故说一心。<a id="a-6p"></a>下之九门。<a id="a-6q"></a>实唯一心。<a id="a-6r"></a>二相见俱存。<a id="a-6s"></a>故说一心。<a id="a-6t"></a>此通八识。<a id="a-6u"></a>及诸心所并所变相分。<a id="a-6v"></a>本影具足。<a id="a-6w"></a>由有支等熏习力故。<a id="a-6x"></a>变现三界依正等报。<a id="a-6y"></a>三摄相归见。<a id="a-6z"></a>故说一心。<a id="a-70"></a>亦通王数。<a id="a-71"></a>但所变相分。<a id="a-72"></a>无别种生。<a id="a-73"></a>能见识生。<a id="a-74"></a>带彼影起。<a id="a-75"></a>四摄数归王。<a id="a-76"></a>故说一心。<a id="a-77"></a>唯通八识。<a id="a-78"></a>以彼心所。<a id="a-79"></a>依王无体。<a id="a-7A"></a>亦心变故。<a id="a-7B"></a>释云。<a id="a-7C"></a>摄相归见者。<a id="a-7D"></a>唯识偈云。<a id="a-7E"></a>唯识无境界。<a id="a-7F"></a>以无尘妄见。<a id="a-7G"></a>如人目有翳。<a id="a-7H"></a>见毛月等事。<a id="a-7I"></a>凡作论有三义。<a id="a-7J"></a>一者立义。<a id="a-7K"></a>即初句。<a id="a-7L"></a>二者引证。<a id="a-7M"></a>即第二句。<a id="a-7N"></a>三者譬喻。<a id="a-7O"></a>即下二句。<a id="a-7P"></a>所缘缘论云。<a id="a-7Q"></a>内识如外现。<a id="a-7R"></a>为识所缘缘。<a id="a-7S"></a>许彼相在识。<a id="a-7T"></a>及能生识故。<a id="a-7U"></a>意云。<a id="a-7V"></a>内识似外境现。<a id="a-7W"></a>为所缘缘。<a id="a-7X"></a>许眼等识。<a id="a-7Y"></a>带彼相起。<a id="a-7Z"></a>及从彼生识故。<a id="a-7a"></a>结云。<a id="a-7b"></a>诸识唯内境。<a id="a-7c"></a>相为所缘缘。<a id="a-7d"></a>理极成也。<a id="a-7e"></a>则非全无相。<a id="a-7f"></a>相全属识。<a id="a-7g"></a>故云归见。<a id="a-7h"></a>摄数归王者。<a id="a-7i"></a>如庄严论偈云。<a id="a-7j"></a>自界及二光。<a id="a-7k"></a>痴共诸惑起。<a id="a-7l"></a>如是诸分别。<a id="a-7m"></a>二实应远离。<a id="a-7n"></a>释曰。<a id="a-7o"></a>自界。<a id="a-7p"></a>谓自阿赖耶识种子。<a id="a-7q"></a>二光。<a id="a-7r"></a>谓能取光。<a id="a-7s"></a>所取光。<a id="a-7t"></a>此等分别。<a id="a-7u"></a>由共无明。<a id="a-7v"></a>及诸余惑。<a id="a-7w"></a>故得生起。<a id="a-7x"></a>如是诸分别。<a id="a-7y"></a>二实应远离。<a id="a-7z"></a>二实。<a id="a-80"></a>谓所取实。<a id="a-81"></a>及能取实。<a id="a-82"></a>如是二实染污应求远离。<a id="a-83"></a>所以论偈云。<a id="a-84"></a>能取及所取。<a id="a-85"></a>此二唯心光。<a id="a-86"></a>贪光及信光。<a id="a-87"></a>二光无二法。<a id="a-88"></a>释曰。<a id="a-89"></a>求唯识人。<a id="a-8A"></a>应知能取。<a id="a-8B"></a>所取。<a id="a-8C"></a>此之二种。<a id="a-8D"></a>唯是心光。<a id="a-8E"></a>五以末归本。<a id="a-8F"></a>说一心。<a id="a-8G"></a>谓七转识。<a id="a-8H"></a>皆是本识。<a id="a-8I"></a>差别功能。<a id="a-8J"></a>无别体故。<a id="a-8K"></a>经偈云。<a id="a-8L"></a>譬如巨海浪。<a id="a-8M"></a>无有若干相。<a id="a-8N"></a>诸识心如是。<a id="a-8O"></a>异亦不可得。<a id="a-8P"></a>六摄相归性。<a id="a-8Q"></a>说一心。<a id="a-8R"></a>谓此八识。<a id="a-8S"></a>皆无自体。<a id="a-8T"></a>唯如来藏。<a id="a-8U"></a>平等显现。<a id="a-8V"></a>余相皆尽。<a id="a-8W"></a>一切众生。<a id="a-8X"></a>即涅槃相。<a id="a-8Y"></a>经云。<a id="a-8Z"></a>不坏相有八。<a id="a-8a"></a>无相亦无相。<a id="a-8b"></a>七性相俱融。<a id="a-8c"></a>说一心。<a id="a-8d"></a>谓如来藏。<a id="a-8e"></a>举体随缘。<a id="a-8f"></a>成办诸事。<a id="a-8g"></a>而其自性。<a id="a-8h"></a>本不生灭。<a id="a-8i"></a>即此理事。<a id="a-8j"></a>混融无碍。<a id="a-8k"></a>是故一心二谛。<a id="a-8l"></a>皆无障碍。<a id="a-8m"></a>八融事相入。<a id="a-8n"></a>说一心。<a id="a-8o"></a>谓由心性。<a id="a-8p"></a>圆融无碍。<a id="a-8q"></a>以性成事。<a id="a-8r"></a>事亦镕融不相障碍。<a id="a-8s"></a>一入一切。<a id="a-8t"></a>一一尘内各见法界。<a id="a-8u"></a>天人修罗不离一尘。<a id="a-8v"></a>九全事相即。<a id="a-8w"></a>说一心。<a id="a-8x"></a>谓依性之事。<a id="a-8y"></a>事无别事。<a id="a-8z"></a>心性既无彼此之异。<a id="a-90"></a>事亦一切即一。<a id="a-91"></a>一即是多。<a id="a-92"></a>多即一等。<a id="a-93"></a>十。<a id="a-94"></a>帝网无碍。<a id="a-95"></a>说一心。<a id="a-96"></a>谓一中有一切。<a id="a-97"></a>彼一切中。<a id="a-98"></a>复有一切。<a id="a-99"></a>重重无尽。<a id="a-9A"></a>皆以心识如来藏性。<a id="a-9B"></a>圆融无尽。<a id="a-9C"></a>以真如性。<a id="a-9D"></a>毕竟无尽故。<a id="a-9E"></a>观一切法。<a id="a-9F"></a>即真如故。<a id="a-9G"></a>一切时处。<a id="a-9H"></a>皆帝网故。<a id="a-9I"></a>如漩洑颂云。<a id="a-9J"></a>若人欲识真空理。<a id="a-9K"></a>身内真如还遍外。<a id="a-9L"></a>情与非情共一体。<a id="a-9M"></a>处处皆同真法界。<a id="a-9N"></a>不离幻色即见空。<a id="a-9O"></a>此即真如含一切。<a id="a-9P"></a>一念照入于多劫。<a id="a-9Q"></a>一一念劫收一切。<a id="a-9R"></a>于一境内一切智。<a id="a-9S"></a>于一智中诸境界。<a id="a-9T"></a>只用一念观诸境。<a id="a-9U"></a>一切诸境同时会。<a id="a-9V"></a>时处帝网现重重。<a id="a-9W"></a>一切智通无挂碍。<a id="a-9X"></a>漩洑者。<a id="a-9Y"></a>水之。<a id="a-9Z"></a>漩流洄洑之处。<a id="a-9a"></a>一甚深故。<a id="a-9b"></a>二回转故。<a id="a-9c"></a>三难渡故。<a id="a-9d"></a>法海漩洑亦然。<a id="a-9e"></a>一唯佛能究故。<a id="a-9f"></a>二真妄相循。<a id="a-9g"></a>难穷初后。<a id="a-9h"></a>三闻空谓空。<a id="a-9i"></a>闻有谓有。<a id="a-9j"></a>则沈于漩洑。<a id="a-9k"></a>若不了斯宗。<a id="a-9l"></a>难超有海。<a id="a-9m"></a>随善恶之浪。<a id="a-9n"></a>漂苦乐之洲。<a id="a-9o"></a>不遇慈航。<a id="a-9p"></a>焉登觉岸。<a id="a-9q"></a>如偈云。<a id="a-9r"></a>真如净法界。<a id="a-9s"></a>一泯未尝存。<a id="a-9t"></a>随于染净缘。<a id="a-9u"></a>遂成十法界。<a id="a-9v"></a>随染缘成六凡法界。<a id="a-9w"></a>随净缘成四圣法界。<a id="a-9x"></a>六凡法界者。<a id="a-9y"></a>一天法界。<a id="a-9z"></a>二人法界。<a id="a-A0"></a>三修罗法界。<a id="a-A1"></a>四地狱法界。<a id="a-A2"></a>五饿鬼法界。<a id="a-A3"></a>六畜生法界。<a id="a-A4"></a>四圣法界者。<a id="a-A5"></a>一声闻法界。<a id="a-A6"></a>二缘觉法界。<a id="a-A7"></a>三菩萨法界。<a id="a-A8"></a>四佛法界。<a id="a-A9"></a>众生于真性上。<a id="a-AA"></a>以情想自异。<a id="a-AB"></a>则六趣升沉。<a id="a-AC"></a>诸圣于无为法中。<a id="a-AD"></a>以智行为差。<a id="a-AE"></a>则四圣高下。<a id="a-AF"></a>然凡圣迹虽升降。<a id="a-AG"></a>缚脱似殊。<a id="a-AH"></a>于一真法界之中。<a id="a-AI"></a>初无移动。<a id="a-AJ"></a>又依华严宗。<a id="a-AK"></a>一心随理事。<a id="a-AL"></a>立四种法界。<a id="a-AM"></a>一理法界者。<a id="a-AN"></a>界是性义。<a id="a-AO"></a>无尽事法。<a id="a-AP"></a>同一性故。<a id="a-AQ"></a>二事法界者。<a id="a-AR"></a>界是分义。<a id="a-AS"></a>一一义别有分剂故。<a id="a-AT"></a>三理事无碍法界者。<a id="a-AU"></a>具性分义。<a id="a-AV"></a>圆融无碍。<a id="a-AW"></a>四事事无碍法界者。<a id="a-AX"></a>一切分剂事法。<a id="a-AY"></a>一一如性。<a id="a-AZ"></a>融通。<a id="a-Aa"></a>重重无尽故。<a id="a-Ab"></a>以此十法界。<a id="a-Ac"></a>因理事四法界。<a id="a-Ad"></a>性相。<a id="a-Ae"></a>即入。<a id="a-Af"></a>真俗融通遰出无穷。<a id="a-Ag"></a>成重重无尽法界。<a id="a-Ah"></a>然是全一心之法界。<a id="a-Ai"></a>全法界之一心。<a id="a-Aj"></a>随有力无力。<a id="a-Ak"></a>而立一立多。<a id="a-Al"></a>因相资相摄。<a id="a-Am"></a>而或隐或显。<a id="a-An"></a>如一空。<a id="a-Ao"></a>遍森罗之物像。<a id="a-Ap"></a>似一水。<a id="a-Aq"></a>收万叠之波澜。<a id="a-Ar"></a>入宗镜中。<a id="a-As"></a>坦然显现。<a id="a-At"></a>又有所入能入。<a id="a-Au"></a>二种法界。<a id="a-Av"></a>如清凉疏云。<a id="a-Aw"></a>先明所入。<a id="a-Ax"></a>总唯一真无碍法界。<a id="a-Ay"></a>语其性相。<a id="a-Az"></a>不出事理。<a id="a-B0"></a>随其义别。<a id="a-B1"></a>略有五门。<a id="a-B2"></a>一有为法界。<a id="a-B3"></a>二无为法界。<a id="a-B4"></a>三俱是。<a id="a-B5"></a>四俱非。<a id="a-B6"></a>五无障碍。<a id="a-B7"></a>然五各二门。<a id="a-B8"></a>初有为二者。<a id="a-B9"></a>一本识能持诸法种子。<a id="a-BA"></a>名为法界。<a id="a-BB"></a>如论云。<a id="a-BC"></a>无始时来界等。<a id="a-BD"></a>此约因义。<a id="a-BE"></a>而其界体。<a id="a-BF"></a>不约法身。<a id="a-BG"></a>二三世之法差别边际。<a id="a-BH"></a>名为法界。<a id="a-BI"></a>不思议品云。<a id="a-BJ"></a>一切诸佛。<a id="a-BK"></a>知过去一切法界。<a id="a-BL"></a>悉无有余等。<a id="a-BM"></a>此即分剂之义。<a id="a-BN"></a>二。<a id="a-BO"></a>无为法界二者。<a id="a-BP"></a>一性净门。<a id="a-BQ"></a>在凡位中。<a id="a-BR"></a>性恒净故。<a id="a-BS"></a>真空一味。<a id="a-BT"></a>法无差别故。<a id="a-BU"></a>二离垢门。<a id="a-BV"></a>谓由对治。<a id="a-BW"></a>方显净故。<a id="a-BX"></a>随行浅深。<a id="a-BY"></a>分十种故。<a id="a-BZ"></a>三亦有为亦无为法界二者。<a id="a-Ba"></a>一随相门。<a id="a-Bb"></a>谓受想行蕴及五种色并八无为。<a id="a-Bc"></a>此十六法。<a id="a-Bd"></a>唯意所知。<a id="a-Be"></a>十八界中。<a id="a-Bf"></a>名为法界。<a id="a-Bg"></a>二无碍门。<a id="a-Bh"></a>谓一心法界。<a id="a-Bi"></a>具含二门。<a id="a-Bj"></a>一心真如门。<a id="a-Bk"></a>二心生灭门。<a id="a-Bl"></a>虽此二门。<a id="a-Bm"></a>皆各总摄一切诸法。<a id="a-Bn"></a>然其二位。<a id="a-Bo"></a>恒不相杂。<a id="a-Bp"></a>其犹摄水之波非静。<a id="a-Bq"></a>摄波之水非动。<a id="a-Br"></a>故回向品云。<a id="a-Bs"></a>于有为界示无为法。<a id="a-Bt"></a>而不灭坏有为之相。<a id="a-Bu"></a>于无为界。<a id="a-Bv"></a>示有为法。<a id="a-Bw"></a>而不分别无为之性。<a id="a-Bx"></a>此明事理无碍。<a id="a-By"></a>四非有为非无为法界二门者。<a id="a-Bz"></a>一形夺门。<a id="a-C0"></a>谓缘无不理之缘。<a id="a-C1"></a>故非有为。<a id="a-C2"></a>理无不缘之理。<a id="a-C3"></a>故非无为。<a id="a-C4"></a>法体平等。<a id="a-C5"></a>形夺双泯。<a id="a-C6"></a>大品经云。<a id="a-C7"></a>须菩提白佛言。<a id="a-C8"></a>是法平等。<a id="a-C9"></a>为是有为。<a id="a-CA"></a>为是无为。<a id="a-CB"></a>佛言。<a id="a-CC"></a>非有为法。<a id="a-CD"></a>非无为法。<a id="a-CE"></a>何以故。<a id="a-CF"></a>离有为法。<a id="a-CG"></a>无为法不可得。<a id="a-CH"></a>离无为法。<a id="a-CI"></a>有为法不可得。<a id="a-CJ"></a>须菩提。<a id="a-CK"></a>是有为性。<a id="a-CL"></a>无为性。<a id="a-CM"></a>是二法不合不散。<a id="a-CN"></a>此之谓也。<a id="a-CO"></a>二无寄门。<a id="a-CP"></a>谓此法界。<a id="a-CQ"></a>离相离性。<a id="a-CR"></a>故非此二。<a id="a-CS"></a>又非二谛故。<a id="a-CT"></a>又非二名言所能至故。<a id="a-CU"></a>是故俱离。<a id="a-CV"></a>解深密经云。<a id="a-CW"></a>一切法者。<a id="a-CX"></a>略有二种。<a id="a-CY"></a>所谓有为无为。<a id="a-CZ"></a>是中有为。<a id="a-Ca"></a>非有为非无为。<a id="a-Cb"></a>无为。<a id="a-Cc"></a>非无为非有为等。<a id="a-Cd"></a>五无障碍法界二门者。<a id="a-Ce"></a>一普摄门。<a id="a-Cf"></a>谓于上四门。<a id="a-Cg"></a>随一即摄余一切故。<a id="a-Ch"></a>是故善财。<a id="a-Ci"></a>或睹山海。<a id="a-Cj"></a>或见堂宇。<a id="a-Ck"></a>皆名入法界。<a id="a-Cl"></a>二圆融门。<a id="a-Cm"></a>谓以理融事故。<a id="a-Cn"></a>令事无分剂。<a id="a-Co"></a>微尘非小。<a id="a-Cp"></a>能容十刹。<a id="a-Cq"></a>刹海非大。<a id="a-Cr"></a>潜入一尘也。<a id="a-Cs"></a>以事显理故。<a id="a-Ct"></a>令理非无分。<a id="a-Cu"></a>谓一多无碍。<a id="a-Cv"></a>或云一法界。<a id="a-Cw"></a>或云诸法界。<a id="a-Cx"></a>然由一非一故即诸。<a id="a-Cy"></a>诸非诸。<a id="a-Cz"></a>故即一。<a id="a-D0"></a>乃至重重无尽。<a id="a-D1"></a>是以善财。<a id="a-D2"></a>暂时执手。<a id="a-D3"></a>遂经多劫。<a id="a-D4"></a>才入楼阁。<a id="a-D5"></a>普见无边。<a id="a-D6"></a>皆此类也。<a id="a-D7"></a>上来五门十义。<a id="a-D8"></a>总明所入法界。<a id="a-D9"></a>应以六相融之。<a id="a-DA"></a>二明能入。<a id="a-DB"></a>亦有五门。<a id="a-DC"></a>一净信。<a id="a-DD"></a>二正解。<a id="a-DE"></a>三修行。<a id="a-DF"></a>四证得。<a id="a-DG"></a>五圆满。<a id="a-DH"></a>此五于前所入法界。<a id="a-DI"></a>有其二门。<a id="a-DJ"></a>一随一能入。<a id="a-DK"></a>通五所入。<a id="a-DL"></a>随一所入。<a id="a-DM"></a>遍五能入。<a id="a-DN"></a>二此五能入。<a id="a-DO"></a>如其次第各入一门。<a id="a-DP"></a>此上心境。<a id="a-DQ"></a>二义十门。<a id="a-DR"></a>六相圆融。<a id="a-DS"></a>总为一聚。<a id="a-DT"></a>无障碍法界。<a id="a-DU"></a>百门义海云。<a id="a-DV"></a>入法界者。<a id="a-DW"></a>即尘缘起是法。<a id="a-DX"></a>法随智显。<a id="a-DY"></a>用有差别是界。<a id="a-DZ"></a>此法以无性故。<a id="a-Da"></a>则无分剂。<a id="a-Db"></a>融无二相。<a id="a-Dc"></a>同于真际。<a id="a-Dd"></a>与虚空等。<a id="a-De"></a>遍通一切。<a id="a-Df"></a>随处显现。<a id="a-Dg"></a>无不明了。<a id="a-Dh"></a>然此一尘与一切法。<a id="a-Di"></a>各不相见。<a id="a-Dj"></a>亦不相知。<a id="a-Dk"></a>何以故。<a id="a-Dl"></a>由各各全是圆满法界。<a id="a-Dm"></a>普摄一切。<a id="a-Dn"></a>更无别法可知见也。<a id="a-Do"></a>经云。<a id="a-Dp"></a>即法界无法界。<a id="a-Dq"></a>法界不知法界。<a id="a-Dr"></a>若如是。<a id="a-Ds"></a>更无别法可知见者。<a id="a-Dt"></a>云何言入。<a id="a-Du"></a>以悟了之处。<a id="a-Dv"></a>名为入故。<a id="a-Dw"></a>又虽入而无所入。<a id="a-Dx"></a>若有所入。<a id="a-Dy"></a>则失诸法性空义。<a id="a-Dz"></a>以无性理同故。<a id="a-E0"></a>则处处入法界。<a id="a-E1"></a>前约情智凡小所见。<a id="a-E2"></a>随染净缘成十法界者。<a id="a-E3"></a>即成其过。<a id="a-E4"></a>今依华严性起法门。<a id="a-E5"></a>悉为真法界。<a id="a-E6"></a>若成若坏。<a id="a-E7"></a>若垢若净。<a id="a-E8"></a>全成法界。<a id="a-E9"></a>如经云。<a id="a-EA"></a>分别诸色无量坏相。<a id="a-EB"></a>是名上智者。<a id="a-EC"></a>古释云。<a id="a-ED"></a>六道之色。<a id="a-EE"></a>坏善坏定。<a id="a-EF"></a>二乘之色。<a id="a-EG"></a>坏因坏果。<a id="a-EH"></a>菩萨之色。<a id="a-EI"></a>坏有坏无。<a id="a-EJ"></a>佛色者。<a id="a-EK"></a>坏上诸坏。<a id="a-EL"></a>坏为法界。<a id="a-EM"></a>非坏非不坏。<a id="a-EN"></a>悉是法界。</p>
  <p id="aEO">问。<a id="a-EP"></a>心分四名。<a id="a-EQ"></a>义开十种。<a id="a-ER"></a>识之名义。<a id="a-ES"></a>约有几何。</p>
  <p id="aET">答。<a id="a-EU"></a>若约同门自相。<a id="a-EV"></a>不可分别。<a id="a-EW"></a>若约异门共相。<a id="a-EX"></a>随义似分。<a id="a-EY"></a>名约性相有九义。<a id="a-EZ"></a>包内外具五。<a id="a-Ea"></a>名有九者。<a id="a-Eb"></a>一眼识。<a id="a-Ec"></a>二耳识。<a id="a-Ed"></a>三鼻识。<a id="a-Ee"></a>四舌识。<a id="a-Ef"></a>五身识。<a id="a-Eg"></a>六意识。<a id="a-Eh"></a>七末那识。<a id="a-Ei"></a>八阿赖耶识。<a id="a-Ej"></a>九净识。<a id="a-Ek"></a>义具五者。<a id="a-El"></a>一识自相。<a id="a-Em"></a>谓识自证分。<a id="a-En"></a>二识所变故。<a id="a-Eo"></a>一切境界。<a id="a-Ep"></a>从心现起。<a id="a-Eq"></a>三识相应故。<a id="a-Er"></a>同时受想等心法。<a id="a-Es"></a>四识分位故。<a id="a-Et"></a>识上四相等。<a id="a-Eu"></a>五识实相故。<a id="a-Ev"></a>谓二空真如。<a id="a-Ew"></a>是识实性。<a id="a-Ex"></a>自上诸法。<a id="a-Ey"></a>皆不离识。<a id="a-Ez"></a>总名唯识。<a id="a-F0"></a>故知若相若性。<a id="a-F1"></a>若境若心。<a id="a-F2"></a>乃至差别分位。<a id="a-F3"></a>皆是唯识。<a id="a-F4"></a>卷舒匪离。<a id="a-F5"></a>总别同时。<a id="a-F6"></a>犹云雾之依空。<a id="a-F7"></a>若波澜之涌海。<a id="a-F8"></a>又古德广释唯识。<a id="a-F9"></a>义有十门。<a id="a-FA"></a>明此唯识二字。<a id="a-FB"></a>先离解。<a id="a-FC"></a>次合解。<a id="a-FD"></a>先且离解。<a id="a-FE"></a>初唯后识。<a id="a-FF"></a>初唯字者。<a id="a-FG"></a>有三义。<a id="a-FH"></a>一者拣持之义。<a id="a-FI"></a>拣之。<a id="a-FJ"></a>谓拣去我法所执。<a id="a-FK"></a>持谓持取。<a id="a-FL"></a>持取依圆二性。<a id="a-FM"></a>唯识论云。<a id="a-FN"></a>唯言为遣离识我法。<a id="a-FO"></a>非无不离识心所无为等。<a id="a-FP"></a>二者决定义。<a id="a-FQ"></a>决无离心之境。<a id="a-FR"></a>定有内识之心。<a id="a-FS"></a>谓小乘离心有境。<a id="a-FT"></a>清辩破无内心。<a id="a-FU"></a>三者显胜义。<a id="a-FV"></a>谓心王胜。<a id="a-FW"></a>心所等劣。<a id="a-FX"></a>今但显胜。<a id="a-FY"></a>不彰于劣。<a id="a-FZ"></a>瞿波论师二十唯识云。<a id="a-Fa"></a>此说唯识。<a id="a-Fb"></a>但举王胜。<a id="a-Fc"></a>理兼心所。<a id="a-Fd"></a>如言王来。<a id="a-Fe"></a>非无臣佐。<a id="a-Ff"></a>次解识字者。<a id="a-Fg"></a>即了别义。<a id="a-Fh"></a>谓八种心王。<a id="a-Fi"></a>是识自性等。<a id="a-Fj"></a>五位百法。<a id="a-Fk"></a>理之与事。<a id="a-Fl"></a>皆不离识。<a id="a-Fm"></a>不尔。<a id="a-Fn"></a>真如应非唯识。<a id="a-Fo"></a>摄余归识。<a id="a-Fp"></a>总立识名。<a id="a-Fq"></a>经云。<a id="a-Fr"></a>三界唯心。<a id="a-Fs"></a>次合释唯识者。<a id="a-Ft"></a>唯谓拣去。<a id="a-Fu"></a>遮无外境。<a id="a-Fv"></a>境无非有。<a id="a-Fw"></a>识能了别。<a id="a-Fx"></a>诠有内心。<a id="a-Fy"></a>心有非无。<a id="a-Fz"></a>合名唯识。<a id="a-G0"></a>唯谓遮无是用。<a id="a-G1"></a>识表诠有是体。<a id="a-G2"></a>摄用归体。<a id="a-G3"></a>唯即识。<a id="a-G4"></a>持业释。<a id="a-G5"></a>夫六释之文。<a id="a-G6"></a>简法为妙。<a id="a-G7"></a>今欲性相俱辩。<a id="a-G8"></a>且略引持业依主二释。<a id="a-G9"></a>可称今文。<a id="a-GA"></a>第一持业释者。<a id="a-GB"></a>有二。<a id="a-GC"></a>一持业。<a id="a-GD"></a>二同依。<a id="a-GE"></a>且持业者。<a id="a-GF"></a>持谓任持。<a id="a-GG"></a>业谓业用。<a id="a-GH"></a>若法体能持用。<a id="a-GI"></a>用能显体。<a id="a-GJ"></a>名为持业。<a id="a-GK"></a>如言藏识。<a id="a-GL"></a>识是体。<a id="a-GM"></a>藏是用。<a id="a-GN"></a>识体能持藏用。<a id="a-GO"></a>即名持业。<a id="a-GP"></a>又如妙法即莲华等。<a id="a-GQ"></a>二同依释者。<a id="a-GR"></a>即多用同依一体。<a id="a-GS"></a>如言分段生死即身。<a id="a-GT"></a>变易生死即身等是。<a id="a-GU"></a>所以一切万法。<a id="a-GV"></a>以心为体。<a id="a-GW"></a>万法是用。<a id="a-GX"></a>法不离心。<a id="a-GY"></a>用不离体。<a id="a-GZ"></a>心体能持万法。<a id="a-Ga"></a>法即是心。<a id="a-Gb"></a>用即是体。<a id="a-Gc"></a>名持业释。<a id="a-Gd"></a>若一切法。<a id="a-Ge"></a>不得自心之任持。<a id="a-Gf"></a>无一法可立。<a id="a-Gg"></a>又若无法。<a id="a-Gh"></a>则无业用。<a id="a-Gi"></a>无用不能显体。<a id="a-Gj"></a>故知一切法是心。<a id="a-Gk"></a>心是一切法。<a id="a-Gl"></a>体用相成。<a id="a-Gm"></a>非一非二。<a id="a-Gn"></a>第二依主释者。<a id="a-Go"></a>有二。<a id="a-Gp"></a>一依主释。<a id="a-Gq"></a>二依士释。<a id="a-Gr"></a>依主者。<a id="a-Gs"></a>有法以胜释劣。<a id="a-Gt"></a>将劣就胜以彰名。<a id="a-Gu"></a>如言眼识。<a id="a-Gv"></a>眼是所依即胜。<a id="a-Gw"></a>识是能依即劣。<a id="a-Gx"></a>以胜眼释劣识故。<a id="a-Gy"></a>将劣就胜。<a id="a-Gz"></a>以彰其名。<a id="a-H0"></a>眼之识故。<a id="a-H1"></a>依主释也。<a id="a-H2"></a>或以别简通。<a id="a-H3"></a>依主。<a id="a-H4"></a>即别名胜。<a id="a-H5"></a>通名劣。<a id="a-H6"></a>二依士释者。<a id="a-H7"></a>谓劣法是胜法之士用故。<a id="a-H8"></a>今将劣法解于胜法。<a id="a-H9"></a>胜法从劣法以彰名。<a id="a-HA"></a>如言择灭无为。<a id="a-HB"></a>择灭是有为即劣。<a id="a-HC"></a>无为即胜。<a id="a-HD"></a>将胜就劣以彰名。<a id="a-HE"></a>依士释。<a id="a-HF"></a>是知心王为胜。<a id="a-HG"></a>一切法尽是心法。<a id="a-HH"></a>又心是所依即胜。<a id="a-HI"></a>法是能依即劣。<a id="a-HJ"></a>以劣显胜。<a id="a-HK"></a>心之法故。<a id="a-HL"></a>即依主释。<a id="a-HM"></a>无有一法不属心者。<a id="a-HN"></a>若以一切法显心。<a id="a-HO"></a>以劣彰胜。<a id="a-HP"></a>法之心故。<a id="a-HQ"></a>即依士释。<a id="a-HR"></a>所以宗镜内。<a id="a-HS"></a>于持业。<a id="a-HT"></a>有财依主。<a id="a-HU"></a>依士。<a id="a-HV"></a>邻近。<a id="a-HW"></a>带数。<a id="a-HX"></a>六释之中。<a id="a-HY"></a>不出持业依主等二释。<a id="a-HZ"></a>下文不更一一广明。<a id="a-Ha"></a>以一例诸。<a id="a-Hb"></a>自然无惑。</p>
  <p id="aHc">问。<a id="a-Hd"></a>此言唯遮外境不有。<a id="a-He"></a>为遮离心之境。<a id="a-Hf"></a>为遮不离心之境。</p>
  <p id="aHg">答。<a id="a-Hh"></a>设尔何失难。<a id="a-Hi"></a>二俱有过。<a id="a-Hj"></a>若遮离心之境是无余。<a id="a-Hk"></a>有不离心相分在。<a id="a-Hl"></a>何以但言唯识。<a id="a-Hm"></a>不言唯境识。<a id="a-Hn"></a>若遮不离心境是无。<a id="a-Ho"></a>应但有能变三分。<a id="a-Hp"></a>阙所变相分过。<a id="a-Hq"></a>如何通释。<a id="a-Hr"></a>答。<a id="a-Hs"></a>所言唯识者。<a id="a-Ht"></a>遮心外境无。<a id="a-Hu"></a>不遮内境不离识相分是无。</p>
  <p id="aHv">问。<a id="a-Hw"></a>内境与识。<a id="a-Hx"></a>既并非无。<a id="a-Hy"></a>如何但言唯识。<a id="a-Hz"></a>不言唯境识耶。</p>
  <p id="aI0">答。<a id="a-I1"></a>以护法菩萨云。<a id="a-I2"></a>境名通于内外。<a id="a-I3"></a>谓有离心境。<a id="a-I4"></a>不离心境。<a id="a-I5"></a>恐滥外境。<a id="a-I6"></a>但言唯识。<a id="a-I7"></a>所以唯识论云。<a id="a-I8"></a>谓诸愚夫。<a id="a-I9"></a>迷执外境。<a id="a-IA"></a>起烦恼业。<a id="a-IB"></a>生死轮回。<a id="a-IC"></a>不解观心。<a id="a-ID"></a>非谓内境相分。<a id="a-IE"></a>如外都无。</p>
  <p id="aIF">问。<a id="a-IG"></a>唯识性与唯识。<a id="a-IH"></a>有何同异。</p>
  <p id="aII">答。<a id="a-IJ"></a>各有二义。<a id="a-IK"></a>且唯识性二义者。<a id="a-IL"></a>一者。<a id="a-IM"></a>虚妄唯识性。<a id="a-IN"></a>即遍计性。<a id="a-IO"></a>所遣清净。<a id="a-IP"></a>二者。<a id="a-IQ"></a>真实唯识性。<a id="a-IR"></a>即圆成实性。<a id="a-IS"></a>所证清净。<a id="a-IT"></a>若言唯识者。<a id="a-IU"></a>有二义。<a id="a-IV"></a>一者。<a id="a-IW"></a>世俗唯识。<a id="a-IX"></a>即依他起所断清净。<a id="a-IY"></a>二者。<a id="a-IZ"></a>胜义唯识。<a id="a-Ia"></a>即圆成实。<a id="a-Ib"></a>所得清净。<a id="a-Ic"></a>又言唯识性相不同。<a id="a-Id"></a>相是依他。<a id="a-Ie"></a>唯是有为。<a id="a-If"></a>通漏无漏。<a id="a-Ig"></a>性即圆成。<a id="a-Ih"></a>唯是真如。<a id="a-Ii"></a>无为无漏。<a id="a-Ij"></a>又云。<a id="a-Ik"></a>唯言识者。<a id="a-Il"></a>是了别义。<a id="a-Im"></a>意云。<a id="a-In"></a>五位一百法理之与事。<a id="a-Io"></a>不离识。<a id="a-Ip"></a>今摄归识。<a id="a-Iq"></a>总言识名。<a id="a-Ir"></a>以万法由心起故。<a id="a-Is"></a>然即非唯一人之识。<a id="a-It"></a>亦非唯一识。<a id="a-Iu"></a>更无余识等。<a id="a-Iv"></a>出唯识体者。<a id="a-Iw"></a>一所观出体者。<a id="a-Ix"></a>即取五位一百法为体。<a id="a-Iy"></a>以通观有为无为法故。<a id="a-Iz"></a>即以识相识性。<a id="a-J0"></a>合为唯识体。<a id="a-J1"></a>皆不离识故。<a id="a-J2"></a>二能观出体者。<a id="a-J3"></a>即唯取心心所为体。<a id="a-J4"></a>心所与识。<a id="a-J5"></a>常相应故。<a id="a-J6"></a>即唯能非所。<a id="a-J7"></a>若约唯识观。<a id="a-J8"></a>即取于境中慧为体。<a id="a-J9"></a>于所观境。<a id="a-JA"></a>观察胜故。<a id="a-JB"></a>又明唯识差别。<a id="a-JC"></a>总摄诸缘及理。<a id="a-JD"></a>有其十种。<a id="a-JE"></a>一遣虚存实义者。<a id="a-JF"></a>遣为除遣。<a id="a-JG"></a>虚为虚妄。<a id="a-JH"></a>观遍计所执。<a id="a-JI"></a>唯虚妄起。<a id="a-JJ"></a>都无体用。<a id="a-JK"></a>应正除遣。<a id="a-JL"></a>为情有理无故。<a id="a-JM"></a>存者留义。<a id="a-JN"></a>实谓实有。<a id="a-JO"></a>即观依圆法。<a id="a-JP"></a>体是实有。<a id="a-JQ"></a>是本后二智境。<a id="a-JR"></a>应正存留。<a id="a-JS"></a>为理有情无故。<a id="a-JT"></a>良由一切异生小乘。<a id="a-JU"></a>无始时来。<a id="a-JV"></a>妄执我法为有。<a id="a-JW"></a>清辩菩萨等。<a id="a-JX"></a>妄拨理事为空。<a id="a-JY"></a>今于唯识观中。<a id="a-JZ"></a>遣虚者。<a id="a-Ja"></a>空观。<a id="a-Jb"></a>对遣有执。<a id="a-Jc"></a>存实者。<a id="a-Jd"></a>有观。<a id="a-Je"></a>对遣空执。<a id="a-Jf"></a>非有非空。<a id="a-Jg"></a>法无分别。<a id="a-Jh"></a>离言诠故。<a id="a-Ji"></a>二者。<a id="a-Jj"></a>舍滥留纯义。<a id="a-Jk"></a>舍为舍离。<a id="a-Jl"></a>滥即相滥。<a id="a-Jm"></a>留谓存留。<a id="a-Jn"></a>纯为无杂。<a id="a-Jo"></a>虽观事理。<a id="a-Jp"></a>有境有心。<a id="a-Jq"></a>为心不孤起。<a id="a-Jr"></a>仗境方生。<a id="a-Js"></a>境不自生。<a id="a-Jt"></a>识变方起。<a id="a-Ju"></a>由境有滥。<a id="a-Jv"></a>舍之不称。<a id="a-Jw"></a>唯。<a id="a-Jx"></a>心体既纯。<a id="a-Jy"></a>留说唯识。<a id="a-Jz"></a>故唯识论云。<a id="a-K0"></a>我唯内有。<a id="a-K1"></a>境亦通外。<a id="a-K2"></a>恐滥外境。<a id="a-K3"></a>但言唯识。<a id="a-K4"></a>非为内境。<a id="a-K5"></a>如外都无。<a id="a-K6"></a>华严经云。<a id="a-K7"></a>三界唯心故。<a id="a-K8"></a>三摄末归本义。<a id="a-K9"></a>摄谓绾摄。<a id="a-KA"></a>末即见相二分。<a id="a-KB"></a>归即向。<a id="a-KC"></a>本。<a id="a-KD"></a>谓识自证分。<a id="a-KE"></a>是所依体故。<a id="a-KF"></a>今摄末见相分。<a id="a-KG"></a>归本自证分体。<a id="a-KH"></a>故言唯识。<a id="a-KI"></a>故解深密经云。<a id="a-KJ"></a>诸识所缘。<a id="a-KK"></a>唯识所现。<a id="a-KL"></a>四隐劣显胜义。<a id="a-KM"></a>谓王所俱能示现。<a id="a-KN"></a>心所即劣。<a id="a-KO"></a>依他起故。<a id="a-KP"></a>隐劣不取。<a id="a-KQ"></a>心王即胜。<a id="a-KR"></a>所依体故。<a id="a-KS"></a>故言唯识。<a id="a-KT"></a>即名显胜故。<a id="a-KU"></a>庄严论云。<a id="a-KV"></a>许心似二现。<a id="a-KW"></a>如是似贪等。<a id="a-KX"></a>五遣相证性义。<a id="a-KY"></a>识言所表。<a id="a-KZ"></a>具有事理。<a id="a-Ka"></a>事谓相用。<a id="a-Kb"></a>遣而不取。<a id="a-Kc"></a>理为体性。<a id="a-Kd"></a>应求作证。<a id="a-Ke"></a>故摄论偈云。<a id="a-Kf"></a>依绳起蛇解。<a id="a-Kg"></a>见绳知是无。<a id="a-Kh"></a>证见彼分明。<a id="a-Ki"></a>方知明性乱。<a id="a-Kj"></a>六境义。<a id="a-Kk"></a>境谓所观境。<a id="a-Kl"></a>识即能观心。<a id="a-Km"></a>此所观境。<a id="a-Kn"></a>由识变现。<a id="a-Ko"></a>境不离识。<a id="a-Kp"></a>立境唯识义。<a id="a-Kq"></a>阿毗达磨经云。<a id="a-Kr"></a>鬼人天等。<a id="a-Ks"></a>所见各异。<a id="a-Kt"></a>七教义。<a id="a-Ku"></a>即能诠教。<a id="a-Kv"></a>说有唯识义故。<a id="a-Kw"></a>楞伽经偈云。<a id="a-Kx"></a>由自心执着。<a id="a-Ky"></a>心似外境转。<a id="a-Kz"></a>彼所见非有。<a id="a-L0"></a>是故说唯心。<a id="a-L1"></a>八理义。<a id="a-L2"></a>道理唯识。<a id="a-L3"></a>唯识颂云。<a id="a-L4"></a>是诸识转变。<a id="a-L5"></a>分别所分别。<a id="a-L6"></a>由此彼皆无。<a id="a-L7"></a>故一切唯识。<a id="a-L8"></a>九行义。<a id="a-L9"></a>行谓观行。<a id="a-LA"></a>即菩萨在定位。<a id="a-LB"></a>作四寻伺观等。<a id="a-LC"></a>即观行及定。<a id="a-LD"></a>俱不离识故。<a id="a-LE"></a>瑜伽论偈云。<a id="a-LF"></a>菩萨于定位。<a id="a-LG"></a>观境唯是心等。<a id="a-LH"></a>十果义。<a id="a-LI"></a>谓佛果四智。<a id="a-LJ"></a>菩萨所有功德。<a id="a-LK"></a>皆不离识。<a id="a-LL"></a>故庄严论云。<a id="a-LM"></a>真如无境识。<a id="a-LN"></a>是净无漏界等。<a id="a-LO"></a>如上十义。<a id="a-LP"></a>性相境智教理行果等。<a id="a-LQ"></a>皆唯是识。<a id="a-LR"></a>无有一法而非所标。<a id="a-LS"></a>故称群经了义中王。<a id="a-LT"></a>诸圣所依之父。<a id="a-LU"></a>若有遇者。<a id="a-LV"></a>顿息希望。<a id="a-LW"></a>无一法而可求。<a id="a-LX"></a>无一事而不足。<a id="a-LY"></a>全获如来无上之珍宝。<a id="a-LZ"></a>宁同荆岫璞中。<a id="a-La"></a>已探教海秘密之灵珠。<a id="a-Lb"></a>岂比骊龙颔下。<a id="a-Lc"></a>遂得尽众生之苦际。<a id="a-Ld"></a>断烦恼之病原。<a id="a-Le"></a>一念功全。<a id="a-Lf"></a>千途自正。<a id="a-Lg"></a>是以法华经云。<a id="a-Lh"></a>如清凉池。<a id="a-Li"></a>能满一切诸渴乏者。<a id="a-Lj"></a>如寒者得火。<a id="a-Lk"></a>如裸者得衣。<a id="a-Ll"></a>如商人得主。<a id="a-Lm"></a>如子得母。<a id="a-Ln"></a>如渡得船。<a id="a-Lo"></a>如病得医。<a id="a-Lp"></a>如闇得灯。<a id="a-Lq"></a>如贫得宝。<a id="a-Lr"></a>如民得王。<a id="a-Ls"></a>如贾客得海。<a id="a-Lt"></a>如炬除闇。<a id="a-Lu"></a>此法华经。<a id="a-Lv"></a>亦复如是。<a id="a-Lw"></a>能令众生离一切苦。<a id="a-Lx"></a>一切病痛。<a id="a-Ly"></a>能解一切生死之缚。<a id="a-Lz"></a>故知唯此真实。<a id="a-M0"></a>万法皆空。<a id="a-M1"></a>以此标宗。<a id="a-M2"></a>更无等等。<a id="a-M3"></a>如观法经云。<a id="a-M4"></a>彼有菩萨。<a id="a-M5"></a>名曰上首。<a id="a-M6"></a>作一乞士。<a id="a-M7"></a>入城乞食。<a id="a-M8"></a>时有比丘。<a id="a-M9"></a>名曰恒伽。<a id="a-MA"></a>谓乞士言。<a id="a-MB"></a>汝从何来。<a id="a-MC"></a>答。<a id="a-MD"></a>我从真实中来。<a id="a-ME"></a>又问。<a id="a-MF"></a>何谓真实。<a id="a-MG"></a>答曰。<a id="a-MH"></a>寂灭故名为真实。<a id="a-MI"></a>又问。<a id="a-MJ"></a>寂灭相中。<a id="a-MK"></a>有所求无所求耶。<a id="a-ML"></a>答曰。<a id="a-MM"></a>无所求。<a id="a-MN"></a>又问。<a id="a-MO"></a>无所求者。<a id="a-MP"></a>何用求耶。<a id="a-MQ"></a>答言。<a id="a-MR"></a>无所求中。<a id="a-MS"></a>吾故求之。<a id="a-MT"></a>又问。<a id="a-MU"></a>无所求中。<a id="a-MV"></a>何用求耶。<a id="a-MW"></a>答。<a id="a-MX"></a>有所求者。<a id="a-MY"></a>一切皆空。<a id="a-MZ"></a>得者亦空。<a id="a-Ma"></a>著者亦空。<a id="a-Mb"></a>实者亦空。<a id="a-Mc"></a>来者亦空。<a id="a-Md"></a>语者亦空。<a id="a-Me"></a>问者亦空。<a id="a-Mf"></a>寂灭涅槃。<a id="a-Mg"></a>一切虚空分界。<a id="a-Mh"></a>亦复皆空。<a id="a-Mi"></a>吾为如是次第空法。<a id="a-Mj"></a>而求真实。<a id="a-Mk"></a>故知若能于法法上求空。<a id="a-Ml"></a>则于门门中解脱。<a id="a-Mm"></a>若人法问答言语往来。<a id="a-Mn"></a>如宗镜中像。<a id="a-Mo"></a>若般若智照。<a id="a-Mp"></a>寂灭涅槃。<a id="a-Mq"></a>如宗镜中明。<a id="a-Mr"></a>所以若像若明。<a id="a-Ms"></a>一切皆空。<a id="a-Mt"></a>唯有镜体。<a id="a-Mu"></a>恒常披露。<a id="a-Mv"></a>遍一切处。<a id="a-Mw"></a>未尝出没。<a id="a-Mx"></a>故云。<a id="a-My"></a>吾为如是次第空法。<a id="a-Mz"></a>而求真实。<a id="a-N0"></a>即知一切法。<a id="a-N1"></a>皆真实故。<a id="a-N2"></a>无所求中。<a id="a-N3"></a>吾故求之矣。<a id="a-N4"></a>亦是夫求法者。<a id="a-N5"></a>于一切法。<a id="a-N6"></a>应无所求。<a id="a-N7"></a>故融大师云。<a id="a-N8"></a>若有一法可得。<a id="a-N9"></a>即是非时求也。<a id="a-NA"></a>所以净名经云。<a id="a-NB"></a>空当于何求。<a id="a-NC"></a>答曰。<a id="a-ND"></a>当于六十二见中求。<a id="a-NE"></a>又问。<a id="a-NF"></a>六十二见。<a id="a-NG"></a>当于何求。<a id="a-NH"></a>答曰。<a id="a-NI"></a>当于诸佛解脱中求。<a id="a-NJ"></a>又问。<a id="a-NK"></a>诸佛解脱。<a id="a-NL"></a>当于何求。<a id="a-NM"></a>答曰。<a id="a-NN"></a>当于一切众生心行中求。<a id="a-NO"></a>古释云。<a id="a-NP"></a>空智因于见生。<a id="a-NQ"></a>则空智无性。<a id="a-NR"></a>无性故智空。<a id="a-NS"></a>故名空智。<a id="a-NT"></a>邪见因诸佛解脱而有。<a id="a-NU"></a>邪因正生。<a id="a-NV"></a>邪见亦空矣。<a id="a-NW"></a>诸佛解脱。<a id="a-NX"></a>因悟众生。<a id="a-NY"></a>心行。<a id="a-NZ"></a>则解脱空矣。<a id="a-Na"></a>即约其空体无二。<a id="a-Nb"></a>所以互求理无不遍。<a id="a-Nc"></a>释曰。<a id="a-Nd"></a>邪正既体本同。<a id="a-Ne"></a>空理。<a id="a-Nf"></a>又未曾暂隐。<a id="a-Ng"></a>若于此平等性中。<a id="a-Nh"></a>即不须求。<a id="a-Ni"></a>为未知者说求耳。<a id="a-Nj"></a>如无生义云。<a id="a-Nk"></a>如经云。<a id="a-Nl"></a>愿求诸佛慧。<a id="a-Nm"></a>亦不着愿求。<a id="a-Nn"></a>求佛慧尚不令贪着。<a id="a-No"></a>何况其余善法。<a id="a-Np"></a>又菩萨以离愿求。<a id="a-Nq"></a>但众生不知求佛道。<a id="a-Nr"></a>菩萨故发愿。<a id="a-Ns"></a>只云我愿求佛道。<a id="a-Nt"></a>众生因此。<a id="a-Nu"></a>方知发心而求佛道。<a id="a-Nv"></a>得意自知无所求也。<a id="a-Nw"></a>如上所解。<a id="a-Nx"></a>则念念与实相相应。<a id="a-Ny"></a>更无余念也。<a id="a-Nz"></a>所以楞伽经云。<a id="a-O0"></a>一一相相应。<a id="a-O1"></a>远离诸见过。<a id="a-O2"></a>是知若于诸相。<a id="a-O3"></a>常与实相相应。<a id="a-O4"></a>自然远离诸过。<a id="a-O5"></a>会第一义。<a id="a-O6"></a>清净真心。<a id="a-O7"></a>朗然明彻。<a id="a-O8"></a>而无念着。<a id="a-O9"></a>即事即如。<a id="a-OA"></a>唯心直进。<a id="a-OB"></a>即佛之所许。<a id="a-OC"></a>自觉之境矣。<a id="a-OD"></a>故论偈云。<a id="a-OE"></a>自知不随他。<a id="a-OF"></a>寂灭无戏论。<a id="a-OG"></a>无异无分别。<a id="a-OH"></a>是则名实相。</p>
  <p id="aOI">问。<a id="a-OJ"></a>此唯识大约有几种。</p>
  <p id="aOK">答。<a id="a-OL"></a>略有二种。<a id="a-OM"></a>一具分。<a id="a-ON"></a>二不具分。<a id="a-OO"></a>且具分唯识者。<a id="a-OP"></a>以无性理故。<a id="a-OQ"></a>成真如随缘义。<a id="a-OR"></a>则不生灭与生灭和合。<a id="a-OS"></a>非一非异。<a id="a-OT"></a>名阿赖耶识。<a id="a-OU"></a>即是具分。<a id="a-OV"></a>若不全依真心。<a id="a-OW"></a>事不依理。<a id="a-OX"></a>故唯约生灭。<a id="a-OY"></a>便非具分。<a id="a-OZ"></a>有云。<a id="a-Oa"></a>影外有质。<a id="a-Ob"></a>为半头唯识。<a id="a-Oc"></a>质影俱影。<a id="a-Od"></a>为具分者。<a id="a-Oe"></a>此乃唯识宗中之具分耳。<a id="a-Of"></a>又若决定信入。<a id="a-Og"></a>此唯识正理。<a id="a-Oh"></a>速至菩提。<a id="a-Oi"></a>如登车而立至遐方。<a id="a-Oj"></a>犹乘舟而坐升彼岸。<a id="a-Ok"></a>如成唯识宝生论云。<a id="a-Ol"></a>谓依大乘。<a id="a-Om"></a>成立三界。<a id="a-On"></a>但唯是识。<a id="a-Oo"></a>释云。<a id="a-Op"></a>如经所说。<a id="a-Oq"></a>言大乘者。<a id="a-Or"></a>谓是菩提萨埵所行之路。<a id="a-Os"></a>及佛胜果。<a id="a-Ot"></a>为得此故。<a id="a-Ou"></a>修唯识观。<a id="a-Ov"></a>是无过失方便正路。<a id="a-Ow"></a>为此类故。<a id="a-Ox"></a>显彼方便。<a id="a-Oy"></a>于诸经中。<a id="a-Oz"></a>种种行相。<a id="a-P0"></a>而广宣说。<a id="a-P1"></a>如地水火风。<a id="a-P2"></a>并所持物。<a id="a-P3"></a>品类难悉。<a id="a-P4"></a>方处无边。<a id="a-P5"></a>由此审知。<a id="a-P6"></a>自心相现。<a id="a-P7"></a>遂于诸处。<a id="a-P8"></a>舍其外相。<a id="a-P9"></a>远离欣戚。<a id="a-PA"></a>复观有海。<a id="a-PB"></a>喧静无差。<a id="a-PC"></a>弃彼小途。<a id="a-PD"></a>绝大乘望。<a id="a-PE"></a>及于诸有耽着之类。<a id="a-PF"></a>观若险崖。<a id="a-PG"></a>深生怖畏。<a id="a-PH"></a>正趣中道。<a id="a-PI"></a>若知但是自心所作。<a id="a-PJ"></a>无边资粮。<a id="a-PK"></a>易为积集。<a id="a-PL"></a>不待多时。<a id="a-PM"></a>如少用功。<a id="a-PN"></a>能成太事。<a id="a-PO"></a>善游行处。<a id="a-PP"></a>犹若掌中。<a id="a-PQ"></a>由斯理故。<a id="a-PR"></a>所有愿求当能圆满随意而转。</p>
 </body>
</html>