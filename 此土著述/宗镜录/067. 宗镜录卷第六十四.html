<!doctype html>
<html id="z3IBXDP1es" data-ver="1045">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第六十四</h1>
  <p id="a2">第七梦觉相违难。<a id="a-3"></a>唯识论云。<a id="a-4"></a>若觉时色。<a id="a-5"></a>皆如梦境不离识者。<a id="a-6"></a>如从梦觉。<a id="a-7"></a>知彼唯心。<a id="a-8"></a>何故觉时于自色境。<a id="a-9"></a>不知唯识。</p>
  <p id="aA">答。<a id="a-B"></a>唯识论云。<a id="a-C"></a>如梦未觉。<a id="a-D"></a>不能自知。<a id="a-E"></a>要至觉时。<a id="a-F"></a>方能追觉。<a id="a-G"></a>觉时境色应知亦尔。<a id="a-H"></a>未真觉位。<a id="a-I"></a>不能自知。<a id="a-J"></a>至真觉时。<a id="a-K"></a>方能追觉。<a id="a-L"></a>未得真觉。<a id="a-M"></a>恒处梦中。<a id="a-N"></a>故佛说为生死长夜。<a id="a-O"></a>由斯未了色境唯识。<a id="a-P"></a>即第七是生死长夜根本。<a id="a-Q"></a>能令起惑造业。<a id="a-R"></a>三界轮回。<a id="a-S"></a>直须至真觉位时。<a id="a-T"></a>方知一切皆是唯识。</p>
  <p id="aU">所以唯识枢要问云。<a id="a-V"></a>若诸识生似我法时。<a id="a-W"></a>为皆由我法分别熏习之力。<a id="a-X"></a>为亦不由。<a id="a-Y"></a>若皆由者。<a id="a-Z"></a>八识五识无二分别。<a id="a-a"></a>生果时应不似二。<a id="a-b"></a>若不由者。<a id="a-c"></a>此中何故但说我法熏习为因。</p>
  <p id="ad">答。<a id="a-e"></a>二解俱得。<a id="a-f"></a>其皆由解者。<a id="a-g"></a>一切有漏。<a id="a-h"></a>与第七二分别俱故。<a id="a-i"></a>或第六识。<a id="a-j"></a>二分别引故。<a id="a-k"></a>后生果时。<a id="a-l"></a>皆似我法。<a id="a-m"></a>其不由解者。<a id="a-n"></a>此说第六根本。<a id="a-o"></a>兼缘一切为因。<a id="a-p"></a>缘发诸识令熏习故。<a id="a-q"></a>后生果时。<a id="a-r"></a>似我法相起。<a id="a-s"></a>或非外似外。<a id="a-t"></a>六七计为似外起故。<a id="a-u"></a>如梦者。<a id="a-v"></a>梦娑剌拏王事。<a id="a-w"></a>此云流转。<a id="a-x"></a>其王容貌端正。<a id="a-y"></a>自谓无双。<a id="a-z"></a>求觅形容。<a id="a-10"></a>欲同等比。<a id="a-11"></a>显己殊类。<a id="a-12"></a>时有人言。<a id="a-13"></a>王舍城中有大迦旃延。<a id="a-14"></a>形容甚好。<a id="a-15"></a>世中无比。<a id="a-16"></a>遣使迎之。<a id="a-17"></a>迦旃延至。<a id="a-18"></a>王出宫迎。<a id="a-19"></a>王不及彼。<a id="a-1A"></a>人视迦旃延。<a id="a-1B"></a>无看王者。<a id="a-1C"></a>王问所以。<a id="a-1D"></a>众曰。<a id="a-1E"></a>迦旃延容貌胜王。<a id="a-1F"></a>王问。<a id="a-1G"></a>大德。<a id="a-1H"></a>今果。<a id="a-1I"></a>宿因。<a id="a-1J"></a>迦旃延答曰。<a id="a-1K"></a>我昔出家。<a id="a-1L"></a>王作乞儿。<a id="a-1M"></a>我扫寺地。<a id="a-1N"></a>王来乞食。<a id="a-1O"></a>我扫地竟。<a id="a-1P"></a>令王除粪扫。<a id="a-1Q"></a>除粪扫讫。<a id="a-1R"></a>方与王食。<a id="a-1S"></a>以此业因。<a id="a-1T"></a>生人天中。<a id="a-1U"></a>得报端正。<a id="a-1V"></a>王闻此已。<a id="a-1W"></a>寻请出家。<a id="a-1X"></a>为迦旃延弟子。<a id="a-1Y"></a>后共迦旃延。<a id="a-1Z"></a>往阿槃地国。<a id="a-1a"></a>山中修道。<a id="a-1b"></a>别处坐禅。<a id="a-1c"></a>阿槃地王。<a id="a-1d"></a>名钵树多。<a id="a-1e"></a>将宫人入山游戏。<a id="a-1f"></a>宫人见王形貌端正。<a id="a-1g"></a>围绕看之。<a id="a-1h"></a>钵树多王。<a id="a-1i"></a>见娑剌拏王。<a id="a-1j"></a>疑有欲意。<a id="a-1k"></a>问娑剌拏王曰。<a id="a-1l"></a>汝是阿罗汉耶。<a id="a-1m"></a>王答言非。<a id="a-1n"></a>次第二问余三果。<a id="a-1o"></a>皆答言非。<a id="a-1p"></a>又言。<a id="a-1q"></a>汝离欲不。<a id="a-1r"></a>答言非。<a id="a-1s"></a>钵树多王嗔曰。<a id="a-1t"></a>何故入我婇女之中。<a id="a-1u"></a>遂鞭身破。<a id="a-1v"></a>闷绝而死。<a id="a-1w"></a>至夜方惺。<a id="a-1x"></a>至迦旃延所。<a id="a-1y"></a>迦旃延见已。<a id="a-1z"></a>心生悲愍。<a id="a-20"></a>其诸同学。<a id="a-21"></a>方为疗治。<a id="a-22"></a>娑剌拏王语迦旃延曰。<a id="a-23"></a>我从师乞。<a id="a-24"></a>暂还本国。<a id="a-25"></a>举军破彼阿槃地国。<a id="a-26"></a>杀钵树多王。<a id="a-27"></a>事毕当还。<a id="a-28"></a>从师修道。<a id="a-29"></a>迦旃延从请。<a id="a-2A"></a>语曰。<a id="a-2B"></a>汝若欲去。<a id="a-2C"></a>且停一宿。<a id="a-2D"></a>迦旃延安置好处令眠。<a id="a-2E"></a>欲令感梦。<a id="a-2F"></a>梦见举军征阿槃地国。<a id="a-2G"></a>自军破败。<a id="a-2H"></a>身被他获。<a id="a-2I"></a>坚缚手足。<a id="a-2J"></a>赤华插项。<a id="a-2K"></a>严鼓欲杀。<a id="a-2L"></a>王于梦中。<a id="a-2M"></a>便大恐怖。<a id="a-2N"></a>叫唤失声云。<a id="a-2O"></a>我今无归。<a id="a-2P"></a>愿师济拔。<a id="a-2Q"></a>作归依处。<a id="a-2R"></a>得寿命长。<a id="a-2S"></a>迦旃延以神力手指火。<a id="a-2T"></a>唤之令寤。<a id="a-2U"></a>问言。<a id="a-2V"></a>何故。<a id="a-2W"></a>其心未惺。<a id="a-2X"></a>尚言灾事。<a id="a-2Y"></a>迦旃延以火照而问之。<a id="a-2Z"></a>此是何处。<a id="a-2a"></a>汝自看。<a id="a-2b"></a>其心方寤。<a id="a-2c"></a>迦旃延语言。<a id="a-2d"></a>汝若征彼。<a id="a-2e"></a>必当破败。<a id="a-2f"></a>如梦所见。<a id="a-2g"></a>王曰。<a id="a-2h"></a>愿师为除毒意。<a id="a-2i"></a>迦旃延为说一切诸法。<a id="a-2j"></a>譬如国土。<a id="a-2k"></a>假名无实。<a id="a-2l"></a>离舍屋等。<a id="a-2m"></a>无别国土。<a id="a-2n"></a>乃至广说种种因缘。<a id="a-2o"></a>至一极微。<a id="a-2p"></a>亦非实事。<a id="a-2q"></a>无此无彼。<a id="a-2r"></a>无怨无亲。<a id="a-2s"></a>王闻法已。<a id="a-2t"></a>得预流果。<a id="a-2u"></a>后渐获得阿罗汉果。<a id="a-2v"></a>故知万法唯识。<a id="a-2w"></a>梦觉一如。<a id="a-2x"></a>觉中所见。<a id="a-2y"></a>即明。<a id="a-2z"></a>了意识。<a id="a-30"></a>梦中所见。<a id="a-31"></a>即梦中意识。<a id="a-32"></a>分别之意既同。<a id="a-33"></a>差别之境何异。<a id="a-34"></a>迷悟若此。<a id="a-35"></a>曷疑虑焉。<a id="a-36"></a>昏觉如斯。<a id="a-37"></a>可洞达矣。<a id="a-38"></a>第八外取他心难。<a id="a-39"></a>若。<a id="a-3A"></a>论主言外色实无。<a id="a-3B"></a>是内识之境者。<a id="a-3C"></a>即可然。<a id="a-3D"></a>且如他人心是实有。<a id="a-3E"></a>岂非自心所缘耶。<a id="a-3F"></a>意云。<a id="a-3G"></a>且如此人心。<a id="a-3H"></a>若亲缘得他人心着。<a id="a-3I"></a>即离此人心。<a id="a-3J"></a>别有心为境。<a id="a-3K"></a>若此人心缘他人心不著者。<a id="a-3L"></a>即有境而不缘。<a id="a-3M"></a>若缘着。<a id="a-3N"></a>即乖唯识义。<a id="a-3O"></a>若缘不著者。<a id="a-3P"></a>即何成他心智耶。<a id="a-3Q"></a>论主答云。<a id="a-3R"></a>虽说他心非自识境。<a id="a-3S"></a>但不说彼是亲所缘。<a id="a-3T"></a>意云虽说他人心非此人境。<a id="a-3U"></a>若此人亲缘他人心。<a id="a-3V"></a>即不得。<a id="a-3W"></a>若托他人心为质。<a id="a-3X"></a>自变相分缘。<a id="a-3Y"></a>亦有他心智。<a id="a-3Z"></a>但变相分缘时。<a id="a-3a"></a>即不得他人本质。<a id="a-3b"></a>但由他人影像相自心上现。<a id="a-3c"></a>名了他心。<a id="a-3d"></a>即知他心相分。<a id="a-3e"></a>不离自心。<a id="a-3f"></a>亦唯识。<a id="a-3g"></a>意云。<a id="a-3h"></a>此人心缘他人心时。<a id="a-3i"></a>变起相分。<a id="a-3j"></a>当情。<a id="a-3k"></a>相分无实作用。<a id="a-3l"></a>非如手等执物。<a id="a-3m"></a>亦非如日舒光。<a id="a-3n"></a>亲照其境。<a id="a-3o"></a>缘他人心时。<a id="a-3p"></a>但如镜中影。<a id="a-3q"></a>似外质现。<a id="a-3r"></a>镜中像。<a id="a-3s"></a>亦无实作用。<a id="a-3t"></a>缘他人心时。<a id="a-3u"></a>亦复如是。<a id="a-3v"></a>非无缘他人心体故。<a id="a-3w"></a>名了他心。<a id="a-3x"></a>非亲能了。<a id="a-3y"></a>亲所了者。<a id="a-3z"></a>谓自所变。</p>
  <p id="a40">又古德问。<a id="a-41"></a>他心智者。<a id="a-42"></a>谓既有他人心为自心之所知。<a id="a-43"></a>即是离自心外。<a id="a-44"></a>有他人心为自心之境。<a id="a-45"></a>何得言无境唯有识耶。</p>
  <p id="a46">答。<a id="a-47"></a>谓缘他身扶尘根相分色。<a id="a-48"></a>亦不亲得。<a id="a-49"></a>但托为质。<a id="a-4A"></a>如自身眼识缘第八识所变器世间色时。<a id="a-4B"></a>亦但托为质。<a id="a-4C"></a>亦不亲得。<a id="a-4D"></a>其耳等四识。<a id="a-4E"></a>缘本识所变声等。<a id="a-4F"></a>亦耳以本质是第八识变。<a id="a-4G"></a>今望五识。<a id="a-4H"></a>故名影识。<a id="a-4I"></a>如五识等缘本识所变本质境。<a id="a-4J"></a>亦不亲得。<a id="a-4K"></a>虽亦得缘。<a id="a-4L"></a>只成疏所缘缘。<a id="a-4M"></a>若如实知即是佛境者。<a id="a-4N"></a>论云。<a id="a-4O"></a>二智于境。<a id="a-4P"></a>各各由无知所覆蔽故。<a id="a-4Q"></a>不知如佛所行。<a id="a-4R"></a>不可言境。<a id="a-4S"></a>此有二解。<a id="a-4T"></a>一云。<a id="a-4U"></a>是真如妙理。<a id="a-4V"></a>言诠不及。<a id="a-4W"></a>不可言境。<a id="a-4X"></a>谓此离言真如之境。<a id="a-4Y"></a>唯佛独能显了分别证。<a id="a-4Z"></a>余不能证者。<a id="a-4a"></a>由第七恒行不共无明所覆。<a id="a-4b"></a>故不知。<a id="a-4c"></a>二云。<a id="a-4d"></a>不可言境者。<a id="a-4e"></a>即他心智境。<a id="a-4f"></a>及自心智境。<a id="a-4g"></a>此二智。<a id="a-4h"></a>名不可言境。<a id="a-4i"></a>谓真如自相。<a id="a-4j"></a>假智及诠。<a id="a-4k"></a>俱非境故。<a id="a-4l"></a>诠谓名言能诠之名。<a id="a-4m"></a>既不得自相。<a id="a-4n"></a>即显自他二智之境。<a id="a-4o"></a>是佛智所行。<a id="a-4p"></a>不可言境。<a id="a-4q"></a>由此二智所知之境自相。<a id="a-4r"></a>是佛智所行。<a id="a-4s"></a>不可言境。<a id="a-4t"></a>余人由恒行不共无明所覆蔽。<a id="a-4u"></a>故不得如实而知也。<a id="a-4v"></a>又既言此人缘他人心时。<a id="a-4w"></a>托他人心为质。<a id="a-4x"></a>自变相分缘者。<a id="a-4y"></a>即相分不离此人心。<a id="a-4z"></a>是唯识。<a id="a-50"></a>若他人心本质缘不著者。<a id="a-51"></a>即离此人心外。<a id="a-52"></a>有他人心。<a id="a-53"></a>何成唯识耶。<a id="a-54"></a>因此便申第九异境非识难。<a id="a-55"></a>小乘云。<a id="a-56"></a>唯识之义。<a id="a-57"></a>但离心之外更无一物。<a id="a-58"></a>方名唯识。<a id="a-59"></a>既他人心。<a id="a-5A"></a>异此人心为境。<a id="a-5B"></a>何成唯识耶。<a id="a-5C"></a>又他人境。<a id="a-5D"></a>亦异此境。<a id="a-5E"></a>即离此人心外有异境。<a id="a-5F"></a>何成唯识。<a id="a-5G"></a>答责云。<a id="a-5H"></a>奇哉固执。<a id="a-5I"></a>触处生疑。<a id="a-5J"></a>岂唯识言。<a id="a-5K"></a>但说一识。<a id="a-5L"></a>汝小乘何以此坚执处处生疑。<a id="a-5M"></a>岂唯识之言。<a id="a-5N"></a>但说一人之识。<a id="a-5O"></a>若言有一人之识者。<a id="a-5P"></a>即岂有凡圣尊卑。<a id="a-5Q"></a>若无佛者。<a id="a-5R"></a>众生何求。<a id="a-5S"></a>若无凡夫。<a id="a-5T"></a>佛为谁说。<a id="a-5U"></a>应知我唯识言。<a id="a-5V"></a>有深旨趣。<a id="a-5W"></a>论云。<a id="a-5X"></a>唯识言。<a id="a-5Y"></a>总显一切有情。<a id="a-5Z"></a>各有八识。<a id="a-5a"></a>六位心所。<a id="a-5b"></a>所变相分分位差别。<a id="a-5c"></a>及彼空理所显真如。<a id="a-5d"></a>言识之一字者。<a id="a-5e"></a>非是一人之识。<a id="a-5f"></a>总显一切有情。<a id="a-5g"></a>各各皆有八识。<a id="a-5h"></a>即是识之自体。<a id="a-5i"></a>五十一心所。<a id="a-5j"></a>识之相应。<a id="a-5k"></a>何独执一人之识。</p>
  <p id="a5l">问。<a id="a-5m"></a>维摩诘即入三昧。<a id="a-5n"></a>令此比丘自识宿命。<a id="a-5o"></a>曾于五百佛所殖众德本。<a id="a-5p"></a>回向阿耨多罗三藐三菩提。<a id="a-5q"></a>即时豁然。<a id="a-5r"></a>还得本心者。<a id="a-5s"></a>且如过去心已过去。<a id="a-5t"></a>未来心未至。<a id="a-5u"></a>现在心不住。<a id="a-5v"></a>云何观他过去善根心。</p>
  <p id="a5w">答。<a id="a-5x"></a>约真即无。<a id="a-5y"></a>随俗故有。<a id="a-5z"></a>一念心起。<a id="a-60"></a>尚具十世四运分别。<a id="a-61"></a>不可作龟毛兔角断灭之见。<a id="a-62"></a>过去之法。<a id="a-63"></a>虽念念不住。<a id="a-64"></a>然皆熏在第八识中。<a id="a-65"></a>有过去种子。<a id="a-66"></a>知过去事者。<a id="a-67"></a>过去所熏得种。<a id="a-68"></a>现在阿赖耶识自证分中含藏。<a id="a-69"></a>然过去世时。<a id="a-6A"></a>虽即无体。<a id="a-6B"></a>但将识中种为本质。<a id="a-6C"></a>变影而缘。<a id="a-6D"></a>即知过去世事。<a id="a-6E"></a>此带质境知也。<a id="a-6F"></a>或云。<a id="a-6G"></a>可缘心上影像相者。<a id="a-6H"></a>即第六意识见分之上。<a id="a-6I"></a>变起过去影像相而知也。<a id="a-6J"></a>此即独影境。<a id="a-6K"></a>谓过去无体无本质也。<a id="a-6L"></a>又过去之法若不落谢。<a id="a-6M"></a>不名过去。<a id="a-6N"></a>若已落谢。<a id="a-6O"></a>无法可知。<a id="a-6P"></a>若但曾迳心中。<a id="a-6Q"></a>有种影现前。<a id="a-6R"></a>故说忆知者。<a id="a-6S"></a>是则但见自心。<a id="a-6T"></a>不见彼法。<a id="a-6U"></a>如月灯三昧经云。<a id="a-6V"></a>佛言。<a id="a-6W"></a>云何菩萨摩诃萨。<a id="a-6X"></a>得过去未来现在智藏。<a id="a-6Y"></a>童子。<a id="a-6Z"></a>是菩萨如实知一切众生心行。<a id="a-6a"></a>准自心行次第所起。<a id="a-6b"></a>观自心法。<a id="a-6c"></a>以无乱想修习方便。<a id="a-6d"></a>如自心行。<a id="a-6e"></a>类他亦尔。<a id="a-6f"></a>随所见色闻声。<a id="a-6g"></a>有爱无爱。<a id="a-6h"></a>心皆如实知。<a id="a-6i"></a>童子。<a id="a-6j"></a>是名菩萨得过去未来现在知藏。</p>
  <p id="a6k">问。<a id="a-6l"></a>观他心智者。<a id="a-6m"></a>为实知他心。<a id="a-6n"></a>为不实知。<a id="a-6o"></a>二俱有过。</p>
  <p id="a6p">答。<a id="a-6q"></a>如前已说。<a id="a-6r"></a>若立自他。<a id="a-6s"></a>于宗俱失。<a id="a-6t"></a>此皆约世谛识心分别故。<a id="a-6u"></a>识论颂云。<a id="a-6v"></a>他心知于境。<a id="a-6w"></a>不如实觉知。<a id="a-6x"></a>以非离识境。<a id="a-6y"></a>唯佛如实知。<a id="a-6z"></a>他心智者。<a id="a-70"></a>不如实知。<a id="a-71"></a>以自内心。<a id="a-72"></a>虚妄分别。<a id="a-73"></a>以为他心。<a id="a-74"></a>以自心意。<a id="a-75"></a>意识杂故。<a id="a-76"></a>如彼佛地如实果体。<a id="a-77"></a>无言语处胜妙境界。<a id="a-78"></a>唯佛能知。<a id="a-79"></a>余人不知。<a id="a-7A"></a>以彼世间他心智者。<a id="a-7B"></a>于彼二法不如实知。<a id="a-7C"></a>以彼能取所取境界虚妄分别故。<a id="a-7D"></a>此唯是识。<a id="a-7E"></a>无量无边甚深境界。<a id="a-7F"></a>非是心识可测量故。<a id="a-7G"></a>如上约法相宗说。<a id="a-7H"></a>若约法性宗。<a id="a-7I"></a>先德云。<a id="a-7J"></a>知他心者。<a id="a-7K"></a>皆如实知。<a id="a-7L"></a>审于事实。<a id="a-7M"></a>见理实故。<a id="a-7N"></a>亦非心外可见。<a id="a-7O"></a>亦非无境可知。<a id="a-7P"></a>若自他相绝。<a id="a-7Q"></a>则与众生心同一体。<a id="a-7R"></a>故无心外也。<a id="a-7S"></a>不坏所。<a id="a-7T"></a>故能知也。<a id="a-7U"></a>又他心者。<a id="a-7V"></a>安慧云。<a id="a-7W"></a>佛智缘他心。<a id="a-7X"></a>缘得本质。<a id="a-7Y"></a>余皆变影。<a id="a-7Z"></a>若缘本质得心外法。<a id="a-7a"></a>坏唯识故。<a id="a-7b"></a>今以摄境唯心。<a id="a-7c"></a>不坏境故。<a id="a-7d"></a>能所两亡。<a id="a-7e"></a>不碍存故。<a id="a-7f"></a>第一义唯心。<a id="a-7g"></a>非一非异。<a id="a-7h"></a>正缘他时。<a id="a-7i"></a>即是自故。<a id="a-7j"></a>以即佛心之众生心为所缘。<a id="a-7k"></a>非即众生心之佛心。<a id="a-7l"></a>即众生心之佛心为能缘。<a id="a-7m"></a>非即佛心之众生心。<a id="a-7n"></a>如是镕融。<a id="a-7o"></a>非一非异。<a id="a-7p"></a>若离佛外。<a id="a-7q"></a>别有众生。<a id="a-7r"></a>更须变影。<a id="a-7s"></a>却失真唯识义。<a id="a-7t"></a>释云。<a id="a-7u"></a>摄境从心。<a id="a-7v"></a>不坏境者。<a id="a-7w"></a>即示心境有无。<a id="a-7x"></a>彼得本质。<a id="a-7y"></a>恐坏唯心。<a id="a-7z"></a>既不坏境。<a id="a-80"></a>得之何妨。<a id="a-81"></a>坏有何失。<a id="a-82"></a>以无心者。<a id="a-83"></a>无心于万物。<a id="a-84"></a>万物未尝无。<a id="a-85"></a>此得在于神静。<a id="a-86"></a>失在于物虚。<a id="a-87"></a>谓物实有故。<a id="a-88"></a>若唯心坏境。<a id="a-89"></a>则得在于境空。<a id="a-8A"></a>失在于心有。<a id="a-8B"></a>故以境由心变。<a id="a-8C"></a>故说唯心。<a id="a-8D"></a>所变不无。<a id="a-8E"></a>何必须坏。<a id="a-8F"></a>若以缘生无性。<a id="a-8G"></a>则心境两亡。<a id="a-8H"></a>故借心以遣境。<a id="a-8I"></a>境遣而心亡。<a id="a-8J"></a>非独存心矣。<a id="a-8K"></a>若能所两亡。<a id="a-8L"></a>不碍存故者。<a id="a-8M"></a>上不坏境。<a id="a-8N"></a>且遣惧质之病。<a id="a-8O"></a>今遣空有之理故。<a id="a-8P"></a>心境并许存亡。<a id="a-8Q"></a>心境因借故空。<a id="a-8R"></a>相依缘生故有。<a id="a-8S"></a>有即存也。<a id="a-8T"></a>空即亡也。<a id="a-8U"></a>空有交彻。<a id="a-8V"></a>存亡两全。<a id="a-8W"></a>云第一义唯心。<a id="a-8X"></a>非一非异者。<a id="a-8Y"></a>正。<a id="a-8Z"></a>出具分唯心之理。<a id="a-8a"></a>上第一释。<a id="a-8b"></a>虽有唯心之义。<a id="a-8c"></a>尚通生灭唯心。<a id="a-8d"></a>第二义。<a id="a-8e"></a>虽两亡不羁。<a id="a-8f"></a>而未言心境相摄。<a id="a-8g"></a>今明具分唯识。<a id="a-8h"></a>故云第一义唯心。<a id="a-8i"></a>同第一义。<a id="a-8j"></a>故非异。<a id="a-8k"></a>不坏能所。<a id="a-8l"></a>故非一。<a id="a-8m"></a>非一故。<a id="a-8n"></a>有能所。<a id="a-8o"></a>缘他义成矣。<a id="a-8p"></a>非异故。<a id="a-8q"></a>能所平等。<a id="a-8r"></a>唯心义成矣。<a id="a-8s"></a>云正缘他时。<a id="a-8t"></a>即是自故者。<a id="a-8u"></a>结成得于本质。<a id="a-8v"></a>无心外过。<a id="a-8w"></a>以即自故。<a id="a-8x"></a>不失唯识。<a id="a-8y"></a>云以即佛心之众生心。<a id="a-8z"></a>正示法性他心之相。<a id="a-90"></a>此有两对语。<a id="a-91"></a>前对明所缘。<a id="a-92"></a>后对明能缘。<a id="a-93"></a>今初言即佛心之众生心者。<a id="a-94"></a>此明所缘。<a id="a-95"></a>众生心即是佛心。<a id="a-96"></a>此明不异。<a id="a-97"></a>次云非即众生心之佛心者。<a id="a-98"></a>此句明众生心与佛心非即。<a id="a-99"></a>非即。<a id="a-9A"></a>故有所缘义。<a id="a-9B"></a>非异。<a id="a-9C"></a>故不坏唯心义。<a id="a-9D"></a>言为所缘者。<a id="a-9E"></a>结成心缘。<a id="a-9F"></a>简非能缘也。<a id="a-9G"></a>次下辩能缘。<a id="a-9H"></a>云以即众生心之佛心者。<a id="a-9I"></a>此句明能缘。<a id="a-9J"></a>佛心即是众生心。<a id="a-9K"></a>此明非异。<a id="a-9L"></a>次云非即佛心之众生心者。<a id="a-9M"></a>此明佛心与众生心有非一义。<a id="a-9N"></a>非一故为能缘。<a id="a-9O"></a>非异。<a id="a-9P"></a>故不坏唯识之义。<a id="a-9Q"></a>言为能缘者。<a id="a-9R"></a>结成能缘。<a id="a-9S"></a>简非所缘也。<a id="a-9T"></a>更以喻况。<a id="a-9U"></a>如水和乳。<a id="a-9V"></a>乳为所和。<a id="a-9W"></a>喻众生心是所缘。<a id="a-9X"></a>水为能和。<a id="a-9Y"></a>喻佛心为能缘。<a id="a-9Z"></a>以此二和合。<a id="a-9a"></a>如似一味。<a id="a-9b"></a>鹅王啑之。<a id="a-9c"></a>乳尽水存。<a id="a-9d"></a>则知非一。<a id="a-9e"></a>然此水名即乳之水。<a id="a-9f"></a>此乳名即水之乳。<a id="a-9g"></a>二虽相即。<a id="a-9h"></a>而有不一之义。<a id="a-9i"></a>故应喻云。<a id="a-9j"></a>以即水之乳。<a id="a-9k"></a>非即乳之水为所和。<a id="a-9l"></a>以即乳之水。<a id="a-9m"></a>非即水之乳。<a id="a-9n"></a>为能和。<a id="a-9o"></a>义可知矣。<a id="a-9p"></a>云如是镕融。<a id="a-9q"></a>非一非异者。<a id="a-9r"></a>结成正义。<a id="a-9s"></a>若离佛外。<a id="a-9t"></a>结弹护法。<a id="a-9u"></a>言却失真唯识者。<a id="a-9v"></a>不知外质即佛心故。<a id="a-9w"></a>又诸佛如来。<a id="a-9x"></a>随多心念。<a id="a-9y"></a>意能顿了。<a id="a-9z"></a>如金刚经云。<a id="a-A0"></a>尔所国土中。<a id="a-A1"></a>所有众生若干种心。<a id="a-A2"></a>如来悉知。<a id="a-A3"></a>华严经颂云。<a id="a-A4"></a>无量亿劫勤修学。<a id="a-A5"></a>得是无上菩提智。<a id="a-A6"></a>云何不于一念中。<a id="a-A7"></a>善知一切众生心。<a id="a-A8"></a>此是意圆对。<a id="a-A9"></a>如来一念之中。<a id="a-AA"></a>皆一时顿应。<a id="a-AB"></a>无一不应。<a id="a-AC"></a>故名圆对。<a id="a-AD"></a>斯乃了心非心。<a id="a-AE"></a>方能遍应。<a id="a-AF"></a>若心在有无。<a id="a-AG"></a>则成隔碍。<a id="a-AH"></a>故金刚经云。<a id="a-AI"></a>如来说诸心。<a id="a-AJ"></a>皆为非心。<a id="a-AK"></a>是名为心。</p>
  <p id="aAL">华严论问。<a id="a-AM"></a>何谓诸佛知众生心时与非时。</p>
  <p id="aAN">答曰。<a id="a-AO"></a>以如来心与一切众生心。<a id="a-AP"></a>本不异故。<a id="a-AQ"></a>是一心一智慧故。<a id="a-AR"></a>以此知时与非时。<a id="a-AS"></a>诸佛悟了。<a id="a-AT"></a>而与众生共之。<a id="a-AU"></a>众生迷。<a id="a-AV"></a>自谓为隔。<a id="a-AW"></a>一切诸佛。<a id="a-AX"></a>以一切众生心智慧而成正觉。<a id="a-AY"></a>一切众生。<a id="a-AZ"></a>迷诸佛智慧而作众生。<a id="a-Aa"></a>及至成佛时。<a id="a-Ab"></a>还成众生迷理之佛。<a id="a-Ac"></a>所说法门。<a id="a-Ad"></a>还解众生心里迷佛众生。<a id="a-Ae"></a>以此不异故。<a id="a-Af"></a>知众生心。</p>
  <p id="aAg">又问曰。<a id="a-Ah"></a>大众何不以言自问。<a id="a-Ai"></a>因何默念致疑。<a id="a-Aj"></a>何不自以言赞劝请。<a id="a-Ak"></a>云何供养云出音请佛。</p>
  <p id="aAl">答曰。<a id="a-Am"></a>明佛得法界心。<a id="a-An"></a>与一切众生同心故。<a id="a-Ao"></a>以心不异故。<a id="a-Ap"></a>知彼心疑。<a id="a-Aq"></a>供具说颂者。<a id="a-Ar"></a>明一切法。<a id="a-As"></a>总法界体也。<a id="a-At"></a>法界不思议。<a id="a-Au"></a>一切法不思议故。<a id="a-Av"></a>明圣众心境无二故。<a id="a-Aw"></a>凡夫迷法界。<a id="a-Ax"></a>自见心境有二故。<a id="a-Ay"></a>即颠倒生也。<a id="a-Az"></a>又云。<a id="a-B0"></a>心无内外中间。<a id="a-B1"></a>万法自他同体。<a id="a-B2"></a>一亦不一。<a id="a-B3"></a>他亦不他。<a id="a-B4"></a>故知凡圣同一真心。<a id="a-B5"></a>众生妄隔而不知。<a id="a-B6"></a>诸佛契同而顿了。<a id="a-B7"></a>如镜面照而镜背昏。<a id="a-B8"></a>俱一铜体。<a id="a-B9"></a>而分明昧。<a id="a-BA"></a>犹河水清而河泥浊。<a id="a-BB"></a>在一湿性。<a id="a-BC"></a>而有混澄。<a id="a-BD"></a>凡心圣心。<a id="a-BE"></a>可喻斯旨。</p>
  <p id="aBF">问。<a id="a-BG"></a>众生缘佛身时。<a id="a-BH"></a>是识所变。<a id="a-BI"></a>只如佛缘所化有情身土之时。<a id="a-BJ"></a>是何所变。</p>
  <p id="aBK">答。<a id="a-BL"></a>若众生见佛。<a id="a-BM"></a>是有漏转识所变相分。<a id="a-BN"></a>等流色摄。<a id="a-BO"></a>若佛缘有情。<a id="a-BP"></a>是无漏智所变。<a id="a-BQ"></a>定果色摄。<a id="a-BR"></a>识智虽殊。<a id="a-BS"></a>俱不出自心之境。<a id="a-BT"></a>并是增上缘力。<a id="a-BU"></a>互令心现。<a id="a-BV"></a>如义天钞云。<a id="a-BW"></a>依大乘宗。<a id="a-BX"></a>通说。<a id="a-BY"></a>依于他身。<a id="a-BZ"></a>及非情法。<a id="a-Ba"></a>谓以自心缘他身时。<a id="a-Bb"></a>不亲缘彼。<a id="a-Bc"></a>但缘自识所变相分。<a id="a-Bd"></a>为亲所缘。<a id="a-Be"></a>此相分色。<a id="a-Bf"></a>虽托他。<a id="a-Bg"></a>身本质而起。<a id="a-Bh"></a>然非依彼他识而生。<a id="a-Bi"></a>由自识中种子生故。<a id="a-Bj"></a>故此相分等流色摄。<a id="a-Bk"></a>是五尘色之流类故。<a id="a-Bl"></a>托他为质。<a id="a-Bm"></a>方变影像。<a id="a-Bn"></a>是增上缘。<a id="a-Bo"></a>此所变相分。<a id="a-Bp"></a>从自种生。<a id="a-Bq"></a>是因缘义。<a id="a-Br"></a>即显自心缘得他身。<a id="a-Bs"></a>得依现行处有。<a id="a-Bt"></a>是于他身现行成就。<a id="a-Bu"></a>以从自心种子生故。<a id="a-Bv"></a>亦是依种建立。<a id="a-Bw"></a>于得即种子成就也。<a id="a-Bx"></a>以此理故。<a id="a-By"></a>有情见佛色身之时。<a id="a-Bz"></a>所缘佛身。<a id="a-C0"></a>唯是有漏自识变故。<a id="a-C1"></a>自种生故。<a id="a-C2"></a>等流色摄。<a id="a-C3"></a>缘佛所变净土亦尔。<a id="a-C4"></a>若佛缘所化有情色身。<a id="a-C5"></a>及秽土时。<a id="a-C6"></a>所变相分。<a id="a-C7"></a>皆是无漏。<a id="a-C8"></a>无实有情离染等用。<a id="a-C9"></a>如镜中像。<a id="a-CA"></a>全是明镜。<a id="a-CB"></a>无漏定果色摄。<a id="a-CC"></a>亦是等流色收。<a id="a-CD"></a>是外五尘之流类故。<a id="a-CE"></a>佛识变故。<a id="a-CF"></a>无垢识中净种生故。</p>
  <p id="aCG">问。<a id="a-CH"></a>若论一心无外境界。<a id="a-CI"></a>如前九难。<a id="a-CJ"></a>答已分明。<a id="a-CK"></a>则眼际无色。<a id="a-CL"></a>耳外无声。<a id="a-CM"></a>如今所见所闻。<a id="a-CN"></a>为当是一。<a id="a-CO"></a>为当是二。<a id="a-CP"></a>为复是有。<a id="a-CQ"></a>为复是无。<a id="a-CR"></a>若言是一则坏能所。<a id="a-CS"></a>若言是二又违自宗。<a id="a-CT"></a>若言是有。<a id="a-CU"></a>根境常虚。<a id="a-CV"></a>若言是无。<a id="a-CW"></a>现见不滥。<a id="a-CX"></a>如何融会。<a id="a-CY"></a>得契斯旨。</p>
  <p id="aCZ">答。<a id="a-Ca"></a>如大地一生种种芽。<a id="a-Cb"></a>类八识心。<a id="a-Cc"></a>现种种法。<a id="a-Cd"></a>所观是藏识之相分。<a id="a-Ce"></a>能见是眼识之见分。<a id="a-Cf"></a>能所虽分。<a id="a-Cg"></a>俱不离识。<a id="a-Ch"></a>皆是现量。<a id="a-Ci"></a>不带名言。<a id="a-Cj"></a>则非有非空。<a id="a-Ck"></a>非一非二。<a id="a-Cl"></a>若落比量。<a id="a-Cm"></a>执作外尘。<a id="a-Cn"></a>则一二情生。<a id="a-Co"></a>内外心起。<a id="a-Cp"></a>密严经偈云。<a id="a-Cq"></a>如地无分别。<a id="a-Cr"></a>庶物依以生。<a id="a-Cs"></a>藏识亦如是。<a id="a-Ct"></a>众境之依处。<a id="a-Cu"></a>如人以己手。<a id="a-Cv"></a>还自摩挃身。<a id="a-Cw"></a>亦如象与鼻。<a id="a-Cx"></a>取水自沾沐。<a id="a-Cy"></a>复似诸婴儿。<a id="a-Cz"></a>以口含其指。<a id="a-D0"></a>如是自心内。<a id="a-D1"></a>现境还自缘。<a id="a-D2"></a>是心之境界。<a id="a-D3"></a>普遍于三有。<a id="a-D4"></a>久修观行者。<a id="a-D5"></a>而能善通达。<a id="a-D6"></a>内外诸世间。<a id="a-D7"></a>一切唯心现。<a id="a-D8"></a>华严经颂云。<a id="a-D9"></a>譬如深大海。<a id="a-DA"></a>珍宝不可尽。<a id="a-DB"></a>于中悉显现。<a id="a-DC"></a>众生之形影。<a id="a-DD"></a>甚深因缘海。<a id="a-DE"></a>功德悉无尽。<a id="a-DF"></a>清净法身中。<a id="a-DG"></a>无像而不现。<a id="a-DH"></a>正法念处经云。<a id="a-DI"></a>又修行者。<a id="a-DJ"></a>内心思惟。<a id="a-DK"></a>随顺正法。<a id="a-DL"></a>观察法行。<a id="a-DM"></a>乃至云何世间愚痴凡夫。<a id="a-DN"></a>眼见色已。<a id="a-DO"></a>或贪或嗔。<a id="a-DP"></a>或生于痴。<a id="a-DQ"></a>彼诸凡夫。<a id="a-DR"></a>若见知识。<a id="a-DS"></a>若见妇女。<a id="a-DT"></a>心则生贪。<a id="a-DU"></a>若复异见则生于嗔。<a id="a-DV"></a>见他具足贪嗔所覆。<a id="a-DW"></a>以眼于色。<a id="a-DX"></a>不如实见。<a id="a-DY"></a>痴蔽于心。<a id="a-DZ"></a>愚痴凡夫。<a id="a-Da"></a>唯有分别。<a id="a-Db"></a>眼见于色。<a id="a-Dc"></a>若贪若嗔。<a id="a-Dd"></a>若痴所覆。<a id="a-De"></a>爱诳之人。<a id="a-Df"></a>自意分别。<a id="a-Dg"></a>此我我所。<a id="a-Dh"></a>如是染着。<a id="a-Di"></a>譬如狗咬离肉之骨。<a id="a-Dj"></a>涎汁和合。<a id="a-Dk"></a>望得其髓。<a id="a-Dl"></a>如是贪狗。<a id="a-Dm"></a>齿间血出。<a id="a-Dn"></a>得其味已。<a id="a-Do"></a>谓是骨汁。<a id="a-Dp"></a>不知自血有如是味。<a id="a-Dq"></a>以贪味故。<a id="a-Dr"></a>不觉。<a id="a-Ds"></a>次第自食其舌。<a id="a-Dt"></a>复贪其味。<a id="a-Du"></a>以贪覆故。<a id="a-Dv"></a>谓骨汁味。<a id="a-Dw"></a>愚痴凡夫。<a id="a-Dx"></a>亦复如是。<a id="a-Dy"></a>虚妄分别。<a id="a-Dz"></a>眼识见色。<a id="a-E0"></a>贪着喜乐。<a id="a-E1"></a>思量分别。<a id="a-E2"></a>以色枯骨。<a id="a-E3"></a>着眼口中。<a id="a-E4"></a>境界如齿。<a id="a-E5"></a>如是咬之。<a id="a-E6"></a>染意如涎。<a id="a-E7"></a>爱血流出。<a id="a-E8"></a>贪爱血味。<a id="a-E9"></a>为色为美。<a id="a-EA"></a>于色得味。<a id="a-EB"></a>犹如彼狗。<a id="a-EC"></a>凡夫愚痴。<a id="a-ED"></a>眼识见彼如骨之色。<a id="a-EE"></a>虚妄分别。<a id="a-EF"></a>如狗咬骨。<a id="a-EG"></a>如是观察。<a id="a-EH"></a>眼见于色。<a id="a-EI"></a>犹如枯骨。<a id="a-EJ"></a>如是一切愚痴凡夫。<a id="a-EK"></a>虚妄分别之所诳惑。<a id="a-EL"></a>又云。<a id="a-EM"></a>阎罗王说偈责疏罪人云。<a id="a-EN"></a>若属邪见者。<a id="a-EO"></a>彼人非黠慧。<a id="a-EP"></a>一切地狱行。<a id="a-EQ"></a>怨家心所诳。<a id="a-ER"></a>心是第一怨。<a id="a-ES"></a>此怨最为恶。<a id="a-ET"></a>此怨能缚人。<a id="a-EU"></a>送到阎罗处。<a id="a-EV"></a>故知诸苦所。<a id="a-EW"></a>困贪欲为本。<a id="a-EX"></a>若贪心瞥起。<a id="a-EY"></a>为五欲之火焚烧。<a id="a-EZ"></a>觉意才生。<a id="a-Ea"></a>被三界之轮系缚。<a id="a-Eb"></a>如帝释与修罗战胜。<a id="a-Ec"></a>造得胜堂。<a id="a-Ed"></a>七宝楼观庄严奇特。<a id="a-Ee"></a>梁柱榰[木*昂]皆容一綖。<a id="a-Ef"></a>不相着而能相持。<a id="a-Eg"></a>天福之妙力能如此。<a id="a-Eh"></a>目连飞往。<a id="a-Ei"></a>帝释将目连看堂。<a id="a-Ej"></a>诸天女皆羞目连。<a id="a-Ek"></a>悉隐逃不出。<a id="a-El"></a>目连念帝释着乐。<a id="a-Em"></a>不修道本。<a id="a-En"></a>即变化火。<a id="a-Eo"></a>烧得胜堂。<a id="a-Ep"></a>赫然崩坏。<a id="a-Eq"></a>仍为帝释广说无常。<a id="a-Er"></a>帝释欢喜。<a id="a-Es"></a>后堂俨然。<a id="a-Et"></a>无灰烟色。<a id="a-Eu"></a>释曰。<a id="a-Ev"></a>以帝释恃其天福。<a id="a-Ew"></a>执著有为故。<a id="a-Ex"></a>目连垂方便门。<a id="a-Ey"></a>示无常境。</p>
  <p id="aEz">问。<a id="a-F0"></a>天堂既赫然崩坏。<a id="a-F1"></a>云何俨然无灰烟之色。</p>
  <p id="aF2">答。<a id="a-F3"></a>此火非是目连神通之火。<a id="a-F4"></a>即是帝释心中火。<a id="a-F5"></a>故法华经云。<a id="a-F6"></a>贪着所爱。<a id="a-F7"></a>则为所烧。<a id="a-F8"></a>既以贪着之心。<a id="a-F9"></a>遂见宫殿焚爇。<a id="a-FA"></a>及悟无常之事。<a id="a-FB"></a>则贪欲之火潜消。<a id="a-FC"></a>所以即见堂殿宛然。<a id="a-FD"></a>无有灰烟之色。<a id="a-FE"></a>以目连为增。<a id="a-FF"></a>上缘故。<a id="a-FG"></a>自见被烧。<a id="a-FH"></a>然则堂本不烧。<a id="a-FI"></a>故知迷悟唯心。<a id="a-FJ"></a>隐显在己。<a id="a-FK"></a>例余见闻。<a id="a-FL"></a>悉亦如是。<a id="a-FM"></a>又经云。<a id="a-FN"></a>恶从心生。<a id="a-FO"></a>反以自贼。<a id="a-FP"></a>如铁生垢。<a id="a-FQ"></a>消毁其形。<a id="a-FR"></a>树繁华果。<a id="a-FS"></a>还折其枝。<a id="a-FT"></a>蚖蛇含毒。<a id="a-FU"></a>反害其驱。<a id="a-FV"></a>方知无始已来。<a id="a-FW"></a>至于今日。<a id="a-FX"></a>四威仪内。<a id="a-FY"></a>十二时中。<a id="a-FZ"></a>皆是将心取心。<a id="a-Fa"></a>以识缘识。<a id="a-Fb"></a>毕竟内外无有一尘。<a id="a-Fc"></a>为对为治。<a id="a-Fd"></a>可取可舍。<a id="a-Fe"></a>堪嗟世俗迷倒之人。<a id="a-Ff"></a>背觉合尘。<a id="a-Fg"></a>日用心行。<a id="a-Fh"></a>损他害彼。<a id="a-Fi"></a>润己资身。<a id="a-Fj"></a>并是自陷自伤。<a id="a-Fk"></a>不知不觉。<a id="a-Fl"></a>未穷此旨。<a id="a-Fm"></a>物我难忘。<a id="a-Fn"></a>直了斯宗。<a id="a-Fo"></a>自他无寄。</p>
  <p id="aFp">百论问云。<a id="a-Fq"></a>如虚空华无。<a id="a-Fr"></a>故不可见。<a id="a-Fs"></a>如瓶现见故。<a id="a-Ft"></a>当知有瓶。</p>
  <p id="aFu">答曰。<a id="a-Fv"></a>不见。<a id="a-Fw"></a>何故不见。<a id="a-Fx"></a>汝言现见。<a id="a-Fy"></a>为眼见。<a id="a-Fz"></a>为识见。<a id="a-G0"></a>若眼见者。<a id="a-G1"></a>死人有眼。<a id="a-G2"></a>亦应见。<a id="a-G3"></a>若识见者。<a id="a-G4"></a>盲人有识。<a id="a-G5"></a>亦应见。<a id="a-G6"></a>若根识一一别不见。<a id="a-G7"></a>和合亦不见。<a id="a-G8"></a>喻如一盲不能见。<a id="a-G9"></a>众盲亦不见。<a id="a-GA"></a>五根亦尔。<a id="a-GB"></a>四性皆空。<a id="a-GC"></a>大智度论云。<a id="a-GD"></a>色等诸法。<a id="a-GE"></a>不作大。<a id="a-GF"></a>不作小。<a id="a-GG"></a>故。<a id="a-GH"></a>凡夫人心。<a id="a-GI"></a>于诸法中。<a id="a-GJ"></a>随意作大小。<a id="a-GK"></a>如人急时。<a id="a-GL"></a>其心缩小。<a id="a-GM"></a>安隐富乐时。<a id="a-GN"></a>心则宽大。<a id="a-GO"></a>又如八背舍中。<a id="a-GP"></a>随心。<a id="a-GQ"></a>故外色或大或小等。<a id="a-GR"></a>故摩诃般若经云。<a id="a-GS"></a>般若波罗蜜。<a id="a-GT"></a>无闻无见。<a id="a-GU"></a>诸法钝故。<a id="a-GV"></a>是以凡夫界中。<a id="a-GW"></a>观相元妄。<a id="a-GX"></a>圣人境内。<a id="a-GY"></a>观性元真。<a id="a-GZ"></a>以观相故。<a id="a-Ga"></a>不得无。<a id="a-Gb"></a>以观性故。<a id="a-Gc"></a>不得有。<a id="a-Gd"></a>以不得无故。<a id="a-Ge"></a>如但见其波。<a id="a-Gf"></a>不见其水。<a id="a-Gg"></a>以不得有故。<a id="a-Gh"></a>但见其水。<a id="a-Gi"></a>不见其波。<a id="a-Gj"></a>又如向翳眼人。<a id="a-Gk"></a>说空中无华。<a id="a-Gl"></a>对狂病人。<a id="a-Gm"></a>说目前无鬼。<a id="a-Gn"></a>徒费言语。<a id="a-Go"></a>终不信受。<a id="a-Gp"></a>直待目净心安。<a id="a-Gq"></a>自然无见。</p>
 </body>
</html>