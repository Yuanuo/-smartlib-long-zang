<!doctype html>
<html id="z3IBXCW1eb" data-ver="1502">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第四十八</h1>
  <p id="a2">夫三性法门。<a id="a-3"></a>该通万法。<a id="a-4"></a>于第八识。<a id="a-5"></a>何性所摄。<a id="a-6"></a>约有几位。</p>
  <p id="a7">答。<a id="a-8"></a>论云。<a id="a-9"></a>诸有漏种。<a id="a-A"></a>与异熟识体无别故。<a id="a-B"></a>无记性摄。<a id="a-C"></a>因果俱有善等性故。<a id="a-D"></a>亦名善等。<a id="a-E"></a>诸无漏种。<a id="a-F"></a>非异熟识。<a id="a-G"></a>性所摄故。<a id="a-H"></a>因果俱是善性摄故。<a id="a-I"></a>唯名为善。<a id="a-J"></a>释云。<a id="a-K"></a>此有漏种。<a id="a-L"></a>与本第八识体无别故。<a id="a-M"></a>性类是同。<a id="a-N"></a>唯是无记。<a id="a-O"></a>若能所生法。<a id="a-P"></a>皆通善等三性。<a id="a-Q"></a>谓此种子。<a id="a-R"></a>本能熏习。<a id="a-S"></a>现行之因。<a id="a-T"></a>及后所生。<a id="a-U"></a>现行之果。<a id="a-V"></a>皆通三性故。<a id="a-W"></a>言因果俱善等性。<a id="a-X"></a>即是功能差别门说。<a id="a-Y"></a>非依体门。<a id="a-Z"></a>性唯无记。<a id="a-a"></a>此约有漏种说。<a id="a-b"></a>若无漏种。<a id="a-c"></a>非异熟性所摄故。<a id="a-d"></a>故非无记。<a id="a-e"></a>体性不顺本识体故。<a id="a-f"></a>体既不同。<a id="a-g"></a>不可相即。<a id="a-h"></a>又性类别。<a id="a-i"></a>能治所治。<a id="a-j"></a>漏无漏殊。<a id="a-k"></a>不可相即。</p>
  <p id="al">问。<a id="a-m"></a>无漏既不从识名无记性。<a id="a-n"></a>此为何性。</p>
  <p id="ao">答。<a id="a-p"></a>因果俱是善性摄故。<a id="a-q"></a>唯名为善。<a id="a-r"></a>法尔一切无漏之法。<a id="a-s"></a>顺理违生。<a id="a-t"></a>无恶无记。<a id="a-u"></a>又摄论云。<a id="a-v"></a>然第八识。<a id="a-w"></a>总有二位。<a id="a-x"></a>一有漏位。<a id="a-y"></a>无记性摄。<a id="a-z"></a>唯与触等五法相应。<a id="a-10"></a>但缘前说执受处境。<a id="a-11"></a>二无漏位。<a id="a-12"></a>唯善性摄。<a id="a-13"></a>与二十一心所相应。<a id="a-14"></a>为遍行别境各五及善十一。<a id="a-15"></a>与一切心恒相应故。<a id="a-16"></a>常乐证知所观境故。<a id="a-17"></a>于所观境恒印持故。<a id="a-18"></a>于曾受境恒明记故。<a id="a-19"></a>世尊无有不定心故。<a id="a-1A"></a>于一切法常决择故。<a id="a-1B"></a>极净信等常相应故。<a id="a-1C"></a>无染污故。<a id="a-1D"></a>无散动故。<a id="a-1E"></a>此唯亦与舍受相应。<a id="a-1F"></a>任运恒时平等转故。<a id="a-1G"></a>以一切法为所缘境。<a id="a-1H"></a>镜智遍缘一切法故。</p>
  <p id="a1I">问。<a id="a-1J"></a>本识于一切时中。<a id="a-1K"></a>为有间断。<a id="a-1L"></a>为无间断。<a id="a-1M"></a>定缘于内。<a id="a-1N"></a>定缘于外。</p>
  <p id="a1O">答。<a id="a-1P"></a>此识从初至末。<a id="a-1Q"></a>无有刹那间断。<a id="a-1R"></a>内外俱缘。<a id="a-1S"></a>瑜伽论云。<a id="a-1T"></a>阿赖耶识。<a id="a-1U"></a>于一切时无有间断。<a id="a-1V"></a>器世间相。<a id="a-1W"></a>譬如灯焰生时。<a id="a-1X"></a>内执膏炷。<a id="a-1Y"></a>外发光明。<a id="a-1Z"></a>如是阿赖耶识。<a id="a-1a"></a>缘内执受。<a id="a-1b"></a>缘外器相。<a id="a-1c"></a>生起道理。<a id="a-1d"></a>应知亦尔。<a id="a-1e"></a>又缘境无废。<a id="a-1f"></a>时无变易。<a id="a-1g"></a>从初执受刹那乃至命终。<a id="a-1h"></a>一味了别而转。</p>
  <p id="a1i">问。<a id="a-1j"></a>阿赖耶识与诸转识。<a id="a-1k"></a>为复作因。<a id="a-1l"></a>为复作果。</p>
  <p id="a1m">答。<a id="a-1n"></a>互为因果。<a id="a-1o"></a>经偈云。<a id="a-1p"></a>诸法于识藏。<a id="a-1q"></a>识于法亦尔。<a id="a-1r"></a>更互为果性。<a id="a-1s"></a>亦常为因性。<a id="a-1t"></a>摄大乘论。<a id="a-1u"></a>说。<a id="a-1v"></a>阿赖耶识与杂染法。<a id="a-1w"></a>互为因缘。<a id="a-1x"></a>如炷生焰展转生烧。<a id="a-1y"></a>又如束芦。<a id="a-1z"></a>互相依住。<a id="a-20"></a>释云。<a id="a-21"></a>诸法于识藏。<a id="a-22"></a>能摄藏也。<a id="a-23"></a>为与诸识作二缘性。<a id="a-24"></a>一为彼种子。<a id="a-25"></a>二为彼所依。<a id="a-26"></a>识于法亦尔。<a id="a-27"></a>所摄藏也。<a id="a-28"></a>为诸转识与阿赖耶亦为二缘。<a id="a-29"></a>一于现法长养彼种。<a id="a-2A"></a>二于后法转摄植彼种。<a id="a-2B"></a>互相生故。<a id="a-2C"></a>如灯炷束芦者。<a id="a-2D"></a>举增上缘。<a id="a-2E"></a>喻因缘义。<a id="a-2F"></a>如灯炷与焰展转生焰。<a id="a-2G"></a>内炷生焰如种生现。<a id="a-2H"></a>内焰烧炷。<a id="a-2I"></a>如现熏种。<a id="a-2J"></a>又如束芦相依。<a id="a-2K"></a>为俱有因。<a id="a-2L"></a>类显二法为喻。<a id="a-2M"></a>喻因缘义。</p>
  <p id="a2N">问。<a id="a-2O"></a>种子识与阿赖耶识。<a id="a-2P"></a>为一为异。</p>
  <p id="a2Q">答。<a id="a-2R"></a>非一非异。<a id="a-2S"></a>摄论云。<a id="a-2T"></a>是不净品法种子。<a id="a-2U"></a>在阿赖耶识中。<a id="a-2V"></a>为有别体故异。<a id="a-2W"></a>为无别体故不异。<a id="a-2X"></a>二俱有失。<a id="a-2Y"></a>须明不一不异。<a id="a-2Z"></a>此阿赖耶识与种子。<a id="a-2a"></a>如此共生。<a id="a-2b"></a>虽有能依所依。<a id="a-2c"></a>不由别体故异。<a id="a-2d"></a>乃至能。<a id="a-2e"></a>是假。<a id="a-2f"></a>无体。<a id="a-2g"></a>所。<a id="a-2h"></a>是依是实。<a id="a-2i"></a>有体。<a id="a-2j"></a>假实和合。<a id="a-2k"></a>异相难可分别。<a id="a-2l"></a>以无二体故。<a id="a-2m"></a>此识先未有功能。<a id="a-2n"></a>熏习生。<a id="a-2o"></a>后方有功能故。<a id="a-2p"></a>异于前。<a id="a-2q"></a>前识。<a id="a-2r"></a>但是果报。<a id="a-2s"></a>不得名一切种子。<a id="a-2t"></a>后识能为他生因。<a id="a-2u"></a>说名一切种子。<a id="a-2v"></a>前识但生自相续。<a id="a-2w"></a>后识能生自他相续。<a id="a-2x"></a>故胜于前。<a id="a-2y"></a>譬如麦种生于自芽。<a id="a-2z"></a>有功能故。<a id="a-30"></a>说麦是芽种子。<a id="a-31"></a>麦若陈久。<a id="a-32"></a>或为火所损。<a id="a-33"></a>则失功能。<a id="a-34"></a>麦相不异。<a id="a-35"></a>以功能坏故。<a id="a-36"></a>不名种子。<a id="a-37"></a>此识亦尔。<a id="a-38"></a>若有生一切法功能。<a id="a-39"></a>由与功能相应。<a id="a-3A"></a>说名一切种子。<a id="a-3B"></a>此功能若谢无余。<a id="a-3C"></a>但说名果报识。<a id="a-3D"></a>非一切种子。<a id="a-3E"></a>是故非不异。</p>
  <p id="a3F">问。<a id="a-3G"></a>种子有几多。</p>
  <p id="a3H">答。<a id="a-3I"></a>摄论云。<a id="a-3J"></a>种子有二。<a id="a-3K"></a>一外种子。<a id="a-3L"></a>但是假名。<a id="a-3M"></a>以一切法唯有识故。<a id="a-3N"></a>二内种子。<a id="a-3O"></a>则是真实。<a id="a-3P"></a>以一切法以识为本。<a id="a-3Q"></a>此二种子。<a id="a-3R"></a>念念生灭。<a id="a-3S"></a>刹那刹那。<a id="a-3T"></a>先生后灭。<a id="a-3U"></a>无有间故。<a id="a-3V"></a>此法得成种子。<a id="a-3W"></a>何以故。<a id="a-3X"></a>常住法不成种子。<a id="a-3Y"></a>一切时无差别故。<a id="a-3Z"></a>复次云何外种子。<a id="a-3a"></a>如谷麦等。<a id="a-3b"></a>无熏习。<a id="a-3c"></a>得成种子。<a id="a-3d"></a>由内。<a id="a-3e"></a>外得成。<a id="a-3f"></a>是故内有熏者。<a id="a-3g"></a>外若成种子。<a id="a-3h"></a>不由自能。<a id="a-3i"></a>必由内熏习感外。<a id="a-3j"></a>故成种子。<a id="a-3k"></a>何以故。<a id="a-3l"></a>一切外法。<a id="a-3m"></a>离内则不成。<a id="a-3n"></a>是故于外不成熏习。<a id="a-3o"></a>一由内有熏习。<a id="a-3p"></a>得成种子。<a id="a-3q"></a>又第八识从种子生故。<a id="a-3r"></a>称果报识。<a id="a-3s"></a>能摄持种子故。<a id="a-3t"></a>亦名种子识。<a id="a-3u"></a>又本识是集谛。<a id="a-3v"></a>故名种子。<a id="a-3w"></a>是苦谛。<a id="a-3x"></a>故名果报。<a id="a-3y"></a>又二果俱有与所生现行果法。<a id="a-3z"></a>俱现和合。<a id="a-40"></a>方成种子。<a id="a-41"></a>释云。<a id="a-42"></a>谓此种子。<a id="a-43"></a>要望所生现行果法。<a id="a-44"></a>俱时现有。<a id="a-45"></a>现者。<a id="a-46"></a>一显现。<a id="a-47"></a>二现在。<a id="a-48"></a>三现有。<a id="a-49"></a>三义名现。<a id="a-4A"></a>由此无性人。<a id="a-4B"></a>第七识。<a id="a-4C"></a>不名种子。<a id="a-4D"></a>果不显现故。<a id="a-4E"></a>即显现言。<a id="a-4F"></a>简彼第七。<a id="a-4G"></a>现在。<a id="a-4H"></a>简前后。<a id="a-4I"></a>现有。<a id="a-4J"></a>简假法。<a id="a-4K"></a>体是实有。<a id="a-4L"></a>方成种子。<a id="a-4M"></a>故显现唯在果。<a id="a-4N"></a>现有唯在因。<a id="a-4O"></a>现在通因果。<a id="a-4P"></a>和合简相离。</p>
  <p id="a4Q">问。<a id="a-4R"></a>种子为是本有。<a id="a-4S"></a>为新熏生。</p>
  <p id="a4T">答。<a id="a-4U"></a>唯识论云。<a id="a-4V"></a>一切种子。<a id="a-4W"></a>皆本性有。<a id="a-4X"></a>不从熏生。<a id="a-4Y"></a>由熏习力。<a id="a-4Z"></a>但可增长。<a id="a-4a"></a>如契经说。<a id="a-4b"></a>一切有情。<a id="a-4c"></a>无始时来有种种界。<a id="a-4d"></a>如恶叉聚。<a id="a-4e"></a>法尔而有。<a id="a-4f"></a>界即种子差别名故。<a id="a-4g"></a>又经偈云。<a id="a-4h"></a>无始时来界。<a id="a-4i"></a>一切法等依。<a id="a-4j"></a>界是因义。<a id="a-4k"></a>瑜伽亦说。<a id="a-4l"></a>诸种子体。<a id="a-4m"></a>无始时来性虽本有。<a id="a-4n"></a>而由染净新所熏发。<a id="a-4o"></a>诸有情类无始时来。<a id="a-4p"></a>若般涅槃法者。<a id="a-4q"></a>一切种子皆悉具足。<a id="a-4r"></a>不般涅槃法者。<a id="a-4s"></a>便阙三种菩提种子。<a id="a-4t"></a>如是等文。<a id="a-4u"></a>诚证非一。<a id="a-4v"></a>契经说。<a id="a-4w"></a>心性净者。<a id="a-4x"></a>说心空理所显真如。<a id="a-4y"></a>真如是心真实性故。<a id="a-4z"></a>或说心体。<a id="a-50"></a>非烦恼故。<a id="a-51"></a>名性本净。<a id="a-52"></a>非有漏心。<a id="a-53"></a>性。<a id="a-54"></a>是无漏。<a id="a-55"></a>故名本净。<a id="a-56"></a>由此应信。<a id="a-57"></a>诸有情无始时来。<a id="a-58"></a>有无漏种不由熏习。<a id="a-59"></a>法尔成就。<a id="a-5A"></a>后胜进位。<a id="a-5B"></a>熏令增长。<a id="a-5C"></a>无漏法起。<a id="a-5D"></a>以此为因。<a id="a-5E"></a>无漏起时。<a id="a-5F"></a>复熏成种。<a id="a-5G"></a>有漏法种。<a id="a-5H"></a>类此应知。<a id="a-5I"></a>释云。<a id="a-5J"></a>心性者。<a id="a-5K"></a>真如也。<a id="a-5L"></a>真如无为非心之因。<a id="a-5M"></a>亦非种子。<a id="a-5N"></a>能有果法。<a id="a-5O"></a>如虚空等故。<a id="a-5P"></a>非有漏心。<a id="a-5Q"></a>性是无漏。<a id="a-5R"></a>名本性净也。<a id="a-5S"></a>又若取正义。<a id="a-5T"></a>本有新熏合生现行。<a id="a-5U"></a>非有前后。<a id="a-5V"></a>一本有者。<a id="a-5W"></a>谓无始时异熟识内。<a id="a-5X"></a>法尔而生蕴处界等。<a id="a-5Y"></a>功能差别。<a id="a-5Z"></a>世尊。<a id="a-5a"></a>依此。<a id="a-5b"></a>说诸有情。<a id="a-5c"></a>无始时来有种种界。<a id="a-5d"></a>如恶叉聚。<a id="a-5e"></a>法尔而有。<a id="a-5f"></a>一切种子与第八识。<a id="a-5g"></a>一时而有。<a id="a-5h"></a>从此能生前七现行。<a id="a-5i"></a>现行头上又熏种子。<a id="a-5j"></a>二新熏者。<a id="a-5k"></a>谓无始时来。<a id="a-5l"></a>数数现行熏习而有。<a id="a-5m"></a>名新熏故。<a id="a-5n"></a>世尊依此。<a id="a-5o"></a>说有情心。<a id="a-5p"></a>染净诸法所熏习故。<a id="a-5q"></a>无量种子之所积习故。<a id="a-5r"></a>护法意云。<a id="a-5s"></a>有漏无漏种子。<a id="a-5t"></a>皆有新熏本有。<a id="a-5u"></a>合生现行。<a id="a-5v"></a>亦不杂乱。<a id="a-5w"></a>若新熏遇缘。<a id="a-5x"></a>即从新熏生。<a id="a-5y"></a>若本有遇缘。<a id="a-5z"></a>即从本有生。<a id="a-60"></a>若偏执唯从新熏。<a id="a-61"></a>或偏执但是本有。<a id="a-62"></a>二俱违教。<a id="a-63"></a>若二义俱取。<a id="a-64"></a>善符教理。</p>
  <p id="a65">古德问。<a id="a-66"></a>此总未闻熏时。<a id="a-67"></a>此本有从何而生。</p>
  <p id="a68">答。<a id="a-69"></a>谓从无始时来。<a id="a-6A"></a>此身与种子。<a id="a-6B"></a>俱时而有。<a id="a-6C"></a>如外草木等种。<a id="a-6D"></a>又古德解熏种义。<a id="a-6E"></a>诸法虽有新旧二种。<a id="a-6F"></a>当生现时。<a id="a-6G"></a>或从新生。<a id="a-6H"></a>或从旧生。<a id="a-6I"></a>名为二种。<a id="a-6J"></a>非谓二种于一念中。<a id="a-6K"></a>同生一现。<a id="a-6L"></a>若尔。<a id="a-6M"></a>即有多种共生一芽之过。<a id="a-6N"></a>以此准知色等相分种。<a id="a-6O"></a>并同于此。</p>
  <p id="a6P">又问。<a id="a-6Q"></a>八识之中。<a id="a-6R"></a>既具本有新熏之义。<a id="a-6S"></a>何识是能熏因。<a id="a-6T"></a>所熏果。</p>
  <p id="a6U">答。<a id="a-6V"></a>依经论正义。<a id="a-6W"></a>即是前七现行识。<a id="a-6X"></a>为能熏因缘之因。<a id="a-6Y"></a>熏生新熏种子。<a id="a-6Z"></a>第八识。<a id="a-6a"></a>是前七现行识所熏生因缘之果。</p>
  <p id="a6b">又问。<a id="a-6c"></a>本识等虽无力能熏自种。<a id="a-6d"></a>而能亲生自种。<a id="a-6e"></a>故。<a id="a-6f"></a>现行本识等得自生种。<a id="a-6g"></a>为因缘者。<a id="a-6h"></a>既不熏自种。<a id="a-6i"></a>如何能生自种。<a id="a-6j"></a>又熏与生何别。</p>
  <p id="a6k">答。<a id="a-6l"></a>熏者资熏。<a id="a-6m"></a>击发之义。<a id="a-6n"></a>生者生起。<a id="a-6o"></a>从因生出之义。<a id="a-6p"></a>谓本识等。<a id="a-6q"></a>虽无力资熏。<a id="a-6r"></a>击发自种之义。<a id="a-6s"></a>而有亲生自种之义。<a id="a-6t"></a>如有种性者。<a id="a-6u"></a>法尔本有无漏种子。<a id="a-6v"></a>虽有生果之能。<a id="a-6w"></a>若不得资加二位有漏诸善资熏击发。<a id="a-6x"></a>即不能生现。<a id="a-6y"></a>须假有漏诸善资熏。<a id="a-6z"></a>方能生现。<a id="a-70"></a>又如本识中善染等种。<a id="a-71"></a>能引次后自类种子。<a id="a-72"></a>虽有生义。<a id="a-73"></a>无自熏义。<a id="a-74"></a>如谷麦等种。<a id="a-75"></a>虽有生芽之能。<a id="a-76"></a>若不得水土等资熏击发。<a id="a-77"></a>亦不能生其现行。<a id="a-78"></a>本识虽有生种之能。<a id="a-79"></a>然自力劣。<a id="a-7A"></a>须假六七与熏方生。<a id="a-7B"></a>由是义故。<a id="a-7C"></a>本识等虽非能熏。<a id="a-7D"></a>而能生种。<a id="a-7E"></a>故与亲种得为因缘。<a id="a-7F"></a>五根尘等诸根分。<a id="a-7G"></a>亦应然。<a id="a-7H"></a>此解。<a id="a-7I"></a>今依因位。<a id="a-7J"></a>现行。<a id="a-7K"></a>望自亲所熏种。<a id="a-7L"></a>能为二缘。<a id="a-7M"></a>即是因缘。<a id="a-7N"></a>增上缘。<a id="a-7O"></a>唯除第八及六识中极劣无记。<a id="a-7P"></a>非能熏故。<a id="a-7Q"></a>今按此文。<a id="a-7R"></a>现于亲种得为因缘中。<a id="a-7S"></a>既除第八及六识中极劣无记。<a id="a-7T"></a>非能熏故。<a id="a-7U"></a>望自亲种无因缘义。<a id="a-7V"></a>若言本识及六识中极劣无记。<a id="a-7W"></a>能生自种。<a id="a-7X"></a>得为因缘者。<a id="a-7Y"></a>便犯异熟有能熏过违圣教失。</p>
  <p id="a7Z">又问。<a id="a-7a"></a>如前六识所变五尘相分。<a id="a-7b"></a>不能自熏新种。<a id="a-7c"></a>须假能变心缘。<a id="a-7d"></a>方能熏自种故。<a id="a-7e"></a>五尘相分得为能熏。<a id="a-7f"></a>其极劣无记。<a id="a-7g"></a>亦假能变心缘。<a id="a-7h"></a>何故不同五尘相分。<a id="a-7i"></a>得为能熏。</p>
  <p id="a7j">答。<a id="a-7k"></a>今按。<a id="a-7l"></a>有为法分为三品。<a id="a-7m"></a>一者上品。<a id="a-7n"></a>如七转识。<a id="a-7o"></a>及相应等。<a id="a-7p"></a>一分能缘虑故力最强。<a id="a-7q"></a>悉有力自熏。<a id="a-7r"></a>二者中品。<a id="a-7s"></a>如五尘相分等。<a id="a-7t"></a>虽有熏力。<a id="a-7u"></a>而力稍微。<a id="a-7v"></a>假心与力。<a id="a-7w"></a>彼方自熏。<a id="a-7x"></a>三者下品。<a id="a-7y"></a>即极劣无记。<a id="a-7z"></a>而极羸病无力之人。<a id="a-80"></a>不能自起。<a id="a-81"></a>纵人与力扶持。<a id="a-82"></a>亦不能起。<a id="a-83"></a>本识等类。<a id="a-84"></a>亦复如是。<a id="a-85"></a>本无熏力。<a id="a-86"></a>谓心与力。<a id="a-87"></a>亦不能熏。<a id="a-88"></a>由是义故。<a id="a-89"></a>极劣无记一向无力。<a id="a-8A"></a>故非能熏。<a id="a-8B"></a>与五尘相分不同。<a id="a-8C"></a>彼自有力。<a id="a-8D"></a>但力稍劣不能独熏。<a id="a-8E"></a>假心相助。<a id="a-8F"></a>自有半力。<a id="a-8G"></a>故是能熏。<a id="a-8H"></a>由是义故。<a id="a-8I"></a>今正解者。<a id="a-8J"></a>第八识聚。<a id="a-8K"></a>及此所变异熟五根相分。<a id="a-8L"></a>并异熟扶根等。<a id="a-8M"></a>及异熟前六识等。<a id="a-8N"></a>并无新种。<a id="a-8O"></a>以其极劣。<a id="a-8P"></a>非能熏故。<a id="a-8Q"></a>从本有旧种所生。<a id="a-8R"></a>其长养五根。<a id="a-8S"></a>及此扶根。<a id="a-8T"></a>及等流五尘等相分前六识所变者。<a id="a-8U"></a>皆可各有新本二种。</p>
  <p id="a8V">问。<a id="a-8W"></a>净法种子从闻熏生。<a id="a-8X"></a>于本识中。<a id="a-8Y"></a>与不净种子熏发之义。<a id="a-8Z"></a>有何同别。</p>
  <p id="a8a">答。<a id="a-8b"></a>染净种子皆具熏义。<a id="a-8c"></a>则增减有殊。<a id="a-8d"></a>若净法熏。<a id="a-8e"></a>损本识。<a id="a-8f"></a>若染法熏。<a id="a-8g"></a>增本识。<a id="a-8h"></a>如摄论云。<a id="a-8i"></a>转依名法身。<a id="a-8j"></a>由闻熏。<a id="a-8k"></a>四法得成。<a id="a-8l"></a>一信乐大乘。<a id="a-8m"></a>是大净种子。<a id="a-8n"></a>二般若波罗蜜。<a id="a-8o"></a>是大我种子。<a id="a-8p"></a>三虚空器三昧。<a id="a-8q"></a>是大乐种子。<a id="a-8r"></a>四大悲。<a id="a-8s"></a>是大常种子。<a id="a-8t"></a>此闻熏习及四法。<a id="a-8u"></a>为四德种子。<a id="a-8v"></a>四德圆时。<a id="a-8w"></a>本识都尽。<a id="a-8x"></a>四德本来是有。<a id="a-8y"></a>不从种子生。<a id="a-8z"></a>从因作名。<a id="a-90"></a>故称种子。<a id="a-91"></a>此闻熏习。<a id="a-92"></a>非为增益本识故生。<a id="a-93"></a>为欲灭损本识力势故生。<a id="a-94"></a>能对治本识。<a id="a-95"></a>与本识性相违故。<a id="a-96"></a>不为本识性所摄。<a id="a-97"></a>若不净种子。<a id="a-98"></a>则熏习生。<a id="a-99"></a>增益本识。<a id="a-9A"></a>与净种有异。</p>
  <p id="a9B">问。<a id="a-9C"></a>熏习以何为义。</p>
  <p id="a9D">答。<a id="a-9E"></a>熏者发也。<a id="a-9F"></a>或犹致也。<a id="a-9G"></a>习者生也。<a id="a-9H"></a>近也。<a id="a-9I"></a>数也。<a id="a-9J"></a>即发致果于本识内。<a id="a-9K"></a>令种子生。<a id="a-9L"></a>近生长故。<a id="a-9M"></a>熏有二种。<a id="a-9N"></a>一习熏。<a id="a-9O"></a>谓熏心体。<a id="a-9P"></a>成染净等事。<a id="a-9Q"></a>二资熏。<a id="a-9R"></a>谓现行心境。<a id="a-9S"></a>及伽惑相资等。<a id="a-9T"></a>楞经云。<a id="a-9U"></a>大慧。<a id="a-9V"></a>不思议熏。<a id="a-9W"></a>及不思议变。<a id="a-9X"></a>是现识因。<a id="a-9Y"></a>取种种尘。<a id="a-9Z"></a>及无始妄想熏。<a id="a-9a"></a>是分别事识因。<a id="a-9b"></a>是以无明能熏真如。<a id="a-9c"></a>成其染法。<a id="a-9d"></a>本觉能熏无明。<a id="a-9e"></a>起其净用。<a id="a-9f"></a>此皆不可熏处而能熏。<a id="a-9g"></a>名不思议熏。<a id="a-9h"></a>不可变异而变异。<a id="a-9i"></a>云不思议变。<a id="a-9j"></a>胜鬘经云。<a id="a-9k"></a>不染而染。<a id="a-9l"></a>难可了知。<a id="a-9m"></a>染而不染。<a id="a-9n"></a>难可了知。<a id="a-9o"></a>显识论云。<a id="a-9p"></a>分别识者。<a id="a-9q"></a>若起安立熏习力。<a id="a-9r"></a>于第八识中。<a id="a-9s"></a>熏习力故。<a id="a-9t"></a>譬如烧香熏习衣。<a id="a-9u"></a>香体灭。<a id="a-9v"></a>而香气犹在衣中。<a id="a-9w"></a>名为熏衣。<a id="a-9x"></a>此香不可言有。<a id="a-9y"></a>香体灭故。<a id="a-9z"></a>不可言无。<a id="a-A0"></a>香气在故。<a id="a-A1"></a>如六识起善恶。<a id="a-A2"></a>留在熏力。<a id="a-A3"></a>于本识中。<a id="a-A4"></a>能得未来报。<a id="a-A5"></a>名为种子。</p>
  <p id="aA6">问。<a id="a-A7"></a>能熏所熏。<a id="a-A8"></a>各具几义能成熏习。</p>
  <p id="aA9">答。<a id="a-AA"></a>各具四义令种子生长。<a id="a-AB"></a>故名熏习。<a id="a-AC"></a>唯识论云。<a id="a-AD"></a>先所熏四义者。<a id="a-AE"></a>一坚住性。<a id="a-AF"></a>二无记性。<a id="a-AG"></a>三可熏性。<a id="a-AH"></a>四和合性。<a id="a-AI"></a>古释云。<a id="a-AJ"></a>即此四义。<a id="a-AK"></a>各有所简。<a id="a-AL"></a>论云。<a id="a-AM"></a>一坚住性。<a id="a-AN"></a>若法始终一类相续。<a id="a-AO"></a>能持习气。<a id="a-AP"></a>乃是所熏。<a id="a-AQ"></a>此遮转识及声风等性不坚住。<a id="a-AR"></a>故非所熏。<a id="a-AS"></a>释云。<a id="a-AT"></a>夫为所熏识者。<a id="a-AU"></a>且须一类坚住。<a id="a-AV"></a>相续不断能持习气。<a id="a-AW"></a>乃是所熏。<a id="a-AX"></a>今前六转识。<a id="a-AY"></a>若五位无心时。<a id="a-AZ"></a>皆间断故。<a id="a-Aa"></a>既非坚住。<a id="a-Ab"></a>非是所熏。<a id="a-Ac"></a>此亦遮经部师。<a id="a-Ad"></a>将色心更互持种。<a id="a-Ae"></a>论主云。<a id="a-Af"></a>且如于无色界入灭定时。<a id="a-Ag"></a>色心俱间断。<a id="a-Ah"></a>此时将何法能持种。<a id="a-Ai"></a>又如五根五尘。<a id="a-Aj"></a>皆不通三界。<a id="a-Ak"></a>亦非坚住。<a id="a-Al"></a>如何堪为所熏性。<a id="a-Am"></a>又第七识。<a id="a-An"></a>在有漏位虽不间断。<a id="a-Ao"></a>在十地位中。<a id="a-Ap"></a>亦有解脱间断。<a id="a-Aq"></a>谓得无漏时。<a id="a-Ar"></a>不能持有漏种。<a id="a-As"></a>以有漏无漏。<a id="a-At"></a>体相违故。<a id="a-Au"></a>以第八识虽是有漏。<a id="a-Av"></a>以在因中。<a id="a-Aw"></a>体无解脱。<a id="a-Ax"></a>唯无覆性。<a id="a-Ay"></a>即不妨亦能持无漏种。<a id="a-Az"></a>得名所熏。<a id="a-B0"></a>应立量云。<a id="a-B1"></a>前七转识是有法。<a id="a-B2"></a>非所熏。<a id="a-B3"></a>宗因云。<a id="a-B4"></a>不坚住故。<a id="a-B5"></a>同喻如电光声风等。</p>
  <p id="aB6">问。<a id="a-B7"></a>若言有坚住性即是所熏者。<a id="a-B8"></a>只如佛果第八。<a id="a-B9"></a>亦是坚住性。<a id="a-BA"></a>应名所熏。</p>
  <p id="aBB">答。<a id="a-BC"></a>将第二义简。<a id="a-BD"></a>论云。<a id="a-BE"></a>二无记性。<a id="a-BF"></a>若法平等无所违逆。<a id="a-BG"></a>能容习气。<a id="a-BH"></a>乃是所熏。<a id="a-BI"></a>此遮善染势力强盛。<a id="a-BJ"></a>无所容纳。<a id="a-BK"></a>故非所熏。<a id="a-BL"></a>释云。<a id="a-BM"></a>夫为所熏者。<a id="a-BN"></a>须唯是一类无记。<a id="a-BO"></a>即不违善恶性。<a id="a-BP"></a>方受彼熏。<a id="a-BQ"></a>今佛果第八既是善性。<a id="a-BR"></a>即不容不善及无记性。<a id="a-BS"></a>非是所熏。<a id="a-BT"></a>以佛果圆满故。<a id="a-BU"></a>如似沉麝。<a id="a-BV"></a>不受臭秽物熏。<a id="a-BW"></a>若不善性者。<a id="a-BX"></a>即是烦恼。<a id="a-BY"></a>又不容信等心所熏。<a id="a-BZ"></a>互不相容纳故。<a id="a-Ba"></a>其所熏性。<a id="a-Bb"></a>如宽心舍行之人。<a id="a-Bc"></a>能容纳得一切善恶事。<a id="a-Bd"></a>若恶心性人。<a id="a-Be"></a>即不中。<a id="a-Bf"></a>第八识似宽心舍行之人。<a id="a-Bg"></a>能容一切习气。<a id="a-Bh"></a>有此义故。<a id="a-Bi"></a>方名所熏。<a id="a-Bj"></a>若如来第八无漏净识。<a id="a-Bk"></a>唯在因中曾所熏习。<a id="a-Bl"></a>带此旧种。<a id="a-Bm"></a>非新受熏。<a id="a-Bn"></a>以唯善故。<a id="a-Bo"></a>违于不善等。<a id="a-Bp"></a>又云。<a id="a-Bq"></a>善染如沉麝非蒜等。<a id="a-Br"></a>故不受熏。<a id="a-Bs"></a>无记如素帛。<a id="a-Bt"></a>故能受熏。<a id="a-Bu"></a>如善不容于恶。<a id="a-Bv"></a>犹白不受于黑。<a id="a-Bw"></a>若恶不容于善。<a id="a-Bx"></a>如臭不纳于香。<a id="a-By"></a>唯本识之含藏。<a id="a-Bz"></a>同大虚之广纳矣。</p>
  <p id="aC0">问。<a id="a-C1"></a>若言有坚住性及无记性二义。<a id="a-C2"></a>便名所熏者。<a id="a-C3"></a>且如第五心所。<a id="a-C4"></a>同心王具此二义。<a id="a-C5"></a>应是所熏。<a id="a-C6"></a>又如无为亦有坚住性义。<a id="a-C7"></a>为所熏何失。</p>
  <p id="aC8">答。<a id="a-C9"></a>将第三义简。<a id="a-CA"></a>论云。<a id="a-CB"></a>三可熏性。<a id="a-CC"></a>若法自在。<a id="a-CD"></a>性非坚密。<a id="a-CE"></a>能受习气。<a id="a-CF"></a>乃是所熏。<a id="a-CG"></a>此遮心所及无为法。<a id="a-CH"></a>无为坚密。<a id="a-CI"></a>故非所熏。<a id="a-CJ"></a>言自在者。<a id="a-CK"></a>正简难陀许第八五心所变受熏。<a id="a-CL"></a>论主云。<a id="a-CM"></a>心所不自在。<a id="a-CN"></a>故依他生起。<a id="a-CO"></a>非所熏性。<a id="a-CP"></a>言性非坚密者。<a id="a-CQ"></a>即简马鸣菩萨真如受熏。<a id="a-CR"></a>论主云。<a id="a-CS"></a>无为体坚密。<a id="a-CT"></a>如金石等。<a id="a-CU"></a>而不受熏。<a id="a-CV"></a>夫可熏者。<a id="a-CW"></a>且须体性虚疏。<a id="a-CX"></a>能容种子方得。<a id="a-CY"></a>马鸣救云。<a id="a-CZ"></a>我言真如受熏者。<a id="a-Ca"></a>以真如是性。<a id="a-Cb"></a>第八是相。<a id="a-Cc"></a>性相不相离。<a id="a-Cd"></a>若熏着相时。<a id="a-Ce"></a>兼熏着性。<a id="a-Cf"></a>或摄相归性故。<a id="a-Cg"></a>真如受熏何失。<a id="a-Ch"></a>如将金石作指镮等。<a id="a-Ci"></a>护法破云。<a id="a-Cj"></a>熏相不熏性。<a id="a-Ck"></a>如火烧世界。<a id="a-Cl"></a>不烧虚空。<a id="a-Cm"></a>今唯是第八心王。<a id="a-Cn"></a>体性虚疏。<a id="a-Co"></a>方可受熏。<a id="a-Cp"></a>如衣服虚疏。<a id="a-Cq"></a>方能受香等熏。</p>
  <p id="aCr">问。<a id="a-Cs"></a>若言有坚住性无记性及可熏性三义。<a id="a-Ct"></a>即是所熏者。<a id="a-Cu"></a>应可此人第八识。<a id="a-Cv"></a>受他人前七识熏。<a id="a-Cw"></a>以此人第八是可熏性故。</p>
  <p id="aCx">答。<a id="a-Cy"></a>将第四义简。<a id="a-Cz"></a>论云。<a id="a-D0"></a>四与能熏等和合性。<a id="a-D1"></a>若与能熏同时同处。<a id="a-D2"></a>不即不离。<a id="a-D3"></a>乃是所熏。<a id="a-D4"></a>此遮他身刹那前后。<a id="a-D5"></a>无和合义。<a id="a-D6"></a>故非所熏。<a id="a-D7"></a>唯异熟识具此四义。<a id="a-D8"></a>可是所熏。<a id="a-D9"></a>非心所等。<a id="a-DA"></a>释云。<a id="a-DB"></a>今将此人第八。<a id="a-DC"></a>望他人前七。<a id="a-DD"></a>无同时同处和合义故。<a id="a-DE"></a>非是所熏。<a id="a-DF"></a>亦遮经部师。<a id="a-DG"></a>将前念识体。<a id="a-DH"></a>熏后念识相。<a id="a-DI"></a>不同时。<a id="a-DJ"></a>亦非所熏。<a id="a-DK"></a>次能熏四义者。<a id="a-DL"></a>一有生灭。<a id="a-DM"></a>二有胜用。<a id="a-DN"></a>三有增减。<a id="a-DO"></a>四与所熏和合。<a id="a-DP"></a>此四义亦各有所简。</p>
  <p id="aDQ">且外人问。<a id="a-DR"></a>无为法。<a id="a-DS"></a>得名能熏不。</p>
  <p id="aDT">答。<a id="a-DU"></a>将第一义简。<a id="a-DV"></a>论云。<a id="a-DW"></a>一有生灭。<a id="a-DX"></a>若法非常。<a id="a-DY"></a>能有作用生长习气。<a id="a-DZ"></a>乃是能熏。<a id="a-Da"></a>此遮无为前后不变无生长用。<a id="a-Db"></a>故非能熏。<a id="a-Dc"></a>释云。<a id="a-Dd"></a>今前七识有生灭。<a id="a-De"></a>有生长作用。<a id="a-Df"></a>乃是能熏。</p>
  <p id="aDg">问。<a id="a-Dh"></a>若尔者。<a id="a-Di"></a>且如业感异熟生心。<a id="a-Dj"></a>心所。<a id="a-Dk"></a>及色法。<a id="a-Dl"></a>不相应行等。<a id="a-Dm"></a>皆有生灭。<a id="a-Dn"></a>亦有作用。<a id="a-Do"></a>应是能熏。</p>
  <p id="aDp">答。<a id="a-Dq"></a>将第二义简。<a id="a-Dr"></a>论云。<a id="a-Ds"></a>二有胜用。<a id="a-Dt"></a>若有生灭。<a id="a-Du"></a>势力增盛能引习气。<a id="a-Dv"></a>乃是能熏。<a id="a-Dw"></a>此遮异熟心心所等。<a id="a-Dx"></a>势力羸劣。<a id="a-Dy"></a>故非能熏。<a id="a-Dz"></a>释云。<a id="a-E0"></a>其业惑异熟生心心所等。<a id="a-E1"></a>劣弱。<a id="a-E2"></a>无强盛作用。<a id="a-E3"></a>能熏。<a id="a-E4"></a>色法。<a id="a-E5"></a>虽有强盛。<a id="a-E6"></a>又无缘虑胜用。<a id="a-E7"></a>不相应行。<a id="a-E8"></a>二用俱阙。<a id="a-E9"></a>此非能熏。<a id="a-EA"></a>又势用有二。<a id="a-EB"></a>一能缘用。<a id="a-EC"></a>即简诸色为相分熏。<a id="a-ED"></a>非能缘熏。<a id="a-EE"></a>二强盛用。<a id="a-EF"></a>为不任运起。<a id="a-EG"></a>即异熟心等。<a id="a-EH"></a>有缘虑用。<a id="a-EI"></a>无强盛用。<a id="a-EJ"></a>为相分熏。<a id="a-EK"></a>非能缘熏。<a id="a-EL"></a>内色等有强盛用。<a id="a-EM"></a>无能缘用。<a id="a-EN"></a>异熟心等。<a id="a-EO"></a>有能缘用。<a id="a-EP"></a>无强盛用。<a id="a-EQ"></a>不相应法。<a id="a-ER"></a>二俱无。<a id="a-ES"></a>皆非能熏。<a id="a-ET"></a>即缘势用。<a id="a-EU"></a>可致熏习。<a id="a-EV"></a>如强健人。<a id="a-EW"></a>能致功效故。</p>
  <p id="aEX">问。<a id="a-EY"></a>若有生灭及有胜用。<a id="a-EZ"></a>即名能熏者。<a id="a-Ea"></a>且如佛果前七识。<a id="a-Eb"></a>亦具此二义。<a id="a-Ec"></a>应是能熏。</p>
  <p id="aEd">答。<a id="a-Ee"></a>将第三义简。<a id="a-Ef"></a>论云。<a id="a-Eg"></a>三有增减。<a id="a-Eh"></a>若有胜用。<a id="a-Ei"></a>可增可减。<a id="a-Ej"></a>摄植习气。<a id="a-Ek"></a>乃是能熏。<a id="a-El"></a>此遮佛果圆满善法。<a id="a-Em"></a>无增无减。<a id="a-En"></a>故非能熏。<a id="a-Eo"></a>彼若能熏。<a id="a-Ep"></a>便非圆满。<a id="a-Eq"></a>前后佛果。<a id="a-Er"></a>应有胜劣。</p>
  <p id="aEs">问。<a id="a-Et"></a>若言具有生灭有胜用有增减三义。<a id="a-Eu"></a>即名能缘者。<a id="a-Ev"></a>且如他人前七识。<a id="a-Ew"></a>亦有上三义。<a id="a-Ex"></a>应与此人第八熏得种不。</p>
  <p id="aEy">答。<a id="a-Ez"></a>将第四义简。<a id="a-F0"></a>论云。<a id="a-F1"></a>四与所熏和合而转。<a id="a-F2"></a>若与所熏同时同处。<a id="a-F3"></a>不即不离。<a id="a-F4"></a>乃是能熏。<a id="a-F5"></a>此遮他身刹那前后。<a id="a-F6"></a>无和合义。<a id="a-F7"></a>故非能熏。<a id="a-F8"></a>唯七转识及彼心所。<a id="a-F9"></a>有胜势用。<a id="a-FA"></a>而增减者。<a id="a-FB"></a>具此四义。<a id="a-FC"></a>可是能熏。<a id="a-FD"></a>如是能熏与所熏识。<a id="a-FE"></a>俱生俱灭。<a id="a-FF"></a>熏习义成。<a id="a-FG"></a>今所熏中种子生长。<a id="a-FH"></a>如熏苣胜。<a id="a-FI"></a>故名熏习。<a id="a-FJ"></a>释云。<a id="a-FK"></a>摄论云。<a id="a-FL"></a>苣胜本来是炭。<a id="a-FM"></a>多时埋在地中。<a id="a-FN"></a>便变为苣胜。<a id="a-FO"></a>如苣胜与华。<a id="a-FP"></a>俱生俱灭。<a id="a-FQ"></a>内熏习。<a id="a-FR"></a>故生香气。<a id="a-FS"></a>又种子。<a id="a-FT"></a>是习气之异名。<a id="a-FU"></a>习气必由熏习而有。<a id="a-FV"></a>举。<a id="a-FW"></a>喻如麻香气。<a id="a-FX"></a>华熏故生。<a id="a-FY"></a>即胡麻中所有香气。<a id="a-FZ"></a>必假华熏方得香也。<a id="a-Fa"></a>西方若欲作涂身香油。<a id="a-Fb"></a>先以华香。<a id="a-Fc"></a>取于苣胜子。<a id="a-Fd"></a>聚为一处。<a id="a-Fe"></a>淹令极烂。<a id="a-Ff"></a>后取苣胜压油。<a id="a-Fg"></a>油遂香气芬馥。<a id="a-Fh"></a>比来胡麻中无香气。<a id="a-Fi"></a>因华熏故生。<a id="a-Fj"></a>熏习义者。<a id="a-Fk"></a>要俱生灭。<a id="a-Fl"></a>熏习义成。<a id="a-Fm"></a>非如种生芽。<a id="a-Fn"></a>异时故。<a id="a-Fo"></a>不同生灭故。<a id="a-Fp"></a>以为喻。</p>
  <p id="aFq">问。<a id="a-Fr"></a>若言须与所熏和合一处。<a id="a-Fs"></a>方名能熏者。<a id="a-Ft"></a>且如生亡父母。<a id="a-Fu"></a>及先亡子孙等。<a id="a-Fv"></a>后人为作功德。<a id="a-Fw"></a>此亦是熏他识。<a id="a-Fx"></a>以获福故。<a id="a-Fy"></a>如何不许。</p>
  <p id="aFz">答。<a id="a-G0"></a>此有二解。<a id="a-G1"></a>一云。<a id="a-G2"></a>此但为增上。<a id="a-G3"></a>令亡者自发心。<a id="a-G4"></a>非熏他识。<a id="a-G5"></a>二云。<a id="a-G6"></a>七分之中。<a id="a-G7"></a>许获一分。</p>
  <p id="aG8">难只此所获一分功德。<a id="a-G9"></a>便是此人造福。<a id="a-GA"></a>他人受果。<a id="a-GB"></a>应乖唯识义。</p>
  <p id="aGC">答。<a id="a-GD"></a>有五力。<a id="a-GE"></a>唯识不判。<a id="a-GF"></a>一定力。<a id="a-GG"></a>二通力。<a id="a-GH"></a>三借识力。<a id="a-GI"></a>四大愿力。<a id="a-GJ"></a>五法威德力。</p>
  <p id="aGK">问。<a id="a-GL"></a>七能熏中熏第八。<a id="a-GM"></a>四分之中。<a id="a-GN"></a>约熏何分。</p>
  <p id="aGO">答。<a id="a-GP"></a>前五转识。<a id="a-GQ"></a>能熏阿赖相分种子。<a id="a-GR"></a>第六意识。<a id="a-GS"></a>能熏第八相见分种子。<a id="a-GT"></a>第七末那。<a id="a-GU"></a>唯熏第八见分种子。</p>
  <p id="aGV">问。<a id="a-GW"></a>前七识四分。<a id="a-GX"></a>何分能熏。</p>
  <p id="aGY">答。<a id="a-GZ"></a>见相二分能熏种。<a id="a-Ga"></a>以此二分有作用故。</p>
  <p id="aGb">问。<a id="a-Gc"></a>相分是色。<a id="a-Gd"></a>何能熏种。</p>
  <p id="aGe">答。<a id="a-Gf"></a>但是见分与力。<a id="a-Gg"></a>令相分熏种。<a id="a-Gh"></a>如枭附块而成卵[穀-禾+卵]。<a id="a-Gi"></a>又见分是自证分与力。</p>
  <p id="aGj">问。<a id="a-Gk"></a>前五识与第八熏相分种者。<a id="a-Gl"></a>其第八相分有三境。<a id="a-Gm"></a>今熏何相分种。</p>
  <p id="aGn">答。<a id="a-Go"></a>但熏内身及外器实五尘相分种。<a id="a-Gp"></a>余即不熏。<a id="a-Gq"></a>以不能缘故。</p>
  <p id="aGr">问。<a id="a-Gs"></a>五识于一切时。<a id="a-Gt"></a>为皆熏三种。<a id="a-Gu"></a>为有不尔。</p>
  <p id="aGv">答。<a id="a-Gw"></a>皆熏三种。<a id="a-Gx"></a>纵异界相缘时。<a id="a-Gy"></a>五识须托自第八相。<a id="a-Gz"></a>而熏本质种。<a id="a-H0"></a>又如二禅已上。<a id="a-H1"></a>借初禅三识缘上地三境时。<a id="a-H2"></a>亦各熏三种。<a id="a-H3"></a>其相质种。<a id="a-H4"></a>二禅已上收。<a id="a-H5"></a>见分种。<a id="a-H6"></a>即属初禅系。<a id="a-H7"></a>以越界地地法无。<a id="a-H8"></a>故言借。<a id="a-H9"></a>若得诸根互用。<a id="a-HA"></a>缘自他五尘境。<a id="a-HB"></a>皆熏三种子。<a id="a-HC"></a>以是性境收。<a id="a-HD"></a>本质同是第八相分故。<a id="a-HE"></a>若第六缘第八见分时。<a id="a-HF"></a>熏得见质二种。<a id="a-HG"></a>皆是心种。<a id="a-HH"></a>即与第八熏得见分种。<a id="a-HI"></a>又自熏得第六见分种。<a id="a-HJ"></a>中间相分即不熏。<a id="a-HK"></a>若第六缘第八相分时。<a id="a-HL"></a>或熏三种子。<a id="a-HM"></a>为自熏得能缘见分种。<a id="a-HN"></a>若现量时。<a id="a-HO"></a>亦自熏得相分五尘种。<a id="a-HP"></a>又与第八熏得五根尘本质种。<a id="a-HQ"></a>多分只熏见质二种。</p>
  <p id="aHR">问。<a id="a-HS"></a>第六缘第八三境相分时。<a id="a-HT"></a>皆与熏得三境种不。</p>
  <p id="aHU">答。<a id="a-HV"></a>只熏根身器界种。<a id="a-HW"></a>缘种子境。<a id="a-HX"></a>即不熏种。<a id="a-HY"></a>恐犯无穷过故。<a id="a-HZ"></a>其第六缘五根及种子境时。<a id="a-Ha"></a>皆是独影境。<a id="a-Hb"></a>有说。<a id="a-Hc"></a>是性境者。<a id="a-Hd"></a>即须相分是实。<a id="a-He"></a>便有两重五根现行。<a id="a-Hf"></a>犯有情界增过。<a id="a-Hg"></a>故知不可。</p>
  <p id="aHh">问。<a id="a-Hi"></a>第六能缘第八四分。<a id="a-Hj"></a>何言唯熏见相分种。</p>
  <p id="aHk">答。<a id="a-Hl"></a>以内二分与见分。<a id="a-Hm"></a>同是心种故。<a id="a-Hn"></a>于见分中摄。</p>
  <p id="aHo">问。<a id="a-Hp"></a>第六缘一百法时。<a id="a-Hq"></a>皆熏本质种不。</p>
  <p id="aHr">答。<a id="a-Hs"></a>若缘无为。<a id="a-Ht"></a>并不相应行。<a id="a-Hu"></a>及心所中一分假者。<a id="a-Hv"></a>皆不熏本质种。<a id="a-Hw"></a>实者即熏。<a id="a-Hx"></a>以缘假法时。<a id="a-Hy"></a>但是独影境故。<a id="a-Hz"></a>亦不熏相分种。<a id="a-I0"></a>其能缘见分种即熏。<a id="a-I1"></a>若第七识缘第八见分熏种者。<a id="a-I2"></a>但熏见质二种。<a id="a-I3"></a>定不熏相分种。<a id="a-I4"></a>其中间相分。<a id="a-I5"></a>但从两头合起。<a id="a-I6"></a>仍通二性。<a id="a-I7"></a>一半从本质上起者。<a id="a-I8"></a>是无覆性。<a id="a-I9"></a>一半从能缘见分上生者。<a id="a-IA"></a>是有覆性。</p>
  <p id="aIB">问。<a id="a-IC"></a>如前第三所熏中。<a id="a-ID"></a>护法难马鸣真如受熏义。<a id="a-IE"></a>夫熏习之义。<a id="a-IF"></a>熏相不熏性。<a id="a-IG"></a>如火烧世界。<a id="a-IH"></a>不烧虚空。<a id="a-II"></a>此真如受熏之义。<a id="a-IJ"></a>如何会通。</p>
  <p id="aIK">答。<a id="a-IL"></a>夫能所之熏。<a id="a-IM"></a>约有二宗。<a id="a-IN"></a>一法相宗。<a id="a-IO"></a>二法性宗。<a id="a-IP"></a>前护法是依法相宗所难。<a id="a-IQ"></a>今马鸣是依法性宗。<a id="a-IR"></a>今法性宗。<a id="a-IS"></a>亦七识等而为能熏。<a id="a-IT"></a>八为所熏。<a id="a-IU"></a>其第八中。<a id="a-IV"></a>以如来藏随缘成立。<a id="a-IW"></a>含有生灭不生灭义故。<a id="a-IX"></a>今言熏者。<a id="a-IY"></a>是不熏之熏。<a id="a-IZ"></a>不变之变。<a id="a-Ia"></a>即熏生灭门中真如随缘之相。<a id="a-Ib"></a>若真如门中即不熏。<a id="a-Ic"></a>此熏变义。<a id="a-Id"></a>俱不可思议。<a id="a-Ie"></a>以不染而染故。<a id="a-If"></a>如起信论云。<a id="a-Ig"></a>复次以四种法熏习义故。<a id="a-Ih"></a>染净法起。<a id="a-Ii"></a>无有断绝。<a id="a-Ij"></a>一净。<a id="a-Ik"></a>谓真如。<a id="a-Il"></a>二染。<a id="a-Im"></a>谓无明。<a id="a-In"></a>三妄心。<a id="a-Io"></a>谓业识。<a id="a-Ip"></a>四妄境。<a id="a-Iq"></a>谓六尘。<a id="a-Ir"></a>熏习义者。<a id="a-Is"></a>如世衣服非臭非香。<a id="a-It"></a>随以物熏。<a id="a-Iu"></a>则有彼气。<a id="a-Iv"></a>真如净法性非是染。<a id="a-Iw"></a>无明熏故。<a id="a-Ix"></a>则有染相。<a id="a-Iy"></a>无明染法实无净业。<a id="a-Iz"></a>真如熏故。<a id="a-J0"></a>说有净用。<a id="a-J1"></a>云何熏习染法不断。<a id="a-J2"></a>所谓依真如故。<a id="a-J3"></a>而起无明。<a id="a-J4"></a>为诸染因。<a id="a-J5"></a>然此无明。<a id="a-J6"></a>即熏真如。<a id="a-J7"></a>既熏习已。<a id="a-J8"></a>生妄念心。<a id="a-J9"></a>此妄念心。<a id="a-JA"></a>复熏无明。<a id="a-JB"></a>以熏习故。<a id="a-JC"></a>不觉真法。<a id="a-JD"></a>以不觉故。<a id="a-JE"></a>妄境相现。<a id="a-JF"></a>以妄念心熏习力故。<a id="a-JG"></a>生于种种差别执着。<a id="a-JH"></a>造种种业。<a id="a-JI"></a>受身心等众苦果报。<a id="a-JJ"></a>妄境熏义。<a id="a-JK"></a>有二种别。<a id="a-JL"></a>一增长分别熏。<a id="a-JM"></a>二增长执取熏。<a id="a-JN"></a>妄心熏义。<a id="a-JO"></a>亦二种别。<a id="a-JP"></a>一增长根本业识熏。<a id="a-JQ"></a>令阿罗汉辟支佛一切菩萨受生灭苦。<a id="a-JR"></a>二增长分别事识熏。<a id="a-JS"></a>令诸凡夫受业系苦。<a id="a-JT"></a>无明熏义。<a id="a-JU"></a>亦二种别。<a id="a-JV"></a>一根本熏。<a id="a-JW"></a>成就业识义。<a id="a-JX"></a>二见爱熏。<a id="a-JY"></a>成就分别事识义。<a id="a-JZ"></a>云何熏习净法不断。<a id="a-Ja"></a>谓以真如熏于无明。<a id="a-Jb"></a>以熏习因缘力故。<a id="a-Jc"></a>令妄念心厌生死苦求涅槃乐。<a id="a-Jd"></a>以此妄心压求因缘。<a id="a-Je"></a>复熏真如。<a id="a-Jf"></a>以熏习故。<a id="a-Jg"></a>则自信己身有真如法。<a id="a-Jh"></a>本性清净。<a id="a-Ji"></a>知一切境界唯心妄动。<a id="a-Jj"></a>毕竟无有。<a id="a-Jk"></a>以能如是如实知故。<a id="a-Jl"></a>修远离法。<a id="a-Jm"></a>起于种种诸随顺行。<a id="a-Jn"></a>无所分别。<a id="a-Jo"></a>无所取着。<a id="a-Jp"></a>经于无量阿僧祇劫。<a id="a-Jq"></a>惯习力故。<a id="a-Jr"></a>无明则灭。<a id="a-Js"></a>无明灭故。<a id="a-Jt"></a>心相不起。<a id="a-Ju"></a>心不起故。<a id="a-Jv"></a>境界相灭。<a id="a-Jw"></a>如是一切染因染缘。<a id="a-Jx"></a>及以染界心相都灭。<a id="a-Jy"></a>名得涅槃。<a id="a-Jz"></a>成就种种自在业用。<a id="a-K0"></a>妄心熏义。<a id="a-K1"></a>有二种别。<a id="a-K2"></a>一分别事识熏。<a id="a-K3"></a>令一切凡夫二乘。<a id="a-K4"></a>厌生死苦。<a id="a-K5"></a>随己堪能趣无上道。<a id="a-K6"></a>二意熏。<a id="a-K7"></a>令诸菩萨发心勇猛。<a id="a-K8"></a>速疾趣入无住涅槃。<a id="a-K9"></a>真如熏义。<a id="a-KA"></a>亦二种别。<a id="a-KB"></a>一体熏。<a id="a-KC"></a>二用熏。<a id="a-KD"></a>体熏者。<a id="a-KE"></a>所谓真如从无始来。<a id="a-KF"></a>具足一切无量无漏。<a id="a-KG"></a>亦具难思胜境界用。<a id="a-KH"></a>常无间断。<a id="a-KI"></a>熏众生心。<a id="a-KJ"></a>以此力故。<a id="a-KK"></a>令诸众生厌生死苦求涅槃乐。<a id="a-KL"></a>自信己身有真实法。<a id="a-KM"></a>发心修行。<a id="a-KN"></a>用熏者。<a id="a-KO"></a>即是众生外缘之力。<a id="a-KP"></a>有无量义。<a id="a-KQ"></a>略说二种。<a id="a-KR"></a>一差别缘。<a id="a-KS"></a>二平等缘。<a id="a-KT"></a>差别缘者。<a id="a-KU"></a>谓诸众生从初发心。<a id="a-KV"></a>乃至成佛。<a id="a-KW"></a>蒙佛菩萨等诸善知识。<a id="a-KX"></a>随所应化而为现身等。<a id="a-KY"></a>平等缘者。<a id="a-KZ"></a>谓一切诸佛及诸菩萨。<a id="a-Ka"></a>以平等智慧。<a id="a-Kb"></a>平等志愿。<a id="a-Kc"></a>普欲拔济一切众生。<a id="a-Kd"></a>任运相续。<a id="a-Ke"></a>常无断绝。<a id="a-Kf"></a>以此智慧熏众生故。<a id="a-Kg"></a>令其忆念诸佛菩萨。<a id="a-Kh"></a>或见或闻。<a id="a-Ki"></a>而作利益。<a id="a-Kj"></a>入净三昧。<a id="a-Kk"></a>随所断障。<a id="a-Kl"></a>得无碍眼。<a id="a-Km"></a>于念念中。<a id="a-Kn"></a>一切世界平等显现。<a id="a-Ko"></a>见无量诸佛。<a id="a-Kp"></a>及诸菩萨。<a id="a-Kq"></a>华严记云。<a id="a-Kr"></a>是则真如。<a id="a-Ks"></a>亦为能熏。<a id="a-Kt"></a>亦能受熏。<a id="a-Ku"></a>故楞伽经云。<a id="a-Kv"></a>不思议熏。<a id="a-Kw"></a>不思议变。<a id="a-Kx"></a>是现识因。<a id="a-Ky"></a>谓不可熏而熏。<a id="a-Kz"></a>故名不思议熏。<a id="a-L0"></a>真如不变而随缘成法。<a id="a-L1"></a>名不思议变。<a id="a-L2"></a>亦即不染而染也。<a id="a-L3"></a>藏法师云。<a id="a-L4"></a>妄心通业识及事识。<a id="a-L5"></a>今据其本。<a id="a-L6"></a>言业识耳。<a id="a-L7"></a>言熏习故有染相者。<a id="a-L8"></a>真如本无相。<a id="a-L9"></a>随熏现相。<a id="a-LA"></a>又显妄法无体。<a id="a-LB"></a>故但云相。<a id="a-LC"></a>此释经中。<a id="a-LD"></a>如来藏为恶习所熏等。<a id="a-LE"></a>上即生灭门中真如。<a id="a-LF"></a>言有净用者。<a id="a-LG"></a>此是生灭门中本觉真如。<a id="a-LH"></a>故有熏义。<a id="a-LI"></a>真如门中。<a id="a-LJ"></a>则无此义。<a id="a-LK"></a>由此本觉内熏不觉。<a id="a-LL"></a>令成厌求反流顺真。<a id="a-LM"></a>故云用也。<a id="a-LN"></a>此释经中。<a id="a-LO"></a>由如来藏故。<a id="a-LP"></a>能厌生死苦。<a id="a-LQ"></a>乐求涅槃也。<a id="a-LR"></a>涅槃经云。<a id="a-LS"></a>阐提之人。<a id="a-LT"></a>佛性力故。<a id="a-LU"></a>还生善根。<a id="a-LV"></a>彼言佛性力者。<a id="a-LW"></a>即此本觉内熏之力耳。<a id="a-LX"></a>良以一识含此二义。<a id="a-LY"></a>更互相熏遍生染净也。<a id="a-LZ"></a>此中佛者。<a id="a-La"></a>是觉。<a id="a-Lb"></a>性者是本。<a id="a-Lc"></a>故名本觉。</p>
  <p id="aLd">问。<a id="a-Le"></a>佛种从缘起者。<a id="a-Lf"></a>即是熏习义。<a id="a-Lg"></a>约法报化三身中。<a id="a-Lh"></a>是何佛种从缘起。</p>
  <p id="aLi">答。<a id="a-Lj"></a>是报身佛。<a id="a-Lk"></a>由熏成故。<a id="a-Ll"></a>以智为种。<a id="a-Lm"></a>法身是无为断惑所显。<a id="a-Ln"></a>不从种子生。<a id="a-Lo"></a>以法报具足。<a id="a-Lp"></a>能起化现。<a id="a-Lq"></a>即化身是法报之用。<a id="a-Lr"></a>唯报佛性。<a id="a-Ls"></a>即是一切众生闻熏种子。<a id="a-Lt"></a>且如世间甘露叶上。<a id="a-Lu"></a>雾露润湿。<a id="a-Lv"></a>滴入土中。<a id="a-Lw"></a>一滴成一连珠。<a id="a-Lx"></a>又更湿润。<a id="a-Ly"></a>生长芽茎。<a id="a-Lz"></a>报佛性亦尔。<a id="a-M0"></a>我等第六识见分。<a id="a-M1"></a>及耳识见分。<a id="a-M2"></a>如同甘露叶。<a id="a-M3"></a>如来大乘教法。<a id="a-M4"></a>如似雾露。<a id="a-M5"></a>耳识第六识熏得大乘种子。<a id="a-M6"></a>似润湿。<a id="a-M7"></a>落在第八识中。<a id="a-M8"></a>如入土中生得连珠。<a id="a-M9"></a>后数资熏。<a id="a-MA"></a>至成自受用报身佛。<a id="a-MB"></a>更遇湿润生起芽茎。<a id="a-MC"></a>故知佛种全自熏成。<a id="a-MD"></a>初学之人。<a id="a-ME"></a>争不仗于闻法之力。<a id="a-MF"></a>且众生虽有正因性。<a id="a-MG"></a>须假缘因发起。<a id="a-MH"></a>如大智度论云。<a id="a-MI"></a>如经中说。<a id="a-MJ"></a>二因缘。<a id="a-MK"></a>发起正见。<a id="a-ML"></a>一者外闻正法。<a id="a-MM"></a>二者内有正念。<a id="a-MN"></a>又如草木内有种子。<a id="a-MO"></a>外有雨泽。<a id="a-MP"></a>然后得生。<a id="a-MQ"></a>若无菩萨。<a id="a-MR"></a>众生虽有业因缘。<a id="a-MS"></a>无由发起。<a id="a-MT"></a>然欲弘扬佛法。<a id="a-MU"></a>剖析圆宗。<a id="a-MV"></a>应须性相双明。<a id="a-MW"></a>总别俱辩。<a id="a-MX"></a>故法华经偈云。<a id="a-MY"></a>如是大果报。<a id="a-MZ"></a>种种性相义。<a id="a-Ma"></a>我及十方佛。<a id="a-Mb"></a>乃能知是事。<a id="a-Mc"></a>今宗镜本意。<a id="a-Md"></a>要理事分明。<a id="a-Me"></a>方显一心体用具足。<a id="a-Mf"></a>若有体而无用。<a id="a-Mg"></a>如有身而无手足。<a id="a-Mh"></a>若有用而无体。<a id="a-Mi"></a>如有手足而无身。<a id="a-Mj"></a>若无身手。<a id="a-Mk"></a>人相不具。<a id="a-Ml"></a>若无体用。<a id="a-Mm"></a>法身不圆。<a id="a-Mn"></a>释摩诃衍论云。<a id="a-Mo"></a>自性清净无漏性德。<a id="a-Mp"></a>从无始来一向明白。<a id="a-Mq"></a>亦无垢累。<a id="a-Mr"></a>亦无染污。<a id="a-Ms"></a>而以无明而熏习故。<a id="a-Mt"></a>即有垢累。<a id="a-Mu"></a>无明藏海。<a id="a-Mv"></a>从无始来一向闇黑。<a id="a-Mw"></a>亦无智明。<a id="a-Mx"></a>亦无白品。<a id="a-My"></a>而以本觉而熏习故。<a id="a-Mz"></a>即有净用。<a id="a-N0"></a>如是染净。<a id="a-N1"></a>但是假立。<a id="a-N2"></a>染非实染。<a id="a-N3"></a>净非实净。<a id="a-N4"></a>皆是幻化。<a id="a-N5"></a>无实自性。<a id="a-N6"></a>故知染净无体。<a id="a-N7"></a>随熏所成。<a id="a-N8"></a>若离熏习之缘。<a id="a-N9"></a>决定无法可得。<a id="a-NA"></a>若无第八识所熏之体。<a id="a-NB"></a>万法不成。<a id="a-NC"></a>以前众多义门。<a id="a-ND"></a>成就唯识。<a id="a-NE"></a>即知无有一法。<a id="a-NF"></a>不从心化生。<a id="a-NG"></a>随善恶以熏成。<a id="a-NH"></a>因修习而为种。<a id="a-NI"></a>似裹香之纸染。<a id="a-NJ"></a>芬馥以腾馨。<a id="a-NK"></a>如系鱼之绳近。<a id="a-NL"></a>腥膻而作气。<a id="a-NM"></a>况异熟本识。<a id="a-NN"></a>坚住真心。<a id="a-NO"></a>闻善法熏。<a id="a-NP"></a>则净种子增长。<a id="a-NQ"></a>因恶法发。<a id="a-NR"></a>则染种子圆成。<a id="a-NS"></a>是以内则为因。<a id="a-NT"></a>虽然本有。<a id="a-NU"></a>外为缘助。<a id="a-NV"></a>须仗新熏。<a id="a-NW"></a>遂能起果酬因。<a id="a-NX"></a>为凡作圣。<a id="a-NY"></a>故经云。<a id="a-NZ"></a>佛种从缘起。<a id="a-Na"></a>故知无法不熏成。<a id="a-Nb"></a>是以多闻熏习之功。<a id="a-Nc"></a>须亲道友。<a id="a-Nd"></a>积学炼磨之力。<a id="a-Ne"></a>全在当人。<a id="a-Nf"></a>不可虚度时光。<a id="a-Ng"></a>不勤妙行。<a id="a-Nh"></a>如木中火性。<a id="a-Ni"></a>是火正因。<a id="a-Nj"></a>未遇人工。<a id="a-Nk"></a>不成火用。<a id="a-Nl"></a>如身中佛性。<a id="a-Nm"></a>是佛正因。<a id="a-Nn"></a>不偶净缘。<a id="a-No"></a>难成妙用。</p>
  <p id="aNp">问。<a id="a-Nq"></a>心识无形无对。<a id="a-Nr"></a>云何说受熏之义。</p>
  <p id="aNs">答。<a id="a-Nt"></a>经明。<a id="a-Nu"></a>若熏若变。<a id="a-Nv"></a>俱不思议。<a id="a-Nw"></a>约随缘鼓动。<a id="a-Nx"></a>彰熏变之相。<a id="a-Ny"></a>以根本无明熏本觉时。<a id="a-Nz"></a>即本觉随动。<a id="a-O0"></a>故说为熏。<a id="a-O1"></a>又本觉之体。<a id="a-O2"></a>理虽不变。<a id="a-O3"></a>由随缘故。<a id="a-O4"></a>故说为变。<a id="a-O5"></a>虽然熏变。<a id="a-O6"></a>染而不染。<a id="a-O7"></a>虽不熏变。<a id="a-O8"></a>不染而染。<a id="a-O9"></a>莫可以心意测。<a id="a-OA"></a>故云。<a id="a-OB"></a>不思议熏。<a id="a-OC"></a>靡可以文句诠。<a id="a-OD"></a>故云不思议变。</p>
 </body>
</html>