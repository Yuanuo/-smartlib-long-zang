<!doctype html>
<html id="z3IBXCy1ej" data-ver="1359">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第五十六</h1>
  <p id="a2">夫三能变中。<a id="a-3"></a>已论八识。<a id="a-4"></a>今依经论。<a id="a-5"></a>更有多门。<a id="a-6"></a>舒则无边。<a id="a-7"></a>卷唯一道。<a id="a-8"></a>经中又明。<a id="a-9"></a>有九种识。<a id="a-A"></a>以兼识性故。<a id="a-B"></a>或以第八染净别开。<a id="a-C"></a>故言九识。<a id="a-D"></a>非是依他体有九。<a id="a-E"></a>亦非体类别有九识。<a id="a-F"></a>九识者。<a id="a-G"></a>以第八染净。<a id="a-H"></a>别开为二。<a id="a-I"></a>以有漏为染。<a id="a-J"></a>无漏为净。<a id="a-K"></a>前七识不分染净。<a id="a-L"></a>以俱是转识摄故。<a id="a-M"></a>第八既非转识。<a id="a-N"></a>独开为二。<a id="a-O"></a>谓染。<a id="a-P"></a>与净。<a id="a-Q"></a>合前七种。<a id="a-R"></a>故成九识。</p>
  <p id="aS">问。<a id="a-T"></a>以何经论。<a id="a-U"></a>证有九识。</p>
  <p id="aV">答。<a id="a-W"></a>楞伽经说。<a id="a-X"></a>颂云。<a id="a-Y"></a>由虚妄分别。<a id="a-Z"></a>是则有识生。<a id="a-a"></a>八九识种种。<a id="a-b"></a>如海泉波浪。<a id="a-c"></a>又金刚三昧经云。<a id="a-d"></a>尔时无住菩萨而白佛言。<a id="a-e"></a>尊者。<a id="a-f"></a>以何利转。<a id="a-g"></a>而转众生一切情识入唵摩罗。<a id="a-h"></a>佛言。<a id="a-i"></a>诸佛如来。<a id="a-j"></a>常以一觉。<a id="a-k"></a>而转诸识入唵摩罗。<a id="a-l"></a>何以故。<a id="a-m"></a>一切众生本觉常以一觉觉诸众生。<a id="a-n"></a>令彼众生皆得本觉。<a id="a-o"></a>觉诸情识空寂无生。<a id="a-p"></a>何以故。<a id="a-q"></a>决定本性。<a id="a-r"></a>本无有动。<a id="a-s"></a>论释云。<a id="a-t"></a>一切情识。<a id="a-u"></a>则是八识奄摩罗者。<a id="a-v"></a>是第九识。<a id="a-w"></a>古德云。<a id="a-x"></a>一切唯心造者。<a id="a-y"></a>然其佛果契心。<a id="a-z"></a>则佛亦心造。<a id="a-10"></a>谓四智菩提。<a id="a-11"></a>是净八识之所造故。<a id="a-12"></a>若取根本。<a id="a-13"></a>即净第八。<a id="a-14"></a>若依真谛三藏。<a id="a-15"></a>此佛净识。<a id="a-16"></a>称为第九。<a id="a-17"></a>名阿摩罗识。<a id="a-18"></a>唐三藏云。<a id="a-19"></a>此翻无垢。<a id="a-1A"></a>是第八异熟。<a id="a-1B"></a>谓成佛时。<a id="a-1C"></a>转第八成。<a id="a-1D"></a>无别第九。<a id="a-1E"></a>若依密严。<a id="a-1F"></a>文具说之。<a id="a-1G"></a>经云。<a id="a-1H"></a>心有八识。<a id="a-1I"></a>或复有九。<a id="a-1J"></a>又云。<a id="a-1K"></a>如来清净藏。<a id="a-1L"></a>亦名无垢智。<a id="a-1M"></a>即同真谛所立第九。<a id="a-1N"></a>以出障故。<a id="a-1O"></a>不同异熟为九有。<a id="a-1P"></a>又真谛所翻决定藏论九识品云。<a id="a-1Q"></a>第九阿摩罗识。<a id="a-1R"></a>三藏释云。<a id="a-1S"></a>阿摩罗识有二种。<a id="a-1T"></a>一者所缘。<a id="a-1U"></a>即是真如。<a id="a-1V"></a>二者本觉。<a id="a-1W"></a>即真如智。<a id="a-1X"></a>能缘即不空藏。<a id="a-1Y"></a>所缘即空如来藏。<a id="a-1Z"></a>若据通论。<a id="a-1a"></a>此二并以真如为体。<a id="a-1b"></a>华严论明。<a id="a-1c"></a>解深密经说。<a id="a-1d"></a>九识为纯净无染识。<a id="a-1e"></a>如瀑流水。<a id="a-1f"></a>生多波浪。<a id="a-1g"></a>诸波浪等。<a id="a-1h"></a>以水为依。<a id="a-1i"></a>五六七八等。<a id="a-1j"></a>皆以阿陀那识为依故。<a id="a-1k"></a>又云。<a id="a-1l"></a>如是菩萨虽由法住智为依止。<a id="a-1m"></a>为建立故。<a id="a-1n"></a>此经意令于识处。<a id="a-1o"></a>便明识体本唯真智故。<a id="a-1p"></a>如彼瀑流。<a id="a-1q"></a>不离水体而生波浪。<a id="a-1r"></a>又如明镜。<a id="a-1s"></a>依彼净体无所分别。<a id="a-1t"></a>含多影像。<a id="a-1u"></a>不碍有而常无故。<a id="a-1v"></a>如是自心所现识相。<a id="a-1w"></a>不离本体无作净智。<a id="a-1x"></a>所现影相。<a id="a-1y"></a>都无自他内外等执。<a id="a-1z"></a>任用随智。<a id="a-20"></a>无所分别。<a id="a-21"></a>又经云。<a id="a-22"></a>阿陀那识甚深细。<a id="a-23"></a>深细者。<a id="a-24"></a>引彼凡流。<a id="a-25"></a>就识成智。<a id="a-26"></a>不同二乘。<a id="a-27"></a>及渐始菩萨。<a id="a-28"></a>破相成空。<a id="a-29"></a>不同凡夫。<a id="a-2A"></a>系而实有。<a id="a-2B"></a>不同彼故。<a id="a-2C"></a>不空不有。<a id="a-2D"></a>何法不空。<a id="a-2E"></a>为智能随缘照机利物故。<a id="a-2F"></a>何法不有。<a id="a-2G"></a>为智正随缘时。<a id="a-2H"></a>无性相故。<a id="a-2I"></a>无生住灭故。<a id="a-2J"></a>华严经则不然。<a id="a-2K"></a>但彰本身本法界一真之根本智佛体用故。<a id="a-2L"></a>混真性相法报之海。<a id="a-2M"></a>直为上上根人。<a id="a-2N"></a>顿示佛果德。<a id="a-2O"></a>一真法界本智。<a id="a-2P"></a>以为开示悟入之门。<a id="a-2Q"></a>不论随妄而生识等。<a id="a-2R"></a>如法华经。<a id="a-2S"></a>以佛智慧。<a id="a-2T"></a>示悟众生。<a id="a-2U"></a>使得清净。<a id="a-2V"></a>出现于世故。<a id="a-2W"></a>不为余乘。<a id="a-2X"></a>若二若三。<a id="a-2Y"></a>今宗镜大意。<a id="a-2Z"></a>亦同此说。<a id="a-2a"></a>但先标诸识次第权门。<a id="a-2b"></a>然后会同真智。<a id="a-2c"></a>然不即识。<a id="a-2d"></a>亦不离识。<a id="a-2e"></a>但见唯识实性之时。<a id="a-2f"></a>方鉴斯旨。<a id="a-2g"></a>似宝镜普临众像。<a id="a-2h"></a>若海印顿现森罗。<a id="a-2i"></a>万法同时。<a id="a-2j"></a>更无前后。<a id="a-2k"></a>又释摩诃衍论云。<a id="a-2l"></a>凡集一代圣说中异说契经。<a id="a-2m"></a>总有十种识。<a id="a-2n"></a>一者。<a id="a-2o"></a>立一种识。<a id="a-2p"></a>总摄诸识。<a id="a-2q"></a>此中有四。<a id="a-2r"></a>一者立一切一心识。<a id="a-2s"></a>总摄诸识。<a id="a-2t"></a>所谓以一心识。<a id="a-2u"></a>遍于二种自在。<a id="a-2v"></a>无所不安立故。<a id="a-2w"></a>一心法契经中作如是说。<a id="a-2x"></a>尔时文殊师利。<a id="a-2y"></a>承佛威神之力。<a id="a-2z"></a>即白佛言。<a id="a-30"></a>世尊。<a id="a-31"></a>说几种识。<a id="a-32"></a>体相云何。<a id="a-33"></a>当愿为我。<a id="a-34"></a>分别开示。<a id="a-35"></a>尔时世尊告文殊言。<a id="a-36"></a>善哉善哉。<a id="a-37"></a>文殊师利。<a id="a-38"></a>为诸大众。<a id="a-39"></a>当问此事。<a id="a-3A"></a>谛听谛听。<a id="a-3B"></a>善思念之。<a id="a-3C"></a>我当为汝分别解说。<a id="a-3D"></a>于是文殊白佛言。<a id="a-3E"></a>善哉世尊。<a id="a-3F"></a>愿欲乐闻。<a id="a-3G"></a>佛告文殊言。<a id="a-3H"></a>我唯建立一种识。<a id="a-3I"></a>所余之识。<a id="a-3J"></a>非建立焉。<a id="a-3K"></a>所以者何。<a id="a-3L"></a>一种识者。<a id="a-3M"></a>多一一识。<a id="a-3N"></a>此识有种种力。<a id="a-3O"></a>能作一切种种名字。<a id="a-3P"></a>而唯一识。<a id="a-3Q"></a>终无余法。<a id="a-3R"></a>是故我说建立一种识。<a id="a-3S"></a>所余之识。<a id="a-3T"></a>非建立焉。<a id="a-3U"></a>二者立阿赖耶识。<a id="a-3V"></a>总摄诸识。<a id="a-3W"></a>所谓以阿赖耶识。<a id="a-3X"></a>具足障碍义。<a id="a-3Y"></a>无障碍义。<a id="a-3Z"></a>无所不摄故。<a id="a-3a"></a>阿赖耶识契经中作如是说。<a id="a-3b"></a>尔时观自在菩萨即白佛言。<a id="a-3c"></a>世尊。<a id="a-3d"></a>云何名为通达总相识。<a id="a-3e"></a>以何义故。<a id="a-3f"></a>名为总相。<a id="a-3g"></a>佛告观自在菩萨言。<a id="a-3h"></a>通达总相识者。<a id="a-3i"></a>即是阿赖耶识。<a id="a-3j"></a>此识有碍事。<a id="a-3k"></a>及非碍事。<a id="a-3l"></a>具一切法。<a id="a-3m"></a>备一切法。<a id="a-3n"></a>譬如大海。<a id="a-3o"></a>为水波等。<a id="a-3p"></a>作总相名。<a id="a-3q"></a>以此义故。<a id="a-3r"></a>名为总相故。<a id="a-3s"></a>三者立末那识。<a id="a-3t"></a>总摄诸识。<a id="a-3u"></a>所谓以末那识。<a id="a-3v"></a>具足十一种义。<a id="a-3w"></a>无所不摄故。<a id="a-3x"></a>显了契经中作如是说。<a id="a-3y"></a>种种心识。<a id="a-3z"></a>虽有无量。<a id="a-40"></a>唯末那转。<a id="a-41"></a>无有余法。<a id="a-42"></a>所以者何。<a id="a-43"></a>是末那识。<a id="a-44"></a>具足十一义。<a id="a-45"></a>无所不作故。<a id="a-46"></a>四者立四种识。<a id="a-47"></a>一者立一意识。<a id="a-48"></a>总摄诸识。<a id="a-49"></a>所谓以意识有七种转变自在。<a id="a-4A"></a>随能作其事故。<a id="a-4B"></a>七化契经中作如是说。<a id="a-4C"></a>譬如幻师。<a id="a-4D"></a>唯是一人。<a id="a-4E"></a>以幻术力。<a id="a-4F"></a>变化七人。<a id="a-4G"></a>愚人见之。<a id="a-4H"></a>谓有七人。<a id="a-4I"></a>而智者见。<a id="a-4J"></a>唯有一人。<a id="a-4K"></a>无余七人。<a id="a-4L"></a>意识幻师。<a id="a-4M"></a>亦复如是。<a id="a-4N"></a>唯是一识。<a id="a-4O"></a>能作七事。<a id="a-4P"></a>凡夫谓之有七事。<a id="a-4Q"></a>而觉者见。<a id="a-4R"></a>唯有意识。<a id="a-4S"></a>无余七事故。<a id="a-4T"></a>是名建立同一种识。<a id="a-4U"></a>四种契经中作如是说。<a id="a-4V"></a>二者。<a id="a-4W"></a>立二种识。<a id="a-4X"></a>总摄诸识。<a id="a-4Y"></a>一者阿赖耶识。<a id="a-4Z"></a>二者意识。<a id="a-4a"></a>阿赖耶识者。<a id="a-4b"></a>总举业转现三识故。<a id="a-4c"></a>意识者。<a id="a-4d"></a>总举七种转识故。<a id="a-4e"></a>楞伽经中作如是说。<a id="a-4f"></a>大慧。<a id="a-4g"></a>广说有八种识。<a id="a-4h"></a>略说有二种。<a id="a-4i"></a>一者了别识。<a id="a-4j"></a>二者分别事识。<a id="a-4k"></a>乃至广说故。<a id="a-4l"></a>三者。<a id="a-4m"></a>立三种识。<a id="a-4n"></a>总摄诸识。<a id="a-4o"></a>一者阿赖耶识。<a id="a-4p"></a>二者末那识。<a id="a-4q"></a>三者意识。<a id="a-4r"></a>阿赖耶识者。<a id="a-4s"></a>总举三相识故。<a id="a-4t"></a>末那识者。<a id="a-4u"></a>直意根故。<a id="a-4v"></a>意识者。<a id="a-4w"></a>总举六种转识故。<a id="a-4x"></a>慈云契经中作如是说。<a id="a-4y"></a>复次敬首。<a id="a-4z"></a>广说有十种识。<a id="a-50"></a>总说有三种识。<a id="a-51"></a>一者细相性识。<a id="a-52"></a>二者根相性识。<a id="a-53"></a>三者分离识。<a id="a-54"></a>乃至广说。<a id="a-55"></a>四者。<a id="a-56"></a>立四种识。<a id="a-57"></a>总摄诸识。<a id="a-58"></a>谓前三中。<a id="a-59"></a>加一心识故。<a id="a-5A"></a>无相契经中作如是说。<a id="a-5B"></a>识法虽无量。<a id="a-5C"></a>不出四种识。<a id="a-5D"></a>一者所依本一识。<a id="a-5E"></a>二者能依持藏识。<a id="a-5F"></a>三者意持识。<a id="a-5G"></a>四者遍分别识。<a id="a-5H"></a>乃至广说故。<a id="a-5I"></a>五者。<a id="a-5J"></a>立五种识。<a id="a-5K"></a>总摄诸识。<a id="a-5L"></a>谓前四中。<a id="a-5M"></a>加随顺遍转识故。<a id="a-5N"></a>大无量契经中作如是说。<a id="a-5O"></a>复次有识。<a id="a-5P"></a>非彼彼识摄。<a id="a-5Q"></a>遍于彼彼识。<a id="a-5R"></a>所谓随顺转识故。<a id="a-5S"></a>六者。<a id="a-5T"></a>立六种识。<a id="a-5U"></a>总摄诸识。<a id="a-5V"></a>所为眼等五种别识。<a id="a-5W"></a>及第六意识故。<a id="a-5X"></a>四圣谛契经中作如是说。<a id="a-5Y"></a>佛告树王。<a id="a-5Z"></a>我为小根诸众生故。<a id="a-5a"></a>以密意趣。<a id="a-5b"></a>作如是说。<a id="a-5c"></a>但有六识。<a id="a-5d"></a>无有余识。<a id="a-5e"></a>而实本意。<a id="a-5f"></a>为欲令知。<a id="a-5g"></a>六种识中。<a id="a-5h"></a>具一切识。<a id="a-5i"></a>于大众中。<a id="a-5j"></a>作如是唱故。<a id="a-5k"></a>七者。<a id="a-5l"></a>立七种识总摄诸识。<a id="a-5m"></a>谓前六识。<a id="a-5n"></a>加末那识故。<a id="a-5o"></a>法门契经中作如是说。<a id="a-5p"></a>复次文殊师利。<a id="a-5q"></a>识法有七种。<a id="a-5r"></a>所谓六识身。<a id="a-5s"></a>及末那识。<a id="a-5t"></a>如是七识。<a id="a-5u"></a>或一时转。<a id="a-5v"></a>或前后转。<a id="a-5w"></a>复次第七识。<a id="a-5x"></a>有殊胜力故。<a id="a-5y"></a>或时造作持藏之用。<a id="a-5z"></a>或时造作分别之依故。<a id="a-60"></a>八者。<a id="a-61"></a>立八种识。<a id="a-62"></a>总摄诸识。<a id="a-63"></a>谓前七中。<a id="a-64"></a>加阿赖耶识故。<a id="a-65"></a>道智契经中作如是说。<a id="a-66"></a>心王有八。<a id="a-67"></a>一者眼识心王。<a id="a-68"></a>乃至八者异熟执识心王。<a id="a-69"></a>种种识法。<a id="a-6A"></a>不出此数故。<a id="a-6B"></a>九者。<a id="a-6C"></a>立九种识。<a id="a-6D"></a>总摄诸识。<a id="a-6E"></a>谓前八中。<a id="a-6F"></a>加唵摩罗识故。<a id="a-6G"></a>金刚三昧契经中作如是说。<a id="a-6H"></a>尔时无住菩萨而白佛言。<a id="a-6I"></a>世尊。<a id="a-6J"></a>以何利转。<a id="a-6K"></a>而转众生一切情识入唵摩罗。<a id="a-6L"></a>佛言。<a id="a-6M"></a>诸佛如来。<a id="a-6N"></a>常以一觉而转诸识入唵摩罗故。<a id="a-6O"></a>十者。<a id="a-6P"></a>立十种识。<a id="a-6Q"></a>总摄诸识。<a id="a-6R"></a>谓前九中。<a id="a-6S"></a>加一切一心识故。<a id="a-6T"></a>法门契经中作如是说。<a id="a-6U"></a>心量虽无量。<a id="a-6V"></a>而不出十识。<a id="a-6W"></a>又摄大乘论明十一种识。<a id="a-6X"></a>由本识能变异作十一识。<a id="a-6Y"></a>本识即是十一识种子。<a id="a-6Z"></a>分别是识性。<a id="a-6a"></a>识性何所分别。<a id="a-6b"></a>分别无为有。<a id="a-6c"></a>故言虚妄。<a id="a-6d"></a>分别为因。<a id="a-6e"></a>虚妄为果。<a id="a-6f"></a>以此分别性。<a id="a-6g"></a>摄一切种子尽。<a id="a-6h"></a>诸识差别有十一。<a id="a-6i"></a>身识。<a id="a-6j"></a>身者识。<a id="a-6k"></a>受者识。<a id="a-6l"></a>应受识。<a id="a-6m"></a>正受识。<a id="a-6n"></a>世识。<a id="a-6o"></a>数识。<a id="a-6p"></a>处识。<a id="a-6q"></a>言说识。<a id="a-6r"></a>自他差别识。<a id="a-6s"></a>善恶两道生死识。<a id="a-6t"></a>身识至言说等九识。<a id="a-6u"></a>因言说熏习种子生。<a id="a-6v"></a>自他差别识。<a id="a-6w"></a>因我见熏习种子生。<a id="a-6x"></a>善恶两道生死识。<a id="a-6y"></a>因有支熏习种子生。<a id="a-6z"></a>身识。<a id="a-70"></a>谓眼等五界。<a id="a-71"></a>身者识。<a id="a-72"></a>谓染污识。<a id="a-73"></a>受者识。<a id="a-74"></a>谓意界。<a id="a-75"></a>应受识。<a id="a-76"></a>谓色等六外界。<a id="a-77"></a>正受识。<a id="a-78"></a>谓六识界。<a id="a-79"></a>世识。<a id="a-7A"></a>谓生死相续不断识。<a id="a-7B"></a>数识。<a id="a-7C"></a>谓从一至阿僧祇。<a id="a-7D"></a>处识。<a id="a-7E"></a>谓器世间。<a id="a-7F"></a>言说识。<a id="a-7G"></a>谓见闻觉知。<a id="a-7H"></a>又欲显虚妄分别。<a id="a-7I"></a>但以依他性为体相。<a id="a-7J"></a>虚妄分别。<a id="a-7K"></a>即是乱识。<a id="a-7L"></a>变异。<a id="a-7M"></a>略有四种识。<a id="a-7N"></a>一似尘识。<a id="a-7O"></a>二似根识。<a id="a-7P"></a>三似我识。<a id="a-7Q"></a>四似识识。<a id="a-7R"></a>若不定明一切法唯有识。<a id="a-7S"></a>真实性不得显现。<a id="a-7T"></a>又大乘起信论说。<a id="a-7U"></a>三细识。<a id="a-7V"></a>六粗相。<a id="a-7W"></a>三细相者。<a id="a-7X"></a>论云。<a id="a-7Y"></a>复次依于觉故。<a id="a-7Z"></a>而有不觉。<a id="a-7a"></a>生三种相。<a id="a-7b"></a>不相舍离。<a id="a-7c"></a>一。<a id="a-7d"></a>无明业相。<a id="a-7e"></a>以依不觉。<a id="a-7f"></a>心动为业。<a id="a-7g"></a>觉则不动。<a id="a-7h"></a>动则有苦。<a id="a-7i"></a>果不离因故。<a id="a-7j"></a>二能见相心依心动。<a id="a-7k"></a>能见境界。<a id="a-7l"></a>不动则无见。<a id="a-7m"></a>三境界相。<a id="a-7n"></a>以依能见。<a id="a-7o"></a>妄境相现。<a id="a-7p"></a>离见则无境。<a id="a-7q"></a>以有虚妄境界缘故。<a id="a-7r"></a>复生六种相。<a id="a-7s"></a>一智相。<a id="a-7t"></a>谓缘境界。<a id="a-7u"></a>生爱非爱心。<a id="a-7v"></a>二。<a id="a-7w"></a>相续相。<a id="a-7x"></a>谓依于智。<a id="a-7y"></a>苦乐觉念相应不断。<a id="a-7z"></a>三执着相。<a id="a-80"></a>谓依苦乐觉念。<a id="a-81"></a>相续而生执着。<a id="a-82"></a>四执名等相。<a id="a-83"></a>谓依执着。<a id="a-84"></a>分别名等诸安立相。<a id="a-85"></a>五起业相。<a id="a-86"></a>谓依执名等。<a id="a-87"></a>起于种种诸差别业。<a id="a-88"></a>六业系苦相。<a id="a-89"></a>谓依业受苦。<a id="a-8A"></a>不得自在。<a id="a-8B"></a>是故当知。<a id="a-8C"></a>一切染法。<a id="a-8D"></a>悉无有相。<a id="a-8E"></a>皆因无明而生起故。<a id="a-8F"></a>古释云。<a id="a-8G"></a>初无明为因。<a id="a-8H"></a>生三细识。<a id="a-8I"></a>后境界为缘。<a id="a-8J"></a>生六粗相。<a id="a-8K"></a>以依无明成妄心。<a id="a-8L"></a>依妄心起无明。<a id="a-8M"></a>三细相者。<a id="a-8N"></a>初业相。<a id="a-8O"></a>依不觉心动。<a id="a-8P"></a>心动名业。<a id="a-8Q"></a>业有二种。<a id="a-8R"></a>一动作故。<a id="a-8S"></a>是业义。<a id="a-8T"></a>故云依不觉故。<a id="a-8U"></a>心动名业。<a id="a-8V"></a>觉则不动。<a id="a-8W"></a>得始觉时。<a id="a-8X"></a>则无动念。<a id="a-8Y"></a>是知今动。<a id="a-8Z"></a>只由不觉也。<a id="a-8a"></a>动则有苦。<a id="a-8b"></a>如得寂静无念之时。<a id="a-8c"></a>是涅槃妙乐。<a id="a-8d"></a>故知今动。<a id="a-8e"></a>则有生死苦患。<a id="a-8f"></a>此动念极微细。<a id="a-8g"></a>是精动隐流之义。<a id="a-8h"></a>缘起一相。<a id="a-8i"></a>能所不分。<a id="a-8j"></a>当阿赖耶识自体分也。</p>
  <p id="a8k">如无相论。<a id="a-8l"></a>问。<a id="a-8m"></a>此识相何境界。</p>
  <p id="a8n">答。<a id="a-8o"></a>相及境界。<a id="a-8p"></a>不可分别。<a id="a-8q"></a>一体无异。<a id="a-8r"></a>当知此约赖耶业相义说也。<a id="a-8s"></a>心王念法。<a id="a-8t"></a>不分能所故。<a id="a-8u"></a>次约本识见相二分为二也。<a id="a-8v"></a>能见相。<a id="a-8w"></a>即是转相。<a id="a-8x"></a>依前业相转成能见。<a id="a-8y"></a>故言以依动故能见。<a id="a-8z"></a>若依性静门。<a id="a-90"></a>即无能见。<a id="a-91"></a>故云不动即无见。<a id="a-92"></a>反显能见心必依动义。<a id="a-93"></a>如是转相。<a id="a-94"></a>虽有能缘。<a id="a-95"></a>以境界微细故。<a id="a-96"></a>犹未辩之。<a id="a-97"></a>如摄论云。<a id="a-98"></a>此识缘境。<a id="a-99"></a>不可知故。<a id="a-9A"></a>既所缘不可知。<a id="a-9B"></a>则约能缘以明本识转相义也。<a id="a-9C"></a>三境界相。<a id="a-9D"></a>则是现识。<a id="a-9E"></a>依前转相。<a id="a-9F"></a>能显境界。<a id="a-9G"></a>故云依见故境界妄现。<a id="a-9H"></a>楞伽经云。<a id="a-9I"></a>譬如明镜。<a id="a-9J"></a>持诸色像。<a id="a-9K"></a>现识处现。<a id="a-9L"></a>亦复如是。<a id="a-9M"></a>此之现相。<a id="a-9N"></a>当在本识。<a id="a-9O"></a>此三细相并由根本无明。<a id="a-9P"></a>动本静心。<a id="a-9Q"></a>成此三细。<a id="a-9R"></a>后以境界为缘。<a id="a-9S"></a>生六种粗相。<a id="a-9T"></a>则分别事识也。<a id="a-9U"></a>如楞伽偈云。<a id="a-9V"></a>境界风所动。<a id="a-9W"></a>起种种识浪。</p>
  <p id="a9X">问。<a id="a-9Y"></a>三细属赖耶。<a id="a-9Z"></a>六粗属意识。<a id="a-9a"></a>何故不说末那。</p>
  <p id="a9b">答。<a id="a-9c"></a>有二义。<a id="a-9d"></a>一前既说赖耶。<a id="a-9e"></a>末那必执相应。<a id="a-9f"></a>故不别说。<a id="a-9g"></a>瑜伽云。<a id="a-9h"></a>赖耶识起。<a id="a-9i"></a>必第二识相应故。<a id="a-9j"></a>又由意识缘外境时。<a id="a-9k"></a>必内依末那为染污根。<a id="a-9l"></a>方得生起。<a id="a-9m"></a>是故随说六粗。<a id="a-9n"></a>必自依末那故。<a id="a-9o"></a>亦不别说。<a id="a-9p"></a>二以义不便故。<a id="a-9q"></a>略不说之。<a id="a-9r"></a>不便相者。<a id="a-9s"></a>以无明住地动本静心。<a id="a-9t"></a>令心起和合成赖耶。<a id="a-9u"></a>末那既无此义。<a id="a-9v"></a>故。<a id="a-9w"></a>前三细中略不说。<a id="a-9x"></a>又由外境牵起事识。<a id="a-9y"></a>末那无此缘外境义。<a id="a-9z"></a>故六粗中亦略不说。<a id="a-A0"></a>亦可计内为我。<a id="a-A1"></a>属前三细。<a id="a-A2"></a>计外为我所。<a id="a-A3"></a>属后六粗故。<a id="a-A4"></a>略不论也。<a id="a-A5"></a>楞伽亦同此说。<a id="a-A6"></a>彼经云。<a id="a-A7"></a>大慧。<a id="a-A8"></a>略有三义。<a id="a-A9"></a>广说八相。<a id="a-AA"></a>何等为三。<a id="a-AB"></a>谓真识。<a id="a-AC"></a>现识。<a id="a-AD"></a>分别事识。<a id="a-AE"></a>即是六粗。<a id="a-AF"></a>又显识论。<a id="a-AG"></a>但说二种识。<a id="a-AH"></a>彼论云。<a id="a-AI"></a>一切三界。<a id="a-AJ"></a>但唯有识。<a id="a-AK"></a>识有二种。<a id="a-AL"></a>一显识。<a id="a-AM"></a>即是本识。<a id="a-AN"></a>此本识转作五尘四大等。<a id="a-AO"></a>二分别识。<a id="a-AP"></a>即是意识。<a id="a-AQ"></a>于显识中。<a id="a-AR"></a>分别作人天。<a id="a-AS"></a>长短。<a id="a-AT"></a>大小。<a id="a-AU"></a>男女诸物等。<a id="a-AV"></a>分别一切法。<a id="a-AW"></a>譬如依镜。<a id="a-AX"></a>影色得起。<a id="a-AY"></a>如是缘显识分别色得起。<a id="a-AZ"></a>又转识。<a id="a-Aa"></a>能回转造作无量识法。<a id="a-Ab"></a>或转作根。<a id="a-Ac"></a>或转作尘。<a id="a-Ad"></a>转作我。<a id="a-Ae"></a>转作识。<a id="a-Af"></a>如此种种不同。<a id="a-Ag"></a>唯识所作。<a id="a-Ah"></a>或于自于他。<a id="a-Ai"></a>互相随逐。<a id="a-Aj"></a>于自则转为五阴。<a id="a-Ak"></a>于他则转为怨亲中人。<a id="a-Al"></a>一一识中。<a id="a-Am"></a>皆具能所。<a id="a-An"></a>能分别是识。<a id="a-Ao"></a>所分别是境。<a id="a-Ap"></a>能即依他性。<a id="a-Aq"></a>所即分别性。<a id="a-Ar"></a>由如此义。<a id="a-As"></a>离识之外无别境。<a id="a-At"></a>但唯有识。<a id="a-Au"></a>又转识论明。<a id="a-Av"></a>所缘识转有二转。<a id="a-Aw"></a>一转为众生。<a id="a-Ax"></a>二转为法。<a id="a-Ay"></a>一切所缘。<a id="a-Az"></a>不出此二。<a id="a-B0"></a>此二实无。<a id="a-B1"></a>但是识转作二相貌也。<a id="a-B2"></a>次明能缘识有三种。<a id="a-B3"></a>一果报识。<a id="a-B4"></a>即是阿赖耶识。<a id="a-B5"></a>二执识。<a id="a-B6"></a>即是阿陀那识。<a id="a-B7"></a>三尘识。<a id="a-B8"></a>即是六识。<a id="a-B9"></a>果报识者。<a id="a-BA"></a>为烦恼业所引。<a id="a-BB"></a>故名果报。<a id="a-BC"></a>亦名本识。<a id="a-BD"></a>一切有为法种子所依止。<a id="a-BE"></a>亦名宅识。<a id="a-BF"></a>一切种子之所栖处。<a id="a-BG"></a>亦名藏识。<a id="a-BH"></a>一切种子隐伏之处。<a id="a-BI"></a>又此阿赖耶识。<a id="a-BJ"></a>与五种心所法相应。<a id="a-BK"></a>一触。<a id="a-BL"></a>二作意。<a id="a-BM"></a>三受。<a id="a-BN"></a>四思惟。<a id="a-BO"></a>五想。<a id="a-BP"></a>以根尘识三事和合生触。<a id="a-BQ"></a>心恒动行。<a id="a-BR"></a>名为作意。<a id="a-BS"></a>受。<a id="a-BT"></a>但是舍受。<a id="a-BU"></a>思惟筹量可行不可行。<a id="a-BV"></a>令心成邪成正。<a id="a-BW"></a>名为思惟。<a id="a-BX"></a>作意如马行。<a id="a-BY"></a>思惟如骑者。<a id="a-BZ"></a>马但直行。<a id="a-Ba"></a>不能避就是非。<a id="a-Bb"></a>由骑者故。<a id="a-Bc"></a>令其离非就是。<a id="a-Bd"></a>思惟亦尔。<a id="a-Be"></a>能令作意离漫行也。<a id="a-Bf"></a>此识及心法。<a id="a-Bg"></a>但是自性无记。<a id="a-Bh"></a>念念恒流如水流浪。<a id="a-Bi"></a>本识如流。<a id="a-Bj"></a>五法如浪。<a id="a-Bk"></a>乃至罗汉果。<a id="a-Bl"></a>此流浪法。<a id="a-Bm"></a>亦犹未灭。<a id="a-Bn"></a>是名第一本识。<a id="a-Bo"></a>依缘此识。<a id="a-Bp"></a>有第二执识。<a id="a-Bq"></a>此识以执着为体。<a id="a-Br"></a>即末那。<a id="a-Bs"></a>与四惑相应。<a id="a-Bt"></a>此识名有覆无记。<a id="a-Bu"></a>亦有五种触等心所法相应。<a id="a-Bv"></a>前细此粗。<a id="a-Bw"></a>此识及相应法。<a id="a-Bx"></a>至罗汉位究竟灭尽。<a id="a-By"></a>及入无心定。<a id="a-Bz"></a>亦皆灭尽。<a id="a-C0"></a>是名第二识。<a id="a-C1"></a>第三尘识者。<a id="a-C2"></a>识转似尘。<a id="a-C3"></a>更成六种。<a id="a-C4"></a>体通三性。<a id="a-C5"></a>与十种遍行别境心所法相应。<a id="a-C6"></a>及十善恶。<a id="a-C7"></a>并大小或具三种受。<a id="a-C8"></a>五识。<a id="a-C9"></a>于第六意识。<a id="a-CA"></a>及本识。<a id="a-CB"></a>执识。<a id="a-CC"></a>于此三识中。<a id="a-CD"></a>随因缘。<a id="a-CE"></a>或时俱起。<a id="a-CF"></a>或次第起。<a id="a-CG"></a>以作意为因。<a id="a-CH"></a>外尘为缘。<a id="a-CI"></a>故识得起。<a id="a-CJ"></a>若先作意。<a id="a-CK"></a>欲取色声二尘。<a id="a-CL"></a>后则眼耳二识。<a id="a-CM"></a>一时俱起。<a id="a-CN"></a>而得二尘。<a id="a-CO"></a>若作意欲至某处着色听声取香。<a id="a-CP"></a>后亦一时三识俱起。<a id="a-CQ"></a>得三尘。<a id="a-CR"></a>乃至一时具五识。<a id="a-CS"></a>俱起亦尔。<a id="a-CT"></a>或前后次第而起。<a id="a-CU"></a>唯起一识。<a id="a-CV"></a>但得一尘。<a id="a-CW"></a>皆随因缘。<a id="a-CX"></a>是故不同也。<a id="a-CY"></a>如是七识。<a id="a-CZ"></a>于阿赖耶识中。<a id="a-Ca"></a>尽相应起。<a id="a-Cb"></a>如众影像。<a id="a-Cc"></a>俱现镜中。<a id="a-Cd"></a>亦如众浪。<a id="a-Ce"></a>同集一水。<a id="a-Cf"></a>乃至如此识转。<a id="a-Cg"></a>不离二义。<a id="a-Ch"></a>一能分别。<a id="a-Ci"></a>二所分别。<a id="a-Cj"></a>所分别既无。<a id="a-Ck"></a>能分别亦无。<a id="a-Cl"></a>无境可取。<a id="a-Cm"></a>识不得生。<a id="a-Cn"></a>以是义故。<a id="a-Co"></a>唯识义得成。<a id="a-Cp"></a>何者。<a id="a-Cq"></a>立唯识义。<a id="a-Cr"></a>意本为遣境遣心。<a id="a-Cs"></a>今境界既无。<a id="a-Ct"></a>唯识又泯。<a id="a-Cu"></a>即是说唯识义成也。<a id="a-Cv"></a>已上能缘三种识。<a id="a-Cw"></a>亦是三能变。<a id="a-Cx"></a>又楞伽经云。<a id="a-Cy"></a>有三种识。<a id="a-Cz"></a>谓真识。<a id="a-D0"></a>现识。<a id="a-D1"></a>及分别事识。<a id="a-D2"></a>譬如明镜。<a id="a-D3"></a>持诸色像。<a id="a-D4"></a>现识处现亦复如是。<a id="a-D5"></a>不思议熏。<a id="a-D6"></a>不思议变。<a id="a-D7"></a>是现识因。<a id="a-D8"></a>取种种尘。<a id="a-D9"></a>及无始妄想熏。<a id="a-DA"></a>是分别事识因。<a id="a-DB"></a>又诸识有三种相。<a id="a-DC"></a>谓转相。<a id="a-DD"></a>业相。<a id="a-DE"></a>真相。<a id="a-DF"></a>乃至譬如泥团微尘。<a id="a-DG"></a>非异非不异。<a id="a-DH"></a>金庄严具。<a id="a-DI"></a>亦复如是。<a id="a-DJ"></a>大慧。<a id="a-DK"></a>若泥团微尘异者。<a id="a-DL"></a>非彼所成。<a id="a-DM"></a>而实彼成。<a id="a-DN"></a>是故不异。<a id="a-DO"></a>若不异者。<a id="a-DP"></a>则泥团微尘。<a id="a-DQ"></a>应无分别。<a id="a-DR"></a>如是大慧。<a id="a-DS"></a>转识藏识真相若异者。<a id="a-DT"></a>藏识非因。<a id="a-DU"></a>若不异者。<a id="a-DV"></a>转识灭。<a id="a-DW"></a>藏识亦应灭。<a id="a-DX"></a>而自真相实不灭。<a id="a-DY"></a>是故大慧。<a id="a-DZ"></a>非自真相识灭。<a id="a-Da"></a>但业相灭。<a id="a-Db"></a>若自真相灭者。<a id="a-Dc"></a>藏识则灭。<a id="a-Dd"></a>大慧。<a id="a-De"></a>藏识灭者。<a id="a-Df"></a>不异外道断见论议。<a id="a-Dg"></a>大慧。<a id="a-Dh"></a>彼诸外道。<a id="a-Di"></a>作如是论。<a id="a-Dj"></a>谓摄受境果灭。<a id="a-Dk"></a>识流注亦灭。<a id="a-Dl"></a>若识流注灭者。<a id="a-Dm"></a>无始流注应断。<a id="a-Dn"></a>释云。<a id="a-Do"></a>入楞伽经。<a id="a-Dp"></a>直明自真相。<a id="a-Dq"></a>本觉之心不藉妄缘。<a id="a-Dr"></a>性自神解。<a id="a-Ds"></a>名自真相。<a id="a-Dt"></a>是依异义门说。<a id="a-Du"></a>又随无明风作生灭时。<a id="a-Dv"></a>神解之性。<a id="a-Dw"></a>与本不异。<a id="a-Dx"></a>故亦得名为自真相。<a id="a-Dy"></a>是依不异义门说。<a id="a-Dz"></a>又识有二种生。<a id="a-E0"></a>谓流注生。<a id="a-E1"></a>及相生。<a id="a-E2"></a>所言真识。<a id="a-E3"></a>是根本无明所熏本觉真心。<a id="a-E4"></a>现识。<a id="a-E5"></a>是阿赖耶识。<a id="a-E6"></a>分别事识。<a id="a-E7"></a>是意识。<a id="a-E8"></a>经云。<a id="a-E9"></a>妙严菩萨白佛言。<a id="a-EA"></a>世尊。<a id="a-EB"></a>粗相意识。<a id="a-EC"></a>细相意识。<a id="a-ED"></a>以何为因。<a id="a-EE"></a>以何为缘。<a id="a-EF"></a>佛言。<a id="a-EG"></a>如是粗细意识。<a id="a-EH"></a>以现镜识。<a id="a-EI"></a>而为其因。<a id="a-EJ"></a>以六尘境为缘。<a id="a-EK"></a>相续而转故。<a id="a-EL"></a>又三细中粗是现识。<a id="a-EM"></a>七识中强是意识。<a id="a-EN"></a>第六意识。<a id="a-EO"></a>分别六尘。<a id="a-EP"></a>必依末那为所依根。<a id="a-EQ"></a>意识是能依。<a id="a-ER"></a>末那是所依。<a id="a-ES"></a>略三细识粗有八相。<a id="a-ET"></a>又粗分意识。<a id="a-EU"></a>细分末那。<a id="a-EV"></a>楞伽经偈云。<a id="a-EW"></a>譬如巨海浪。<a id="a-EX"></a>斯由猛风起。<a id="a-EY"></a>洪波鼓溟壑。<a id="a-EZ"></a>无有断绝时。<a id="a-Ea"></a>藏识海常住。<a id="a-Eb"></a>境界风所动。<a id="a-Ec"></a>种种诸识浪。<a id="a-Ed"></a>腾跃而转生。<a id="a-Ee"></a>青赤种种色。<a id="a-Ef"></a>珂乳及石蜜。<a id="a-Eg"></a>淡味众华果。<a id="a-Eh"></a>日月与光明。<a id="a-Ei"></a>非异非不异。<a id="a-Ej"></a>海水起波浪。<a id="a-Ek"></a>七识亦如是。<a id="a-El"></a>心俱和合生。<a id="a-Em"></a>譬如海水变。<a id="a-En"></a>种种波浪转。<a id="a-Eo"></a>七识亦如是。<a id="a-Ep"></a>心俱和合生。<a id="a-Eq"></a>为彼藏识处。<a id="a-Er"></a>种种诸识转。<a id="a-Es"></a>谓以彼意识。<a id="a-Et"></a>思惟诸相义。<a id="a-Eu"></a>不坏相有八。<a id="a-Ev"></a>无相亦无相。<a id="a-Ew"></a>释论云。<a id="a-Ex"></a>依此经文作解释故。<a id="a-Ey"></a>起六相文。<a id="a-Ez"></a>今此经文为明何义。<a id="a-F0"></a>谓欲显示现识之海。<a id="a-F1"></a>性自常住。<a id="a-F2"></a>为彼六尘境界之风所飘动故。<a id="a-F3"></a>此七种识。<a id="a-F4"></a>现识之体。<a id="a-F5"></a>以为内因。<a id="a-F6"></a>六尘境界以为外缘。<a id="a-F7"></a>兴盛六种粗重相故。<a id="a-F8"></a>如经。<a id="a-F9"></a>譬如巨海浪。<a id="a-FA"></a>斯由猛风起。<a id="a-FB"></a>洪波鼓溟壑。<a id="a-FC"></a>无有断绝时。<a id="a-FD"></a>藏识海常住。<a id="a-FE"></a>境界风所动。<a id="a-FF"></a>种种诸识浪。<a id="a-FG"></a>腾跃而转生。<a id="a-FH"></a>云何名为境界之风。<a id="a-FI"></a>其风形状。<a id="a-FJ"></a>当如何耶。<a id="a-FK"></a>谓青黄等种种显色。<a id="a-FL"></a>能起。<a id="a-FM"></a>眼识。<a id="a-FN"></a>宝珂等珠。<a id="a-FO"></a>出现种种胜妙音声。<a id="a-FP"></a>能起耳识。<a id="a-FQ"></a>檀乳等香。<a id="a-FR"></a>熏布种种芬芳香气。<a id="a-FS"></a>能起鼻识。<a id="a-FT"></a>木罗石蜜等诸安触着。<a id="a-FU"></a>和种种善美乐具。<a id="a-FV"></a>能起身识。<a id="a-FW"></a>甘淡等味。<a id="a-FX"></a>随其所应出种种味。<a id="a-FY"></a>能起舌识。<a id="a-FZ"></a>现在之华。<a id="a-Fa"></a>未来之果。<a id="a-Fb"></a>种种法尘。<a id="a-Fc"></a>随为彼识所缘境界。<a id="a-Fd"></a>能起意识。<a id="a-Fe"></a>今此文中。<a id="a-Ff"></a>举尘取识。<a id="a-Fg"></a>应审观察。<a id="a-Fh"></a>彼末那识。<a id="a-Fi"></a>即是意微细分位。<a id="a-Fj"></a>无别体耳。<a id="a-Fk"></a>如是六尘。<a id="a-Fl"></a>能动心体。<a id="a-Fm"></a>令使散乱。<a id="a-Fn"></a>譬如猛风。<a id="a-Fo"></a>故名为风。<a id="a-Fp"></a>如经。<a id="a-Fq"></a>青赤种种色。<a id="a-Fr"></a>珂乳及石蜜淡味众华果。<a id="a-Fs"></a>如是七识及与藏识。<a id="a-Ft"></a>同耶异耶。<a id="a-Fu"></a>非同非异。<a id="a-Fv"></a>离二边故。<a id="a-Fw"></a>譬如日与光明。<a id="a-Fx"></a>水与波浪。<a id="a-Fy"></a>非同非异。<a id="a-Fz"></a>七识藏识。<a id="a-G0"></a>非同非异义。<a id="a-G1"></a>亦复如是。<a id="a-G2"></a>如经。<a id="a-G3"></a>日月与光明。<a id="a-G4"></a>非异非不异。<a id="a-G5"></a>海水起波浪。<a id="a-G6"></a>七识亦如是。<a id="a-G7"></a>心俱和合生。<a id="a-G8"></a>如是七识。<a id="a-G9"></a>从何处所。<a id="a-GA"></a>来入藏识。<a id="a-GB"></a>作七种数。<a id="a-GC"></a>流转起动。<a id="a-GD"></a>无断绝时。<a id="a-GE"></a>如是七转识。<a id="a-GF"></a>不从内来。<a id="a-GG"></a>不从外来。<a id="a-GH"></a>不从中间来。<a id="a-GI"></a>唯藏识体。<a id="a-GJ"></a>变作七识。<a id="a-GK"></a>譬如海水。<a id="a-GL"></a>变作波浪。<a id="a-GM"></a>如经。<a id="a-GN"></a>譬如海水变。<a id="a-GO"></a>种种波浪转。<a id="a-GP"></a>七识亦如是。<a id="a-GQ"></a>心俱和合生。<a id="a-GR"></a>谓彼藏识处。<a id="a-GS"></a>种种诸识转。<a id="a-GT"></a>谓以彼意识。<a id="a-GU"></a>思惟诸相义。<a id="a-GV"></a>如是现识。<a id="a-GW"></a>及七转识。<a id="a-GX"></a>八种心识。<a id="a-GY"></a>唯有生灭无常相耶。<a id="a-GZ"></a>亦有实相常住相耶。<a id="a-Ga"></a>如是八识。<a id="a-Gb"></a>从无始来。<a id="a-Gc"></a>三际不动。<a id="a-Gd"></a>四相不迁。<a id="a-Ge"></a>真实常住。<a id="a-Gf"></a>自性清净不坏之相。<a id="a-Gg"></a>具足圆满。<a id="a-Gh"></a>无所阙失。<a id="a-Gi"></a>而如是等一切功德。<a id="a-Gj"></a>同法界故。<a id="a-Gk"></a>无有二相。<a id="a-Gl"></a>无二相故。<a id="a-Gm"></a>唯是一相。<a id="a-Gn"></a>唯一相故。<a id="a-Go"></a>亦是无相。<a id="a-Gp"></a>皆以无相故。<a id="a-Gq"></a>无相亦无相。<a id="a-Gr"></a>如经不坏相有八。<a id="a-Gs"></a>无相亦无相。<a id="a-Gt"></a>此楞伽经。<a id="a-Gu"></a>凡明几识。<a id="a-Gv"></a>即有二门。<a id="a-Gw"></a>一者略说门。<a id="a-Gx"></a>二者广说门。<a id="a-Gy"></a>如是二门中。<a id="a-Gz"></a>三本各异说。<a id="a-H0"></a>谓一本分流楞伽中作如是说。<a id="a-H1"></a>大慧。<a id="a-H2"></a>略说有三种识。<a id="a-H3"></a>广说有二相。<a id="a-H4"></a>何等为三。<a id="a-H5"></a>谓真识。<a id="a-H6"></a>现识。<a id="a-H7"></a>分别事识。<a id="a-H8"></a>又一本分流楞伽中作如是说。<a id="a-H9"></a>大慧。<a id="a-HA"></a>广说有八种。<a id="a-HB"></a>略说有二种。<a id="a-HC"></a>何等为二。<a id="a-HD"></a>一者了别识。<a id="a-HE"></a>二者分别事识。<a id="a-HF"></a>又一本分流楞伽中作如是说。<a id="a-HG"></a>大慧。<a id="a-HH"></a>略说有四种。<a id="a-HI"></a>广说有七种识。<a id="a-HJ"></a>云何为四。<a id="a-HK"></a>业识。<a id="a-HL"></a>转识。<a id="a-HM"></a>现识。<a id="a-HN"></a>分别事识。<a id="a-HO"></a>如是三经。<a id="a-HP"></a>直是真说。<a id="a-HQ"></a>当应归依。<a id="a-HR"></a>初契经中第一真识。<a id="a-HS"></a>直是根本无明。<a id="a-HT"></a>所熏。<a id="a-HU"></a>本觉真心。<a id="a-HV"></a>第二现识。<a id="a-HW"></a>直是现相。<a id="a-HX"></a>阿赖耶识。<a id="a-HY"></a>第三分别事识。<a id="a-HZ"></a>直是意识。<a id="a-Ha"></a>粗分意识。<a id="a-Hb"></a>细分。<a id="a-Hc"></a>即末那故。<a id="a-Hd"></a>中契经中作如是说。<a id="a-He"></a>第一了别识。<a id="a-Hf"></a>直是现相阿赖耶识。<a id="a-Hg"></a>第二分别事识。<a id="a-Hh"></a>直是意识。<a id="a-Hi"></a>义如前说。<a id="a-Hj"></a>同说末那。<a id="a-Hk"></a>后契经中四种识法。<a id="a-Hl"></a>文相明故。<a id="a-Hm"></a>且略不说。<a id="a-Hn"></a>言七识者。<a id="a-Ho"></a>末那意识。<a id="a-Hp"></a>总为一故。<a id="a-Hq"></a>粗细虽别。<a id="a-Hr"></a>唯一识故。<a id="a-Hs"></a>法界法轮契经中作如是说。<a id="a-Ht"></a>第六意识分别六尘境界时。<a id="a-Hu"></a>中。<a id="a-Hv"></a>必依末那为所依根。<a id="a-Hw"></a>方得生起。<a id="a-Hx"></a>是故意识。<a id="a-Hy"></a>当是能依。<a id="a-Hz"></a>彼末那识。<a id="a-I0"></a>当是所依也。<a id="a-I1"></a>又华严论云。<a id="a-I2"></a>世尊。<a id="a-I3"></a>于南海中。<a id="a-I4"></a>楞伽山说法。<a id="a-I5"></a>其山高峻。<a id="a-I6"></a>下瞰大海。<a id="a-I7"></a>傍无门户。<a id="a-I8"></a>得神通者。<a id="a-I9"></a>堪能升往。<a id="a-IA"></a>乃表心地法门。<a id="a-IB"></a>无心无证者。<a id="a-IC"></a>方能升也。<a id="a-ID"></a>下瞰大海。<a id="a-IE"></a>表其心海本自清净。<a id="a-IF"></a>因境风所转。<a id="a-IG"></a>识浪波动。<a id="a-IH"></a>欲明达境心空。<a id="a-II"></a>海亦自寂。<a id="a-IJ"></a>心境俱寂。<a id="a-IK"></a>事无不照。<a id="a-IL"></a>犹如大海无风。<a id="a-IM"></a>日月森罗。<a id="a-IN"></a>焕然明白。<a id="a-IO"></a>此经意直为根熟。<a id="a-IP"></a>顿说种子业识。<a id="a-IQ"></a>为如来藏。<a id="a-IR"></a>异彼二乘灭识趣寂者故。<a id="a-IS"></a>亦为异彼般若修空菩萨。<a id="a-IT"></a>空增胜者故。<a id="a-IU"></a>直明识体本性全真。<a id="a-IV"></a>便明识体即成智用。<a id="a-IW"></a>如彼大海无风。<a id="a-IX"></a>即境像便明。<a id="a-IY"></a>心海法门。<a id="a-IZ"></a>亦复如是。<a id="a-Ia"></a>了真即识成智。<a id="a-Ib"></a>此经异彼深密经意。<a id="a-Ic"></a>别立九识。<a id="a-Id"></a>接引初根。<a id="a-Ie"></a>渐令留惑长大菩提故。<a id="a-If"></a>不令其心植种于空。<a id="a-Ig"></a>亦不令心犹如败种。<a id="a-Ih"></a>解深密经。<a id="a-Ii"></a>乃是入惑之初门。<a id="a-Ij"></a>楞伽维摩。<a id="a-Ik"></a>直示惑之本实。<a id="a-Il"></a>楞伽即明八识为如来藏。<a id="a-Im"></a>净名即观身实相。<a id="a-In"></a>观佛亦然。<a id="a-Io"></a>净名与楞伽同。<a id="a-Ip"></a>深密经文。<a id="a-Iq"></a>与此二部少别。<a id="a-Ir"></a>当知入胎出胎。<a id="a-Is"></a>少年老年。<a id="a-It"></a>乃至资生住处。<a id="a-Iu"></a>若色若空。<a id="a-Iv"></a>若性若相。<a id="a-Iw"></a>皆是自识。<a id="a-Ix"></a>唯佛能知。<a id="a-Iy"></a>如显识论云。<a id="a-Iz"></a>四有者。<a id="a-J0"></a>从识支至六岁。<a id="a-J1"></a>是生有。<a id="a-J2"></a>从七岁已上能分别生熟。<a id="a-J3"></a>起贪。<a id="a-J4"></a>至未舍命。<a id="a-J5"></a>是业有。<a id="a-J6"></a>死有者。<a id="a-J7"></a>唯一念。<a id="a-J8"></a>中有。<a id="a-J9"></a>即中阴。<a id="a-JA"></a>就业有中。<a id="a-JB"></a>六识起三种业。<a id="a-JC"></a>善。<a id="a-JD"></a>不善。<a id="a-JE"></a>不动等。<a id="a-JF"></a>三业有为。<a id="a-JG"></a>有分识所摄持。<a id="a-JH"></a>六识自谢灭。<a id="a-JI"></a>由有分识摄持。<a id="a-JJ"></a>力用在。<a id="a-JK"></a>问曰。<a id="a-JL"></a>何故立有分识。<a id="a-JM"></a>一期生中。<a id="a-JN"></a>常缘一境。<a id="a-JO"></a>若生人天。<a id="a-JP"></a>此识见楼观等事报。<a id="a-JQ"></a>若起六识。<a id="a-JR"></a>用粗覆障。<a id="a-JS"></a>则不觉此识用。<a id="a-JT"></a>若生恶道。<a id="a-JU"></a>此识但缘火车等。<a id="a-JV"></a>若报起六识用强。<a id="a-JW"></a>则不觉此识缘也。<a id="a-JX"></a>若欲界六识缘欲界。<a id="a-JY"></a>凡夫不能觉。<a id="a-JZ"></a>乃至无色亦然。<a id="a-Ja"></a>若无色诸识灭。<a id="a-Jb"></a>此有分识用则显。<a id="a-Jc"></a>如赖耶及意识也。<a id="a-Jd"></a>是以诸教同诠。<a id="a-Je"></a>圆证非一。<a id="a-Jf"></a>又如入楞伽经云。<a id="a-Jg"></a>大慧。<a id="a-Jh"></a>复有余外道。<a id="a-Ji"></a>见色有因。<a id="a-Jj"></a>妄想执着形相长短。<a id="a-Jk"></a>见虚空无形相分剂。<a id="a-Jl"></a>见诸色相异于虚空。<a id="a-Jm"></a>有其分剂。<a id="a-Jn"></a>大慧。<a id="a-Jo"></a>虚空即是色。<a id="a-Jp"></a>以色大入虚空故。<a id="a-Jq"></a>大慧。<a id="a-Jr"></a>色即是虚空。<a id="a-Js"></a>依此法有彼法。<a id="a-Jt"></a>依彼法有此法故。<a id="a-Ju"></a>以依色分别虚空。<a id="a-Jv"></a>依虚空分别色故。<a id="a-Jw"></a>大慧。<a id="a-Jx"></a>四大种性。<a id="a-Jy"></a>自相各别。<a id="a-Jz"></a>不住虚空。<a id="a-K0"></a>而四大中。<a id="a-K1"></a>非无虚空。<a id="a-K2"></a>大慧。<a id="a-K3"></a>兔角亦如是。<a id="a-K4"></a>因牛角有。<a id="a-K5"></a>言兔角无。<a id="a-K6"></a>大慧。<a id="a-K7"></a>又彼牛角析为微尘。<a id="a-K8"></a>分别微尘相。<a id="a-K9"></a>不可得见。<a id="a-KA"></a>彼。<a id="a-KB"></a>何等何等法有。<a id="a-KC"></a>何等何等法无。<a id="a-KD"></a>而言有耶无耶。<a id="a-KE"></a>若如是观。<a id="a-KF"></a>余法亦然。<a id="a-KG"></a>大慧。<a id="a-KH"></a>汝当应离兔角牛角。<a id="a-KI"></a>虚空色异妄想见等。<a id="a-KJ"></a>大慧。<a id="a-KK"></a>汝亦应为诸菩萨说离兔角等相。<a id="a-KL"></a>大慧。<a id="a-KM"></a>汝应当知。<a id="a-KN"></a>自心所见虚妄分别之相。<a id="a-KO"></a>大慧。<a id="a-KP"></a>汝当于诸佛国土中。<a id="a-KQ"></a>为诸佛子。<a id="a-KR"></a>说汝自心现见一切虚妄境界。<a id="a-KS"></a>尔时世尊。<a id="a-KT"></a>重说偈言。<a id="a-KU"></a>色于心中无。<a id="a-KV"></a>心依境见有。<a id="a-KW"></a>内识众生见。<a id="a-KX"></a>身资生住处。<a id="a-KY"></a>心意与意识。<a id="a-KZ"></a>自性及五法。<a id="a-Ka"></a>二种无我净。<a id="a-Kb"></a>如来如是说。<a id="a-Kc"></a>长短有无等。<a id="a-Kd"></a>展转互相生。<a id="a-Ke"></a>以无故成有。<a id="a-Kf"></a>以有故成无。<a id="a-Kg"></a>分别微尘体。<a id="a-Kh"></a>不起色妄想。<a id="a-Ki"></a>但心安住处。<a id="a-Kj"></a>恶见不能净。<a id="a-Kk"></a>非妄智境界。<a id="a-Kl"></a>声闻亦不知。<a id="a-Km"></a>如来之所说。<a id="a-Kn"></a>自觉之境界。<a id="a-Ko"></a>摄大乘论云。<a id="a-Kp"></a>又此识。<a id="a-Kq"></a>皆唯有识。<a id="a-Kr"></a>都无义故。<a id="a-Ks"></a>此中以何为喻显示。<a id="a-Kt"></a>应知梦等为喻显示。<a id="a-Ku"></a>谓如梦中。<a id="a-Kv"></a>都无其义。<a id="a-Kw"></a>独唯有识。<a id="a-Kx"></a>虽种种色声香味触。<a id="a-Ky"></a>舍林地山。<a id="a-Kz"></a>似义影现。<a id="a-L0"></a>而于此中都无有义。<a id="a-L1"></a>由此喻显。<a id="a-L2"></a>应随了知。<a id="a-L3"></a>一切时处。<a id="a-L4"></a>皆唯有识。<a id="a-L5"></a>夫从心现境。<a id="a-L6"></a>结业受生。<a id="a-L7"></a>不出三细六粗九相之法。<a id="a-L8"></a>如石壁释云。<a id="a-L9"></a>唯一梦心。<a id="a-LA"></a>喻如有一人。<a id="a-LB"></a>忽然睡著作梦。<a id="a-LC"></a>见种种事。<a id="a-LD"></a>起心分别。<a id="a-LE"></a>念念无间。<a id="a-LF"></a>于其违顺。<a id="a-LG"></a>深生取着。<a id="a-LH"></a>为善为恶。<a id="a-LI"></a>是亲是疏。<a id="a-LJ"></a>于善于亲。<a id="a-LK"></a>则种种惠利。<a id="a-LL"></a>于恶于疏。<a id="a-LM"></a>则种种陵损。<a id="a-LN"></a>或有报恩受乐。<a id="a-LO"></a>或有报怨受苦。<a id="a-LP"></a>忽然觉来。<a id="a-LQ"></a>上事都遣。<a id="a-LR"></a>如有一人者。<a id="a-LS"></a>即真如一心也。<a id="a-LT"></a>忽然睡著者。<a id="a-LU"></a>即不觉无明忽起也。<a id="a-LV"></a>作梦者。<a id="a-LW"></a>最初三细业识相也。<a id="a-LX"></a>见者。<a id="a-LY"></a>第二转识相也。<a id="a-LZ"></a>种种事者。<a id="a-La"></a>第三现识相也。<a id="a-Lb"></a>起心分别者。<a id="a-Lc"></a>最初六粗境智相也。<a id="a-Ld"></a>念念无间者。<a id="a-Le"></a>第二相续相也。<a id="a-Lf"></a>于其违顺深生取著者。<a id="a-Lg"></a>第三执取相也。<a id="a-Lh"></a>为善为恶是亲是疏者。<a id="a-Li"></a>第四计名字相也。<a id="a-Lj"></a>于善于恶得损益者。<a id="a-Lk"></a>第五起业相也。<a id="a-Ll"></a>受苦乐报者。<a id="a-Lm"></a>业系苦相也。<a id="a-Ln"></a>忽然觉来上事都遣者。<a id="a-Lo"></a>即觉唯心。<a id="a-Lp"></a>得入宗镜。<a id="a-Lq"></a>故云。<a id="a-Lr"></a>佛者。<a id="a-Ls"></a>觉也。<a id="a-Lt"></a>如睡梦觉。<a id="a-Lu"></a>如莲华开。</p>
 </body>
</html>