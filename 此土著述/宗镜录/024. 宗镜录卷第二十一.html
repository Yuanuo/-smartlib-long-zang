<!doctype html>
<html id="z3IBXA51eA" data-ver="1917">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第二十一</h1>
  <p id="a2">夫一切真俗等法。<a id="a-3"></a>各有理事。<a id="a-4"></a>通别行相。<a id="a-5"></a>果报历然。<a id="a-6"></a>云何一向就己消融。<a id="a-7"></a>未入斯宗。<a id="a-8"></a>恐成空见。</p>
  <p id="a9">答。<a id="a-A"></a>得本方了末。<a id="a-B"></a>执末则违宗。<a id="a-C"></a>若不观心。<a id="a-D"></a>法无来处。<a id="a-E"></a>若但修有为事行。<a id="a-F"></a>不达自心无为。<a id="a-G"></a>则迷事失宗。<a id="a-H"></a>果归生灭。<a id="a-I"></a>若体理行事。<a id="a-J"></a>双照无违。<a id="a-K"></a>只恐一向偏修。<a id="a-L"></a>理事俱失。<a id="a-M"></a>如大宝积经云。<a id="a-N"></a>假使造宝塔。<a id="a-O"></a>其数如恒沙。<a id="a-P"></a>不如刹那顷。<a id="a-Q"></a>思惟于此经。<a id="a-R"></a>又只为一心是万行之原。<a id="a-S"></a>因。<a id="a-T"></a>兹能起同体之悲。<a id="a-U"></a>无缘之化。<a id="a-V"></a>如起信钞云。<a id="a-W"></a>若信一味空理。<a id="a-X"></a>则欣厌都绝。<a id="a-Y"></a>若信一向法相。<a id="a-Z"></a>则圣凡悬隔。<a id="a-a"></a>斯皆不能起行修进。<a id="a-b"></a>今令信一心是凡圣之原。<a id="a-c"></a>但由迷悟使之有异。<a id="a-d"></a>是则必能起行修进。<a id="a-e"></a>望佛果故。<a id="a-f"></a>是知真心不守自性。<a id="a-g"></a>随缘升降。<a id="a-h"></a>果报历然。<a id="a-i"></a>又随缘不失自性。<a id="a-j"></a>缘假无实。<a id="a-k"></a>境智冥寂。<a id="a-l"></a>所以起信论云。<a id="a-m"></a>所谓虽念诸法自性不生。<a id="a-n"></a>而复即念。<a id="a-o"></a>因缘和合。<a id="a-p"></a>善恶之业。<a id="a-q"></a>苦乐等报。<a id="a-r"></a>不失不坏。<a id="a-s"></a>虽念因缘善恶业报。<a id="a-t"></a>而亦即念性不可得。<a id="a-u"></a>若云果报不失。<a id="a-v"></a>即须具修万行。<a id="a-w"></a>若云性不可得。<a id="a-x"></a>当知唯是一心。<a id="a-y"></a>且万行之初无先五戒。<a id="a-z"></a>若依事相。<a id="a-10"></a>报在人天。<a id="a-11"></a>藏教但证无常。<a id="a-12"></a>通教空无自性。<a id="a-13"></a>别教历别。<a id="a-14"></a>因果不融。<a id="a-15"></a>唯圆教观心。<a id="a-16"></a>即具法界。<a id="a-17"></a>所以大涅槃经云。<a id="a-18"></a>虽信别相。<a id="a-19"></a>不信一体无差别相。<a id="a-1A"></a>名信不具。<a id="a-1B"></a>信不具故。<a id="a-1C"></a>所有禁戒。<a id="a-1D"></a>亦不具足。<a id="a-1E"></a>故所有多闻。<a id="a-1F"></a>亦不具足。<a id="a-1G"></a>何谓信不具。<a id="a-1H"></a>未了一法即一切法。<a id="a-1I"></a>信岂圆耶。<a id="a-1J"></a>何谓戒不具。<a id="a-1K"></a>未知戒性如虚空。<a id="a-1L"></a>戒岂具耶。<a id="a-1M"></a>何谓闻不具。<a id="a-1N"></a>未闻如来常不说法。<a id="a-1O"></a>是为具足多闻。<a id="a-1P"></a>闻岂具耶。<a id="a-1Q"></a>若入宗镜。<a id="a-1R"></a>宁唯戒善。<a id="a-1S"></a>乃至诸佛果德。<a id="a-1T"></a>菩萨万行。<a id="a-1U"></a>靡有一法。<a id="a-1V"></a>而非所被。<a id="a-1W"></a>则念念了知。<a id="a-1X"></a>法法圆满。<a id="a-1Y"></a>且如五戒者。<a id="a-1Z"></a>戒从心生。<a id="a-1a"></a>心因戒立。<a id="a-1b"></a>若心不起。<a id="a-1c"></a>为四德万行之基。<a id="a-1d"></a>若心妄生。<a id="a-1e"></a>作六趣三涂之本。<a id="a-1f"></a>则无善而不摄。<a id="a-1g"></a>无恶而不收。<a id="a-1h"></a>故台教云。<a id="a-1i"></a>此五戒。<a id="a-1j"></a>亦是大乘法门。<a id="a-1k"></a>束此五戒。<a id="a-1l"></a>为三乘。<a id="a-1m"></a>即对三无失。<a id="a-1n"></a>三不护。<a id="a-1o"></a>三轮不思议化。<a id="a-1p"></a>三密。<a id="a-1q"></a>三轨。<a id="a-1r"></a>三身。<a id="a-1s"></a>三佛性。<a id="a-1t"></a>三般若。<a id="a-1u"></a>三涅槃。<a id="a-1v"></a>三智。<a id="a-1w"></a>三德等。<a id="a-1x"></a>无量三法门。<a id="a-1y"></a>横竖无边际。<a id="a-1z"></a>与虚空法界等。<a id="a-20"></a>亦是无尽藏法门。<a id="a-21"></a>亦是无量义三昧。<a id="a-22"></a>举要言之。<a id="a-23"></a>即是一切佛法也。<a id="a-24"></a>天台金光明经疏云。<a id="a-25"></a>五戒者。<a id="a-26"></a>天地之大忌。<a id="a-27"></a>上对五星。<a id="a-28"></a>下配五岳。<a id="a-29"></a>中成五藏。<a id="a-2A"></a>犯之者。<a id="a-2B"></a>陵天触地。<a id="a-2C"></a>自伐其身也。<a id="a-2D"></a>一不杀者。<a id="a-2E"></a>害命名事杀。<a id="a-2F"></a>不害命名事不杀。<a id="a-2G"></a>法门解者。<a id="a-2H"></a>析法名理杀。<a id="a-2I"></a>体法名理不杀。<a id="a-2J"></a>若作意防护。<a id="a-2K"></a>如马着勒。<a id="a-2L"></a>如牧牛执杖者。<a id="a-2M"></a>报在人道。<a id="a-2N"></a>百二十年。<a id="a-2O"></a>唯得肉眼。<a id="a-2P"></a>若任运性成。<a id="a-2Q"></a>如河注海者。<a id="a-2R"></a>报在六天。<a id="a-2S"></a>极长者。<a id="a-2T"></a>九百二十六亿七千万岁。<a id="a-2U"></a>唯得天眼。<a id="a-2V"></a>若加修定戒无常。<a id="a-2W"></a>苦空无我等慧者。<a id="a-2X"></a>报在变易。<a id="a-2Y"></a>寿七百阿僧祇。<a id="a-2Z"></a>唯得慧眼。<a id="a-2a"></a>若加修常无常等慧。<a id="a-2b"></a>报在莲华藏海。<a id="a-2c"></a>受法性身。<a id="a-2d"></a>分得五眼。<a id="a-2e"></a>分得常寿。<a id="a-2f"></a>比佛犹是诸根不具。<a id="a-2g"></a>寿命损减。<a id="a-2h"></a>若圆教人。<a id="a-2i"></a>持事不杀戒。<a id="a-2j"></a>又持理不杀戒。<a id="a-2k"></a>不坏身因。<a id="a-2l"></a>常随一相。<a id="a-2m"></a>不断痴爱。<a id="a-2n"></a>起于明脱。<a id="a-2o"></a>体阴界入无所伤毁。<a id="a-2p"></a>若子若果。<a id="a-2q"></a>不生不灭。<a id="a-2r"></a>成就智慧。<a id="a-2s"></a>居寂光土。<a id="a-2t"></a>常寿湛然。<a id="a-2u"></a>五眼具足。<a id="a-2v"></a>得根自在。<a id="a-2w"></a>得命自在。<a id="a-2x"></a>修短自任。<a id="a-2y"></a>是则名为究竟持戒。<a id="a-2z"></a>诸根具足。<a id="a-30"></a>命不损减。<a id="a-31"></a>圆人何但持是之戒。<a id="a-32"></a>唯杀唯慈。<a id="a-33"></a>亦作事杀。<a id="a-34"></a>亦作理杀。<a id="a-35"></a>如仙预大王。<a id="a-36"></a>杀五百婆罗门。<a id="a-37"></a>与其见佛之眼。<a id="a-38"></a>与其十劫之寿。<a id="a-39"></a>又作法门杀者。<a id="a-3A"></a>析荡尘累。<a id="a-3B"></a>净诸烦恼。<a id="a-3C"></a>如树神折枝。<a id="a-3D"></a>不受怨鸟。<a id="a-3E"></a>如劫火烧木灰炭双亡。<a id="a-3F"></a>故楞伽经云。<a id="a-3G"></a>杀无明父。<a id="a-3H"></a>害贪爱母。<a id="a-3I"></a>断随眠怨。<a id="a-3J"></a>坏阴和合。<a id="a-3K"></a>断七识身。<a id="a-3L"></a>若有作者。<a id="a-3M"></a>现证法身。<a id="a-3N"></a>此逆即顺。<a id="a-3O"></a>鸯崛云。<a id="a-3P"></a>我誓断阴界入不能持不杀戒。<a id="a-3Q"></a>一切尘劳。<a id="a-3R"></a>是如来种。<a id="a-3S"></a>断此种尽。<a id="a-3T"></a>乃名为佛。<a id="a-3U"></a>成就金刚微妙法身。<a id="a-3V"></a>湛然应一切。<a id="a-3W"></a>垂形九道。<a id="a-3X"></a>随其所宜。<a id="a-3Y"></a>示长短命。<a id="a-3Z"></a>任其所见。<a id="a-3a"></a>用缺具根。<a id="a-3b"></a>而化度之。<a id="a-3c"></a>二不盗者。<a id="a-3d"></a>不与取名事盗。<a id="a-3e"></a>与取名事不盗。<a id="a-3f"></a>法门者。<a id="a-3g"></a>如佛言。<a id="a-3h"></a>他物莫取。<a id="a-3i"></a>名法门不盗。<a id="a-3j"></a>菩提无与者。<a id="a-3k"></a>而取菩提。<a id="a-3l"></a>是名法门盗。<a id="a-3m"></a>若持戒作业求可意果者。<a id="a-3n"></a>无常速朽。<a id="a-3o"></a>悉是他物。<a id="a-3p"></a>臭如粪果。<a id="a-3q"></a>害如毒食。<a id="a-3r"></a>有智之人。<a id="a-3s"></a>所不应求。<a id="a-3t"></a>云何殷勤。<a id="a-3u"></a>饮苦食毒。<a id="a-3v"></a>而自伤毁。<a id="a-3w"></a>洄洑困苦。<a id="a-3x"></a>岂过有流。<a id="a-3y"></a>三障障佛。<a id="a-3z"></a>第一义天之所舍离。<a id="a-40"></a>是盗。<a id="a-41"></a>非不盗也。<a id="a-42"></a>又二乘以四谛智。<a id="a-43"></a>观身受心法。<a id="a-44"></a>厌恶生死。<a id="a-45"></a>欣求涅槃。<a id="a-46"></a>涅槃心起。<a id="a-47"></a>即取他物。<a id="a-48"></a>即非时取证。<a id="a-49"></a>即不待所说因。<a id="a-4A"></a>燋种不生。<a id="a-4B"></a>见苦断集。<a id="a-4C"></a>修道造尽。<a id="a-4D"></a>非求法也。<a id="a-4E"></a>谓有涅槃。<a id="a-4F"></a>成涅槃见。<a id="a-4G"></a>若有着空。<a id="a-4H"></a>诸佛不度。<a id="a-4I"></a>身长三百由旬。<a id="a-4J"></a>而无两翅。<a id="a-4K"></a>堕三无为坑。<a id="a-4L"></a>饥饿羸瘦。<a id="a-4M"></a>体生疮癣。<a id="a-4N"></a>岂非贫穷困苦耶。<a id="a-4O"></a>又不见佛。<a id="a-4P"></a>不闻法。<a id="a-4Q"></a>不入众数。<a id="a-4R"></a>岂非第一义天。<a id="a-4S"></a>远离耶。<a id="a-4T"></a>此犹名盗。<a id="a-4U"></a>非不盗也。<a id="a-4V"></a>若别人从浅至深。<a id="a-4W"></a>舍一取一。<a id="a-4X"></a>来已更复来。<a id="a-4Y"></a>去已更复去。<a id="a-4Z"></a>悉是辱于去来相。<a id="a-4a"></a>亦是不与而取。<a id="a-4b"></a>取已而舍。<a id="a-4c"></a>亦是贫穷。<a id="a-4d"></a>舍已更取。<a id="a-4e"></a>数数去取。<a id="a-4f"></a>即是困苦。<a id="a-4g"></a>不与第一义天相应。<a id="a-4h"></a>即是远离。<a id="a-4i"></a>此犹名盗。<a id="a-4j"></a>非不盗也。<a id="a-4k"></a>圆人观法实相。<a id="a-4l"></a>受亦不受。<a id="a-4m"></a>不受亦不受。<a id="a-4n"></a>亦受亦不受亦不受。<a id="a-4o"></a>非受非不受亦不受。<a id="a-4p"></a>不取是菩提。<a id="a-4q"></a>障诸取故。<a id="a-4r"></a>是法平等。<a id="a-4s"></a>无有高下。<a id="a-4t"></a>不高故不取。<a id="a-4u"></a>不下故不舍。<a id="a-4v"></a>如是观者。<a id="a-4w"></a>观如来藏。<a id="a-4x"></a>具足无缺。<a id="a-4y"></a>是如意珠。<a id="a-4z"></a>随意出宝。<a id="a-50"></a>即修罗琴。<a id="a-51"></a>任意出声。<a id="a-52"></a>即是大富。<a id="a-53"></a>大富故无取。<a id="a-54"></a>即第一义天。<a id="a-55"></a>故不远离。<a id="a-56"></a>是名究竟。<a id="a-57"></a>持不盗戒。<a id="a-58"></a>圆人亦有盗。<a id="a-59"></a>法门者。<a id="a-5A"></a>菩提无与者。<a id="a-5B"></a>而取菩提。<a id="a-5C"></a>如海吞流。<a id="a-5D"></a>不隔万派。<a id="a-5E"></a>如地荷负檐四重檐。<a id="a-5F"></a>众生悉度。<a id="a-5G"></a>烦恼悉断。<a id="a-5H"></a>法门悉知。<a id="a-5I"></a>佛道悉成。<a id="a-5J"></a>三不淫者。<a id="a-5K"></a>男女身会名事淫。<a id="a-5L"></a>法门解者。<a id="a-5M"></a>若心染法是淫。<a id="a-5N"></a>若关禁七支。<a id="a-5O"></a>如猿着锁。<a id="a-5P"></a>擎一油钵过诸大众。<a id="a-5Q"></a>割舍乐触乐求于未来。<a id="a-5R"></a>净洁五欲。<a id="a-5S"></a>如市易法。<a id="a-5T"></a>如铜钱博金钱。<a id="a-5U"></a>此乃增长欲事。<a id="a-5V"></a>非不欲也。<a id="a-5W"></a>若断欲界粗弊之欲。<a id="a-5X"></a>染着色无色界禅定之乐。<a id="a-5Y"></a>如冰鱼蛰虫。<a id="a-5Z"></a>堕长寿天。<a id="a-5a"></a>是为一难。<a id="a-5b"></a>贪着禅味。<a id="a-5c"></a>名大缚。<a id="a-5d"></a>是染欲法。<a id="a-5e"></a>非不欲也。<a id="a-5f"></a>若憎生死。<a id="a-5g"></a>爱涅槃。<a id="a-5h"></a>弃之直去。<a id="a-5i"></a>涉路不回。<a id="a-5j"></a>诸有色声。<a id="a-5k"></a>不能染屈。<a id="a-5l"></a>如八风不动须弥。<a id="a-5m"></a>若闻菩萨胜妙功德。<a id="a-5n"></a>甄迦罗琴声。<a id="a-5o"></a>迦葉起舞。<a id="a-5p"></a>不能自持。<a id="a-5q"></a>毗岚风至。<a id="a-5r"></a>破如腐草。<a id="a-5s"></a>是染欲。<a id="a-5t"></a>非不染欲也。<a id="a-5u"></a>若菩萨恶生死如粪秽。<a id="a-5v"></a>恶涅槃如怨鸟。<a id="a-5w"></a>舍于二边。<a id="a-5x"></a>志存中道。<a id="a-5y"></a>起顺道法爱生。<a id="a-5z"></a>名顶堕。<a id="a-60"></a>是菩萨旃陀罗。<a id="a-61"></a>既无方便。<a id="a-62"></a>此慧被缚。<a id="a-63"></a>不能胜怨。<a id="a-64"></a>已所修治。<a id="a-65"></a>为无慧利。<a id="a-66"></a>是染欲法。<a id="a-67"></a>非不欲也。<a id="a-68"></a>圆人观一心三谛。<a id="a-69"></a>即空何所染。<a id="a-6A"></a>即假何所净。<a id="a-6B"></a>即中何所边。<a id="a-6C"></a>即空即假何所中。<a id="a-6D"></a>即空故。<a id="a-6E"></a>无我人。<a id="a-6F"></a>十六知见。<a id="a-6G"></a>依正等爱。<a id="a-6H"></a>即假故。<a id="a-6I"></a>无空无相无愿等爱。<a id="a-6J"></a>即中故。<a id="a-6K"></a>无佛菩提转法轮度众生等爱。<a id="a-6L"></a>三谛清净。<a id="a-6M"></a>名毕竟净。<a id="a-6N"></a>唯佛一人具净戒。<a id="a-6O"></a>余人皆名污戒者。<a id="a-6P"></a>圆人又有染爱法门。<a id="a-6Q"></a>如和须蜜多女。<a id="a-6R"></a>人见人女。<a id="a-6S"></a>天见天女。<a id="a-6T"></a>见者即得见佛三昧。<a id="a-6U"></a>执手者得到佛三昧。<a id="a-6V"></a>呜者得极爱三昧。<a id="a-6W"></a>抱者得冥如三昧。<a id="a-6X"></a>亦如魔界行不污菩萨。<a id="a-6Y"></a>变为无量身。<a id="a-6Z"></a>共无量天女从事。<a id="a-6a"></a>皆令发菩提心。<a id="a-6b"></a>又先以欲拘牵。<a id="a-6c"></a>后令入佛智。<a id="a-6d"></a>斯乃非欲之欲。<a id="a-6e"></a>以欲止欲。<a id="a-6f"></a>如以楔出楔。<a id="a-6g"></a>将声止声。<a id="a-6h"></a>四不妄语者。<a id="a-6i"></a>法门者。<a id="a-6j"></a>未得谓得。<a id="a-6k"></a>凡夫痴人。<a id="a-6l"></a>于下苦中。<a id="a-6m"></a>横生乐想。<a id="a-6n"></a>竖我慢幢。<a id="a-6o"></a>打自大鼓。<a id="a-6p"></a>执有与无诤。<a id="a-6q"></a>执无与有诤。<a id="a-6r"></a>起六十二见。<a id="a-6s"></a>破慧眼。<a id="a-6t"></a>不见于真实。<a id="a-6u"></a>备口四过。<a id="a-6v"></a>三十三天。<a id="a-6w"></a>黄叶生死。<a id="a-6x"></a>谓是真金。<a id="a-6y"></a>非想自地。<a id="a-6z"></a>谬计涅槃。<a id="a-70"></a>此非妄语。<a id="a-71"></a>谁是妄语耶。<a id="a-72"></a>二乘竞执瓦砾。<a id="a-73"></a>欢喜持出。<a id="a-74"></a>生灭度想。<a id="a-75"></a>生实未尽。<a id="a-76"></a>宁得灭度。<a id="a-77"></a>生安乐想。<a id="a-78"></a>所作未办。<a id="a-79"></a>宁得安隐。<a id="a-7A"></a>其实未得一切解脱。<a id="a-7B"></a>未得谓得。<a id="a-7C"></a>岂非妄语耶。<a id="a-7D"></a>佛为别教人。<a id="a-7E"></a>四门说实相。<a id="a-7F"></a>执于一有。<a id="a-7G"></a>隔碍三门。<a id="a-7H"></a>乃至执非有非无。<a id="a-7I"></a>不融有无。<a id="a-7J"></a>夫实相者。<a id="a-7K"></a>言语道断。<a id="a-7L"></a>心行处灭。<a id="a-7M"></a>云何以字。<a id="a-7N"></a>字于无字。<a id="a-7O"></a>云何以数。<a id="a-7P"></a>数于无数。<a id="a-7Q"></a>岂非妄语耶。<a id="a-7R"></a>圆人如实而观。<a id="a-7S"></a>如实而说。<a id="a-7T"></a>如实观者。<a id="a-7U"></a>非内观。<a id="a-7V"></a>乃至非离内外观。<a id="a-7W"></a>亦不以无观。<a id="a-7X"></a>得是智慧。<a id="a-7Y"></a>如实说者。<a id="a-7Z"></a>一切实。<a id="a-7a"></a>乃至非实非不实等。<a id="a-7b"></a>如是皆名诸法实。<a id="a-7c"></a>经云。<a id="a-7d"></a>诸佛皆实语。<a id="a-7e"></a>即是以佛道声。<a id="a-7f"></a>令一切闻。<a id="a-7g"></a>圆人亦有妄语法门。<a id="a-7h"></a>无车说车。<a id="a-7i"></a>诱戏童子。<a id="a-7j"></a>无乐说乐。<a id="a-7k"></a>止彼啼儿。<a id="a-7l"></a>若有众生。<a id="a-7m"></a>因虚妄说得利益者。<a id="a-7n"></a>佛亦妄说。<a id="a-7o"></a>又言。<a id="a-7p"></a>我是贪欲尸利等。<a id="a-7q"></a>我是天是人。<a id="a-7r"></a>实非天人。<a id="a-7s"></a>将虚以出虚。<a id="a-7t"></a>令得不虚耳。<a id="a-7u"></a>五不饮酒。<a id="a-7v"></a>法门解者。<a id="a-7w"></a>迷惑倒见名酒。<a id="a-7x"></a>夫酒为不善。<a id="a-7y"></a>诸恶根本。<a id="a-7z"></a>饮酒招狂。<a id="a-80"></a>外道等是。<a id="a-81"></a>即世间醉也。<a id="a-82"></a>大经云。<a id="a-83"></a>从昔已来。<a id="a-84"></a>常为声色所醉。<a id="a-85"></a>流转生死。<a id="a-86"></a>三界人天。<a id="a-87"></a>通有此醉。<a id="a-88"></a>二乘无明酒未吐。<a id="a-89"></a>如半疟人。<a id="a-8A"></a>大经引醉归之。<a id="a-8B"></a>世间无常乐。<a id="a-8C"></a>而言我净。<a id="a-8D"></a>如来实我净。<a id="a-8E"></a>而言无常乐。<a id="a-8F"></a>如彼醉人。<a id="a-8G"></a>见日月转。<a id="a-8H"></a>此二乘醉也。<a id="a-8I"></a>菩萨无明未尽。<a id="a-8J"></a>不了了见。<a id="a-8K"></a>夜睹画像。<a id="a-8L"></a>譬如醉人。<a id="a-8M"></a>朦胧见道。<a id="a-8N"></a>迦葉云。<a id="a-8O"></a>自此已前。<a id="a-8P"></a>我等悉名邪见人也。<a id="a-8Q"></a>此是菩萨醉。<a id="a-8R"></a>圆人行如来行。<a id="a-8S"></a>具烦恼性。<a id="a-8T"></a>能知如来秘密之藏。<a id="a-8U"></a>虽有肉眼。<a id="a-8V"></a>名为佛眼。<a id="a-8W"></a>所可见者。<a id="a-8X"></a>更不复见。<a id="a-8Y"></a>是则五住正习。<a id="a-8Z"></a>一时无有余。<a id="a-8a"></a>酒法既除。<a id="a-8b"></a>何所可醉。<a id="a-8c"></a>圆人亦有饮酒法门。<a id="a-8d"></a>鸯崛云。<a id="a-8e"></a>持真空瓶。<a id="a-8f"></a>盛实相酒。<a id="a-8g"></a>变化五道。<a id="a-8h"></a>宣扬哮吼。<a id="a-8i"></a>波斯匿醉。<a id="a-8j"></a>转更多恩。<a id="a-8k"></a>末利后饮。<a id="a-8l"></a>佛言持戒。<a id="a-8m"></a>入于酒肆。<a id="a-8n"></a>自立其志。<a id="a-8o"></a>亦立他志。<a id="a-8p"></a>夫得其门者。<a id="a-8q"></a>逆顺俱当。<a id="a-8r"></a>失其柄者。<a id="a-8s"></a>操刀伤手。<a id="a-8t"></a>是知能以尘劳烦恼为佛事者。<a id="a-8u"></a>斯乃见一切法皆实相矣。<a id="a-8v"></a>于一心实相中。<a id="a-8w"></a>不见有世间过。<a id="a-8x"></a>患障碍之法。<a id="a-8y"></a>则何所舍。<a id="a-8z"></a>亦不见有出世殊胜尊妙之法。<a id="a-90"></a>则何所取。<a id="a-91"></a>但为未入实相门中。<a id="a-92"></a>见有凡圣种种差别。<a id="a-93"></a>而生忻厌者。<a id="a-94"></a>遂乃徇彼机宜。<a id="a-95"></a>随其所作。<a id="a-96"></a>善巧方便。<a id="a-97"></a>而化导之。<a id="a-98"></a>皆令入此一际平等无诤无失自证法门。<a id="a-99"></a>究竟常乐。<a id="a-9A"></a>如是开示。<a id="a-9B"></a>不负前机。<a id="a-9C"></a>若解肘后之方。<a id="a-9D"></a>似探囊中之宝。<a id="a-9E"></a>实为第一之说。<a id="a-9F"></a>括尽初终。<a id="a-9G"></a>开大施之门。<a id="a-9H"></a>复谁前后。<a id="a-9I"></a>得自己法身之髓。<a id="a-9J"></a>到一心智海之源。<a id="a-9K"></a>初阿已摄无边。<a id="a-9L"></a>过茶无字可说。</p>
  <p id="a9M">问。<a id="a-9N"></a>夫戒是轨持。<a id="a-9O"></a>全依事相。<a id="a-9P"></a>大纲所立。<a id="a-9Q"></a>出自四分等律文。<a id="a-9R"></a>今宗镜中。<a id="a-9S"></a>云何于万行之门。<a id="a-9T"></a>皆称第一。</p>
  <p id="a9U">答。<a id="a-9V"></a>夫万行之由。<a id="a-9W"></a>皆为契真显本。<a id="a-9X"></a>若违真逐末。<a id="a-9Y"></a>不识教宗。<a id="a-9Z"></a>凡一切众生。<a id="a-9a"></a>皆本具自性之律。<a id="a-9b"></a>若钝根者。<a id="a-9c"></a>则渐以相示。<a id="a-9d"></a>若上器者。<a id="a-9e"></a>直从性明。<a id="a-9f"></a>如傅大士云。<a id="a-9g"></a>持律本为制生心。<a id="a-9h"></a>我今无心过戒律。<a id="a-9i"></a>首楞严云。<a id="a-9j"></a>持犯但束身。<a id="a-9k"></a>非身何所束。<a id="a-9l"></a>如是之机。<a id="a-9m"></a>如是之教。<a id="a-9n"></a>岂须戒耶。<a id="a-9o"></a>已自知各具佛性戒故。<a id="a-9p"></a>然于初心凡夫。<a id="a-9q"></a>及出假菩萨。<a id="a-9r"></a>亦不坏于事相。<a id="a-9s"></a>遮性二戒。<a id="a-9t"></a>悉皆等持。<a id="a-9u"></a>以初心自行根劣故。<a id="a-9v"></a>须理事相资。<a id="a-9w"></a>以久行化他圆满故。<a id="a-9x"></a>须权实双备。<a id="a-9y"></a>且如凡夫二乘。<a id="a-9z"></a>菩萨诸佛。<a id="a-A0"></a>凡持戒者。<a id="a-A1"></a>莫不皆由一心所起。<a id="a-A2"></a>以凡夫全不自知垢净之戒因。<a id="a-A3"></a>从自心生。<a id="a-A4"></a>罪福之戒果。<a id="a-A5"></a>当自心受。<a id="a-A6"></a>二乘虽知由心转变。<a id="a-A7"></a>执有前尘。<a id="a-A8"></a>权小菩萨。<a id="a-A9"></a>虽不执前境实有。<a id="a-AA"></a>住无自性空。<a id="a-AB"></a>都不了外本无空。<a id="a-AC"></a>皆自心变。<a id="a-AD"></a>诸大菩萨。<a id="a-AE"></a>正了唯心。<a id="a-AF"></a>空有双泯。<a id="a-AG"></a>无明未尽。<a id="a-AH"></a>功德未圆。<a id="a-AI"></a>理行犹亏。<a id="a-AJ"></a>尚居因位。<a id="a-AK"></a>诸佛则圆证真唯识性。<a id="a-AL"></a>离念清净。<a id="a-AM"></a>故经云。<a id="a-AN"></a>唯佛一人持净戒。<a id="a-AO"></a>其余尽名破戒者。<a id="a-AP"></a>如六行法云。<a id="a-AQ"></a>次就戒明人心别。<a id="a-AR"></a>有六不同。<a id="a-AS"></a>先明粗凡。<a id="a-AT"></a>依戒起罪。<a id="a-AU"></a>谓有愚人。<a id="a-AV"></a>身虽持戒。<a id="a-AW"></a>不知看心。<a id="a-AX"></a>复不护口。<a id="a-AY"></a>自谓己能。<a id="a-AZ"></a>毁他破戒。<a id="a-Aa"></a>由此恶说。<a id="a-Ab"></a>坏人敬信。<a id="a-Ac"></a>便成罪业。<a id="a-Ad"></a>当生恶道。<a id="a-Ae"></a>次明凡夫。<a id="a-Af"></a>身口持戒。<a id="a-Ag"></a>未学观慧。<a id="a-Ah"></a>唯成福行。<a id="a-Ai"></a>次明二乘。<a id="a-Aj"></a>出世道戒。<a id="a-Ak"></a>谓二乘人。<a id="a-Al"></a>观生空时。<a id="a-Am"></a>离凡我倒。<a id="a-An"></a>则成道戒。<a id="a-Ao"></a>次明大乘小菩萨。<a id="a-Ap"></a>观相空慧。<a id="a-Aq"></a>心净明时。<a id="a-Ar"></a>离取相罪。<a id="a-As"></a>即名为戒。<a id="a-At"></a>次明大乘。<a id="a-Au"></a>大菩萨戒。<a id="a-Av"></a>谓观唯心。<a id="a-Aw"></a>本无外色。<a id="a-Ax"></a>无色可破。<a id="a-Ay"></a>相空亦无。<a id="a-Az"></a>离取相过。<a id="a-B0"></a>故名为戒。<a id="a-B1"></a>此则不同小菩萨戒。<a id="a-B2"></a>虽离著有。<a id="a-B3"></a>仍着空相。<a id="a-B4"></a>此大菩萨。<a id="a-B5"></a>知空亦空。<a id="a-B6"></a>无空可着。<a id="a-B7"></a>则证大空。<a id="a-B8"></a>故智论云。<a id="a-B9"></a>破诸法皆空。<a id="a-BA"></a>唯有空在。<a id="a-BB"></a>而取相着之。<a id="a-BC"></a>大空者。<a id="a-BD"></a>破一切法空。<a id="a-BE"></a>空亦复空。<a id="a-BF"></a>以此文证。<a id="a-BG"></a>着空是过。<a id="a-BH"></a>大根离之。<a id="a-BI"></a>故名为戒。<a id="a-BJ"></a>次明佛戒。<a id="a-BK"></a>谓证唯心。<a id="a-BL"></a>离念常净。<a id="a-BM"></a>无明垢尽。<a id="a-BN"></a>即成佛戒。<a id="a-BO"></a>但佛心中。<a id="a-BP"></a>具诸功德。<a id="a-BQ"></a>离过义边。<a id="a-BR"></a>则名为戒。<a id="a-BS"></a>诸大菩萨。<a id="a-BT"></a>虽具功德。<a id="a-BU"></a>无明未尽。<a id="a-BV"></a>则不同佛。<a id="a-BW"></a>故佛净戒。<a id="a-BX"></a>与因有异。<a id="a-BY"></a>如上所说。<a id="a-BZ"></a>六种持戒。<a id="a-Ba"></a>虽即优劣不同。<a id="a-Bb"></a>皆是一心所作。<a id="a-Bc"></a>以凡小不了唯心。<a id="a-Bd"></a>证空取相。<a id="a-Be"></a>取相者。<a id="a-Bf"></a>成罪福之垢。<a id="a-Bg"></a>证空者。<a id="a-Bh"></a>背圆常之门。<a id="a-Bi"></a>若入宗镜之中。<a id="a-Bj"></a>自成戒德。<a id="a-Bk"></a>则不为空有诸缘所动。<a id="a-Bl"></a>岂非第一耶。<a id="a-Bm"></a>戒法既尔。<a id="a-Bn"></a>万行例然。<a id="a-Bo"></a>所以华严论云。<a id="a-Bp"></a>夫小乘戒为情有宗。<a id="a-Bq"></a>为如来创为凡夫造业处。<a id="a-Br"></a>言是应作。<a id="a-Bs"></a>是不应作。<a id="a-Bt"></a>说善不善。<a id="a-Bu"></a>如此立教。<a id="a-Bv"></a>未为实有。<a id="a-Bw"></a>如此有教。<a id="a-Bx"></a>且约凡情虚妄之处。<a id="a-By"></a>横系诸恶。<a id="a-Bz"></a>以教制之。<a id="a-C0"></a>令生人天。<a id="a-C1"></a>是故戒序云。<a id="a-C2"></a>若欲生天上。<a id="a-C3"></a>及生人中者。<a id="a-C4"></a>常当护戒足。<a id="a-C5"></a>勿令有毁损。<a id="a-C6"></a>众生有为作业。<a id="a-C7"></a>虚妄非实德。<a id="a-C8"></a>故生人天。<a id="a-C9"></a>无常。<a id="a-CA"></a>虚妄非实。<a id="a-CB"></a>未得法身智身。<a id="a-CC"></a>非为实有宗。<a id="a-CD"></a>且为情有宗。<a id="a-CE"></a>于小乘中。<a id="a-CF"></a>为轨持教也。<a id="a-CG"></a>如华严经持戒即不然。<a id="a-CH"></a>经云。<a id="a-CI"></a>身是梵行耶。<a id="a-CJ"></a>身业四威仪。<a id="a-CK"></a>乃至佛法僧。<a id="a-CL"></a>十众七遮。<a id="a-CM"></a>和尚羯磨坛头等。<a id="a-CN"></a>是梵行耶。<a id="a-CO"></a>如是谛观求梵行者。<a id="a-CP"></a>了不可得。<a id="a-CQ"></a>是故名为清净梵行。<a id="a-CR"></a>如梵行品说。<a id="a-CS"></a>如是清净行者。<a id="a-CT"></a>名持佛性戒。<a id="a-CU"></a>得佛法身故。<a id="a-CV"></a>乃至初发心时。<a id="a-CW"></a>便成正觉。<a id="a-CX"></a>以持佛性戒故。<a id="a-CY"></a>与佛体齐。<a id="a-CZ"></a>理事平等。<a id="a-Ca"></a>混真法界。<a id="a-Cb"></a>如是持戒。<a id="a-Cc"></a>不见自身能持戒者。<a id="a-Cd"></a>不见他身有破戒者。<a id="a-Ce"></a>非凡夫行。<a id="a-Cf"></a>非贤圣行。<a id="a-Cg"></a>不见自身发菩提心。<a id="a-Ch"></a>不见诸佛成等正觉。<a id="a-Ci"></a>若好若恶。<a id="a-Cj"></a>若有。<a id="a-Ck"></a>少法可得。<a id="a-Cl"></a>不名净行。<a id="a-Cm"></a>当如是观。<a id="a-Cn"></a>如是性戒。<a id="a-Co"></a>即法身也。<a id="a-Cp"></a>法身者。<a id="a-Cq"></a>即如来智慧也。<a id="a-Cr"></a>如来智慧者。<a id="a-Cs"></a>即正觉也。<a id="a-Ct"></a>是故不同小乘有取舍故。<a id="a-Cu"></a>然虽无取舍。<a id="a-Cv"></a>于理行二门。<a id="a-Cw"></a>亦不废具修。<a id="a-Cx"></a>如寒山子诗云。<a id="a-Cy"></a>五岳俱成粉。<a id="a-Cz"></a>须弥一寸山。<a id="a-D0"></a>大海一滴水。<a id="a-D1"></a>吸在我心田。<a id="a-D2"></a>生长菩提子。<a id="a-D3"></a>遍盖天中天。<a id="a-D4"></a>为报慕道者。<a id="a-D5"></a>慎勿绕十缠。<a id="a-D6"></a>夫九结十缠。<a id="a-D7"></a>性虽空寂。<a id="a-D8"></a>初心学者。<a id="a-D9"></a>且须离之。<a id="a-DA"></a>是以诸佛所说深经。<a id="a-DB"></a>先诫不可于新发意菩萨前说。<a id="a-DC"></a>虑种子习重。<a id="a-DD"></a>发起现行。<a id="a-DE"></a>又观浅根浮信解不及。<a id="a-DF"></a>如。<a id="a-DG"></a>净名经云。<a id="a-DH"></a>佛说淫怒痴性。<a id="a-DI"></a>即是解脱。<a id="a-DJ"></a>又云。<a id="a-DK"></a>不断淫怒痴。<a id="a-DL"></a>亦不与俱。<a id="a-DM"></a>故云得之者。<a id="a-DN"></a>隐傍之者现。<a id="a-DO"></a>若于淫怒痴。<a id="a-DP"></a>情生味着。<a id="a-DQ"></a>得其事者。<a id="a-DR"></a>则道隐。<a id="a-DS"></a>若傍善观之。<a id="a-DT"></a>了其性者。<a id="a-DU"></a>则道现。<a id="a-DV"></a>虽了而不着。<a id="a-DW"></a>故云亦不与俱。<a id="a-DX"></a>若非久行根熟菩萨。<a id="a-DY"></a>方能理事无碍。<a id="a-DZ"></a>如先德偈云。<a id="a-Da"></a>久种善根深。<a id="a-Db"></a>逢尘尘不侵。<a id="a-Dc"></a>不是尘不侵。<a id="a-Dd"></a>自是我无心。</p>
  <p id="aDe">问。<a id="a-Df"></a>法身无像。<a id="a-Dg"></a>真土如空。<a id="a-Dh"></a>皆是一心。<a id="a-Di"></a>无别依正。<a id="a-Dj"></a>云何教中。<a id="a-Dk"></a>广谈身土。</p>
  <p id="aDl">答。<a id="a-Dm"></a>只于自心性相。<a id="a-Dn"></a>分身土之名。<a id="a-Do"></a>以自心相义名身。<a id="a-Dp"></a>自心性义名土。<a id="a-Dq"></a>清凉疏。</p>
  <p id="aDr">问。<a id="a-Ds"></a>法性身土。<a id="a-Dt"></a>为别不别。<a id="a-Du"></a>别则不名法性。<a id="a-Dv"></a>性无二故。<a id="a-Dw"></a>不别则无能依所依。</p>
  <p id="aDx">答。<a id="a-Dy"></a>经论异说。<a id="a-Dz"></a>统收法身。<a id="a-E0"></a>略有十种。<a id="a-E1"></a>一依佛地论。<a id="a-E2"></a>唯以清净法界。<a id="a-E3"></a>而为法身。<a id="a-E4"></a>亦以法性而为其土。<a id="a-E5"></a>性虽一味。<a id="a-E6"></a>随身土相。<a id="a-E7"></a>而分二别。<a id="a-E8"></a>智论云。<a id="a-E9"></a>在有情数中。<a id="a-EA"></a>名为佛性。<a id="a-EB"></a>在非情数中。<a id="a-EC"></a>名为法性。<a id="a-ED"></a>假说能所。<a id="a-EE"></a>而实无差。<a id="a-EF"></a>唯识论云。<a id="a-EG"></a>虽此身土。<a id="a-EH"></a>体无差别。<a id="a-EI"></a>而属佛法。<a id="a-EJ"></a>性相异故。<a id="a-EK"></a>谓法性属佛。<a id="a-EL"></a>为法性身。<a id="a-EM"></a>法性属法。<a id="a-EN"></a>为法性土。<a id="a-EO"></a>性随相异。<a id="a-EP"></a>故云尔也。<a id="a-EQ"></a>今言如虚空者。<a id="a-ER"></a>唯识论云。<a id="a-ES"></a>此之身土。<a id="a-ET"></a>俱非色摄。<a id="a-EU"></a>虽不可说形量大小。<a id="a-EV"></a>然随事相。<a id="a-EW"></a>其量无边。<a id="a-EX"></a>譬如虚空。<a id="a-EY"></a>遍一切处。<a id="a-EZ"></a>故如虚空言。<a id="a-Ea"></a>通喻身土。<a id="a-Eb"></a>二或唯大智而为法身。<a id="a-Ec"></a>所证真如为法性土。<a id="a-Ed"></a>故无性摄论云。<a id="a-Ee"></a>无垢无挂碍。<a id="a-Ef"></a>智为法身故。<a id="a-Eg"></a>若尔。<a id="a-Eh"></a>云何言身相如虚空。<a id="a-Ei"></a>智体无碍。<a id="a-Ej"></a>同虚空故。<a id="a-Ek"></a>三亦智亦如而为法身。<a id="a-El"></a>梁摄论中。<a id="a-Em"></a>及金光明经。<a id="a-En"></a>皆云。<a id="a-Eo"></a>唯如如及如如智独存。<a id="a-Ep"></a>名法身故。<a id="a-Eq"></a>此则身含如智。<a id="a-Er"></a>土则唯如。<a id="a-Es"></a>四境智双泯而为法身。<a id="a-Et"></a>经云。<a id="a-Eu"></a>如来法身。<a id="a-Ev"></a>非心非境。<a id="a-Ew"></a>土亦随尔。<a id="a-Ex"></a>依于此义。<a id="a-Ey"></a>诸契经中。<a id="a-Ez"></a>皆说如来身土无二。<a id="a-F0"></a>此则依真之言。<a id="a-F1"></a>显无能所。<a id="a-F2"></a>方曰依真。<a id="a-F3"></a>成如空义。<a id="a-F4"></a>五。<a id="a-F5"></a>此上四句。<a id="a-F6"></a>合为一无碍法身。<a id="a-F7"></a>随说皆得。<a id="a-F8"></a>土亦如之。<a id="a-F9"></a>六此上总别五句。<a id="a-FA"></a>相融形夺。<a id="a-FB"></a>泯兹五说迥然无寄。<a id="a-FC"></a>以为法身。<a id="a-FD"></a>土亦如也。<a id="a-FE"></a>此上单就境智以辩。<a id="a-FF"></a>七通摄五分及悲愿等。<a id="a-FG"></a>所行恒沙功德。<a id="a-FH"></a>无不皆是此法身收。<a id="a-FI"></a>以修生功德。<a id="a-FJ"></a>必证理故。<a id="a-FK"></a>融摄无碍。<a id="a-FL"></a>即此所证真如体大。<a id="a-FM"></a>为法性土。<a id="a-FN"></a>依于此义。<a id="a-FO"></a>身土迥异。<a id="a-FP"></a>今言身相。<a id="a-FQ"></a>即诸功德。<a id="a-FR"></a>言如虚空。<a id="a-FS"></a>即身之性。<a id="a-FT"></a>华严经云。<a id="a-FU"></a>解如来身。<a id="a-FV"></a>非如虚空。<a id="a-FW"></a>一切功德无量妙法所圆满故。<a id="a-FX"></a>八通收报化。<a id="a-FY"></a>色相功德。<a id="a-FZ"></a>无不皆是此法身收故。<a id="a-Fa"></a>摄论中。<a id="a-Fb"></a>三十二相等。<a id="a-Fc"></a>皆法身摄。<a id="a-Fd"></a>又法华经云。<a id="a-Fe"></a>微妙净法身。<a id="a-Ff"></a>具相三十二。<a id="a-Fg"></a>然有三义。<a id="a-Fh"></a>一相即如故。<a id="a-Fi"></a>归理法身。<a id="a-Fj"></a>二智所现故。<a id="a-Fk"></a>属智法身。<a id="a-Fl"></a>三当相并是功德法故。<a id="a-Fm"></a>名为法身。<a id="a-Fn"></a>其所依土。<a id="a-Fo"></a>则通性相。<a id="a-Fp"></a>净秽无碍。<a id="a-Fq"></a>我此土净。<a id="a-Fr"></a>而汝不见。<a id="a-Fs"></a>众生见烧。<a id="a-Ft"></a>净土不毁。<a id="a-Fu"></a>色即是如。<a id="a-Fv"></a>相即非相。<a id="a-Fw"></a>身土事理。<a id="a-Fx"></a>交互依持。<a id="a-Fy"></a>通有四句。<a id="a-Fz"></a>一谓色身。<a id="a-G0"></a>依色相土。<a id="a-G1"></a>二色身。<a id="a-G2"></a>依法性土。<a id="a-G3"></a>三法身。<a id="a-G4"></a>依法性土。<a id="a-G5"></a>四法身。<a id="a-G6"></a>依色相土。<a id="a-G7"></a>此上犹通诸大乘教。<a id="a-G8"></a>九通摄三种世间。<a id="a-G9"></a>皆为一大法身。<a id="a-GA"></a>具十佛故。<a id="a-GB"></a>其三身等。<a id="a-GC"></a>并此中智正觉摄故。<a id="a-GD"></a>土亦如之。<a id="a-GE"></a>即如空身而示普身。<a id="a-GF"></a>于何不具。<a id="a-GG"></a>此唯华严。<a id="a-GH"></a>十上分权实。<a id="a-GI"></a>唯以第九属于此经。<a id="a-GJ"></a>若据融摄及摄同教。<a id="a-GK"></a>总前九义为一总句。<a id="a-GL"></a>是谓如来无碍身土。<a id="a-GM"></a>又诸土无碍。<a id="a-GN"></a>通有十种。<a id="a-GO"></a>诸教说土。<a id="a-GP"></a>或谓但是无常。<a id="a-GQ"></a>或云心变。<a id="a-GR"></a>理事悬隔。<a id="a-GS"></a>一多不融。<a id="a-GT"></a>故今要辩无碍。<a id="a-GU"></a>一理事无碍。<a id="a-GV"></a>谓全同真性。<a id="a-GW"></a>而刹相宛然。<a id="a-GX"></a>经颂云。<a id="a-GY"></a>华藏世界海。<a id="a-GZ"></a>法界无差别。<a id="a-Ga"></a>庄严悉清净故。<a id="a-Gb"></a>二成坏无碍故。<a id="a-Gc"></a>谓成即坏。<a id="a-Gd"></a>坏即成等。<a id="a-Ge"></a>三广狭无碍。<a id="a-Gf"></a>不坏相而普周故。<a id="a-Gg"></a>经颂云。<a id="a-Gh"></a>体相如本无差别。<a id="a-Gi"></a>无量国土悉周遍等。<a id="a-Gj"></a>四相入无碍。<a id="a-Gk"></a>经颂云。<a id="a-Gl"></a>以一刹种入十方。<a id="a-Gm"></a>十方入一亦无余。<a id="a-Gn"></a>亦是一多无碍。<a id="a-Go"></a>五相即无碍。<a id="a-Gp"></a>经云。<a id="a-Gq"></a>无量世界即一界故。<a id="a-Gr"></a>六微细无碍。<a id="a-Gs"></a>经颂云。<a id="a-Gt"></a>清净珠王布若云。<a id="a-Gu"></a>炳然显现诸佛影等。<a id="a-Gv"></a>七隐显无碍。<a id="a-Gw"></a>谓染净异类。<a id="a-Gx"></a>隐显等殊。<a id="a-Gy"></a>见不同故。<a id="a-Gz"></a>八重现无碍。<a id="a-H0"></a>谓于尘中。<a id="a-H1"></a>见一切刹。<a id="a-H2"></a>刹内尘中见刹亦然。<a id="a-H3"></a>重重无尽。<a id="a-H4"></a>如帝网故。<a id="a-H5"></a>九主伴无碍。<a id="a-H6"></a>凡一世界。<a id="a-H7"></a>必有一切。<a id="a-H8"></a>以为眷属。<a id="a-H9"></a>经颂云。<a id="a-HA"></a>毗卢遮那昔所行。<a id="a-HB"></a>种种刹海皆清净。<a id="a-HC"></a>种种刹。<a id="a-HD"></a>即眷属也。<a id="a-HE"></a>十三世无碍。<a id="a-HF"></a>一念融故。<a id="a-HG"></a>如上无碍。<a id="a-HH"></a>皆是一心。<a id="a-HI"></a>若有异法相参。<a id="a-HJ"></a>则不能融摄。<a id="a-HK"></a>如大集经云。<a id="a-HL"></a>佛言。<a id="a-HM"></a>善男子。<a id="a-HN"></a>云何菩萨自净其国。<a id="a-HO"></a>如诸佛土。<a id="a-HP"></a>若菩萨知一切法。<a id="a-HQ"></a>无国无非国。<a id="a-HR"></a>至一切处。<a id="a-HS"></a>无至无不至。<a id="a-HT"></a>若菩萨见法对六情。<a id="a-HU"></a>皆知是佛法。<a id="a-HV"></a>亦不见凡夫法佛法有异。<a id="a-HW"></a>作是念。<a id="a-HX"></a>此一切法。<a id="a-HY"></a>皆是佛法。<a id="a-HZ"></a>佛法至一切处故。<a id="a-Ha"></a>一切诸法及佛法。<a id="a-Hb"></a>但假名字。<a id="a-Hc"></a>亦非是法。<a id="a-Hd"></a>亦非非法。<a id="a-He"></a>是故我等。<a id="a-Hf"></a>不应取着。<a id="a-Hg"></a>以自土净故。<a id="a-Hh"></a>知诸佛国净。<a id="a-Hi"></a>此与法平等。<a id="a-Hj"></a>等。<a id="a-Hk"></a>眼界是佛界。<a id="a-Hl"></a>耳鼻舌身意法界是佛界。<a id="a-Hm"></a>我不应分别。<a id="a-Hn"></a>有尊有卑。<a id="a-Ho"></a>菩萨如是。<a id="a-Hp"></a>至一切法平等处。<a id="a-Hq"></a>是为菩萨自净其国。<a id="a-Hr"></a>如诸佛土。<a id="a-Hs"></a>则知主伴依正。<a id="a-Ht"></a>不离五蕴。<a id="a-Hu"></a>五蕴性空。<a id="a-Hv"></a>即是平等。<a id="a-Hw"></a>又见法从缘。<a id="a-Hx"></a>则知国由心现。<a id="a-Hy"></a>国由心现。<a id="a-Hz"></a>故有而即空。<a id="a-I0"></a>空为法性。<a id="a-I1"></a>万法由生。<a id="a-I2"></a>见法性原。<a id="a-I3"></a>是真智慧。<a id="a-I4"></a>所以诸佛他受用土。<a id="a-I5"></a>随根不同。<a id="a-I6"></a>见有差别故。<a id="a-I7"></a>法华经云。<a id="a-I8"></a>我净土不毁。<a id="a-I9"></a>众生见烧尽。<a id="a-IA"></a>昔人云。<a id="a-IB"></a>如人于饿鬼火处见水。<a id="a-IC"></a>饿鬼于人水处见火。<a id="a-ID"></a>亦如罗刹宫殿与人宫殿。<a id="a-IE"></a>同在一处。<a id="a-IF"></a>互不相见。<a id="a-IG"></a>他受用土。<a id="a-IH"></a>亦复如是。<a id="a-II"></a>若自受用土。<a id="a-IJ"></a>故是遍周。<a id="a-IK"></a>不即三界。<a id="a-IL"></a>不离三界故。<a id="a-IM"></a>若法性土。<a id="a-IN"></a>即起灭常如。<a id="a-IO"></a>故知佛土难思。<a id="a-IP"></a>不可作存灭染净之见矣。<a id="a-IQ"></a>又古德释有三义。<a id="a-IR"></a>一自性身土既同所证。<a id="a-IS"></a>明是体同。<a id="a-IT"></a>如一室之空。<a id="a-IU"></a>二自受用。<a id="a-IV"></a>如千灯光。<a id="a-IW"></a>同遍室内。<a id="a-IX"></a>三他受用。<a id="a-IY"></a>及变化二土。<a id="a-IZ"></a>正证于前。<a id="a-Ia"></a>亦相似名同。<a id="a-Ib"></a>而随机见异。<a id="a-Ic"></a>如首楞严经云。<a id="a-Id"></a>循业发现者。<a id="a-Ie"></a>随众生业果。<a id="a-If"></a>皆能显现。<a id="a-Ig"></a>如释迦出世。<a id="a-Ih"></a>国土狭小。<a id="a-Ii"></a>海水增盈。<a id="a-Ij"></a>弥勒下生。<a id="a-Ik"></a>世界宽弘四大海减。<a id="a-Il"></a>菩萨在会。<a id="a-Im"></a>无诸丘坑。<a id="a-In"></a>声闻处中。<a id="a-Io"></a>秽恶充满。<a id="a-Ip"></a>故知随诸一切有情。<a id="a-Iq"></a>而出应现。<a id="a-Ir"></a>宽狭净秽。<a id="a-Is"></a>总是众生心量所成。<a id="a-It"></a>佛果无作。<a id="a-Iu"></a>裕公云。<a id="a-Iv"></a>心则诸佛证之以为法身。<a id="a-Iw"></a>境则诸佛证之以为净土。<a id="a-Ix"></a>则二皆所证。<a id="a-Iy"></a>智为能证。<a id="a-Iz"></a>慈恩疏云。</p>
  <p id="aJ0">问。<a id="a-J1"></a>净土以何为体。</p>
  <p id="aJ2">答。<a id="a-J3"></a>准摄论云。<a id="a-J4"></a>以唯识智为体。<a id="a-J5"></a>为佛及菩萨。<a id="a-J6"></a>唯识智为体。<a id="a-J7"></a>即金刚般若论云。<a id="a-J8"></a>智习唯识通。<a id="a-J9"></a>如是取净土。<a id="a-JA"></a>若佛地论。<a id="a-JB"></a>以佛自在无漏心为体。<a id="a-JC"></a>非离佛净心外。<a id="a-JD"></a>别有实等净心色也。<a id="a-JE"></a>又云。<a id="a-JF"></a>色等即是佛净心所感。<a id="a-JG"></a>离佛自心之外。<a id="a-JH"></a>别无能感。<a id="a-JI"></a>如是假实之色。<a id="a-JJ"></a>皆不离佛净心。<a id="a-JK"></a>即此净心。<a id="a-JL"></a>能显假实之色故。<a id="a-JM"></a>经云。<a id="a-JN"></a>青色青光。<a id="a-JO"></a>黄色黄光等是也。<a id="a-JP"></a>天台无量寿疏云。<a id="a-JQ"></a>夫乐邦之与苦域。<a id="a-JR"></a>金宝之与泥沙。<a id="a-JS"></a>胎狱之望华池。<a id="a-JT"></a>棘林之比琼树。<a id="a-JU"></a>诚由心分垢净。<a id="a-JV"></a>见两土之升沉。<a id="a-JW"></a>行开善恶。<a id="a-JX"></a>睹二方之粗妙。<a id="a-JY"></a>喻于形端则影直。<a id="a-JZ"></a>源浊则流昏。<a id="a-Ja"></a>乃至可谓微行妙观。<a id="a-Jb"></a>至道要术者哉。<a id="a-Jc"></a>此经心观为宗。<a id="a-Jd"></a>实相为体。<a id="a-Je"></a>记云。<a id="a-Jf"></a>妙观至道者。<a id="a-Jg"></a>业行虽多。<a id="a-Jh"></a>以心观为要术。<a id="a-Ji"></a>一念心起。<a id="a-Jj"></a>净土宛然。<a id="a-Jk"></a>无作体如。<a id="a-Jl"></a>故言微行。<a id="a-Jm"></a>一心三观。<a id="a-Jn"></a>皆空假中。<a id="a-Jo"></a>能所虽分。<a id="a-Jp"></a>互照不思议。<a id="a-Jq"></a>境要在心原。<a id="a-Jr"></a>即观功也。<a id="a-Js"></a>横周竖穷。<a id="a-Jt"></a>平等无二。<a id="a-Ju"></a>三观因圆。<a id="a-Jv"></a>三德果满。<a id="a-Jw"></a>皆由心要义成。<a id="a-Jx"></a>故言至道要术。<a id="a-Jy"></a>肇法师云。<a id="a-Jz"></a>万事万形。<a id="a-K0"></a>皆由心成。<a id="a-K1"></a>心有高下。<a id="a-K2"></a>故丘陵是生。<a id="a-K3"></a>又云。<a id="a-K4"></a>佛土常净。<a id="a-K5"></a>岂待变而后饰。<a id="a-K6"></a>盖是变众人之所见耳。<a id="a-K7"></a>是以众生见为土石山河。<a id="a-K8"></a>皆是自业之影起。<a id="a-K9"></a>菩萨纯为妙慧。<a id="a-KA"></a>即是真智之所为。<a id="a-KB"></a>离凡圣心。<a id="a-KC"></a>无真俗境。<a id="a-KD"></a>如华严论云。<a id="a-KE"></a>此华严经。<a id="a-KF"></a>明。<a id="a-KG"></a>缘起法界门。<a id="a-KH"></a>理事无二。<a id="a-KI"></a>无缘不寂。<a id="a-KJ"></a>无事不真。<a id="a-KK"></a>十方世界。<a id="a-KL"></a>一真性海。<a id="a-KM"></a>大智圆周。<a id="a-KN"></a>为国土境界。<a id="a-KO"></a>总为性海。<a id="a-KP"></a>为一真法界。<a id="a-KQ"></a>非有情无情。<a id="a-KR"></a>随业说故。<a id="a-KS"></a>为华严中纯真境界。<a id="a-KT"></a>总为智故。<a id="a-KU"></a>十住菩萨以慧为国。<a id="a-KV"></a>十行菩萨以智为国。<a id="a-KW"></a>十回向十地以妙为国。<a id="a-KX"></a>不说情与无情二见差别。<a id="a-KY"></a>以华严经为彰本法。<a id="a-KZ"></a>异三乘权学教故。<a id="a-Ka"></a>是无情是有情。<a id="a-Kb"></a>有生有灭故。</p>
  <p id="aKc">问。<a id="a-Kd"></a>一切身土。<a id="a-Ke"></a>八微所成。<a id="a-Kf"></a>云何唯心而无质碍。</p>
  <p id="aKg">答。<a id="a-Kh"></a>执色极微有质碍性。<a id="a-Ki"></a>是小乘宗。<a id="a-Kj"></a>非通大旨。<a id="a-Kk"></a>人水鬼火。<a id="a-Kl"></a>岂在异方。<a id="a-Km"></a>毛海芥山。<a id="a-Kn"></a>谁论巨细。<a id="a-Ko"></a>一尘一识。<a id="a-Kp"></a>万境万心矣。<a id="a-Kq"></a>若迷心而观色。<a id="a-Kr"></a>则通塞宛然。<a id="a-Ks"></a>若了色而明心。<a id="a-Kt"></a>乃是非绝矣。<a id="a-Ku"></a>所以古德云。<a id="a-Kv"></a>若知色即空。<a id="a-Kw"></a>观色非耶。<a id="a-Kx"></a>若迷色不空。<a id="a-Ky"></a>观色是耶。<a id="a-Kz"></a>若知空即色。<a id="a-L0"></a>观空非耶。<a id="a-L1"></a>若观空异色。<a id="a-L2"></a>观空是耶。<a id="a-L3"></a>此乃解惑异途。<a id="a-L4"></a>自分妍丑。<a id="a-L5"></a>何关色空二境。<a id="a-L6"></a>以辩邪正耶。<a id="a-L7"></a>若晓此宗途。<a id="a-L8"></a>常色观而恒正。<a id="a-L9"></a>若迷斯旨趣。<a id="a-LA"></a>虽空观以恒邪。<a id="a-LB"></a>且夫众生不了二空。<a id="a-LC"></a>皆为执心色实有。<a id="a-LD"></a>观心不妙。<a id="a-LE"></a>照境无功。<a id="a-LF"></a>既不解即色明空。<a id="a-LG"></a>又不能微细剖析。<a id="a-LH"></a>罔知粗细色聚。<a id="a-LI"></a>焉穷真妄心原。<a id="a-LJ"></a>今对深浅之机。<a id="a-LK"></a>略标性相之义。<a id="a-LL"></a>令圆顿之根不鉴。<a id="a-LM"></a>使中下之智无遗。<a id="a-LN"></a>如先德云。<a id="a-LO"></a>如来出世。<a id="a-LP"></a>本为度生。<a id="a-LQ"></a>有情迷执根深。<a id="a-LR"></a>妄计实有我法。<a id="a-LS"></a>佛即巧设方便。<a id="a-LT"></a>令除颠倒之心。<a id="a-LU"></a>于色聚中。<a id="a-LV"></a>遣其分析。<a id="a-LW"></a>显彼二执我法皆空。<a id="a-LX"></a>观心析时。<a id="a-LY"></a>有如刀用。<a id="a-LZ"></a>显所析者。<a id="a-La"></a>色虽无量。<a id="a-Lb"></a>不越两般。<a id="a-Lc"></a>一者俱碍。<a id="a-Ld"></a>二者所碍。<a id="a-Le"></a>俱碍色者。<a id="a-Lf"></a>谓五根五境。<a id="a-Lg"></a>能造四大。<a id="a-Lh"></a>此乃总体。<a id="a-Li"></a>于中别者。<a id="a-Lj"></a>即青黄赤白。<a id="a-Lk"></a>此四是实。<a id="a-Ll"></a>长短方圆粗细高下。<a id="a-Lm"></a>若正若不正。<a id="a-Ln"></a>此十是假。<a id="a-Lo"></a>依实有故。<a id="a-Lp"></a>名为形色。<a id="a-Lq"></a>能碍于他。<a id="a-Lr"></a>亦被他碍。<a id="a-Ls"></a>故名俱碍。<a id="a-Lt"></a>依此分析。<a id="a-Lu"></a>成极略色。<a id="a-Lv"></a>极略色。<a id="a-Lw"></a>即法处收。<a id="a-Lx"></a>复有光影明暗。<a id="a-Ly"></a>烟云尘雾迥色表色。<a id="a-Lz"></a>空一显色等。<a id="a-M0"></a>皆是假有。<a id="a-M1"></a>由被他碍。<a id="a-M2"></a>不能碍他。<a id="a-M3"></a>名所碍色。<a id="a-M4"></a>依此假想分析之时。<a id="a-M5"></a>名极迥色。<a id="a-M6"></a>极迥色。<a id="a-M7"></a>即法处摄。<a id="a-M8"></a>三显示行相及所依定者。<a id="a-M9"></a>谓瑜伽师作观行时。<a id="a-MA"></a>依四静虑根本定心。<a id="a-MB"></a>与慧俱时。<a id="a-MC"></a>托彼根境。<a id="a-MD"></a>及与外色为质。<a id="a-ME"></a>于自识上变影而缘。<a id="a-MF"></a>于一色聚之中。<a id="a-MG"></a>初析为二。<a id="a-MH"></a>观此二分。<a id="a-MI"></a>色上。<a id="a-MJ"></a>我法都无。<a id="a-MK"></a>了了分明。<a id="a-ML"></a>不沈不掉。<a id="a-MM"></a>复恐二分色里。<a id="a-MN"></a>我法犹存。<a id="a-MO"></a>更以慧心。<a id="a-MP"></a>析为四别。<a id="a-MQ"></a>如是乃至邻虚一相。<a id="a-MR"></a>更不可析。<a id="a-MS"></a>名色后边。<a id="a-MT"></a>若更析之。<a id="a-MU"></a>便为非色。<a id="a-MV"></a>依斯假立。<a id="a-MW"></a>极略极迥二种极微。<a id="a-MX"></a>推觅我法。<a id="a-MY"></a>实体都无。<a id="a-MZ"></a>达遍计空。<a id="a-Ma"></a>悟依他假。<a id="a-Mb"></a>便能引起。<a id="a-Mc"></a>二空无漏根本智生。<a id="a-Md"></a>即证二空。<a id="a-Me"></a>所显真理。<a id="a-Mf"></a>又佛国者。<a id="a-Mg"></a>如今一国之内。<a id="a-Mh"></a>皆天子所握领。<a id="a-Mi"></a>无不属于国者。<a id="a-Mj"></a>今亦尔。<a id="a-Mk"></a>随心一想一缘。<a id="a-Ml"></a>有情无情。<a id="a-Mm"></a>若色若心。<a id="a-Mn"></a>皆是实。<a id="a-Mo"></a>智所照之境。<a id="a-Mp"></a>无不了其性相。<a id="a-Mq"></a>故名佛国。<a id="a-Mr"></a>天台净名疏云。<a id="a-Ms"></a>随成就众生。<a id="a-Mt"></a>则佛土净。<a id="a-Mu"></a>随佛土净。<a id="a-Mv"></a>则说法净。<a id="a-Mw"></a>随说法净。<a id="a-Mx"></a>则智慧净。<a id="a-My"></a>随智慧净。<a id="a-Mz"></a>则其心净。<a id="a-N0"></a>随其心净。<a id="a-N1"></a>则一切功德净。<a id="a-N2"></a>是故宝积菩萨。<a id="a-N3"></a>欲得净土。<a id="a-N4"></a>当净其心。<a id="a-N5"></a>随其心净。<a id="a-N6"></a>则佛土净者。<a id="a-N7"></a>观心性本净。<a id="a-N8"></a>犹如虚空。<a id="a-N9"></a>即是性净之境。<a id="a-NA"></a>境。<a id="a-NB"></a>即国也。<a id="a-NC"></a>观智觉悟。<a id="a-ND"></a>此心。<a id="a-NE"></a>名之为佛。<a id="a-NF"></a>初观名因。<a id="a-NG"></a>观成名果。<a id="a-NH"></a>若论自行。<a id="a-NI"></a>即是心王无染。<a id="a-NJ"></a>若论化他。<a id="a-NK"></a>即是心数解脱。<a id="a-NL"></a>智慧数为大臣。<a id="a-NM"></a>能排诸数上惑。<a id="a-NN"></a>以还心原清净土也。<a id="a-NO"></a>故云。<a id="a-NP"></a>心净即佛土净也。<a id="a-NQ"></a>又随四教所明四心。<a id="a-NR"></a>此四种心净。<a id="a-NS"></a>即四种佛国悉净。<a id="a-NT"></a>此四种心。<a id="a-NU"></a>只是一自性清净心。<a id="a-NV"></a>此心若净。<a id="a-NW"></a>一切佛土皆悉净也。<a id="a-NX"></a>如镜明则照远。<a id="a-NY"></a>铃响则声高。<a id="a-NZ"></a>心净则智行俱清。<a id="a-Na"></a>意虚则境界咸寂。<a id="a-Nb"></a>凡曰垢净。<a id="a-Nc"></a>无有不由心者。<a id="a-Nd"></a>乃一净一切净矣。<a id="a-Ne"></a>或见成住坏空。<a id="a-Nf"></a>皆是众生善恶业现。<a id="a-Ng"></a>如首楞严经云。<a id="a-Nh"></a>思报招引恶果。<a id="a-Ni"></a>此思业交。<a id="a-Nj"></a>则临终时。<a id="a-Nk"></a>先见恶风。<a id="a-Nl"></a>吹坏国土。<a id="a-Nm"></a>亡者神识。<a id="a-Nn"></a>被吹上空。<a id="a-No"></a>旋落乘风。<a id="a-Np"></a>堕无间狱。<a id="a-Nq"></a>古释云。<a id="a-Nr"></a>思者意也。<a id="a-Ns"></a>国土不坏。<a id="a-Nt"></a>由心分别。<a id="a-Nu"></a>见国土坏。<a id="a-Nv"></a>由意思影像。<a id="a-Nw"></a>法尘生灭。<a id="a-Nx"></a>报处还然。<a id="a-Ny"></a>能受生灭之迁变。<a id="a-Nz"></a>又生人见国土。<a id="a-O0"></a>死人则见坏。<a id="a-O1"></a>皆由意生法生。<a id="a-O2"></a>心灭境灭。<a id="a-O3"></a>十四科净土义云。<a id="a-O4"></a>经有恒沙佛国者。<a id="a-O5"></a>皆是圣人接物之近迹。<a id="a-O6"></a>佛实无土。<a id="a-O7"></a>何以明之。<a id="a-O8"></a>夫未免形累者。<a id="a-O9"></a>故须托土以自居。<a id="a-OA"></a>八住已上。<a id="a-OB"></a>永脱色累。<a id="a-OC"></a>照体独立。<a id="a-OD"></a>神无方所。<a id="a-OE"></a>用土何为。<a id="a-OF"></a>而言有者。<a id="a-OG"></a>以众生解微惑重。<a id="a-OH"></a>未堪真化故。<a id="a-OI"></a>以人天福乐。<a id="a-OJ"></a>引之。<a id="a-OK"></a>令行戒善。<a id="a-OL"></a>或以三乘四果。<a id="a-OM"></a>诱之。<a id="a-ON"></a>劝修道品。<a id="a-OO"></a>然涉善之功。<a id="a-OP"></a>自然冥归菩提。<a id="a-OQ"></a>因起贪报之惑。<a id="a-OR"></a>故流转生死。<a id="a-OS"></a>实即土属众生。<a id="a-OT"></a>故无国而不秽。<a id="a-OU"></a>净属于佛。<a id="a-OV"></a>故无国而不净。<a id="a-OW"></a>故经云。<a id="a-OX"></a>我净土不毁。<a id="a-OY"></a>此之谓矣。</p>
  <p id="aOZ">问。<a id="a-Oa"></a>所明净土。<a id="a-Ob"></a>敬如高旨。<a id="a-Oc"></a>但寻玄宗。<a id="a-Od"></a>不以事为净。<a id="a-Oe"></a>净取无秽。<a id="a-Of"></a>此即行业不同。<a id="a-Og"></a>报至不杂。<a id="a-Oh"></a>是以石沙之人。<a id="a-Oi"></a>不得同天践七珍之土。<a id="a-Oj"></a>今疑畜生业与人异。<a id="a-Ok"></a>而同履石沙之地。<a id="a-Ol"></a>以乖所立义耶。</p>
  <p id="aOm">答。<a id="a-On"></a>畜生所以得与人同践石沙者。<a id="a-Oo"></a>良由一毫微善同人。<a id="a-Op"></a>俱免烧煮之痛。<a id="a-Oq"></a>以善微故。<a id="a-Or"></a>不及人为苦。<a id="a-Os"></a>然炉镬与石沙。<a id="a-Ot"></a>为善。<a id="a-Ou"></a>轻重虽异。<a id="a-Ov"></a>而事实相邻。<a id="a-Ow"></a>所以犹与人同践石沙之地。<a id="a-Ox"></a>善胜事精。<a id="a-Oy"></a>而域绝故。<a id="a-Oz"></a>石沙之人。<a id="a-P0"></a>绝阶于七珍之土也。</p>
  <p id="aP1">问。<a id="a-P2"></a>净秽似无定质。<a id="a-P3"></a>如释摩男。<a id="a-P4"></a>捉瓦成金。<a id="a-P5"></a>饿鬼见水成火。<a id="a-P6"></a>云何净秽域绝耶。</p>
  <p id="aP7">答。<a id="a-P8"></a>因缘之法。<a id="a-P9"></a>诚有此理。<a id="a-PA"></a>但经云。<a id="a-PB"></a>如释摩男。<a id="a-PC"></a>此莫不是示旨。<a id="a-PD"></a>欲明法无定相以祛众生封滞之甚耳。<a id="a-PE"></a>饿鬼惑故。<a id="a-PF"></a>见水为火。<a id="a-PG"></a>不遂是火也。<a id="a-PH"></a>所以域绝者。<a id="a-PI"></a>石沙之人。<a id="a-PJ"></a>不得同生安养故也。<a id="a-PK"></a>释云。<a id="a-PL"></a>净取无秽者。<a id="a-PM"></a>不以形为净。<a id="a-PN"></a>取无形为净。<a id="a-PO"></a>又云。<a id="a-PP"></a>七珍无石沙之秽为净。<a id="a-PQ"></a>不取七珍为净。<a id="a-PR"></a>若畜生与人善业相邻。<a id="a-PS"></a>所以同履石沙。<a id="a-PT"></a>善胜事精者。<a id="a-PU"></a>人天业殊故。<a id="a-PV"></a>人绝阶七珍之土。<a id="a-PW"></a>畜生不及。<a id="a-PX"></a>人为苦者。<a id="a-PY"></a>缘遭鞭楚烹宰。<a id="a-PZ"></a>及自互相食啖等苦。<a id="a-Pa"></a>人无此事故。<a id="a-Pb"></a>云不及人为苦。<a id="a-Pc"></a>炉镬者。<a id="a-Pd"></a>轻趣与人同处故。<a id="a-Pe"></a>经云。<a id="a-Pf"></a>诸小地狱。<a id="a-Pg"></a>在铁围山间。<a id="a-Ph"></a>或海边旷野等是也。<a id="a-Pi"></a>若阿鼻狱等。<a id="a-Pj"></a>即与人别居。<a id="a-Pk"></a>天善为胜。<a id="a-Pl"></a>七珍事精。<a id="a-Pm"></a>所以与人限域隔绝。</p>
  <p id="aPn">问中难释摩男。<a id="a-Po"></a>明人中即受天报。<a id="a-Pp"></a>何故云人绝阶于七珍之土。<a id="a-Pq"></a>又举饿鬼。<a id="a-Pr"></a>欲明人不绝鬼限域。<a id="a-Ps"></a>可即人报成鬼报耶。</p>
  <p id="aPt">答云示旨者。<a id="a-Pu"></a>示现意也。<a id="a-Pv"></a>意除封迷。<a id="a-Pw"></a>常之极。<a id="a-Px"></a>所云不遂是火者。<a id="a-Py"></a>饿鬼虽自业惑所迷。<a id="a-Pz"></a>见水为火。<a id="a-Q0"></a>然水不从惑成火。<a id="a-Q1"></a>遂者从也。<a id="a-Q2"></a>因缘之法。<a id="a-Q3"></a>诚有此理者。<a id="a-Q4"></a>谓如来说法。<a id="a-Q5"></a>有二种门。<a id="a-Q6"></a>一谓因缘门。<a id="a-Q7"></a>二谓因果门。<a id="a-Q8"></a>因缘门者。<a id="a-Q9"></a>即无定质。<a id="a-QA"></a>因果门者。<a id="a-QB"></a>即有定义。<a id="a-QC"></a>又经明一切世间净秽国土。<a id="a-QD"></a>皆是菩萨行所成。<a id="a-QE"></a>众生业共感。<a id="a-QF"></a>若娑婆缘熟。<a id="a-QG"></a>即华藏是娑婆。<a id="a-QH"></a>若华藏缘熟。<a id="a-QI"></a>即娑婆是华藏。<a id="a-QJ"></a>若无行无感。<a id="a-QK"></a>世界不成。<a id="a-QL"></a>则离心之外。<a id="a-QM"></a>更无一法。<a id="a-QN"></a>如华藏世界海者。<a id="a-QO"></a>略有二因。<a id="a-QP"></a>一约众生如来藏识。<a id="a-QQ"></a>即是香海。<a id="a-QR"></a>亦法性海。<a id="a-QS"></a>依无住本。<a id="a-QT"></a>是谓风轮。<a id="a-QU"></a>亦妄想风。<a id="a-QV"></a>于此海中。<a id="a-QW"></a>有因果相。<a id="a-QX"></a>恒沙性德。<a id="a-QY"></a>即是正因之华。<a id="a-QZ"></a>世出世间。<a id="a-Qa"></a>未来果法。<a id="a-Qb"></a>皆悉含摄。<a id="a-Qc"></a>故名为藏。<a id="a-Qd"></a>若以法性为海。<a id="a-Qe"></a>心即是华。<a id="a-Qf"></a>含藏亦尔。<a id="a-Qg"></a>然此藏识相分之中。<a id="a-Qh"></a>半为外器。<a id="a-Qi"></a>不执受故。<a id="a-Qj"></a>半为内身。<a id="a-Qk"></a>执为自性。<a id="a-Ql"></a>生觉受故。<a id="a-Qm"></a>如来藏识。<a id="a-Qn"></a>何缘如此。<a id="a-Qo"></a>法如是故。<a id="a-Qp"></a>行业引故。<a id="a-Qq"></a>二约诸佛。<a id="a-Qr"></a>谓以大愿风。<a id="a-Qs"></a>持大悲海。<a id="a-Qt"></a>生无边行华。<a id="a-Qu"></a>含藏二利。<a id="a-Qv"></a>染净果法。<a id="a-Qw"></a>重叠无碍。<a id="a-Qx"></a>故所感刹。<a id="a-Qy"></a>相状如之。<a id="a-Qz"></a>所以重重无尽。<a id="a-R0"></a>皆是凡圣之心。<a id="a-R1"></a>真如性故。<a id="a-R2"></a>上之大海。<a id="a-R3"></a>既是藏识。<a id="a-R4"></a>今明心华之内。<a id="a-R5"></a>摄诸种子。<a id="a-R6"></a>一一种子。<a id="a-R7"></a>不离藏识海。<a id="a-R8"></a>故有多香海。<a id="a-R9"></a>然一一具于性德故。<a id="a-RA"></a>皆有庄严故。<a id="a-RB"></a>又夫一切诸法。<a id="a-RC"></a>随缘幻生。<a id="a-RD"></a>体用俱无。<a id="a-RE"></a>隐显互起。<a id="a-RF"></a>或多中现一。<a id="a-RG"></a>一中现多。<a id="a-RH"></a>若不知起尽之根由。<a id="a-RI"></a>则任运但随境转。<a id="a-RJ"></a>或随好境而忻集。<a id="a-RK"></a>或逐恶缘而怖生。<a id="a-RL"></a>若能明了一切凡圣等法。<a id="a-RM"></a>悉是自心境界。<a id="a-RN"></a>以此一印。<a id="a-RO"></a>众怖潜消。<a id="a-RP"></a>所以持地经云。<a id="a-RQ"></a>佛告阿逸多菩萨。<a id="a-RR"></a>于一切法。<a id="a-RS"></a>于一切菩萨法。<a id="a-RT"></a>莫生恐怖。<a id="a-RU"></a>于一切辟支佛法。<a id="a-RV"></a>亦莫恐怖。<a id="a-RW"></a>于一切声闻法。<a id="a-RX"></a>亦莫恐怖。<a id="a-RY"></a>于一切凡夫法。<a id="a-RZ"></a>亦莫恐怖。<a id="a-Ra"></a>乃至于静于乱。<a id="a-Rb"></a>亦莫恐怖。<a id="a-Rc"></a>于假于实。<a id="a-Rd"></a>亦莫恐怖。<a id="a-Re"></a>于信不信。<a id="a-Rf"></a>亦莫恐怖。<a id="a-Rg"></a>于善念不善念。<a id="a-Rh"></a>亦莫恐怖。<a id="a-Ri"></a>于住不住。<a id="a-Rj"></a>亦莫恐怖。<a id="a-Rk"></a>如是菩萨。<a id="a-Rl"></a>于一切法。<a id="a-Rm"></a>莫生恐怖。<a id="a-Rn"></a>阿逸多。<a id="a-Ro"></a>我于往昔修如是等无异法故。<a id="a-Rp"></a>得成正觉。<a id="a-Rq"></a>悉能了知一切众生心之境界。<a id="a-Rr"></a>而于所知不起知相。<a id="a-Rs"></a>以我所证随机演说。<a id="a-Rt"></a>能令闻法诸菩萨等。<a id="a-Ru"></a>获得光明陀罗尼印。<a id="a-Rv"></a>得法印故。<a id="a-Rw"></a>永不退转。<a id="a-Rx"></a>释曰。<a id="a-Ry"></a>了一无畏法。<a id="a-Rz"></a>能除五怖畏。<a id="a-S0"></a>入此一心门。<a id="a-S1"></a>当生欢喜地。<a id="a-S2"></a>又云。<a id="a-S3"></a>心净得佛土功德净。<a id="a-S4"></a>故云。<a id="a-S5"></a>欲得净土果者。<a id="a-S6"></a>当净其心。<a id="a-S7"></a>举果劝因。<a id="a-S8"></a>谓由心也。<a id="a-S9"></a>云何称净。<a id="a-SA"></a>若行者不得心。<a id="a-SB"></a>处则心无起灭。<a id="a-SC"></a>无起灭故。<a id="a-SD"></a>是曰净心。<a id="a-SE"></a>又大品经云。<a id="a-SF"></a>空故。<a id="a-SG"></a>离故。<a id="a-SH"></a>不生故。<a id="a-SI"></a>寂灭故。<a id="a-SJ"></a>名之为净。<a id="a-SK"></a>随其心净则佛土净者。<a id="a-SL"></a>明因则是心。<a id="a-SM"></a>此明心外无境界。<a id="a-SN"></a>随心而生。<a id="a-SO"></a>心既清净。<a id="a-SP"></a>外报相亦净。<a id="a-SQ"></a>净秽从心。<a id="a-SR"></a>自无体质。<a id="a-SS"></a>岂有相碍而异处。<a id="a-ST"></a>是故行业不同。<a id="a-SU"></a>各各异见。<a id="a-SV"></a>行业同故。<a id="a-SW"></a>所以见不异。<a id="a-SX"></a>如声和响顺。<a id="a-SY"></a>形直影端。<a id="a-SZ"></a>净秽之异。<a id="a-Sa"></a>皆由心作。<a id="a-Sb"></a>若无心分别。<a id="a-Sc"></a>垢净何生。<a id="a-Sd"></a>见垢实性。<a id="a-Se"></a>即无净相。<a id="a-Sf"></a>岂有二法相待而论差别乎。<a id="a-Sg"></a>故华严经颂云。<a id="a-Sh"></a>佛刹无分别。<a id="a-Si"></a>无憎无有爱。<a id="a-Sj"></a>但随众生心。<a id="a-Sk"></a>如是见有殊。<a id="a-Sl"></a>所以对机立教。<a id="a-Sm"></a>于分别门中。<a id="a-Sn"></a>论众生净心。<a id="a-So"></a>非唯一种。<a id="a-Sp"></a>不可雷同。<a id="a-Sq"></a>古释有四。<a id="a-Sr"></a>一真实净。<a id="a-Ss"></a>谓无漏善心。<a id="a-St"></a>二相似净。<a id="a-Su"></a>谓有漏善心。<a id="a-Sv"></a>三究竟净。<a id="a-Sw"></a>谓佛世尊。<a id="a-Sx"></a>四不究竟净。<a id="a-Sy"></a>谓十地已下。<a id="a-Sz"></a>乃至凡夫。<a id="a-T0"></a>又四句料简体相净秽。<a id="a-T1"></a>一体净相秽。<a id="a-T2"></a>谓佛现秽土相。<a id="a-T3"></a>佛心清净无漏故。<a id="a-T4"></a>经云。<a id="a-T5"></a>为欲度斯下劣人故。<a id="a-T6"></a>示是众恶不净土耳。<a id="a-T7"></a>二体秽相净。<a id="a-T8"></a>如十地已还。<a id="a-T9"></a>本识。<a id="a-TA"></a>及有漏六七识。<a id="a-TB"></a>并地前凡夫一切有漏心。<a id="a-TC"></a>所现净土。<a id="a-TD"></a>是有漏。<a id="a-TE"></a>故名体秽。<a id="a-TF"></a>以依如来清净佛土。<a id="a-TG"></a>自识变似净土相现。<a id="a-TH"></a>名相净。<a id="a-TI"></a>三体相俱净。<a id="a-TJ"></a>如佛及十地已还。<a id="a-TK"></a>无漏心中。<a id="a-TL"></a>所现净土。<a id="a-TM"></a>四体相俱秽。<a id="a-TN"></a>如有漏心所现秽土。<a id="a-TO"></a>若分别净土净心。<a id="a-TP"></a>更有多种。<a id="a-TQ"></a>复有究竟净心。<a id="a-TR"></a>未究竟净心。<a id="a-TS"></a>有有漏净心。<a id="a-TT"></a>无漏净心。<a id="a-TU"></a>有有相净心。<a id="a-TV"></a>无相净心。<a id="a-TW"></a>有伏现行净心。<a id="a-TX"></a>断种子净心。<a id="a-TY"></a>有自力净心。<a id="a-TZ"></a>他力净心。<a id="a-Ta"></a>诸佛随机。<a id="a-Tb"></a>说无定法。<a id="a-Tc"></a>若论大旨。<a id="a-Td"></a>尚不得一净。<a id="a-Te"></a>何况多门。<a id="a-Tf"></a>此乃一心真如。<a id="a-Tg"></a>不守自性。<a id="a-Th"></a>随缘对处。<a id="a-Ti"></a>有浅有深。<a id="a-Tj"></a>或垢或净。<a id="a-Tk"></a>不可滞理。<a id="a-Tl"></a>妨事。<a id="a-Tm"></a>守一疑诸。<a id="a-Tn"></a>迷卷舒之门。<a id="a-To"></a>起通局之见。<a id="a-Tp"></a>虽同一旨。<a id="a-Tq"></a>约相差别不无。<a id="a-Tr"></a>虽云有异。<a id="a-Ts"></a>顺体一如不动。<a id="a-Tt"></a>何者。<a id="a-Tu"></a>若言其一。<a id="a-Tv"></a>则安养宝方。<a id="a-Tw"></a>娑婆丘陇。<a id="a-Tx"></a>若言其异。<a id="a-Ty"></a>十方佛国。<a id="a-Tz"></a>一道清虚。<a id="a-U0"></a>若言其有。<a id="a-U1"></a>无边净刹。<a id="a-U2"></a>犹若虚空。<a id="a-U3"></a>若言其无。<a id="a-U4"></a>妙土交罗。<a id="a-U5"></a>如天帝网。<a id="a-U6"></a>所以精超四句。<a id="a-U7"></a>妙出百非。<a id="a-U8"></a>道不可以一言诠。<a id="a-U9"></a>理不可以一义宣。<a id="a-UA"></a>故如上所说。<a id="a-UB"></a>身土唯心。<a id="a-UC"></a>但将世间所见所闻之法验之。<a id="a-UD"></a>自然可解。<a id="a-UE"></a>且如河岳不灵。<a id="a-UF"></a>为人所感。<a id="a-UG"></a>何者。<a id="a-UH"></a>土木瓦石。<a id="a-UI"></a>岂有所知。<a id="a-UJ"></a>皆精志在人。<a id="a-UK"></a>从识所变。<a id="a-UL"></a>或非人所附。<a id="a-UM"></a>俱不出心。<a id="a-UN"></a>如皇唐国史。<a id="a-UO"></a>德宗皇帝。<a id="a-UP"></a>贞元七年。<a id="a-UQ"></a>骠国有使。<a id="a-UR"></a>重译来朝。<a id="a-US"></a>上乃亲聘。<a id="a-UT"></a>使者云。<a id="a-UU"></a>自秦汉已来。<a id="a-UV"></a>未曾通于中国。<a id="a-UW"></a>上又问。<a id="a-UX"></a>何以知朕临朝。<a id="a-UY"></a>对曰。<a id="a-UZ"></a>我国三年。<a id="a-Ua"></a>牛马头向东而卧。<a id="a-Ub"></a>水无巨浪。<a id="a-Uc"></a>海不扬波。<a id="a-Ud"></a>所以知中夏有华风。<a id="a-Ue"></a>乃陛下之圣德。<a id="a-Uf"></a>乃至珠还合浦。<a id="a-Ug"></a>剑去吴都。<a id="a-Uh"></a>虎负子而过江。<a id="a-Ui"></a>凤呈祥而入境。<a id="a-Uj"></a>牛虎无计度分别。<a id="a-Uk"></a>珠剑本属于无情。<a id="a-Ul"></a>岂能感德知恩。<a id="a-Um"></a>抱强负弱。<a id="a-Un"></a>全是人心之所变。<a id="a-Uo"></a>真唯识义之所成。<a id="a-Up"></a>如笃善则天堂现前。<a id="a-Uq"></a>习恶则火车盈侧。<a id="a-Ur"></a>命富则珠珍溢藏。<a id="a-Us"></a>业贫则茆土攒身。<a id="a-Ut"></a>但以宗镜照之。<a id="a-Uu"></a>万事难逃影响矣。</p>
 </body>
</html>