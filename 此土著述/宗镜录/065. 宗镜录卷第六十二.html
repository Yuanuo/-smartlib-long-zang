<!doctype html>
<html id="z3IBXDK1eq" data-ver="1350">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第六十二</h1>
  <p id="a2">夫平等真心。<a id="a-3"></a>群生佛智。<a id="a-4"></a>虽然等有。<a id="a-5"></a>信解难生。<a id="a-6"></a>多抱狐疑。<a id="a-7"></a>少能圆证。<a id="a-8"></a>以辟支佛之利智。<a id="a-9"></a>舍利弗之上根。<a id="a-A"></a>乃至不退位中诸大菩萨。<a id="a-B"></a>尽思竭力。<a id="a-C"></a>罔测其原。<a id="a-D"></a>巧辩妙通。<a id="a-E"></a>靡知其际。<a id="a-F"></a>更希再明教理。<a id="a-G"></a>确实指陈。<a id="a-H"></a>显大旨于目前。<a id="a-I"></a>断纤疑于意地。</p>
  <p id="aJ">答。<a id="a-K"></a>广略之教。<a id="a-L"></a>遮表之诠。<a id="a-M"></a>虽开合不同。<a id="a-N"></a>总别有异。<a id="a-O"></a>然皆显唯心之旨。<a id="a-P"></a>终无识外之文。<a id="a-Q"></a>证若恒沙。<a id="a-R"></a>岂唯一二。<a id="a-S"></a>所以法华经偈云。<a id="a-T"></a>知第一寂灭。<a id="a-U"></a>以方便力故。<a id="a-V"></a>虽说种种道。<a id="a-W"></a>其实为佛乘。<a id="a-X"></a>又偈云。<a id="a-Y"></a>我今亦如是。<a id="a-Z"></a>安隐众生故。<a id="a-a"></a>以种种法门。<a id="a-b"></a>宣示于佛道。<a id="a-c"></a>释曰。<a id="a-d"></a>知第一寂灭者。<a id="a-e"></a>真如一心。<a id="a-f"></a>是本寂灭。<a id="a-g"></a>非轮回生灭之灭。<a id="a-h"></a>亦非观行对治之灭。<a id="a-i"></a>故称第一于一心寂灭之中。<a id="a-j"></a>即无法可敷扬。<a id="a-k"></a>无道可建立。<a id="a-l"></a>为未了者。<a id="a-m"></a>以方便大慈力故。<a id="a-n"></a>虽说种种别门异道。<a id="a-o"></a>若克礼而论。<a id="a-p"></a>唯但指归一心佛乘。<a id="a-q"></a>更无余事。<a id="a-r"></a>今我亦如是者。<a id="a-s"></a>今我与十方佛。<a id="a-t"></a>同证此法。<a id="a-u"></a>悉皆如是。<a id="a-v"></a>以此安乐一切有情。<a id="a-w"></a>示三乘五性。<a id="a-x"></a>种种法门。<a id="a-y"></a>宣扬于唯心佛道。<a id="a-z"></a>楞伽经云。<a id="a-10"></a>佛告大慧。<a id="a-11"></a>身及资生器世间等。<a id="a-12"></a>一切皆是藏识影像。<a id="a-13"></a>所取能取二种相现。<a id="a-14"></a>彼诸愚夫。<a id="a-15"></a>堕生住灭二见中故。<a id="a-16"></a>于中妄起有无分别。<a id="a-17"></a>大慧。<a id="a-18"></a>汝于此义。<a id="a-19"></a>应勤修学。<a id="a-1A"></a>又入楞伽经偈云。<a id="a-1B"></a>种种随心转。<a id="a-1C"></a>唯心非余法。<a id="a-1D"></a>心生种种生。<a id="a-1E"></a>心灭种种灭。<a id="a-1F"></a>众生妄分别。<a id="a-1G"></a>无物而见物。<a id="a-1H"></a>无义唯是心。<a id="a-1I"></a>无分别得脱。<a id="a-1J"></a>又偈云。<a id="a-1K"></a>无地及诸谛。<a id="a-1L"></a>无国土及化。<a id="a-1M"></a>佛辟支声闻。<a id="a-1N"></a>唯是心分别。<a id="a-1O"></a>人体及五阴。<a id="a-1P"></a>诸缘及微尘。<a id="a-1Q"></a>胜性自在作。<a id="a-1R"></a>唯是心分别。<a id="a-1S"></a>心遍一切处。<a id="a-1T"></a>一切处皆心。<a id="a-1U"></a>以心不善观。<a id="a-1V"></a>心性无诸相。<a id="a-1W"></a>华严经偈云。<a id="a-1X"></a>一切方海中。<a id="a-1Y"></a>依于众生心想而住。<a id="a-1Z"></a>又云知一切法界所安立。<a id="a-1a"></a>悉住心念际三昧。<a id="a-1b"></a>大智度论云。<a id="a-1c"></a>譬如调马。<a id="a-1d"></a>自见影不惊。<a id="a-1e"></a>何以故。<a id="a-1f"></a>自知影从身出。<a id="a-1g"></a>如信入一乘调顺之人。<a id="a-1h"></a>见一切怖境不惊。<a id="a-1i"></a>自知境从心出。<a id="a-1j"></a>唯识论云。<a id="a-1k"></a>如契经说。<a id="a-1l"></a>三界唯心。<a id="a-1m"></a>又说所缘唯识所现。<a id="a-1n"></a>又说诸法皆不离心。<a id="a-1o"></a>又说有情随心垢净。<a id="a-1p"></a>又说成就四智菩萨。<a id="a-1q"></a>能随悟入唯识无境。<a id="a-1r"></a>又颂说。<a id="a-1s"></a>心意识所缘。<a id="a-1t"></a>皆非离自性。<a id="a-1u"></a>故我说一切。<a id="a-1v"></a>唯有识无余。<a id="a-1w"></a>此等圣教。<a id="a-1x"></a>诚证非一。<a id="a-1y"></a>释云。<a id="a-1z"></a>又说所缘唯识所现者。<a id="a-20"></a>汝谓识外所缘。<a id="a-21"></a>我说即是内识上所现。<a id="a-22"></a>世亲说。<a id="a-23"></a>谓识所缘。<a id="a-24"></a>唯识所现。<a id="a-25"></a>乃至佛告慈氏。<a id="a-26"></a>无有少法能取少法。<a id="a-27"></a>无作用故。<a id="a-28"></a>但法生时。<a id="a-29"></a>缘起力大。<a id="a-2A"></a>即一体上有二影生。<a id="a-2B"></a>更互相望。<a id="a-2C"></a>不即不离。<a id="a-2D"></a>诸心心所。<a id="a-2E"></a>由缘起力。<a id="a-2F"></a>其性法尔。<a id="a-2G"></a>如是而生。<a id="a-2H"></a>心意识所缘。<a id="a-2I"></a>皆非离自性者。<a id="a-2J"></a>自性即自心法。<a id="a-2K"></a>或理体。<a id="a-2L"></a>即义。<a id="a-2M"></a>之所依本事。<a id="a-2N"></a>谓第八心。<a id="a-2O"></a>第七意。<a id="a-2P"></a>余六识所缘。<a id="a-2Q"></a>皆自心为境。<a id="a-2R"></a>佛言。<a id="a-2S"></a>由如是理故。<a id="a-2T"></a>我说一切有为无为。<a id="a-2U"></a>皆唯有识无余。<a id="a-2V"></a>实无心外境也。<a id="a-2W"></a>乃知凡有见闻。<a id="a-2X"></a>皆自心生。<a id="a-2Y"></a>实无一法当情。<a id="a-2Z"></a>而有自体独立者。<a id="a-2a"></a>尽从缘起。<a id="a-2b"></a>皆逐想成。<a id="a-2c"></a>生死涅槃。<a id="a-2d"></a>俱如幻梦。<a id="a-2e"></a>所以不退转法轮经云。<a id="a-2f"></a>尔时阿难。<a id="a-2g"></a>即往佛所。<a id="a-2h"></a>白言。<a id="a-2i"></a>世尊。<a id="a-2j"></a>诸比丘不能得来。<a id="a-2k"></a>何以故。<a id="a-2l"></a>见只桓中大水悉满。<a id="a-2m"></a>清净无垢。<a id="a-2n"></a>亦不见精舍树木。<a id="a-2o"></a>以是义故。<a id="a-2p"></a>皆不得来。<a id="a-2q"></a>佛告阿难。<a id="a-2r"></a>彼诸比丘。<a id="a-2s"></a>于无水中。<a id="a-2t"></a>而生水想。<a id="a-2u"></a>于无色中。<a id="a-2v"></a>生于色想。<a id="a-2w"></a>无受想行识中。<a id="a-2x"></a>生受想行识想。<a id="a-2y"></a>无声闻辟支佛中。<a id="a-2z"></a>作声闻辟支佛想。<a id="a-30"></a>华严经云。<a id="a-31"></a>佛子。<a id="a-32"></a>云何为菩萨摩诃萨。<a id="a-33"></a>次第遍往诸佛国土神通三昧。<a id="a-34"></a>佛子。<a id="a-35"></a>此菩萨摩诃萨。<a id="a-36"></a>过。<a id="a-37"></a>于东方无数世界。<a id="a-38"></a>复过尔所世界微尘数世界。<a id="a-39"></a>于彼诸世界中。<a id="a-3A"></a>入此三昧。<a id="a-3B"></a>乃至于彼一一诸如来所。<a id="a-3C"></a>恭敬尊重。<a id="a-3D"></a>头顶礼敬。<a id="a-3E"></a>举身布地。<a id="a-3F"></a>请问佛法。<a id="a-3G"></a>赞佛平等。<a id="a-3H"></a>称扬诸佛广大功德。<a id="a-3I"></a>入于诸佛所入大悲。<a id="a-3J"></a>得佛平等无碍之力。<a id="a-3K"></a>于一念顷。<a id="a-3L"></a>一切佛所勤求妙法。<a id="a-3M"></a>然于诸佛出兴于世。<a id="a-3N"></a>入般涅槃。<a id="a-3O"></a>如是之相。<a id="a-3P"></a>皆无所得。<a id="a-3Q"></a>如散动心。<a id="a-3R"></a>了别所缘。<a id="a-3S"></a>心起不知何所缘起。<a id="a-3T"></a>心灭不知何所缘灭。<a id="a-3U"></a>此菩萨摩诃萨。<a id="a-3V"></a>亦复如是。<a id="a-3W"></a>终不分别如来出世。<a id="a-3X"></a>及涅槃相。<a id="a-3Y"></a>佛子。<a id="a-3Z"></a>如日中阳焰。<a id="a-3a"></a>不从云生。<a id="a-3b"></a>不从池生。<a id="a-3c"></a>不处于陆。<a id="a-3d"></a>不住于水。<a id="a-3e"></a>非有非无。<a id="a-3f"></a>非善非恶。<a id="a-3g"></a>非清非浊。<a id="a-3h"></a>不堪饮漱。<a id="a-3i"></a>不可秽污。<a id="a-3j"></a>非有体。<a id="a-3k"></a>非无体。<a id="a-3l"></a>非有味。<a id="a-3m"></a>非无味。<a id="a-3n"></a>以因缘故。<a id="a-3o"></a>而现水相。<a id="a-3p"></a>为识所了。<a id="a-3q"></a>远望似水。<a id="a-3r"></a>而兴水想。<a id="a-3s"></a>近之则无。<a id="a-3t"></a>水。<a id="a-3u"></a>想自灭。<a id="a-3v"></a>此菩萨摩诃萨。<a id="a-3w"></a>亦复如是。<a id="a-3x"></a>不得如来出兴于世。<a id="a-3y"></a>及涅槃相。<a id="a-3z"></a>诸佛有相。<a id="a-40"></a>及以无相。<a id="a-41"></a>皆是想心之所分别。<a id="a-42"></a>佛子。<a id="a-43"></a>此三昧。<a id="a-44"></a>名为清净深心行。<a id="a-45"></a>菩萨摩诃萨。<a id="a-46"></a>于此三昧。<a id="a-47"></a>入已而起。<a id="a-48"></a>起已不失。<a id="a-49"></a>是知非唯佛。<a id="a-4A"></a>教以心为宗。<a id="a-4B"></a>三教所归。<a id="a-4C"></a>皆云反己为上。<a id="a-4D"></a>如孔子家语。<a id="a-4E"></a>卫灵公问于孔子曰。<a id="a-4F"></a>有语寡人。<a id="a-4G"></a>为国家者。<a id="a-4H"></a>谨之于庙堂之上。<a id="a-4I"></a>则政治矣。<a id="a-4J"></a>何如。<a id="a-4K"></a>子曰。<a id="a-4L"></a>其可也。<a id="a-4M"></a>爱人者。<a id="a-4N"></a>则人爱之。<a id="a-4O"></a>恶人者。<a id="a-4P"></a>则人恶之。<a id="a-4Q"></a>所谓不出圜堵之室。<a id="a-4R"></a>而知天下者。<a id="a-4S"></a>知反己之谓也。<a id="a-4T"></a>是知若疋己以徇物。<a id="a-4U"></a>则无事而不归。<a id="a-4V"></a>自然取舍忘怀。<a id="a-4W"></a>美恶齐旨。<a id="a-4X"></a>是知但了一心。<a id="a-4Y"></a>无相自显。<a id="a-4Z"></a>则六趣尘牢。<a id="a-4a"></a>自然超越。<a id="a-4b"></a>出必由户。<a id="a-4c"></a>莫不由斯道矣。<a id="a-4d"></a>如古德云。<a id="a-4e"></a>六道群蒙。<a id="a-4f"></a>自此门出。<a id="a-4g"></a>历千劫而不反。<a id="a-4h"></a>一何痛矣。<a id="a-4i"></a>所以诸佛惊入火宅。<a id="a-4j"></a>祖师特地西来。<a id="a-4k"></a>乃至千圣悲嗟。<a id="a-4l"></a>皆为不达唯心出要道耳。<a id="a-4m"></a>故知若不了万法即真如一心者。<a id="a-4n"></a>悉成遍计。<a id="a-4o"></a>以真如无相。<a id="a-4p"></a>见有相者。<a id="a-4q"></a>皆是情执故。<a id="a-4r"></a>起信论云。<a id="a-4s"></a>一切境界。<a id="a-4t"></a>唯依妄念而有差别。<a id="a-4u"></a>若离心念。<a id="a-4v"></a>则无一切境界之相。</p>
  <p id="a4w">问。<a id="a-4x"></a>八识自性行相作用。<a id="a-4y"></a>为复是一。<a id="a-4z"></a>为复各异。</p>
  <p id="a50">答。<a id="a-51"></a>非一非异。<a id="a-52"></a>论云。<a id="a-53"></a>八识自性。<a id="a-54"></a>不可言定一。<a id="a-55"></a>行相所依缘。<a id="a-56"></a>相应异故。<a id="a-57"></a>又一灭时。<a id="a-58"></a>余不灭故。<a id="a-59"></a>能所熏等。<a id="a-5A"></a>相各异故。<a id="a-5B"></a>亦非定异。<a id="a-5C"></a>经说八识如水波等。<a id="a-5D"></a>无差别故。<a id="a-5E"></a>定异。<a id="a-5F"></a>应非因果性故。<a id="a-5G"></a>如幻事等。<a id="a-5H"></a>无定性故。<a id="a-5I"></a>如前所说。<a id="a-5J"></a>识差别相。<a id="a-5K"></a>依理世俗。<a id="a-5L"></a>非真胜义。<a id="a-5M"></a>真胜义中。<a id="a-5N"></a>心言绝故。<a id="a-5O"></a>如伽陀说。<a id="a-5P"></a>心意识八种。<a id="a-5Q"></a>俗故相有别。<a id="a-5R"></a>真故相无别。<a id="a-5S"></a>相所相无故。<a id="a-5T"></a>释云。<a id="a-5U"></a>以三义释不可定。<a id="a-5V"></a>一行相。<a id="a-5W"></a>谓见分。<a id="a-5X"></a>二所依。<a id="a-5Y"></a>谓根。<a id="a-5Z"></a>三缘。<a id="a-5a"></a>谓所缘。<a id="a-5b"></a>以此三义。<a id="a-5c"></a>相应异故。<a id="a-5d"></a>如眼识见色为行相。<a id="a-5e"></a>乃至第八变色等为行相。<a id="a-5f"></a>若一识灭。<a id="a-5g"></a>余七等不必灭者。<a id="a-5h"></a>七是能熏。<a id="a-5i"></a>八是所熏。<a id="a-5j"></a>又七是因。<a id="a-5k"></a>八是果。<a id="a-5l"></a>亦非定异者。<a id="a-5m"></a>楞伽经说。<a id="a-5n"></a>识如大海水波。<a id="a-5o"></a>无有差别相。<a id="a-5p"></a>又若定异。<a id="a-5q"></a>应非因果。<a id="a-5r"></a>更互为因果故。<a id="a-5s"></a>法尔因果。<a id="a-5t"></a>非定异。<a id="a-5u"></a>如麦不生豆等芽故。<a id="a-5v"></a>又一切法如幻等。<a id="a-5w"></a>故知无定异性。</p>
  <p id="a5x">问。<a id="a-5y"></a>若尔。<a id="a-5z"></a>前来所说三能变相是何。</p>
  <p id="a60">答。<a id="a-61"></a>此依四俗谛中第二道理世俗。<a id="a-62"></a>说有八等随事差别。<a id="a-63"></a>非四重真谛中。<a id="a-64"></a>第四真胜义谛。<a id="a-65"></a>胜义谛中。<a id="a-66"></a>若八识理。<a id="a-67"></a>分别心。<a id="a-68"></a>与言皆绝。<a id="a-69"></a>故。<a id="a-6A"></a>非一非异。<a id="a-6B"></a>相所相无故者。<a id="a-6C"></a>相即是能。<a id="a-6D"></a>所相是所。<a id="a-6E"></a>识上何者为能相所相。<a id="a-6F"></a>谓用为能相。<a id="a-6G"></a>体为所相。<a id="a-6H"></a>或以见分为能相。<a id="a-6I"></a>相分为所相。<a id="a-6J"></a>又以七识为能相。<a id="a-6K"></a>第八为所相。<a id="a-6L"></a>所相既无。<a id="a-6M"></a>能相非有。<a id="a-6N"></a>若入真门。<a id="a-6O"></a>理皆无别。<a id="a-6P"></a>真门但是遮别言无别。<a id="a-6Q"></a>无别。<a id="a-6R"></a>亦无别无不别。<a id="a-6S"></a>释曰。<a id="a-6T"></a>但以从初业识。<a id="a-6U"></a>起见相二门。<a id="a-6V"></a>因见立能。<a id="a-6W"></a>因相立所。<a id="a-6X"></a>能所才具。<a id="a-6Y"></a>我法互兴。<a id="a-6Z"></a>从此因有为而立无为。<a id="a-6a"></a>对虚假而谈真实。<a id="a-6b"></a>皆无定体。<a id="a-6c"></a>似有非真。<a id="a-6d"></a>是以认互起之名。<a id="a-6e"></a>见色有表而执空无表。<a id="a-6f"></a>对相待之质。<a id="a-6g"></a>见牛角有而执兔角无。<a id="a-6h"></a>不知以有遮无。<a id="a-6i"></a>有非定有。<a id="a-6j"></a>以无遮有。<a id="a-6k"></a>无非定无。<a id="a-6l"></a>若了八识真心。<a id="a-6m"></a>自然绝待。<a id="a-6n"></a>疑消能所。<a id="a-6o"></a>藤蛇于是并空。<a id="a-6p"></a>见息对治。<a id="a-6q"></a>形名以之双寂。</p>
  <p id="a6r">问。<a id="a-6s"></a>心外无法。<a id="a-6t"></a>祖佛正宗。<a id="a-6u"></a>今目睹森罗。<a id="a-6v"></a>初学难晓。<a id="a-6w"></a>不细开示。<a id="a-6x"></a>何以断疑。<a id="a-6y"></a>须凭征诘之由。<a id="a-6z"></a>以破情尘之执。</p>
  <p id="a70">答。<a id="a-71"></a>前已广明。<a id="a-72"></a>今重引证。<a id="a-73"></a>唯识颂云。<a id="a-74"></a>是法识转变。<a id="a-75"></a>分别。<a id="a-76"></a>所分别。<a id="a-77"></a>由此彼皆无。<a id="a-78"></a>故一切唯识。<a id="a-79"></a>言转变者。<a id="a-7A"></a>即八种识。<a id="a-7B"></a>从自证分。<a id="a-7C"></a>转变似二分现。<a id="a-7D"></a>即所变见分。<a id="a-7E"></a>有能作用。<a id="a-7F"></a>说名为见。<a id="a-7G"></a>所变相分。<a id="a-7H"></a>为所作用。<a id="a-7I"></a>说名为相。<a id="a-7J"></a>即俱依自证分而转。<a id="a-7K"></a>既若见相二分包一切法尽。<a id="a-7L"></a>即此二分从心体上变起。<a id="a-7M"></a>故知一切诸法。<a id="a-7N"></a>皆不离心。<a id="a-7O"></a>分别所分别者。<a id="a-7P"></a>见分是能分别。<a id="a-7Q"></a>相分是所分别。<a id="a-7R"></a>由此彼皆无者。<a id="a-7S"></a>此见相二分上。<a id="a-7T"></a>妄执。<a id="a-7U"></a>彼我法二执是无。<a id="a-7V"></a>即由此见相二分外。<a id="a-7W"></a>妄情执有。<a id="a-7X"></a>心外我法之境皆是无。<a id="a-7Y"></a>故云由此彼皆无。<a id="a-7Z"></a>故一切唯识者。<a id="a-7a"></a>唯遮境有。<a id="a-7b"></a>识简心空。<a id="a-7c"></a>除执二边。<a id="a-7d"></a>正处中道。<a id="a-7e"></a>即将唯字。<a id="a-7f"></a>遮萨婆多执心外有其实境。<a id="a-7g"></a>将识字简清辩等执恶取空。<a id="a-7h"></a>即破空有二边。<a id="a-7i"></a>正处中道。<a id="a-7j"></a>故疏云。<a id="a-7k"></a>外则包罗万像。<a id="a-7l"></a>内则能所俱成。<a id="a-7m"></a>可谓四分一心。<a id="a-7n"></a>理无逾者。<a id="a-7o"></a>又小乘九难。<a id="a-7p"></a>难心外无法唯心之旨。<a id="a-7q"></a>一唯识所因难。<a id="a-7r"></a>诸小乘师云。<a id="a-7s"></a>离心之外。<a id="a-7t"></a>现见色法。<a id="a-7u"></a>是其实境所缘。<a id="a-7v"></a>论主何故包罗归心。<a id="a-7w"></a>总说名为唯识。<a id="a-7x"></a>一乃色心有异。<a id="a-7y"></a>二又能所不同。<a id="a-7z"></a>关云。<a id="a-80"></a>色境不牵能缘心。<a id="a-81"></a>以色从心。<a id="a-82"></a>可唯识。<a id="a-83"></a>当情色境外迷心。<a id="a-84"></a>心被境迷。<a id="a-85"></a>非唯识义。<a id="a-86"></a>论主云。<a id="a-87"></a>只此外边色境。<a id="a-88"></a>一是一切有情缘心变。<a id="a-89"></a>二是一切有情心之所持。<a id="a-8A"></a>根本。<a id="a-8B"></a>皆由于心。<a id="a-8C"></a>是故摄归唯识。<a id="a-8D"></a>十地经及华严经说。<a id="a-8E"></a>三界唯心。<a id="a-8F"></a>意云。<a id="a-8G"></a>三界之法。<a id="a-8H"></a>唯是心之所变。<a id="a-8I"></a>离心之外。<a id="a-8J"></a>更无一物。<a id="a-8K"></a>此亦为遮我法二执。<a id="a-8L"></a>但是妄情执有。<a id="a-8M"></a>举体全无。<a id="a-8N"></a>唯有内心。<a id="a-8O"></a>故言唯心。</p>
  <p id="a8P">问。<a id="a-8Q"></a>欲色二界。<a id="a-8R"></a>有外器色境。<a id="a-8S"></a>云是心变故。<a id="a-8T"></a>所言唯心。<a id="a-8U"></a>且如无色界天。<a id="a-8V"></a>唯有内心。<a id="a-8W"></a>无外色境。<a id="a-8X"></a>何要更言唯心。<a id="a-8Y"></a>岂不成相扶极成过。</p>
  <p id="a8Z">答。<a id="a-8a"></a>不但说色境不离心。<a id="a-8b"></a>方名唯心。<a id="a-8c"></a>此亦遮无色界天贪等取能取之心故。<a id="a-8d"></a>为无色界有情。<a id="a-8e"></a>亦贪于空等境起其妄心故。<a id="a-8f"></a>无色界。<a id="a-8g"></a>亦名唯心。<a id="a-8h"></a>若得无漏时。<a id="a-8i"></a>其出世无漏色等。<a id="a-8j"></a>是出世无漏心心所唯识。<a id="a-8k"></a>亦是唯心。<a id="a-8l"></a>故云三界唯心。<a id="a-8m"></a>解深密经云。<a id="a-8n"></a>又说所缘唯识所现。<a id="a-8o"></a>即一切所缘之境。<a id="a-8p"></a>唯是识之所变。<a id="a-8q"></a>更无外法。<a id="a-8r"></a>所以佛告慈氏菩萨云。<a id="a-8s"></a>无有少法能取少法。<a id="a-8t"></a>无作用故。<a id="a-8u"></a>楞伽经又说。<a id="a-8v"></a>诸法皆不离心。<a id="a-8w"></a>无垢称经又说。<a id="a-8x"></a>有情随心垢净。<a id="a-8y"></a>又钞释唯识所因。<a id="a-8z"></a>立四种道理。<a id="a-90"></a>即四比量也。<a id="a-91"></a>第一比量成立五尘相分色。<a id="a-92"></a>皆是五识亲所缘缘。<a id="a-93"></a>成其唯识义。<a id="a-94"></a>第二成立第六识。<a id="a-95"></a>并闇成立七八二识。<a id="a-96"></a>皆缘自之亲相分。<a id="a-97"></a>不离于识。<a id="a-98"></a>是唯识义。<a id="a-99"></a>第三总成立一切亲相分不离心体。<a id="a-9A"></a>得成唯识。<a id="a-9B"></a>第四成立一切疏所缘缘境皆不离心。<a id="a-9C"></a>得成唯识。<a id="a-9D"></a>且第一成立五尘相分皆不离五识者。<a id="a-9E"></a>今但成立一识相分不离于识。<a id="a-9F"></a>余四识准作。<a id="a-9G"></a>量云。<a id="a-9H"></a>极成眼识是有法。<a id="a-9I"></a>定不亲缘离自识色。<a id="a-9J"></a>是宗。<a id="a-9K"></a>因云。<a id="a-9L"></a>极成五识中随一摄故。<a id="a-9M"></a>如余极成四识。<a id="a-9N"></a>将释此量。<a id="a-9O"></a>分之为二。<a id="a-9P"></a>初释名拣过。<a id="a-9Q"></a>次略申问答。<a id="a-9R"></a>初者。<a id="a-9S"></a>宗前陈云极成。<a id="a-9T"></a>者即拣两宗不极成眼识。<a id="a-9U"></a>且如大乘宗中许有他方佛眼识。<a id="a-9V"></a>及佛无漏眼识。<a id="a-9W"></a>为小乘不许。<a id="a-9X"></a>亦拣之不取。<a id="a-9Y"></a>若小乘宗中执佛是有漏。<a id="a-9Z"></a>眼识。<a id="a-9a"></a>及最后身菩萨染污眼识。<a id="a-9b"></a>即大乘不许。<a id="a-9c"></a>亦须简之。<a id="a-9d"></a>即两宗互不许者。<a id="a-9e"></a>是不极成法。<a id="a-9f"></a>今但取两宗共许极成眼识。<a id="a-9g"></a>方立为宗。<a id="a-9h"></a>故前陈言极成眼识也。</p>
  <p id="a9i">问。<a id="a-9j"></a>若不致极成两宗简。<a id="a-9k"></a>即有何过。</p>
  <p id="a9l">答。<a id="a-9m"></a>前陈便有自他一分所别不极成过。<a id="a-9n"></a>因中亦犯自他一分所依不成过。<a id="a-9o"></a>为前陈无极成眼识为所依故。<a id="a-9p"></a>所以安极成二字。<a id="a-9q"></a>简后陈言定不亲缘离自识色宗者。<a id="a-9r"></a>但是离眼识相分外。<a id="a-9s"></a>所有本质色。<a id="a-9t"></a>及余四尘。<a id="a-9u"></a>但离眼识者。<a id="a-9v"></a>皆不亲缘。<a id="a-9w"></a>若立敌共诤。<a id="a-9x"></a>只诤本质也。<a id="a-9y"></a>若大乘自宗。<a id="a-9z"></a>成立眼识亲相分色。</p>
  <p id="aA0">问。<a id="a-A1"></a>何故不言定亲缘不离自识色耶。</p>
  <p id="aA2">答。<a id="a-A3"></a>恐犯能别不极成过故。<a id="a-A4"></a>谓小乘不许色不离于眼识故。<a id="a-A5"></a>次因云。<a id="a-A6"></a>极成五识中随一摄故者。<a id="a-A7"></a>因言极成。<a id="a-A8"></a>亦简不极成五识。<a id="a-A9"></a>若不言极成简。<a id="a-AA"></a>空言五识中随一摄者。<a id="a-AB"></a>即此因犯自他一分随一不成过。<a id="a-AC"></a>所以因安极成言拣之。<a id="a-AD"></a>喻云。<a id="a-AE"></a>如余极成四识者。<a id="a-AF"></a>喻言极成。<a id="a-AG"></a>亦拣不极成法。<a id="a-AH"></a>若不安极成。<a id="a-AI"></a>犯一分能立所立不极成过。<a id="a-AJ"></a>所以安极成言简。<a id="a-AK"></a>既立得相分色不离于眼识。<a id="a-AL"></a>余声香味触等皆准此成立。<a id="a-AM"></a>皆不离于余四识故。<a id="a-AN"></a>所以唯识论颂云。<a id="a-AO"></a>极成眼等识。<a id="a-AP"></a>五随一摄故。<a id="a-AQ"></a>如余不亲缘。<a id="a-AR"></a>离自识色等。<a id="a-AS"></a>次申问答。</p>
  <p id="aAT">一问。<a id="a-AU"></a>宗依须两共许。<a id="a-AV"></a>今后拣立者。<a id="a-AW"></a>言不亲缘离自识色。<a id="a-AX"></a>敌者许亲缘离自识本质色。<a id="a-AY"></a>何言极成。</p>
  <p id="aAZ">答。<a id="a-Aa"></a>小乘亦许眼识不亲缘余四尘。<a id="a-Ab"></a>以离眼识故。<a id="a-Ac"></a>但使他宗许有不亲缘离自识色。<a id="a-Ad"></a>即是宗依极成也。</p>
  <p id="aAe">二问。<a id="a-Af"></a>他宗既许余四尘眼识不亲缘。<a id="a-Ag"></a>后合为宗。<a id="a-Ah"></a>便是相扶。<a id="a-Ai"></a>岂成宗诤。</p>
  <p id="aAj">答。<a id="a-Ak"></a>今所诤者。<a id="a-Al"></a>但取色尘本质。<a id="a-Am"></a>眼不亲缘。<a id="a-An"></a>互相差别。<a id="a-Ao"></a>顺己违他。<a id="a-Ap"></a>正成宗体。<a id="a-Aq"></a>以小乘虽许色本质。<a id="a-Ar"></a>离于眼识。<a id="a-As"></a>且是亲缘。<a id="a-At"></a>今言不亲缘。<a id="a-Au"></a>岂非宗诤。</p>
  <p id="aAv">三问。<a id="a-Aw"></a>宗中所诤。<a id="a-Ax"></a>是眼识不亲缘本质色。<a id="a-Ay"></a>同喻如余四识。<a id="a-Az"></a>余四识但不亲缘余四尘。<a id="a-B0"></a>岂得相似。</p>
  <p id="aB1">答。<a id="a-B2"></a>余四识是喻依。<a id="a-B3"></a>各有不亲缘离自识法。<a id="a-B4"></a>是喻体。<a id="a-B5"></a>今取喻体。<a id="a-B6"></a>不取喻依。<a id="a-B7"></a>亦如声。<a id="a-B8"></a>无常宗。<a id="a-B9"></a>同喻如瓶。<a id="a-BA"></a>不应分别声瓶有异。<a id="a-BB"></a>但取声瓶各有无常义。<a id="a-BC"></a>相似。<a id="a-BD"></a>为因等也。<a id="a-BE"></a>第二以理成立第六。<a id="a-BF"></a>兼闇成立七八二识者。<a id="a-BG"></a>量云。<a id="a-BH"></a>极成余识是有法。<a id="a-BI"></a>亦不亲缘离自识法。<a id="a-BJ"></a>宗因云。<a id="a-BK"></a>是识性故。<a id="a-BL"></a>同喻如极成五识。<a id="a-BM"></a>释云。<a id="a-BN"></a>宗前陈言极成。<a id="a-BO"></a>亦简不极成。<a id="a-BP"></a>若不言极成。<a id="a-BQ"></a>犯自他一分所别不极成过。<a id="a-BR"></a>若言六七八识为有法。<a id="a-BS"></a>他不许七八二识。<a id="a-BT"></a>即犯他一分所别不极成过。<a id="a-BU"></a>若但立意识为有法。<a id="a-BV"></a>因中便犯不定过。<a id="a-BW"></a>被他将七八二识为异喻。<a id="a-BX"></a>量犯共中自不定过。<a id="a-BY"></a>今但总言余。<a id="a-BZ"></a>别取第六。<a id="a-Ba"></a>意兼七八。<a id="a-Bb"></a>即闇成立。<a id="a-Bc"></a>摄取七八。<a id="a-Bd"></a>于余识之中。<a id="a-Be"></a>后陈言。<a id="a-Bf"></a>亦不亲缘离自识法者。<a id="a-Bg"></a>亦者。<a id="a-Bh"></a>同也。<a id="a-Bi"></a>同前极成五识。<a id="a-Bj"></a>不亲缘离自识诸法。<a id="a-Bk"></a>因云。<a id="a-Bl"></a>是识性故者。<a id="a-Bm"></a>即同五识是识性。<a id="a-Bn"></a>故喻如极成五识者。<a id="a-Bo"></a>即同五识。<a id="a-Bp"></a>亦不亲缘离自识故。<a id="a-Bq"></a>明知即亲缘不离自识法。<a id="a-Br"></a>既成立已。<a id="a-Bs"></a>故知一切亲所缘缘境。<a id="a-Bt"></a>皆不离心。<a id="a-Bu"></a>是唯识义。<a id="a-Bv"></a>所以唯识论云。<a id="a-Bw"></a>余识。<a id="a-Bx"></a>识故。<a id="a-By"></a>如眼识等。<a id="a-Bz"></a>亦不亲缘离自诸法。<a id="a-C0"></a>第三以理成立前六识亲所缘缘相分。<a id="a-C1"></a>皆归心体。<a id="a-C2"></a>所言心体者。<a id="a-C3"></a>即自证分也。<a id="a-C4"></a>然虽见分。<a id="a-C5"></a>亦依自证而转。<a id="a-C6"></a>今但立相分者。<a id="a-C7"></a>以见分共许故。<a id="a-C8"></a>量云。<a id="a-C9"></a>六识亲所缘缘。<a id="a-CA"></a>是有法。<a id="a-CB"></a>定不离六识体。<a id="a-CC"></a>宗因云。<a id="a-CD"></a>见相二分中随一摄故。<a id="a-CE"></a>如彼能缘见分。<a id="a-CF"></a>小乘许见分不离心体故。<a id="a-CG"></a>取为同喻。<a id="a-CH"></a>所以唯识论云。<a id="a-CI"></a>此亲所缘缘。<a id="a-CJ"></a>定非离此。<a id="a-CK"></a>二随一故。<a id="a-CL"></a>如彼能缘。<a id="a-CM"></a>第四道理成立一切疏所缘缘境。<a id="a-CN"></a>皆不离心。<a id="a-CO"></a>是其唯识。<a id="a-CP"></a>即第八识相分。<a id="a-CQ"></a>望前六名疏所缘缘。<a id="a-CR"></a>以小乘不许第八故。<a id="a-CS"></a>但云疏所缘缘也。<a id="a-CT"></a>量云。<a id="a-CU"></a>一切随自识所缘。<a id="a-CV"></a>是有法。<a id="a-CW"></a>决定。<a id="a-CX"></a>不离我之能缘心及心所。<a id="a-CY"></a>宗因云。<a id="a-CZ"></a>以是所缘法故。<a id="a-Ca"></a>同喻如相应法。<a id="a-Cb"></a>释曰。<a id="a-Cc"></a>此量后陈言。<a id="a-Cd"></a>定不离我之能缘者。<a id="a-Ce"></a>谓一切有为无为。<a id="a-Cf"></a>但所缘之法。<a id="a-Cg"></a>定不离我之能缘识。<a id="a-Ch"></a>若后陈不言我之能缘者。<a id="a-Ci"></a>便犯一分相扶之失。<a id="a-Cj"></a>谓小乘。<a id="a-Ck"></a>亦许他心智所缘之境。<a id="a-Cl"></a>不离能缘心故。<a id="a-Cm"></a>为简此相扶过。<a id="a-Cn"></a>遂言我之能缘。<a id="a-Co"></a>即简他之能缘也。<a id="a-Cp"></a>同喻如相应法者。<a id="a-Cq"></a>即是前来已成立亲相分是也。<a id="a-Cr"></a>皆所缘法故。<a id="a-Cs"></a>所以唯识论云。<a id="a-Ct"></a>所缘。<a id="a-Cu"></a>法故。<a id="a-Cv"></a>如相应法。<a id="a-Cw"></a>决定不离心及心所。<a id="a-Cx"></a>是以我法非有。<a id="a-Cy"></a>空识非无。<a id="a-Cz"></a>离有离无。<a id="a-D0"></a>正契中道。<a id="a-D1"></a>由此慈尊。<a id="a-D2"></a>说中道二颂云。<a id="a-D3"></a>虚妄分别有。<a id="a-D4"></a>于此二都无。<a id="a-D5"></a>此中唯有空。<a id="a-D6"></a>于彼亦有此。<a id="a-D7"></a>故说一切法。<a id="a-D8"></a>非空非不空。<a id="a-D9"></a>有无及有故。<a id="a-DA"></a>是则契中道。<a id="a-DB"></a>言虚妄分别有者。<a id="a-DC"></a>即有三界虚妄分别心。<a id="a-DD"></a>言于此二都无者。<a id="a-DE"></a>谓无能取所取我法二执之相。<a id="a-DF"></a>于此妄心之上都无。<a id="a-DG"></a>言此中唯有空者。<a id="a-DH"></a>谓此妄心中。<a id="a-DI"></a>唯有真如。<a id="a-DJ"></a>此是空性。<a id="a-DK"></a>依空所显故。<a id="a-DL"></a>言于彼亦有此者。<a id="a-DM"></a>彼者。<a id="a-DN"></a>彼空性中。<a id="a-DO"></a>亦有此者。<a id="a-DP"></a>亦有此妄分别识。<a id="a-DQ"></a>即虚妄分别。<a id="a-DR"></a>是世俗谛故。<a id="a-DS"></a>于此俗谛中。<a id="a-DT"></a>亦有真谛之空性也。<a id="a-DU"></a>言故说一切法者。<a id="a-DV"></a>即有为无为二法。<a id="a-DW"></a>是一切法也。<a id="a-DX"></a>言非空非不空者。<a id="a-DY"></a>非空。<a id="a-DZ"></a>谓虚妄分别心。<a id="a-Da"></a>及空性。<a id="a-Db"></a>即依圆是有。<a id="a-Dc"></a>故名非空。<a id="a-Dd"></a>以二谛有故。<a id="a-De"></a>非不空者。<a id="a-Df"></a>谓能取所取我法二执之相是空。<a id="a-Dg"></a>即遍计性也。<a id="a-Dh"></a>言有无及有故者。<a id="a-Di"></a>有。<a id="a-Dj"></a>谓虚妄分别有故。<a id="a-Dk"></a>无。<a id="a-Dl"></a>谓二取我法无故。<a id="a-Dm"></a>及有故者。<a id="a-Dn"></a>谓于妄分别中有真空故。<a id="a-Do"></a>于真空中亦有妄分别故。<a id="a-Dp"></a>言是则契中道者。<a id="a-Dq"></a>谓非一向空。<a id="a-Dr"></a>如清辩等。<a id="a-Ds"></a>非一向有。<a id="a-Dt"></a>如小乘等。<a id="a-Du"></a>故名中道。<a id="a-Dv"></a>谓二谛有。<a id="a-Dw"></a>不同清辩。<a id="a-Dx"></a>二取我法无。<a id="a-Dy"></a>不同小乘。<a id="a-Dz"></a>故名中道。<a id="a-E0"></a>又阿毗达磨经说。<a id="a-E1"></a>菩萨成就四智。<a id="a-E2"></a>能随悟入唯识无境。<a id="a-E3"></a>即是地前小菩萨。<a id="a-E4"></a>虽未证唯识之理。<a id="a-E5"></a>而依佛说。<a id="a-E6"></a>及见地上菩萨。<a id="a-E7"></a>成就四般唯识之智。<a id="a-E8"></a>遂入有漏观。<a id="a-E9"></a>观彼十地菩萨所变大地为黄。<a id="a-EA"></a>金搅长河为酥酪。<a id="a-EB"></a>化肉山鱼米等事。<a id="a-EC"></a>此小菩萨入观观已。<a id="a-ED"></a>即云。<a id="a-EE"></a>如是所变实金银等。<a id="a-EF"></a>皆不离十地菩萨能变之心。<a id="a-EG"></a>更无外境。<a id="a-EH"></a>既作观已。<a id="a-EI"></a>亦能随顺悟入真唯识理。<a id="a-EJ"></a>又如胜论祖师。<a id="a-EK"></a>为守六句义故。<a id="a-EL"></a>变身为大石。<a id="a-EM"></a>此有实用。<a id="a-EN"></a>若定实境者。<a id="a-EO"></a>不应随心变身境为石。</p>
  <p id="aEP">问。<a id="a-EQ"></a>且如变大地为金时。<a id="a-ER"></a>为灭却地令金种别生。<a id="a-ES"></a>为转其地便成金耶。</p>
  <p id="aET">答。<a id="a-EU"></a>唯识镜云。<a id="a-EV"></a>为佛菩萨。<a id="a-EW"></a>以妙观察智。<a id="a-EX"></a>系大圆镜智。<a id="a-EY"></a>及异熟识。<a id="a-EZ"></a>令地种不起。<a id="a-Ea"></a>金种生现。<a id="a-Eb"></a>以此为增上。<a id="a-Ec"></a>能令众生地灭金生。<a id="a-Ed"></a>名之为变。<a id="a-Ee"></a>非为便转地成金故。<a id="a-Ef"></a>摄论云。<a id="a-Eg"></a>由观行为增上。<a id="a-Eh"></a>令余人识变。<a id="a-Ei"></a>大涅槃经云。<a id="a-Ej"></a>佛言。<a id="a-Ek"></a>善男子。<a id="a-El"></a>菩萨摩诃萨。<a id="a-Em"></a>修行如是大涅槃者。<a id="a-En"></a>观土为金。<a id="a-Eo"></a>观金为土。<a id="a-Ep"></a>地作水相。<a id="a-Eq"></a>水作地相。<a id="a-Er"></a>随意成就。<a id="a-Es"></a>无有虚妄。<a id="a-Et"></a>观实众生。<a id="a-Eu"></a>为非众生。<a id="a-Ev"></a>观非众生。<a id="a-Ew"></a>为实众生。<a id="a-Ex"></a>悉随意成。<a id="a-Ey"></a>无有虚妄。<a id="a-Ez"></a>台教云。<a id="a-F0"></a>诸物中一切皆有可转之理。<a id="a-F1"></a>如僧护见身为床瓶等。<a id="a-F2"></a>当知色法皆随感现。<a id="a-F3"></a>色无定体。<a id="a-F4"></a>随心所变。<a id="a-F5"></a>此理元是如来藏中不思议法。<a id="a-F6"></a>随心取着。<a id="a-F7"></a>成外成小。<a id="a-F8"></a>汝等所行是菩萨道。<a id="a-F9"></a>平等法界。<a id="a-FA"></a>方寸无亏。<a id="a-FB"></a>四般唯识智者。<a id="a-FC"></a>第一相违识相智者。<a id="a-FD"></a>即四类有情各别能缘之识。<a id="a-FE"></a>识既相违者。<a id="a-FF"></a>其所变相分亦相违。<a id="a-FG"></a>故即天见是宝严地。<a id="a-FH"></a>鱼见是窟宅。<a id="a-FI"></a>人见是清冷水。<a id="a-FJ"></a>鬼见是脓河猛火。<a id="a-FK"></a>缘此四类有情能变之识。<a id="a-FL"></a>各相违故。<a id="a-FM"></a>致令所变之境。<a id="a-FN"></a>亦乃相违。<a id="a-FO"></a>所言相者。<a id="a-FP"></a>非是遍计相。<a id="a-FQ"></a>但是相分之相。<a id="a-FR"></a>由四类有情先业之力。<a id="a-FS"></a>共于一处。<a id="a-FT"></a>各变相分不同。<a id="a-FU"></a>故名相违识相。<a id="a-FV"></a>言智者。<a id="a-FW"></a>即是十地菩萨能缘之智。<a id="a-FX"></a>智能了彼四类有情自业识所变相分不同。<a id="a-FY"></a>更无心外别四境。<a id="a-FZ"></a>旧云。<a id="a-Fa"></a>一境应四心者。<a id="a-Fb"></a>不正。</p>
  <p id="aFc">问。<a id="a-Fd"></a>何以不正。</p>
  <p id="aFe">答。<a id="a-Ff"></a>若言一境者。<a id="a-Fg"></a>未审定是何境。<a id="a-Fh"></a>若离四类有情所变相分外。<a id="a-Fi"></a>更别有一境者。<a id="a-Fj"></a>即是心外有法。</p>
  <p id="aFk">问。<a id="a-Fl"></a>其四类有情。<a id="a-Fm"></a>为是各变相分。<a id="a-Fn"></a>为本质亦别。</p>
  <p id="aFo">答。<a id="a-Fp"></a>四类有情由业增上力。<a id="a-Fq"></a>其第八所变相分亦别。<a id="a-Fr"></a>若将此第八相分。<a id="a-Fs"></a>望四类有情前六识说。<a id="a-Ft"></a>即为本质故。<a id="a-Fu"></a>相质皆别故。<a id="a-Fv"></a>知更无外境。<a id="a-Fw"></a>唯有识也。<a id="a-Fx"></a>所以唯识论云。<a id="a-Fy"></a>一相违识相智。<a id="a-Fz"></a>谓于一处。<a id="a-G0"></a>鬼人天等。<a id="a-G1"></a>随业差别。<a id="a-G2"></a>所见各异。<a id="a-G3"></a>境若是实。<a id="a-G4"></a>此云何成。<a id="a-G5"></a>唐三藏云。<a id="a-G6"></a>境非定一。<a id="a-G7"></a>故为四类有情所变相分。<a id="a-G8"></a>随四类有情能变之心。<a id="a-G9"></a>境亦成四。<a id="a-GA"></a>一处解成差。<a id="a-GB"></a>证知唯有识。<a id="a-GC"></a>论云。<a id="a-GD"></a>如人见有粪秽处。<a id="a-GE"></a>傍生见为净妙饮食。<a id="a-GF"></a>于人所见净妙饮食。<a id="a-GG"></a>诸天见为臭秽不净。<a id="a-GH"></a>故知随福见异。<a id="a-GI"></a>垢净唯心。<a id="a-GJ"></a>业自差殊。<a id="a-GK"></a>食无粗细。<a id="a-GL"></a>大智度论云。<a id="a-GM"></a>如佛在耆阇崛山中。<a id="a-GN"></a>与比丘僧。<a id="a-GO"></a>俱入王舍城。<a id="a-GP"></a>道中见大木。<a id="a-GQ"></a>佛于木上敷尼师坛坐。<a id="a-GR"></a>告诸比丘。<a id="a-GS"></a>若比丘入禅。<a id="a-GT"></a>心得自在。<a id="a-GU"></a>能令大木作地。<a id="a-GV"></a>即成实地。<a id="a-GW"></a>何以故。<a id="a-GX"></a>是木中有地分故。<a id="a-GY"></a>如是水火风。<a id="a-GZ"></a>金银种种宝物。<a id="a-Ga"></a>即皆成实。<a id="a-Gb"></a>何以故。<a id="a-Gc"></a>是木中皆有其分。<a id="a-Gd"></a>复次如一美色。<a id="a-Ge"></a>淫人见之。<a id="a-Gf"></a>以为净妙。<a id="a-Gg"></a>心生染着。<a id="a-Gh"></a>不净观人。<a id="a-Gi"></a>观之。<a id="a-Gj"></a>种种恶露。<a id="a-Gk"></a>无一净处。<a id="a-Gl"></a>等。<a id="a-Gm"></a>妇见之。<a id="a-Gn"></a>妒嗔憎恶。<a id="a-Go"></a>目不欲见。<a id="a-Gp"></a>以为不净。<a id="a-Gq"></a>淫人观之为乐。<a id="a-Gr"></a>妒人观之为苦。<a id="a-Gs"></a>净行之人观之得道。<a id="a-Gt"></a>无预之人观之无所适莫。<a id="a-Gu"></a>如见土木。<a id="a-Gv"></a>若此美色实净。<a id="a-Gw"></a>四种人观。<a id="a-Gx"></a>皆应见净。<a id="a-Gy"></a>若实不净。<a id="a-Gz"></a>四种人观。<a id="a-H0"></a>皆应不净。<a id="a-H1"></a>以是故知。<a id="a-H2"></a>好丑在心。<a id="a-H3"></a>外无定也。</p>
  <p id="aH4">又问。<a id="a-H5"></a>定力变化事。<a id="a-H6"></a>为实为虚。<a id="a-H7"></a>若实。<a id="a-H8"></a>云何石作金。<a id="a-H9"></a>地作水。<a id="a-HA"></a>若虚。<a id="a-HB"></a>云何圣人而行不实。</p>
  <p id="aHC">答曰。<a id="a-HD"></a>皆实。<a id="a-HE"></a>圣人无虚也。<a id="a-HF"></a>三毒已拔故。<a id="a-HG"></a>以一切法。<a id="a-HH"></a>各各无定相。<a id="a-HI"></a>故可转地或作水相。<a id="a-HJ"></a>如酥胶蜡。<a id="a-HK"></a>是地类。<a id="a-HL"></a>得火则消为水。<a id="a-HM"></a>则成湿相。<a id="a-HN"></a>水得寒则结成冰。<a id="a-HO"></a>而为坚相。<a id="a-HP"></a>石汁作金。<a id="a-HQ"></a>金败为铜。<a id="a-HR"></a>或还为石。<a id="a-HS"></a>众生亦如是。<a id="a-HT"></a>恶可为善。<a id="a-HU"></a>善可为恶。<a id="a-HV"></a>以是故知。<a id="a-HW"></a>一切法无定相。<a id="a-HX"></a>第二无所缘识智者。<a id="a-HY"></a>言无所缘识者。<a id="a-HZ"></a>即是一切异生。<a id="a-Ha"></a>将自第六独生散意识。<a id="a-Hb"></a>缘过去未来水月镜像等。<a id="a-Hc"></a>变起假相分是。<a id="a-Hd"></a>此等相分。<a id="a-He"></a>但是众生第六识妄构画遍计。<a id="a-Hf"></a>当情变起。<a id="a-Hg"></a>都无心外实境。<a id="a-Hh"></a>名无所缘识。<a id="a-Hi"></a>言智者。<a id="a-Hj"></a>即是十地菩萨能缘之心。<a id="a-Hk"></a>菩萨云。<a id="a-Hl"></a>此等异生所变假相分。<a id="a-Hm"></a>皆不离一切异生能变之心。<a id="a-Hn"></a>是其唯识。<a id="a-Ho"></a>即以此例于一切实境。<a id="a-Hp"></a>亦不离一切有情能缘之心。<a id="a-Hq"></a>离心之外。<a id="a-Hr"></a>更无一物。<a id="a-Hs"></a>旧云。<a id="a-Ht"></a>缘无不生虑。<a id="a-Hu"></a>即不正。</p>
  <p id="aHv">问。<a id="a-Hw"></a>何以不正。</p>
  <p id="aHx">答。<a id="a-Hy"></a>且如缘空华等一切假境之时。<a id="a-Hz"></a>心亦起故。<a id="a-I0"></a>何言缘无不生虑。<a id="a-I1"></a>故知缘无体假境时。<a id="a-I2"></a>不无内心实相分能牵生心。<a id="a-I3"></a>望见分。<a id="a-I4"></a>亦成所缘缘义。<a id="a-I5"></a>未有无心境。<a id="a-I6"></a>曾无无境心。<a id="a-I7"></a>又不违护法四分成唯识义。<a id="a-I8"></a>若离却内心实相分外。<a id="a-I9"></a>其构画遍计执心之境即无。<a id="a-IA"></a>唐三藏云。<a id="a-IB"></a>应言境非真。<a id="a-IC"></a>虑起。<a id="a-ID"></a>证知唯有识。<a id="a-IE"></a>所以唯识论云。<a id="a-IF"></a>二无所缘识智。<a id="a-IG"></a>谓缘过未梦镜像等。<a id="a-IH"></a>非实有境。<a id="a-II"></a>识现可得。<a id="a-IJ"></a>彼境既无。<a id="a-IK"></a>余亦应尔。<a id="a-IL"></a>既若菩萨观诸异生遍计所执之境。<a id="a-IM"></a>皆不离异生心者。<a id="a-IN"></a>明知余一切实境。<a id="a-IO"></a>皆悉如是。<a id="a-IP"></a>第三自应无倒智者。<a id="a-IQ"></a>即十地菩萨起智。<a id="a-IR"></a>观察一切众生妄执自身为常乐我净。<a id="a-IS"></a>菩萨云。<a id="a-IT"></a>此但是凡夫执心倒见。<a id="a-IU"></a>离却妄执心外。<a id="a-IV"></a>其凡夫身上实无常乐我净之境。<a id="a-IW"></a>必若有者。<a id="a-IX"></a>应异生不假修行而得解脱。<a id="a-IY"></a>既不尔者。<a id="a-IZ"></a>明知唯有妄识。<a id="a-Ia"></a>故唯识论云。<a id="a-Ib"></a>三自应无倒智。<a id="a-Ic"></a>谓愚夫智。<a id="a-Id"></a>若得实境。<a id="a-Ie"></a>彼应自然成无颠倒。<a id="a-If"></a>不由功用。<a id="a-Ig"></a>应得解脱。<a id="a-Ih"></a>第四随三智转智者。<a id="a-Ii"></a>一随自在者智转智。<a id="a-Ij"></a>即是菩萨起智。<a id="a-Ik"></a>观自所变之境。<a id="a-Il"></a>皆不离我能变之心。<a id="a-Im"></a>是其唯识。<a id="a-In"></a>为八地已去菩萨。<a id="a-Io"></a>能任运变大地为黄金。<a id="a-Ip"></a>搅长河为酥酪。<a id="a-Iq"></a>此是境随真智转。<a id="a-Ir"></a>所变事皆成。<a id="a-Is"></a>转者。<a id="a-It"></a>改换旧质义。<a id="a-Iu"></a>即改转大地山河旧质成金银等。<a id="a-Iv"></a>众生实得受用。<a id="a-Iw"></a>锻炼作诸器具皆得。<a id="a-Ix"></a>若离心有外实境者。<a id="a-Iy"></a>如何山河等。<a id="a-Iz"></a>能随菩萨心。<a id="a-J0"></a>便变为金银等物。<a id="a-J1"></a>以相分本质。<a id="a-J2"></a>皆悉转故。<a id="a-J3"></a>故知一切诸境。<a id="a-J4"></a>皆不离菩萨能变之心。<a id="a-J5"></a>乃至异生亦能变火为水。<a id="a-J6"></a>变昼为夜。<a id="a-J7"></a>点铁成金等。<a id="a-J8"></a>此皆是境随事智转。<a id="a-J9"></a>所变事皆成。<a id="a-JA"></a>亦是唯识。<a id="a-JB"></a>若是迦多演那所变宫殿金银等。<a id="a-JC"></a>皆不成就。<a id="a-JD"></a>故知离心更无实境。<a id="a-JE"></a>论云。<a id="a-JF"></a>凡变金银宫殿者。<a id="a-JG"></a>是实定果色。<a id="a-JH"></a>从初地已去方能变。<a id="a-JI"></a>若约自在。<a id="a-JJ"></a>八地已上菩萨。<a id="a-JK"></a>于相及土。<a id="a-JL"></a>皆得自在。<a id="a-JM"></a>以上品定心有大势力。<a id="a-JN"></a>所变金银宫殿等。<a id="a-JO"></a>皆得成就。<a id="a-JP"></a>如变金银锻炼作诸器具。<a id="a-JQ"></a>实得受用。<a id="a-JR"></a>其所变金银。<a id="a-JS"></a>是实定果色。<a id="a-JT"></a>皆不离菩萨内心。<a id="a-JU"></a>是其唯识。<a id="a-JV"></a>心外无境。<a id="a-JW"></a>若诸声闻及地前小菩萨。<a id="a-JX"></a>若变金银宫殿时。<a id="a-JY"></a>即托菩萨所变金银宫殿。<a id="a-JZ"></a>以为本质。<a id="a-Ja"></a>第六识所变金银等。<a id="a-Jb"></a>皆不成就。<a id="a-Jc"></a>无实作用。<a id="a-Jd"></a>然所变金银。<a id="a-Je"></a>是假定果色。<a id="a-Jf"></a>不离声闻诸小菩萨内心。<a id="a-Jg"></a>是其唯识。<a id="a-Jh"></a>心外无境。<a id="a-Ji"></a>今迦多演那缘是声闻。<a id="a-Jj"></a>未得上品定故。<a id="a-Jk"></a>所变金银虽无实作用。<a id="a-Jl"></a>然不离内识。<a id="a-Jm"></a>心外无境。<a id="a-Jn"></a>所以唯识论云。<a id="a-Jo"></a>一随自在者智转智。<a id="a-Jp"></a>谓已证得心自在者。<a id="a-Jq"></a>随欲转变。<a id="a-Jr"></a>地等皆成。<a id="a-Js"></a>境。<a id="a-Jt"></a>若是实。<a id="a-Ju"></a>如何可变。<a id="a-Jv"></a>又古德云。<a id="a-Jw"></a>色自在心生故。<a id="a-Jx"></a>心能变色。<a id="a-Jy"></a>所以移山覆海。<a id="a-Jz"></a>倒地翻天。<a id="a-K0"></a>搅长河为酥酪。<a id="a-K1"></a>变大地为黄金。<a id="a-K2"></a>悉无难事。<a id="a-K3"></a>二随观察者智转智者。<a id="a-K4"></a>无性菩萨云。<a id="a-K5"></a>谓诸声闻独觉菩萨等。<a id="a-K6"></a>若修苦空等观得相应者。<a id="a-K7"></a>或作四谛观时。<a id="a-K8"></a>随观一法之上。<a id="a-K9"></a>唯有无常苦空无我等众相显然。<a id="a-KA"></a>非是诸法体上有此众多苦空等义。<a id="a-KB"></a>但是苦空等众相。<a id="a-KC"></a>即是诸法之体。<a id="a-KD"></a>既若无常相。<a id="a-KE"></a>于圣人观心上有者。<a id="a-KF"></a>故知一切诸法。<a id="a-KG"></a>皆不离观心而有。<a id="a-KH"></a>所以唯识论云。<a id="a-KI"></a>二随观察者智转智。<a id="a-KJ"></a>谓得胜定修法观者。<a id="a-KK"></a>随观一境。<a id="a-KL"></a>众相现前。<a id="a-KM"></a>境若是真宁随心转。<a id="a-KN"></a>三随无分别智转智者。<a id="a-KO"></a>为菩萨根本智证真如时。<a id="a-KP"></a>真如境与智冥合。<a id="a-KQ"></a>能所一般。<a id="a-KR"></a>更无分别。<a id="a-KS"></a>离本智外。<a id="a-KT"></a>更无别境。<a id="a-KU"></a>即境随真智转。<a id="a-KV"></a>是故说唯心。<a id="a-KW"></a>汝小乘若执有心外实境者。<a id="a-KX"></a>即证真如时。<a id="a-KY"></a>一切境相何不现前。<a id="a-KZ"></a>故唯识论云。<a id="a-Ka"></a>三随无分别。<a id="a-Kb"></a>智转智。<a id="a-Kc"></a>谓现证实无分别智。<a id="a-Kd"></a>一切境相。<a id="a-Ke"></a>皆不现前。<a id="a-Kf"></a>境若是实。<a id="a-Kg"></a>何容不现。<a id="a-Kh"></a>第二世事乖宗难。<a id="a-Ki"></a>此是经部师难云。<a id="a-Kj"></a>论主若言唯有内识无心外境者。<a id="a-Kk"></a>如何现见世间。<a id="a-Kl"></a>情与非情等物。<a id="a-Km"></a>有处定。<a id="a-Kn"></a>时定。<a id="a-Ko"></a>身不定。<a id="a-Kp"></a>作用不定等。<a id="a-Kq"></a>就此中自有四难。<a id="a-Kr"></a>一处定难。<a id="a-Ks"></a>二时定难。<a id="a-Kt"></a>三身不定难。<a id="a-Ku"></a>四作用不定难。<a id="a-Kv"></a>初难云。<a id="a-Kw"></a>论主若言一切皆是唯识无心外境者。<a id="a-Kx"></a>且如世人将现量识。<a id="a-Ky"></a>正缘南山处。<a id="a-Kz"></a>其识与山俱在其南。<a id="a-L0"></a>山不离识。<a id="a-L1"></a>可言唯识。<a id="a-L2"></a>忽若将现量识缘比之时。<a id="a-L3"></a>其山定在南。<a id="a-L4"></a>且不随缘者心转来向北。<a id="a-L5"></a>既若缘北之时缘南山心不生者。<a id="a-L6"></a>明知离识之外有实南山之境。<a id="a-L7"></a>此何成唯识。<a id="a-L8"></a>第二时定难者。<a id="a-L9"></a>难云。<a id="a-LA"></a>若正缘南山时。<a id="a-LB"></a>识现起。<a id="a-LC"></a>山亦随心起。<a id="a-LD"></a>即可成唯识义。<a id="a-LE"></a>且如不缘南山时。<a id="a-LF"></a>其缘山心即不生。<a id="a-LG"></a>然山且在。<a id="a-LH"></a>不随心灭。<a id="a-LI"></a>即是离心有境。<a id="a-LJ"></a>何成唯识义。<a id="a-LK"></a>此上二难。<a id="a-LL"></a>皆是难现量识。<a id="a-LM"></a>亦难比量。<a id="a-LN"></a>若约比量心者。<a id="a-LO"></a>即山相分。<a id="a-LP"></a>亦于余处心上现故。<a id="a-LQ"></a>第三有情身不定难者。<a id="a-LR"></a>难云。<a id="a-LS"></a>若言一切皆是唯识者。<a id="a-LT"></a>且如有众多有情。<a id="a-LU"></a>同在一处。<a id="a-LV"></a>于中一半眼有患眩翳者。<a id="a-LW"></a>或十或五。<a id="a-LX"></a>或有见空华。<a id="a-LY"></a>或有见头发。<a id="a-LZ"></a>或有见苍蝇。<a id="a-La"></a>或有全不见物者。<a id="a-Lb"></a>此等皆是病眼人自识变起。<a id="a-Lc"></a>所变发蝇等相分。<a id="a-Ld"></a>皆不离患眩翳者之心。<a id="a-Le"></a>可是唯识。<a id="a-Lf"></a>且如一半不患眩翳者。<a id="a-Lg"></a>或十或五共在一处。<a id="a-Lh"></a>所见一般。<a id="a-Li"></a>物皆同境。<a id="a-Lj"></a>既是一者。<a id="a-Lk"></a>明知离心有境。<a id="a-Ll"></a>何成唯识。</p>
 </body>
</html>