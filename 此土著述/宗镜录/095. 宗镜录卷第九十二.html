<!doctype html>
<html id="z3IBXG01fK" data-ver="1776">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第九十二</h1>
  <p id="a2">夫约世谛门中。<a id="a-3"></a>凡圣夭绝。<a id="a-4"></a>凡夫心外立法。<a id="a-5"></a>妄执见闻。<a id="a-6"></a>圣人既了一心。<a id="a-7"></a>云何同凡知见。</p>
  <p id="a8">答。<a id="a-9"></a>圣虽知见。<a id="a-A"></a>常了物虚。<a id="a-B"></a>如同幻生。<a id="a-C"></a>无有执着。<a id="a-D"></a>如大涅槃经云。<a id="a-E"></a>迦葉菩萨白佛言。<a id="a-F"></a>世尊。<a id="a-G"></a>若以因此烦恼之想生于倒想。<a id="a-H"></a>一切圣人实有倒想。<a id="a-I"></a>而无烦恼。<a id="a-J"></a>是义云何。<a id="a-K"></a>佛言。<a id="a-L"></a>善男子。<a id="a-M"></a>云何圣人而有倒想。<a id="a-N"></a>迦葉菩萨言。<a id="a-O"></a>世尊。<a id="a-P"></a>一切圣人。<a id="a-Q"></a>牛作牛想。<a id="a-R"></a>亦说是牛。<a id="a-S"></a>马作马想。<a id="a-T"></a>亦说是马。<a id="a-U"></a>男女大小。<a id="a-V"></a>舍宅车乘。<a id="a-W"></a>去来亦尔。<a id="a-X"></a>是名倒想。<a id="a-Y"></a>善男子。<a id="a-Z"></a>一切凡夫。<a id="a-a"></a>有二种想。<a id="a-b"></a>一者世流。<a id="a-c"></a>布想。<a id="a-d"></a>二者着想。<a id="a-e"></a>一切圣人唯有世流布想。<a id="a-f"></a>无有着想。<a id="a-g"></a>一切凡夫恶觉观故。<a id="a-h"></a>于世流布生于着想。<a id="a-i"></a>一切圣人善觉观故。<a id="a-j"></a>于世流布不生着想。<a id="a-k"></a>是故凡夫。<a id="a-l"></a>名为倒想。<a id="a-m"></a>圣人虽知。<a id="a-n"></a>不名倒想。<a id="a-o"></a>又以境本自空。<a id="a-p"></a>何须坏相。<a id="a-q"></a>以心灵自照。<a id="a-r"></a>岂假缘生。<a id="a-s"></a>不同凡夫能所情执知见。<a id="a-t"></a>故肇论云。<a id="a-u"></a>夫有所知。<a id="a-v"></a>则有所不知。<a id="a-w"></a>以圣心无知。<a id="a-x"></a>故无所不知。<a id="a-y"></a>不知之知。<a id="a-z"></a>乃曰一切知。<a id="a-10"></a>故经云。<a id="a-11"></a>圣心无知。<a id="a-12"></a>无所不知。<a id="a-13"></a>信矣。<a id="a-14"></a>是以圣人虚其心而实其照。<a id="a-15"></a>终日知而未尝知也。<a id="a-16"></a>如止水鉴影。<a id="a-17"></a>岂立能所之心。<a id="a-18"></a>则境智俱空。<a id="a-19"></a>何有觉知之想。<a id="a-1A"></a>楞伽经云。<a id="a-1B"></a>佛告大慧。<a id="a-1C"></a>为世间以彼惑乱。<a id="a-1D"></a>诸圣亦现。<a id="a-1E"></a>而非颠倒。<a id="a-1F"></a>大慧。<a id="a-1G"></a>如春时焰火轮垂发。<a id="a-1H"></a>乾闼婆城。<a id="a-1I"></a>幻梦镜像。<a id="a-1J"></a>世间颠倒。<a id="a-1K"></a>非明智也。<a id="a-1L"></a>然非不现。<a id="a-1M"></a>释曰。<a id="a-1N"></a>上七喻者。<a id="a-1O"></a>明境即是一而见有殊。<a id="a-1P"></a>然圣人用彼惑乱之境。<a id="a-1Q"></a>一同凡现色等诸尘。<a id="a-1R"></a>以圣人无念着故。<a id="a-1S"></a>而非颠倒。<a id="a-1T"></a>然圣人非不见彼惑乱法。<a id="a-1U"></a>见时正同水月镜像。<a id="a-1V"></a>龙树菩萨云。<a id="a-1W"></a>日光着尘。<a id="a-1X"></a>微风吹之旷野中转。<a id="a-1Y"></a>名之为焰愚夫见云。<a id="a-1Z"></a>谓之野马。<a id="a-1a"></a>渴人见之。<a id="a-1b"></a>以为流水。<a id="a-1c"></a>业报亦尔。<a id="a-1d"></a>烦恼日光。<a id="a-1e"></a>热诸行尘。<a id="a-1f"></a>邪忆念风。<a id="a-1g"></a>于生死旷野中。<a id="a-1h"></a>吹之令转。<a id="a-1i"></a>妄见为人为鬼。<a id="a-1j"></a>为男为女。<a id="a-1k"></a>渴爱染着。<a id="a-1l"></a>耽湎无已。<a id="a-1m"></a>不近圣法。<a id="a-1n"></a>无由识之。<a id="a-1o"></a>夫火日外朗。<a id="a-1p"></a>水镜内照。<a id="a-1q"></a>光在上为影。<a id="a-1r"></a>光在下为像。<a id="a-1s"></a>像以明传。<a id="a-1t"></a>而像现于水。<a id="a-1u"></a>形以日映。<a id="a-1v"></a>而光隔为影。<a id="a-1w"></a>二物虽虚。<a id="a-1x"></a>而所待妄有。<a id="a-1y"></a>妄有虽空。<a id="a-1z"></a>而狂惑见之。<a id="a-20"></a>见之以不狂。<a id="a-21"></a>则形与影一。<a id="a-22"></a>像与形同。<a id="a-23"></a>世法亦尔。<a id="a-24"></a>众缘所起。<a id="a-25"></a>起者之有。<a id="a-26"></a>与所起之缘。<a id="a-27"></a>俱为空物。<a id="a-28"></a>无一异也。<a id="a-29"></a>而人以虚妄风病颠倒故。<a id="a-2A"></a>不应见而见。<a id="a-2B"></a>不应闻而闻。<a id="a-2C"></a>若得大慧之明。<a id="a-2D"></a>则风狂心息。<a id="a-2E"></a>无此见也。<a id="a-2F"></a>又般若无知者。<a id="a-2G"></a>不同木石。<a id="a-2H"></a>不是有知者。<a id="a-2I"></a>非同情想。<a id="a-2J"></a>古德云。<a id="a-2K"></a>佛见无我。<a id="a-2L"></a>不是无知。<a id="a-2M"></a>但是不知知。<a id="a-2N"></a>不见见。<a id="a-2O"></a>以知是不知知故。<a id="a-2P"></a>即无心而不知。<a id="a-2Q"></a>见是不见见故。<a id="a-2R"></a>无色而不见。<a id="a-2S"></a>无色而不见故。<a id="a-2T"></a>由不见见也。<a id="a-2U"></a>无心而不知故。<a id="a-2V"></a>以不知知也。<a id="a-2W"></a>如净名经云。<a id="a-2X"></a>所见色与盲等者。<a id="a-2Y"></a>崇福疏云。<a id="a-2Z"></a>譬如五指涂空。<a id="a-2a"></a>空无像现。<a id="a-2b"></a>不以空无像现。<a id="a-2c"></a>便言指不涂空。<a id="a-2d"></a>岂以五指涂空。<a id="a-2e"></a>便欲令空中像现。<a id="a-2f"></a>事亦不然。<a id="a-2g"></a>不妨炽然涂空。<a id="a-2h"></a>空中元无像现。<a id="a-2i"></a>岂以眼根见色。<a id="a-2j"></a>便令如盲。<a id="a-2k"></a>岂以眼根如盲。<a id="a-2l"></a>而便都无所见。<a id="a-2m"></a>不妨满眼见色。<a id="a-2n"></a>了色本自性空。<a id="a-2o"></a>虽然见色之时。<a id="a-2p"></a>元来与盲无异。<a id="a-2q"></a>但息自分别心。<a id="a-2r"></a>非除法也。<a id="a-2s"></a>法本自空。<a id="a-2t"></a>无所除也。<a id="a-2u"></a>又所闻声与响等者。<a id="a-2v"></a>岂是不闻。<a id="a-2w"></a>但一切声。<a id="a-2x"></a>皆如谷响。<a id="a-2y"></a>无执受分别也。<a id="a-2z"></a>所以满眼见色。<a id="a-30"></a>满耳闻声。<a id="a-31"></a>不随不坏。<a id="a-32"></a>了声色之正性故。<a id="a-33"></a>何者。<a id="a-34"></a>若随声色之门。<a id="a-35"></a>即堕凡夫之执。<a id="a-36"></a>分别妍丑之相。<a id="a-37"></a>深着爱憎。<a id="a-38"></a>领受毁赞之音。<a id="a-39"></a>妄生欣厌。<a id="a-3A"></a>若坏声色之相。<a id="a-3B"></a>即同小乘之心。<a id="a-3C"></a>则有三过。<a id="a-3D"></a>一色等性空。<a id="a-3E"></a>无可坏故。<a id="a-3F"></a>若坏方空。<a id="a-3G"></a>非本空故。<a id="a-3H"></a>二由空即真。<a id="a-3I"></a>同法性故。<a id="a-3J"></a>若坏方真。<a id="a-3K"></a>事在理外故。<a id="a-3L"></a>三由即空。<a id="a-3M"></a>不待坏故。<a id="a-3N"></a>坏则断灭。<a id="a-3O"></a>是以如来五眼。<a id="a-3P"></a>洞照无遗。<a id="a-3Q"></a>岂同凡夫生盲。<a id="a-3R"></a>二乘眇目都无见耶。<a id="a-3S"></a>但不随不坏。<a id="a-3T"></a>离二见之边邪。<a id="a-3U"></a>非有非空。<a id="a-3V"></a>契一心之中理。<a id="a-3W"></a>则逢缘无碍。<a id="a-3X"></a>触境无生矣。<a id="a-3Y"></a>是以万物本虚。<a id="a-3Z"></a>从心见实。<a id="a-3a"></a>因想念而执无执有。<a id="a-3b"></a>堕惑乱之门。<a id="a-3c"></a>以取着而成幻成狂。<a id="a-3d"></a>受杂染之报。<a id="a-3e"></a>若能反照唯心。<a id="a-3f"></a>大智。<a id="a-3g"></a>鉴穷实相真原。<a id="a-3h"></a>则幻梦顿惺。<a id="a-3i"></a>影像俱寂。<a id="a-3j"></a>然后以不二相。<a id="a-3k"></a>洞见十方。<a id="a-3l"></a>用一心门。<a id="a-3m"></a>统收万汇。<a id="a-3n"></a>则见无所见。<a id="a-3o"></a>众相参天。<a id="a-3p"></a>闻无所闻。<a id="a-3q"></a>群音揭地。<a id="a-3r"></a>如此了达。<a id="a-3s"></a>心虚境空。<a id="a-3t"></a>则入大总持门。<a id="a-3u"></a>绍佛乘种性。<a id="a-3v"></a>楞伽经云。<a id="a-3w"></a>谓觉自心现量。<a id="a-3x"></a>外性非性。<a id="a-3y"></a>不妄想相。<a id="a-3z"></a>起佛乘种性。<a id="a-40"></a>若迷外法。<a id="a-41"></a>以心取心。<a id="a-42"></a>则成业幻之门。<a id="a-43"></a>续众生种性。<a id="a-44"></a>首楞严经偈云。<a id="a-45"></a>自心取自心。<a id="a-46"></a>非幻成幻法。<a id="a-47"></a>不取无非幻。<a id="a-48"></a>非幻尚不生。<a id="a-49"></a>幻法从何立。<a id="a-4A"></a>故知一切染净诸法。<a id="a-4B"></a>皆从取生。<a id="a-4C"></a>是以云。<a id="a-4D"></a>取我是垢。<a id="a-4E"></a>不取我是净。<a id="a-4F"></a>若无能取所取之心。<a id="a-4G"></a>亦无是幻非幻之法。<a id="a-4H"></a>非幻实法。<a id="a-4I"></a>尚乃不生。<a id="a-4J"></a>幻起虚踪。<a id="a-4K"></a>凭何建立。<a id="a-4L"></a>又如心外见法。<a id="a-4M"></a>尽成相待。<a id="a-4N"></a>以无体无力。<a id="a-4O"></a>缘假相依故。<a id="a-4P"></a>所以楞伽经偈云。<a id="a-4Q"></a>以有故有无。<a id="a-4R"></a>以无故有有。<a id="a-4S"></a>若无不应受。<a id="a-4T"></a>若有不应想。<a id="a-4U"></a>若开方便。<a id="a-4V"></a>或说有治无。<a id="a-4W"></a>说无破有。<a id="a-4X"></a>即无所碍。<a id="a-4Y"></a>如十地毗婆沙论偈云。<a id="a-4Z"></a>若用有与无。<a id="a-4a"></a>亦遮亦应听。<a id="a-4b"></a>虽言心不。<a id="a-4c"></a>着是则无有过。<a id="a-4d"></a>若约正宗。<a id="a-4e"></a>则有无双泯。<a id="a-4f"></a>故大智度论云。<a id="a-4g"></a>佛有不言无。<a id="a-4h"></a>无不言有。<a id="a-4i"></a>但说诸法实相。<a id="a-4j"></a>譬如日光。<a id="a-4k"></a>不作高下。<a id="a-4l"></a>平等一照。<a id="a-4m"></a>佛亦如是。<a id="a-4n"></a>非令有作无。<a id="a-4o"></a>非令无作有。<a id="a-4p"></a>是知若迷大旨。<a id="a-4q"></a>则见有无。<a id="a-4r"></a>如涅槃论云。<a id="a-4s"></a>无名曰。<a id="a-4t"></a>有无之数。<a id="a-4u"></a>诚已法无不该。<a id="a-4v"></a>理无不统。<a id="a-4w"></a>然其所统俗谛而矣。<a id="a-4x"></a>经曰。<a id="a-4y"></a>真谛何也。<a id="a-4z"></a>涅槃道是。<a id="a-50"></a>俗谛何耶。<a id="a-51"></a>有无法是。<a id="a-52"></a>何者。<a id="a-53"></a>有者有于无。<a id="a-54"></a>无者无于有。<a id="a-55"></a>有无所以称有。<a id="a-56"></a>无有所以称无。<a id="a-57"></a>然则有生于无。<a id="a-58"></a>无生于有。<a id="a-59"></a>离有无无。<a id="a-5A"></a>离无无有。<a id="a-5B"></a>有无相生。<a id="a-5C"></a>其犹高下相倾。<a id="a-5D"></a>有高必有下。<a id="a-5E"></a>有下必有高矣。<a id="a-5F"></a>然则有无虽殊。<a id="a-5G"></a>俱未免于有。<a id="a-5H"></a>此乃言像之所以形。<a id="a-5I"></a>是非之所以生。<a id="a-5J"></a>岂足以统夫幽极。<a id="a-5K"></a>而拟夫神道者乎。<a id="a-5L"></a>是以论称出有无者。<a id="a-5M"></a>良以有无之数。<a id="a-5N"></a>止乎六境之内。<a id="a-5O"></a>六境之内。<a id="a-5P"></a>非涅槃之宅故。<a id="a-5Q"></a>借出以祛之耳。<a id="a-5R"></a>庶希道之流。<a id="a-5S"></a>仿佛幽途。<a id="a-5T"></a>托情绝域。<a id="a-5U"></a>得意忘言。<a id="a-5V"></a>体其非有非无耳。<a id="a-5W"></a>岂曰有无之外。<a id="a-5X"></a>别有妙道而可称哉。<a id="a-5Y"></a>经曰。<a id="a-5Z"></a>三无为者。<a id="a-5a"></a>盖是群生纷扰。<a id="a-5b"></a>生于笃患。<a id="a-5c"></a>笃患之尤。<a id="a-5d"></a>莫先于有。<a id="a-5e"></a>绝有之称。<a id="a-5f"></a>莫先于无。<a id="a-5g"></a>故借无以明其非有。<a id="a-5h"></a>明其非有。<a id="a-5i"></a>非谓无也。<a id="a-5j"></a>有名曰。<a id="a-5k"></a>论旨云涅槃既不出有无。<a id="a-5l"></a>又不在有无。<a id="a-5m"></a>不在有无。<a id="a-5n"></a>则不可于有无得之矣。<a id="a-5o"></a>不出有无。<a id="a-5p"></a>则不可离有无求之矣。<a id="a-5q"></a>求之无所。<a id="a-5r"></a>便应都无。<a id="a-5s"></a>然复不无其道。<a id="a-5t"></a>其道不无。<a id="a-5u"></a>则幽途可寻。<a id="a-5v"></a>所以千圣同辙。<a id="a-5w"></a>未尝虚返者也。<a id="a-5x"></a>其道既存。<a id="a-5y"></a>而曰不出不在。<a id="a-5z"></a>必有异旨。<a id="a-60"></a>可得闻乎。<a id="a-61"></a>无名曰。<a id="a-62"></a>夫言由名起。<a id="a-63"></a>名以相生。<a id="a-64"></a>相因可相。<a id="a-65"></a>无相无名。<a id="a-66"></a>无名无说。<a id="a-67"></a>无说无闻。<a id="a-68"></a>经云。<a id="a-69"></a>涅槃非法非非法。<a id="a-6A"></a>无闻无说。<a id="a-6B"></a>非心所知。<a id="a-6C"></a>吾何敢言之。<a id="a-6D"></a>而子欲闻之耶。<a id="a-6E"></a>虽然。<a id="a-6F"></a>善吉有言。<a id="a-6G"></a>众若能以无心而受。<a id="a-6H"></a>无听而听者。<a id="a-6I"></a>吾当以无言言之。<a id="a-6J"></a>庶述其道亦可以言。<a id="a-6K"></a>净名曰。<a id="a-6L"></a>不离烦恼而得涅槃。<a id="a-6M"></a>天女曰。<a id="a-6N"></a>不出魔界而入佛界。<a id="a-6O"></a>然则玄道在于妙悟。<a id="a-6P"></a>妙悟在于即真。<a id="a-6Q"></a>即真则有无齐观。<a id="a-6R"></a>有无齐观。<a id="a-6S"></a>则彼己莫二。<a id="a-6T"></a>所以天地与我同根。<a id="a-6U"></a>万物与我一体。<a id="a-6V"></a>同我则非复有无。<a id="a-6W"></a>异我则乖于会通。<a id="a-6X"></a>所以不出不在。<a id="a-6Y"></a>而道存乎其间矣。<a id="a-6Z"></a>何者。<a id="a-6a"></a>夫至人虚心冥照。<a id="a-6b"></a>理无不统。<a id="a-6c"></a>怀六合于胸中。<a id="a-6d"></a>而灵鉴有余。<a id="a-6e"></a>镜万像于方寸。<a id="a-6f"></a>而其神常虚。<a id="a-6g"></a>至能拔玄根于未始。<a id="a-6h"></a>即群动以静心。<a id="a-6i"></a>恬澹渊默。<a id="a-6j"></a>妙契自然。<a id="a-6k"></a>所以处有不有。<a id="a-6l"></a>居无不无。<a id="a-6m"></a>居无不无。<a id="a-6n"></a>故不无于无。<a id="a-6o"></a>处有不有。<a id="a-6p"></a>故不有于有。<a id="a-6q"></a>故能不出有无。<a id="a-6r"></a>而不在有无者也。<a id="a-6s"></a>然则法无有无之相。<a id="a-6t"></a>圣无有无之知。<a id="a-6u"></a>圣无有无之知。<a id="a-6v"></a>则无心于内。<a id="a-6w"></a>法无有无之相。<a id="a-6x"></a>则无数于外。<a id="a-6y"></a>于外无数。<a id="a-6z"></a>于内无心。<a id="a-70"></a>此彼寂灭。<a id="a-71"></a>物我冥一。<a id="a-72"></a>怕尔无眹。<a id="a-73"></a>乃曰涅槃。<a id="a-74"></a>涅槃若此。<a id="a-75"></a>图度绝矣。<a id="a-76"></a>岂容责之于有无之内。<a id="a-77"></a>又可征之于有无之外耶。<a id="a-78"></a>释曰。<a id="a-79"></a>玄道在于妙悟。<a id="a-7A"></a>妙悟在于即真者。<a id="a-7B"></a>夫幽玄之道。<a id="a-7C"></a>无名无相。<a id="a-7D"></a>浅近之情知莫及。<a id="a-7E"></a>粗浮之意解难量。<a id="a-7F"></a>唯当妙悟之时。<a id="a-7G"></a>方省斯旨。<a id="a-7H"></a>得其旨故。<a id="a-7I"></a>实不思议。<a id="a-7J"></a>心境融通。<a id="a-7K"></a>如同神变。<a id="a-7L"></a>指法界于掌内。<a id="a-7M"></a>收万像于目前。<a id="a-7N"></a>如镜照空含。<a id="a-7O"></a>一时平现。<a id="a-7P"></a>既无前后。<a id="a-7Q"></a>亦绝中间。<a id="a-7R"></a>妙旨焕然。<a id="a-7S"></a>言思绝矣。<a id="a-7T"></a>可谓妙悟。<a id="a-7U"></a>可谓即真。<a id="a-7V"></a>则有无齐观。<a id="a-7W"></a>彼己莫二。<a id="a-7X"></a>不出不在。<a id="a-7Y"></a>其道在兹乎。</p>
  <p id="a7Z">问。<a id="a-7a"></a>六尘境界。<a id="a-7b"></a>但依妄念而有差别。<a id="a-7c"></a>若无念之人。<a id="a-7d"></a>还见一切境界不。</p>
  <p id="a7e">答。<a id="a-7f"></a>妄念执有前尘。<a id="a-7g"></a>作实知解。<a id="a-7h"></a>妙性不通。<a id="a-7i"></a>遂成差别。<a id="a-7j"></a>若无念之人。<a id="a-7k"></a>非是离念。<a id="a-7l"></a>但是即念无念。<a id="a-7m"></a>念无异相。<a id="a-7n"></a>虽有见闻。<a id="a-7o"></a>皆如幻化。<a id="a-7p"></a>又一念顿圆。<a id="a-7q"></a>常见十法界万法中道之理。</p>
  <p id="a7r">古德问云。<a id="a-7s"></a>若言念唯无念。<a id="a-7t"></a>岂得总不闻不见人畜声色等耶。</p>
  <p id="a7u">答。<a id="a-7v"></a>恒闻见。<a id="a-7w"></a>以闻见即不闻见故。<a id="a-7x"></a>何者。<a id="a-7y"></a>以但闻见声色等法。<a id="a-7z"></a>即是眼耳等识见闻也。<a id="a-80"></a>知是畜等色声。<a id="a-81"></a>自是意识分别也。<a id="a-82"></a>然眼等识见闻性无别。<a id="a-83"></a>但称色等法得。<a id="a-84"></a>更无异缘也。<a id="a-85"></a>意识妄有。<a id="a-86"></a>了知无体。<a id="a-87"></a>所知如幻也。<a id="a-88"></a>故云所见色与盲等。<a id="a-89"></a>又观彼色声等法。<a id="a-8A"></a>从缘生。<a id="a-8B"></a>缘无作者。<a id="a-8C"></a>自性不有。<a id="a-8D"></a>故非人畜等也。<a id="a-8E"></a>又人畜等。<a id="a-8F"></a>由名相起。<a id="a-8G"></a>名相非彼。<a id="a-8H"></a>即妄除也。<a id="a-8I"></a>即此但由见闻等故。<a id="a-8J"></a>即无念心。<a id="a-8K"></a>非谓盲聋人一念无念也。<a id="a-8L"></a>如说闻不闻见不见等是也。<a id="a-8M"></a>故经云。<a id="a-8N"></a>常求无念实相智慧等是也。<a id="a-8O"></a>又但就缘起名见求缘见实。<a id="a-8P"></a>不生。<a id="a-8Q"></a>此见。<a id="a-8R"></a>乃名真见。<a id="a-8S"></a>何以故。<a id="a-8T"></a>无见之见。<a id="a-8U"></a>照法界故。<a id="a-8V"></a>所以宝藏论云。<a id="a-8W"></a>无眼无耳谓之离。<a id="a-8X"></a>有见有闻谓之微。<a id="a-8Y"></a>无我无造谓之离。<a id="a-8Z"></a>有通有达谓之微。<a id="a-8a"></a>又离者涅槃。<a id="a-8b"></a>微者般若。<a id="a-8c"></a>般若。<a id="a-8d"></a>故顿兴大用。<a id="a-8e"></a>涅槃故寂灭无余。<a id="a-8f"></a>无余故烦恼永尽。<a id="a-8g"></a>大用故圣化无穷。<a id="a-8h"></a>若人不达离微者。<a id="a-8i"></a>虽复苦行头陀。<a id="a-8j"></a>远离尘境。<a id="a-8k"></a>断贪恚痴。<a id="a-8l"></a>法忍成就。<a id="a-8m"></a>经无量劫数。<a id="a-8n"></a>终不入真实。<a id="a-8o"></a>何以故。<a id="a-8p"></a>依止所行故。<a id="a-8q"></a>心有所得。<a id="a-8r"></a>不离颠倒梦想恶觉诸见。<a id="a-8s"></a>若复有人体解离微者。<a id="a-8t"></a>虽复近有妄想习气。<a id="a-8u"></a>及见烦恼。<a id="a-8v"></a>数数觉知离微之义。<a id="a-8w"></a>此人不久。<a id="a-8x"></a>即入真实无上道也。<a id="a-8y"></a>何以故。<a id="a-8z"></a>了正见根本也。<a id="a-90"></a>释曰。<a id="a-91"></a>离微者。<a id="a-92"></a>万法之体用也。<a id="a-93"></a>离者即体。<a id="a-94"></a>经中云。<a id="a-95"></a>自性离故。<a id="a-96"></a>亦云自性空故。<a id="a-97"></a>斯乃无名无相。<a id="a-98"></a>非见非闻。<a id="a-99"></a>通凡圣之体。<a id="a-9A"></a>为真俗之原。<a id="a-9B"></a>思益经云。<a id="a-9C"></a>知离名为法。<a id="a-9D"></a>即诸佛所师。<a id="a-9E"></a>所谓法也。<a id="a-9F"></a>微者即用。<a id="a-9G"></a>有见有闻。<a id="a-9H"></a>能通能达。<a id="a-9I"></a>以微者妙也。<a id="a-9J"></a>于无见中有见。<a id="a-9K"></a>于无闻中有闻。<a id="a-9L"></a>斯乃不思议之法。<a id="a-9M"></a>微妙难知。<a id="a-9N"></a>唯佛能觉。<a id="a-9O"></a>思益经云。<a id="a-9P"></a>知法名为佛。<a id="a-9Q"></a>离微不二体用和融。<a id="a-9R"></a>名之为僧。<a id="a-9S"></a>则一体三宝。<a id="a-9T"></a>常现世间。<a id="a-9U"></a>有佛无佛。<a id="a-9V"></a>性相常住。<a id="a-9W"></a>即正见之本。<a id="a-9X"></a>真实之门矣。<a id="a-9Y"></a>故圣人照体是无。<a id="a-9Z"></a>约用为有。<a id="a-9a"></a>此有不有。<a id="a-9b"></a>即有以辩于无。<a id="a-9c"></a>当无非无。<a id="a-9d"></a>即无以辩于有。<a id="a-9e"></a>有而不有是妙有。<a id="a-9f"></a>无而不无是真无。<a id="a-9g"></a>故真无是涅槃之体。<a id="a-9h"></a>如太虚不杂于五色。<a id="a-9i"></a>犹明镜不合于万像。<a id="a-9j"></a>故称离也。<a id="a-9k"></a>妙有是般若之用。<a id="a-9l"></a>于不二法内。<a id="a-9m"></a>现妙神通。<a id="a-9n"></a>向无作门中。<a id="a-9o"></a>兴大佛事。<a id="a-9p"></a>故称微也。<a id="a-9q"></a>是以凡夫不达离微故。<a id="a-9r"></a>常被内结所缚外尘所羁。<a id="a-9s"></a>外道即执作断常。<a id="a-9t"></a>二乘遂证为生灭。<a id="a-9u"></a>若不入宗镜中。<a id="a-9v"></a>难究离微之妙旨矣。</p>
  <p id="a9w">问。<a id="a-9x"></a>无明违理。<a id="a-9y"></a>自性差别者。<a id="a-9z"></a>其事可然。<a id="a-A0"></a>本觉净法。<a id="a-A1"></a>云何复说恒沙差别功德。</p>
  <p id="aA2">答。<a id="a-A3"></a>由对治彼。<a id="a-A4"></a>染法差别故。<a id="a-A5"></a>成始觉万德差别也。<a id="a-A6"></a>起信论云。<a id="a-A7"></a>对业识等差别染法。<a id="a-A8"></a>故说本觉恒沙性德。<a id="a-A9"></a>如是染净。<a id="a-AA"></a>皆是真如随缘显现。<a id="a-AB"></a>似而无体。<a id="a-AC"></a>染法尚空。<a id="a-AD"></a>净法何有。<a id="a-AE"></a>净名经云。<a id="a-AF"></a>见垢实性。<a id="a-AG"></a>即无净相。<a id="a-AH"></a>又所言净者。<a id="a-AI"></a>对垢得名。<a id="a-AJ"></a>因客尘烦恼不染而染。<a id="a-AK"></a>秽污真性。<a id="a-AL"></a>称之为垢。<a id="a-AM"></a>因始觉般若不净而净。<a id="a-AN"></a>开悟本心。<a id="a-AO"></a>名之为净。<a id="a-AP"></a>是以真如一心。<a id="a-AQ"></a>湛然不动。<a id="a-AR"></a>名义唯客。<a id="a-AS"></a>垢净本空。<a id="a-AT"></a>祖师云。<a id="a-AU"></a>性本清净。<a id="a-AV"></a>净无净相。<a id="a-AW"></a>方见我心。<a id="a-AX"></a>华严经颂云。<a id="a-AY"></a>若有知如来。<a id="a-AZ"></a>体相无所有。<a id="a-Aa"></a>修习得明了。<a id="a-Ab"></a>是人疾作佛。<a id="a-Ac"></a>故经云。<a id="a-Ad"></a>一切众生。<a id="a-Ae"></a>无始已来常入涅槃。<a id="a-Af"></a>菩提非可修相。<a id="a-Ag"></a>非可生相。<a id="a-Ah"></a>毕竟无得。<a id="a-Ai"></a>无有色相而可得见。<a id="a-Aj"></a>见色相者。<a id="a-Ak"></a>当知皆是随染幻用。<a id="a-Al"></a>非是智色不空之相。<a id="a-Am"></a>以智相不可得故。<a id="a-An"></a>释云。<a id="a-Ao"></a>随染幻用者。<a id="a-Ap"></a>无流法也。<a id="a-Aq"></a>染幻性自差别者。<a id="a-Ar"></a>是无明法也。<a id="a-As"></a>以彼无明。<a id="a-At"></a>迷平等理。<a id="a-Au"></a>是故其性自差别。<a id="a-Av"></a>诸无流法。<a id="a-Aw"></a>顺平等性空。<a id="a-Ax"></a>论其性。<a id="a-Ay"></a>即无差别。<a id="a-Az"></a>但随染法差别相。<a id="a-B0"></a>故说无流有差别耳。<a id="a-B1"></a>又若能观心性。<a id="a-B2"></a>法尔。<a id="a-B3"></a>显性起功德。<a id="a-B4"></a>是无尽法门。<a id="a-B5"></a>非论差别。<a id="a-B6"></a>如无尽意菩萨经云。<a id="a-B7"></a>云何菩萨观心念处。<a id="a-B8"></a>乃至我今当勤修集庄严。<a id="a-B9"></a>不离心性。<a id="a-BA"></a>云何心性。<a id="a-BB"></a>云何庄严。<a id="a-BC"></a>心性者。<a id="a-BD"></a>犹如幻化。<a id="a-BE"></a>无主无作。<a id="a-BF"></a>无有施设。<a id="a-BG"></a>庄严者。<a id="a-BH"></a>所作布施。<a id="a-BI"></a>悉以回向。<a id="a-BJ"></a>严净佛土。<a id="a-BK"></a>乃至以一念智。<a id="a-BL"></a>成阿耨多罗三藐三菩提。<a id="a-BM"></a>舍利弗。<a id="a-BN"></a>是名菩萨正心念处。<a id="a-BO"></a>而不可尽。<a id="a-BP"></a>释曰。<a id="a-BQ"></a>心虽性空。<a id="a-BR"></a>能成万行。<a id="a-BS"></a>了之而顿圆正觉。<a id="a-BT"></a>修之而广备庄严。<a id="a-BU"></a>故云体性虽空。<a id="a-BV"></a>能成法则。<a id="a-BW"></a>又云。<a id="a-BX"></a>以有空义故。<a id="a-BY"></a>一切法得成。<a id="a-BZ"></a>若离此真空之门。<a id="a-Ba"></a>无有一法建立。<a id="a-Bb"></a>则菩萨行废。<a id="a-Bc"></a>佛道不成。<a id="a-Bd"></a>如不依风轮。<a id="a-Be"></a>世界堕坏。</p>
  <p id="aBf">问。<a id="a-Bg"></a>一切众生无始无明。<a id="a-Bh"></a>种子坚牢。<a id="a-Bi"></a>现行浓厚。<a id="a-Bj"></a>云何一念而得顿除。</p>
  <p id="aBk">答。<a id="a-Bl"></a>根随结使。<a id="a-Bm"></a>体性本空。<a id="a-Bn"></a>愚夫不了。<a id="a-Bo"></a>自生缠缚。<a id="a-Bp"></a>若明佛知见。<a id="a-Bq"></a>开悟本心。<a id="a-Br"></a>更有何尘境而能障碍乎。<a id="a-Bs"></a>宝积经云。<a id="a-Bt"></a>佛言。<a id="a-Bu"></a>譬如燃灯一切黑闇。<a id="a-Bv"></a>皆自无有。<a id="a-Bw"></a>无所从来。<a id="a-Bx"></a>去无所至。<a id="a-By"></a>非东方来。<a id="a-Bz"></a>去亦不至。<a id="a-C0"></a>南西北方。<a id="a-C1"></a>四维上下。<a id="a-C2"></a>不从彼来。<a id="a-C3"></a>去亦不至。<a id="a-C4"></a>而此灯明。<a id="a-C5"></a>无有是念。<a id="a-C6"></a>我能灭闇。<a id="a-C7"></a>但因灯明。<a id="a-C8"></a>法自无闇。<a id="a-C9"></a>明闇俱空。<a id="a-CA"></a>无作无取。<a id="a-CB"></a>如是迦葉。<a id="a-CC"></a>实智慧生。<a id="a-CD"></a>无智便灭。<a id="a-CE"></a>智与无智。<a id="a-CF"></a>二相俱空。<a id="a-CG"></a>无作无取。<a id="a-CH"></a>迦葉。<a id="a-CI"></a>譬如千岁冥室。<a id="a-CJ"></a>未曾见明。<a id="a-CK"></a>若燃灯时。<a id="a-CL"></a>于意云何。<a id="a-CM"></a>闇宁有念。<a id="a-CN"></a>我久住此。<a id="a-CO"></a>不欲去耶。<a id="a-CP"></a>不也。<a id="a-CQ"></a>世尊。<a id="a-CR"></a>若燃灯时。<a id="a-CS"></a>是闇无力。<a id="a-CT"></a>而不欲去。<a id="a-CU"></a>必当磨灭。<a id="a-CV"></a>如是迦葉。<a id="a-CW"></a>百千万劫。<a id="a-CX"></a>久习结业。<a id="a-CY"></a>以一实观。<a id="a-CZ"></a>即皆消灭。<a id="a-Ca"></a>其灯明者。<a id="a-Cb"></a>圣智慧是。<a id="a-Cc"></a>其黑闇者。<a id="a-Cd"></a>诸结业是。<a id="a-Ce"></a>所言一实观者。<a id="a-Cf"></a>即是唯心真如实观。<a id="a-Cg"></a>离心之外。<a id="a-Ch"></a>尽成虚幻。<a id="a-Ci"></a>故称一实境界。<a id="a-Cj"></a>亦云实相。<a id="a-Ck"></a>实地。<a id="a-Cl"></a>实际。<a id="a-Cm"></a>实法。<a id="a-Cn"></a>乃至名佛知见。<a id="a-Co"></a>圣智慧等。<a id="a-Cp"></a>以此一心法。<a id="a-Cq"></a>治烦恼病。<a id="a-Cr"></a>如热疾得汗。<a id="a-Cs"></a>无有不应手差者。<a id="a-Ct"></a>出要之道。<a id="a-Cu"></a>唯在兹乎。<a id="a-Cv"></a>如大智度论云。<a id="a-Cw"></a>尔时菩萨。<a id="a-Cx"></a>照明菩萨道。<a id="a-Cy"></a>其心安隐。<a id="a-Cz"></a>自念。<a id="a-D0"></a>我但断着心。<a id="a-D1"></a>道自然至。<a id="a-D2"></a>知是事已。<a id="a-D3"></a>念众生深着世间。<a id="a-D4"></a>而毕竟空。<a id="a-D5"></a>亦空无性。<a id="a-D6"></a>无有住处。<a id="a-D7"></a>众生难可信受。<a id="a-D8"></a>为令众生信受是法故。<a id="a-D9"></a>学一切法。<a id="a-DA"></a>修行生起。<a id="a-DB"></a>是度众生方便法。<a id="a-DC"></a>观众生心行所起。<a id="a-DD"></a>知好何法。<a id="a-DE"></a>念何事。<a id="a-DF"></a>何所志愿。<a id="a-DG"></a>观时悉知。<a id="a-DH"></a>众生所著处。<a id="a-DI"></a>皆是虚诳颠倒忆想分别。<a id="a-DJ"></a>故着。<a id="a-DK"></a>无有根本实事。<a id="a-DL"></a>尔时菩萨大欢喜。<a id="a-DM"></a>作是念。<a id="a-DN"></a>众生易度耳。<a id="a-DO"></a>所以者何。<a id="a-DP"></a>众生所著。<a id="a-DQ"></a>皆是虚诳无实。<a id="a-DR"></a>譬如人有一子。<a id="a-DS"></a>喜不净中戏。<a id="a-DT"></a>聚土为谷。<a id="a-DU"></a>以草木为鸟兽。<a id="a-DV"></a>而生爱着。<a id="a-DW"></a>人有夺者。<a id="a-DX"></a>嗔恚啼哭。<a id="a-DY"></a>其父知已。<a id="a-DZ"></a>此子今虽爱着。<a id="a-Da"></a>此事易离耳。<a id="a-Db"></a>小大自休。<a id="a-Dc"></a>何以故。<a id="a-Dd"></a>此物非真故。<a id="a-De"></a>菩萨亦如是。<a id="a-Df"></a>观众生爱着不净臭身及五欲。<a id="a-Dg"></a>是无常种种苦因。<a id="a-Dh"></a>知是众生得信等五善根成就时。<a id="a-Di"></a>即能舍离。<a id="a-Dj"></a>若小儿所著。<a id="a-Dk"></a>实是真物。<a id="a-Dl"></a>虽复年至百岁。<a id="a-Dm"></a>着之转深。<a id="a-Dn"></a>不可得舍。<a id="a-Do"></a>若众生所著物。<a id="a-Dp"></a>定实有者。<a id="a-Dq"></a>虽得信等五根。<a id="a-Dr"></a>着之转深。<a id="a-Ds"></a>亦不能离。<a id="a-Dt"></a>以诸法皆空。<a id="a-Du"></a>虚诳不实故。<a id="a-Dv"></a>得无漏清净智慧眼时。<a id="a-Dw"></a>即能远离所著。<a id="a-Dx"></a>大自惭愧。<a id="a-Dy"></a>譬如狂病所作非法。<a id="a-Dz"></a>惺悟之后。<a id="a-E0"></a>羞惭无颜。<a id="a-E1"></a>菩萨知众生易度已。<a id="a-E2"></a>安住般若中。<a id="a-E3"></a>以方便力。<a id="a-E4"></a>教化众生。<a id="a-E5"></a>是以如来密藏经云。<a id="a-E6"></a>若人父为缘觉。<a id="a-E7"></a>而害。<a id="a-E8"></a>盗三宝物。<a id="a-E9"></a>母为罗汉。<a id="a-EA"></a>而污。<a id="a-EB"></a>不实事谤佛。<a id="a-EC"></a>两舌间贤圣。<a id="a-ED"></a>恶口骂圣人。<a id="a-EE"></a>坏乱求法者。<a id="a-EF"></a>五逆初业之嗔。<a id="a-EG"></a>夺持戒人物之贪。<a id="a-EH"></a>边见之痴。<a id="a-EI"></a>是为十恶者。<a id="a-EJ"></a>若能知如来说因缘法。<a id="a-EK"></a>无我人众生寿命。<a id="a-EL"></a>无生无灭。<a id="a-EM"></a>无染无著。<a id="a-EN"></a>本性清净。<a id="a-EO"></a>又于一切法。<a id="a-EP"></a>知本性清净。<a id="a-EQ"></a>解知信入者。<a id="a-ER"></a>我不说是人。<a id="a-ES"></a>趣向地狱。<a id="a-ET"></a>及诸恶道果。<a id="a-EU"></a>何以故。<a id="a-EV"></a>法无积聚。<a id="a-EW"></a>法无集恼。<a id="a-EX"></a>一切法不生不住。<a id="a-EY"></a>因缘和合而得生起。<a id="a-EZ"></a>起已还灭。<a id="a-Ea"></a>若心生已灭。<a id="a-Eb"></a>一切结使亦生已灭。<a id="a-Ec"></a>如是解。<a id="a-Ed"></a>无犯处。<a id="a-Ee"></a>若有犯有住。<a id="a-Ef"></a>无有是处。<a id="a-Eg"></a>台教释云。<a id="a-Eh"></a>此经具指四菩提心。<a id="a-Ei"></a>若知如来说因缘法。<a id="a-Ej"></a>即指初藏教菩提心。<a id="a-Ek"></a>若无生无灭。<a id="a-El"></a>指第二通教菩提心。<a id="a-Em"></a>若本性清净。<a id="a-En"></a>指第三别教菩提心。<a id="a-Eo"></a>若于一切法。<a id="a-Ep"></a>知本性清净。<a id="a-Eq"></a>指第四圆教菩提心。<a id="a-Er"></a>初菩提心。<a id="a-Es"></a>已能除重重十恶。<a id="a-Et"></a>况第二第三第四菩提心耶。<a id="a-Eu"></a>行者闻此胜妙功德。<a id="a-Ev"></a>当自庆幸。<a id="a-Ew"></a>如闇处伊兰。<a id="a-Ex"></a>得光明栴檀。<a id="a-Ey"></a>故知见佛罪灭。<a id="a-Ez"></a>如阿阇世王之深愆。<a id="a-F0"></a>得道业亡。<a id="a-F1"></a>若鸯崛摩罗之重罪。<a id="a-F2"></a>但了无人无我。<a id="a-F3"></a>缘生性空。<a id="a-F4"></a>无我。<a id="a-F5"></a>则无能受罪之人。<a id="a-F6"></a>性空。<a id="a-F7"></a>又无所受罪之法。<a id="a-F8"></a>人法俱寂。<a id="a-F9"></a>罪垢何生。<a id="a-FA"></a>以心生罪生。<a id="a-FB"></a>心灭罪灭故。<a id="a-FC"></a>若能如是信入。<a id="a-FD"></a>谛了圆明。<a id="a-FE"></a>犹伊兰之林。<a id="a-FF"></a>布栴檀之香气。<a id="a-FG"></a>若积闇之室。<a id="a-FH"></a>耀桂烬之光明。<a id="a-FI"></a>能悟此心。<a id="a-FJ"></a>功力无量。<a id="a-FK"></a>才入宗镜。<a id="a-FL"></a>业海顿枯。<a id="a-FM"></a>如风吹云。<a id="a-FN"></a>似汤沃雪。<a id="a-FO"></a>犹灯破闇。<a id="a-FP"></a>若火焚薪。<a id="a-FQ"></a>如密严经颂云。<a id="a-FR"></a>如火燎长楚。<a id="a-FS"></a>须臾作灰烬。<a id="a-FT"></a>智火焚业薪。<a id="a-FU"></a>当知亦如是。<a id="a-FV"></a>又如灯破闇。<a id="a-FW"></a>一念尽无余。<a id="a-FX"></a>诸业习闇冥。<a id="a-FY"></a>无始之熏聚。<a id="a-FZ"></a>牟尼智灯起。<a id="a-Fa"></a>刹那皆顿灭。<a id="a-Fb"></a>所以大涅槃经云。<a id="a-Fc"></a>有智慧时。<a id="a-Fd"></a>则无烦恼。<a id="a-Fe"></a>故云。<a id="a-Ff"></a>夫免三涂恶业者。<a id="a-Fg"></a>要须离有无二相。<a id="a-Fh"></a>证解一心。<a id="a-Fi"></a>方得解脱也。<a id="a-Fj"></a>是知迷从自心迷。<a id="a-Fk"></a>悟还自心悟。<a id="a-Fl"></a>迷悟无性。<a id="a-Fm"></a>但任缘兴。</p>
  <p id="aFn">如华严论问云。<a id="a-Fo"></a>一切众生。<a id="a-Fp"></a>本有不动智。<a id="a-Fq"></a>何故不应真常。<a id="a-Fr"></a>何故随染。</p>
  <p id="aFs">答。<a id="a-Ft"></a>一切众生。<a id="a-Fu"></a>以此智故而生三界者。<a id="a-Fv"></a>为智无性。<a id="a-Fw"></a>不能自知是智非智。<a id="a-Fx"></a>善恶苦乐等法。<a id="a-Fy"></a>为智体无性。<a id="a-Fz"></a>但随缘现。<a id="a-G0"></a>如空中响。<a id="a-G1"></a>应物成音。<a id="a-G2"></a>无性之智。<a id="a-G3"></a>但应缘分别。<a id="a-G4"></a>以分别故。<a id="a-G5"></a>痴爱随起。<a id="a-G6"></a>因痴爱故。<a id="a-G7"></a>即我所病生。<a id="a-G8"></a>有我所故。<a id="a-G9"></a>自他执业便起。<a id="a-GA"></a>因执取故。<a id="a-GB"></a>号曰末那。<a id="a-GC"></a>执取不断。<a id="a-GD"></a>名之为识。<a id="a-GE"></a>因识种子。<a id="a-GF"></a>生死相续。<a id="a-GG"></a>以生死故。<a id="a-GH"></a>众苦无量。<a id="a-GI"></a>以苦无量。<a id="a-GJ"></a>方求不苦之道。<a id="a-GK"></a>迷不知苦者。<a id="a-GL"></a>不能发心。<a id="a-GM"></a>知苦求真者。<a id="a-GN"></a>还是本智。<a id="a-GO"></a>会苦缘故。<a id="a-GP"></a>方能知苦。<a id="a-GQ"></a>不会苦缘。<a id="a-GR"></a>不能知苦。<a id="a-GS"></a>故知苦缘故。<a id="a-GT"></a>方能发心求无上道。<a id="a-GU"></a>有种性菩萨。<a id="a-GV"></a>以宿世先已知苦。<a id="a-GW"></a>发信解种强者。<a id="a-GX"></a>虽受人天乐果。<a id="a-GY"></a>亦能发心求无上道。<a id="a-GZ"></a>是故因智随迷。<a id="a-Ga"></a>因智随悟。<a id="a-Gb"></a>是故如人因地而倒。<a id="a-Gc"></a>因地而起。<a id="a-Gd"></a>正随迷时。<a id="a-Ge"></a>名之为识。<a id="a-Gf"></a>正随悟之时。<a id="a-Gg"></a>名之为智。<a id="a-Gh"></a>在缠名识。<a id="a-Gi"></a>在觉名智。<a id="a-Gj"></a>识之与智。<a id="a-Gk"></a>本无自名。<a id="a-Gl"></a>但随迷悟而立其名。<a id="a-Gm"></a>故不可系常系断也。<a id="a-Gn"></a>此智之与识。<a id="a-Go"></a>但随迷悟立名。<a id="a-Gp"></a>若觅始终。<a id="a-Gq"></a>如空中求迹。<a id="a-Gr"></a>如影中求人。<a id="a-Gs"></a>如身中求我。<a id="a-Gt"></a>依住所在。<a id="a-Gu"></a>终不可得也。<a id="a-Gv"></a>故新长短处所之相也。<a id="a-Gw"></a>如此无明及智。<a id="a-Gx"></a>无有始终。<a id="a-Gy"></a>若得菩提时。<a id="a-Gz"></a>无明不灭。<a id="a-H0"></a>何以故。<a id="a-H1"></a>为本无故。<a id="a-H2"></a>更无有灭。<a id="a-H3"></a>若随无明时。<a id="a-H4"></a>不动智亦不灭。<a id="a-H5"></a>为本无故。<a id="a-H6"></a>亦更无灭。<a id="a-H7"></a>但为随色声香所取缘。<a id="a-H8"></a>名为无明。<a id="a-H9"></a>但为知苦发心缘。<a id="a-HA"></a>名之为智。<a id="a-HB"></a>但随缘名之为有。<a id="a-HC"></a>故体本无也。<a id="a-HD"></a>如空中响。<a id="a-HE"></a>思之可见。<a id="a-HF"></a>是以若入宗镜。<a id="a-HG"></a>成佛义圆。<a id="a-HH"></a>升降随缘。<a id="a-HI"></a>知众生无永沈之义。<a id="a-HJ"></a>圣凡不隔。<a id="a-HK"></a>明诸佛有同体之文。</p>
  <p id="aHL">问。<a id="a-HM"></a>上所说一心诸法门海。<a id="a-HN"></a>为复是自行权实法。<a id="a-HO"></a>化他权实法。</p>
  <p id="aHP">答。<a id="a-HQ"></a>若说随自意自行权实。<a id="a-HR"></a>则但说一心门。<a id="a-HS"></a>若随他意化他权实。<a id="a-HT"></a>广开八万法。<a id="a-HU"></a>今但说自行权实。<a id="a-HV"></a>本末归宗。<a id="a-HW"></a>台教云。<a id="a-HX"></a>若佛心中所观十界十如。<a id="a-HY"></a>皆无上相。<a id="a-HZ"></a>唯是一佛法界。<a id="a-Ha"></a>如海总众流千车共一辙。<a id="a-Hb"></a>此即自行权实。<a id="a-Hc"></a>若随他等意。<a id="a-Hd"></a>则有九法界十如。<a id="a-He"></a>即是化他权实。<a id="a-Hf"></a>随他则开。<a id="a-Hg"></a>随自则合。<a id="a-Hh"></a>横竖周照。<a id="a-Hi"></a>开合自在。<a id="a-Hj"></a>虽开无量。<a id="a-Hk"></a>无量而一。<a id="a-Hl"></a>虽合为一一而无量。<a id="a-Hm"></a>虽无量一。<a id="a-Hn"></a>而非一非无量。<a id="a-Ho"></a>虽非一非无量。<a id="a-Hp"></a>而一而无量。</p>
  <p id="aHq">问。<a id="a-Hr"></a>此自他权实二门。<a id="a-Hs"></a>于正理中决定耶。</p>
  <p id="aHt">答。<a id="a-Hu"></a>但随化门。<a id="a-Hv"></a>无有决定。<a id="a-Hw"></a>经云。<a id="a-Hx"></a>无有定法。<a id="a-Hy"></a>故号阿耨菩提。<a id="a-Hz"></a>若执一门。<a id="a-I0"></a>皆成外道。<a id="a-I1"></a>或定一相。<a id="a-I2"></a>即是魔王。<a id="a-I3"></a>是以一切法权。<a id="a-I4"></a>一切法实。<a id="a-I5"></a>一切法亦权亦实。<a id="a-I6"></a>一切法非权非实。<a id="a-I7"></a>台教云。<a id="a-I8"></a>若一切法权。<a id="a-I9"></a>何所不破。<a id="a-IA"></a>如来有所说。<a id="a-IB"></a>尚复是权。<a id="a-IC"></a>况复人师。<a id="a-ID"></a>若一切法皆实者。<a id="a-IE"></a>何所不破。<a id="a-IF"></a>唯此一事实。<a id="a-IG"></a>但一究竟道。<a id="a-IH"></a>宁得众多究竟道耶。<a id="a-II"></a>若一切法亦权亦实。<a id="a-IJ"></a>复何所不破。<a id="a-IK"></a>一切悉有权有实。<a id="a-IL"></a>不得一向权一向实。<a id="a-IM"></a>若一切法非权非实。<a id="a-IN"></a>复何所不破。<a id="a-IO"></a>何得纷纭。<a id="a-IP"></a>强生建立。<a id="a-IQ"></a>古德云。<a id="a-IR"></a>即实而权。<a id="a-IS"></a>则有而不有。<a id="a-IT"></a>即权而实。<a id="a-IU"></a>则无而不无。<a id="a-IV"></a>若双遮权实。<a id="a-IW"></a>即有无俱非。<a id="a-IX"></a>若双照权实。<a id="a-IY"></a>则有无俱是。<a id="a-IZ"></a>若非遮非照。<a id="a-Ia"></a>则是非俱非。<a id="a-Ib"></a>而遮而照。<a id="a-Ic"></a>则是非俱是。<a id="a-Id"></a>若是非俱是。<a id="a-Ie"></a>终日非而不非。<a id="a-If"></a>若是非俱非。<a id="a-Ig"></a>终日是而不是。<a id="a-Ih"></a>若是而不是。<a id="a-Ii"></a>则非是非非之非。<a id="a-Ij"></a>若非而不非。<a id="a-Ik"></a>则非是是是之是。<a id="a-Il"></a>是则心该色末。<a id="a-Im"></a>色彻心原。<a id="a-In"></a>心色一如。<a id="a-Io"></a>何非何是。<a id="a-Ip"></a>故知心外有法。<a id="a-Iq"></a>是非竞生。<a id="a-Ir"></a>法外无心。<a id="a-Is"></a>取舍俱丧。</p>
  <p id="aIt">问。<a id="a-Iu"></a>此宗镜录。<a id="a-Iv"></a>何教所摄。</p>
  <p id="aIw">答。<a id="a-Ix"></a>真唯识性。<a id="a-Iy"></a>理无偏圆。<a id="a-Iz"></a>约见不同。<a id="a-J0"></a>略分五教。<a id="a-J1"></a>一小乘教。<a id="a-J2"></a>唯说六识。<a id="a-J3"></a>不知第八赖耶。<a id="a-J4"></a>二初教。<a id="a-J5"></a>说有赖耶生灭。<a id="a-J6"></a>亦不言有如来藏。<a id="a-J7"></a>三终教。<a id="a-J8"></a>有如来藏。<a id="a-J9"></a>生灭不生灭。<a id="a-JA"></a>和合。<a id="a-JB"></a>为赖耶识。<a id="a-JC"></a>四顿教。<a id="a-JD"></a>总无六七八识等。<a id="a-JE"></a>何以故。<a id="a-JF"></a>以一心真实。<a id="a-JG"></a>从本已来。<a id="a-JH"></a>无有动念。<a id="a-JI"></a>体用无二。<a id="a-JJ"></a>是故无有妄法可显。<a id="a-JK"></a>五一乘圆教。<a id="a-JL"></a>说普贤圆明之智。<a id="a-JM"></a>不言唯识次第。<a id="a-JN"></a>又言。<a id="a-JO"></a>佛子。<a id="a-JP"></a>三界虚伪。<a id="a-JQ"></a>唯一心作。<a id="a-JR"></a>亦摄入故。<a id="a-JS"></a>此宗则圆教所摄。<a id="a-JT"></a>乃是如来所说。<a id="a-JU"></a>法门之根本。<a id="a-JV"></a>以如来依此心。<a id="a-JW"></a>成佛故。<a id="a-JX"></a>此心得为如来根本之义。<a id="a-JY"></a>无有一法不收。<a id="a-JZ"></a>无有一理不具。<a id="a-Ja"></a>如明镜照物。<a id="a-Jb"></a>曷有遗余。<a id="a-Jc"></a>若宝印文成。<a id="a-Jd"></a>更无前后。</p>
  <p id="aJe">问。<a id="a-Jf"></a>凡立五乘之道。<a id="a-Jg"></a>皆为运载有心。<a id="a-Jh"></a>若境识俱亡。<a id="a-Ji"></a>则无乘可说。<a id="a-Jj"></a>今约方便乘理。<a id="a-Jk"></a>不无。<a id="a-Jl"></a>此宗。<a id="a-Jm"></a>究竟何乘所摄。</p>
  <p id="aJn">答。<a id="a-Jo"></a>于诸乘中。<a id="a-Jp"></a>一乘所摄。<a id="a-Jq"></a>亦云最上之乘。<a id="a-Jr"></a>出过诸法顶故。<a id="a-Js"></a>亦云不思议乘。<a id="a-Jt"></a>非情识测量故。<a id="a-Ju"></a>今所言一乘者。<a id="a-Jv"></a>即一心也。<a id="a-Jw"></a>以运载为义。<a id="a-Jx"></a>若攀缘取境。<a id="a-Jy"></a>则运入六趣之门。<a id="a-Jz"></a>若妄想不生。<a id="a-K0"></a>运至一实之地。<a id="a-K1"></a>楞伽经云。<a id="a-K2"></a>云何得一乘道觉。<a id="a-K3"></a>谓摄所摄妄想。<a id="a-K4"></a>如实处。<a id="a-K5"></a>不生妄想。<a id="a-K6"></a>是名一乘觉。<a id="a-K7"></a>斯则。<a id="a-K8"></a>了生死妄。<a id="a-K9"></a>即涅槃真。<a id="a-KA"></a>顿悟。<a id="a-KB"></a>一心。<a id="a-KC"></a>更无所趣。<a id="a-KD"></a>乃不觉而。<a id="a-KE"></a>觉称为大觉。<a id="a-KF"></a>不来而。<a id="a-KG"></a>来名为如来。<a id="a-KH"></a>所以情尘。<a id="a-KI"></a>已遣。<a id="a-KJ"></a>人乘即是真归。<a id="a-KK"></a>心迹未亡。<a id="a-KL"></a>佛乘犹非究竟。<a id="a-KM"></a>何者。<a id="a-KN"></a>有心分别。<a id="a-KO"></a>一切皆邪。<a id="a-KP"></a>无意攀缘。<a id="a-KQ"></a>万途自正。<a id="a-KR"></a>是以无乘之乘为一乘。<a id="a-KS"></a>无教之教为真教。<a id="a-KT"></a>举足而便登宝所。<a id="a-KU"></a>言下而即契无生。<a id="a-KV"></a>若未能万境齐观。<a id="a-KW"></a>一法顿悟。<a id="a-KX"></a>遂乃教开八教。<a id="a-KY"></a>乘出五乘。<a id="a-KZ"></a>则宝所程遥。<a id="a-Ka"></a>岂唯五百。<a id="a-Kb"></a>无生路远。<a id="a-Kc"></a>何啻三祇。<a id="a-Kd"></a>论位则天地悬殊。<a id="a-Ke"></a>校功则日劫相倍。<a id="a-Kf"></a>虽登圣位。<a id="a-Kg"></a>犹为绝分之人。<a id="a-Kh"></a>经劫练磨。<a id="a-Ki"></a>唯得假名之称。<a id="a-Kj"></a>若达斯旨。<a id="a-Kk"></a>直入无疑。<a id="a-Kl"></a>当迷心而见悟心。<a id="a-Km"></a>全成觉道。<a id="a-Kn"></a>即世智而成真智。<a id="a-Ko"></a>靡易丝毫。<a id="a-Kp"></a>可谓虚明自照。<a id="a-Kq"></a>不劳心力矣。</p>
  <p id="aKr">问。<a id="a-Ks"></a>既有能说。<a id="a-Kt"></a>必对所机。<a id="a-Ku"></a>此宗镜录。<a id="a-Kv"></a>当何等机。</p>
  <p id="aKw">答。<a id="a-Kx"></a>当上上机。<a id="a-Ky"></a>若已达者。<a id="a-Kz"></a>凭佛旨而印可。<a id="a-L0"></a>若未入者。<a id="a-L1"></a>假教理以发明。<a id="a-L2"></a>又若圆通之人。<a id="a-L3"></a>不俟更述。<a id="a-L4"></a>自觉圣智。<a id="a-L5"></a>无说无示。<a id="a-L6"></a>真如妙性。<a id="a-L7"></a>无得无闻。<a id="a-L8"></a>若闇昧之者。<a id="a-L9"></a>须假助成。<a id="a-LA"></a>因教理而照心。<a id="a-LB"></a>即言诠而体道。<a id="a-LC"></a>若宗明则教息。<a id="a-LD"></a>道显则言空。<a id="a-LE"></a>绝待真心。<a id="a-LF"></a>境智俱亡矣。<a id="a-LG"></a>如是则方入宗镜。<a id="a-LH"></a>深达玄门。<a id="a-LI"></a>真能听佛说经。<a id="a-LJ"></a>亲谈妙旨。<a id="a-LK"></a>可谓得诸法之性。<a id="a-LL"></a>彻一心之原。<a id="a-LM"></a>如首楞严经云。<a id="a-LN"></a>阿难。<a id="a-LO"></a>承佛悲救深诲。<a id="a-LP"></a>垂泣。<a id="a-LQ"></a>叉手。<a id="a-LR"></a>而白佛言。<a id="a-LS"></a>我虽承佛如是妙音。<a id="a-LT"></a>悟妙明心。<a id="a-LU"></a>元所圆满常住心地。<a id="a-LV"></a>而我悟佛现说法音。<a id="a-LW"></a>现以缘心允所瞻仰。<a id="a-LX"></a>徒获此心。<a id="a-LY"></a>未敢认为本元心地。<a id="a-LZ"></a>愿佛哀愍。<a id="a-La"></a>宣示圆音。<a id="a-Lb"></a>拔我疑根。<a id="a-Lc"></a>归无上道。<a id="a-Ld"></a>佛告阿难。<a id="a-Le"></a>汝等尚以缘心听法。<a id="a-Lf"></a>此法亦缘。<a id="a-Lg"></a>非得法性。<a id="a-Lh"></a>如人以手指月示人。<a id="a-Li"></a>彼人因指当应看月。<a id="a-Lj"></a>若复观指以为月体。<a id="a-Lk"></a>此人岂唯亡失月轮。<a id="a-Ll"></a>亦亡其指。<a id="a-Lm"></a>何以故。<a id="a-Ln"></a>以所摽指。<a id="a-Lo"></a>为明月故。<a id="a-Lp"></a>岂唯亡指。<a id="a-Lq"></a>亦复不识明之与暗。<a id="a-Lr"></a>何以故。<a id="a-Ls"></a>即以指体为月明性。<a id="a-Lt"></a>明暗二性。<a id="a-Lu"></a>无所了故。<a id="a-Lv"></a>汝亦如是。<a id="a-Lw"></a>若以分别我说法音。<a id="a-Lx"></a>为汝心者。<a id="a-Ly"></a>此心自应离分别音。<a id="a-Lz"></a>有分别性。<a id="a-M0"></a>譬如有客。<a id="a-M1"></a>寄宿旅亭。<a id="a-M2"></a>暂止便去。<a id="a-M3"></a>终不常住。<a id="a-M4"></a>而掌亭人。<a id="a-M5"></a>都无所去。<a id="a-M6"></a>名为亭主。<a id="a-M7"></a>此亦如是。<a id="a-M8"></a>若真汝心。<a id="a-M9"></a>则无所去。<a id="a-MA"></a>云何离声无分别性。<a id="a-MB"></a>斯则岂唯声分别心。<a id="a-MC"></a>分别我容。<a id="a-MD"></a>离诸色相。<a id="a-ME"></a>无分别性。<a id="a-MF"></a>如是乃至分别都无。<a id="a-MG"></a>非色非空。<a id="a-MH"></a>拘舍利等。<a id="a-MI"></a>昧为冥谛。<a id="a-MJ"></a>离诸法缘。<a id="a-MK"></a>无分别性。<a id="a-ML"></a>则汝心性。<a id="a-MM"></a>各有所还。<a id="a-MN"></a>云何为主。<a id="a-MO"></a>释曰。<a id="a-MP"></a>阿难言。<a id="a-MQ"></a>而我悟佛现说法音。<a id="a-MR"></a>现以缘心允所瞻仰。<a id="a-MS"></a>徒获此心。<a id="a-MT"></a>未敢认为本元心地者。<a id="a-MU"></a>阿难尚认缘心听佛说法音。<a id="a-MV"></a>以为常住真心。<a id="a-MW"></a>取佛定旨。<a id="a-MX"></a>佛言。<a id="a-MY"></a>若执因缘心听。<a id="a-MZ"></a>只得因缘法。<a id="a-Ma"></a>以法随情变。<a id="a-Mb"></a>境逐心生故。<a id="a-Mc"></a>又定缘佛音声是自心者。<a id="a-Md"></a>若说法声断时。<a id="a-Me"></a>分别心应灭。<a id="a-Mf"></a>此心如客。<a id="a-Mg"></a>不常住故。<a id="a-Mh"></a>今时多迷自性本闻。<a id="a-Mi"></a>但随能所之闻。<a id="a-Mj"></a>一向徇他声流转。<a id="a-Mk"></a>此声是对因缘所生法。<a id="a-Ml"></a>非真实有。<a id="a-Mm"></a>但因声而立名字。<a id="a-Mn"></a>因名字而有诠表。<a id="a-Mo"></a>若旋复本闻。<a id="a-Mp"></a>则脱声尘之境。<a id="a-Mq"></a>所脱之境既虚。<a id="a-Mr"></a>能脱之名何立。<a id="a-Ms"></a>则能脱所脱皆空。<a id="a-Mt"></a>以强记多闻。<a id="a-Mu"></a>是识想边际。<a id="a-Mv"></a>本非实故。<a id="a-Mw"></a>若因闻见性。<a id="a-Mx"></a>则多闻有助显之功。<a id="a-My"></a>若背性徇闻。<a id="a-Mz"></a>则畜闻成邪思过误。<a id="a-N0"></a>故文殊颂云。<a id="a-N1"></a>今此娑婆国。<a id="a-N2"></a>声论得宣明。<a id="a-N3"></a>众生迷本闻。<a id="a-N4"></a>修声故流转。<a id="a-N5"></a>阿难纵强记。<a id="a-N6"></a>不免落邪思。<a id="a-N7"></a>岂非随所沦。<a id="a-N8"></a>旋流获无妄。<a id="a-N9"></a>阿难汝谛听。<a id="a-NA"></a>我承佛威力。<a id="a-NB"></a>宣说金刚王。<a id="a-NC"></a>如幻不思议。<a id="a-ND"></a>佛母真三昧。<a id="a-NE"></a>汝闻微尘佛。<a id="a-NF"></a>一切秘密门。<a id="a-NG"></a>欲漏不先除。<a id="a-NH"></a>畜闻成过误。<a id="a-NI"></a>将闻持佛佛。<a id="a-NJ"></a>何不自闻闻。<a id="a-NK"></a>闻非自然生。<a id="a-NL"></a>因声有名字。<a id="a-NM"></a>旋闻与声脱。<a id="a-NN"></a>能脱欲谁名。<a id="a-NO"></a>一根既返原。<a id="a-NP"></a>六根成解脱。<a id="a-NQ"></a>见闻如幻翳。<a id="a-NR"></a>三界若空华。<a id="a-NS"></a>闻复翳根除。<a id="a-NT"></a>尘消觉圆净。<a id="a-NU"></a>故知若耳根归本原。<a id="a-NV"></a>六根皆寂灭。<a id="a-NW"></a>以六根同一心故。<a id="a-NX"></a>何者。<a id="a-NY"></a>在眼曰见。<a id="a-NZ"></a>在耳曰闻。<a id="a-Na"></a>若摄用归根时。<a id="a-Nb"></a>见闻如幻翳。<a id="a-Nc"></a>若摄境归心时。<a id="a-Nd"></a>三界若空华。<a id="a-Ne"></a>则翳灭尘消。<a id="a-Nf"></a>觉圆心净。<a id="a-Ng"></a>如是解者。<a id="a-Nh"></a>则是因指见月。<a id="a-Ni"></a>藉教明宗者也。<a id="a-Nj"></a>若执指为月。<a id="a-Nk"></a>迷心徇文者。<a id="a-Nl"></a>如经云。<a id="a-Nm"></a>如人以手。<a id="a-Nn"></a>指月示人。<a id="a-No"></a>彼人因指。<a id="a-Np"></a>当应看月。<a id="a-Nq"></a>若复观指以为月体。<a id="a-Nr"></a>此人岂唯亡失月轮。<a id="a-Ns"></a>亦亡其指。<a id="a-Nt"></a>夫三乘十二分教。<a id="a-Nu"></a>如标月指。<a id="a-Nv"></a>若能见月。<a id="a-Nw"></a>了知所标。<a id="a-Nx"></a>若因教明心。<a id="a-Ny"></a>从言见性者。<a id="a-Nz"></a>则知言教如指。<a id="a-O0"></a>心性如月。<a id="a-O1"></a>直悟道者。<a id="a-O2"></a>终不滞言。<a id="a-O3"></a>实见月人。<a id="a-O4"></a>更不存指。<a id="a-O5"></a>或看经听法之时。<a id="a-O6"></a>不一一消归自己。<a id="a-O7"></a>但逐文句名身而转。<a id="a-O8"></a>即是观指以为月体。<a id="a-O9"></a>此人岂唯不见自性。<a id="a-OA"></a>亦不辩于教文。<a id="a-OB"></a>指月双迷。<a id="a-OC"></a>教观俱失。<a id="a-OD"></a>故经云。<a id="a-OE"></a>此人岂唯亡失月轮。<a id="a-OF"></a>亦亡其指。<a id="a-OG"></a>又既亡其指。<a id="a-OH"></a>非唯不了自心之真妄。<a id="a-OI"></a>亦乃不识教之遮表。<a id="a-OJ"></a>错乱颠倒。<a id="a-OK"></a>莫辩方隅。<a id="a-OL"></a>犹鸟言空。<a id="a-OM"></a>如鼠云即。<a id="a-ON"></a>似形音响。<a id="a-OO"></a>岂合正宗。<a id="a-OP"></a>故经云。<a id="a-OQ"></a>岂唯亡指。<a id="a-OR"></a>亦复不识明之与暗。<a id="a-OS"></a>何以故。<a id="a-OT"></a>即以指体为月明性。<a id="a-OU"></a>明暗二性。<a id="a-OV"></a>无所了故。<a id="a-OW"></a>所以证道歌云。<a id="a-OX"></a>吾早年来积学问。<a id="a-OY"></a>亦曾讨疏寻经论。<a id="a-OZ"></a>分别名相不知休。<a id="a-Oa"></a>入海算沙徒自困。<a id="a-Ob"></a>却被如来苦诃责。<a id="a-Oc"></a>数他珍宝有何益。<a id="a-Od"></a>从来蹭蹬觉虚行。<a id="a-Oe"></a>多年枉作风尘客。<a id="a-Of"></a>种性邪。<a id="a-Og"></a>错知解。<a id="a-Oh"></a>不达如来圆顿制。<a id="a-Oi"></a>二乘精进勿道心。<a id="a-Oj"></a>外道聪明无智慧。<a id="a-Ok"></a>亦愚痴。<a id="a-Ol"></a>亦小騃。<a id="a-Om"></a>空拳指上生实解。<a id="a-On"></a>执指为月枉施功。<a id="a-Oo"></a>根境法中虚掜怪。<a id="a-Op"></a>不见一法即如来。<a id="a-Oq"></a>方得名为观自在。<a id="a-Or"></a>是以若实真心。<a id="a-Os"></a>不逐他声而起分别。<a id="a-Ot"></a>湛然恒照。<a id="a-Ou"></a>性自了故。<a id="a-Ov"></a>如掌亭人。<a id="a-Ow"></a>都无所去。<a id="a-Ox"></a>云何离色离声。<a id="a-Oy"></a>无分别性。<a id="a-Oz"></a>此须得旨。<a id="a-P0"></a>亲见性时。<a id="a-P1"></a>方知离声色诸缘。<a id="a-P2"></a>性。<a id="a-P3"></a>自常住。<a id="a-P4"></a>不假前尘。<a id="a-P5"></a>所起知见。<a id="a-P6"></a>则悟无始已来。<a id="a-P7"></a>皆是执声为闻。<a id="a-P8"></a>而生颠倒。<a id="a-P9"></a>故文殊颂云。<a id="a-PA"></a>旋汝倒闻机。<a id="a-PB"></a>反闻闻自性。<a id="a-PC"></a>性成无上道。<a id="a-PD"></a>圆通实如是。<a id="a-PE"></a>若非色非空。<a id="a-PF"></a>都无分别。<a id="a-PG"></a>不见性之人。<a id="a-PH"></a>到此之时。<a id="a-PI"></a>全归断灭。<a id="a-PJ"></a>便同外道拘舍离等。<a id="a-PK"></a>己眼不开。<a id="a-PL"></a>昧为冥谛。<a id="a-PM"></a>以冥寂闇昧无知。<a id="a-PN"></a>以为至极。<a id="a-PO"></a>从此复立二十五谛。<a id="a-PP"></a>迷真实心。<a id="a-PQ"></a>成外道种。<a id="a-PR"></a>或有禅宗不得旨者。<a id="a-PS"></a>法学起空见人。<a id="a-PT"></a>多拂心境俱空。<a id="a-PU"></a>执无分别。<a id="a-PV"></a>将狂解痴盲。<a id="a-PW"></a>以为至道。<a id="a-PX"></a>然非离因缘求法性。<a id="a-PY"></a>灭妄心。<a id="a-PZ"></a>取真心。<a id="a-Pa"></a>对增上慢人。<a id="a-Pb"></a>初学之者。<a id="a-Pc"></a>不可雷同。<a id="a-Pd"></a>应须甄别。<a id="a-Pe"></a>如经云。<a id="a-Pf"></a>离诸法缘无分别性。<a id="a-Pg"></a>则汝心性。<a id="a-Ph"></a>各有所还。<a id="a-Pi"></a>云何为主。<a id="a-Pj"></a>阿难言。<a id="a-Pk"></a>若我心性。<a id="a-Pl"></a>各有所还。<a id="a-Pm"></a>则如来说妙明元心。<a id="a-Pn"></a>云何无还。<a id="a-Po"></a>唯垂哀愍。<a id="a-Pp"></a>为我宣说。<a id="a-Pq"></a>佛告阿难。<a id="a-Pr"></a>且汝见我。<a id="a-Ps"></a>见精明元。<a id="a-Pt"></a>此见虽非妙精明心。<a id="a-Pu"></a>如第二月。<a id="a-Pv"></a>非是月影。<a id="a-Pw"></a>汝应谛听。<a id="a-Px"></a>今当示汝无所还地。<a id="a-Py"></a>阿难。<a id="a-Pz"></a>此大讲堂洞开。<a id="a-Q0"></a>东方。<a id="a-Q1"></a>日轮升天。<a id="a-Q2"></a>则有明耀。<a id="a-Q3"></a>中夜黑月。<a id="a-Q4"></a>云雾晦暝。<a id="a-Q5"></a>则复昏暗。<a id="a-Q6"></a>户牖之隙。<a id="a-Q7"></a>则复见通。<a id="a-Q8"></a>墙宇之间。<a id="a-Q9"></a>则复观壅。<a id="a-QA"></a>分别之处。<a id="a-QB"></a>则复见缘。<a id="a-QC"></a>顽虚之中。<a id="a-QD"></a>遍是空性。<a id="a-QE"></a>郁[火*勃]之像。<a id="a-QF"></a>则纡昏尘。<a id="a-QG"></a>澄霁敛氛。<a id="a-QH"></a>又观清净。<a id="a-QI"></a>阿难。<a id="a-QJ"></a>汝咸看此诸变化相。<a id="a-QK"></a>吾今各还本所因处。<a id="a-QL"></a>云何本因。<a id="a-QM"></a>阿难。<a id="a-QN"></a>此诸变化。<a id="a-QO"></a>明还日轮。<a id="a-QP"></a>何以故。<a id="a-QQ"></a>无日不明。<a id="a-QR"></a>明因属日。<a id="a-QS"></a>是故还日。<a id="a-QT"></a>暗还黑月。<a id="a-QU"></a>通还户牖。<a id="a-QV"></a>壅还墙宇。<a id="a-QW"></a>缘还分别。<a id="a-QX"></a>顽虚还空。<a id="a-QY"></a>郁[火*勃]还尘。<a id="a-QZ"></a>清明还霁。<a id="a-Qa"></a>则诸世间一切所有。<a id="a-Qb"></a>不出斯类。<a id="a-Qc"></a>汝见八种见精明性。<a id="a-Qd"></a>当欲谁还。<a id="a-Qe"></a>何以故。<a id="a-Qf"></a>若还于明。<a id="a-Qg"></a>则不明时。<a id="a-Qh"></a>无复见暗。<a id="a-Qi"></a>虽明暗等。<a id="a-Qj"></a>种种差别。<a id="a-Qk"></a>见无差别。<a id="a-Ql"></a>诸可还者。<a id="a-Qm"></a>自然非汝。<a id="a-Qn"></a>不汝还者。<a id="a-Qo"></a>非汝而谁。<a id="a-Qp"></a>则知汝心。<a id="a-Qq"></a>本妙明净。<a id="a-Qr"></a>汝自迷闷。<a id="a-Qs"></a>丧本受轮。<a id="a-Qt"></a>于生死中。<a id="a-Qu"></a>常被漂溺。<a id="a-Qv"></a>是故如来。<a id="a-Qw"></a>名可怜愍。<a id="a-Qx"></a>故知一切众生。<a id="a-Qy"></a>即今见精明心。<a id="a-Qz"></a>非定真妄。<a id="a-R0"></a>昧之则粗。<a id="a-R1"></a>明之则妙。<a id="a-R2"></a>只于八种不还之中。<a id="a-R3"></a>了了见性常住。<a id="a-R4"></a>云何随境流转。<a id="a-R5"></a>失本真常。<a id="a-R6"></a>永没苦轮。<a id="a-R7"></a>常漂死海。<a id="a-R8"></a>大圣怜愍。<a id="a-R9"></a>非不惊嗟。<a id="a-RA"></a>阿难示起疑心。<a id="a-RB"></a>寄破情执。<a id="a-RC"></a>释迦微细开演。<a id="a-RD"></a>直指觉原。<a id="a-RE"></a>可谓不易凡身。<a id="a-RF"></a>顿成圣体。<a id="a-RG"></a>现于生灭。<a id="a-RH"></a>显出圆常。<a id="a-RI"></a>宗镜前后明文。<a id="a-RJ"></a>一一全证于此。<a id="a-RK"></a>又江西马祖和尚。<a id="a-RL"></a>问亮座主。<a id="a-RM"></a>蕴何经业。<a id="a-RN"></a>对云。<a id="a-RO"></a>讲三十本经论。<a id="a-RP"></a>师云。<a id="a-RQ"></a>正讲时将什么讲。<a id="a-RR"></a>对云。<a id="a-RS"></a>将心讲。<a id="a-RT"></a>师云。<a id="a-RU"></a>心如工技儿。<a id="a-RV"></a>意如和技者。<a id="a-RW"></a>争解讲他经。<a id="a-RX"></a>对云。<a id="a-RY"></a>不可是虚空讲也。<a id="a-RZ"></a>师云。<a id="a-Ra"></a>却是虚空讲得。<a id="a-Rb"></a>座主于言下大悟。<a id="a-Rc"></a>遂下阶礼拜。<a id="a-Rd"></a>蓦目汗流。<a id="a-Re"></a>师云。<a id="a-Rf"></a>者钝根阿师。<a id="a-Rg"></a>用礼拜作什么。<a id="a-Rh"></a>其座主却回本寺。<a id="a-Ri"></a>语学徒言。<a id="a-Rj"></a>某一生学业。<a id="a-Rk"></a>将谓天下无人敌者。<a id="a-Rl"></a>今日被开元寺老宿。<a id="a-Rm"></a>一唾净尽。<a id="a-Rn"></a>我尔许多时。<a id="a-Ro"></a>皆是诳呼汝。<a id="a-Rp"></a>遂散学徒。<a id="a-Rq"></a>一入西山。<a id="a-Rr"></a>更无消息。<a id="a-Rs"></a>又如有学士问马祖和尚。<a id="a-Rt"></a>如水无筋骨。<a id="a-Ru"></a>能胜万斛舟时如何。<a id="a-Rv"></a>师云。<a id="a-Rw"></a>我遮里水亦无。<a id="a-Rx"></a>舟亦无。<a id="a-Ry"></a>说什么筋骨。<a id="a-Rz"></a>又学人问龙潭和尚。<a id="a-S0"></a>久向龙潭。<a id="a-S1"></a>及至到来。<a id="a-S2"></a>为什么。<a id="a-S3"></a>龙亦不见。<a id="a-S4"></a>潭亦不见。<a id="a-S5"></a>师云。<a id="a-S6"></a>却是子亲到龙潭。<a id="a-S7"></a>又俗官王常侍。<a id="a-S8"></a>问先洞山和尚。<a id="a-S9"></a>五十二位菩萨中。<a id="a-SA"></a>为甚么不见妙觉菩萨。<a id="a-SB"></a>师云。<a id="a-SC"></a>却是常侍亲见。<a id="a-SD"></a>所以智者大师。<a id="a-SE"></a>一生弘教。<a id="a-SF"></a>虽广垂开示。<a id="a-SG"></a>唯显正宗。<a id="a-SH"></a>如止观中云。<a id="a-SI"></a>究竟指归何处。<a id="a-SJ"></a>言语道断。<a id="a-SK"></a>心行处灭。<a id="a-SL"></a>永寂如空。<a id="a-SM"></a>又观心论中云。<a id="a-SN"></a>复以伤念一家门徒。<a id="a-SO"></a>随逐积年。<a id="a-SP"></a>看心稍久。<a id="a-SQ"></a>遂不研核问心。<a id="a-SR"></a>是以不染内法。<a id="a-SS"></a>着外文字。<a id="a-ST"></a>偷记注而奔走。<a id="a-SU"></a>负经论而浪行。<a id="a-SV"></a>何不绝语置文。<a id="a-SW"></a>破一微尘。<a id="a-SX"></a>读大千经卷。<a id="a-SY"></a>若能如上听法讲经。<a id="a-SZ"></a>提宗问答。<a id="a-Sa"></a>方谐祖意。<a id="a-Sb"></a>称可佛心。<a id="a-Sc"></a>如遇此机。<a id="a-Sd"></a>可归宗镜。</p>
 </body>
</html>