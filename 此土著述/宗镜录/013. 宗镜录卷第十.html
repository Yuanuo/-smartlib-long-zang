<!doctype html>
<html id="z3IBX9Y1dz" data-ver="1738">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第十</h1>
  <p id="a2">夫凡圣一心境界。<a id="a-3"></a>如何是自在出生无碍之力。</p>
  <p id="a4">答。<a id="a-5"></a>一是法尔。<a id="a-6"></a>二由诸佛菩萨行愿。<a id="a-7"></a>三即众生信解。<a id="a-8"></a>自业感现。<a id="a-9"></a>又总具十力。<a id="a-A"></a>一法如是力。<a id="a-B"></a>二空无性力。<a id="a-C"></a>三诸佛神力。<a id="a-D"></a>四菩萨善根力。<a id="a-E"></a>五普贤行愿力。<a id="a-F"></a>六众生净业力。<a id="a-G"></a>七深信胜解力。<a id="a-H"></a>八如幻法生力。<a id="a-I"></a>九如梦法生力。<a id="a-J"></a>十无作真心所现力。<a id="a-K"></a>又华严疏释云。<a id="a-L"></a>一多相持。<a id="a-M"></a>互为本末。<a id="a-N"></a>一心所现。<a id="a-O"></a>总有十义。<a id="a-P"></a>一孤标独立。<a id="a-Q"></a>以是唯一。<a id="a-R"></a>故独立为主。<a id="a-S"></a>二双现同时。<a id="a-T"></a>各相资无碍故。<a id="a-U"></a>三。<a id="a-V"></a>两相俱亡。<a id="a-W"></a>互夺齐泯故。<a id="a-X"></a>四自在无碍。<a id="a-Y"></a>隐显同时。<a id="a-Z"></a>一际现故。<a id="a-a"></a>五去来不动。<a id="a-b"></a>各住本法。<a id="a-c"></a>不坏自位故。<a id="a-d"></a>六无力相持。<a id="a-e"></a>以有力。<a id="a-f"></a>持无力故。<a id="a-g"></a>七彼此无知。<a id="a-h"></a>以各无自性。<a id="a-i"></a>法法不相知。<a id="a-j"></a>不相到故。<a id="a-k"></a>八。<a id="a-l"></a>力用交彻。<a id="a-m"></a>以异体相入。<a id="a-n"></a>有力相持故。<a id="a-o"></a>九自性非有。<a id="a-p"></a>以无体性。<a id="a-q"></a>方能即入无碍故。<a id="a-r"></a>十究竟离言。<a id="a-s"></a>冥性德。<a id="a-t"></a>没果海故。<a id="a-u"></a>释云。<a id="a-v"></a>孤标独立者。<a id="a-w"></a>即经颂云。<a id="a-x"></a>多中无一性。<a id="a-y"></a>一亦无有多。<a id="a-z"></a>二法互无故。<a id="a-10"></a>得独立。<a id="a-11"></a>亦一。<a id="a-12"></a>即多而唯多。<a id="a-13"></a>多即一而唯一。<a id="a-14"></a>废己同他。<a id="a-15"></a>故云独立。<a id="a-16"></a>二双现同时者。<a id="a-17"></a>即经颂云。<a id="a-18"></a>知以一故众。<a id="a-19"></a>知以众故一。<a id="a-1A"></a>无一即无多。<a id="a-1B"></a>无多即无一。<a id="a-1C"></a>故二双现。<a id="a-1D"></a>更无前后。<a id="a-1E"></a>如牛二角。<a id="a-1F"></a>三两相俱亡者。<a id="a-1G"></a>即前二俱舍也。<a id="a-1H"></a>四自在无碍者。<a id="a-1I"></a>欲一即一。<a id="a-1J"></a>不坏相故。<a id="a-1K"></a>欲多即多。<a id="a-1L"></a>一即多故。<a id="a-1M"></a>一既如此。<a id="a-1N"></a>多亦准之。<a id="a-1O"></a>常一常多。<a id="a-1P"></a>常即不即故。<a id="a-1Q"></a>故云自在。<a id="a-1R"></a>五去来不动者。<a id="a-1S"></a>一入多而一在。<a id="a-1T"></a>多入一而多存。<a id="a-1U"></a>若两镜相入。<a id="a-1V"></a>而不动本相。<a id="a-1W"></a>相即亦然。<a id="a-1X"></a>六无力相持者。<a id="a-1Y"></a>因一有多。<a id="a-1Z"></a>多无力而持一。<a id="a-1a"></a>因多有一。<a id="a-1b"></a>一无力而持多。<a id="a-1c"></a>七彼此无知者。<a id="a-1d"></a>二互相依。<a id="a-1e"></a>皆无体用。<a id="a-1f"></a>故不相知。<a id="a-1g"></a>如经颂云。<a id="a-1h"></a>诸法无作用。<a id="a-1i"></a>亦无有体性。<a id="a-1j"></a>是故彼一切。<a id="a-1k"></a>各各不相知。<a id="a-1l"></a>八力用交彻者。<a id="a-1m"></a>即经颂云。<a id="a-1n"></a>一中解无量。<a id="a-1o"></a>无量中解一义。<a id="a-1p"></a>九自性非有者。<a id="a-1q"></a>互为因起。<a id="a-1r"></a>举体性空。<a id="a-1s"></a>十究竟离言者。<a id="a-1t"></a>不可言一。<a id="a-1u"></a>不可言非一。<a id="a-1v"></a>不可言亦一亦非一。<a id="a-1w"></a>不可言非一非非一。<a id="a-1x"></a>不可言相即。<a id="a-1y"></a>以相入故。<a id="a-1z"></a>不可言相入。<a id="a-20"></a>以相即故。<a id="a-21"></a>不可言即入。<a id="a-22"></a>不坏相故。<a id="a-23"></a>不可言不即入。<a id="a-24"></a>互交彻故。<a id="a-25"></a>口欲辩而词丧。<a id="a-26"></a>心将缘而虑息。<a id="a-27"></a>唯证智知。<a id="a-28"></a>同果海故。<a id="a-29"></a>一多既尔。<a id="a-2A"></a>染净等法无不皆然。<a id="a-2B"></a>又约一心圆别之理。<a id="a-2C"></a>无碍之力者。<a id="a-2D"></a>圆别遍理。<a id="a-2E"></a>微细难分。<a id="a-2F"></a>别。<a id="a-2G"></a>则要有差别方能遍。<a id="a-2H"></a>若不差别不能遍。<a id="a-2I"></a>圆。<a id="a-2J"></a>则不要差别而能遍。<a id="a-2K"></a>能遍之法。<a id="a-2L"></a>一一圆虽。<a id="a-2M"></a>故无差别。<a id="a-2N"></a>而言圆融者。<a id="a-2O"></a>一会即是彼一切会。<a id="a-2P"></a>亦非此会处处到也。<a id="a-2Q"></a>即此即彼。<a id="a-2R"></a>即一即多。<a id="a-2S"></a>故云圆融。<a id="a-2T"></a>又约所遍处。<a id="a-2U"></a>以论总别。<a id="a-2V"></a>东名非西名。<a id="a-2W"></a>所遍别也。<a id="a-2X"></a>此会即彼会。<a id="a-2Y"></a>所遍处总也。<a id="a-2Z"></a>又约能遍论圆别。<a id="a-2a"></a>要将差别之法。<a id="a-2b"></a>方能普遍。<a id="a-2c"></a>是名别也。<a id="a-2d"></a>今是圆融无差之法。<a id="a-2e"></a>即能遍故。<a id="a-2f"></a>名为圆也。<a id="a-2g"></a>前之别。<a id="a-2h"></a>如列宿遍九天。<a id="a-2i"></a>此之别。<a id="a-2j"></a>如一月落百川。<a id="a-2k"></a>前之总。<a id="a-2l"></a>如一云之满宇宙。<a id="a-2m"></a>此之圆。<a id="a-2n"></a>如和香之遍一室。<a id="a-2o"></a>故云总圆有异也。<a id="a-2p"></a>华严论云。<a id="a-2q"></a>此华藏界。<a id="a-2r"></a>隐显自在。<a id="a-2s"></a>为利众生显胜福德故。<a id="a-2t"></a>即具相万差。<a id="a-2u"></a>光明显照。<a id="a-2v"></a>若令众生情无取着。<a id="a-2w"></a>如幻云散。<a id="a-2x"></a>一物便无有所得。<a id="a-2y"></a>存其计故。<a id="a-2z"></a>以如此大愿智力。<a id="a-30"></a>法性自体空无性力。<a id="a-31"></a>隐显自在。<a id="a-32"></a>若随法性。<a id="a-33"></a>万相都无。<a id="a-34"></a>随智力。<a id="a-35"></a>众相随现。<a id="a-36"></a>隐显随缘。<a id="a-37"></a>都无作者。<a id="a-38"></a>凡夫执着。<a id="a-39"></a>用作无明。<a id="a-3A"></a>执障既无。<a id="a-3B"></a>智用自在。<a id="a-3C"></a>不离一真之境。<a id="a-3D"></a>化仪百变。<a id="a-3E"></a>是以箭穿石虎。<a id="a-3F"></a>非功力之所能。<a id="a-3G"></a>醉告三军。<a id="a-3H"></a>岂麴檗之所造。<a id="a-3I"></a>笋抽寒谷。<a id="a-3J"></a>非阳和之所生。<a id="a-3K"></a>鱼跃冰河。<a id="a-3L"></a>岂网罗之所致。<a id="a-3M"></a>悉为心感。<a id="a-3N"></a>显此灵通。<a id="a-3O"></a>故知万法施为。<a id="a-3P"></a>皆自心之力耳。<a id="a-3Q"></a>若或信受。<a id="a-3R"></a>具此力能。<a id="a-3S"></a>则广辟障门。<a id="a-3T"></a>尽枯业海。<a id="a-3U"></a>所以仁王经云。<a id="a-3V"></a>能起一念清净信者。<a id="a-3W"></a>是人超过百劫千劫。<a id="a-3X"></a>无量无边恒河沙劫一切苦难。<a id="a-3Y"></a>不生恶趣。<a id="a-3Z"></a>不久当得无上菩提。<a id="a-3a"></a>是以了心无作。<a id="a-3b"></a>即悟业空。<a id="a-3c"></a>观业空时。<a id="a-3d"></a>名为得道。<a id="a-3e"></a>其道若现。<a id="a-3f"></a>何智不明。<a id="a-3g"></a>心智明时。<a id="a-3h"></a>于行住坐卧。<a id="a-3i"></a>四威仪中。<a id="a-3j"></a>法尔能现自利利他之力。<a id="a-3k"></a>如华严经云。<a id="a-3l"></a>善见比丘。<a id="a-3m"></a>在林中经行。<a id="a-3n"></a>告善财言。<a id="a-3o"></a>善男子。<a id="a-3p"></a>我经行时。<a id="a-3q"></a>一念中。<a id="a-3r"></a>一切十方皆悉现前。<a id="a-3s"></a>智慧清净故。<a id="a-3t"></a>一念中。<a id="a-3u"></a>一切世界皆悉现前。<a id="a-3v"></a>经过不可说不可说世界故。<a id="a-3w"></a>一念中。<a id="a-3x"></a>不可说不可说佛刹皆悉严净。<a id="a-3y"></a>成就大愿力故。<a id="a-3z"></a>一念中。<a id="a-40"></a>不可说不可说众差别行皆悉现前。<a id="a-41"></a>满足十力智故。<a id="a-42"></a>一念中。<a id="a-43"></a>不可说不可说诸佛清净身皆悉现前。<a id="a-44"></a>成就普贤行愿力故。<a id="a-45"></a>一念中。<a id="a-46"></a>恭敬供养不可说不可说佛刹微尘数如来。<a id="a-47"></a>成就柔软心。<a id="a-48"></a>供养如来愿力故。<a id="a-49"></a>一念中。<a id="a-4A"></a>领受不可说不可说如来法。<a id="a-4B"></a>得证阿僧祇差别法。<a id="a-4C"></a>住持法轮陀罗尼力故。<a id="a-4D"></a>一念中。<a id="a-4E"></a>不可说不可说菩萨行海皆悉现前。<a id="a-4F"></a>得能净一切行。<a id="a-4G"></a>如因陀罗网愿力故。<a id="a-4H"></a>一念中。<a id="a-4I"></a>不可说不可说诸三昧海皆悉现前。<a id="a-4J"></a>得于一三昧门。<a id="a-4K"></a>入一切三昧门。<a id="a-4L"></a>皆令清净愿力故。<a id="a-4M"></a>一念中。<a id="a-4N"></a>不可说不可说诸根海皆悉现前。<a id="a-4O"></a>得了知诸根际。<a id="a-4P"></a>于一根中。<a id="a-4Q"></a>见一切根愿力故。<a id="a-4R"></a>一念中。<a id="a-4S"></a>不可说不可说佛刹微尘数时皆悉现前。<a id="a-4T"></a>得于一切时转法轮。<a id="a-4U"></a>众生界尽。<a id="a-4V"></a>法轮无尽愿力故。<a id="a-4W"></a>一念中。<a id="a-4X"></a>不可说不可说一切三世海皆悉现前。<a id="a-4Y"></a>得了知一切世界中。<a id="a-4Z"></a>一切三世分位。<a id="a-4a"></a>智光明愿力故。<a id="a-4b"></a>经行既尔。<a id="a-4c"></a>坐立亦然。<a id="a-4d"></a>故法华经偈云。<a id="a-4e"></a>佛子住此地。<a id="a-4f"></a>则是佛受用。<a id="a-4g"></a>常在于其中。<a id="a-4h"></a>经行及坐卧。</p>
  <p id="a4i">问。<a id="a-4j"></a>此宗镜录中。<a id="a-4k"></a>德用所因。<a id="a-4l"></a>有何因缘。<a id="a-4m"></a>令此诸法混融无碍。</p>
  <p id="a4n">答。<a id="a-4o"></a>约华严宗有其十义。<a id="a-4p"></a>一唯心现者。<a id="a-4q"></a>一切诸法。<a id="a-4r"></a>真心所现。<a id="a-4s"></a>如大海水。<a id="a-4t"></a>举体成波。<a id="a-4u"></a>以一切法无非一心故。<a id="a-4v"></a>大小等相随心回转。<a id="a-4w"></a>即入无碍。<a id="a-4x"></a>二无定性者。<a id="a-4y"></a>既唯心现。<a id="a-4z"></a>从缘而生。<a id="a-50"></a>无有定性。<a id="a-51"></a>性相俱离。<a id="a-52"></a>小非定小。<a id="a-53"></a>故能容太虚而有余。<a id="a-54"></a>以同大之无外故。<a id="a-55"></a>大非定大。<a id="a-56"></a>故能入小尘而无间。<a id="a-57"></a>以同小之无内故。<a id="a-58"></a>是则等太虚之微尘。<a id="a-59"></a>含如尘之广刹。<a id="a-5A"></a>有何难哉。<a id="a-5B"></a>是以一非定一。<a id="a-5C"></a>故能是一切。<a id="a-5D"></a>多非定多。<a id="a-5E"></a>故能是一。<a id="a-5F"></a>边非定边。<a id="a-5G"></a>故能即中。<a id="a-5H"></a>中非定中。<a id="a-5I"></a>故能即边。<a id="a-5J"></a>延促静乱等。<a id="a-5K"></a>一一皆然。<a id="a-5L"></a>三缘起相由者。<a id="a-5M"></a>谓大法界中缘起法海。<a id="a-5N"></a>义门无量。<a id="a-5O"></a>略有十门。<a id="a-5P"></a>具在下帙法性因缘中说。<a id="a-5Q"></a>四法性融通门者。<a id="a-5R"></a>谓若唯约事。<a id="a-5S"></a>则互相碍。<a id="a-5T"></a>不可即入。<a id="a-5U"></a>若唯约理。<a id="a-5V"></a>则唯一味。<a id="a-5W"></a>无可即入。<a id="a-5X"></a>今则理事融通。<a id="a-5Y"></a>具斯无碍。<a id="a-5Z"></a>谓不异理之一事。<a id="a-5a"></a>具摄理性时。<a id="a-5b"></a>令彼不异理之多事。<a id="a-5c"></a>随所依理。<a id="a-5d"></a>皆于一中现。<a id="a-5e"></a>若一中摄理不尽。<a id="a-5f"></a>则真理有分限失。<a id="a-5g"></a>若一中摄理尽。<a id="a-5h"></a>多事不随现。<a id="a-5i"></a>则事在理外失。<a id="a-5j"></a>今既一事之中。<a id="a-5k"></a>全摄理尽。<a id="a-5l"></a>多事岂不依中现。<a id="a-5m"></a>华藏品颂云。<a id="a-5n"></a>华藏世界所有尘。<a id="a-5o"></a>一一尘中见法界。<a id="a-5p"></a>法界即事法界矣。<a id="a-5q"></a>斯即总意。<a id="a-5r"></a>别亦具十玄门。<a id="a-5s"></a>一既真理与一切法而共相应。<a id="a-5t"></a>摄理无遗。<a id="a-5u"></a>即是诸门诸法。<a id="a-5v"></a>同时具足门。<a id="a-5w"></a>二事既如理能包。<a id="a-5x"></a>亦如理广遍。<a id="a-5y"></a>不坏狭相。<a id="a-5z"></a>故有广狭纯杂无碍门。<a id="a-60"></a>又性常平等故纯。<a id="a-61"></a>普摄诸法故杂。<a id="a-62"></a>三理既遍在一切多事。<a id="a-63"></a>故令一事随理遍一切中。<a id="a-64"></a>遍理全在一事。<a id="a-65"></a>则一切随理在一事中。<a id="a-66"></a>故有一多相容门。<a id="a-67"></a>又如尘自相是一。<a id="a-68"></a>由自一不动。<a id="a-69"></a>方能遍应成多。<a id="a-6A"></a>若动自一即失遍应。<a id="a-6B"></a>多。<a id="a-6C"></a>亦不成。<a id="a-6D"></a>一。<a id="a-6E"></a>二三皆如是。<a id="a-6F"></a>又一多相由成立。<a id="a-6G"></a>如一全是多。<a id="a-6H"></a>方名为一。<a id="a-6I"></a>又多全是一方名为多。<a id="a-6J"></a>多外无别一。<a id="a-6K"></a>明知是多中一。<a id="a-6L"></a>一外无别多。<a id="a-6M"></a>明知是一中多。<a id="a-6N"></a>良以非多。<a id="a-6O"></a>然能为一多。<a id="a-6P"></a>非一然能为多一。<a id="a-6Q"></a>以不失无性。<a id="a-6R"></a>方有一多之智。<a id="a-6S"></a>经颂云。<a id="a-6T"></a>譬如算数法。<a id="a-6U"></a>增一至无量。<a id="a-6V"></a>皆悉是本数。<a id="a-6W"></a>智慧故差别。<a id="a-6X"></a>四真理既不离诸法。<a id="a-6Y"></a>则一事即是真理。<a id="a-6Z"></a>真理即是一切事故。<a id="a-6a"></a>是故此一即彼一切事。<a id="a-6b"></a>一切即一反上可知。<a id="a-6c"></a>故有相即自在门。<a id="a-6d"></a>五由真理在事。<a id="a-6e"></a>各全非分故。<a id="a-6f"></a>正在此时。<a id="a-6g"></a>彼即为隐。<a id="a-6h"></a>故有隐显门。<a id="a-6i"></a>六真理既普摄诸法。<a id="a-6j"></a>带彼能依之事。<a id="a-6k"></a>顿在一中。<a id="a-6l"></a>故有微细门。<a id="a-6m"></a>七此全摄理。<a id="a-6n"></a>故能现一切。<a id="a-6o"></a>彼全摄理。<a id="a-6p"></a>同此顿现。<a id="a-6q"></a>此现彼时。<a id="a-6r"></a>彼能现所现俱现此中。<a id="a-6s"></a>彼现此时。<a id="a-6t"></a>此能现所现亦现彼中。<a id="a-6u"></a>如是重重无尽。<a id="a-6v"></a>故有帝网门。<a id="a-6w"></a>所以真如毕竟无尽故。<a id="a-6x"></a>八即事同理故。<a id="a-6y"></a>随举一事。<a id="a-6z"></a>即真法门。<a id="a-70"></a>故有托事门。<a id="a-71"></a>九以真如遍在。<a id="a-72"></a>昼夜日月年劫皆全在故。<a id="a-73"></a>在日之时。<a id="a-74"></a>不异在劫。<a id="a-75"></a>故有十世异成门。<a id="a-76"></a>况时因法有。<a id="a-77"></a>法融时不融耶。<a id="a-78"></a>十此事即理时。<a id="a-79"></a>不碍。<a id="a-7A"></a>与余一切恒相应。<a id="a-7B"></a>故有主伴门。<a id="a-7C"></a>又谓尘是法界。<a id="a-7D"></a>体无分剂。<a id="a-7E"></a>普通一切。<a id="a-7F"></a>是为主也。<a id="a-7G"></a>即彼一切各各别。<a id="a-7H"></a>故是伴也。<a id="a-7I"></a>伴不异主。<a id="a-7J"></a>必全主而成伴。<a id="a-7K"></a>主不异伴。<a id="a-7L"></a>亦全伴以成主。<a id="a-7M"></a>主之与伴。<a id="a-7N"></a>互相资摄。<a id="a-7O"></a>若相摄。<a id="a-7P"></a>彼此互无。<a id="a-7Q"></a>不可别说一切。<a id="a-7R"></a>若相资。<a id="a-7S"></a>则彼此互有。<a id="a-7T"></a>不可同说一切。<a id="a-7U"></a>皆由即主即伴。<a id="a-7V"></a>是故亦同亦异。<a id="a-7W"></a>当知主中亦主亦伴。<a id="a-7X"></a>伴中亦伴亦主也。<a id="a-7Y"></a>故一理融通。<a id="a-7Z"></a>十门具矣。<a id="a-7a"></a>故知此理。<a id="a-7b"></a>尘尘具足。<a id="a-7c"></a>念念圆融。<a id="a-7d"></a>无有一法而非所被。<a id="a-7e"></a>如华严经云。<a id="a-7f"></a>时彼普救众生妙德夜神为善财童子。<a id="a-7g"></a>示现菩萨调伏众生解脱神力。<a id="a-7h"></a>以诸相好庄严其身。<a id="a-7i"></a>于两眉间放大光明。<a id="a-7j"></a>名智灯普照清净幢。<a id="a-7k"></a>无量光明以为眷属。<a id="a-7l"></a>其光普照一切世间。<a id="a-7m"></a>照世间已。<a id="a-7n"></a>入善财顶。<a id="a-7o"></a>充满其身。<a id="a-7p"></a>善财尔时。<a id="a-7q"></a>即得究竟清净轮三昧。<a id="a-7r"></a>得此三昧已。<a id="a-7s"></a>悉见二神两处中间所有一切地尘水尘。<a id="a-7t"></a>及以火尘。<a id="a-7u"></a>金刚摩尼众宝微尘。<a id="a-7v"></a>华香缨络诸庄严具。<a id="a-7w"></a>如是一切。<a id="a-7x"></a>所有微尘。<a id="a-7y"></a>一一尘中。<a id="a-7z"></a>各见佛刹微尘数世界成坏。<a id="a-80"></a>及见一切地水火风。<a id="a-81"></a>诸大积聚。<a id="a-82"></a>亦见一切世界接连。<a id="a-83"></a>皆以地轮。<a id="a-84"></a>任持而住。<a id="a-85"></a>种种山海。<a id="a-86"></a>种种河池。<a id="a-87"></a>种种树林。<a id="a-88"></a>种种宫殿。<a id="a-89"></a>所谓天宫殿、<a id="a-8A"></a>龙宫殿、<a id="a-8B"></a>夜叉宫殿。<a id="a-8C"></a>乃至摩睺罗伽．人．非人等。<a id="a-8D"></a>宫殿屋宅。<a id="a-8E"></a>地狱．畜生．阎罗王界。<a id="a-8F"></a>一切住处。<a id="a-8G"></a>诸趣轮转。<a id="a-8H"></a>生死往来。<a id="a-8I"></a>随业受报。<a id="a-8J"></a>各各差别。<a id="a-8K"></a>靡不悉见。<a id="a-8L"></a>又见一切世界差别。<a id="a-8M"></a>所谓或有世界杂秽。<a id="a-8N"></a>或有世界清净。<a id="a-8O"></a>或有世界趣杂秽。<a id="a-8P"></a>或有世界趣清净。<a id="a-8Q"></a>或有世界杂秽清净。<a id="a-8R"></a>或有世界清净杂秽。<a id="a-8S"></a>或有世界一向清净。<a id="a-8T"></a>或有世界其形平正。<a id="a-8U"></a>或有覆住。<a id="a-8V"></a>或有侧住。<a id="a-8W"></a>如是等一切世界。<a id="a-8X"></a>一切趣中。<a id="a-8Y"></a>悉见此普救众生夜神。<a id="a-8Z"></a>于一切时。<a id="a-8a"></a>一切处。<a id="a-8b"></a>随诸众生形貌言词。<a id="a-8c"></a>行解差别。<a id="a-8d"></a>以方便力。<a id="a-8e"></a>普现其前。<a id="a-8f"></a>随宜化度。<a id="a-8g"></a>五如幻梦者。<a id="a-8h"></a>犹如幻师。<a id="a-8i"></a>能幻一物以为种种。<a id="a-8j"></a>幻。<a id="a-8k"></a>种种物以为一物等。<a id="a-8l"></a>经云。<a id="a-8m"></a>或现须臾作百年等。<a id="a-8n"></a>一切诸法。<a id="a-8o"></a>业幻所作。<a id="a-8p"></a>故一异无碍。<a id="a-8q"></a>言如梦者。<a id="a-8r"></a>如梦中所见广大。<a id="a-8s"></a>未移枕上。<a id="a-8t"></a>历时久远。<a id="a-8u"></a>未经斯须。<a id="a-8v"></a>六如影像者。<a id="a-8w"></a>经云。<a id="a-8x"></a>远物近物。<a id="a-8y"></a>虽皆影现。<a id="a-8z"></a>影不随物而有远近等。<a id="a-90"></a>七因无限者。<a id="a-91"></a>谓诸佛菩萨。<a id="a-92"></a>昔在因中。<a id="a-93"></a>常修缘起无性等观。<a id="a-94"></a>大愿回向等。<a id="a-95"></a>称法界。<a id="a-96"></a>修及余无量殊胜因。<a id="a-97"></a>故今如所起果。<a id="a-98"></a>具斯无碍。<a id="a-99"></a>八佛证穷故者。<a id="a-9A"></a>由冥真性。<a id="a-9B"></a>得如性用。<a id="a-9C"></a>故经云。<a id="a-9D"></a>无比功德故能尔。<a id="a-9E"></a>九深定用故者。<a id="a-9F"></a>谓海印定等。<a id="a-9G"></a>诸三昧力。<a id="a-9H"></a>故贤首品颂云。<a id="a-9I"></a>入微尘数诸三昧。<a id="a-9J"></a>一一出生尘等定。<a id="a-9K"></a>而彼微尘亦不增等。<a id="a-9L"></a>十神通解脱故者。<a id="a-9M"></a>谓由十通。<a id="a-9N"></a>及不思议等解脱故。<a id="a-9O"></a>不思议法品。<a id="a-9P"></a>十种解脱中云。<a id="a-9Q"></a>于一尘中。<a id="a-9R"></a>建立三世一切佛法等。</p>
  <p id="a9S">问。<a id="a-9T"></a>目心为镜。<a id="a-9U"></a>有何证文。</p>
  <p id="a9V">答。<a id="a-9W"></a>大乘起信论云。<a id="a-9X"></a>觉体相者。<a id="a-9Y"></a>有四种大义。<a id="a-9Z"></a>与虚空等。<a id="a-9a"></a>犹如净镜。<a id="a-9b"></a>一如实空镜。<a id="a-9c"></a>远离一切心境界相。<a id="a-9d"></a>无法可现。<a id="a-9e"></a>非觉照义故。<a id="a-9f"></a>二因熏习镜。<a id="a-9g"></a>谓如实不空。<a id="a-9h"></a>一切世间境界。<a id="a-9i"></a>悉于中现。<a id="a-9j"></a>不出不入。<a id="a-9k"></a>不失不坏。<a id="a-9l"></a>常住一心。<a id="a-9m"></a>以一切法。<a id="a-9n"></a>即真实性故。<a id="a-9o"></a>又一切染法所不能染。<a id="a-9p"></a>智体不动。<a id="a-9q"></a>具足无漏。<a id="a-9r"></a>熏众生故。<a id="a-9s"></a>三。<a id="a-9t"></a>法出离镜。<a id="a-9u"></a>谓不空。<a id="a-9v"></a>出烦恼碍。<a id="a-9w"></a>离和合相淳净明故。<a id="a-9x"></a>四缘熏习镜。<a id="a-9y"></a>谓依法出离故。<a id="a-9z"></a>遍照众生之心。<a id="a-A0"></a>令修善根。<a id="a-A1"></a>随念示现。<a id="a-A2"></a>故释摩诃衍论云。<a id="a-A3"></a>性净本觉。<a id="a-A4"></a>中论云觉体相者。<a id="a-A5"></a>有四种大。<a id="a-A6"></a>义。<a id="a-A7"></a>与虚空等。<a id="a-A8"></a>犹如净镜者。<a id="a-A9"></a>此四种大义中。<a id="a-AA"></a>各有二义。<a id="a-AB"></a>与彼大义不相舍离。<a id="a-AC"></a>一者等空义。<a id="a-AD"></a>二者同镜义。<a id="a-AE"></a>如论云。<a id="a-AF"></a>复次觉体相者。<a id="a-AG"></a>有四种大义。<a id="a-AH"></a>与虚空等。<a id="a-AI"></a>犹如净镜。<a id="a-AJ"></a>故云何名为如实空镜。<a id="a-AK"></a>及有二义。<a id="a-AL"></a>其相云何。<a id="a-AM"></a>颂曰。<a id="a-AN"></a>性净本觉中。<a id="a-AO"></a>远离虑知知。<a id="a-AP"></a>如远离妄境。<a id="a-AQ"></a>实示远离义。<a id="a-AR"></a>镜摩奢趺娑。<a id="a-AS"></a>举一示一。<a id="a-AT"></a>故论曰。<a id="a-AU"></a>性净本觉之体性中。<a id="a-AV"></a>远离一切攀缘虑知。<a id="a-AW"></a>诸戏论识。<a id="a-AX"></a>成就一味平等之义。<a id="a-AY"></a>故名为如。<a id="a-AZ"></a>远离一切。<a id="a-Aa"></a>虚妄境界。<a id="a-Ab"></a>种种相分。<a id="a-Ac"></a>成就决定真实之相。<a id="a-Ad"></a>故名为实。<a id="a-Ae"></a>为欲现示远离之义。<a id="a-Af"></a>故名为空。<a id="a-Ag"></a>镜谓喻。<a id="a-Ah"></a>明然此中镜。<a id="a-Ai"></a>则喻摩奢趺娑珠镜。<a id="a-Aj"></a>非余种种油摩等镜。<a id="a-Ak"></a>以为譬喻。<a id="a-Al"></a>何以故。<a id="a-Am"></a>取此摩奢趺娑珠镜。<a id="a-An"></a>安置一处。<a id="a-Ao"></a>珠镜前中。<a id="a-Ap"></a>或蕴种种石。<a id="a-Aq"></a>或蕴种种饮食。<a id="a-Ar"></a>或蕴种种庄严具。<a id="a-As"></a>或蕴同类珠镜。<a id="a-At"></a>彼珠镜中。<a id="a-Au"></a>余像不现。<a id="a-Av"></a>唯同类珠。<a id="a-Aw"></a>分明显了故。<a id="a-Ax"></a>如实空镜。<a id="a-Ay"></a>亦复如是。<a id="a-Az"></a>于此镜中。<a id="a-B0"></a>唯同类清净功德。<a id="a-B1"></a>安立集成。<a id="a-B2"></a>种种异类诸过患法。<a id="a-B3"></a>皆远离故。<a id="a-B4"></a>如论云。<a id="a-B5"></a>一者如实空镜。<a id="a-B6"></a>远离一切心境界相。<a id="a-B7"></a>无法可现故。<a id="a-B8"></a>各有二种义。<a id="a-B9"></a>而唯示同镜义。<a id="a-BA"></a>等空之义。<a id="a-BB"></a>不现示耶。<a id="a-BC"></a>以举一义。<a id="a-BD"></a>兼示一义故。<a id="a-BE"></a>若如是者。<a id="a-BF"></a>云何名为等空义耶。<a id="a-BG"></a>谓如虚空清净无染。<a id="a-BH"></a>四障所不能覆。<a id="a-BI"></a>广大无边。<a id="a-BJ"></a>三世所不能摄。<a id="a-BK"></a>如实空镜。<a id="a-BL"></a>亦复如是。<a id="a-BM"></a>故非觉照义故者。<a id="a-BN"></a>即是现示远离因缘。<a id="a-BO"></a>为如彼摩奢趺娑珠镜中石等诸像不现前者。<a id="a-BP"></a>石等诸法。<a id="a-BQ"></a>皆鄙秽故。<a id="a-BR"></a>此本觉珠镜中。<a id="a-BS"></a>种种妄法不现前者。<a id="a-BT"></a>一切染法。<a id="a-BU"></a>皆悉是无明不觉之相。<a id="a-BV"></a>无照达义故。<a id="a-BW"></a>云何名为因熏习镜。<a id="a-BX"></a>及有二义。<a id="a-BY"></a>其相云何。<a id="a-BZ"></a>颂曰。<a id="a-Ba"></a>性净本觉智。<a id="a-Bb"></a>三种世间法。<a id="a-Bc"></a>皆悉不舍离。<a id="a-Bd"></a>为一觉熏习。<a id="a-Be"></a>庄严法身果。<a id="a-Bf"></a>故名因熏习。<a id="a-Bg"></a>镜轮多梨华。<a id="a-Bh"></a>空容受遍一。<a id="a-Bi"></a>论曰。<a id="a-Bj"></a>性净本觉。<a id="a-Bk"></a>三世间皆悉不离。<a id="a-Bl"></a>熏习。<a id="a-Bm"></a>彼三而为一觉熏习。<a id="a-Bn"></a>庄严一大法身之果。<a id="a-Bo"></a>是故名为因熏习镜。<a id="a-Bp"></a>云何名为三种世间。<a id="a-Bq"></a>一者众生世间。<a id="a-Br"></a>二者器世间。<a id="a-Bs"></a>三者智正觉世间。<a id="a-Bt"></a>众生世间者。<a id="a-Bu"></a>谓异生性界。<a id="a-Bv"></a>器世间者。<a id="a-Bw"></a>谓所依止土。<a id="a-Bx"></a>智正觉世间者。<a id="a-By"></a>谓佛菩萨。<a id="a-Bz"></a>是名为三。<a id="a-C0"></a>此中镜者。<a id="a-C1"></a>谓轮多梨华镜。<a id="a-C2"></a>如取轮多梨华。<a id="a-C3"></a>安置一处。<a id="a-C4"></a>周集诸物。<a id="a-C5"></a>由此华熏。<a id="a-C6"></a>一切诸物皆悉明净。<a id="a-C7"></a>又明净物。<a id="a-C8"></a>华中现前。<a id="a-C9"></a>皆悉无余。<a id="a-CA"></a>一切诸物中。<a id="a-CB"></a>彼华现前。<a id="a-CC"></a>亦复无余。<a id="a-CD"></a>因熏习镜。<a id="a-CE"></a>亦复如是。<a id="a-CF"></a>熏一切法。<a id="a-CG"></a>为清净觉。<a id="a-CH"></a>熏令平等。<a id="a-CI"></a>复次虚空义。<a id="a-CJ"></a>则有二种。<a id="a-CK"></a>一者容受义。<a id="a-CL"></a>二者遍一义。<a id="a-CM"></a>容受义者。<a id="a-CN"></a>容受诸色无障碍故。<a id="a-CO"></a>遍一义者。<a id="a-CP"></a>种种诸色。<a id="a-CQ"></a>唯同一种大虚空故。<a id="a-CR"></a>如论云。<a id="a-CS"></a>二者因熏习镜。<a id="a-CT"></a>谓如实不空。<a id="a-CU"></a>一切世间境界。<a id="a-CV"></a>悉于中现故。<a id="a-CW"></a>如是本觉。<a id="a-CX"></a>从无始来。<a id="a-CY"></a>远离四种过。<a id="a-CZ"></a>自性清净。<a id="a-Ca"></a>常住一心。<a id="a-Cb"></a>一者。<a id="a-Cc"></a>远离不遍之过。<a id="a-Cd"></a>三种世间不出本觉清净镜故。<a id="a-Ce"></a>如论云。<a id="a-Cf"></a>不出故。<a id="a-Cg"></a>二者。<a id="a-Ch"></a>远离杂乱之过。<a id="a-Ci"></a>一切诸法。<a id="a-Cj"></a>不入本觉清净镜故。<a id="a-Ck"></a>如论云。<a id="a-Cl"></a>不入故。<a id="a-Cm"></a>三者。<a id="a-Cn"></a>远离过患之过。<a id="a-Co"></a>本觉镜中。<a id="a-Cp"></a>现前诸法。<a id="a-Cq"></a>无不本觉净功德故。<a id="a-Cr"></a>如论云。<a id="a-Cs"></a>不失故。<a id="a-Ct"></a>四者。<a id="a-Cu"></a>远离无常之过。<a id="a-Cv"></a>本觉镜中。<a id="a-Cw"></a>现前诸法。<a id="a-Cx"></a>无不常住无为智故。<a id="a-Cy"></a>如论云。<a id="a-Cz"></a>不坏故。<a id="a-D0"></a>远离边过。<a id="a-D1"></a>圆满中实。<a id="a-D2"></a>是故说言。<a id="a-D3"></a>常住一心。<a id="a-D4"></a>自此已下。<a id="a-D5"></a>显示因缘。<a id="a-D6"></a>何因缘故。<a id="a-D7"></a>本觉智中种种诸法。<a id="a-D8"></a>如彼本觉离诸过耶。<a id="a-D9"></a>种种诸法。<a id="a-DA"></a>皆悉无不真实体故。<a id="a-DB"></a>如论云。<a id="a-DC"></a>以一切法则真实性故。<a id="a-DD"></a>故自此已下。<a id="a-DE"></a>作缘决疑。<a id="a-DF"></a>谓有众生。<a id="a-DG"></a>作如是疑。<a id="a-DH"></a>三世间中。<a id="a-DI"></a>众生世间无明染法。<a id="a-DJ"></a>具足圆满。<a id="a-DK"></a>流转迁动。<a id="a-DL"></a>无休息时。<a id="a-DM"></a>如是世间现本觉者。<a id="a-DN"></a>不可得言。<a id="a-DO"></a>本觉清净。<a id="a-DP"></a>远离诸过。<a id="a-DQ"></a>以此义故。<a id="a-DR"></a>今通而言。<a id="a-DS"></a>又一切染法所不能染。<a id="a-DT"></a>般若实智。<a id="a-DU"></a>其体不动。<a id="a-DV"></a>自性清净。<a id="a-DW"></a>具足无漏。<a id="a-DX"></a>常恒熏习众生世间令清净故。<a id="a-DY"></a>如论云。<a id="a-DZ"></a>又一切染法所不能染。<a id="a-Da"></a>智体不动。<a id="a-Db"></a>具足无漏。<a id="a-Dc"></a>熏众生故。<a id="a-Dd"></a>云何名为法出离镜。<a id="a-De"></a>及有二义。<a id="a-Df"></a>其相云何。<a id="a-Dg"></a>颂曰。<a id="a-Dh"></a>如实不空法。<a id="a-Di"></a>出离三过失。<a id="a-Dj"></a>圆满三种德。<a id="a-Dk"></a>故名法出离。<a id="a-Dl"></a>镜销炼玻璃。<a id="a-Dm"></a>空出离色义。<a id="a-Dn"></a>论曰。<a id="a-Do"></a>无漏性德。<a id="a-Dp"></a>出离三过。<a id="a-Dq"></a>圆满三德。<a id="a-Dr"></a>名法出离。<a id="a-Ds"></a>云何名为三种过失。<a id="a-Dt"></a>一者。<a id="a-Du"></a>无明染品。<a id="a-Dv"></a>名烦恼碍。<a id="a-Dw"></a>二者。<a id="a-Dx"></a>根本无明。<a id="a-Dy"></a>名为智碍。<a id="a-Dz"></a>三者。<a id="a-E0"></a>俱合转相。<a id="a-E1"></a>名戏论识。<a id="a-E2"></a>是名为三。<a id="a-E3"></a>如是三过。<a id="a-E4"></a>究竟离故。<a id="a-E5"></a>名为出离。<a id="a-E6"></a>如论云。<a id="a-E7"></a>三者法出离镜。<a id="a-E8"></a>谓不空法。<a id="a-E9"></a>出烦恼碍。<a id="a-EA"></a>智碍。<a id="a-EB"></a>离和合相故。<a id="a-EC"></a>云何名为三种功德。<a id="a-ED"></a>一者淳成就功德。<a id="a-EE"></a>二者。<a id="a-EF"></a>净成就功德。<a id="a-EG"></a>三者。<a id="a-EH"></a>明成就功德。<a id="a-EI"></a>是名为三。<a id="a-EJ"></a>如论云。<a id="a-EK"></a>淳净明故。<a id="a-EL"></a>故出离何过。<a id="a-EM"></a>圆满何德。<a id="a-EN"></a>谓出离烦恼碍。<a id="a-EO"></a>圆满净成就功德。<a id="a-EP"></a>出离智碍。<a id="a-EQ"></a>圆满明成就功德。<a id="a-ER"></a>出离和合转相。<a id="a-ES"></a>圆满淳成就功德。<a id="a-ET"></a>何以故。<a id="a-EU"></a>相对法尔故。<a id="a-EV"></a>此中镜者。<a id="a-EW"></a>谓玻璃珠。<a id="a-EX"></a>譬如玻璃珠沦深泥中。<a id="a-EY"></a>则便涌出。<a id="a-EZ"></a>离彼泥腾一丈量。<a id="a-Ea"></a>若置浊水中。<a id="a-Eb"></a>驱混成尘累。<a id="a-Ec"></a>唯上清净水。<a id="a-Ed"></a>安住其中。<a id="a-Ee"></a>若置福多伽林中。<a id="a-Ef"></a>出现香气。<a id="a-Eg"></a>碍彼秽香。<a id="a-Eh"></a>远去而住。<a id="a-Ei"></a>法出离镜。<a id="a-Ej"></a>亦复尔故。<a id="a-Ek"></a>此中喻者。<a id="a-El"></a>喻自体净义。<a id="a-Em"></a>等空义者。<a id="a-En"></a>出离色义。<a id="a-Eo"></a>谓如虚空远离大种。<a id="a-Ep"></a>一向清净。<a id="a-Eq"></a>法出离镜。<a id="a-Er"></a>亦复尔故。<a id="a-Es"></a>云何名为缘熏习镜。<a id="a-Et"></a>及有二义。<a id="a-Eu"></a>其相云何。<a id="a-Ev"></a>颂曰。<a id="a-Ew"></a>于无量无边。<a id="a-Ex"></a>诸众生缘中。<a id="a-Ey"></a>出无量无边。<a id="a-Ez"></a>殊胜应化身。<a id="a-F0"></a>熏习众生心。<a id="a-F1"></a>出生诸善根。<a id="a-F2"></a>增长两轮华。<a id="a-F3"></a>庄严法身果。<a id="a-F4"></a>故名缘熏习。<a id="a-F5"></a>镜中玻璃空。<a id="a-F6"></a>随顺成就义。<a id="a-F7"></a>如法应观察。<a id="a-F8"></a>论曰。<a id="a-F9"></a>譬如取玻璃珠。<a id="a-FA"></a>安置一处。<a id="a-FB"></a>周匝积集种种色珠。<a id="a-FC"></a>彼玻璃珠。<a id="a-FD"></a>随向珠色现前转变。<a id="a-FE"></a>缘熏习镜。<a id="a-FF"></a>亦复尔。<a id="a-FG"></a>又譬如虚空有自在力故。<a id="a-FH"></a>于一切所作之事中。<a id="a-FI"></a>随顺成立。<a id="a-FJ"></a>缘熏习境亦复如是。<a id="a-FK"></a>于一切众生修行之事中。<a id="a-FL"></a>随应建立故。<a id="a-FM"></a>如论云。<a id="a-FN"></a>四者缘熏习镜。<a id="a-FO"></a>谓依法出离故。<a id="a-FP"></a>遍照众生之心。<a id="a-FQ"></a>令修善根。<a id="a-FR"></a>随念示现故。<a id="a-FS"></a>故如是四种本觉大义。<a id="a-FT"></a>遍一切众生界。<a id="a-FU"></a>一切二乘界。<a id="a-FV"></a>一切菩萨界。<a id="a-FW"></a>一切如来界中。<a id="a-FX"></a>无不住处。<a id="a-FY"></a>无不照处。<a id="a-FZ"></a>无不通处。<a id="a-Fa"></a>无不至处。<a id="a-Fb"></a>具足圆满。<a id="a-Fc"></a>具足圆满。<a id="a-Fd"></a>起信疏释云。<a id="a-Fe"></a>性净本觉者。<a id="a-Ff"></a>以空及镜喻。<a id="a-Fg"></a>别解四义。<a id="a-Fh"></a>论云。<a id="a-Fi"></a>一如实空镜。<a id="a-Fj"></a>远离一切心境界相。<a id="a-Fk"></a>无法可现。<a id="a-Fl"></a>非觉照义故者。<a id="a-Fm"></a>初内。<a id="a-Fn"></a>真如中妄法本无。<a id="a-Fo"></a>非先有后无。<a id="a-Fp"></a>故云如实空。<a id="a-Fq"></a>下释空义。<a id="a-Fr"></a>倒心妄境。<a id="a-Fs"></a>本不相应。<a id="a-Ft"></a>故云远离。<a id="a-Fu"></a>非谓有而不现。<a id="a-Fv"></a>但以妄法理无故。<a id="a-Fw"></a>无可现境。<a id="a-Fx"></a>非不能现。<a id="a-Fy"></a>但以兔角无故。<a id="a-Fz"></a>无可现也。<a id="a-G0"></a>非觉照者。<a id="a-G1"></a>有二义。<a id="a-G2"></a>一以妄念望于真智。<a id="a-G3"></a>无觉照之功。<a id="a-G4"></a>以情执违理故。<a id="a-G5"></a>如镜非即外物。<a id="a-G6"></a>以彼外物无照用义故。<a id="a-G7"></a>即显镜中无外物体。<a id="a-G8"></a>二以本觉望于妄法。<a id="a-G9"></a>亦无觉照功能。<a id="a-GA"></a>以妄本无故。<a id="a-GB"></a>如净眼望空华。<a id="a-GC"></a>无照瞩之功。<a id="a-GD"></a>亦如镜望兔角。</p>
  <p id="aGE">问。<a id="a-GF"></a>若然者。<a id="a-GG"></a>何故下因熏习镜中。<a id="a-GH"></a>即现一切世间法耶。</p>
  <p id="aGI">答。<a id="a-GJ"></a>约依他似法。<a id="a-GK"></a>此是真心随熏所作。<a id="a-GL"></a>无自体故。<a id="a-GM"></a>不异真如。<a id="a-GN"></a>故论云。<a id="a-GO"></a>以一切法。<a id="a-GP"></a>即真实性故。<a id="a-GQ"></a>今此约遍计所执实性。<a id="a-GR"></a>故无可现也。</p>
  <p id="aGS">问。<a id="a-GT"></a>所现似法。<a id="a-GU"></a>岂不由彼执实有耶。</p>
  <p id="aGV">答。<a id="a-GW"></a>虽由执实有。<a id="a-GX"></a>然似恒非实。<a id="a-GY"></a>如影由质。<a id="a-GZ"></a>影恒非质。<a id="a-Ga"></a>镜中现影不现质。<a id="a-Gb"></a>不现质故。<a id="a-Gc"></a>故云空镜。<a id="a-Gd"></a>能现影故。<a id="a-Ge"></a>是因熏也。<a id="a-Gf"></a>论云。<a id="a-Gg"></a>二因熏习镜。<a id="a-Gh"></a>谓如实不空。<a id="a-Gi"></a>一切世间境界悉于中现。<a id="a-Gj"></a>不出不入。<a id="a-Gk"></a>不失不坏。<a id="a-Gl"></a>常住一心。<a id="a-Gm"></a>以一切法即真实性故。<a id="a-Gn"></a>又一切染法所不能染。<a id="a-Go"></a>智体不动。<a id="a-Gp"></a>具足无漏。<a id="a-Gq"></a>熏众生故者。<a id="a-Gr"></a>释内有二因义。<a id="a-Gs"></a>初能作现法之因。<a id="a-Gt"></a>二作内熏之因。<a id="a-Gu"></a>亦可初是因义。<a id="a-Gv"></a>后是熏习义。<a id="a-Gw"></a>故云因熏习也。<a id="a-Gx"></a>言如实不空者。<a id="a-Gy"></a>此总出因熏体。<a id="a-Gz"></a>谓有自体。<a id="a-H0"></a>及功能故。<a id="a-H1"></a>二因初中。<a id="a-H2"></a>一切世间境界悉现。<a id="a-H3"></a>明一切法离此心外。<a id="a-H4"></a>无别体性。<a id="a-H5"></a>犹如镜中能现影也。<a id="a-H6"></a>不出者。<a id="a-H7"></a>明心待熏故。<a id="a-H8"></a>及现诸法。<a id="a-H9"></a>非不熏而自出也。<a id="a-HA"></a>不入者。<a id="a-HB"></a>离心以无能熏。<a id="a-HC"></a>故不从外入也。<a id="a-HD"></a>不失者。<a id="a-HE"></a>虽复不从内出外入。<a id="a-HF"></a>然缘起之时。<a id="a-HG"></a>显现不无。<a id="a-HH"></a>故云不失也。<a id="a-HI"></a>不坏者。<a id="a-HJ"></a>诸法缘集。<a id="a-HK"></a>起无所从。<a id="a-HL"></a>不异真如。<a id="a-HM"></a>故不可坏。<a id="a-HN"></a>如镜中影。<a id="a-HO"></a>以因镜故不可坏也。<a id="a-HP"></a>常住一心者。<a id="a-HQ"></a>会相同体。<a id="a-HR"></a>染法不能染者。<a id="a-HS"></a>以性净故。<a id="a-HT"></a>智体不动者。<a id="a-HU"></a>以本无染。<a id="a-HV"></a>今无始净。<a id="a-HW"></a>是故本觉之智。<a id="a-HX"></a>未曾移动。<a id="a-HY"></a>又虽现染法。<a id="a-HZ"></a>不为所染。<a id="a-Ha"></a>故云不动。<a id="a-Hb"></a>如镜中像。<a id="a-Hc"></a>随质转变。<a id="a-Hd"></a>然其镜体未曾动也。<a id="a-He"></a>又一空镜。<a id="a-Hf"></a>离一切外物之体。<a id="a-Hg"></a>二不空镜。<a id="a-Hh"></a>谓体不无。<a id="a-Hi"></a>能现万像。<a id="a-Hj"></a>三净镜。<a id="a-Hk"></a>谓已磨治。<a id="a-Hl"></a>离尘垢故。<a id="a-Hm"></a>四受用镜。<a id="a-Hn"></a>谓置之高堂。<a id="a-Ho"></a>须者受用。<a id="a-Hp"></a>前二自性净。<a id="a-Hq"></a>后二离垢净。<a id="a-Hr"></a>又初二就因隐时说。<a id="a-Hs"></a>后二就果显时说。<a id="a-Ht"></a>又前二约空不空。<a id="a-Hu"></a>后二约体用。<a id="a-Hv"></a>如佛地经云。<a id="a-Hw"></a>复次妙生。<a id="a-Hx"></a>大圆镜智者。<a id="a-Hy"></a>如依圆镜。<a id="a-Hz"></a>众像影现。<a id="a-I0"></a>如是依止如来智镜。<a id="a-I1"></a>诸处境识众像影现。<a id="a-I2"></a>唯以圆镜为譬喻者。<a id="a-I3"></a>当知圆镜。<a id="a-I4"></a>如来智镜。<a id="a-I5"></a>平等平等。<a id="a-I6"></a>是故智镜。<a id="a-I7"></a>名圆镜智。<a id="a-I8"></a>如来大圆镜。<a id="a-I9"></a>有福乐人。<a id="a-IA"></a>悬高胜处。<a id="a-IB"></a>无所动摇。<a id="a-IC"></a>诸有去来。<a id="a-ID"></a>无量众生。<a id="a-IE"></a>于此观察。<a id="a-IF"></a>自身得失。<a id="a-IG"></a>为欲存得舍诸失故。<a id="a-IH"></a>如是如来悬圆镜智。<a id="a-II"></a>处净法界。<a id="a-IJ"></a>无间断故。<a id="a-IK"></a>无所动摇。<a id="a-IL"></a>欲令无量无数众生。<a id="a-IM"></a>观于染净。<a id="a-IN"></a>为欲取净舍诸染故。<a id="a-IO"></a>又如圆镜。<a id="a-IP"></a>极善磨莹。<a id="a-IQ"></a>鉴净无垢。<a id="a-IR"></a>光明遍照。<a id="a-IS"></a>如是如来大圆镜智。<a id="a-IT"></a>于佛智上。<a id="a-IU"></a>一切烦恼所知障。<a id="a-IV"></a>垢。<a id="a-IW"></a>永出离故。<a id="a-IX"></a>极善磨莹。<a id="a-IY"></a>为依止定所摄持故。<a id="a-IZ"></a>鉴净无垢。<a id="a-Ia"></a>作诸众生利乐事故。<a id="a-Ib"></a>光明遍照。<a id="a-Ic"></a>又如圆镜。<a id="a-Id"></a>依缘本质。<a id="a-Ie"></a>种种影像相貌生起。<a id="a-If"></a>如是如来。<a id="a-Ig"></a>大圆镜智。<a id="a-Ih"></a>于一切时依诸缘故。<a id="a-Ii"></a>种种智影相貌生起。<a id="a-Ij"></a>如圆镜上。<a id="a-Ik"></a>非一众多诸影像起。<a id="a-Il"></a>而圆镜上无诸影像。<a id="a-Im"></a>而此圆镜无动无作。<a id="a-In"></a>如是如来圆镜智上。<a id="a-Io"></a>非一众多诸智影起。<a id="a-Ip"></a>圆镜智上无诸智影。<a id="a-Iq"></a>而此智镜无动无作。<a id="a-Ir"></a>又如圆镜。<a id="a-Is"></a>与众影像非合非离。<a id="a-It"></a>不聚集故。<a id="a-Iu"></a>现彼缘故。<a id="a-Iv"></a>如是如来大圆镜智。<a id="a-Iw"></a>与众智影非合非离。<a id="a-Ix"></a>不聚集故。<a id="a-Iy"></a>不散失故。<a id="a-Iz"></a>大涅槃经云。<a id="a-J0"></a>若能听受是大涅槃经。<a id="a-J1"></a>悉能具知一切方等大乘经典。<a id="a-J2"></a>甚深义味。<a id="a-J3"></a>譬如男女。<a id="a-J4"></a>于明净镜。<a id="a-J5"></a>见其色像。<a id="a-J6"></a>了了分明。<a id="a-J7"></a>大涅槃镜。<a id="a-J8"></a>亦复如是。<a id="a-J9"></a>菩萨执之。<a id="a-JA"></a>悉得明见大乘经典甚深之义。<a id="a-JB"></a>又云。<a id="a-JC"></a>何等名为伊帝目多伽经。<a id="a-JD"></a>乃至拘那牟尼佛时。<a id="a-JE"></a>名曰法镜。<a id="a-JF"></a>是知古佛。<a id="a-JG"></a>皆目此为镜。<a id="a-JH"></a>以教法万义。<a id="a-JI"></a>真俗万缘。<a id="a-JJ"></a>无不于中显现故。<a id="a-JK"></a>天台顶尊者。<a id="a-JL"></a>涅槃疏云。<a id="a-JM"></a>般若者。<a id="a-JN"></a>即是无上调御一切种智。<a id="a-JO"></a>名大涅槃明净之镜。<a id="a-JP"></a>此镜一照一切照。<a id="a-JQ"></a>照中故是镜。<a id="a-JR"></a>照真故是净。<a id="a-JS"></a>照俗故是明。<a id="a-JT"></a>明故像亮假现。<a id="a-JU"></a>净故瑕尽真显。<a id="a-JV"></a>镜故体圆中显。<a id="a-JW"></a>三智一心中得。<a id="a-JX"></a>故言明净镜。<a id="a-JY"></a>摄一切法。<a id="a-JZ"></a>故称调御。<a id="a-Ja"></a>佛智藏。<a id="a-Jb"></a>故名般若德。<a id="a-Jc"></a>是知诸圣皆目心为镜。<a id="a-Jd"></a>妙尽其中矣。<a id="a-Je"></a>大乘千钵经云。<a id="a-Jf"></a>谛观心境照见心性。<a id="a-Jg"></a>唯照唯清。<a id="a-Jh"></a>唯照唯净。<a id="a-Ji"></a>遍观十方。<a id="a-Jj"></a>廓周法界。<a id="a-Jk"></a>朗然寂静。<a id="a-Jl"></a>无有障碍。<a id="a-Jm"></a>所以先德云。<a id="a-Jn"></a>此真如性。<a id="a-Jo"></a>犹如明镜。<a id="a-Jp"></a>万像悉于中现。<a id="a-Jq"></a>又一切万法有二。<a id="a-Jr"></a>一。<a id="a-Js"></a>皆如明镜含明了性。<a id="a-Jt"></a>一心所成故。<a id="a-Ju"></a>二分别所现。<a id="a-Jv"></a>如影像故。<a id="a-Jw"></a>由初义。<a id="a-Jx"></a>故为能现。<a id="a-Jy"></a>由后义。<a id="a-Jz"></a>故为所现。<a id="a-K0"></a>故一切法互为镜像。<a id="a-K1"></a>如镜互照而不坏本相。<a id="a-K2"></a>经云。<a id="a-K3"></a>远物近物。<a id="a-K4"></a>虽皆影现。<a id="a-K5"></a>影不随物而有远近。<a id="a-K6"></a>且如河泉之中见日月者。<a id="a-K7"></a>是为能现。<a id="a-K8"></a>若河泉以为所现者。<a id="a-K9"></a>长河飞泉。<a id="a-KA"></a>入于镜中。<a id="a-KB"></a>出是所现之相。<a id="a-KC"></a>登楼持镜。<a id="a-KD"></a>则黄河一带尽入镜中。<a id="a-KE"></a>瀑布千丈。<a id="a-KF"></a>见于迳尺。<a id="a-KG"></a>王右丞诗云。<a id="a-KH"></a>隔窗云雾生衣上。<a id="a-KI"></a>卷幔山泉入镜中。<a id="a-KJ"></a>明是所现矣。<a id="a-KK"></a>如高悬心镜。<a id="a-KL"></a>无法不含。<a id="a-KM"></a>似廓彻性空。<a id="a-KN"></a>何门不入。<a id="a-KO"></a>故唐朝太宗皇帝云。<a id="a-KP"></a>朕闻以铜为镜。<a id="a-KQ"></a>可以正衣冠。<a id="a-KR"></a>以古为镜。<a id="a-KS"></a>可以知兴替。<a id="a-KT"></a>以人为镜。<a id="a-KU"></a>可以知得失。<a id="a-KV"></a>今以心为镜。<a id="a-KW"></a>可以照法界。<a id="a-KX"></a>又明镜只照其形。<a id="a-KY"></a>不照其心。<a id="a-KZ"></a>只照生灭。<a id="a-Ka"></a>不照无生。<a id="a-Kb"></a>但照世间不照出世。<a id="a-Kc"></a>有形方照。<a id="a-Kd"></a>无形不照。<a id="a-Ke"></a>且如心镜。<a id="a-Kf"></a>洞该性地。<a id="a-Kg"></a>鉴彻心原。<a id="a-Kh"></a>遍了无生。<a id="a-Ki"></a>广明真俗。<a id="a-Kj"></a>有无俱察。<a id="a-Kk"></a>隐显咸通。<a id="a-Kl"></a>优劣悬殊。<a id="a-Km"></a>略齐少喻。<a id="a-Kn"></a>如华严普贤行愿品云。<a id="a-Ko"></a>时婆罗门为善财童子赞甘露大王。<a id="a-Kp"></a>颂云。<a id="a-Kq"></a>我主胜端严。<a id="a-Kr"></a>惩忿诫诸欲。<a id="a-Ks"></a>心如净明镜。<a id="a-Kt"></a>鉴物未尝私。<a id="a-Ku"></a>明镜唯照形。<a id="a-Kv"></a>不鉴于心想。<a id="a-Kw"></a>我王心镜净。<a id="a-Kx"></a>洞见于心原。<a id="a-Ky"></a>先德云。<a id="a-Kz"></a>如大摩尼宝镜。<a id="a-L0"></a>悬耀太虚。<a id="a-L1"></a>十方色相。<a id="a-L2"></a>悉皆顿现。<a id="a-L3"></a>而此镜性净光。<a id="a-L4"></a>无有影像。<a id="a-L5"></a>诸佛法身。<a id="a-L6"></a>亦复如是。<a id="a-L7"></a>澄彻清净。<a id="a-L8"></a>而无影像。<a id="a-L9"></a>以昔大悲不倦。<a id="a-LA"></a>随众生业缘。<a id="a-LB"></a>感应差别。<a id="a-LC"></a>普现一切色身三昧。<a id="a-LD"></a>众生闻见。<a id="a-LE"></a>无不蒙益。<a id="a-LF"></a>诸佛。<a id="a-LG"></a>与无漏金刚心为身。<a id="a-LH"></a>普现一切众生界。<a id="a-LI"></a>但为烦恼习气所覆。<a id="a-LJ"></a>无体不现。<a id="a-LK"></a>如瓶内净。<a id="a-LL"></a>灯光不灭。<a id="a-LM"></a>名如来藏。<a id="a-LN"></a>亦名功德藏。<a id="a-LO"></a>亦名无尽藏。<a id="a-LP"></a>诸祖共传。<a id="a-LQ"></a>诸佛清净自觉圣智。<a id="a-LR"></a>真如妙心。<a id="a-LS"></a>不同世间文字所得。<a id="a-LT"></a>何以故。<a id="a-LU"></a>无碍解脱。<a id="a-LV"></a>是一真法性。<a id="a-LW"></a>不与世间出世间所共故。<a id="a-LX"></a>经云。<a id="a-LY"></a>无比是菩提。<a id="a-LZ"></a>不可喻故。<a id="a-La"></a>若有悟斯真实法性。<a id="a-Lb"></a>此人则能了知三世诸佛。<a id="a-Lc"></a>及一切众生同一法界。<a id="a-Ld"></a>本来平等。<a id="a-Le"></a>常恒不变。<a id="a-Lf"></a>诸佛一切时中。<a id="a-Lg"></a>离观相故。<a id="a-Lh"></a>经偈云。<a id="a-Li"></a>心净已度诸禅定。<a id="a-Lj"></a>是以心净故。<a id="a-Lk"></a>则孤光一照。<a id="a-Ll"></a>万虑全消。<a id="a-Lm"></a>如闇室悬灯。<a id="a-Ln"></a>重云见日。<a id="a-Lo"></a>如古德偈云。<a id="a-Lp"></a>安知一念蒙光处。<a id="a-Lq"></a>亿劫昏迷灭此时。<a id="a-Lr"></a>故云。<a id="a-Ls"></a>法有应照之能。<a id="a-Lt"></a>故况之以镜。<a id="a-Lu"></a>教有可传之义。<a id="a-Lv"></a>故喻之于灯。<a id="a-Lw"></a>可谓慧月入怀。<a id="a-Lx"></a>灵珠在握。<a id="a-Ly"></a>法界洞彻。<a id="a-Lz"></a>无不鉴矣。<a id="a-M0"></a>才命论云。<a id="a-M1"></a>心彻宝镜。<a id="a-M2"></a>注云。<a id="a-M3"></a>夫心以鉴物。<a id="a-M4"></a>庶品不遗。<a id="a-M5"></a>洞彻幽明。<a id="a-M6"></a>同乎宝镜。<a id="a-M7"></a>又庄子云。<a id="a-M8"></a>志人之心若镜也。<a id="a-M9"></a>又如世间之镜。<a id="a-MA"></a>尚照人肝胆。<a id="a-MB"></a>何况灵台心镜。<a id="a-MC"></a>而不洞鉴耶。<a id="a-MD"></a>昔秦宫以玉为镜。<a id="a-ME"></a>照诸群僚。<a id="a-MF"></a>肝胆腑脏。<a id="a-MG"></a>皆悉显现。<a id="a-MH"></a>所以昔人云。<a id="a-MI"></a>不游大海。<a id="a-MJ"></a>未睹沃日之奇。<a id="a-MK"></a>不仰太山。<a id="a-ML"></a>靡觌干霄之状。<a id="a-MM"></a>如未临宗镜。<a id="a-MN"></a>焉识自心。<a id="a-MO"></a>恢廓而体纳太虚。<a id="a-MP"></a>澄湛而影含万像。<a id="a-MQ"></a>不信入者。<a id="a-MR"></a>莫测高深。<a id="a-MS"></a>故真觉大师歌云。<a id="a-MT"></a>心镜明。<a id="a-MU"></a>鉴无碍。<a id="a-MV"></a>廓然莹彻周沙界。<a id="a-MW"></a>万像森罗影现中。<a id="a-MX"></a>一性圆光非内外。<a id="a-MY"></a>是故依此起信论。<a id="a-MZ"></a>四种空镜义。<a id="a-Ma"></a>遂乃广录祖教。<a id="a-Mb"></a>显现一心。<a id="a-Mc"></a>证成宗镜。<a id="a-Md"></a>所以论云。<a id="a-Me"></a>有法能起摩诃衍。<a id="a-Mf"></a>信根者。<a id="a-Mg"></a>有法者。<a id="a-Mh"></a>谓一心法。<a id="a-Mi"></a>若人能解此法。<a id="a-Mj"></a>必起广大信根故。<a id="a-Mk"></a>信根既立。<a id="a-Ml"></a>即入佛道。<a id="a-Mm"></a>以成佛道故。<a id="a-Mn"></a>离二现行。<a id="a-Mo"></a>云何现行。<a id="a-Mp"></a>一者凡夫现行。<a id="a-Mq"></a>生死。<a id="a-Mr"></a>成杂染事。<a id="a-Ms"></a>二者二乘现行。<a id="a-Mt"></a>涅槃。<a id="a-Mu"></a>失利乐事。<a id="a-Mv"></a>缚脱虽殊。<a id="a-Mw"></a>俱迷宗镜。<a id="a-Mx"></a>今成佛道。<a id="a-My"></a>无二现行。<a id="a-Mz"></a>圆证一心。<a id="a-N0"></a>具摩诃行。<a id="a-N1"></a>以大智故。<a id="a-N2"></a>不住生死。<a id="a-N3"></a>以大悲故。<a id="a-N4"></a>不住涅槃。<a id="a-N5"></a>作一种之光明。<a id="a-N6"></a>为万途之津济。</p>
  <p id="aN7">问。<a id="a-N8"></a>宗镜广照。<a id="a-N9"></a>万法同归。<a id="a-NA"></a>是此镜义不。</p>
  <p id="aNB">答。<a id="a-NC"></a>若凡若圣。<a id="a-ND"></a>说异说同。<a id="a-NE"></a>皆是镜中之影像。<a id="a-NF"></a>此唯一镜。<a id="a-NG"></a>圆极十方。<a id="a-NH"></a>镜外无法。<a id="a-NI"></a>彼我俱绝。<a id="a-NJ"></a>古德云。<a id="a-NK"></a>若言众生心性。<a id="a-NL"></a>同诸佛心性者。<a id="a-NM"></a>别教也。<a id="a-NN"></a>圆教心性。<a id="a-NO"></a>是一寂光。<a id="a-NP"></a>无彼无此。<a id="a-NQ"></a>极十方三世佛。<a id="a-NR"></a>及众生边际。<a id="a-NS"></a>成一大圆镜。<a id="a-NT"></a>但是一镜。<a id="a-NU"></a>无有同异也。<a id="a-NV"></a>佛及众生。<a id="a-NW"></a>一镜上像耳。</p>
  <p id="aNX">问。<a id="a-NY"></a>今宗镜录。<a id="a-NZ"></a>以镜为义者。<a id="a-Na"></a>是约法相宗立。<a id="a-Nb"></a>约法性宗立。</p>
  <p id="aNc">答。<a id="a-Nd"></a>若约因缘对待门。<a id="a-Ne"></a>以法相宗。<a id="a-Nf"></a>即本识为镜。<a id="a-Ng"></a>如楞伽经云。<a id="a-Nh"></a>譬如明镜。<a id="a-Ni"></a>现众色像。<a id="a-Nj"></a>现识处现。<a id="a-Nk"></a>亦复如是。<a id="a-Nl"></a>现识。<a id="a-Nm"></a>即第八识。<a id="a-Nn"></a>以法性宗。<a id="a-No"></a>即如来藏为镜。<a id="a-Np"></a>如起。<a id="a-Nq"></a>信论云。<a id="a-Nr"></a>复次觉体相者。<a id="a-Ns"></a>有四种大义。<a id="a-Nt"></a>与虚空等。<a id="a-Nu"></a>犹如净镜。<a id="a-Nv"></a>又占察善恶经。<a id="a-Nw"></a>立二种观门。<a id="a-Nx"></a>为钝根人。<a id="a-Ny"></a>立唯心识观。<a id="a-Nz"></a>为利根人。<a id="a-O0"></a>立真如实观。<a id="a-O1"></a>又起信论云。<a id="a-O2"></a>心若驰散。<a id="a-O3"></a>即当摄来令住正念。<a id="a-O4"></a>其正念者。<a id="a-O5"></a>当知唯心。<a id="a-O6"></a>无外境界。<a id="a-O7"></a>即复此心。<a id="a-O8"></a>亦无自相。<a id="a-O9"></a>念念不可得故。<a id="a-OA"></a>若唯心识观。<a id="a-OB"></a>及正念。<a id="a-OC"></a>唯心。<a id="a-OD"></a>当法相宗。<a id="a-OE"></a>若真如实观。<a id="a-OF"></a>与其心念念不可得。<a id="a-OG"></a>即法性宗。<a id="a-OH"></a>若约法性融通门。<a id="a-OI"></a>皆归一旨。<a id="a-OJ"></a>无复分别。<a id="a-OK"></a>今论正宗。<a id="a-OL"></a>取胜而言。<a id="a-OM"></a>约法性宗说。<a id="a-ON"></a>若总包含。<a id="a-OO"></a>如海纳川。<a id="a-OP"></a>以本摄末。<a id="a-OQ"></a>岂唯性相。<a id="a-OR"></a>无有一法而遗所照。</p>
  <p id="aOS">问。<a id="a-OT"></a>此宗镜中。<a id="a-OU"></a>如何信入。</p>
  <p id="aOV">答。<a id="a-OW"></a>但不动一心。<a id="a-OX"></a>不住诸法。<a id="a-OY"></a>无能所之证。<a id="a-OZ"></a>亡智解之心。<a id="a-Oa"></a>则是无信之信。<a id="a-Ob"></a>不入之入。<a id="a-Oc"></a>人法二空。<a id="a-Od"></a>心境双寂。<a id="a-Oe"></a>如大般若经。<a id="a-Of"></a>文殊师利云。<a id="a-Og"></a>系缘法界。<a id="a-Oh"></a>一念法界。<a id="a-Oi"></a>不动法界。<a id="a-Oj"></a>知真法界。<a id="a-Ok"></a>不应动摇。<a id="a-Ol"></a>谓若言我入法界。<a id="a-Om"></a>已动法界。<a id="a-On"></a>能所两亡。<a id="a-Oo"></a>入相斯寂。<a id="a-Op"></a>故不动法界。<a id="a-Oq"></a>是入法界。<a id="a-Or"></a>大乘千钵大教王经云。<a id="a-Os"></a>云何方便。<a id="a-Ot"></a>而得证入无性观者。<a id="a-Ou"></a>菩萨先须当心观照。<a id="a-Ov"></a>本性静寂。<a id="a-Ow"></a>悟入灭尽定。<a id="a-Ox"></a>得心识性。<a id="a-Oy"></a>证见清净。<a id="a-Oz"></a>唯清唯净。<a id="a-P0"></a>证见圣性。<a id="a-P1"></a>自性如如。<a id="a-P2"></a>一道寂静。<a id="a-P3"></a>悟达本原。<a id="a-P4"></a>返照见净。<a id="a-P5"></a>唯照唯莹。<a id="a-P6"></a>唯莹唯净。<a id="a-P7"></a>唯寂唯圣。<a id="a-P8"></a>则是名为菩萨得入无动涅槃无性观。<a id="a-P9"></a>故知若有能证。<a id="a-PA"></a>则为有人。<a id="a-PB"></a>若有所证。<a id="a-PC"></a>则为有法。<a id="a-PD"></a>以唯一真法界故。<a id="a-PE"></a>则心外无法。<a id="a-PF"></a>不可以法界更证法界。<a id="a-PG"></a>如无生义云。<a id="a-PH"></a>如经言。<a id="a-PI"></a>舍利弗赞比丘言。<a id="a-PJ"></a>汝等今者。<a id="a-PK"></a>住于福田。<a id="a-PL"></a>诸比丘言。<a id="a-PM"></a>大师。<a id="a-PN"></a>世尊犹尚不能消供养。<a id="a-PO"></a>何况我等。<a id="a-PP"></a>大师解言。<a id="a-PQ"></a>此是佛不住。<a id="a-PR"></a>佛则无有佛。<a id="a-PS"></a>亦无福田。<a id="a-PT"></a>能消供养者。<a id="a-PU"></a>此正是真福田人。<a id="a-PV"></a>佛若住佛。<a id="a-PW"></a>即是有佛。<a id="a-PX"></a>亦是有福田。<a id="a-PY"></a>能消供养者。<a id="a-PZ"></a>此即非是真福田也。<a id="a-Pa"></a>类此住神通智慧。<a id="a-Pb"></a>则有智慧。<a id="a-Pc"></a>此则非真智慧。<a id="a-Pd"></a>若无所住。<a id="a-Pe"></a>乃是真有智慧。<a id="a-Pf"></a>又思益经论释云。<a id="a-Pg"></a>离于法界。<a id="a-Ph"></a>更无有人受供养者故。<a id="a-Pi"></a>以彼法界。<a id="a-Pj"></a>本来清净故。<a id="a-Pk"></a>是以此录。<a id="a-Pl"></a>削去浮华。<a id="a-Pm"></a>唯谈真实。<a id="a-Pn"></a>不依名字。<a id="a-Po"></a>直显心宗。<a id="a-Pp"></a>如普贤观经云。<a id="a-Pq"></a>昔在灵山。<a id="a-Pr"></a>演于一实之道。<a id="a-Ps"></a>又究竟一乘宝性论偈云。<a id="a-Pt"></a>虽无善巧言。<a id="a-Pu"></a>但有真实义。<a id="a-Pv"></a>彼法应受持。<a id="a-Pw"></a>如取金舍石。<a id="a-Px"></a>妙义如真金。<a id="a-Py"></a>巧语如瓦石。<a id="a-Pz"></a>依名不依义。<a id="a-Q0"></a>彼人无明盲。<a id="a-Q1"></a>若亲见性。<a id="a-Q2"></a>入宗镜中。<a id="a-Q3"></a>乃是自信法门。<a id="a-Q4"></a>决定无惑。<a id="a-Q5"></a>则日可使冷。<a id="a-Q6"></a>月可使热。<a id="a-Q7"></a>纵千途异说。<a id="a-Q8"></a>终不能易。<a id="a-Q9"></a>如大法炬陀罗尼经云。<a id="a-QA"></a>佛言。<a id="a-QB"></a>憍尸迦。<a id="a-QC"></a>如来弟子。<a id="a-QD"></a>见诸世间。<a id="a-QE"></a>犹如幻化。<a id="a-QF"></a>无有疑网。<a id="a-QG"></a>所以者何。<a id="a-QH"></a>彼信如来。<a id="a-QI"></a>即自见法。<a id="a-QJ"></a>是故自信。<a id="a-QK"></a>不唯信他。<a id="a-QL"></a>何以故。<a id="a-QM"></a>若世间人。<a id="a-QN"></a>既自见已。<a id="a-QO"></a>彼人终不更取他言。<a id="a-QP"></a>憍尸迦。<a id="a-QQ"></a>如人裸露。<a id="a-QR"></a>在道而行。<a id="a-QS"></a>设有一人。<a id="a-QT"></a>语众人言。<a id="a-QU"></a>此人希有。<a id="a-QV"></a>锦衣覆身。<a id="a-QW"></a>憍尸迦。<a id="a-QX"></a>于意云何。<a id="a-QY"></a>彼虽有言。<a id="a-QZ"></a>自余众人。<a id="a-Qa"></a>信此言不。<a id="a-Qb"></a>不也世尊。<a id="a-Qc"></a>何以故。<a id="a-Qd"></a>眼亲见故。<a id="a-Qe"></a>佛言。<a id="a-Qf"></a>如是如是。<a id="a-Qg"></a>憍尸迦。<a id="a-Qh"></a>诸佛如来诸有弟子。<a id="a-Qi"></a>自见法故。<a id="a-Qj"></a>不取他言。<a id="a-Qk"></a>其义亦尔。<a id="a-Ql"></a>释曰。<a id="a-Qm"></a>若见自法。<a id="a-Qn"></a>何法非自。<a id="a-Qo"></a>或凡或圣。<a id="a-Qp"></a>若是若非。<a id="a-Qq"></a>凡有指陈。<a id="a-Qr"></a>皆不出自心之际。<a id="a-Qs"></a>如是信者。<a id="a-Qt"></a>方到法原。<a id="a-Qu"></a>如入法界体性经云。<a id="a-Qv"></a>佛复告文殊师利。<a id="a-Qw"></a>汝知实际乎。<a id="a-Qx"></a>文殊师利言。<a id="a-Qy"></a>如是。<a id="a-Qz"></a>世尊。<a id="a-R0"></a>我知实际。<a id="a-R1"></a>佛言。<a id="a-R2"></a>文殊师利。<a id="a-R3"></a>何谓实际。<a id="a-R4"></a>文殊师利言。<a id="a-R5"></a>世尊。<a id="a-R6"></a>有我所际。<a id="a-R7"></a>彼即实际。<a id="a-R8"></a>所有凡夫际。<a id="a-R9"></a>彼即实际。<a id="a-RA"></a>若业若果报。<a id="a-RB"></a>一切诸法。<a id="a-RC"></a>悉是实际。<a id="a-RD"></a>世尊。<a id="a-RE"></a>若如是信者。<a id="a-RF"></a>即是实信。<a id="a-RG"></a>世尊。<a id="a-RH"></a>若颠倒信者。<a id="a-RI"></a>即是正信。<a id="a-RJ"></a>若行非行。<a id="a-RK"></a>彼即正行。<a id="a-RL"></a>所以者何。<a id="a-RM"></a>正不正者。<a id="a-RN"></a>但有言说不可得也。<a id="a-RO"></a>是知若信唯心实义者。<a id="a-RP"></a>则不为言语所转。<a id="a-RQ"></a>闻深而不怖。<a id="a-RR"></a>闻浅而不疑。<a id="a-RS"></a>闻非深非浅而不痴。<a id="a-RT"></a>如清凉演义云。<a id="a-RU"></a>闻深不怖者。<a id="a-RV"></a>即大分深义。<a id="a-RW"></a>所谓空也。<a id="a-RX"></a>闻说于空。<a id="a-RY"></a>谓同断灭。<a id="a-RZ"></a>故令人怖。<a id="a-Ra"></a>故大品云。<a id="a-Rb"></a>既非先有。<a id="a-Rc"></a>后亦非无。<a id="a-Rd"></a>自性常空。<a id="a-Re"></a>勿生惊怖。<a id="a-Rf"></a>闻浅不疑者。<a id="a-Rg"></a>浅谓涉事。<a id="a-Rh"></a>方便多门。<a id="a-Ri"></a>则令疑惑。<a id="a-Rj"></a>今知随宜。<a id="a-Rk"></a>何所疑耶。<a id="a-Rl"></a>闻非深非浅。<a id="a-Rm"></a>谓无所据。<a id="a-Rn"></a>使身心湛然。<a id="a-Ro"></a>知非深为妙有。<a id="a-Rp"></a>非浅为真空。<a id="a-Rq"></a>离身心相。<a id="a-Rr"></a>方为勇猛。<a id="a-Rs"></a>可造斯境。<a id="a-Rt"></a>又此三句。<a id="a-Ru"></a>亦即三观。<a id="a-Rv"></a>初空。<a id="a-Rw"></a>次假。<a id="a-Rx"></a>后中道。<a id="a-Ry"></a>三句齐闻。<a id="a-Rz"></a>一念皆会。<a id="a-S0"></a>则三观一心。<a id="a-S1"></a>何疑不遣。</p>
 </body>
</html>