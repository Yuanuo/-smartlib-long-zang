<!doctype html>
<html id="z3IBXCD1eX" data-ver="1907">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第四十四</h1>
  <p id="a2">夫若谈心佛。<a id="a-3"></a>唯唱性宗者。<a id="a-4"></a>则举一摄诸。<a id="a-5"></a>不论余义。<a id="a-6"></a>今何背已。<a id="a-7"></a>述教迷宗。</p>
  <p id="a8">答。<a id="a-9"></a>夫论至教。<a id="a-A"></a>皆为未了之人。<a id="a-B"></a>从上禀承。<a id="a-C"></a>无不指示。<a id="a-D"></a>如忠国师临终之时。<a id="a-E"></a>学人乞师一言。<a id="a-F"></a>师云。<a id="a-G"></a>教有明文。<a id="a-H"></a>依而行之。<a id="a-I"></a>即无累矣。<a id="a-J"></a>吾何言哉。<a id="a-K"></a>如斯殷勤真实付属。<a id="a-L"></a>岂局已见。<a id="a-M"></a>生上慢心。<a id="a-N"></a>终不妄斥如来无上甘露。<a id="a-O"></a>不可思议大悲所熏。<a id="a-P"></a>金口所宣难思圣教。<a id="a-Q"></a>如云依而行之者。<a id="a-R"></a>且依何旨趣。<a id="a-S"></a>不可是依文字语句而行。<a id="a-T"></a>不可是依义路道理而行。<a id="a-U"></a>直须亲悟其宗。<a id="a-V"></a>不可辄生孟浪。<a id="a-W"></a>若决定信入者。<a id="a-X"></a>了了自知。<a id="a-Y"></a>何须他说。<a id="a-Z"></a>闻甚深法。<a id="a-a"></a>如清风届耳。<a id="a-b"></a>今只为昧性徇文之者。<a id="a-c"></a>假以言诠方便开示。<a id="a-d"></a>直指出六根现用常住无生灭性。<a id="a-e"></a>与佛无异。<a id="a-f"></a>亲证现知。<a id="a-g"></a>分明无惑。<a id="a-h"></a>免随言语之所转。<a id="a-i"></a>不逐境界之所流。<a id="a-j"></a>今于六根之中。<a id="a-k"></a>且指见闻二性。<a id="a-l"></a>最为显现。<a id="a-m"></a>可验初心。<a id="a-n"></a>疾入圆通。<a id="a-o"></a>同归宗镜。<a id="a-p"></a>且见性者。<a id="a-q"></a>当见之时。<a id="a-r"></a>即是自性。<a id="a-s"></a>以性遍一切处故。<a id="a-t"></a>不可以性更见于性。<a id="a-u"></a>分明显露。<a id="a-v"></a>丝毫不隐。<a id="a-w"></a>古教云。<a id="a-x"></a>摩尼殿有四角。<a id="a-y"></a>一角常露。<a id="a-z"></a>祖师云。<a id="a-10"></a>眼门放光。<a id="a-11"></a>照破山河大地。<a id="a-12"></a>又歌云。<a id="a-13"></a>应眼时。<a id="a-14"></a>若千日。<a id="a-15"></a>万像不能逃影质。<a id="a-16"></a>凡夫只是未曾观。<a id="a-17"></a>何得自轻而退屈。<a id="a-18"></a>是知颜貌虽童耄。<a id="a-19"></a>见性未曾亏。<a id="a-1A"></a>明暗自去来。<a id="a-1B"></a>灵光终不昧。<a id="a-1C"></a>则是现今生灭中。<a id="a-1D"></a>指出不生灭性。<a id="a-1E"></a>方知穷子衣中宝。<a id="a-1F"></a>乃轮王髻里珠。<a id="a-1G"></a>贫女室中金。<a id="a-1H"></a>是如来藏中物。<a id="a-1I"></a>何假高推极圣。<a id="a-1J"></a>自鄙下凡。<a id="a-1K"></a>一向外求不能内省。<a id="a-1L"></a>抂功多劫。<a id="a-1M"></a>违背己灵。<a id="a-1N"></a>空滞行门。<a id="a-1O"></a>失本真性。<a id="a-1P"></a>所以首楞严经云。<a id="a-1Q"></a>佛告阿难。<a id="a-1R"></a>若汝见时。<a id="a-1S"></a>是汝非我。<a id="a-1T"></a>见性周遍。<a id="a-1U"></a>非汝而谁。<a id="a-1V"></a>云何自疑汝之真性。<a id="a-1W"></a>性汝不真。<a id="a-1X"></a>取我求实。<a id="a-1Y"></a>故知明暗差别。<a id="a-1Z"></a>是可还之法。<a id="a-1a"></a>真如妙性。<a id="a-1b"></a>乃不迁之门。<a id="a-1c"></a>若随物观。<a id="a-1d"></a>局大小之所在。<a id="a-1e"></a>若约性见。<a id="a-1f"></a>绝器量之方圆。<a id="a-1g"></a>见性即成如来。<a id="a-1h"></a>于一毛端。<a id="a-1i"></a>建十方之宝刹。<a id="a-1j"></a>徇物即为凡庶。<a id="a-1k"></a>向真空里。<a id="a-1l"></a>现六趣之狴牢。<a id="a-1m"></a>变易在人。<a id="a-1n"></a>一性无异。<a id="a-1o"></a>迷悟由己万法不迁。<a id="a-1p"></a>如经云。<a id="a-1q"></a>波斯匿王起立白佛。<a id="a-1r"></a>我昔未承诸佛诲敕。<a id="a-1s"></a>见迦旃延毗罗胝子。<a id="a-1t"></a>咸言。<a id="a-1u"></a>此身死后断灭。<a id="a-1v"></a>名为涅槃。<a id="a-1w"></a>我虽值佛。<a id="a-1x"></a>今犹狐疑。<a id="a-1y"></a>云何发挥。<a id="a-1z"></a>证知此心不生灭地。<a id="a-20"></a>今此大众。<a id="a-21"></a>诸有漏者。<a id="a-22"></a>咸皆愿闻。<a id="a-23"></a>佛告大王。<a id="a-24"></a>汝身现存今复问汝。<a id="a-25"></a>汝此肉身。<a id="a-26"></a>为同金刚常住不朽。<a id="a-27"></a>为复变坏。<a id="a-28"></a>世尊。<a id="a-29"></a>我今此身。<a id="a-2A"></a>终从变灭。<a id="a-2B"></a>佛言。<a id="a-2C"></a>大王。<a id="a-2D"></a>汝未曾灭。<a id="a-2E"></a>云何知灭。<a id="a-2F"></a>世尊。<a id="a-2G"></a>我此无常变坏之身。<a id="a-2H"></a>虽未曾灭。<a id="a-2I"></a>我观现前。<a id="a-2J"></a>念念迁谢。<a id="a-2K"></a>新新不住。<a id="a-2L"></a>如火成灰渐渐消殒殒亡不息。<a id="a-2M"></a>决知此身。<a id="a-2N"></a>当从灭尽。<a id="a-2O"></a>佛言。<a id="a-2P"></a>如是大王。<a id="a-2Q"></a>汝今生龄。<a id="a-2R"></a>已从衰老。<a id="a-2S"></a>颜貌何如童子之时。<a id="a-2T"></a>世尊。<a id="a-2U"></a>我昔孩孺。<a id="a-2V"></a>肤腠润泽。<a id="a-2W"></a>年至长成。<a id="a-2X"></a>血气充满。<a id="a-2Y"></a>而今颓龄。<a id="a-2Z"></a>迫于衰耄。<a id="a-2a"></a>形色枯悴。<a id="a-2b"></a>精神昏昧。<a id="a-2c"></a>发白面皱。<a id="a-2d"></a>逮将不久。<a id="a-2e"></a>如何见比充盛之时。<a id="a-2f"></a>佛言。<a id="a-2g"></a>大王。<a id="a-2h"></a>汝之形容。<a id="a-2i"></a>应不顿朽。<a id="a-2j"></a>王言世尊。<a id="a-2k"></a>变化密移。<a id="a-2l"></a>我诚不觉。<a id="a-2m"></a>寒暑迁流。<a id="a-2n"></a>渐至于此。<a id="a-2o"></a>何以故。<a id="a-2p"></a>我年二十。<a id="a-2q"></a>虽号年少。<a id="a-2r"></a>颜貌已老初十年时。<a id="a-2s"></a>三十之年。<a id="a-2t"></a>又衰二十。<a id="a-2u"></a>于今六十又过于二。<a id="a-2v"></a>观五十时。<a id="a-2w"></a>宛然强壮。<a id="a-2x"></a>世尊。<a id="a-2y"></a>我见密移。<a id="a-2z"></a>虽此殂落。<a id="a-30"></a>其间流易。<a id="a-31"></a>且限十年。<a id="a-32"></a>若复令我微细思惟。<a id="a-33"></a>其变宁唯一纪二纪。<a id="a-34"></a>实为年变。<a id="a-35"></a>岂唯年变。<a id="a-36"></a>亦兼月化。<a id="a-37"></a>何直月化。<a id="a-38"></a>兼又日迁。<a id="a-39"></a>沉思谛观。<a id="a-3A"></a>刹那刹那。<a id="a-3B"></a>念念之间。<a id="a-3C"></a>不得停住。<a id="a-3D"></a>故知我身。<a id="a-3E"></a>终从变灭。<a id="a-3F"></a>佛言。<a id="a-3G"></a>大王。<a id="a-3H"></a>汝见变化。<a id="a-3I"></a>迁改不停。<a id="a-3J"></a>悟知汝灭。<a id="a-3K"></a>亦于灭时。<a id="a-3L"></a>知汝身中有不灭耶。<a id="a-3M"></a>波斯匿王合掌白佛。<a id="a-3N"></a>我实不知。<a id="a-3O"></a>佛言。<a id="a-3P"></a>我今示汝不生灭性。<a id="a-3Q"></a>大王。<a id="a-3R"></a>汝年几时见恒河水。<a id="a-3S"></a>王言。<a id="a-3T"></a>我生三岁。<a id="a-3U"></a>慈母携我谒耆婆天。<a id="a-3V"></a>经过此流。<a id="a-3W"></a>尔时即知是恒河水。<a id="a-3X"></a>佛言。<a id="a-3Y"></a>大王。<a id="a-3Z"></a>如汝所说。<a id="a-3a"></a>二十之时。<a id="a-3b"></a>衰于十岁。<a id="a-3c"></a>乃至六十。<a id="a-3d"></a>日月岁时。<a id="a-3e"></a>念念迁变。<a id="a-3f"></a>则汝三岁。<a id="a-3g"></a>见此河时。<a id="a-3h"></a>至年十三其水云何。<a id="a-3i"></a>王言。<a id="a-3j"></a>如三岁时。<a id="a-3k"></a>宛然无异。<a id="a-3l"></a>乃至于今年六十二。<a id="a-3m"></a>亦无有异。<a id="a-3n"></a>佛言。<a id="a-3o"></a>汝今自伤发白面。<a id="a-3p"></a>皱其面必定皱于童年。<a id="a-3q"></a>则汝今时观此恒河。<a id="a-3r"></a>与昔童时。<a id="a-3s"></a>观河之见。<a id="a-3t"></a>有童耄不。<a id="a-3u"></a>王言。<a id="a-3v"></a>不也。<a id="a-3w"></a>世尊。<a id="a-3x"></a>佛言。<a id="a-3y"></a>大王。<a id="a-3z"></a>汝面虽皱。<a id="a-40"></a>而此见精性未曾皱。<a id="a-41"></a>皱者为变。<a id="a-42"></a>不皱非变。<a id="a-43"></a>变者受灭。<a id="a-44"></a>彼不变者。<a id="a-45"></a>元无生灭。<a id="a-46"></a>云何于中受汝生死。<a id="a-47"></a>而犹引彼末伽梨等。<a id="a-48"></a>都言此身死后全灭。<a id="a-49"></a>王闻是言。<a id="a-4A"></a>信知身后。<a id="a-4B"></a>舍生趣生。<a id="a-4C"></a>与诸大众。<a id="a-4D"></a>踊跃欢喜。<a id="a-4E"></a>得未曾有。<a id="a-4F"></a>又如众生八识之中。<a id="a-4G"></a>前眼耳鼻舌身等五根。<a id="a-4H"></a>及第八识。<a id="a-4I"></a>俱缘现量。<a id="a-4J"></a>得诸法之自性。<a id="a-4K"></a>不带一切名言。<a id="a-4L"></a>又无二种。<a id="a-4M"></a>计度分别。<a id="a-4N"></a>随念分别。<a id="a-4O"></a>即现前不生灭。<a id="a-4P"></a>若六七二识。<a id="a-4Q"></a>落在比非二量。<a id="a-4R"></a>及具计度随念分别。<a id="a-4S"></a>即念念常生灭。<a id="a-4T"></a>亦是于生灭中有不生灭性。<a id="a-4U"></a>已上经文。<a id="a-4V"></a>此是因阇王示疑。<a id="a-4W"></a>寄破外道断见。<a id="a-4X"></a>有此方便。<a id="a-4Y"></a>分别生灭不生灭二性。<a id="a-4Z"></a>若不执断常见性之人。<a id="a-4a"></a>则八识心王。<a id="a-4b"></a>同一真性。<a id="a-4c"></a>皆是实相。<a id="a-4d"></a>无有生灭。<a id="a-4e"></a>如大智度论云。<a id="a-4f"></a>当知色生时。<a id="a-4g"></a>但是空生。<a id="a-4h"></a>色灭时。<a id="a-4i"></a>但是空灭。<a id="a-4j"></a>中观论偈云。<a id="a-4k"></a>无物从缘起。<a id="a-4l"></a>无物从缘灭。<a id="a-4m"></a>起唯诸缘起。<a id="a-4n"></a>灭唯诸缘灭。<a id="a-4o"></a>故知万法既不从缘生。<a id="a-4p"></a>亦不非缘生。<a id="a-4q"></a>又不空亦不生。<a id="a-4r"></a>空亦不生。<a id="a-4s"></a>何者。<a id="a-4t"></a>若一切法是不空者。<a id="a-4u"></a>即无有生。<a id="a-4v"></a>以无自性空故。<a id="a-4w"></a>方能随缘成诸幻有。<a id="a-4x"></a>若一切法是空者。<a id="a-4y"></a>亦无有生。<a id="a-4z"></a>以无自体故。<a id="a-50"></a>无有生相。<a id="a-51"></a>既无有生。<a id="a-52"></a>亦无有灭。<a id="a-53"></a>如论偈云。<a id="a-54"></a>果不空不生。<a id="a-55"></a>果不空不灭。<a id="a-56"></a>以果不空故。<a id="a-57"></a>不生亦不灭。<a id="a-58"></a>果空故不生。<a id="a-59"></a>果空故不灭。<a id="a-5A"></a>以果是空故。<a id="a-5B"></a>不生亦不灭。<a id="a-5C"></a>但随心现。<a id="a-5D"></a>毕竟无生。<a id="a-5E"></a>如首楞严经云。<a id="a-5F"></a>佛言。<a id="a-5G"></a>善男子。<a id="a-5H"></a>我常说言。<a id="a-5I"></a>色心诸缘。<a id="a-5J"></a>及心所使。<a id="a-5K"></a>诸所缘法。<a id="a-5L"></a>唯心所现。<a id="a-5M"></a>汝身汝心。<a id="a-5N"></a>皆是妙明真精妙心中所现物。<a id="a-5O"></a>云何汝等。<a id="a-5P"></a>遗失本妙圆妙明心。<a id="a-5Q"></a>宝明妙性。<a id="a-5R"></a>认悟中迷。<a id="a-5S"></a>晦昧为空。<a id="a-5T"></a>空晦昧中。<a id="a-5U"></a>结暗为色。<a id="a-5V"></a>色杂妄想。<a id="a-5W"></a>想相为身。<a id="a-5X"></a>聚缘内摇。<a id="a-5Y"></a>趣外奔逸。<a id="a-5Z"></a>昏扰扰相。<a id="a-5a"></a>以为心性。<a id="a-5b"></a>一迷为心。<a id="a-5c"></a>决定惑为色身之内。<a id="a-5d"></a>不知色身。<a id="a-5e"></a>外洎山河虚空大地。<a id="a-5f"></a>咸是妙明真心中物。<a id="a-5g"></a>譬如澄清百千大海弃之。<a id="a-5h"></a>唯认一浮沤体。<a id="a-5i"></a>目为全潮。<a id="a-5j"></a>穷尽瀛渤。<a id="a-5k"></a>汝等即是迷中倍人。<a id="a-5l"></a>如我垂手。<a id="a-5m"></a>等无差别。<a id="a-5n"></a>如来说为可怜愍者。<a id="a-5o"></a>如上所说。<a id="a-5p"></a>见性周遍湛然。<a id="a-5q"></a>似镜常明。<a id="a-5r"></a>如空不动。<a id="a-5s"></a>万像自分出没。<a id="a-5t"></a>一性未曾往还。<a id="a-5u"></a>但随生灭之缘。<a id="a-5v"></a>遗此妙明之性。<a id="a-5w"></a>是以一切祖教。<a id="a-5x"></a>皆指见性识心。<a id="a-5y"></a>不从生因之所生。<a id="a-5z"></a>唯从了因之所了。<a id="a-60"></a>相粗易辩。<a id="a-61"></a>性密难明。<a id="a-62"></a>随转处而莫知。<a id="a-63"></a>在照时而方了。<a id="a-64"></a>如今不见者。<a id="a-65"></a>皆被三惑心牵。<a id="a-66"></a>六尘境换。<a id="a-67"></a>不知境元是我。<a id="a-68"></a>翻成主被客迷。<a id="a-69"></a>但能随流得性之时。<a id="a-6A"></a>自然无惑。<a id="a-6B"></a>复有云。<a id="a-6C"></a>般若唯以心神契会。<a id="a-6D"></a>以心传心。<a id="a-6E"></a>方成密付。<a id="a-6F"></a>不可以言迹事相而求者。<a id="a-6G"></a>此是为未入人。<a id="a-6H"></a>显宗破执。<a id="a-6I"></a>恐取相背心。<a id="a-6J"></a>情求意解。<a id="a-6K"></a>故有是说。<a id="a-6L"></a>若融会而论。<a id="a-6M"></a>则随缘体妙。<a id="a-6N"></a>即相恒真。<a id="a-6O"></a>且如正见相时。<a id="a-6P"></a>是谁见相。<a id="a-6Q"></a>以六尘钝故。<a id="a-6R"></a>名不自立。<a id="a-6S"></a>相不自施。<a id="a-6T"></a>以六根利故。<a id="a-6U"></a>强自建立。<a id="a-6V"></a>而为缘对。<a id="a-6W"></a>若能了境本寂。<a id="a-6X"></a>识自无生。<a id="a-6Y"></a>则入平等真空。<a id="a-6Z"></a>方称究竟见性耳。<a id="a-6a"></a>故云见性周遍。<a id="a-6b"></a>非汝而谁。<a id="a-6c"></a>闻性者。<a id="a-6d"></a>即今闻性。<a id="a-6e"></a>具三真实。<a id="a-6f"></a>文殊简出。<a id="a-6g"></a>现证可知。<a id="a-6h"></a>观音入门。<a id="a-6i"></a>圆通立验。<a id="a-6j"></a>非从行得。<a id="a-6k"></a>不堕有为。<a id="a-6l"></a>岂假功成。<a id="a-6m"></a>本来如是。<a id="a-6n"></a>首楞严经偈云。<a id="a-6o"></a>譬如人静居。<a id="a-6p"></a>十方俱击鼓。<a id="a-6q"></a>十处一时闻。<a id="a-6r"></a>此则圆真实。<a id="a-6s"></a>目非观障外。<a id="a-6t"></a>口鼻亦复然。<a id="a-6u"></a>身以合方知。<a id="a-6v"></a>心念纷无绪。<a id="a-6w"></a>隔垣听音响。<a id="a-6x"></a>遐迩俱可闻。<a id="a-6y"></a>五根所不齐。<a id="a-6z"></a>是则通真实。<a id="a-70"></a>音声性动静。<a id="a-71"></a>闻中为有无。<a id="a-72"></a>无声号无闻。<a id="a-73"></a>非实闻无性。<a id="a-74"></a>声无既无灭。<a id="a-75"></a>声有亦非生。<a id="a-76"></a>生灭二圆离。<a id="a-77"></a>是则常真实。<a id="a-78"></a>释曰。<a id="a-79"></a>此是直说如今一切众生。<a id="a-7A"></a>日用现行闻性三真实之理。<a id="a-7B"></a>一圆真实。<a id="a-7C"></a>二通真实。<a id="a-7D"></a>三常真实。<a id="a-7E"></a>一圆真实者。<a id="a-7F"></a>以闻性遍一切处。<a id="a-7G"></a>十方声尘。<a id="a-7H"></a>应时无有前后。<a id="a-7I"></a>以同时周遍。<a id="a-7J"></a>一一皆不出自性。<a id="a-7K"></a>如水起波。<a id="a-7L"></a>波不离水。<a id="a-7M"></a>以声处全闻。<a id="a-7N"></a>闻外无法。<a id="a-7O"></a>即是本闻。<a id="a-7P"></a>自具圆通之性。<a id="a-7Q"></a>非待证圣方有斯事。<a id="a-7R"></a>故法华经偈云。<a id="a-7S"></a>父母所生耳。<a id="a-7T"></a>清净无瑕秽。<a id="a-7U"></a>以此常耳闻。<a id="a-7V"></a>三千世界声。<a id="a-7W"></a>又云。<a id="a-7X"></a>持是法华者。<a id="a-7Y"></a>虽未得天耳。<a id="a-7Z"></a>但用所生耳。<a id="a-7a"></a>功德已如是。<a id="a-7b"></a>二通真实者。<a id="a-7c"></a>且眼根见性。<a id="a-7d"></a>虽即洞然。<a id="a-7e"></a>能观前而不观后。<a id="a-7f"></a>鼻舌身等三根。<a id="a-7g"></a>皆以合中知。<a id="a-7h"></a>因能所而生起。<a id="a-7i"></a>若意知根。<a id="a-7j"></a>所缘不定。<a id="a-7k"></a>念念迁移故。<a id="a-7l"></a>五根所不齐。<a id="a-7m"></a>唯耳根圆通无碍。<a id="a-7n"></a>听响之际。<a id="a-7o"></a>任隔碍而远近俱闻。<a id="a-7p"></a>妙应之时。<a id="a-7q"></a>无拣择而大小咸备。<a id="a-7r"></a>故高城和尚歌云。<a id="a-7s"></a>应耳时。<a id="a-7t"></a>若幽谷。<a id="a-7u"></a>大小音声无不足。<a id="a-7v"></a>十方钟鼓一时鸣。<a id="a-7w"></a>灵光运运常相续。<a id="a-7x"></a>则处凡身而不减。<a id="a-7y"></a>居圣体而非增。<a id="a-7z"></a>常现常通。<a id="a-80"></a>尘劳不能匿其神彩。<a id="a-81"></a>非间非断。<a id="a-82"></a>天魔不能挫其威光。<a id="a-83"></a>不坏缘生之耳根。<a id="a-84"></a>圆具一灵之妙性。<a id="a-85"></a>三常真实者。<a id="a-86"></a>音声性动静者。<a id="a-87"></a>动静是音声之体。<a id="a-88"></a>性于闻中似有似无。<a id="a-89"></a>若无声时号无闻。<a id="a-8A"></a>非实闻无性。<a id="a-8B"></a>以闻性常在。<a id="a-8C"></a>若闻性随声尘灭。<a id="a-8D"></a>则前声灭时。<a id="a-8E"></a>后声不合更闻。<a id="a-8F"></a>故知声尘自无。<a id="a-8G"></a>闻性非灭。<a id="a-8H"></a>声尘自有。<a id="a-8I"></a>闻性非生。<a id="a-8J"></a>又非唯闻性无生。<a id="a-8K"></a>返观声尘亦无生灭。<a id="a-8L"></a>以从缘而起。<a id="a-8M"></a>自体全无。<a id="a-8N"></a>如华严论云。<a id="a-8O"></a>一切诸法。<a id="a-8P"></a>犹如谷响。<a id="a-8Q"></a>楞严疏钞云。<a id="a-8R"></a>如谷中无声。<a id="a-8S"></a>无声即无响。<a id="a-8T"></a>法界中皆无声。<a id="a-8U"></a>一切声皆是妄心。<a id="a-8V"></a>妄心不动时。<a id="a-8W"></a>皆无妄想。<a id="a-8X"></a>以有差别心执受。<a id="a-8Y"></a>即有声。<a id="a-8Z"></a>四大。<a id="a-8a"></a>如枯木。<a id="a-8b"></a>即本无声。<a id="a-8c"></a>皆缘执故。<a id="a-8d"></a>诸大菩萨。<a id="a-8e"></a>不以音声听法。<a id="a-8f"></a>是知声尘本无。<a id="a-8g"></a>皆因执有。<a id="a-8h"></a>情消执丧。<a id="a-8i"></a>万法本虚。<a id="a-8j"></a>有无既虚。<a id="a-8k"></a>生灭何有。<a id="a-8l"></a>则知我性与如来性无异。<a id="a-8m"></a>一切世间法即是佛法故。<a id="a-8n"></a>经云。<a id="a-8o"></a>是法住法位。<a id="a-8p"></a>世间相常住。<a id="a-8q"></a>如憍陈那。<a id="a-8r"></a>因声悟道。<a id="a-8s"></a>妙音密圆。<a id="a-8t"></a>古释云。<a id="a-8u"></a>若有能所。<a id="a-8v"></a>未得名密。<a id="a-8w"></a>悟四谛理。<a id="a-8x"></a>推能闻及所闻。<a id="a-8y"></a>皆是自心。<a id="a-8z"></a>心即是本觉。<a id="a-90"></a>光明。<a id="a-91"></a>圆照法界。<a id="a-92"></a>始觉智心。<a id="a-93"></a>亦圆照法界。<a id="a-94"></a>即是因声得悟。<a id="a-95"></a>一切众生。<a id="a-96"></a>依此观亦得解脱。<a id="a-97"></a>若闻声可意不可意生憎爱。<a id="a-98"></a>便被声缚。<a id="a-99"></a>但观心海中是声出处。<a id="a-9A"></a>以心海元无有相。<a id="a-9B"></a>心虽含声。<a id="a-9C"></a>声亦无相。<a id="a-9D"></a>无相。<a id="a-9E"></a>即于一切声中而得解脱。<a id="a-9F"></a>故知无法不心。<a id="a-9G"></a>无心不法。<a id="a-9H"></a>如是明达。<a id="a-9I"></a>则于一切诸法。<a id="a-9J"></a>不合不散。<a id="a-9K"></a>无缚无脱矣。<a id="a-9L"></a>故佛告阿难。<a id="a-9M"></a>汝学多闻。<a id="a-9N"></a>未尽诸漏。<a id="a-9O"></a>心中徒知颠倒所因。<a id="a-9P"></a>真倒现前。<a id="a-9Q"></a>实未能识。<a id="a-9R"></a>恐汝诚心由未信伏。<a id="a-9S"></a>吾今试将尘俗诸事。<a id="a-9T"></a>当除汝疑。<a id="a-9U"></a>即时如来敕罗睺罗击钟一声。<a id="a-9V"></a>问阿难言。<a id="a-9W"></a>汝今闻不。<a id="a-9X"></a>阿难大众。<a id="a-9Y"></a>俱言我闻。<a id="a-9Z"></a>钟歇无声。<a id="a-9a"></a>佛又问言。<a id="a-9b"></a>汝今闻不。<a id="a-9c"></a>阿难大众。<a id="a-9d"></a>俱言不闻。<a id="a-9e"></a>时罗睺罗又击一声。<a id="a-9f"></a>佛又问言。<a id="a-9g"></a>汝今闻不。<a id="a-9h"></a>阿难大众。<a id="a-9i"></a>又言俱闻。<a id="a-9j"></a>佛问阿难。<a id="a-9k"></a>汝云何闻。<a id="a-9l"></a>云何不闻。<a id="a-9m"></a>阿难大众。<a id="a-9n"></a>俱白佛言。<a id="a-9o"></a>钟声若击。<a id="a-9p"></a>则我得闻。<a id="a-9q"></a>击久声消。<a id="a-9r"></a>音响双绝。<a id="a-9s"></a>则名无闻。<a id="a-9t"></a>如来又敕罗睺罗击钟。<a id="a-9u"></a>问阿难言。<a id="a-9v"></a>尔今声不。<a id="a-9w"></a>阿难言。<a id="a-9x"></a>声少选声消。<a id="a-9y"></a>佛又问言。<a id="a-9z"></a>汝今声不。<a id="a-A0"></a>阿难大众。<a id="a-A1"></a>答言无声。<a id="a-A2"></a>又顷。<a id="a-A3"></a>罗睺罗更来撞钟。<a id="a-A4"></a>佛又问言。<a id="a-A5"></a>尔今声不。<a id="a-A6"></a>阿难大众。<a id="a-A7"></a>俱言有声。<a id="a-A8"></a>佛问阿难。<a id="a-A9"></a>汝云何声。<a id="a-AA"></a>云何无声。<a id="a-AB"></a>阿难大众。<a id="a-AC"></a>俱白佛言。<a id="a-AD"></a>钟声若击。<a id="a-AE"></a>则名有声。<a id="a-AF"></a>击久声消。<a id="a-AG"></a>音响双绝。<a id="a-AH"></a>则名无声。<a id="a-AI"></a>佛语阿难。<a id="a-AJ"></a>及诸大众。<a id="a-AK"></a>汝今云何自语矫乱。<a id="a-AL"></a>大众阿难。<a id="a-AM"></a>俱时问佛。<a id="a-AN"></a>我今云何名为矫乱。<a id="a-AO"></a>佛言。<a id="a-AP"></a>我问汝闻。<a id="a-AQ"></a>汝则言闻。<a id="a-AR"></a>又问汝声。<a id="a-AS"></a>汝则言声。<a id="a-AT"></a>唯闻与声。<a id="a-AU"></a>报答无定。<a id="a-AV"></a>如是云何。<a id="a-AW"></a>不名矫乱。<a id="a-AX"></a>阿难。<a id="a-AY"></a>声消无响。<a id="a-AZ"></a>汝说无闻。<a id="a-Aa"></a>若实无闻。<a id="a-Ab"></a>闻性已灭。<a id="a-Ac"></a>同于枯木。<a id="a-Ad"></a>钟声更击。<a id="a-Ae"></a>汝云何知。<a id="a-Af"></a>知有知无。<a id="a-Ag"></a>自是声尘。<a id="a-Ah"></a>或无或有。<a id="a-Ai"></a>岂彼闻性。<a id="a-Aj"></a>为汝有无。<a id="a-Ak"></a>闻实云无。<a id="a-Al"></a>谁知无者。<a id="a-Am"></a>是故阿难。<a id="a-An"></a>声于闻中。<a id="a-Ao"></a>自有生灭。<a id="a-Ap"></a>非为汝闻。<a id="a-Aq"></a>声生声灭。<a id="a-Ar"></a>令汝闻性。<a id="a-As"></a>为有为无。<a id="a-At"></a>汝尚颠倒或声为闻。<a id="a-Au"></a>何怪昏迷。<a id="a-Av"></a>以常为断。<a id="a-Aw"></a>终不应言。<a id="a-Ax"></a>离诸动静闭塞开通说闻无性。<a id="a-Ay"></a>如重睡人。<a id="a-Az"></a>眠熟床枕。<a id="a-B0"></a>其家有人。<a id="a-B1"></a>于彼睡时捣练舂米。<a id="a-B2"></a>其人梦中闻舂捣声。<a id="a-B3"></a>别作他物。<a id="a-B4"></a>或为击鼓。<a id="a-B5"></a>或复撞钟。<a id="a-B6"></a>即于梦时。<a id="a-B7"></a>自怪其钟为石木响。<a id="a-B8"></a>于时忽寤。<a id="a-B9"></a>遄知杵音。<a id="a-BA"></a>自告家人。<a id="a-BB"></a>我正梦时。<a id="a-BC"></a>惑此舂音。<a id="a-BD"></a>将为鼓响。<a id="a-BE"></a>阿难。<a id="a-BF"></a>是人梦中。<a id="a-BG"></a>岂忆静摇开闭通塞。<a id="a-BH"></a>其形虽寐。<a id="a-BI"></a>闻性不昏。<a id="a-BJ"></a>纵汝形消。<a id="a-BK"></a>命光迁谢。<a id="a-BL"></a>此性云何为汝消灭。<a id="a-BM"></a>楞严疏云。<a id="a-BN"></a>击钟以辩真妄者。<a id="a-BO"></a>即闻性而可真。<a id="a-BP"></a>举声尘而辩妄。<a id="a-BQ"></a>若因声有闻。<a id="a-BR"></a>此闻不离声。<a id="a-BS"></a>若离声有闻。<a id="a-BT"></a>此是真闻。<a id="a-BU"></a>汝今但执随声之闻。<a id="a-BV"></a>此闻不离于声。<a id="a-BW"></a>只合是声。<a id="a-BX"></a>不合是声。<a id="a-BY"></a>若真闻性。<a id="a-BZ"></a>如水。<a id="a-Ba"></a>不灭声尘。<a id="a-Bb"></a>如风。<a id="a-Bc"></a>鼓水成波。<a id="a-Bd"></a>故有闻相。<a id="a-Be"></a>声尘不起。<a id="a-Bf"></a>闻相即无。<a id="a-Bg"></a>而闻性不灭。<a id="a-Bh"></a>以性不灭。<a id="a-Bi"></a>声尘若来。<a id="a-Bj"></a>还有闻相。<a id="a-Bk"></a>如水不灭。<a id="a-Bl"></a>若风动时。<a id="a-Bm"></a>即有波相。<a id="a-Bn"></a>如色真性。<a id="a-Bo"></a>遍十方界。<a id="a-Bp"></a>随心感现。<a id="a-Bq"></a>则有色相。<a id="a-Br"></a>此之闻性。<a id="a-Bs"></a>亦复如是。<a id="a-Bt"></a>故知不认自体恒常之闻性。<a id="a-Bu"></a>却徇声尘生灭之闻相。<a id="a-Bv"></a>遂乃闻赞而生喜。<a id="a-Bw"></a>闻毁而起嗔。<a id="a-Bx"></a>以迷本闻故。<a id="a-By"></a>随声流转故。<a id="a-Bz"></a>文殊云。<a id="a-C0"></a>众生迷本闻。<a id="a-C1"></a>循声故流转。<a id="a-C2"></a>阿难。<a id="a-C3"></a>纵强记。<a id="a-C4"></a>不免落邪思。<a id="a-C5"></a>岂非随所沦。<a id="a-C6"></a>旋流获无妄。<a id="a-C7"></a>又云。<a id="a-C8"></a>旋汝倒闻机。<a id="a-C9"></a>返闻闻自性。<a id="a-CA"></a>性成无上道。<a id="a-CB"></a>圆通实如是。<a id="a-CC"></a>如今以声为闻。<a id="a-CD"></a>背心循境。<a id="a-CE"></a>岂不是倒闻之机。<a id="a-CF"></a>若能旋声尘之有流。<a id="a-CG"></a>复本闻之无妄。<a id="a-CH"></a>则是返闻自性。<a id="a-CI"></a>得本归原。<a id="a-CJ"></a>内灭翳根。<a id="a-CK"></a>外消尘境。<a id="a-CL"></a>能所既脱。<a id="a-CM"></a>本觉道成。<a id="a-CN"></a>寂照圆通。<a id="a-CO"></a>真实如是。<a id="a-CP"></a>所以佛告阿难。<a id="a-CQ"></a>以诸众生。<a id="a-CR"></a>从无始来。<a id="a-CS"></a>循诸色声。<a id="a-CT"></a>逐念流转。<a id="a-CU"></a>曾不开悟性净妙常。<a id="a-CV"></a>不循所常。<a id="a-CW"></a>逐诸生灭。<a id="a-CX"></a>由是生生。<a id="a-CY"></a>杂染流转。<a id="a-CZ"></a>若弃生灭。<a id="a-Ca"></a>守于真常。<a id="a-Cb"></a>常光现前。<a id="a-Cc"></a>根尘识心。<a id="a-Cd"></a>应时消落。<a id="a-Ce"></a>想相为尘。<a id="a-Cf"></a>识情为垢。<a id="a-Cg"></a>二俱远离。<a id="a-Ch"></a>则汝法眼。<a id="a-Ci"></a>应时清明。<a id="a-Cj"></a>云何不成无上知觉。<a id="a-Ck"></a>是以若了闻性。<a id="a-Cl"></a>即成正觉。<a id="a-Cm"></a>于是心境双融。<a id="a-Cn"></a>动静。<a id="a-Co"></a>俱泯。<a id="a-Cp"></a>如观音言。<a id="a-Cq"></a>彼佛教我。<a id="a-Cr"></a>从闻思修入三摩地。<a id="a-Cs"></a>初于闻中。<a id="a-Ct"></a>入流亡所。<a id="a-Cu"></a>所入既寂。<a id="a-Cv"></a>动静二相。<a id="a-Cw"></a>了然不生。<a id="a-Cx"></a>如是渐增。<a id="a-Cy"></a>闻所闻尽。<a id="a-Cz"></a>尽闻不住。<a id="a-D0"></a>觉所觉空。<a id="a-D1"></a>空觉极圆。<a id="a-D2"></a>空所空灭。<a id="a-D3"></a>生灭既灭。<a id="a-D4"></a>寂灭现前。<a id="a-D5"></a>忽然超越。<a id="a-D6"></a>世出世间。<a id="a-D7"></a>十方圆明。<a id="a-D8"></a>获二殊胜。<a id="a-D9"></a>一者。<a id="a-DA"></a>上合十方诸佛本妙觉心。<a id="a-DB"></a>与佛如来。<a id="a-DC"></a>同一慈力。<a id="a-DD"></a>二者。<a id="a-DE"></a>下合十方一切六道众生。<a id="a-DF"></a>与诸众生。<a id="a-DG"></a>同一悲仰。<a id="a-DH"></a>是以初从闻性入时。<a id="a-DI"></a>先亡动静声尘之境。<a id="a-DJ"></a>次亡能闻所闻之心。<a id="a-DK"></a>既心境俱亡。<a id="a-DL"></a>又不住无心境。<a id="a-DM"></a>及能觉所觉之智。<a id="a-DN"></a>则觉智俱空。<a id="a-DO"></a>此空亦空。<a id="a-DP"></a>方成圆觉。<a id="a-DQ"></a>故云空觉极圆。<a id="a-DR"></a>空所空灭。<a id="a-DS"></a>始尽生灭之原。<a id="a-DT"></a>到寂灭本妙觉心之地。<a id="a-DU"></a>如起信论云。<a id="a-DV"></a>一切诸法。<a id="a-DW"></a>皆由妄念而有差别。<a id="a-DX"></a>若离妄念。<a id="a-DY"></a>则无境界差别之相。<a id="a-DZ"></a>故知妄念空而根境谢。<a id="a-Da"></a>识想消而尘垢沈。<a id="a-Db"></a>则法眼应时清明。<a id="a-Dc"></a>常光了然顿现。<a id="a-Dd"></a>见闻本性既尔。<a id="a-De"></a>诸根所现亦然。<a id="a-Df"></a>故经云。<a id="a-Dg"></a>六自在王。<a id="a-Dh"></a>常清净故。<a id="a-Di"></a>又首楞严经偈云。<a id="a-Dj"></a>一根既返原。<a id="a-Dk"></a>六根成解脱。<a id="a-Dl"></a>见闻如幻翳。<a id="a-Dm"></a>三界若空华。<a id="a-Dn"></a>闻复翳根除。<a id="a-Do"></a>尘消觉圆净。<a id="a-Dp"></a>净极光通达。<a id="a-Dq"></a>寂照含虚空。<a id="a-Dr"></a>却来观世间。<a id="a-Ds"></a>犹如梦中事。<a id="a-Dt"></a>但以未觉悟。<a id="a-Du"></a>前于染净中。<a id="a-Dv"></a>有一毫见闻取舍之处。<a id="a-Dw"></a>皆在三界无明长夜生死梦中。<a id="a-Dx"></a>才得见性。<a id="a-Dy"></a>便同觉后。<a id="a-Dz"></a>自觉觉他。<a id="a-E0"></a>故名为佛。<a id="a-E1"></a>又此自心之性。<a id="a-E2"></a>遍一切处。<a id="a-E3"></a>随处得入。<a id="a-E4"></a>非独见闻。<a id="a-E5"></a>或意消香界而入圆通。<a id="a-E6"></a>或心开尘境而证法忍。<a id="a-E7"></a>或入水观而达性。<a id="a-E8"></a>或审风力而悟宗。<a id="a-E9"></a>或刺是疼痛而纯觉遗身。<a id="a-EA"></a>或了心无际而入佛知见。<a id="a-EB"></a>或观暖触而成火光三昧。<a id="a-EC"></a>或演法音而降伏魔怨。<a id="a-ED"></a>当此大悟之时。<a id="a-EE"></a>终不见有一境可生。<a id="a-EF"></a>一言可执。<a id="a-EG"></a>今只为迷性徇文。<a id="a-EH"></a>背心求道者。<a id="a-EI"></a>假以言说。<a id="a-EJ"></a>指归自心。<a id="a-EK"></a>从此一向内观。<a id="a-EL"></a>舍诠究理。<a id="a-EM"></a>斯则岂不是因言悟道。<a id="a-EN"></a>藉教明宗。<a id="a-EO"></a>为此之人。<a id="a-EP"></a>不无利益。<a id="a-EQ"></a>遂使初心学者。<a id="a-ER"></a>信有所归。<a id="a-ES"></a>便能息外驰求。<a id="a-ET"></a>回光反照。<a id="a-EU"></a>顿见自己。<a id="a-EV"></a>了了明心。<a id="a-EW"></a>如正饮醍醐亲开宝藏。<a id="a-EX"></a>方悟随言之失。<a id="a-EY"></a>深惭背己之愆。<a id="a-EZ"></a>故阿难等。<a id="a-Ea"></a>因世尊开示自性之后。<a id="a-Eb"></a>发自庆言。<a id="a-Ec"></a>消我亿劫颠倒想。<a id="a-Ed"></a>不历僧祇获法身。<a id="a-Ee"></a>故能不动尘劳。<a id="a-Ef"></a>现身成佛。<a id="a-Eg"></a>祖佛言教。<a id="a-Eh"></a>有如是不可思议之力。<a id="a-Ei"></a>为是广大无边法利故。<a id="a-Ej"></a>所以具引全文佛语为证。<a id="a-Ek"></a>云何反有背己之言。<a id="a-El"></a>论文之诮乎。<a id="a-Em"></a>若不观心内证。<a id="a-En"></a>法律禅师等。<a id="a-Eo"></a>各有十种过患。<a id="a-Ep"></a>如像法决疑经云。<a id="a-Eq"></a>三师破坏佛法。<a id="a-Er"></a>略各有十过。<a id="a-Es"></a>一法师十过者。<a id="a-Et"></a>一但外求文解。<a id="a-Eu"></a>而不内观修心。<a id="a-Ev"></a>释论云。<a id="a-Ew"></a>有论而无慧。<a id="a-Ex"></a>所说不应受。<a id="a-Ey"></a>二不融经息诤趣道。<a id="a-Ez"></a>但执己非他。<a id="a-F0"></a>我慢自高。<a id="a-F1"></a>不识见心苦集。<a id="a-F2"></a>三不遵遗嘱。<a id="a-F3"></a>不依念处修道。<a id="a-F4"></a>不依木叉住。<a id="a-F5"></a>非佛弟子。<a id="a-F6"></a>四经云。<a id="a-F7"></a>非禅不慧。<a id="a-F8"></a>偏慧不禅。<a id="a-F9"></a>一翅一轮。<a id="a-FA"></a>岂能远运。<a id="a-FB"></a>五法本无说。<a id="a-FC"></a>说破贪求名利弘宣宁会圣旨。<a id="a-FD"></a>六贵耳入口出。<a id="a-FE"></a>何利于己。<a id="a-FF"></a>经云。<a id="a-FG"></a>如人数他宝。<a id="a-FH"></a>自无半钱分。<a id="a-FI"></a>无行而宣。<a id="a-FJ"></a>何利于他。<a id="a-FK"></a>八又多加水乳。<a id="a-FL"></a>无道之教。<a id="a-FM"></a>教误后生。<a id="a-FN"></a>九四众失真法利。<a id="a-FO"></a>转就浇漓。<a id="a-FP"></a>十非但不能光显佛法。<a id="a-FQ"></a>亦乃破于佛法也。<a id="a-FR"></a>禅师十过者。<a id="a-FS"></a>一经云。<a id="a-FT"></a>假名阿练若。<a id="a-FU"></a>纳衣在空闲。<a id="a-FV"></a>自谓行真道。<a id="a-FW"></a>好说我等过。<a id="a-FX"></a>二者。<a id="a-FY"></a>恃行陵他。<a id="a-FZ"></a>不识戒取苦集烦恼。<a id="a-Fa"></a>三无慧修定。<a id="a-Fb"></a>盲禅无目。<a id="a-Fc"></a>宁出生死也。<a id="a-Fd"></a>四不遵遗嘱。<a id="a-Fe"></a>不依念处修道。<a id="a-Ff"></a>不依木叉而住。<a id="a-Fg"></a>非佛弟子。<a id="a-Fh"></a>五无慧之禅。<a id="a-Fi"></a>多发鬼定。<a id="a-Fj"></a>生破坏佛法。<a id="a-Fk"></a>死堕鬼道。<a id="a-Fl"></a>六名利坐禅。<a id="a-Fm"></a>如扇提罗。<a id="a-Fn"></a>死堕地狱。<a id="a-Fo"></a>七设证得禅。<a id="a-Fp"></a>即堕长寿天难。<a id="a-Fq"></a>八如水乳。<a id="a-Fr"></a>禅教授学徒。<a id="a-Fs"></a>绍三涂种子。<a id="a-Ft"></a>九四众不沾真法之润。<a id="a-Fu"></a>转就浇漓。<a id="a-Fv"></a>十非止不能光显三宝。<a id="a-Fw"></a>亦乃破佛法也。<a id="a-Fx"></a>律师十过者。<a id="a-Fy"></a>一但执外律。<a id="a-Fz"></a>不识内戒。<a id="a-G0"></a>故被净名诃。<a id="a-G1"></a>二执律名相。<a id="a-G2"></a>诤计是非。<a id="a-G3"></a>不识见心苦集。<a id="a-G4"></a>三然戒定慧相资。<a id="a-G5"></a>方能进道。<a id="a-G6"></a>但律不慧不禅。<a id="a-G7"></a>何能进道。<a id="a-G8"></a>四弘在名誉。<a id="a-G9"></a>志不存道。<a id="a-GA"></a>果在三涂。<a id="a-GB"></a>五不遵遗嘱。<a id="a-GC"></a>不依念处修道。<a id="a-GD"></a>不依木叉而住。<a id="a-GE"></a>六执律方便小教以为正理。<a id="a-GF"></a>而障大道。<a id="a-GG"></a>七师师执律不同。<a id="a-GH"></a>弘。<a id="a-GI"></a>则多加水乳。<a id="a-GJ"></a>八不依圣教传授。<a id="a-GK"></a>误累后生。<a id="a-GL"></a>九四众不沾真法。<a id="a-GM"></a>转就浇漓。<a id="a-GN"></a>十非止不能光显三宝。<a id="a-GO"></a>亦乃破佛法也。<a id="a-GP"></a>是知若不观心。<a id="a-GQ"></a>具如上之大失。<a id="a-GR"></a>如大智度论云。<a id="a-GS"></a>菩萨摩诃萨。<a id="a-GT"></a>若欲不空食国中之施者。<a id="a-GU"></a>当学般若波罗蜜。<a id="a-GV"></a>又宝梁经云。<a id="a-GW"></a>若学大乘佛法者。<a id="a-GX"></a>受施主抟食。<a id="a-GY"></a>如须弥山。<a id="a-GZ"></a>受施主衣。<a id="a-Ga"></a>可敷大地。<a id="a-Gb"></a>如不学者。<a id="a-Gc"></a>若未堕僧数。<a id="a-Gd"></a>十方无唾地处。<a id="a-Ge"></a>维摩经亦云。<a id="a-Gf"></a>敬学如师。<a id="a-Gg"></a>才起学心。<a id="a-Gh"></a>便有为人天之分。<a id="a-Gi"></a>或闻宗镜一句。<a id="a-Gj"></a>定成佛无疑。<a id="a-Gk"></a>故法华经云。<a id="a-Gl"></a>若有闻是法。<a id="a-Gm"></a>无一不成佛。<a id="a-Gn"></a>唯除未闻者。<a id="a-Go"></a>盲冥不信人。<a id="a-Gp"></a>若已闻者。<a id="a-Gq"></a>皆是曩因。<a id="a-Gr"></a>既受衣珠。<a id="a-Gs"></a>曾亲佛会。<a id="a-Gt"></a>不可放逸。<a id="a-Gu"></a>须志披寻。<a id="a-Gv"></a>忽遇缘差。<a id="a-Gw"></a>空无所得。<a id="a-Gx"></a>所以瑜伽论云。<a id="a-Gy"></a>不缓加行中。<a id="a-Gz"></a>又能如是勇猛精进。<a id="a-H0"></a>谓我今定当趣证。<a id="a-H1"></a>所应证得。<a id="a-H2"></a>不应慢缓。<a id="a-H3"></a>何以故。<a id="a-H4"></a>我有多种横死因缘。<a id="a-H5"></a>所谓身中。<a id="a-H6"></a>或风或热。<a id="a-H7"></a>或痰发动。<a id="a-H8"></a>或所饮食。<a id="a-H9"></a>不正消化。<a id="a-HA"></a>住在身中。<a id="a-HB"></a>或宿食病。<a id="a-HC"></a>或为于外。<a id="a-HD"></a>蛇蝎蚰蜒百足等类。<a id="a-HE"></a>诸恶毒虫之所蛆螫。<a id="a-HF"></a>或复为人非人类等之所惊恐。<a id="a-HG"></a>因斯夭没。<a id="a-HH"></a>于如是等诸横死处。<a id="a-HI"></a>恒常思惟。<a id="a-HJ"></a>修无常想。<a id="a-HK"></a>住不放逸。<a id="a-HL"></a>由住如是不放逸故。<a id="a-HM"></a>恒自思惟。<a id="a-HN"></a>我之寿命。<a id="a-HO"></a>傥得更经七日六日五日四日三日二日一日一时半时须臾。<a id="a-HP"></a>或经食顷。<a id="a-HQ"></a>或从入息至于出息。<a id="a-HR"></a>或从出息至于入想。<a id="a-HS"></a>乃至存活经尔所时。<a id="a-HT"></a>于佛圣教。<a id="a-HU"></a>精勤作意。<a id="a-HV"></a>修习瑜伽。<a id="a-HW"></a>剂尔所时。<a id="a-HX"></a>于佛圣教。<a id="a-HY"></a>我当决定多有所作。<a id="a-HZ"></a>如是名为不缓加行。</p>
  <p id="aHa">问。<a id="a-Hb"></a>义学多乐听读。<a id="a-Hc"></a>禅宗唯精内观。<a id="a-Hd"></a>然教观二门。<a id="a-He"></a>阙一不可。<a id="a-Hf"></a>若但观心而不寻教。<a id="a-Hg"></a>堕闇证上慢之愚。<a id="a-Hh"></a>若但寻教而不观心。<a id="a-Hi"></a>受执指数宝之诮。<a id="a-Hj"></a>有不达者。<a id="a-Hk"></a>递相是非。<a id="a-Hl"></a>今宗镜广搜。<a id="a-Hm"></a>祖教意足。<a id="a-Hn"></a>请为微细开拆以决深疑。</p>
  <p id="aHo">答。<a id="a-Hp"></a>教观难明。<a id="a-Hq"></a>须分四句。<a id="a-Hr"></a>如云。<a id="a-Hs"></a>一教门非理门。<a id="a-Ht"></a>教是能通。<a id="a-Hu"></a>理是所通。<a id="a-Hv"></a>能所异故。<a id="a-Hw"></a>二理门非教门。<a id="a-Hx"></a>吾闻解脱之中。<a id="a-Hy"></a>无有言说故。<a id="a-Hz"></a>三教门即理门。<a id="a-I0"></a>文字即解脱故。<a id="a-I1"></a>四理门即教门。<a id="a-I2"></a>解脱即文字故。<a id="a-I3"></a>又以门对教。<a id="a-I4"></a>四句分别。<a id="a-I5"></a>一得教不得门。<a id="a-I6"></a>文字法师是。<a id="a-I7"></a>二得门不得教。<a id="a-I8"></a>观慧禅师是。<a id="a-I9"></a>三得门复得教。<a id="a-IA"></a>闻慧法师是。<a id="a-IB"></a>四门教俱不得。<a id="a-IC"></a>假名阿练若是。<a id="a-ID"></a>又或随方便之诠。<a id="a-IE"></a>则执权害实。<a id="a-IF"></a>若达圆顿之教。<a id="a-IG"></a>则了实开权。<a id="a-IH"></a>执权则教观两分。<a id="a-II"></a>了实则人法一旨。<a id="a-IJ"></a>人法一旨。<a id="a-IK"></a>则境智俱冥。<a id="a-IL"></a>教观两分。<a id="a-IM"></a>则信法双现。<a id="a-IN"></a>信法双现。<a id="a-IO"></a>则有观有闻。<a id="a-IP"></a>境智俱冥。<a id="a-IQ"></a>则无内无外。<a id="a-IR"></a>斯乃随根利钝。<a id="a-IS"></a>有此开遮。<a id="a-IT"></a>若能就旨圆融。<a id="a-IU"></a>自无取舍。<a id="a-IV"></a>则尘尘合道。<a id="a-IW"></a>信行同法行之机。<a id="a-IX"></a>念念归宗。<a id="a-IY"></a>教门等观门之旨。<a id="a-IZ"></a>如是则无一心可照。<a id="a-Ia"></a>谁执观门。<a id="a-Ib"></a>无一法可闻。<a id="a-Ic"></a>孰论教道。<a id="a-Id"></a>方入宗镜。<a id="a-Ie"></a>与此相应。<a id="a-If"></a>未达斯门终成隔碍。<a id="a-Ig"></a>且教中具述。<a id="a-Ih"></a>有二种修行人。<a id="a-Ii"></a>一是信行。<a id="a-Ij"></a>二是法行。<a id="a-Ik"></a>萨婆多。<a id="a-Il"></a>明。<a id="a-Im"></a>此二人。<a id="a-In"></a>位在见道。<a id="a-Io"></a>因闻入者。<a id="a-Ip"></a>是为信行。<a id="a-Iq"></a>因思入者。<a id="a-Ir"></a>是为法行。<a id="a-Is"></a>昙无德云。<a id="a-It"></a>位在方便。<a id="a-Iu"></a>自见法少。<a id="a-Iv"></a>凭闻力多。<a id="a-Iw"></a>后时要须闻法得悟。<a id="a-Ix"></a>名为信行。<a id="a-Iy"></a>凭闻力少。<a id="a-Iz"></a>自见法多。<a id="a-J0"></a>后时要须思惟得悟。<a id="a-J1"></a>名为法行。<a id="a-J2"></a>止观云。<a id="a-J3"></a>若论利钝者。<a id="a-J4"></a>法行利。<a id="a-J5"></a>内自观法故。<a id="a-J6"></a>信行钝。<a id="a-J7"></a>藉他闻故。<a id="a-J8"></a>又信行利。<a id="a-J9"></a>一闻即悟故。<a id="a-JA"></a>法行钝。<a id="a-JB"></a>历法观察故。<a id="a-JC"></a>或俱利。<a id="a-JD"></a>或俱钝。<a id="a-JE"></a>信行人闻慧利。<a id="a-JF"></a>修慧钝。<a id="a-JG"></a>法行人修慧利。<a id="a-JH"></a>闻慧钝。<a id="a-JI"></a>已上且约三师所说。<a id="a-JJ"></a>自然不可偏执。<a id="a-JK"></a>观心与教道。<a id="a-JL"></a>定据听学与坐禅。<a id="a-JM"></a>今若得一心。<a id="a-JN"></a>万邪灭矣。<a id="a-JO"></a>则何心而非教。<a id="a-JP"></a>若一闻千悟。<a id="a-JQ"></a>获大总持。<a id="a-JR"></a>则何教而非心。<a id="a-JS"></a>何教而非心。<a id="a-JT"></a>则心外无法。<a id="a-JU"></a>何心而非教。<a id="a-JV"></a>则法外无心。<a id="a-JW"></a>更约智者大师对法行二人。<a id="a-JX"></a>以止观安心。<a id="a-JY"></a>随四悉檀意。<a id="a-JZ"></a>以逗机宜。<a id="a-Ja"></a>俱令入道。<a id="a-Jb"></a>师即问言。<a id="a-Jc"></a>汝于定慧。<a id="a-Jd"></a>为志何等。<a id="a-Je"></a>其人若言。<a id="a-Jf"></a>我闻佛说。<a id="a-Jg"></a>善知识者。<a id="a-Jh"></a>如月形光。<a id="a-Ji"></a>渐渐圆着。<a id="a-Jj"></a>又如梯蹬渐渐增高。<a id="a-Jk"></a>巧说转令心。<a id="a-Jl"></a>得道大因缘。<a id="a-Jm"></a>志欣渴饮。<a id="a-Jn"></a>如犊逐母。<a id="a-Jo"></a>当知是则信行人也。<a id="a-Jp"></a>若言。<a id="a-Jq"></a>我闻佛说。<a id="a-Jr"></a>明镜若不动。<a id="a-Js"></a>色像自分明。<a id="a-Jt"></a>净水无波。<a id="a-Ju"></a>鱼石自现。<a id="a-Jv"></a>欣舍恶觉。<a id="a-Jw"></a>如弃重担。<a id="a-Jx"></a>当知是则法行人也。<a id="a-Jy"></a>既知根性。<a id="a-Jz"></a>于一人所。<a id="a-K0"></a>八番安心。<a id="a-K1"></a>咄。<a id="a-K2"></a>善男子。<a id="a-K3"></a>无量劫来。<a id="a-K4"></a>饮狂散毒。<a id="a-K5"></a>驰逐五尘。<a id="a-K6"></a>升沉三界。<a id="a-K7"></a>犹如猛风。<a id="a-K8"></a>吹兜罗毦。<a id="a-K9"></a>大热沸镬。<a id="a-KA"></a>煮豆升沉。<a id="a-KB"></a>从苦至恼。<a id="a-KC"></a>从恼至苦。<a id="a-KD"></a>何不息心达本。<a id="a-KE"></a>以一其意。<a id="a-KF"></a>意若一者。<a id="a-KG"></a>何事不办。<a id="a-KH"></a>苦集得一则不轮回。<a id="a-KI"></a>无明得一不至于行。<a id="a-KJ"></a>乃至不至老死。<a id="a-KK"></a>摧折大树。<a id="a-KL"></a>毕故不造新。<a id="a-KM"></a>八弊得一则度彼岸。<a id="a-KN"></a>唯此为快。<a id="a-KO"></a>善巧方便。<a id="a-KP"></a>种种因缘。<a id="a-KQ"></a>种种譬喻。<a id="a-KR"></a>广赞于止。<a id="a-KS"></a>发悦其情。<a id="a-KT"></a>是名随乐欲以止安心也。<a id="a-KU"></a>又善男子。<a id="a-KV"></a>如天亢旱。<a id="a-KW"></a>河池悉干。<a id="a-KX"></a>万卉燋枯。<a id="a-KY"></a>百谷零落。<a id="a-KZ"></a>娑伽罗王。<a id="a-Ka"></a>七日构云。<a id="a-Kb"></a>四方霔雨。<a id="a-Kc"></a>大地沾洽。<a id="a-Kd"></a>一切种子皆萌芽。<a id="a-Ke"></a>一切根株皆开发。<a id="a-Kf"></a>一切枝叶皆郁茂。<a id="a-Kg"></a>一切华果皆敷荣。<a id="a-Kh"></a>人亦如是。<a id="a-Ki"></a>以散逸故。<a id="a-Kj"></a>应生。<a id="a-Kk"></a>善不复生。<a id="a-Kl"></a>已生善。<a id="a-Km"></a>还退失。<a id="a-Kn"></a>禅定河干。<a id="a-Ko"></a>道品树灭。<a id="a-Kp"></a>万善燋枯。<a id="a-Kq"></a>百福残悴。<a id="a-Kr"></a>因华道果。<a id="a-Ks"></a>不复成熟。<a id="a-Kt"></a>若能闲林一意。<a id="a-Ku"></a>内不出。<a id="a-Kv"></a>外不入。<a id="a-Kw"></a>静云兴也。<a id="a-Kx"></a>发诸禅定。<a id="a-Ky"></a>即是降雨也。<a id="a-Kz"></a>功德丛林暖顶方便。<a id="a-L0"></a>眼智明觉。<a id="a-L1"></a>信忍顺忍无生寂灭忍。<a id="a-L2"></a>乃至无上菩提。<a id="a-L3"></a>悉皆克获。<a id="a-L4"></a>善巧方便。<a id="a-L5"></a>种种缘喻。<a id="a-L6"></a>广赞于止。<a id="a-L7"></a>生其善根。<a id="a-L8"></a>是名随便宜以止安心也。<a id="a-L9"></a>又善男子。<a id="a-LA"></a>夫散心者。<a id="a-LB"></a>恶中之恶。<a id="a-LC"></a>如无钩醉象。<a id="a-LD"></a>蹋坏华池。<a id="a-LE"></a>穴鼻骆驼。<a id="a-LF"></a>翻倒负驮。<a id="a-LG"></a>疾于掣电。<a id="a-LH"></a>毒逾蛇舌。<a id="a-LI"></a>重沓五翳。<a id="a-LJ"></a>埃蔼曜灵。<a id="a-LK"></a>睫近霄远。<a id="a-LL"></a>俱皆不见。<a id="a-LM"></a>若能修定。<a id="a-LN"></a>如密室中灯。<a id="a-LO"></a>能破巨闇。<a id="a-LP"></a>金鎞抉膜。<a id="a-LQ"></a>空色朗然。<a id="a-LR"></a>一指二指三指皆了。<a id="a-LS"></a>大雨能淹嚣尘。<a id="a-LT"></a>大定能静狂逸。<a id="a-LU"></a>止能破散。<a id="a-LV"></a>虚妄灭矣。<a id="a-LW"></a>善巧方便。<a id="a-LX"></a>种种缘喻。<a id="a-LY"></a>广赞于止。<a id="a-LZ"></a>破其睡散。<a id="a-La"></a>是名对治以止安心也。<a id="a-Lb"></a>又善男子。<a id="a-Lc"></a>心若在定。<a id="a-Ld"></a>能知世间生灭法相。<a id="a-Le"></a>亦知出世不生不灭法相。<a id="a-Lf"></a>如来成道。<a id="a-Lg"></a>犹尚乐定。<a id="a-Lh"></a>况诸凡夫。<a id="a-Li"></a>有禅定者。<a id="a-Lj"></a>如夜见电光。<a id="a-Lk"></a>即得见道。<a id="a-Ll"></a>破无数亿洞然之恶。<a id="a-Lm"></a>乃至得成一切种智。<a id="a-Ln"></a>善巧方便种种缘喻。<a id="a-Lo"></a>广赞于止。<a id="a-Lp"></a>即会真如。<a id="a-Lq"></a>是名随第一义以止安心也。<a id="a-Lr"></a>其人若言。<a id="a-Ls"></a>我闻寂灭。<a id="a-Lt"></a>都不入怀。<a id="a-Lu"></a>若闻分别听受无厌。<a id="a-Lv"></a>即应为说。<a id="a-Lw"></a>三恶烧然。<a id="a-Lx"></a>驼驴重楚。<a id="a-Ly"></a>饿鬼饥渴。<a id="a-Lz"></a>不名为苦。<a id="a-M0"></a>痴闇无闻。<a id="a-M1"></a>不识方隅。<a id="a-M2"></a>乃是大苦。<a id="a-M3"></a>多闻分别乐。<a id="a-M4"></a>见法法喜乐。<a id="a-M5"></a>以善攻恶乐。<a id="a-M6"></a>无著阿罗汉。<a id="a-M7"></a>是名为最乐。<a id="a-M8"></a>从多闻人。<a id="a-M9"></a>闻甘露乐。<a id="a-MA"></a>如教观察知道。<a id="a-MB"></a>远离坑陷直去不回。<a id="a-MC"></a>善巧方便。<a id="a-MD"></a>种种缘喻。<a id="a-ME"></a>广赞于观。<a id="a-MF"></a>发悦其情。<a id="a-MG"></a>是名随乐欲以观安心。<a id="a-MH"></a>又善男子。<a id="a-MI"></a>月开莲华。<a id="a-MJ"></a>日兴作务。<a id="a-MK"></a>商应随主。<a id="a-ML"></a>彩画须胶。<a id="a-MM"></a>坏不遇火。<a id="a-MN"></a>无须臾用。<a id="a-MO"></a>盲不得导。<a id="a-MP"></a>一步不前。<a id="a-MQ"></a>行无观智。<a id="a-MR"></a>亦复如是。<a id="a-MS"></a>一切种智。<a id="a-MT"></a>以观为根。<a id="a-MU"></a>本。<a id="a-MV"></a>无量功德之所庄严。<a id="a-MW"></a>善巧方便。<a id="a-MX"></a>种种缘喻。<a id="a-MY"></a>广赞于观。<a id="a-MZ"></a>生其功德。<a id="a-Ma"></a>是名随便宜以观安心。<a id="a-Mb"></a>又善男子。<a id="a-Mc"></a>智者识怨。<a id="a-Md"></a>怨不能害。<a id="a-Me"></a>武将有谋。<a id="a-Mf"></a>能破强敌。<a id="a-Mg"></a>非风何以卷云。<a id="a-Mh"></a>非云何以遮热。<a id="a-Mi"></a>非水何以灭火。<a id="a-Mj"></a>非火何以除闇。<a id="a-Mk"></a>析薪之斧。<a id="a-Ml"></a>解缚之刀。<a id="a-Mm"></a>岂过智慧。<a id="a-Mn"></a>善巧方便。<a id="a-Mo"></a>种种缘喻。<a id="a-Mp"></a>广赞于观。<a id="a-Mq"></a>使其破恶。<a id="a-Mr"></a>是名对治以观安心。<a id="a-Ms"></a>又善男子。<a id="a-Mt"></a>井中七宝。<a id="a-Mu"></a>闇室瓶盆。<a id="a-Mv"></a>要待日明。<a id="a-Mw"></a>日既出已。<a id="a-Mx"></a>皆得明了。<a id="a-My"></a>须智慧眼。<a id="a-Mz"></a>观知诸法实。<a id="a-N0"></a>一切诸法中。<a id="a-N1"></a>皆以等观。<a id="a-N2"></a>入般若波罗蜜。<a id="a-N3"></a>最为照明。<a id="a-N4"></a>善巧方便。<a id="a-N5"></a>种种缘喻。<a id="a-N6"></a>广赞于观。<a id="a-N7"></a>令得悟解。<a id="a-N8"></a>是名第一义。<a id="a-N9"></a>以观安心。<a id="a-NA"></a>如是八番。<a id="a-NB"></a>为信行人说安心也。<a id="a-NC"></a>其人若云。<a id="a-ND"></a>我乐息心。<a id="a-NE"></a>默以复默。<a id="a-NF"></a>损之又损之。<a id="a-NG"></a>遂至于无为。<a id="a-NH"></a>不乐分别。<a id="a-NI"></a>坐驰无益。<a id="a-NJ"></a>此则法行根性。<a id="a-NK"></a>当为说止。<a id="a-NL"></a>汝勿外寻。<a id="a-NM"></a>但内守一。<a id="a-NN"></a>攀觉流动。<a id="a-NO"></a>皆从妄生。<a id="a-NP"></a>如旋火轮。<a id="a-NQ"></a>辍手则息。<a id="a-NR"></a>洪波鼓怒。<a id="a-NS"></a>风静则澄。<a id="a-NT"></a>净名经云。<a id="a-NU"></a>何谓攀缘。<a id="a-NV"></a>谓有三界。<a id="a-NW"></a>何谓息攀缘。<a id="a-NX"></a>谓心无所得。<a id="a-NY"></a>瑞应经云。<a id="a-NZ"></a>其得一心者。<a id="a-Na"></a>则万邪灭矣。<a id="a-Nb"></a>龙树云。<a id="a-Nc"></a>实法不颠倒。<a id="a-Nd"></a>念想观已除。<a id="a-Ne"></a>言语法皆灭。<a id="a-Nf"></a>无量众罪除。<a id="a-Ng"></a>清净心常一。<a id="a-Nh"></a>如是尊妙人。<a id="a-Ni"></a>则能见般若。<a id="a-Nj"></a>夫山中幽寂。<a id="a-Nk"></a>神仙所赞。<a id="a-Nl"></a>况涅槃澄静。<a id="a-Nm"></a>贤圣尊崇。<a id="a-Nn"></a>佛话经云。<a id="a-No"></a>比丘在聚。<a id="a-Np"></a>身口精勤。<a id="a-Nq"></a>诸佛咸忧。<a id="a-Nr"></a>比丘在山。<a id="a-Ns"></a>息事安卧。<a id="a-Nt"></a>诸佛皆喜。<a id="a-Nu"></a>况复结跏束手。<a id="a-Nv"></a>缄唇结舌。<a id="a-Nw"></a>思惟寂相。<a id="a-Nx"></a>心原一止。<a id="a-Ny"></a>法界洞寂。<a id="a-Nz"></a>岂非要道。<a id="a-O0"></a>唯此为贵。<a id="a-O1"></a>余不能及。<a id="a-O2"></a>善巧方便。<a id="a-O3"></a>种种因缘。<a id="a-O4"></a>种种譬喻。<a id="a-O5"></a>广赞于止。<a id="a-O6"></a>发悦其心。<a id="a-O7"></a>是名随乐欲以止安心。<a id="a-O8"></a>其人若云。<a id="a-O9"></a>我观法相。<a id="a-OA"></a>只增纷动。<a id="a-OB"></a>善法不明。<a id="a-OC"></a>当为说止。<a id="a-OD"></a>止是法界平正良田。<a id="a-OE"></a>何法不备。<a id="a-OF"></a>止舍攀缘。<a id="a-OG"></a>即是檀。<a id="a-OH"></a>止体非恶。<a id="a-OI"></a>即是戒。<a id="a-OJ"></a>止体不动。<a id="a-OK"></a>即是忍。<a id="a-OL"></a>止无间杂。<a id="a-OM"></a>即是精进。<a id="a-ON"></a>止则决定。<a id="a-OO"></a>即是禅。<a id="a-OP"></a>止法亦无。<a id="a-OQ"></a>止者亦无。<a id="a-OR"></a>即是慧。<a id="a-OS"></a>因止会非止非不止。<a id="a-OT"></a>即是方便。<a id="a-OU"></a>一止一切止。<a id="a-OV"></a>即是愿。<a id="a-OW"></a>止止爱止止见。<a id="a-OX"></a>即是力。<a id="a-OY"></a>此止如佛止无二无别。<a id="a-OZ"></a>即是智。<a id="a-Oa"></a>止具一切法。<a id="a-Ob"></a>即是秘藏。<a id="a-Oc"></a>但安于止。<a id="a-Od"></a>何用别修诸法。<a id="a-Oe"></a>善巧方便。<a id="a-Of"></a>种种缘喻。<a id="a-Og"></a>令生善根。<a id="a-Oh"></a>即是随便宜以止安心也。<a id="a-Oi"></a>若言我观法相。<a id="a-Oj"></a>散睡不除者。<a id="a-Ok"></a>当为说止。<a id="a-Ol"></a>大有功能。<a id="a-Om"></a>止是壁定。<a id="a-On"></a>八风恶觉不能入。<a id="a-Oo"></a>止是净水。<a id="a-Op"></a>荡于贪淫。<a id="a-Oq"></a>八倒。<a id="a-Or"></a>犹如朝露。<a id="a-Os"></a>见阳则晞。<a id="a-Ot"></a>止是大慈。<a id="a-Ou"></a>怨亲俱愍。<a id="a-Ov"></a>能破恚怒。<a id="a-Ow"></a>止是大明咒。<a id="a-Ox"></a>痴疑皆遣。<a id="a-Oy"></a>止即是佛。<a id="a-Oz"></a>破除障道。<a id="a-P0"></a>如阿伽陀药。<a id="a-P1"></a>遍治一切。<a id="a-P2"></a>如妙良医。<a id="a-P3"></a>咒枯起死。<a id="a-P4"></a>善巧方便。<a id="a-P5"></a>种种缘喻。<a id="a-P6"></a>令其破恶。<a id="a-P7"></a>是名对治以止安心。<a id="a-P8"></a>其人若言。<a id="a-P9"></a>我观察时。<a id="a-PA"></a>不得开悟。<a id="a-PB"></a>当为说止。<a id="a-PC"></a>止即体真。<a id="a-PD"></a>照而常寂。<a id="a-PE"></a>止即随缘。<a id="a-PF"></a>寂而常照。<a id="a-PG"></a>止即不止。<a id="a-PH"></a>止双遮双照。<a id="a-PI"></a>止即佛母。<a id="a-PJ"></a>止即佛父。<a id="a-PK"></a>亦即父即母。<a id="a-PL"></a>止即佛师。<a id="a-PM"></a>佛身。<a id="a-PN"></a>佛眼。<a id="a-PO"></a>佛之相好。<a id="a-PP"></a>佛藏。<a id="a-PQ"></a>佛住处。<a id="a-PR"></a>何所不具。<a id="a-PS"></a>何所不除。<a id="a-PT"></a>善巧方便。<a id="a-PU"></a>种种缘喻。<a id="a-PV"></a>广赞于止。<a id="a-PW"></a>是为第一义以止安心。<a id="a-PX"></a>彼人言。<a id="a-PY"></a>止状沉寂。<a id="a-PZ"></a>非我悦乐。<a id="a-Pa"></a>当为说观。<a id="a-Pb"></a>推寻道理。<a id="a-Pc"></a>七觉中有择觉支。<a id="a-Pd"></a>八正中有正见。<a id="a-Pe"></a>六度中有般若。<a id="a-Pf"></a>于法门中为主为导。<a id="a-Pg"></a>乃至成佛。<a id="a-Ph"></a>正觉。<a id="a-Pi"></a>大觉。<a id="a-Pj"></a>遍觉。<a id="a-Pk"></a>皆是观慧异名。<a id="a-Pl"></a>当知观慧最为尊妙。<a id="a-Pm"></a>如是广赞。<a id="a-Pn"></a>是为随乐欲以观安心。<a id="a-Po"></a>若勤修观。<a id="a-Pp"></a>能生信。<a id="a-Pq"></a>戒定慧解脱解脱知见。<a id="a-Pr"></a>知病识药。<a id="a-Ps"></a>化道大行。<a id="a-Pt"></a>众善普会。<a id="a-Pu"></a>莫复过观。<a id="a-Pv"></a>是为随便宜以观安心。<a id="a-Pw"></a>观能破闇。<a id="a-Px"></a>能照道。<a id="a-Py"></a>能除怨。<a id="a-Pz"></a>能得宝。<a id="a-Q0"></a>倾邪山。<a id="a-Q1"></a>竭爱海。<a id="a-Q2"></a>皆观之力。<a id="a-Q3"></a>是为随对治以观安心。<a id="a-Q4"></a>若观法时。<a id="a-Q5"></a>不得能所。<a id="a-Q6"></a>心虑虚豁。<a id="a-Q7"></a>朦胧欲开。<a id="a-Q8"></a>但当勤观。<a id="a-Q9"></a>开示悟入。<a id="a-QA"></a>是为用第一义以观安心。<a id="a-QB"></a>是为八番为法行人说安心也。<a id="a-QC"></a>复次人根不定。<a id="a-QD"></a>或时回转。<a id="a-QE"></a>萨婆多。<a id="a-QF"></a>明转钝为利。<a id="a-QG"></a>成论。<a id="a-QH"></a>明数习则利。<a id="a-QI"></a>此乃始终论利钝。<a id="a-QJ"></a>不得一时辩也。<a id="a-QK"></a>今明。<a id="a-QL"></a>众生心行不定。<a id="a-QM"></a>或须臾而钝。<a id="a-QN"></a>须臾而利。<a id="a-QO"></a>任运自尔。<a id="a-QP"></a>非关根转。<a id="a-QQ"></a>亦不数习。<a id="a-QR"></a>或作观不彻。<a id="a-QS"></a>因听即悟。<a id="a-QT"></a>或久听不解。<a id="a-QU"></a>暂思即决。<a id="a-QV"></a>是故更论。<a id="a-QW"></a>转根安心。<a id="a-QX"></a>若法行转为信行。<a id="a-QY"></a>逐其根转。<a id="a-QZ"></a>用八番悉檀而授安心。<a id="a-Qa"></a>若信行转成法行。<a id="a-Qb"></a>亦逐根转。<a id="a-Qc"></a>用八番悉檀而授安心。<a id="a-Qd"></a>得此意。<a id="a-Qe"></a>广略自在说之。<a id="a-Qf"></a>转不转。<a id="a-Qg"></a>合有三十二安心也。<a id="a-Qh"></a>自行安心者。<a id="a-Qi"></a>当察此心。<a id="a-Qj"></a>欲何所乐。<a id="a-Qk"></a>若欲息妄。<a id="a-Ql"></a>令念相寂然。<a id="a-Qm"></a>是乐法行。<a id="a-Qn"></a>若乐听闻。<a id="a-Qo"></a>彻无明底。<a id="a-Qp"></a>是乐信行。<a id="a-Qq"></a>乐寂者。<a id="a-Qr"></a>知妄从心出。<a id="a-Qs"></a>息心则众妄皆静。<a id="a-Qt"></a>若欲照知。<a id="a-Qu"></a>须知心原。<a id="a-Qv"></a>心原不二。<a id="a-Qw"></a>则一切诸法皆同虚空。<a id="a-Qx"></a>是为随乐欲自行安心。<a id="a-Qy"></a>其心虽广分别心及诸法。<a id="a-Qz"></a>而信念精进毫善不生。<a id="a-R0"></a>即当凝停莫动。<a id="a-R1"></a>诸善。<a id="a-R2"></a>功德因静而生。<a id="a-R3"></a>若凝停时。<a id="a-R4"></a>弥见沉寂。<a id="a-R5"></a>都无进忍。<a id="a-R6"></a>当计校筹量策之令起。<a id="a-R7"></a>若念念不住。<a id="a-R8"></a>如汗马奔逸。<a id="a-R9"></a>即当以止。<a id="a-RA"></a>对治驰荡。<a id="a-RB"></a>若静默然无记。<a id="a-RC"></a>与睡相应。<a id="a-RD"></a>即当修观。<a id="a-RE"></a>破诸昏塞。<a id="a-RF"></a>修止既久。<a id="a-RG"></a>不能开发。<a id="a-RH"></a>即应修观。<a id="a-RI"></a>观一切法。<a id="a-RJ"></a>无碍无异。<a id="a-RK"></a>怗怗明利。<a id="a-RL"></a>渐觉如空。<a id="a-RM"></a>修观若久。<a id="a-RN"></a>闇障不除。<a id="a-RO"></a>宜更修止。<a id="a-RP"></a>止诸缘念。<a id="a-RQ"></a>无能无所。<a id="a-RR"></a>所我皆寂。<a id="a-RS"></a>空慧将生。<a id="a-RT"></a>是为自修法行。<a id="a-RU"></a>八番善巧布历。<a id="a-RV"></a>令得心安。<a id="a-RW"></a>信行。<a id="a-RX"></a>安心者。<a id="a-RY"></a>或欲闻寂。<a id="a-RZ"></a>定如须弥。<a id="a-Ra"></a>不畏八动。<a id="a-Rb"></a>即应听止。<a id="a-Rc"></a>欲闻利观。<a id="a-Rd"></a>破诸烦恼。<a id="a-Re"></a>如日除闇。<a id="a-Rf"></a>即应听观。<a id="a-Rg"></a>听观多。<a id="a-Rh"></a>如日燋芽。<a id="a-Ri"></a>即应听止。<a id="a-Rj"></a>润以定水。<a id="a-Rk"></a>或听定淹久。<a id="a-Rl"></a>如芽烂不生。<a id="a-Rm"></a>即应听观。<a id="a-Rn"></a>令风日发动。<a id="a-Ro"></a>使善法现前。<a id="a-Rp"></a>或时驰觉。<a id="a-Rq"></a>一念叵住。<a id="a-Rr"></a>即应听止。<a id="a-Rs"></a>以治散心。<a id="a-Rt"></a>或沉昏蒙蒙坐雾。<a id="a-Ru"></a>即当听观。<a id="a-Rv"></a>破此睡熟。<a id="a-Rw"></a>或听止豁豁。<a id="a-Rx"></a>即专听止。<a id="a-Ry"></a>或闻观朗朗。<a id="a-Rz"></a>即专听观。<a id="a-S0"></a>是为自修信行。<a id="a-S1"></a>八番巧安心也。<a id="a-S2"></a>若法行心转为信行。<a id="a-S3"></a>信行心转为法行。<a id="a-S4"></a>皆随其所宜。<a id="a-S5"></a>巧钻研之。<a id="a-S6"></a>自行有三十二。<a id="a-S7"></a>化他亦三十二。<a id="a-S8"></a>合为六十四安心也。<a id="a-S9"></a>复次信法不孤立。<a id="a-SA"></a>须闻思相资。<a id="a-SB"></a>如法行者。<a id="a-SC"></a>随闻一句。<a id="a-SD"></a>体寂湛然。<a id="a-SE"></a>梦妄皆遣。<a id="a-SF"></a>还坐思惟。<a id="a-SG"></a>心生欢喜。<a id="a-SH"></a>又闻止已。<a id="a-SI"></a>还更思惟。<a id="a-SJ"></a>即生禅定。<a id="a-SK"></a>又闻于止。<a id="a-SL"></a>还即思惟。<a id="a-SM"></a>妄念皆破。<a id="a-SN"></a>又闻止已。<a id="a-SO"></a>还更思惟。<a id="a-SP"></a>朗然欲悟。<a id="a-SQ"></a>又闻观已。<a id="a-SR"></a>还更思惟。<a id="a-SS"></a>心大欢喜。<a id="a-ST"></a>又闻观已。<a id="a-SU"></a>还更思惟。<a id="a-SV"></a>生善破恶欲悟等。<a id="a-SW"></a>准前可知。<a id="a-SX"></a>此乃听少思多。<a id="a-SY"></a>名为法行。<a id="a-SZ"></a>非都不听法也。<a id="a-Sa"></a>信行端坐。<a id="a-Sb"></a>思惟寂灭。<a id="a-Sc"></a>欣踊未生。<a id="a-Sd"></a>起已闻止。<a id="a-Se"></a>欢喜甘乐。<a id="a-Sf"></a>端坐念善。<a id="a-Sg"></a>善不能发。<a id="a-Sh"></a>起已闻止。<a id="a-Si"></a>信戒精进。<a id="a-Sj"></a>倍更增多。<a id="a-Sk"></a>端坐治恶。<a id="a-Sl"></a>恶不能遣。<a id="a-Sm"></a>起已闻止。<a id="a-Sn"></a>散动破灭。<a id="a-So"></a>端坐即真。<a id="a-Sp"></a>真道不启。<a id="a-Sq"></a>起已闻止。<a id="a-Sr"></a>豁如悟寂。<a id="a-Ss"></a>是为信行。<a id="a-St"></a>坐少闻多。<a id="a-Su"></a>非都不思惟。<a id="a-Sv"></a>前作一向根性。<a id="a-Sw"></a>今作相资根性。<a id="a-Sx"></a>就相资中。<a id="a-Sy"></a>复论转不转。<a id="a-Sz"></a>亦有三十二安心。<a id="a-T0"></a>化他相资。<a id="a-T1"></a>亦有三十二安心。<a id="a-T2"></a>合六十四。<a id="a-T3"></a>合前为一百二十八安心也。<a id="a-T4"></a>夫心地难安。<a id="a-T5"></a>违苦顺乐。<a id="a-T6"></a>今随其所愿。<a id="a-T7"></a>逐而安之。<a id="a-T8"></a>譬如养生。<a id="a-T9"></a>或饮或食。<a id="a-TA"></a>适身立命。<a id="a-TB"></a>养法身亦尔。<a id="a-TC"></a>以止为饮。<a id="a-TD"></a>以观为食。<a id="a-TE"></a>药法亦两。<a id="a-TF"></a>或丸或散。<a id="a-TG"></a>以除冷热。<a id="a-TH"></a>治无明病。<a id="a-TI"></a>以止为丸。<a id="a-TJ"></a>以观为散。<a id="a-TK"></a>如阴阳法。<a id="a-TL"></a>阳则风日。<a id="a-TM"></a>阴则云雨。<a id="a-TN"></a>雨多则烂。<a id="a-TO"></a>日多则燋。<a id="a-TP"></a>阴如定。<a id="a-TQ"></a>阳如慧。<a id="a-TR"></a>定慧偏者。<a id="a-TS"></a>皆不见佛性。<a id="a-TT"></a>八番调和。<a id="a-TU"></a>贵在得意。<a id="a-TV"></a>一种禅师。<a id="a-TW"></a>不许作观。<a id="a-TX"></a>唯专用止。<a id="a-TY"></a>引偈云。<a id="a-TZ"></a>思思徒自思。<a id="a-Ta"></a>思思徒自苦。<a id="a-Tb"></a>息思即是道。<a id="a-Tc"></a>有思终不睹。<a id="a-Td"></a>又一师不许作止。<a id="a-Te"></a>专在于观。<a id="a-Tf"></a>引偈云。<a id="a-Tg"></a>止止徒自止。<a id="a-Th"></a>昏闇无所以。<a id="a-Ti"></a>止止即是道。<a id="a-Tj"></a>观观得会理。<a id="a-Tk"></a>两师各从一门入。<a id="a-Tl"></a>以己益。<a id="a-Tm"></a>教他。<a id="a-Tn"></a>学者。<a id="a-To"></a>不见意。<a id="a-Tp"></a>一向服乳。<a id="a-Tq"></a>浆犹难得。<a id="a-Tr"></a>况复醍醐。<a id="a-Ts"></a>若一向作解者。<a id="a-Tt"></a>佛何故种种说耶。<a id="a-Tu"></a>天不常晴。<a id="a-Tv"></a>医不专散。<a id="a-Tw"></a>食不恒饭。<a id="a-Tx"></a>世间尚尔。<a id="a-Ty"></a>况出世耶。<a id="a-Tz"></a>今随根随病。<a id="a-U0"></a>回转。<a id="a-U1"></a>自行化他。<a id="a-U2"></a>有六十四。<a id="a-U3"></a>若就三番止观。<a id="a-U4"></a>即三百八十四。<a id="a-U5"></a>又一心止观。<a id="a-U6"></a>复有六十四。<a id="a-U7"></a>合五百一十二。<a id="a-U8"></a>三悉檀。<a id="a-U9"></a>是世间安心。<a id="a-UA"></a>世医所治差已。<a id="a-UB"></a>复生。<a id="a-UC"></a>一悉檀。<a id="a-UD"></a>是出世安心。<a id="a-UE"></a>如来所治。<a id="a-UF"></a>毕竟不发。<a id="a-UG"></a>世出世法。<a id="a-UH"></a>互相成显。<a id="a-UI"></a>若离三谛。<a id="a-UJ"></a>无安心处。<a id="a-UK"></a>若离止观。<a id="a-UL"></a>无安心法。<a id="a-UM"></a>若心安于谛。<a id="a-UN"></a>一句即足。<a id="a-UO"></a>如其不安。<a id="a-UP"></a>巧用方便。<a id="a-UQ"></a>令心得安。<a id="a-UR"></a>一目之罗。<a id="a-US"></a>不能得鸟。<a id="a-UT"></a>得鸟者。<a id="a-UU"></a>罗之一目耳。<a id="a-UV"></a>众生心行。<a id="a-UW"></a>各各不同。<a id="a-UX"></a>或多人同一心行。<a id="a-UY"></a>或一人多种心行。<a id="a-UZ"></a>如为一人。<a id="a-Ua"></a>众多亦然。<a id="a-Ub"></a>如为多人。<a id="a-Uc"></a>一人亦然。<a id="a-Ud"></a>须广施法网之目。<a id="a-Ue"></a>捕心行之鸟耳。<a id="a-Uf"></a>如是委细。<a id="a-Ug"></a>种种安心。<a id="a-Uh"></a>利钝齐收。<a id="a-Ui"></a>自他兼利。<a id="a-Uj"></a>若有闻者。<a id="a-Uk"></a>顶戴修行。</p>
 </body>
</html>