<!doctype html>
<html id="z3IBXAV1eH" data-ver="2582">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第二十八</h1>
  <p id="a2">夫宗镜缘起自在法门。<a id="a-3"></a>皆谈如理实德。<a id="a-4"></a>法如是故。<a id="a-5"></a>非约变化对治权巧。<a id="a-6"></a>所说。<a id="a-7"></a>一一法皆得全力。<a id="a-8"></a>非是分力。<a id="a-9"></a>尽为法界体。<a id="a-A"></a>各住真如位。<a id="a-B"></a>如大宝积经云。<a id="a-C"></a>若人欲解一切法相。<a id="a-D"></a>欲知一切众生心界皆悉同等。<a id="a-E"></a>当学般若波罗蜜。<a id="a-F"></a>故知不归宗镜。<a id="a-G"></a>何以照明。<a id="a-H"></a>斯即无碍法门。<a id="a-I"></a>无有一毫所隔。<a id="a-J"></a>约华严宗。<a id="a-K"></a>有十种无碍。<a id="a-L"></a>一性相无碍。<a id="a-M"></a>二广狭无碍。<a id="a-N"></a>三一多无碍。<a id="a-O"></a>四相入无碍。<a id="a-P"></a>五相是无碍。<a id="a-Q"></a>六隐显无碍。<a id="a-R"></a>七微细无碍。<a id="a-S"></a>八帝网无碍。<a id="a-T"></a>九十世无碍。<a id="a-U"></a>十主伴无碍。<a id="a-V"></a>今于事法上。<a id="a-W"></a>辩此十无碍。<a id="a-X"></a>例余法准知。<a id="a-Y"></a>一性相无碍者。<a id="a-Z"></a>如经云。<a id="a-a"></a>此莲华叶。<a id="a-b"></a>即具此十义。<a id="a-c"></a>谓此华叶。<a id="a-d"></a>即同真性。<a id="a-e"></a>不碍事相宛然。<a id="a-f"></a>二广狭无碍。<a id="a-g"></a>即此华叶。<a id="a-h"></a>其必普周无有边际。<a id="a-i"></a>而恒不舍本位分剂。<a id="a-j"></a>此则分即无分。<a id="a-k"></a>无分即分。<a id="a-l"></a>经云。<a id="a-m"></a>此诸华叶。<a id="a-n"></a>普覆法界。<a id="a-o"></a>三一多无碍。<a id="a-p"></a>即此华叶。<a id="a-q"></a>具无边德。<a id="a-r"></a>不可言一。<a id="a-s"></a>融无二相。<a id="a-t"></a>不可言多。<a id="a-u"></a>四相入无碍。<a id="a-v"></a>此一华叶。<a id="a-w"></a>舒已。<a id="a-x"></a>遍入一切差别法中。<a id="a-y"></a>复能摄取彼一切法令入己内。<a id="a-z"></a>是故即舒恒摄。<a id="a-10"></a>同时无碍。<a id="a-11"></a>五相即无碍。<a id="a-12"></a>此一华叶。<a id="a-13"></a>必废己同他。<a id="a-14"></a>举体全是彼一切法。<a id="a-15"></a>而恒摄他同己。<a id="a-16"></a>令彼一切即是己体。<a id="a-17"></a>是故己即是他己不立。<a id="a-18"></a>他即是己他不存。<a id="a-19"></a>他己存亡。<a id="a-1A"></a>同时显现。<a id="a-1B"></a>六隐显无碍。<a id="a-1C"></a>此华叶既遍一切。<a id="a-1D"></a>彼一切法亦皆普遍。<a id="a-1E"></a>此能遍彼。<a id="a-1F"></a>则此显彼隐。<a id="a-1G"></a>彼能遍此。<a id="a-1H"></a>则彼显此隐。<a id="a-1I"></a>如是此彼各有隐显无碍。<a id="a-1J"></a>七微细无碍。<a id="a-1K"></a>又此华叶中。<a id="a-1L"></a>悉能显现微细刹土。<a id="a-1M"></a>炳然齐现。<a id="a-1N"></a>无不具足。<a id="a-1O"></a>经云。<a id="a-1P"></a>一尘中微细国土。<a id="a-1Q"></a>旷然安住。<a id="a-1R"></a>八帝网无碍。<a id="a-1S"></a>又此华叶。<a id="a-1T"></a>一一尘中。<a id="a-1U"></a>各有无边诸世界海。<a id="a-1V"></a>世界海中复有微尘。<a id="a-1W"></a>此微尘内复有世界。<a id="a-1X"></a>如是重重不可穷尽。<a id="a-1Y"></a>非是心识思量境界。<a id="a-1Z"></a>九十世无碍。<a id="a-1a"></a>此一华叶。<a id="a-1b"></a>横遍十方。<a id="a-1c"></a>竖该九世。<a id="a-1d"></a>以时无别体。<a id="a-1e"></a>依华以立。<a id="a-1f"></a>华既无碍。<a id="a-1g"></a>时亦如之。<a id="a-1h"></a>十主伴无碍。<a id="a-1i"></a>又此华叶。<a id="a-1j"></a>理无孤起。<a id="a-1k"></a>必摄无量眷属围绕。<a id="a-1l"></a>经云。<a id="a-1m"></a>此莲华。<a id="a-1n"></a>有世界海微尘数莲华。<a id="a-1o"></a>以为眷属。<a id="a-1p"></a>此经所有眷属。<a id="a-1q"></a>互为主伴。<a id="a-1r"></a>具德圆满。<a id="a-1s"></a>是故见此华叶。<a id="a-1t"></a>即是见于无尽法界。<a id="a-1u"></a>非是托此别有所表。<a id="a-1v"></a>经云。<a id="a-1w"></a>此华叶等。<a id="a-1x"></a>皆从无生法忍所起。<a id="a-1y"></a>此一华叶。<a id="a-1z"></a>既具十种无碍。<a id="a-20"></a>余一切事皆亦如是。<a id="a-21"></a>斯十玄门。<a id="a-22"></a>不出事理。<a id="a-23"></a>若从事理无碍交参。<a id="a-24"></a>则有因陀罗网门。<a id="a-25"></a>微细相容门。<a id="a-26"></a>纯杂具德门等。<a id="a-27"></a>若依事理逆顺相融。<a id="a-28"></a>则有具足相应门。<a id="a-29"></a>隐显俱成门。<a id="a-2A"></a>相即自在门等。<a id="a-2B"></a>是以一多相入而非一。<a id="a-2C"></a>以相资不坏自相各各现。<a id="a-2D"></a>故非一。<a id="a-2E"></a>以一多相即而非异。<a id="a-2F"></a>以一多相摄互泯绝。<a id="a-2G"></a>故非异。<a id="a-2H"></a>则宗镜之内。<a id="a-2I"></a>凡有一法一尘。<a id="a-2J"></a>悉各具此十无碍门。<a id="a-2K"></a>如一莲华叶。<a id="a-2L"></a>法尔如是。<a id="a-2M"></a>若不见者。<a id="a-2N"></a>圆信不成。<a id="a-2O"></a>皆局方隅。<a id="a-2P"></a>尽为权渐。<a id="a-2Q"></a>终不能一多即入心境融通耳。<a id="a-2R"></a>记释莲华十玄门。<a id="a-2S"></a>一同时具足相应门者。<a id="a-2T"></a>夫十玄十对。<a id="a-2U"></a>凡举一事。<a id="a-2V"></a>必具十玄。<a id="a-2W"></a>凡一玄门。<a id="a-2X"></a>必收十对。<a id="a-2Y"></a>泛明一法。<a id="a-2Z"></a>一一圆收。<a id="a-2a"></a>十对者。<a id="a-2b"></a>一教义。<a id="a-2c"></a>二事理。<a id="a-2d"></a>三境智。<a id="a-2e"></a>四行位。<a id="a-2f"></a>五因果。<a id="a-2g"></a>六依正。<a id="a-2h"></a>七体用。<a id="a-2i"></a>八人法。<a id="a-2j"></a>九逆顺。<a id="a-2k"></a>十感应。<a id="a-2l"></a>如一莲华具兹十对。<a id="a-2m"></a>万法例尔。<a id="a-2n"></a>一教义。<a id="a-2o"></a>谓见此莲华。<a id="a-2p"></a>能生解故。<a id="a-2q"></a>二事理。<a id="a-2r"></a>华即是事。<a id="a-2s"></a>举体同真故。<a id="a-2t"></a>三境智。<a id="a-2u"></a>华是所观。<a id="a-2v"></a>同智性故。<a id="a-2w"></a>四行位。<a id="a-2x"></a>是万行华。<a id="a-2y"></a>随位别故。<a id="a-2z"></a>五因果。<a id="a-30"></a>因事之华揽成果故。<a id="a-31"></a>六依正。<a id="a-32"></a>全是所依。<a id="a-33"></a>亦能依故。<a id="a-34"></a>七体用。<a id="a-35"></a>体同真性。<a id="a-36"></a>用应机故。<a id="a-37"></a>八人法。<a id="a-38"></a>恒揽为人。<a id="a-39"></a>摄为法故。<a id="a-3A"></a>九逆顺。<a id="a-3B"></a>逆同五热。<a id="a-3C"></a>顺十度故。<a id="a-3D"></a>十感应。<a id="a-3E"></a>遍应一切。<a id="a-3F"></a>亦能感故。<a id="a-3G"></a>如一华既尔。<a id="a-3H"></a>余一切事。<a id="a-3I"></a>准以知之。<a id="a-3J"></a>如事法既尔。<a id="a-3K"></a>余教义等一切皆然。<a id="a-3L"></a>准思可见。<a id="a-3M"></a>妙严品喻佛身云。<a id="a-3N"></a>譬如虚空。<a id="a-3O"></a>具含众像。<a id="a-3P"></a>此举佛身具足诸法也。<a id="a-3Q"></a>又晋经性起品颂云。<a id="a-3R"></a>三世一切劫。<a id="a-3S"></a>佛刹及诸法。<a id="a-3T"></a>诸根心心所。<a id="a-3U"></a>一切虚妄法。<a id="a-3V"></a>于一佛身中。<a id="a-3W"></a>此法皆悉现。<a id="a-3X"></a>是故说菩提。<a id="a-3Y"></a>无量无有边。<a id="a-3Z"></a>亦约佛身心具也。<a id="a-3a"></a>又普贤三昧品云。<a id="a-3b"></a>能令一切国土所有微尘。<a id="a-3c"></a>悉能容受无边法界。<a id="a-3d"></a>据能具之言。<a id="a-3e"></a>但以业用。<a id="a-3f"></a>总由德相。<a id="a-3g"></a>本自具足。<a id="a-3h"></a>即是德相。<a id="a-3i"></a>令总见之。<a id="a-3j"></a>即为业用。<a id="a-3k"></a>下业用准之。<a id="a-3l"></a>十行品云。<a id="a-3m"></a>此菩萨。<a id="a-3n"></a>于其身中。<a id="a-3o"></a>现一切刹。<a id="a-3p"></a>一切众生。<a id="a-3q"></a>一切诸佛。<a id="a-3r"></a>入法界品云。<a id="a-3s"></a>善财见普贤一一身分。<a id="a-3t"></a>一一毛孔。<a id="a-3u"></a>皆有十方一切世界。<a id="a-3v"></a>三千界中地水等轮。<a id="a-3w"></a>诸山河海。<a id="a-3x"></a>人天宫殿。<a id="a-3y"></a>种种时劫。<a id="a-3z"></a>诸佛菩萨。<a id="a-40"></a>如见现在世界。<a id="a-41"></a>如是。<a id="a-42"></a>前际后际一切世界中悉尔明见。<a id="a-43"></a>乃至十方刹尘中。<a id="a-44"></a>现三世一切境界。<a id="a-45"></a>一切佛刹。<a id="a-46"></a>一切众生。<a id="a-47"></a>一切佛出兴。<a id="a-48"></a>一切菩萨。<a id="a-49"></a>及闻佛菩萨众会言音。<a id="a-4A"></a>斯并是同时具足相应门也。<a id="a-4B"></a>二广狭自在门者。<a id="a-4C"></a>先明广狭。<a id="a-4D"></a>后会通纯杂。<a id="a-4E"></a>先明广狭者。<a id="a-4F"></a>如善财叹楼阁云。<a id="a-4G"></a>不动本处。<a id="a-4H"></a>而能普诣一切佛刹者之所住处。<a id="a-4I"></a>入法界品摩耶夫人云。<a id="a-4J"></a>又善男子。<a id="a-4K"></a>彼妙光明入我身时。<a id="a-4L"></a>我身形量虽不踰本。<a id="a-4M"></a>然其实已超过世间。<a id="a-4N"></a>所以者何。<a id="a-4O"></a>我身尔时量同虚空。<a id="a-4P"></a>悉能容受十方菩萨。<a id="a-4Q"></a>受生庄严诸宫殿故。<a id="a-4R"></a>如是等文。<a id="a-4S"></a>皆广狭自在也。<a id="a-4T"></a>次会通纯杂者。<a id="a-4U"></a>如云万行纷披。<a id="a-4V"></a>比华开锦上。<a id="a-4W"></a>此是诸藏纯杂具德门。<a id="a-4X"></a>然有二意。<a id="a-4Y"></a>一者。<a id="a-4Z"></a>若以契理为纯。<a id="a-4a"></a>万行为杂。<a id="a-4b"></a>则是事理无碍。<a id="a-4c"></a>非事事无碍。<a id="a-4d"></a>设如菩萨大悲为纯。<a id="a-4e"></a>尽未来际唯见行悲。<a id="a-4f"></a>余行如虚空。<a id="a-4g"></a>若约杂门即万行俱修者。<a id="a-4h"></a>此二门异。<a id="a-4i"></a>亦不成事事无碍。<a id="a-4j"></a>二者。<a id="a-4k"></a>如一施门。<a id="a-4l"></a>一切万法皆悉名施。<a id="a-4m"></a>所以名纯。<a id="a-4n"></a>而此施门即具诸度行。<a id="a-4o"></a>故名为杂。<a id="a-4p"></a>如是纯之与杂不相障碍。<a id="a-4q"></a>故名具德者。<a id="a-4r"></a>则事事无碍义成。<a id="a-4s"></a>而复一中具诸度。<a id="a-4t"></a>诸度存。<a id="a-4u"></a>即相入门。<a id="a-4v"></a>若一即诸度。<a id="a-4w"></a>复似相即门。<a id="a-4x"></a>故不存之。<a id="a-4y"></a>贤首。<a id="a-4z"></a>改为广狭自在门。<a id="a-50"></a>若华开锦上者。<a id="a-51"></a>意取五彩相宣。<a id="a-52"></a>华色虽异。<a id="a-53"></a>一一之线皆悉通过。<a id="a-54"></a>通喻于纯。<a id="a-55"></a>异喻于杂。<a id="a-56"></a>故常通常异。<a id="a-57"></a>名为无碍。<a id="a-58"></a>不同绣画但异不通。<a id="a-59"></a>释曰。<a id="a-5A"></a>若异而不通。<a id="a-5B"></a>失一性圆融之道。<a id="a-5C"></a>若通而不异。<a id="a-5D"></a>无万行庄严之门。<a id="a-5E"></a>今常异常通。<a id="a-5F"></a>无间无断。<a id="a-5G"></a>则真体冥寂。<a id="a-5H"></a>不碍随缘。<a id="a-5I"></a>大用现前。<a id="a-5J"></a>无妨正性。<a id="a-5K"></a>可谓比华开锦上。<a id="a-5L"></a>犹云起长空矣。<a id="a-5M"></a>又贤首意云。<a id="a-5N"></a>万行纯杂。<a id="a-5O"></a>有通事理无碍。<a id="a-5P"></a>及单约事说。<a id="a-5Q"></a>故废之耳。<a id="a-5R"></a>谓同一法界故纯。<a id="a-5S"></a>不坏事相故杂。<a id="a-5T"></a>此即事理无碍也。<a id="a-5U"></a>一行长行故纯。<a id="a-5V"></a>不妨余行故杂。<a id="a-5W"></a>此但约事也。<a id="a-5X"></a>故昔废之而立广狭。<a id="a-5Y"></a>今欲会取。<a id="a-5Z"></a>即事同理而遍。<a id="a-5a"></a>故纯。<a id="a-5b"></a>不坏一多。<a id="a-5c"></a>故杂。<a id="a-5d"></a>则亦有事事无碍义耳。<a id="a-5e"></a>如以入门取之。<a id="a-5f"></a>则一切皆入。<a id="a-5g"></a>入中有多法门。<a id="a-5h"></a>故名为杂。<a id="a-5i"></a>如妙严品。<a id="a-5j"></a>说诸众海各各唯一解脱门。<a id="a-5k"></a>纯也。<a id="a-5l"></a>普贤菩萨得不思议解脱。<a id="a-5m"></a>杂也。<a id="a-5n"></a>入法界品中慈行童女云。<a id="a-5o"></a>我于三十六恒河沙佛所。<a id="a-5p"></a>修得此法。<a id="a-5q"></a>彼诸如来各以异门。<a id="a-5r"></a>令我入是般若波罗蜜普庄严门。<a id="a-5s"></a>即纯杂无碍也。<a id="a-5t"></a>又善财童子所求。<a id="a-5u"></a>诸善知识。<a id="a-5v"></a>各言唯知此法门。<a id="a-5w"></a>又云。<a id="a-5x"></a>多劫唯修此门者。<a id="a-5y"></a>即纯门也。<a id="a-5z"></a>诸善知识皆推进云。<a id="a-60"></a>如诸菩萨种种知见。<a id="a-61"></a>种种修行。<a id="a-62"></a>种种证得者。<a id="a-63"></a>此杂门也。<a id="a-64"></a>自言知一。<a id="a-65"></a>推他有多。<a id="a-66"></a>自他虽异。<a id="a-67"></a>然属一身。<a id="a-68"></a>此亦纯杂无碍门也。<a id="a-69"></a>三一多相容不同门者。<a id="a-6A"></a>一多无碍。<a id="a-6B"></a>等虚室之千光。<a id="a-6C"></a>由一与多。<a id="a-6D"></a>互为缘起。<a id="a-6E"></a>力用交彻。<a id="a-6F"></a>故相涉入。<a id="a-6G"></a>是曰相容。<a id="a-6H"></a>不坏其相。<a id="a-6I"></a>故云不同。<a id="a-6J"></a>如一室内千灯并照。<a id="a-6K"></a>灯随盏异。<a id="a-6L"></a>一一不同。<a id="a-6M"></a>灯逐光通。<a id="a-6N"></a>光光涉入。<a id="a-6O"></a>常别常入。<a id="a-6P"></a>恒异恒融。<a id="a-6Q"></a>故经颂云。<a id="a-6R"></a>一中解无量。<a id="a-6S"></a>无量中解一。<a id="a-6T"></a>了彼互生起。<a id="a-6U"></a>当成无所畏。<a id="a-6V"></a>又即如理之遍。<a id="a-6W"></a>如理之包。<a id="a-6X"></a>舒摄同时。<a id="a-6Y"></a>若具作者。<a id="a-6Z"></a>一或唯入。<a id="a-6a"></a>以一入一切故。<a id="a-6b"></a>二或唯摄。<a id="a-6c"></a>以一摄一切故。<a id="a-6d"></a>三即入即摄。<a id="a-6e"></a>同时无碍故。<a id="a-6f"></a>四非入非摄。<a id="a-6g"></a>以入即摄。<a id="a-6h"></a>故非入。<a id="a-6i"></a>摄即入。<a id="a-6j"></a>故非摄。<a id="a-6k"></a>五。<a id="a-6l"></a>或具前四。<a id="a-6m"></a>以是解境故。<a id="a-6n"></a>六或绝前五。<a id="a-6o"></a>以是行境故。<a id="a-6p"></a>行起解绝。<a id="a-6q"></a>故华严经云。<a id="a-6r"></a>此菩萨于一毛孔中。<a id="a-6s"></a>普能容纳一切国土。<a id="a-6t"></a>又云。<a id="a-6u"></a>一切身中。<a id="a-6v"></a>悉能包纳尽法界不可说不可说身。<a id="a-6w"></a>而众生界无增无减。<a id="a-6x"></a>如一身。<a id="a-6y"></a>乃至遍法界一切身悉亦如是。<a id="a-6z"></a>故寂照神变。<a id="a-70"></a>三摩地经云。<a id="a-71"></a>于其一切有情身中。<a id="a-72"></a>普能示现一有情身。<a id="a-73"></a>又能于一有情身中。<a id="a-74"></a>普现一切有情之身。<a id="a-75"></a>有情身中。<a id="a-76"></a>能现法身。<a id="a-77"></a>又能于法身中。<a id="a-78"></a>现有情身。<a id="a-79"></a>乃至能以一心。<a id="a-7A"></a>随念悟入一切众生无际劫数。<a id="a-7B"></a>普现所作业果异熟。<a id="a-7C"></a>随其所应。<a id="a-7D"></a>开悟有情。<a id="a-7E"></a>悉令现见。<a id="a-7F"></a>皆得善巧。<a id="a-7G"></a>四相即门者。<a id="a-7H"></a>废己同他者。<a id="a-7I"></a>是相即义。<a id="a-7J"></a>以上相入。<a id="a-7K"></a>则此彼互存。<a id="a-7L"></a>如两镜相照。<a id="a-7M"></a>但约力用交彻明耳。<a id="a-7N"></a>今此约有体无体。<a id="a-7O"></a>故言废己。<a id="a-7P"></a>废己即己无体也。<a id="a-7Q"></a>同他。<a id="a-7R"></a>即他有体也。<a id="a-7S"></a>如经颂云。<a id="a-7T"></a>一即是多多即一。<a id="a-7U"></a>文随于义义随文。<a id="a-7V"></a>如是一切展转成。<a id="a-7W"></a>此不退人应为说。<a id="a-7X"></a>既言展转成。<a id="a-7Y"></a>即异体类相望也。<a id="a-7Z"></a>不思议法品云。<a id="a-7a"></a>诸佛知一切佛语。<a id="a-7b"></a>即一佛语。<a id="a-7c"></a>此同类相即也。<a id="a-7d"></a>初发心品云。<a id="a-7e"></a>心以发故。<a id="a-7f"></a>即与三世一切诸佛体性平等。<a id="a-7g"></a>乃至云真实智慧等者。<a id="a-7h"></a>此显位上下相即也。<a id="a-7i"></a>入法界品云。<a id="a-7j"></a>弥勒告大众言。<a id="a-7k"></a>余诸菩萨。<a id="a-7l"></a>经无量百千亿那由他劫。<a id="a-7m"></a>乃能满足菩萨行愿。<a id="a-7n"></a>乃能亲近诸佛菩提。<a id="a-7o"></a>此长者子。<a id="a-7p"></a>于一生内。<a id="a-7q"></a>则能净佛刹等。<a id="a-7r"></a>五隐显门者。<a id="a-7s"></a>如八日月者。<a id="a-7t"></a>即取明处为显。<a id="a-7u"></a>暗处为隐。<a id="a-7v"></a>而必同时。<a id="a-7w"></a>故云俱成。<a id="a-7x"></a>不同十五日唯显。<a id="a-7y"></a>月晦日唯隐。<a id="a-7z"></a>又暗处非无明。<a id="a-80"></a>明处非无暗。<a id="a-81"></a>但明显处暗隐。<a id="a-82"></a>暗处明隐。<a id="a-83"></a>亦得云隐显俱成。<a id="a-84"></a>故云隐显俱成。<a id="a-85"></a>似秋空之片月。<a id="a-86"></a>如八日月。<a id="a-87"></a>半显半隐。<a id="a-88"></a>正显即隐。<a id="a-89"></a>不同晦日隐时无显。<a id="a-8A"></a>不同望日显时无隐。<a id="a-8B"></a>则明下有晦。<a id="a-8C"></a>晦下有明。<a id="a-8D"></a>如东方入处。<a id="a-8E"></a>即于东起。<a id="a-8F"></a>如明下有闇。<a id="a-8G"></a>西方起处。<a id="a-8H"></a>即于西入。<a id="a-8I"></a>如暗下有明。<a id="a-8J"></a>故称秘密俱成。<a id="a-8K"></a>亦如夜摩天偈云。<a id="a-8L"></a>十方一切处。<a id="a-8M"></a>皆谓佛在此。<a id="a-8N"></a>或见在人间。<a id="a-8O"></a>或见在天宫。<a id="a-8P"></a>则见处为显。<a id="a-8Q"></a>不见处为隐。<a id="a-8R"></a>非佛不遍。<a id="a-8S"></a>十定品云。<a id="a-8T"></a>或见佛身。<a id="a-8U"></a>其量七肘。<a id="a-8V"></a>或见佛身。<a id="a-8W"></a>其量八肘。<a id="a-8X"></a>或见佛身。<a id="a-8Y"></a>其量九肘。<a id="a-8Z"></a>乃至或见佛身。<a id="a-8a"></a>不可说不可说佛刹微尘数世界量。<a id="a-8b"></a>则见七肘时。<a id="a-8c"></a>七肘显。<a id="a-8d"></a>余量皆隐也。<a id="a-8e"></a>余显例然。<a id="a-8f"></a>故彼喻云。<a id="a-8g"></a>譬如月轮。<a id="a-8h"></a>阎浮提人。<a id="a-8i"></a>见其形小。<a id="a-8j"></a>而亦不减。<a id="a-8k"></a>月中住者。<a id="a-8l"></a>见其形大而亦不增。<a id="a-8m"></a>释云。<a id="a-8n"></a>见其大。<a id="a-8o"></a>则大显小隐。<a id="a-8p"></a>见小。<a id="a-8q"></a>则小显大隐。<a id="a-8r"></a>而不增减。<a id="a-8s"></a>则是秘密俱成。<a id="a-8t"></a>余一切法。<a id="a-8u"></a>类可知也。<a id="a-8v"></a>如经云。<a id="a-8w"></a>摩耶夫人。<a id="a-8x"></a>于此一处为菩萨母。<a id="a-8y"></a>三千世界为母亦然。<a id="a-8z"></a>然我此身非一处住。<a id="a-90"></a>非多处住。<a id="a-91"></a>亦隐显义。<a id="a-92"></a>此处为母。<a id="a-93"></a>此显彼隐等。<a id="a-94"></a>非一处住。<a id="a-95"></a>即是一隐。<a id="a-96"></a>例有多显。<a id="a-97"></a>非多处住。<a id="a-98"></a>即是多隐。<a id="a-99"></a>例有一显。<a id="a-9A"></a>亦是双夺俱泯之句。<a id="a-9B"></a>非隐非显秘密之义。<a id="a-9C"></a>然若约智幻。<a id="a-9D"></a>即业用门。<a id="a-9E"></a>约极位成。<a id="a-9F"></a>即德相门。<a id="a-9G"></a>六微细相容门者。<a id="a-9H"></a>经颂云。<a id="a-9I"></a>一一毛孔内。<a id="a-9J"></a>各现无数刹。<a id="a-9K"></a>即业用门。<a id="a-9L"></a>又德云比丘云。<a id="a-9M"></a>住微细念佛门。<a id="a-9N"></a>于一毛端处。<a id="a-9O"></a>有不可说如来出现。<a id="a-9P"></a>悉至其所而承事故。<a id="a-9Q"></a>此通于德相业用。<a id="a-9R"></a>刊定记云。<a id="a-9S"></a>此微细德。<a id="a-9T"></a>不同相在德。<a id="a-9U"></a>彼约别体别德。<a id="a-9V"></a>相望相在。<a id="a-9W"></a>此但当法即具一切炳然齐着。<a id="a-9X"></a>七因陀罗网门者。<a id="a-9Y"></a>此帝网观。<a id="a-9Z"></a>如一华一尘。<a id="a-9a"></a>以称性故。<a id="a-9b"></a>能摄一切。<a id="a-9c"></a>余尘余法。<a id="a-9d"></a>亦皆称性。<a id="a-9e"></a>何有一法而不摄耶。<a id="a-9f"></a>应以尘对余刹以辩重重。<a id="a-9g"></a>欲令易见。<a id="a-9h"></a>且以一尘望余尘。<a id="a-9i"></a>谓一尘之内所含。<a id="a-9j"></a>诸刹。<a id="a-9k"></a>彼所含。<a id="a-9l"></a>刹亦揽尘成。<a id="a-9m"></a>此能成尘。<a id="a-9n"></a>亦须称性。<a id="a-9o"></a>尘既称性。<a id="a-9p"></a>亦须含刹。<a id="a-9q"></a>第二重内所含诸刹。<a id="a-9r"></a>亦揽尘成。<a id="a-9s"></a>尘复称性。<a id="a-9t"></a>亦须含刹。<a id="a-9u"></a>第三重尘含第四重刹。<a id="a-9v"></a>第四重尘含第五重刹。<a id="a-9w"></a>重重尘成。<a id="a-9x"></a>重重称性。<a id="a-9y"></a>无穷无尽。<a id="a-9z"></a>犹如镜灯。<a id="a-A0"></a>以喻帝网。<a id="a-A1"></a>若言帝网。<a id="a-A2"></a>从喻受名。<a id="a-A3"></a>若就法立。<a id="a-A4"></a>应名重现无尽门。<a id="a-A5"></a>如一珠之内顿现万像。<a id="a-A6"></a>如一尘内顿现诸法。<a id="a-A7"></a>但是一重。<a id="a-A8"></a>一珠现于诸珠。<a id="a-A9"></a>方成重重之义。<a id="a-AA"></a>珠皆明净。<a id="a-AB"></a>如尘称性。<a id="a-AC"></a>一珠现于多珠。<a id="a-AD"></a>犹如一尘现于多刹尘。<a id="a-AE"></a>所现珠影。<a id="a-AF"></a>复能现影。<a id="a-AG"></a>如尘内刹尘。<a id="a-AH"></a>复能现刹。<a id="a-AI"></a>重重影明。<a id="a-AJ"></a>重重互现。<a id="a-AK"></a>故言至无尽。<a id="a-AL"></a>释曰。<a id="a-AM"></a>重重无尽者。<a id="a-AN"></a>即是一一法。<a id="a-AO"></a>皆含真如心。<a id="a-AP"></a>性无尽之理。<a id="a-AQ"></a>所以互遍重重。<a id="a-AR"></a>如无尽意菩萨经云。<a id="a-AS"></a>无尽意言。<a id="a-AT"></a>以一念慧。<a id="a-AU"></a>成阿耨多罗三藐三菩提。<a id="a-AV"></a>我当如是觉了分别。<a id="a-AW"></a>舍利弗。<a id="a-AX"></a>是名菩萨一道无尽。<a id="a-AY"></a>又菩萨璎珞本业经云。<a id="a-AZ"></a>佛子。<a id="a-Aa"></a>法门者。<a id="a-Ab"></a>所谓十信心是。<a id="a-Ac"></a>一切行本。<a id="a-Ad"></a>是故十信心中。<a id="a-Ae"></a>一信心。<a id="a-Af"></a>有十品信心。<a id="a-Ag"></a>为百法明门。<a id="a-Ah"></a>复从是有法明心中。<a id="a-Ai"></a>一心。<a id="a-Aj"></a>有百心故。<a id="a-Ak"></a>为千法明门。<a id="a-Al"></a>复从千法明心中。<a id="a-Am"></a>一心有千心。<a id="a-An"></a>为万法明门。<a id="a-Ao"></a>如是增进至无量明。<a id="a-Ap"></a>转胜进上上法。<a id="a-Aq"></a>故为明明法门。<a id="a-Ar"></a>百万阿僧秖功德。<a id="a-As"></a>一切行。<a id="a-At"></a>尽入此明门。<a id="a-Au"></a>释曰。<a id="a-Av"></a>何以入此明门。<a id="a-Aw"></a>以自心明故。<a id="a-Ax"></a>能通万法故。<a id="a-Ay"></a>名之为门。<a id="a-Az"></a>况帝珠莹净。<a id="a-B0"></a>影现重重。<a id="a-B1"></a>比尘刹性明。<a id="a-B2"></a>能含万法。<a id="a-B3"></a>如观佛三昧海经云。<a id="a-B4"></a>佛告阿难。<a id="a-B5"></a>善法者。<a id="a-B6"></a>所谓一切无量禅定。<a id="a-B7"></a>诸念佛法。<a id="a-B8"></a>从诸心想生。<a id="a-B9"></a>是名功德藏。<a id="a-BA"></a>杂华严经。<a id="a-BB"></a>一乘修行者。<a id="a-BC"></a>秘密义记云。<a id="a-BD"></a>缘起陀罗尼者。<a id="a-BE"></a>一起而一切起。<a id="a-BF"></a>见一而见一切。<a id="a-BG"></a>故一切诸法不可说不可说。<a id="a-BH"></a>一法中有十。<a id="a-BI"></a>重重现显。<a id="a-BJ"></a>此一法中所显。<a id="a-BK"></a>一切法中亦复如是。<a id="a-BL"></a>十重重显现。<a id="a-BM"></a>无尽无尽。<a id="a-BN"></a>如摩尼雨宝。<a id="a-BO"></a>经十不可说十无尽故。<a id="a-BP"></a>以此陀罗尼无尽宝。<a id="a-BQ"></a>雨一切诸十不可说十无尽宝。<a id="a-BR"></a>此所雨宝中。<a id="a-BS"></a>又雨十无尽宝。<a id="a-BT"></a>乃至无尽无尽。<a id="a-BU"></a>故名因陀罗尼。<a id="a-BV"></a>此中所明陀罗尼。<a id="a-BW"></a>不有余处。<a id="a-BX"></a>不出大日毗卢遮那法界身。<a id="a-BY"></a>此身即是一切众生身。<a id="a-BZ"></a>总持十不可说十无尽法。<a id="a-Ba"></a>故名陀罗尼。<a id="a-Bb"></a>此身中有八种五摩尼。<a id="a-Bc"></a>若约圆融。<a id="a-Bd"></a>不问佛众生。<a id="a-Be"></a>皆俱圆融显现。<a id="a-Bf"></a>不可具说。<a id="a-Bg"></a>凡夫不解故。<a id="a-Bh"></a>不得根五用。<a id="a-Bi"></a>圣者解故。<a id="a-Bj"></a>得根五用。<a id="a-Bk"></a>得五根用者。<a id="a-Bl"></a>通名二种陀罗尼。<a id="a-Bm"></a>即根本因陀罗尼。<a id="a-Bn"></a>缘起陀罗尼。<a id="a-Bo"></a>八种五摩尼者。<a id="a-Bp"></a>一者。<a id="a-Bq"></a>上方体著有五摩尼。<a id="a-Br"></a>一眼、<a id="a-Bs"></a>二耳、<a id="a-Bt"></a>三鼻．四舌．五口．二者。<a id="a-Bu"></a>左方有五摩尼。<a id="a-Bv"></a>一大指．二头指．三中指．四无名指．五小指。<a id="a-Bw"></a>三者。<a id="a-Bx"></a>右方五种摩尼。<a id="a-By"></a>即右手五指。<a id="a-Bz"></a>四者。<a id="a-C0"></a>下方足亦五摩尼。<a id="a-C1"></a>一大指．二头指．三中指．四无名指．五小指．五者。<a id="a-C2"></a>下右方五摩尼义。<a id="a-C3"></a>即右足五指。<a id="a-C4"></a>六者。<a id="a-C5"></a>就全身又五摩尼。<a id="a-C6"></a>一头．二左手．三右手．四左足．五右足。<a id="a-C7"></a>七者。<a id="a-C8"></a>就五大五摩尼。<a id="a-C9"></a>一地．二水．三火．四风．五空。<a id="a-CA"></a>八者。<a id="a-CB"></a>就五内又五摩尼。<a id="a-CC"></a>一心．二肺．三肾．四脾．五肝。<a id="a-CD"></a>辩业用者。<a id="a-CE"></a>一眼。<a id="a-CF"></a>此雨能遍照分别十方所有善恶法。<a id="a-CG"></a>十无尽佛国土微尘数。<a id="a-CH"></a>诸佛菩萨。<a id="a-CI"></a>声闻缘觉。<a id="a-CJ"></a>十不可说体相心行。<a id="a-CK"></a>又照见世间种种所有十不可说众生。<a id="a-CL"></a>十无尽苦乐等事。<a id="a-CM"></a>此光明宝摩尼王。<a id="a-CN"></a>若不善用。<a id="a-CO"></a>一刹那中沈苦轮回。<a id="a-CP"></a>无有穷已。<a id="a-CQ"></a>若善用。<a id="a-CR"></a>一刹那中究竟无上菩提。<a id="a-CS"></a>如一刹那。<a id="a-CT"></a>一切刹那亦尔。<a id="a-CU"></a>二耳。<a id="a-CV"></a>此雨能分别世间种种苦乐等音声。<a id="a-CW"></a>又无漏圣者音声。<a id="a-CX"></a>此光明宝摩尼王。<a id="a-CY"></a>若善用。<a id="a-CZ"></a>即一刹那中究竟无上菩提。<a id="a-Ca"></a>若不善用。<a id="a-Cb"></a>一刹那中招无出期苦。<a id="a-Cc"></a>三鼻。<a id="a-Cd"></a>此雨能分别一切世间种种名香。<a id="a-Ce"></a>凡圣正报身分。<a id="a-Cf"></a>依报宫殿等香。<a id="a-Cg"></a>又人间中种种作善作恶。<a id="a-Ch"></a>念善念恶。<a id="a-Ci"></a>乃至念无上菩提等香。<a id="a-Cj"></a>此光明宝摩尼王。<a id="a-Ck"></a>若善用。<a id="a-Cl"></a>一刹那中究竟无上菩提。<a id="a-Cm"></a>若不善。<a id="a-Cn"></a>用一刹那中招十无尽苦。<a id="a-Co"></a>四舌。<a id="a-Cp"></a>此雨能分别演说十无尽佛刹尘数。<a id="a-Cq"></a>一切诸佛菩萨等十不可说无漏妙法。<a id="a-Cr"></a>乃至一切世间善不善身口意业行等。<a id="a-Cs"></a>此光明宝摩尼王。<a id="a-Ct"></a>若善用。<a id="a-Cu"></a>一刹那中究竟无上菩提。<a id="a-Cv"></a>若不善用。<a id="a-Cw"></a>一刹那中招无出期苦。<a id="a-Cx"></a>五口。<a id="a-Cy"></a>此雨能分别演说十佛刹尘数。<a id="a-Cz"></a>佛菩萨十不可说三业行。<a id="a-D0"></a>十无尽诸众生所有邪正等法。<a id="a-D1"></a>此光明宝摩尼王。<a id="a-D2"></a>若善用。<a id="a-D3"></a>一刹那中究竟无上菩提。<a id="a-D4"></a>若不善用。<a id="a-D5"></a>一刹那中招无出期苦。<a id="a-D6"></a>二者。<a id="a-D7"></a>上左方摩尼。<a id="a-D8"></a>一一摩尼。<a id="a-D9"></a>周遍十不可说法界。<a id="a-DA"></a>能雨十不可说天衣天馔华香等。<a id="a-DB"></a>种种庄严云。<a id="a-DC"></a>此光明宝摩尼王。<a id="a-DD"></a>若善用。<a id="a-DE"></a>一刹那中究竟无上菩提。<a id="a-DF"></a>若不善用。<a id="a-DG"></a>一刹那中招无出期苦。<a id="a-DH"></a>三者。<a id="a-DI"></a>上右方五摩尼。<a id="a-DJ"></a>如左方亦尔。<a id="a-DK"></a>四者。<a id="a-DL"></a>下方左五摩尼。<a id="a-DM"></a>雨能令飞行十方不可说十无尽法界虚空界佛国土海。<a id="a-DN"></a>历事诸佛。<a id="a-DO"></a>承给供养。<a id="a-DP"></a>以此无碍神足。<a id="a-DQ"></a>一刹那中。<a id="a-DR"></a>遍至十不可说一切众生界。<a id="a-DS"></a>示教利喜。<a id="a-DT"></a>回向佛道。<a id="a-DU"></a>无疲无厌。<a id="a-DV"></a>此光明宝摩尼王。<a id="a-DW"></a>若善用。<a id="a-DX"></a>一刹那中究竟无上菩提。<a id="a-DY"></a>若不善用。<a id="a-DZ"></a>一刹那中招无出期苦。<a id="a-Da"></a>五者。<a id="a-Db"></a>下方右五摩尼。<a id="a-Dc"></a>雨无尽宝。<a id="a-Dd"></a>如左亦尔。<a id="a-De"></a>如上所说。<a id="a-Df"></a>一一身分中法界。<a id="a-Dg"></a>法尔十重重。<a id="a-Dh"></a>十无尽。<a id="a-Di"></a>不可穷极。<a id="a-Dj"></a>如不思议品云。<a id="a-Dk"></a>一切法界虚空等世界。<a id="a-Dl"></a>悉以毛端周遍度量。<a id="a-Dm"></a>一一毛端处。<a id="a-Dn"></a>于一一念中。<a id="a-Do"></a>化不可说不可说佛刹微尘等身。<a id="a-Dp"></a>乃至一一法中。<a id="a-Dq"></a>说不可说不可说佛刹微尘等名句文身。<a id="a-Dr"></a>充满法界。<a id="a-Ds"></a>一切众生。<a id="a-Dt"></a>无不闻者。<a id="a-Du"></a>尽一切未来际劫。<a id="a-Dv"></a>常转法轮等。<a id="a-Dw"></a>此则处以毛端。<a id="a-Dx"></a>该于法界。<a id="a-Dy"></a>时以刹那。<a id="a-Dz"></a>尽于劫海。<a id="a-E0"></a>谓于此处顿起业用。<a id="a-E1"></a>谓于此时常起业用。<a id="a-E2"></a>此亦不待因缘。<a id="a-E3"></a>诸佛法尔。<a id="a-E4"></a>六者。<a id="a-E5"></a>全身五摩尼者。<a id="a-E6"></a>若善用。<a id="a-E7"></a>名金刚轮。<a id="a-E8"></a>若不善用。<a id="a-E9"></a>名地狱猛火轮。<a id="a-EA"></a>上方摩尼者。<a id="a-EB"></a>名日月星宿摩尼。<a id="a-EC"></a>若善用。<a id="a-ED"></a>不起风雷云雾。<a id="a-EE"></a>若不善用。<a id="a-EF"></a>现种种不吉祥事。<a id="a-EG"></a>其余四摩尼。<a id="a-EH"></a>总名拒敌剑轮。<a id="a-EI"></a>七者。<a id="a-EJ"></a>五大五摩尼。<a id="a-EK"></a>总名庄严佛国土。<a id="a-EL"></a>成就众生。<a id="a-EM"></a>八者。<a id="a-EN"></a>五内摩尼。<a id="a-EO"></a>此有十义。<a id="a-EP"></a>一名因陀罗网。<a id="a-EQ"></a>体备五珠者。<a id="a-ER"></a>重重无尽义。<a id="a-ES"></a>二名锭光颇梨。<a id="a-ET"></a>如颇梨镜。<a id="a-EU"></a>顿现万像故。<a id="a-EV"></a>三名圆镜。<a id="a-EW"></a>普现诸法。<a id="a-EX"></a>无分别义。<a id="a-EY"></a>此二镜。<a id="a-EZ"></a>二名一义。<a id="a-Ea"></a>四名满月。<a id="a-Eb"></a>清凉解脱义。<a id="a-Ec"></a>息烦恼焰故。<a id="a-Ed"></a>五名烈火。<a id="a-Ee"></a>令无遗余义。<a id="a-Ef"></a>如劫火故。<a id="a-Eg"></a>六名金刚杵。<a id="a-Eh"></a>拒敌义。<a id="a-Ei"></a>破烦恼军故。<a id="a-Ej"></a>七名阎浮金。<a id="a-Ek"></a>无矿无价义。<a id="a-El"></a>八名无价摩尼。<a id="a-Em"></a>雨宝无量。<a id="a-En"></a>亦无类义。<a id="a-Eo"></a>九名无畏印。<a id="a-Ep"></a>如持世间大王印。<a id="a-Eq"></a>随所至处得无畏故。<a id="a-Er"></a>十名大日如来。<a id="a-Es"></a>夺千电烈宿。<a id="a-Et"></a>百千亿十不可说日月光明义。<a id="a-Eu"></a>又因陀罗网者。<a id="a-Ev"></a>约喻说。<a id="a-Ew"></a>网主。<a id="a-Ex"></a>即天主。<a id="a-Ey"></a>由宿世十不可说劫。<a id="a-Ez"></a>历事供养诸释梵王。<a id="a-F0"></a>是故得此果报。<a id="a-F1"></a>以此宝网。<a id="a-F2"></a>庄严天宫殿。<a id="a-F3"></a>以化诸天众。<a id="a-F4"></a>悉令知一切善恶业报。<a id="a-F5"></a>诸天众见此事已。<a id="a-F6"></a>皆悉不放逸。<a id="a-F7"></a>令勤行精进。<a id="a-F8"></a>乃以此网。<a id="a-F9"></a>令类知十无尽重重法界法门。<a id="a-FA"></a>故显其体德。<a id="a-FB"></a>备五珠者。<a id="a-FC"></a>如是无尽五珠。<a id="a-FD"></a>五五为部。<a id="a-FE"></a>其数无量。<a id="a-FF"></a>何故得如是依报庄严者。<a id="a-FG"></a>由一念中。<a id="a-FH"></a>如是以十无尽戒定慧解脱解脱知见五分法身等。<a id="a-FI"></a>乃至演说十不可说十无尽法门海。<a id="a-FJ"></a>熏修自身心故。<a id="a-FK"></a>得如是十无尽依报。<a id="a-FL"></a>所有世界海中十不可说诸天众。<a id="a-FM"></a>皆悉流入大日毗卢遮那果海中。<a id="a-FN"></a>如一念。<a id="a-FO"></a>一切中亦如是。<a id="a-FP"></a>不可穷尽。<a id="a-FQ"></a>此皆去情思之。<a id="a-FR"></a>是名体德备五珠也。<a id="a-FS"></a>五珠者。<a id="a-FT"></a>白珠．赤珠．青珠．黄珠．黑珠。<a id="a-FU"></a>一为本法。<a id="a-FV"></a>摄余四珠。<a id="a-FW"></a>如举一为本法。<a id="a-FX"></a>余四随举为本法亦如是。<a id="a-FY"></a>又白珠中余四现。<a id="a-FZ"></a>及本白影。<a id="a-Fa"></a>影。<a id="a-Fb"></a>又影现。<a id="a-Fc"></a>如白珠现。<a id="a-Fd"></a>影中。<a id="a-Fe"></a>又影现。<a id="a-Ff"></a>一切珠亦如是。<a id="a-Fg"></a>如是十重重。<a id="a-Fh"></a>十无尽。<a id="a-Fi"></a>不可具说。<a id="a-Fj"></a>又诸众生所造作业影现。<a id="a-Fk"></a>善恶无记现。<a id="a-Fl"></a>又无漏圣人所证因果。<a id="a-Fm"></a>上中下位分。<a id="a-Fn"></a>于中皆具现。<a id="a-Fo"></a>如天珠中现。<a id="a-Fp"></a>一切宫殿楼阁。<a id="a-Fq"></a>柱楹梠桷现如是。<a id="a-Fr"></a>是时诸天。<a id="a-Fs"></a>见此事已。<a id="a-Ft"></a>深起慈悲心。<a id="a-Fu"></a>救护心。<a id="a-Fv"></a>三业中不作恶心。<a id="a-Fw"></a>勤行精进。<a id="a-Fx"></a>不敢放逸。<a id="a-Fy"></a>又此五色珠中。<a id="a-Fz"></a>随众生业影现。<a id="a-G0"></a>白中。<a id="a-G1"></a>天清净业现。<a id="a-G2"></a>赤中。<a id="a-G3"></a>无记业现。<a id="a-G4"></a>青中。<a id="a-G5"></a>饿鬼畜生业现。<a id="a-G6"></a>黄中。<a id="a-G7"></a>人间种种轮转不相舍离世善业现。<a id="a-G8"></a>黑中。<a id="a-G9"></a>地狱种种苦业现。<a id="a-GA"></a>乃至十方诸佛八相成道。<a id="a-GB"></a>靡不于中重重影现。<a id="a-GC"></a>心等五色珠因陀罗网亦如是。<a id="a-GD"></a>于中有业识细相。<a id="a-GE"></a>转识中相。<a id="a-GF"></a>现。<a id="a-GG"></a>识粗相。<a id="a-GH"></a>目见可贪色时。<a id="a-GI"></a>眼脉走黄。<a id="a-GJ"></a>黄熏随五摩尼黄色现。<a id="a-GK"></a>是名贪业现五道业作。<a id="a-GL"></a>目见可嗔色时。<a id="a-GM"></a>目脉走青。<a id="a-GN"></a>青熏随色摩尼青色现。<a id="a-GO"></a>是名嗔业现五道业作。<a id="a-GP"></a>目见可善可恶不识不知色时。<a id="a-GQ"></a>目脉走黑。<a id="a-GR"></a>黑熏随色摩尼黑色现。<a id="a-GS"></a>是名痴业现五道业作。<a id="a-GT"></a>纯白色时。<a id="a-GU"></a>此诸天业现。<a id="a-GV"></a>表而可知。<a id="a-GW"></a>约实而言。<a id="a-GX"></a>一一业中皆具一切。<a id="a-GY"></a>如是重重无尽。<a id="a-GZ"></a>即德用自在门。<a id="a-Ga"></a>是根本因陀罗尼。<a id="a-Gb"></a>并是实义。<a id="a-Gc"></a>非变化成。<a id="a-Gd"></a>此是如理智中如量境界也。<a id="a-Ge"></a>皆是法性实德。<a id="a-Gf"></a>法尔如是。<a id="a-Gg"></a>十重重藏。<a id="a-Gh"></a>十无尽藏。<a id="a-Gi"></a>此约圆教法以十数显重重。<a id="a-Gj"></a>亦以十数显无尽。<a id="a-Gk"></a>又此天网能现一切影。<a id="a-Gl"></a>即是意业。<a id="a-Gm"></a>能雨一切宝。<a id="a-Gn"></a>即是身业。<a id="a-Go"></a>能出一切音声。<a id="a-Gp"></a>即是口业。<a id="a-Gq"></a>然一切诸法。<a id="a-Gr"></a>皆从果海中出。<a id="a-Gs"></a>然还无不归于果海中。<a id="a-Gt"></a>约实而言。<a id="a-Gu"></a>至意。<a id="a-Gv"></a>此中在者。<a id="a-Gw"></a>正此果海之文处。<a id="a-Gx"></a>此中有三。<a id="a-Gy"></a>一德用自在。<a id="a-Gz"></a>如珠喻。<a id="a-H0"></a>二知根海。<a id="a-H1"></a>三如根五用。<a id="a-H2"></a>如前已辩。<a id="a-H3"></a>此知根海一种。<a id="a-H4"></a>能知者。<a id="a-H5"></a>有三种人。<a id="a-H6"></a>一佛。<a id="a-H7"></a>二菩萨。<a id="a-H8"></a>声闻。<a id="a-H9"></a>缘觉。<a id="a-HA"></a>三凡夫。<a id="a-HB"></a>云何根海。<a id="a-HC"></a>谓大日毗卢遮那智藏海。<a id="a-HD"></a>此海中有三种波。<a id="a-HE"></a>此上三种人。<a id="a-HF"></a>次第能知。<a id="a-HG"></a>此海本来寂。<a id="a-HH"></a>云何生波浪。<a id="a-HI"></a>由忽尔念无明风。<a id="a-HJ"></a>起于波浪。<a id="a-HK"></a>云何波相。<a id="a-HL"></a>此无明风动智藏海。<a id="a-HM"></a>中生波浪。<a id="a-HN"></a>譬如以铛盛清水。<a id="a-HO"></a>初置火边。<a id="a-HP"></a>初时细动。<a id="a-HQ"></a>有如粒子。<a id="a-HR"></a>渐大动。<a id="a-HS"></a>有如细流。<a id="a-HT"></a>渐大动。<a id="a-HU"></a>有如涌腾。<a id="a-HV"></a>然此自然随风之色。<a id="a-HW"></a>或得破种种谷。<a id="a-HX"></a>破诸草木。<a id="a-HY"></a>或滋萌五谷。<a id="a-HZ"></a>成熟一切果实。<a id="a-Ha"></a>若欲起此风时。<a id="a-Hb"></a>最初云霞于外显现。<a id="a-Hc"></a>然后起大风。<a id="a-Hd"></a>若此拔草木根栽。<a id="a-He"></a>及诸五谷。<a id="a-Hf"></a>海上起黑云。<a id="a-Hg"></a>若此破五谷一切果实。<a id="a-Hh"></a>不拔草木根栽。<a id="a-Hi"></a>海上起青云。<a id="a-Hj"></a>若此成熟五谷。<a id="a-Hk"></a>滋萌一切华草。<a id="a-Hl"></a>海上起白黄云。<a id="a-Hm"></a>若此非善非恶。<a id="a-Hn"></a>海上起庆色赤云。<a id="a-Ho"></a>由此三种能。<a id="a-Hp"></a>知若此极细。<a id="a-Hq"></a>一船师所知。<a id="a-Hr"></a>若此中。<a id="a-Hs"></a>二船师所知。<a id="a-Ht"></a>若此极粗相。<a id="a-Hu"></a>于上现。<a id="a-Hv"></a>凡夫所知。<a id="a-Hw"></a>如是毗卢遮那智藏海中。<a id="a-Hx"></a>有三风三波。<a id="a-Hy"></a>秘密难知。<a id="a-Hz"></a>良以一切众生自心处内有八办(普[耳*ㄎ]反即一切众生心腹内有八办为革五藏。<a id="a-I0"></a>其八办相状。<a id="a-I1"></a>一似牛黄也)和合成莲华。<a id="a-I2"></a>此莲华中有正遍知海。<a id="a-I3"></a>是名毗卢遮那智藏。<a id="a-I4"></a>亦名莲华藏庄严世界海。<a id="a-I5"></a>此海有三种波者。<a id="a-I6"></a>一业相。<a id="a-I7"></a>二转相。<a id="a-I8"></a>三现相。<a id="a-I9"></a>然此莲华藏海。<a id="a-IA"></a>有二种门。<a id="a-IB"></a>一大藏金刚门。<a id="a-IC"></a>二差别金刚门。<a id="a-ID"></a>然凡夫华未开发。<a id="a-IE"></a>圣者华已开发。<a id="a-IF"></a>此未开发华萼上有九孔。<a id="a-IG"></a>名差别金刚门。<a id="a-IH"></a>此华茎上有一大孔。<a id="a-II"></a>是名大藏金刚门。<a id="a-IJ"></a>凡众生业将起。<a id="a-IK"></a>从大藏门风起。<a id="a-IL"></a>飘动心海。<a id="a-IM"></a>乃至涌出差别门中已。<a id="a-IN"></a>后。<a id="a-IO"></a>眼等五根面上。<a id="a-IP"></a>乃至诸根中周流。<a id="a-IQ"></a>不知手舞足踏。<a id="a-IR"></a>手擎足扰动。<a id="a-IS"></a>初发微细。<a id="a-IT"></a>是名业相。<a id="a-IU"></a>诸佛境界。<a id="a-IV"></a>次渐粗涌出差别门。<a id="a-IW"></a>未现面貌。<a id="a-IX"></a>是名转相。<a id="a-IY"></a>诸菩萨声闻缘觉境界。<a id="a-IZ"></a>后于诸根貌面中。<a id="a-Ia"></a>显现善恶相极粗。<a id="a-Ib"></a>是名现相。<a id="a-Ic"></a>诸凡夫境界。<a id="a-Id"></a>若诸佛现在一刹那中。<a id="a-Ie"></a>了知十世九世无碍。<a id="a-If"></a>如一刹那。<a id="a-Ig"></a>一切刹那亦尔。<a id="a-Ih"></a>是名知根海。<a id="a-Ii"></a>又若网所张处。<a id="a-Ij"></a>谓诸宫殿。<a id="a-Ik"></a>若配法者。<a id="a-Il"></a>宫殿即是支末因陀罗。<a id="a-Im"></a>无尽。<a id="a-In"></a>五体德备五珠。<a id="a-Io"></a>即是根本因陀罗。<a id="a-Ip"></a>若秘密释者。<a id="a-Iq"></a>此天主因陀罗。<a id="a-Ir"></a>乃是一切众生身中实性。<a id="a-Is"></a>往昔由与毗卢遮那如来。<a id="a-It"></a>俱同一因。<a id="a-Iu"></a>及诸释师子。<a id="a-Iv"></a>俱同一善根故。<a id="a-Iw"></a>又此十不可说一切诸天众。<a id="a-Ix"></a>此皆谓诸十不可说同类。<a id="a-Iy"></a>十无量异类。<a id="a-Iz"></a>清净缘虑心是也。<a id="a-J0"></a>其余一切不可说所现杂染业影。<a id="a-J1"></a>一切皆欲界。<a id="a-J2"></a>一切杂染心是也。<a id="a-J3"></a>又云。<a id="a-J4"></a>圆融国土。<a id="a-J5"></a>差别世界海等种种境界。<a id="a-J6"></a>不在心外。<a id="a-J7"></a>此有师子臆中。<a id="a-J8"></a>五华藏互交踄入。<a id="a-J9"></a>十重重十无尽。<a id="a-JA"></a>由逆顺成十华藏。<a id="a-JB"></a>犹如因陀罗网互现影故。<a id="a-JC"></a>又云。<a id="a-JD"></a>五华藏者。<a id="a-JE"></a>过多不六。<a id="a-JF"></a>减少不四。<a id="a-JG"></a>一切五部。<a id="a-JH"></a>准此可知。<a id="a-JI"></a>类八五相。<a id="a-JJ"></a>亦复如是。<a id="a-JK"></a>五华藏者。<a id="a-JL"></a>即五色莲。<a id="a-JM"></a>一白莲．二赤莲．三青莲．四黄莲．五黑莲．是五莲华。<a id="a-JN"></a>皆悉由无生法忍所起。<a id="a-JO"></a>从大悲胎藏所生。<a id="a-JP"></a>此华相色。<a id="a-JQ"></a>即师子臆中五种色大莲华。<a id="a-JR"></a>此即经中所说师子胜相国是也。<a id="a-JS"></a>一约世间之五行方处释色相者。<a id="a-JT"></a>一者肺华。<a id="a-JU"></a>三叶。<a id="a-JV"></a>白色。<a id="a-JW"></a>似半月。<a id="a-JX"></a>二者心华。<a id="a-JY"></a>赤色。<a id="a-JZ"></a>有三角。<a id="a-Ja"></a>三者肝华。<a id="a-Jb"></a>八叶。<a id="a-Jc"></a>青色具五色。<a id="a-Jd"></a>四者脾华。<a id="a-Je"></a>一叶。<a id="a-Jf"></a>黄色。<a id="a-Jg"></a>有四隅。<a id="a-Jh"></a>五者肾华。<a id="a-Ji"></a>八叶。<a id="a-Jj"></a>黑色。<a id="a-Jk"></a>二约五大者。<a id="a-Jl"></a>一风。<a id="a-Jm"></a>黑色。<a id="a-Jn"></a>似半月。<a id="a-Jo"></a>二火。<a id="a-Jp"></a>赤色。<a id="a-Jq"></a>三角。<a id="a-Jr"></a>三空。<a id="a-Js"></a>青色具五。<a id="a-Jt"></a>四地。<a id="a-Ju"></a>黄色。<a id="a-Jv"></a>四方。<a id="a-Jw"></a>五水。<a id="a-Jx"></a>白色圆。</p>
  <p id="aJy">问。<a id="a-Jz"></a>何故所配初后相违耶。</p>
  <p id="aK0">答。<a id="a-K1"></a>肺名金。<a id="a-K2"></a>金者西方白。<a id="a-K3"></a>良由肺内有息风。<a id="a-K4"></a>故名风。<a id="a-K5"></a>肾名水。<a id="a-K6"></a>水者北方黑。<a id="a-K7"></a>良由有肾为水。<a id="a-K8"></a>能形物体。<a id="a-K9"></a>性不相违也。<a id="a-KA"></a>此五华藏。<a id="a-KB"></a>若异体。<a id="a-KC"></a>谓诸华各各差别。<a id="a-KD"></a>若同体。<a id="a-KE"></a>谓住一遍应故。<a id="a-KF"></a>诸华中。<a id="a-KG"></a>各皆由一华遍应多华故。<a id="a-KH"></a>各多华全为其一华。<a id="a-KI"></a>是故能有多个一华。<a id="a-KJ"></a>然彼多一华。<a id="a-KK"></a>由本一华应多华故。<a id="a-KL"></a>虽有多一华。<a id="a-KM"></a>然彼多一华。<a id="a-KN"></a>与本一华。<a id="a-KO"></a>体无差别故。<a id="a-KP"></a>是故名同体。<a id="a-KQ"></a>以诸缘起门内有三义故。<a id="a-KR"></a>一不相由义。<a id="a-KS"></a>谓具自德故。<a id="a-KT"></a>二相由义。<a id="a-KU"></a>谓差别故。<a id="a-KV"></a>三无碍义。<a id="a-KW"></a>不可说故。<a id="a-KX"></a>乃至由此缘起是法界家实德故。<a id="a-KY"></a>普贤境界具德自在无障碍故。<a id="a-KZ"></a>即是圆满教主大日毗卢遮那如来。<a id="a-Ka"></a>以如是圆满镕融广大身。<a id="a-Kb"></a>于如圆满镕融广大莲华藏庄严世界海中。<a id="a-Kc"></a>摄其余树形等圆满镕融广大世界海。<a id="a-Kd"></a>以如是圆满镕融广大十不可说法界海为境界。<a id="a-Ke"></a>坐如是圆满镕融广大莲华藏半月形。<a id="a-Kf"></a>摩尼师子座。<a id="a-Kg"></a>示如是圆满镕融广大无尽摄生威仪身云。<a id="a-Kh"></a>差别业用无边无边。<a id="a-Ki"></a>如是重重无尽无尽。<a id="a-Kj"></a>而如来无来往。<a id="a-Kk"></a>无功用。<a id="a-Kl"></a>此皆海印三昧中炳然显现故。<a id="a-Km"></a>亦法界法尔。<a id="a-Kn"></a>故能如是。<a id="a-Ko"></a>如摩尼雨宝。<a id="a-Kp"></a>天鼓出音。<a id="a-Kq"></a>虽无功用。<a id="a-Kr"></a>所作得成就。<a id="a-Ks"></a>如是所现虽广大。<a id="a-Kt"></a>而论时不过一刹那。<a id="a-Ku"></a>论处不出一尘。<a id="a-Kv"></a>如是一切。<a id="a-Kw"></a>皆一刹那所现。<a id="a-Kx"></a>如一刹那。<a id="a-Ky"></a>一切刹那中亦如是。<a id="a-Kz"></a>如一尘。<a id="a-L0"></a>一切尘中亦如是也。<a id="a-L1"></a>故知是心大海中。<a id="a-L2"></a>有大菩提心。<a id="a-L3"></a>龙无边无尽。<a id="a-L4"></a>是心所有一切法无边无尽。<a id="a-L5"></a>故名阎浮提中人之力所不能受持。<a id="a-L6"></a>如海云比丘所持性起一品。<a id="a-L7"></a>虽须弥山聚笔。<a id="a-L8"></a>四天下尘数四海墨。<a id="a-L9"></a>不能书者。<a id="a-LA"></a>良由是心性无尽故。<a id="a-LB"></a>智者不须远求矣。</p>
  <p id="aLC">问。<a id="a-LD"></a>何故莲唯八叶。</p>
  <p id="aLE">答谓三乘果德。<a id="a-LF"></a>体周照。<a id="a-LG"></a>而用未周。<a id="a-LH"></a>故云八叶耳。<a id="a-LI"></a>若化。<a id="a-LJ"></a>周尘道中。<a id="a-LK"></a>德满十方。<a id="a-LL"></a>乃名十叶。<a id="a-LM"></a>今约少分。<a id="a-LN"></a>四摄四无量。<a id="a-LO"></a>故名取八也。<a id="a-LP"></a>一叶表一实。<a id="a-LQ"></a>五叶表五乘。<a id="a-LR"></a>又心内办正八。<a id="a-LS"></a>和合为莲华体。<a id="a-LT"></a>故名八叶。<a id="a-LU"></a>又一切凡夫心处。<a id="a-LV"></a>虽未能自了。<a id="a-LW"></a>其内心亦自然而有八办。<a id="a-LX"></a>合成莲华形。<a id="a-LY"></a>今但视照此心。<a id="a-LZ"></a>令其开敷。<a id="a-La"></a>即是三昧实故。<a id="a-Lb"></a>若视此心八叶之华。<a id="a-Lc"></a>即得与理相应。<a id="a-Ld"></a>此八叶者。<a id="a-Le"></a>四方即是表四摄。<a id="a-Lf"></a>四隅即表如来四智。<a id="a-Lg"></a>此华本来无生。<a id="a-Lh"></a>即是菩提心。<a id="a-Li"></a>当知一切法门。<a id="a-Lj"></a>皆是从心而所有也。<a id="a-Lk"></a>若解是者。<a id="a-Ll"></a>心华自然开。<a id="a-Lm"></a>能见佛。<a id="a-Ln"></a>如云心开意解。<a id="a-Lo"></a>即此义也。<a id="a-Lp"></a>开心者。<a id="a-Lq"></a>即入无生门也。<a id="a-Lr"></a>又心内有四种摩尼。<a id="a-Ls"></a>一者月藏。<a id="a-Lt"></a>即是声闻人。<a id="a-Lu"></a>月者清凉义。<a id="a-Lv"></a>由有息烦恼焰暑气。<a id="a-Lw"></a>故名戒月藏。<a id="a-Lx"></a>二者日藏。<a id="a-Ly"></a>即缘觉。<a id="a-Lz"></a>日即慧义。<a id="a-M0"></a>以大利慧。<a id="a-M1"></a>能干十二因缘大河。<a id="a-M2"></a>故名慧日藏。<a id="a-M3"></a>三者萎华宝。<a id="a-M4"></a>即菩萨。<a id="a-M5"></a>三藏总持。<a id="a-M6"></a>辩才无边。<a id="a-M7"></a>可得佛果宝故。<a id="a-M8"></a>菩萨如愚如朴。<a id="a-M9"></a>凡夫不知为知。<a id="a-MA"></a>如新净华。<a id="a-MB"></a>菩萨知为不知。<a id="a-MC"></a>如萎华。<a id="a-MD"></a>故名萎华宝。<a id="a-ME"></a>四者宝净。<a id="a-MF"></a>即诸佛是也。<a id="a-MG"></a>摩尼宝清净光明成就。<a id="a-MH"></a>故名宝净。<a id="a-MI"></a>此中诸宝。<a id="a-MJ"></a>凡夫愚痴。<a id="a-MK"></a>不实。<a id="a-ML"></a>实不能知。<a id="a-MM"></a>须试。<a id="a-MN"></a>而后能知实实也。<a id="a-MO"></a>譬如有伽陀罗等。<a id="a-MP"></a>四种炭火。<a id="a-MQ"></a>投于其中可试。<a id="a-MR"></a>以月藏投火中。<a id="a-MS"></a>虽不出。<a id="a-MT"></a>出俱变色。<a id="a-MU"></a>以此当知非真宝。<a id="a-MV"></a>又以日藏投火中。<a id="a-MW"></a>火中则变。<a id="a-MX"></a>出则归本色。<a id="a-MY"></a>以此当知非宝。<a id="a-MZ"></a>又以萎华宝投火中。<a id="a-Ma"></a>虽不出。<a id="a-Mb"></a>出俱不变。<a id="a-Mc"></a>假使不变。<a id="a-Md"></a>犹雨宝有失。<a id="a-Me"></a>以此当知非胜宝。<a id="a-Mf"></a>又以宝净摩尼宝投火中。<a id="a-Mg"></a>虽不出。<a id="a-Mh"></a>出俱不变。<a id="a-Mi"></a>又雨宝无尽。<a id="a-Mj"></a>初二宝为下宝。<a id="a-Mk"></a>中一宝为中宝。<a id="a-Ml"></a>后一宝为胜宝。<a id="a-Mm"></a>如是心内四种真摩尼。<a id="a-Mn"></a>试实不实。<a id="a-Mo"></a>何以得知。<a id="a-Mp"></a>有无量四魔。<a id="a-Mq"></a>以声闻投小叫唤地狱中已。<a id="a-Mr"></a>虽不出。<a id="a-Ms"></a>出俱生疲厌心。<a id="a-Mt"></a>以此当知下劣性。<a id="a-Mu"></a>又以缘觉投大叫唤地狱中已。<a id="a-Mv"></a>于其中则生疲厌心。<a id="a-Mw"></a>出则得本心。<a id="a-Mx"></a>又以菩萨投火烧热地狱中。<a id="a-My"></a>虽不出。<a id="a-Mz"></a>出俱不变。<a id="a-N0"></a>而恭敬善知识处渐有阙。<a id="a-N1"></a>由是当知。<a id="a-N2"></a>虽不变少有失乎。<a id="a-N3"></a>又以佛投阿鼻大地狱中。<a id="a-N4"></a>虽不出。<a id="a-N5"></a>出俱不变。<a id="a-N6"></a>亦无怖畏心。<a id="a-N7"></a>亦复供养善知识。<a id="a-N8"></a>度诸众生。<a id="a-N9"></a>示现八相而不休息。<a id="a-NA"></a>常于诸道中。<a id="a-NB"></a>代一切众生受诸苦恼。<a id="a-NC"></a>无疲厌心。<a id="a-ND"></a>譬如轮王宝马。<a id="a-NE"></a>一刹那周行四天下。<a id="a-NF"></a>而复于一切时中。<a id="a-NG"></a>一切刹那中。<a id="a-NH"></a>周行尘方不生疲厌。<a id="a-NI"></a>又云。<a id="a-NJ"></a>一切诸众生从本以来。<a id="a-NK"></a>同一实性相。<a id="a-NL"></a>觉时不增。<a id="a-NM"></a>迷时不减。<a id="a-NN"></a>不问凡圣。<a id="a-NO"></a>唯此一大日毗卢遮那之善巧性相。<a id="a-NP"></a>及妄念时不改。<a id="a-NQ"></a>凡夫时善恶无记。<a id="a-NR"></a>种种一切烦恼妄想。<a id="a-NS"></a>所见种种一切诸法。<a id="a-NT"></a>国土山河。<a id="a-NU"></a>沙石瓦砾。<a id="a-NV"></a>树木丛林。<a id="a-NW"></a>群兽雌雄。<a id="a-NX"></a>卵[穀-禾+卵]强弱。<a id="a-NY"></a>互相食啖。<a id="a-NZ"></a>牝牡淫欲。<a id="a-Na"></a>窟穴相夺。<a id="a-Nb"></a>人间男女。<a id="a-Nc"></a>偷盗劫掠。<a id="a-Nd"></a>贪财贪色。<a id="a-Ne"></a>贪名贪利。<a id="a-Nf"></a>互相杀夺。<a id="a-Ng"></a>乃至已生当生现生。<a id="a-Nh"></a>一切恶法性相。<a id="a-Ni"></a>乃至一切诸善法。<a id="a-Nj"></a>已作当作现作。<a id="a-Nk"></a>乃至璧玉金银。<a id="a-Nl"></a>赤白铜铁珠珍珂贝。<a id="a-Nm"></a>一切华香幡盖。<a id="a-Nn"></a>宫殿楼阁。<a id="a-No"></a>凡一切诸所用物像。<a id="a-Np"></a>皆此大日毗卢遮那度生德用。<a id="a-Nq"></a>全此法界身云。<a id="a-Nr"></a>何以故。<a id="a-Ns"></a>若离此相已外。<a id="a-Nt"></a>诸佛以何方便。<a id="a-Nu"></a>化度一切众生类。<a id="a-Nv"></a>是故法界一法。<a id="a-Nw"></a>皆诸佛法。<a id="a-Nx"></a>然一切凡夫违诸差别相。<a id="a-Ny"></a>起种种异见。<a id="a-Nz"></a>由不知忽尔无明。<a id="a-O0"></a>计种种异见。<a id="a-O1"></a>如经中所说。<a id="a-O2"></a>依正论释。<a id="a-O3"></a>但是一善巧方便。<a id="a-O4"></a>盘回屈曲。<a id="a-O5"></a>成所依华藏。<a id="a-O6"></a>于一一华叶中显十佛。<a id="a-O7"></a>令知。<a id="a-O8"></a>相虽万差。<a id="a-O9"></a>皆是毗卢遮那十身所作。<a id="a-OA"></a>十身差别。<a id="a-OB"></a>机感多端耳。<a id="a-OC"></a>又缘起陀罗尼有二。<a id="a-OD"></a>一净缘起。<a id="a-OE"></a>如清渚起波。<a id="a-OF"></a>二染缘起。<a id="a-OG"></a>犹浊河鼓浪。<a id="a-OH"></a>清浊虽异。<a id="a-OI"></a>湿性无差。<a id="a-OJ"></a>如净缘返流圣地之中。<a id="a-OK"></a>染缘随流凡境之内。<a id="a-OL"></a>凡圣虽别。<a id="a-OM"></a>一心湛然。<a id="a-ON"></a>此犹约迷悟似分。<a id="a-OO"></a>若直了一心。<a id="a-OP"></a>全成性起。<a id="a-OQ"></a>无复凡圣之号。<a id="a-OR"></a>曷有清浊之文。</p>
  <p id="aOS">问。<a id="a-OT"></a>所云五根作用。<a id="a-OU"></a>皆称光明宝摩尼王。<a id="a-OV"></a>悉能雨宝。<a id="a-OW"></a>凡夫根器。<a id="a-OX"></a>亦如是耶。</p>
  <p id="aOY">答。<a id="a-OZ"></a>经云。<a id="a-Oa"></a>六自在王常清净。<a id="a-Ob"></a>所以称王。<a id="a-Oc"></a>王是自在义。<a id="a-Od"></a>是以眼根任运观色。<a id="a-Oe"></a>自在无碍。<a id="a-Of"></a>经云。<a id="a-Og"></a>譬如眼光。<a id="a-Oh"></a>照了前境。<a id="a-Oi"></a>其光圆满。<a id="a-Oj"></a>得无增爱。<a id="a-Ok"></a>又常在现量。<a id="a-Ol"></a>本性不迁。<a id="a-Om"></a>岂非如王常得自在。<a id="a-On"></a>所称摩尼者。<a id="a-Oo"></a>是雨宝义。<a id="a-Op"></a>如云。<a id="a-Oq"></a>应眼时。<a id="a-Or"></a>若千日。<a id="a-Os"></a>万像不能逃影质。<a id="a-Ot"></a>岂非雨宝义。<a id="a-Ou"></a>又云。<a id="a-Ov"></a>眼门放光。<a id="a-Ow"></a>照破山河大地。<a id="a-Ox"></a>岂非放光义。<a id="a-Oy"></a>则玄鉴无遗。<a id="a-Oz"></a>幽微洞察。<a id="a-P0"></a>五根随用。<a id="a-P1"></a>亦复如是。<a id="a-P2"></a>乃至意根一念千里。<a id="a-P3"></a>无有障碍。<a id="a-P4"></a>如云。<a id="a-P5"></a>应意时。<a id="a-P6"></a>绝分别。<a id="a-P7"></a>照烛森罗终不歇。<a id="a-P8"></a>透过山河石壁间。<a id="a-P9"></a>要且照时常寂灭。<a id="a-PA"></a>故知六根不恶。<a id="a-PB"></a>还同正觉。<a id="a-PC"></a>智者无为。<a id="a-PD"></a>愚人自缚。<a id="a-PE"></a>可谓身之宝藏。<a id="a-PF"></a>心之明珠。<a id="a-PG"></a>不说不知。<a id="a-PH"></a>空沈苦海。<a id="a-PI"></a>先圣悲愍。<a id="a-PJ"></a>意在于斯矣。<a id="a-PK"></a>又所陈法喻。<a id="a-PL"></a>为未信之人。<a id="a-PM"></a>此是世间摩尼。<a id="a-PN"></a>况我心之雨宝。<a id="a-PO"></a>如将大海。<a id="a-PP"></a>比我心之宏深。<a id="a-PQ"></a>且摩尼是质碍之色法。<a id="a-PR"></a>岂同丹台无尽之法财。<a id="a-PS"></a>大海是有限之波澜。<a id="a-PT"></a>宁等灵源不穷之性水。<a id="a-PU"></a>乃略况于少分。<a id="a-PV"></a>可谓天地悬殊。<a id="a-PW"></a>寻万丈而未得毫厘。<a id="a-PX"></a>指百分而才言一二。<a id="a-PY"></a>切忌自屈。<a id="a-PZ"></a>不肯承当耳。<a id="a-Pa"></a>八托事显法生解门者。<a id="a-Pb"></a>华严经云。<a id="a-Pc"></a>百千亿那由他不可说。<a id="a-Pd"></a>先住兜率宫诸菩萨众。<a id="a-Pe"></a>以从超过三界法所生。<a id="a-Pf"></a>离诸烦恼行所生。<a id="a-Pg"></a>周遍无碍心所生。<a id="a-Ph"></a>甚深方便法所生。<a id="a-Pi"></a>无量广大智所生。<a id="a-Pj"></a>坚固清净信所增长。<a id="a-Pk"></a>不思议善根所起。<a id="a-Pl"></a>阿僧祇善巧变化所成就。<a id="a-Pm"></a>供养佛心之所现。<a id="a-Pn"></a>无作法门之所印。<a id="a-Po"></a>释曰。<a id="a-Pp"></a>此上并出因也。<a id="a-Pq"></a>又云。<a id="a-Pr"></a>出过诸天诸供养具。<a id="a-Ps"></a>供养于佛者。<a id="a-Pt"></a>即说多果也。<a id="a-Pu"></a>次一因成一果。<a id="a-Pv"></a>经云。<a id="a-Pw"></a>以从波罗蜜。<a id="a-Px"></a>所生一切宝盖。<a id="a-Py"></a>于一切佛境界清净。<a id="a-Pz"></a>所生一切华帐。<a id="a-Q0"></a>无生法忍。<a id="a-Q1"></a>所生一切衣。<a id="a-Q2"></a>乃至解诸法如梦欢喜心。<a id="a-Q3"></a>所生佛所住一切宝宫殿。<a id="a-Q4"></a>既以无生。<a id="a-Q5"></a>忍唯生于衣等。<a id="a-Q6"></a>故云。<a id="a-Q7"></a>一因一果。<a id="a-Q8"></a>后一因成多果。<a id="a-Q9"></a>谓但举无生为因。<a id="a-QA"></a>总生诸果故。<a id="a-QB"></a>经云。<a id="a-QC"></a>无著善根。<a id="a-QD"></a>无生善根。<a id="a-QE"></a>所生。<a id="a-QF"></a>一切宝莲华云。<a id="a-QG"></a>一切坚固香云。<a id="a-QH"></a>一切无边色华云等。<a id="a-QI"></a>随一事即是无尽况一事皆是称性故。<a id="a-QJ"></a>皆即是无尽法界。<a id="a-QK"></a>但随一义。<a id="a-QL"></a>以名目之。<a id="a-QM"></a>如显可重圆明。<a id="a-QN"></a>即名为宝。<a id="a-QO"></a>若云自在。<a id="a-QP"></a>即称为王。<a id="a-QQ"></a>若为润益。<a id="a-QR"></a>即名云等。<a id="a-QS"></a>故金色世界。<a id="a-QT"></a>即是本性。<a id="a-QU"></a>弥勒楼阁。<a id="a-QV"></a>即是法门。<a id="a-QW"></a>胜热婆罗门火聚刀山。<a id="a-QX"></a>即是般若。<a id="a-QY"></a>无分别智等。<a id="a-QZ"></a>皆其事也。<a id="a-Qa"></a>故一一事。<a id="a-Qb"></a>即具无尽之法。<a id="a-Qc"></a>故立具足无尽之德。<a id="a-Qd"></a>不出于此。<a id="a-Qe"></a>九。<a id="a-Qf"></a>十世隔法异成门者。<a id="a-Qg"></a>以时无别体。<a id="a-Qh"></a>依华以立。<a id="a-Qi"></a>一念该摄。<a id="a-Qj"></a>十世融通。<a id="a-Qk"></a>所以如见华开。<a id="a-Ql"></a>知是芳春。<a id="a-Qm"></a>茂盛结果。<a id="a-Qn"></a>知是朱夏。<a id="a-Qo"></a>雕落为秋。<a id="a-Qp"></a>收藏为冬。<a id="a-Qq"></a>皆因于物。<a id="a-Qr"></a>知四时也。<a id="a-Qs"></a>又一念九世成十世者。<a id="a-Qt"></a>九约于义。<a id="a-Qu"></a>一约实体。<a id="a-Qv"></a>体用相融故。<a id="a-Qw"></a>常九常一无有障碍。<a id="a-Qx"></a>体用相夺。<a id="a-Qy"></a>离九一相。<a id="a-Qz"></a>故同果海。<a id="a-R0"></a>令时融通。<a id="a-R1"></a>无碍自在。<a id="a-R2"></a>略有四重。<a id="a-R3"></a>一相泯俱尽。<a id="a-R4"></a>二相与两存。<a id="a-R5"></a>三相随互摄。<a id="a-R6"></a>四相是互即。<a id="a-R7"></a>初中以本从末。<a id="a-R8"></a>唯事而无理。<a id="a-R9"></a>以末归本。<a id="a-RA"></a>唯理而无事。<a id="a-RB"></a>二中全事之理。<a id="a-RC"></a>非事。<a id="a-RD"></a>故一相无时。<a id="a-RE"></a>全理之事。<a id="a-RF"></a>非理。<a id="a-RG"></a>故九世不乱。<a id="a-RH"></a>三中由随事之理故。<a id="a-RI"></a>令一时能容一切时。<a id="a-RJ"></a>由随理之事。<a id="a-RK"></a>故。<a id="a-RL"></a>令一切时随理入一时中。<a id="a-RM"></a>多一反上。<a id="a-RN"></a>互入可知。<a id="a-RO"></a>四中由即理之事故。<a id="a-RP"></a>令一时即一切时。<a id="a-RQ"></a>由即事之理故。<a id="a-RR"></a>令一切时即一时故。<a id="a-RS"></a>唯理。<a id="a-RT"></a>无物可相即入。<a id="a-RU"></a>唯事。<a id="a-RV"></a>相碍不可即入。<a id="a-RW"></a>要以事理相从无碍。<a id="a-RX"></a>方有即入。<a id="a-RY"></a>思之可见。<a id="a-RZ"></a>又如善财一生能办多劫之行者。<a id="a-Ra"></a>如毗目仙人执手。<a id="a-Rb"></a>既善友力。<a id="a-Rc"></a>瞬息之间。<a id="a-Rd"></a>或有佛所。<a id="a-Re"></a>见经不可说不可说佛刹微尘数劫修行不倦。<a id="a-Rf"></a>何得一生不经多劫。<a id="a-Rg"></a>仙人之力。<a id="a-Rh"></a>长短自在故。<a id="a-Ri"></a>如世王质。<a id="a-Rj"></a>遇仙人棋。<a id="a-Rk"></a>令斧柯烂。<a id="a-Rl"></a>三岁尚谓食顷。<a id="a-Rm"></a>既能以长为短。<a id="a-Rn"></a>亦能以短为长。<a id="a-Ro"></a>如周穆随于幻人。<a id="a-Rp"></a>虽经多年。<a id="a-Rq"></a>实唯瞬息。<a id="a-Rr"></a>故知世法佛法。<a id="a-Rs"></a>俱不可思议。<a id="a-Rt"></a>世法尚不可量。<a id="a-Ru"></a>何况佛法。<a id="a-Rv"></a>不应以长短之时。<a id="a-Rw"></a>广狭之处。<a id="a-Rx"></a>定其旨也。<a id="a-Ry"></a>十主伴圆明具德者。<a id="a-Rz"></a>华严现相品云。<a id="a-S0"></a>眉间出胜音菩萨。<a id="a-S1"></a>与无量诸眷属俱出。<a id="a-S2"></a>即人眷属。<a id="a-S3"></a>佛放眉间。<a id="a-S4"></a>光明。<a id="a-S5"></a>无量百千亿光明以为眷属。<a id="a-S6"></a>即光明眷属。<a id="a-S7"></a>又法界修多罗。<a id="a-S8"></a>以佛刹微尘数修多罗。<a id="a-S9"></a>而为眷属。<a id="a-SA"></a>即法眷属。<a id="a-SB"></a>故随一一皆有眷属。<a id="a-SC"></a>若以余经望。<a id="a-SD"></a>但为眷属。<a id="a-SE"></a>不为主伴。<a id="a-SF"></a>今言眷属者。<a id="a-SG"></a>约当经中事。<a id="a-SH"></a>以为眷属。<a id="a-SI"></a>眷属即伴。<a id="a-SJ"></a>故证主伴。<a id="a-SK"></a>此华事十玄。<a id="a-SL"></a>例于余事。<a id="a-SM"></a>举华既尔。<a id="a-SN"></a>一尘等事亦然。<a id="a-SO"></a>华上十门。<a id="a-SP"></a>唯约事说。<a id="a-SQ"></a>谓华事上一切事。<a id="a-SR"></a>同时具足事。<a id="a-SS"></a>广狭无碍事。<a id="a-ST"></a>一多事。<a id="a-SU"></a>乃至主伴事。<a id="a-SV"></a>此事华既带同时十义。<a id="a-SW"></a>又具余教义等十门。<a id="a-SX"></a>谓事上有教义。<a id="a-SY"></a>同时具足教义。<a id="a-SZ"></a>广狭教义。<a id="a-Sa"></a>一多乃至主伴教义。<a id="a-Sb"></a>又教义至感应。<a id="a-Sc"></a>各有同时等。<a id="a-Sd"></a>为百门。<a id="a-Se"></a>以事所依。<a id="a-Sf"></a>例余所依。<a id="a-Sg"></a>谓事法既有百门。<a id="a-Sh"></a>二教义为百门。<a id="a-Si"></a>乃至感应具百门。<a id="a-Sj"></a>故有千门。<a id="a-Sk"></a>如教义等有此千门。<a id="a-Sl"></a>以所依例能依门。<a id="a-Sm"></a>亦成千门。<a id="a-Sn"></a>谓前以所依体事为首。<a id="a-So"></a>今以能依玄门为首。<a id="a-Sp"></a>谓同时门中。<a id="a-Sq"></a>具同时教义。<a id="a-Sr"></a>同时事理。<a id="a-Ss"></a>同时境智。<a id="a-St"></a>乃至同时感应。<a id="a-Su"></a>故有十门。<a id="a-Sv"></a>同时门中。<a id="a-Sw"></a>具广狭等。<a id="a-Sx"></a>其广狭等。<a id="a-Sy"></a>有广狭教义等。<a id="a-Sz"></a>故成百门。<a id="a-T0"></a>二广狭具百。<a id="a-T1"></a>例同时门。<a id="a-T2"></a>三相入门具百。<a id="a-T3"></a>四相即门具百。<a id="a-T4"></a>乃至第十主伴门具百。<a id="a-T5"></a>故成千门。<a id="a-T6"></a>然其后千不异前千。<a id="a-T7"></a>但互举为首。<a id="a-T8"></a>而成异耳。<a id="a-T9"></a>若重重取之。<a id="a-TA"></a>至于无尽者。<a id="a-TB"></a>结成无尽。<a id="a-TC"></a>言重重取者。<a id="a-TD"></a>谓如初一门中具十。<a id="a-TE"></a>十中取一。<a id="a-TF"></a>此一亦须具十具百。<a id="a-TG"></a>具千。<a id="a-TH"></a>以不相离故。<a id="a-TI"></a>如一既尔。<a id="a-TJ"></a>千门各十亦然。<a id="a-TK"></a>则具十千。<a id="a-TL"></a>十千之中随取其一亦具十千。<a id="a-TM"></a>如一千钱共为缘起。<a id="a-TN"></a>一钱为首。<a id="a-TO"></a>则具一千钱。<a id="a-TP"></a>余亦如是。<a id="a-TQ"></a>则有千千。<a id="a-TR"></a>千千之中随取其一。<a id="a-TS"></a>亦具千千。<a id="a-TT"></a>故至无尽。<a id="a-TU"></a>又重重者。<a id="a-TV"></a>一事之中亦有多境。<a id="a-TW"></a>一智之中复有多智等。<a id="a-TX"></a>更相涉入。<a id="a-TY"></a>亦无尽也。<a id="a-TZ"></a>以是具德无尽法门。<a id="a-Ta"></a>唯普眼境界。<a id="a-Tb"></a>上智能入。<a id="a-Tc"></a>故当勤修。<a id="a-Td"></a>必成大益。</p>
  <p id="aTe">问。<a id="a-Tf"></a>如何是十玄门安立所以。</p>
  <p id="aTg">答。<a id="a-Th"></a>本是一心真如妙性。<a id="a-Ti"></a>无尽之理。<a id="a-Tj"></a>因体用卷舒。<a id="a-Tk"></a>性相即入。<a id="a-Tl"></a>理事包遍。<a id="a-Tm"></a>缘性依持。<a id="a-Tn"></a>义分多种。<a id="a-To"></a>略即六相。<a id="a-Tp"></a>广乃十玄。<a id="a-Tq"></a>乃是诸佛菩萨德相业用。<a id="a-Tr"></a>一行一法。<a id="a-Ts"></a>皆具十玄。<a id="a-Tt"></a>悉入宗镜之中。<a id="a-Tu"></a>一心无尽之旨。<a id="a-Tv"></a>如华严演义云。<a id="a-Tw"></a>一同时具足相应门。<a id="a-Tx"></a>以是总故。<a id="a-Ty"></a>贯于九门之初。<a id="a-Tz"></a>二广狭门。<a id="a-U0"></a>别中先辩此者。<a id="a-U1"></a>是别门之由。<a id="a-U2"></a>由上事理无碍中事理相遍。<a id="a-U3"></a>故生下诸门。<a id="a-U4"></a>且约事如理遍故广。<a id="a-U5"></a>不坏事相故狭。<a id="a-U6"></a>故为事事无碍之始。<a id="a-U7"></a>三由广狭无碍。<a id="a-U8"></a>所遍有多。<a id="a-U9"></a>以己望多。<a id="a-UA"></a>故有一多相容。<a id="a-UB"></a>相容则二体俱存。<a id="a-UC"></a>但力用交彻耳。<a id="a-UD"></a>四由此容彼。<a id="a-UE"></a>彼便即此。<a id="a-UF"></a>由此遍彼。<a id="a-UG"></a>此便即彼等。<a id="a-UH"></a>故有相即门。<a id="a-UI"></a>五由互相摄。<a id="a-UJ"></a>则互有隐显。<a id="a-UK"></a>谓摄他他所见。<a id="a-UL"></a>故。<a id="a-UM"></a>有相入门。<a id="a-UN"></a>摄他他无体故。<a id="a-UO"></a>有相即门。<a id="a-UP"></a>摄他他虽存而不可见故。<a id="a-UQ"></a>有隐显门。<a id="a-UR"></a>以为门别故。<a id="a-US"></a>故此三门。<a id="a-UT"></a>皆由相摄而有。<a id="a-UU"></a>相入则如二镜互照。<a id="a-UV"></a>相即则如波水相收。<a id="a-UW"></a>隐显则如片月相映。<a id="a-UX"></a>六由此摄他。<a id="a-UY"></a>一切齐摄。<a id="a-UZ"></a>彼摄亦然故。<a id="a-Ua"></a>有微细相容。<a id="a-Ub"></a>七由互摄重重故。<a id="a-Uc"></a>有帝网无尽。<a id="a-Ud"></a>八由既如帝网。<a id="a-Ue"></a>随一即是一切无尽故。<a id="a-Uf"></a>有托事显法。<a id="a-Ug"></a>九由上八皆是所依。<a id="a-Uh"></a>所依之法既融。<a id="a-Ui"></a>次辩能依。<a id="a-Uj"></a>能依之时亦尔。<a id="a-Uk"></a>十由法法皆然故。<a id="a-Ul"></a>随举其一。<a id="a-Um"></a>则便为主。<a id="a-Un"></a>连带缘起。<a id="a-Uo"></a>便有伴生门。<a id="a-Up"></a>又刊定记。<a id="a-Uq"></a>分德相业用。<a id="a-Ur"></a>各有十玄。<a id="a-Us"></a>德相十玄者。<a id="a-Ut"></a>一同时具足相应德。<a id="a-Uu"></a>二相即德。<a id="a-Uv"></a>三相在德。<a id="a-Uw"></a>四隐显德。<a id="a-Ux"></a>五主伴德。<a id="a-Uy"></a>六同体成即德。<a id="a-Uz"></a>七具足无尽德。<a id="a-V0"></a>八纯杂德。<a id="a-V1"></a>九微细德。<a id="a-V2"></a>十因陀罗网德。<a id="a-V3"></a>二业用十玄者。<a id="a-V4"></a>一同时具足相应用。<a id="a-V5"></a>二相即用。<a id="a-V6"></a>三相在用。<a id="a-V7"></a>四相入用。<a id="a-V8"></a>五相作用。<a id="a-V9"></a>六纯杂用。<a id="a-VA"></a>七隐显用。<a id="a-VB"></a>八主伴用。<a id="a-VC"></a>九微细用。<a id="a-VD"></a>十因陀罗网用。<a id="a-VE"></a>故知无有一法。<a id="a-VF"></a>不具无边性德真如妙用矣。<a id="a-VG"></a>是以此重玄门。<a id="a-VH"></a>名言路绝。<a id="a-VI"></a>随智所演。<a id="a-VJ"></a>以广见闻。<a id="a-VK"></a>唯证方知。<a id="a-VL"></a>非情所解。<a id="a-VM"></a>若亲证时。<a id="a-VN"></a>悉是现量之境。<a id="a-VO"></a>处处入法界。<a id="a-VP"></a>念念见遮那。<a id="a-VQ"></a>若但随文义所解。<a id="a-VR"></a>只是阴识依通。<a id="a-VS"></a>当逆顺境时。<a id="a-VT"></a>还成滞碍。<a id="a-VU"></a>遇差别问处。<a id="a-VV"></a>皆堕疑情。<a id="a-VW"></a>如盐官和尚。<a id="a-VX"></a>勘讲华严大师云。<a id="a-VY"></a>华严经有几种法界。<a id="a-VZ"></a>对云。<a id="a-Va"></a>略而言之。<a id="a-Vb"></a>有十种法界。<a id="a-Vc"></a>广而言之。<a id="a-Vd"></a>重重无尽。<a id="a-Ve"></a>师竖起拂子云。<a id="a-Vf"></a>是第几种法界。<a id="a-Vg"></a>当时低头拟只对。<a id="a-Vh"></a>次师诃云。<a id="a-Vi"></a>思而知。<a id="a-Vj"></a>虑而解。<a id="a-Vk"></a>是鬼家活计。<a id="a-Vl"></a>日下孤灯。<a id="a-Vm"></a>果然失照。<a id="a-Vn"></a>出去。</p>
  <p id="aVo">问。<a id="a-Vp"></a>诸总持陀罗尼门。<a id="a-Vq"></a>差别句义。<a id="a-Vr"></a>数若恒沙。<a id="a-Vs"></a>云何但于一心。<a id="a-Vt"></a>悉皆开演。</p>
  <p id="aVu">答离心无说。<a id="a-Vv"></a>离说无心。<a id="a-Vw"></a>舒则恒沙法门。<a id="a-Vx"></a>卷则一心妙旨。<a id="a-Vy"></a>微尘经卷。<a id="a-Vz"></a>尽大千而未展全文。<a id="a-W0"></a>普眼法门。<a id="a-W1"></a>竭大海。<a id="a-W2"></a>而不书一偈。<a id="a-W3"></a>如忉利天鼓。<a id="a-W4"></a>演莫测之真诠。<a id="a-W5"></a>雷音宝林。<a id="a-W6"></a>说无生之妙偈。<a id="a-W7"></a>安养国内。<a id="a-W8"></a>水鸟皆谈苦空。<a id="a-W9"></a>华藏海中。<a id="a-WA"></a>云台尽敷圆旨。<a id="a-WB"></a>所以华严经云。<a id="a-WC"></a>譬如诸天有大法鼓。<a id="a-WD"></a>名为觉悟。<a id="a-WE"></a>若诸天子行放逸时。<a id="a-WF"></a>于虚空中。<a id="a-WG"></a>出声告言。<a id="a-WH"></a>汝等当知。<a id="a-WI"></a>一切欲乐。<a id="a-WJ"></a>皆悉无常。<a id="a-WK"></a>虚妄颠倒。<a id="a-WL"></a>须臾变坏。<a id="a-WM"></a>但诳愚夫。<a id="a-WN"></a>令其恋着。<a id="a-WO"></a>汝莫放逸。<a id="a-WP"></a>若放逸者。<a id="a-WQ"></a>堕诸恶趣。<a id="a-WR"></a>后悔无及。<a id="a-WS"></a>放逸诸天。<a id="a-WT"></a>闻此音已。<a id="a-WU"></a>生大忧怖。<a id="a-WV"></a>舍自宫中所有欲乐。<a id="a-WW"></a>诣天王所求法行道。<a id="a-WX"></a>佛子。<a id="a-WY"></a>彼天鼓音无主无作。<a id="a-WZ"></a>无起无灭。<a id="a-Wa"></a>而能利益无量众生。<a id="a-Wb"></a>阿弥陀经云。<a id="a-Wc"></a>复次。<a id="a-Wd"></a>舍利弗。<a id="a-We"></a>彼国常有种种奇妙杂色之鸟。<a id="a-Wf"></a>白鹤。<a id="a-Wg"></a>孔雀。<a id="a-Wh"></a>鹦鹉。<a id="a-Wi"></a>舍利。<a id="a-Wj"></a>迦陵频伽。<a id="a-Wk"></a>共命之鸟。<a id="a-Wl"></a>是诸众鸟昼夜六时出和雅音。<a id="a-Wm"></a>其音演畅五根五力。<a id="a-Wn"></a>七菩提分。<a id="a-Wo"></a>八圣道分。<a id="a-Wp"></a>如是等法。<a id="a-Wq"></a>其土众生。<a id="a-Wr"></a>闻如是音已。<a id="a-Ws"></a>皆悉念佛念法念僧。<a id="a-Wt"></a>斯则皆是顿悟。<a id="a-Wu"></a>自心。<a id="a-Wv"></a>更无余法。<a id="a-Ww"></a>此一心法界。<a id="a-Wx"></a>是诸经通体故。<a id="a-Wy"></a>如来所说十二分教。<a id="a-Wz"></a>亲从大悲。<a id="a-X0"></a>心中之所流出。<a id="a-X1"></a>大悲心从后得智。<a id="a-X2"></a>后得智从根本智。<a id="a-X3"></a>根本智从清净法界流出。<a id="a-X4"></a>即是本原。<a id="a-X5"></a>更无所从。<a id="a-X6"></a>无有法。<a id="a-X7"></a>离于法界而有。<a id="a-X8"></a>此一心门。<a id="a-X9"></a>是一字中王。<a id="a-XA"></a>亦名一语。<a id="a-XB"></a>亦名一句。<a id="a-XC"></a>思益经云。<a id="a-XD"></a>如佛所说。<a id="a-XE"></a>汝等集会。<a id="a-XF"></a>当行二事。<a id="a-XG"></a>若圣说法。<a id="a-XH"></a>若圣默然。<a id="a-XI"></a>何谓说法。<a id="a-XJ"></a>何谓默然。<a id="a-XK"></a>答言。<a id="a-XL"></a>若说法。<a id="a-XM"></a>不违佛。<a id="a-XN"></a>不违法。<a id="a-XO"></a>不违僧。<a id="a-XP"></a>是名说法。<a id="a-XQ"></a>若知法即是佛。<a id="a-XR"></a>离相即是法。<a id="a-XS"></a>无为即是僧。<a id="a-XT"></a>是名圣默然。<a id="a-XU"></a>又善男子。<a id="a-XV"></a>因四念处而有所说。<a id="a-XW"></a>名圣说法。<a id="a-XX"></a>于一切法无所忆念。<a id="a-XY"></a>名圣默然。<a id="a-XZ"></a>斯正说时心契法理。<a id="a-Xa"></a>即不说耳。<a id="a-Xb"></a>明非缄口名不说也。<a id="a-Xc"></a>如入佛境界经云。<a id="a-Xd"></a>佛言。<a id="a-Xe"></a>文殊师利。<a id="a-Xf"></a>诸佛如来。<a id="a-Xg"></a>无有。<a id="a-Xh"></a>人见。<a id="a-Xi"></a>无有人闻。<a id="a-Xj"></a>无有人现在供养。<a id="a-Xk"></a>无有人未来供养。<a id="a-Xl"></a>文殊师利。<a id="a-Xm"></a>诸佛如来。<a id="a-Xn"></a>不说诸法一。<a id="a-Xo"></a>不说诸法多。<a id="a-Xp"></a>文殊师利。<a id="a-Xq"></a>诸佛如来。<a id="a-Xr"></a>不证菩提。<a id="a-Xs"></a>诸佛如来。<a id="a-Xt"></a>不依一法得名。<a id="a-Xu"></a>亦非多法得名。<a id="a-Xv"></a>文殊师利。<a id="a-Xw"></a>诸佛如来。<a id="a-Xx"></a>不见诸法。<a id="a-Xy"></a>不闻诸法。<a id="a-Xz"></a>不念诸法。<a id="a-Y0"></a>不知诸法。<a id="a-Y1"></a>不觉诸法。<a id="a-Y2"></a>文殊师利。<a id="a-Y3"></a>诸佛如来。<a id="a-Y4"></a>不说一法。<a id="a-Y5"></a>不示诸法。<a id="a-Y6"></a>璎珞经云。<a id="a-Y7"></a>以一句偈。<a id="a-Y8"></a>训诲八万四千国邑。<a id="a-Y9"></a>大集经偈云。<a id="a-YA"></a>无量智者佛真子。<a id="a-YB"></a>数如十方微尘等。<a id="a-YC"></a>于无量劫咨问佛。<a id="a-YD"></a>不尽如来一字义。<a id="a-YE"></a>又云。<a id="a-YF"></a>能以一字入一切法。<a id="a-YG"></a>为众生说。<a id="a-YH"></a>是名般若波罗蜜无涯际。<a id="a-YI"></a>总持经云。<a id="a-YJ"></a>是般若波罗蜜一语。<a id="a-YK"></a>能答万亿之心。<a id="a-YL"></a>首楞严三昧经云。<a id="a-YM"></a>文殊言。<a id="a-YN"></a>若人得闻一句之法。<a id="a-YO"></a>即解其中千万句义。<a id="a-YP"></a>百千万劫敷演解说。<a id="a-YQ"></a>智慧辩才不可穷尽。<a id="a-YR"></a>是名多闻。<a id="a-YS"></a>大涅槃经云。<a id="a-YT"></a>若见如来常不说法。<a id="a-YU"></a>是名具足多闻。<a id="a-YV"></a>又云。<a id="a-YW"></a>宁愿少闻多解义理。<a id="a-YX"></a>不愿多闻于义不了。<a id="a-YY"></a>即是入此宗镜。<a id="a-YZ"></a>一解千从。<a id="a-Ya"></a>虽广引文。<a id="a-Yb"></a>只证此义。<a id="a-Yc"></a>上根一览已断纤疑。<a id="a-Yd"></a>中下再披方能具信。<a id="a-Ye"></a>对根故尔。<a id="a-Yf"></a>非法合然。<a id="a-Yg"></a>所以胜天王般若经云。<a id="a-Yh"></a>佛复告善思惟菩萨言。<a id="a-Yi"></a>贤德天子。<a id="a-Yj"></a>已于过去无量百千亿劫修习陀罗尼门。<a id="a-Yk"></a>穷劫说法。<a id="a-Yl"></a>亦无终尽。<a id="a-Ym"></a>善思惟菩萨白佛言。<a id="a-Yn"></a>世尊。<a id="a-Yo"></a>何等陀罗尼。<a id="a-Yp"></a>佛言。<a id="a-Yq"></a>善男子。<a id="a-Yr"></a>名众法不入陀罗尼。<a id="a-Ys"></a>善男子。<a id="a-Yt"></a>此陀罗尼过诸文字。<a id="a-Yu"></a>言不能入。<a id="a-Yv"></a>心不能量。<a id="a-Yw"></a>内外众法皆不可得。<a id="a-Yx"></a>善男子。<a id="a-Yy"></a>无有少法能入此者。<a id="a-Yz"></a>故名众法不入陀罗尼。<a id="a-Z0"></a>何以故。<a id="a-Z1"></a>此法平等。<a id="a-Z2"></a>无有高下。<a id="a-Z3"></a>亦无出入。<a id="a-Z4"></a>无一文字从外来入。<a id="a-Z5"></a>亦无一字从此法出。<a id="a-Z6"></a>又无一字住此法中。<a id="a-Z7"></a>亦无文字共相见者。<a id="a-Z8"></a>亦不分别法与非法。<a id="a-Z9"></a>是诸文字。<a id="a-ZA"></a>说亦不减。<a id="a-ZB"></a>不说无增。<a id="a-ZC"></a>从本以来。<a id="a-ZD"></a>无起造者。<a id="a-ZE"></a>无坏灭者。<a id="a-ZF"></a>善男子。<a id="a-ZG"></a>如文字。<a id="a-ZH"></a>心亦如是。<a id="a-ZI"></a>如心。<a id="a-ZJ"></a>一切法亦如是。<a id="a-ZK"></a>何以故。<a id="a-ZL"></a>法离言语。<a id="a-ZM"></a>亦离思量。<a id="a-ZN"></a>本无生灭。<a id="a-ZO"></a>故无出入。<a id="a-ZP"></a>是名众法不入陀罗尼。<a id="a-ZQ"></a>若能通达此法门者。<a id="a-ZR"></a>辩才无尽。<a id="a-ZS"></a>何以故。<a id="a-ZT"></a>通达不断无尽法故。<a id="a-ZU"></a>善男子。<a id="a-ZV"></a>能入虚空者。<a id="a-ZW"></a>则能入此陀罗尼门。<a id="a-ZX"></a>华严出现品云。<a id="a-ZY"></a>佛子。<a id="a-ZZ"></a>菩萨摩诃萨。<a id="a-Za"></a>应知如来音声遍至。<a id="a-Zb"></a>普遍无量诸音声故。<a id="a-Zc"></a>应知如来音声。<a id="a-Zd"></a>随其心乐。<a id="a-Ze"></a>皆令欢喜。<a id="a-Zf"></a>说法明了故。<a id="a-Zg"></a>应知如来音声。<a id="a-Zh"></a>随其信解。<a id="a-Zi"></a>皆令欢喜。<a id="a-Zj"></a>心得清凉故。<a id="a-Zk"></a>应知如来音声。<a id="a-Zl"></a>化不失时。<a id="a-Zm"></a>所应闻者无不闻故。<a id="a-Zn"></a>应知如来音声无生灭。<a id="a-Zo"></a>如呼响故。<a id="a-Zp"></a>应知如来音声无主。<a id="a-Zq"></a>修习一切业所起故。<a id="a-Zr"></a>应知如来音声甚深。<a id="a-Zs"></a>难可度量故。<a id="a-Zt"></a>应知如来音声无邪曲。<a id="a-Zu"></a>法界所生故。<a id="a-Zv"></a>应知如来音声无断绝。<a id="a-Zw"></a>普入法界故。<a id="a-Zx"></a>应知如来音声无变易。<a id="a-Zy"></a>至于究竟故。<a id="a-Zz"></a>佛子。<a id="a-a0"></a>菩萨摩诃萨。<a id="a-a1"></a>应知。<a id="a-a2"></a>如来音声。<a id="a-a3"></a>非量非无量。<a id="a-a4"></a>非主非无主。<a id="a-a5"></a>非示非无示。<a id="a-a6"></a>疏释云。<a id="a-a7"></a>收上十声。<a id="a-a8"></a>要不出三。<a id="a-a9"></a>约相则广无量。<a id="a-aA"></a>约体则无主宰。<a id="a-aB"></a>约用则有显示。<a id="a-aC"></a>今并双非。<a id="a-aD"></a>以显中道。<a id="a-aE"></a>谓莫穷其边。<a id="a-aF"></a>故非量。<a id="a-aG"></a>随机随时。<a id="a-aH"></a>有闻不闻。<a id="a-aI"></a>故非无量。<a id="a-aJ"></a>多缘集。<a id="a-aK"></a>故非有主。<a id="a-aL"></a>纯一法界生故。<a id="a-aM"></a>非无主。<a id="a-aN"></a>当体无生。<a id="a-aO"></a>故无能示。<a id="a-aP"></a>巧显义理。<a id="a-aQ"></a>故非无示。<a id="a-aR"></a>更以四句。<a id="a-aS"></a>明体用无碍。<a id="a-aT"></a>谓一以用从体。<a id="a-aU"></a>由体无不在故。<a id="a-aV"></a>能令上十类声。<a id="a-aW"></a>皆遍一切。<a id="a-aX"></a>非唯遍声。<a id="a-aY"></a>亦遍一切时处众生如来。<a id="a-aZ"></a>法界等。<a id="a-aa"></a>虽复于色等皆遍。<a id="a-ab"></a>恒不杂乱。<a id="a-ac"></a>若不等遍。<a id="a-ad"></a>则音非圆。<a id="a-ae"></a>若由等遍失其音曲。<a id="a-af"></a>则圆非音。<a id="a-ag"></a>今不坏曲而等遍。<a id="a-ah"></a>不动遍而差韵。<a id="a-ai"></a>方成圆音。<a id="a-aj"></a>二以体从用。<a id="a-ak"></a>其一一音皆具含真性。<a id="a-al"></a>三用即体故。<a id="a-am"></a>上十类声皆不可得。<a id="a-an"></a>唯第一义永离所执故。<a id="a-ao"></a>法螺恒震。<a id="a-ap"></a>妙音常寂。<a id="a-aq"></a>名寂静音。<a id="a-ar"></a>如空谷响。<a id="a-as"></a>有而即虚。<a id="a-at"></a>若不即虚。<a id="a-au"></a>非但失于一音。<a id="a-av"></a>亦不得圆融自在。<a id="a-aw"></a>四体即用故。<a id="a-ax"></a>寂而恒宣。<a id="a-ay"></a>若天鼓无心而应一切。<a id="a-az"></a>长风随窍。<a id="a-b0"></a>万吹不同。<a id="a-b1"></a>若不遍同。<a id="a-b2"></a>非。<a id="a-b3"></a>但失于能圆。<a id="a-b4"></a>亦非真一。<a id="a-b5"></a>故经云。<a id="a-b6"></a>一切众生种种语言。<a id="a-b7"></a>皆悉不离如来法轮。<a id="a-b8"></a>何以故。<a id="a-b9"></a>言音实相。<a id="a-bA"></a>即法轮故。<a id="a-bB"></a>是以众生言音。<a id="a-bC"></a>皆不出虚空性。<a id="a-bD"></a>以性无不在。<a id="a-bE"></a>则法轮遍一切处。<a id="a-bF"></a>无有间断。<a id="a-bG"></a>止观云。<a id="a-bH"></a>观心摄一切教者。<a id="a-bI"></a>毗婆沙论云。<a id="a-bJ"></a>心能为一切法作名。<a id="a-bK"></a>若无心。<a id="a-bL"></a>则无一切名字。<a id="a-bM"></a>当知世出世名字。<a id="a-bN"></a>悉从心起。<a id="a-bO"></a>若观心僻越。<a id="a-bP"></a>顺无明流。<a id="a-bQ"></a>则有一切诸恶教起。<a id="a-bR"></a>所谓僧佉卫世。<a id="a-bS"></a>九十五种邪见教生。<a id="a-bT"></a>亦有诸善教起。<a id="a-bU"></a>五行六甲。<a id="a-bV"></a>阴阳八卦。<a id="a-bW"></a>五经子史。<a id="a-bX"></a>世智无道名教。<a id="a-bY"></a>皆从心起。<a id="a-bZ"></a>云何出世名教。<a id="a-ba"></a>皆从心起。<a id="a-bb"></a>宝性论云。<a id="a-bc"></a>有一大经卷。<a id="a-bd"></a>如三千大千世界大。<a id="a-be"></a>记大千界事。<a id="a-bf"></a>如中。<a id="a-bg"></a>如小。<a id="a-bh"></a>四天下三界等大者。<a id="a-bi"></a>皆记其事。<a id="a-bj"></a>在一微尘中。<a id="a-bk"></a>一尘既然。<a id="a-bl"></a>一切尘亦尔。<a id="a-bm"></a>一人出世。<a id="a-bn"></a>以净天眼。<a id="a-bo"></a>见此大经卷。<a id="a-bp"></a>而作是念。<a id="a-bq"></a>云何大经在微尘内。<a id="a-br"></a>而不饶益一切众生。<a id="a-bs"></a>即以方便。<a id="a-bt"></a>破出此经。<a id="a-bu"></a>以益于他。<a id="a-bv"></a>如来无碍智慧经卷。<a id="a-bw"></a>具在众生身中。<a id="a-bx"></a>颠倒覆之。<a id="a-by"></a>不信不见。<a id="a-bz"></a>佛教众生修八圣道。<a id="a-c0"></a>破一切虚妄。<a id="a-c1"></a>见已智慧与如来等。<a id="a-c2"></a>此约微尘附有为喻。<a id="a-c3"></a>又约空为喻者。<a id="a-c4"></a>发菩提心论云。<a id="a-c5"></a>譬如有人。<a id="a-c6"></a>见佛法灭。<a id="a-c7"></a>以如来十二部经。<a id="a-c8"></a>仰书虚空。<a id="a-c9"></a>宛然具足。<a id="a-cA"></a>一切众生。<a id="a-cB"></a>无有知者。<a id="a-cC"></a>久久之后。<a id="a-cD"></a>更有一人。<a id="a-cE"></a>游行于空。<a id="a-cF"></a>见经咄嗟。<a id="a-cG"></a>云何众生不知不见。<a id="a-cH"></a>即便写取。<a id="a-cI"></a>示导众生。<a id="a-cJ"></a>云何写经。<a id="a-cK"></a>谓令众生修八正道。<a id="a-cL"></a>破虚空等。<a id="a-cM"></a>修有多种。<a id="a-cN"></a>若观心因缘生灭无常。<a id="a-cO"></a>修八正道者。<a id="a-cP"></a>即写三藏之经。<a id="a-cQ"></a>若观心因缘即空。<a id="a-cR"></a>修八圣道。<a id="a-cS"></a>即写通教之经。<a id="a-cT"></a>若观心分别校计有无量种。<a id="a-cU"></a>凡夫二乘所不能测。<a id="a-cV"></a>法眼菩萨乃能见之。<a id="a-cW"></a>是修无量八正道。<a id="a-cX"></a>即写别教之经。<a id="a-cY"></a>若观心即是佛性。<a id="a-cZ"></a>圆修八正道。<a id="a-ca"></a>即写中道之经。<a id="a-cb"></a>明一切法悉出心中。<a id="a-cc"></a>心即大乘。<a id="a-cd"></a>心即佛性。<a id="a-ce"></a>自见已智慧与如来等。<a id="a-cf"></a>又观心即假即中者。<a id="a-cg"></a>即摄华严之经。<a id="a-ch"></a>若观心因缘生法生灭者。<a id="a-ci"></a>即摄三藏四阿含教如乳之经。<a id="a-cj"></a>若观心即空者。<a id="a-ck"></a>即摄共般若如酪之经。<a id="a-cl"></a>若其观心因缘生法。<a id="a-cm"></a>即空即假即中者。<a id="a-cn"></a>即摄方等生酥之经。<a id="a-co"></a>若但用即空即假即中者。<a id="a-cp"></a>即摄大品熟酥之经。<a id="a-cq"></a>若用即中观心者。<a id="a-cr"></a>即摄法华开佛知见大事正直醍醐之经。<a id="a-cs"></a>若用四句相即观心。<a id="a-ct"></a>即有涅槃同见佛性醍醐之经。<a id="a-cu"></a>又若观因缘。<a id="a-cv"></a>又观因缘即是佛性。<a id="a-cw"></a>佛性即是如来。<a id="a-cx"></a>是名乳中杀人。<a id="a-cy"></a>若观析空。<a id="a-cz"></a>又观析空即是佛性。<a id="a-d0"></a>佛性即是如来。<a id="a-d1"></a>是名酪中杀人。<a id="a-d2"></a>若观即空。<a id="a-d3"></a>又观即空即是佛性。<a id="a-d4"></a>是名生酥杀人。<a id="a-d5"></a>若观假名。<a id="a-d6"></a>又观假名即是佛性。<a id="a-d7"></a>是为熟酥杀人。<a id="a-d8"></a>若观即中。<a id="a-d9"></a>又观即中即是佛性。<a id="a-dA"></a>是名醍醐杀人。<a id="a-dB"></a>今通言杀人者。<a id="a-dC"></a>取二死已断。<a id="a-dD"></a>三道清净。<a id="a-dE"></a>名为杀人。<a id="a-dF"></a>是名止观摄不定教。<a id="a-dG"></a>又心摄诸教有二。<a id="a-dH"></a>一者。<a id="a-dI"></a>一切众生心中。<a id="a-dJ"></a>具足一切法门。<a id="a-dK"></a>如来明审照其心法。<a id="a-dL"></a>按彼心说。<a id="a-dM"></a>无量教法从心而出。<a id="a-dN"></a>二者。<a id="a-dO"></a>如来往昔曾作观心。<a id="a-dP"></a>偏圆具足。<a id="a-dQ"></a>依此心观为众生说。<a id="a-dR"></a>教化弟子。<a id="a-dS"></a>令学如来破尘出卷。<a id="a-dT"></a>仰写空经。<a id="a-dU"></a>故有一切经教。<a id="a-dV"></a>一心止观摄尽。<a id="a-dW"></a>华严经颂云。<a id="a-dX"></a>若欲三千大千界。<a id="a-dY"></a>教化一切诸群生。<a id="a-dZ"></a>如云广布无不及。<a id="a-da"></a>随其根欲悉令喜。<a id="a-db"></a>毛端佛众无有数。<a id="a-dc"></a>众生心乐亦无极。<a id="a-dd"></a>悉应其心与法门。<a id="a-de"></a>一切法界皆如是。<a id="a-df"></a>华严演义云。<a id="a-dg"></a>至圣垂诰。<a id="a-dh"></a>镜一心之玄极。<a id="a-di"></a>大士弘阐。<a id="a-dj"></a>烛微言之幽致。<a id="a-dk"></a>虽忘怀于诠旨之域。<a id="a-dl"></a>而浩汗于文义之海。<a id="a-dm"></a>盖欲寄象系之迹。<a id="a-dn"></a>穷无尽之趣矣。<a id="a-do"></a>故知非言无以立其文。<a id="a-dp"></a>非文无以广其义。<a id="a-dq"></a>非义无以穷其玄。<a id="a-dr"></a>夫得其玄者。<a id="a-ds"></a>则宗镜无尽之旨矣。<a id="a-dt"></a>旨既无尽。<a id="a-du"></a>不说不知。<a id="a-dv"></a>今为未知者言。<a id="a-dw"></a>不为已知者说。<a id="a-dx"></a>脱或诸宗异执。<a id="a-dy"></a>见解差殊。<a id="a-dz"></a>或空有相非。<a id="a-e0"></a>大小各诤。<a id="a-e1"></a>斯乃不穷理本。<a id="a-e2"></a>强说异同。<a id="a-e3"></a>入宗镜中。<a id="a-e4"></a>胜负但息。<a id="a-e5"></a>如析金枝段段俱金。<a id="a-e6"></a>犹截琼枝。<a id="a-e7"></a>寸寸是宝。</p>
  <p id="ae8">问。<a id="a-e9"></a>信入此法。<a id="a-eA"></a>还有退者不。</p>
  <p id="aeB">答。<a id="a-eC"></a>信有二种。<a id="a-eD"></a>一。<a id="a-eE"></a>若正信坚固。<a id="a-eF"></a>谛了无疑。<a id="a-eG"></a>理观分明。<a id="a-eH"></a>乘戒兼急。<a id="a-eI"></a>如此则一生可办。<a id="a-eJ"></a>谁论退耶。<a id="a-eK"></a>二若依通之信。<a id="a-eL"></a>观力粗浮。<a id="a-eM"></a>习重境强遇缘即退。<a id="a-eN"></a>如华严论云。<a id="a-eO"></a>如涅槃经。<a id="a-eP"></a>闻常住二字。<a id="a-eQ"></a>尚七世不堕地狱。<a id="a-eR"></a>如华严经云。<a id="a-eS"></a>设闻如来名。<a id="a-eT"></a>及所说法。<a id="a-eU"></a>不生信解。<a id="a-eV"></a>亦能成种。<a id="a-eW"></a>必得解脱。<a id="a-eX"></a>至成佛故。<a id="a-eY"></a>何故经言第六住心。<a id="a-eZ"></a>及从凡夫信位。<a id="a-ea"></a>犹言有退。<a id="a-eb"></a>此意若为和会。<a id="a-ec"></a>解云。<a id="a-ed"></a>十信之中胜解未成。<a id="a-ee"></a>未得谓得。<a id="a-ef"></a>便生憍慢。<a id="a-eg"></a>不近善友。<a id="a-eh"></a>不敬贤良。<a id="a-ei"></a>为慢怠故。<a id="a-ej"></a>久处人天。<a id="a-ek"></a>恶业便起。<a id="a-el"></a>能成就大地狱业。<a id="a-em"></a>若一信不慢。<a id="a-en"></a>常求胜友。<a id="a-eo"></a>即无此失。<a id="a-ep"></a>若权教中第六住心。<a id="a-eq"></a>可有退位。<a id="a-er"></a>实教中为稽滞者。<a id="a-es"></a>责令进修。<a id="a-et"></a>如舍利弗。<a id="a-eu"></a>是示现声闻。<a id="a-ev"></a>非实声闻。<a id="a-ew"></a>所作方便。<a id="a-ex"></a>皆度众生使令进策。<a id="a-ey"></a>如权教中第六住心。<a id="a-ez"></a>可说实退。<a id="a-f0"></a>何以故。<a id="a-f1"></a>为权教中地前三贤。<a id="a-f2"></a>总未见道。<a id="a-f3"></a>所修作业。<a id="a-f4"></a>皆是有为。<a id="a-f5"></a>所有无明。<a id="a-f6"></a>皆是折伏。<a id="a-f7"></a>功不强者。<a id="a-f8"></a>便生退还。<a id="a-f9"></a>若折伏有力。<a id="a-fA"></a>亦不退失。<a id="a-fB"></a>如蛇有毒。<a id="a-fC"></a>为咒力故。<a id="a-fD"></a>毒不能起。<a id="a-fE"></a>但于佛法中种于信心。<a id="a-fF"></a>谦下无慢。<a id="a-fG"></a>敬顺贤良。<a id="a-fH"></a>于诸恶人。<a id="a-fI"></a>心常慈忍。<a id="a-fJ"></a>于诸胜己者。<a id="a-fK"></a>咨受未闻。<a id="a-fL"></a>所闻胜法。<a id="a-fM"></a>奉行无妄。<a id="a-fN"></a>所有虚妄。<a id="a-fO"></a>依教蠲除。<a id="a-fP"></a>于三菩提道。<a id="a-fQ"></a>常勤不息。<a id="a-fR"></a>夫为人生之法。<a id="a-fS"></a>法合如然。<a id="a-fT"></a>但不长恶而生。<a id="a-fU"></a>何须虑退。<a id="a-fV"></a>华严疏云。<a id="a-fW"></a>深心信解常清净者。<a id="a-fX"></a>信烦恼即菩提。<a id="a-fY"></a>方为常净。<a id="a-fZ"></a>由称本性而发菩提心。<a id="a-fa"></a>本来是佛。<a id="a-fb"></a>更无所进。<a id="a-fc"></a>如在虚空。<a id="a-fd"></a>退至何所。</p>
 </body>
</html>