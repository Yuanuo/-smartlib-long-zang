<!doctype html>
<html id="z3IBXC91eW" data-ver="1431">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第四十三</h1>
  <p id="a2">夫初祖西来。<a id="a-3"></a>唯传一心之法。<a id="a-4"></a>二祖求缘虑不安之心不得。<a id="a-5"></a>即知唯一真心圆成周遍。<a id="a-6"></a>当下言思道断。<a id="a-7"></a>达磨印可。<a id="a-8"></a>遂得祖印大行。<a id="a-9"></a>迄至今日。<a id="a-A"></a>云何着于言说。<a id="a-B"></a>违背自宗。<a id="a-C"></a>义学三乘。<a id="a-D"></a>自有阶等。</p>
  <p id="aE">答。<a id="a-F"></a>前标宗门中。<a id="a-G"></a>已唯提大旨。<a id="a-H"></a>若决定信入。<a id="a-I"></a>正解无差。<a id="a-J"></a>则举一例诸。<a id="a-K"></a>言思路绝。<a id="a-L"></a>窃见今时学者。<a id="a-M"></a>唯在意思。<a id="a-N"></a>多着言说。<a id="a-O"></a>但云心外无法。<a id="a-P"></a>念念常随境生。<a id="a-Q"></a>唯知口说于空。<a id="a-R"></a>步步恒游有内。<a id="a-S"></a>只总举心之名字。<a id="a-T"></a>微细行相不知。<a id="a-U"></a>若论无量法门。<a id="a-V"></a>广说。<a id="a-W"></a>穷劫不尽。<a id="a-X"></a>今所录者。<a id="a-Y"></a>为成前义。<a id="a-Z"></a>终无别旨妄有披陈。<a id="a-a"></a>此一心法门。<a id="a-b"></a>是凡圣之本。<a id="a-c"></a>若不先明行相。<a id="a-d"></a>何以深究根原。<a id="a-e"></a>故须三量定其是非。<a id="a-f"></a>真修匪滥。<a id="a-g"></a>四分成其体用。<a id="a-h"></a>正理无亏。<a id="a-i"></a>然后十因四缘。<a id="a-j"></a>辩染净之生处。<a id="a-k"></a>三报五果。<a id="a-l"></a>鉴真俗之所归。<a id="a-m"></a>则能斥小除邪。<a id="a-n"></a>刳情破执。<a id="a-o"></a>遂乃护法菩萨。<a id="a-p"></a>正义圆明。<a id="a-q"></a>西天大行。<a id="a-r"></a>教传此土。<a id="a-s"></a>佛日沈而再朗。<a id="a-t"></a>慧云散而重生。<a id="a-u"></a>遂得心境融通。<a id="a-v"></a>自他交彻。<a id="a-w"></a>不一不异。<a id="a-x"></a>触境冥宗。<a id="a-y"></a>非有非空。<a id="a-z"></a>随缘合道。<a id="a-10"></a>若不达三量。<a id="a-11"></a>真妄何分。<a id="a-12"></a>若不知四分。<a id="a-13"></a>体用俱失。<a id="a-14"></a>故知浪说心之名字。<a id="a-15"></a>微细行相懵然不知。<a id="a-16"></a>终不免心境缘。<a id="a-17"></a>拘自他见缚。<a id="a-18"></a>目下狐疑不断。<a id="a-19"></a>临终津济何凭。<a id="a-1A"></a>所以般若是送神符。<a id="a-1B"></a>临终能令生死无滞。<a id="a-1C"></a>只为盲无智眼。<a id="a-1D"></a>教观不明。<a id="a-1E"></a>从无始已来。<a id="a-1F"></a>不能洞晓。<a id="a-1G"></a>违现量而失自心体。<a id="a-1H"></a>逐比非而妄认外尘。<a id="a-1I"></a>终日将心取心。<a id="a-1J"></a>以幻缘幻。<a id="a-1K"></a>似狗咬枯骨。<a id="a-1L"></a>自咽其津。<a id="a-1M"></a>如象鼻取水。<a id="a-1N"></a>还沐己体。<a id="a-1O"></a>必无前境。<a id="a-1P"></a>而作对治。<a id="a-1Q"></a>自从受身。<a id="a-1R"></a>含识已来。<a id="a-1S"></a>居三界尘劳之内。<a id="a-1T"></a>犹热病见鬼。<a id="a-1U"></a>于非怨处认怨。<a id="a-1V"></a>若翳眼生华。<a id="a-1W"></a>向无爱中起爱。<a id="a-1X"></a>妄生妄死。<a id="a-1Y"></a>空是空非。<a id="a-1Z"></a>都不觉知。<a id="a-1a"></a>莫能暂省。<a id="a-1b"></a>今更不信。<a id="a-1c"></a>复待何时。<a id="a-1d"></a>生死海深。<a id="a-1e"></a>匪慧舟而不渡。<a id="a-1f"></a>尘劳网密。<a id="a-1g"></a>非智刃而莫挥。<a id="a-1h"></a>其四分三量。<a id="a-1i"></a>诸多义门。<a id="a-1j"></a>下当广辩。</p>
  <p id="a1k">问。<a id="a-1l"></a>祖佛大意。<a id="a-1m"></a>贵在心行。<a id="a-1n"></a>采义徇文。<a id="a-1o"></a>只益戏论。<a id="a-1p"></a>所以文殊诃阿难云。<a id="a-1q"></a>将闻持佛佛。<a id="a-1r"></a>何不自闻闻。<a id="a-1s"></a>争如一念还原。<a id="a-1t"></a>深谐遗旨。</p>
  <p id="a1u">答。<a id="a-1v"></a>此为未知者说。<a id="a-1w"></a>不为已知者言。<a id="a-1x"></a>为未行者言。<a id="a-1y"></a>不为已行者说。<a id="a-1z"></a>若已知已行之者。<a id="a-20"></a>则心迹尚亡。<a id="a-21"></a>何待言说。<a id="a-22"></a>今只为初学未知者。<a id="a-23"></a>己眼不开。<a id="a-24"></a>圆机未发。<a id="a-25"></a>须假闻慧。<a id="a-26"></a>以助初心。<a id="a-27"></a>为未行者。<a id="a-28"></a>但执依通。<a id="a-29"></a>学大乘语。<a id="a-2A"></a>如虫食木。<a id="a-2B"></a>犹奴数钱。<a id="a-2C"></a>乃至尘沙教门。<a id="a-2D"></a>皆为此之二等。<a id="a-2E"></a>因兹见谛。<a id="a-2F"></a>如说而行。<a id="a-2G"></a>且智慧之光。<a id="a-2H"></a>如日普照。<a id="a-2I"></a>多闻之力。<a id="a-2J"></a>犹膏助明。<a id="a-2K"></a>以劣解众生。<a id="a-2L"></a>从无始来。<a id="a-2M"></a>受无量劫洞然之苦。<a id="a-2N"></a>只为迷正信路。<a id="a-2O"></a>失妙慧门。<a id="a-2P"></a>狂乱用心。<a id="a-2Q"></a>颠倒行事。<a id="a-2R"></a>何乃盲无智照。<a id="a-2S"></a>翻嫌真实慧光。<a id="a-2T"></a>贫阙法财。<a id="a-2U"></a>更祛多闻宝藏。<a id="a-2V"></a>如华严经云。<a id="a-2W"></a>欲度众生。<a id="a-2X"></a>令住涅槃。<a id="a-2Y"></a>不离无障碍解脱智。<a id="a-2Z"></a>无障碍解脱智。<a id="a-2a"></a>不离一切法如实觉。<a id="a-2b"></a>一切法如实觉。<a id="a-2c"></a>不离无行无生行慧光。<a id="a-2d"></a>无行无生行慧光。<a id="a-2e"></a>不离禅善巧决定观察智。<a id="a-2f"></a>禅善巧决定观察智。<a id="a-2g"></a>不离善巧多闻。<a id="a-2h"></a>是以因闻显心。<a id="a-2i"></a>能辩决定观察之禅。<a id="a-2j"></a>因禅发起无行无生之慧。<a id="a-2k"></a>因慧了达诸法如实之觉。<a id="a-2l"></a>因觉圆满无碍解脱之智。<a id="a-2m"></a>斯皆全因最初多闻之力。<a id="a-2n"></a>成就菩提。<a id="a-2o"></a>若离此宗镜。<a id="a-2p"></a>别无成佛之门。<a id="a-2q"></a>设有所修。<a id="a-2r"></a>皆成魔外之法。<a id="a-2s"></a>大智度论偈云。<a id="a-2t"></a>有慧无多闻。<a id="a-2u"></a>是不知实相。<a id="a-2v"></a>譬如大暗中。<a id="a-2w"></a>有目无所见。<a id="a-2x"></a>多闻无智慧。<a id="a-2y"></a>亦不知实相。<a id="a-2z"></a>譬如大明中。<a id="a-30"></a>有灯而无目。<a id="a-31"></a>多闻利智慧。<a id="a-32"></a>是所说应受。<a id="a-33"></a>无闻无智慧。<a id="a-34"></a>是名人身牛。<a id="a-35"></a>且如有慧无多闻者。<a id="a-36"></a>况如大暗中。<a id="a-37"></a>有目而无所见。<a id="a-38"></a>虽有智眼。<a id="a-39"></a>而不能遍知万法。<a id="a-3A"></a>法界缘起诸识熏习等。<a id="a-3B"></a>如处大暗之中。<a id="a-3C"></a>一无所见。<a id="a-3D"></a>是以实相遍一切法。<a id="a-3E"></a>一切法即实相。<a id="a-3F"></a>未曾有一法而出于法性。<a id="a-3G"></a>若不遍知一切法。<a id="a-3H"></a>则何由深达实相。<a id="a-3I"></a>故云亦不知实相。<a id="a-3J"></a>多闻无智慧者。<a id="a-3K"></a>况如大明中。<a id="a-3L"></a>有灯而无目。<a id="a-3M"></a>虽有多闻记持名相。<a id="a-3N"></a>而无自证真智。<a id="a-3O"></a>圆解不发。<a id="a-3P"></a>唯堕无明。<a id="a-3Q"></a>大信不成。<a id="a-3R"></a>空成邪见。<a id="a-3S"></a>如大明中。<a id="a-3T"></a>虽有日月灯光。<a id="a-3U"></a>无眼何由睹见。<a id="a-3V"></a>虽闻如来宝藏。<a id="a-3W"></a>一生传唱。<a id="a-3X"></a>听受无疲。<a id="a-3Y"></a>己眼不开。<a id="a-3Z"></a>但数他宝。<a id="a-3a"></a>智眼不发。<a id="a-3b"></a>焉辩教宗。<a id="a-3c"></a>如是之人。<a id="a-3d"></a>故是不知实相。<a id="a-3e"></a>闻慧具足。<a id="a-3f"></a>方达实相之原。<a id="a-3g"></a>闻慧俱无。<a id="a-3h"></a>如牛羊之眼。<a id="a-3i"></a>岂辩万法性相总别之方隅耶。<a id="a-3j"></a>夫学般若菩萨。<a id="a-3k"></a>不可受人牛之诮。<a id="a-3l"></a>绍佛乘大士。<a id="a-3m"></a>宁甘堕虫木之讥。<a id="a-3n"></a>若乃智人。<a id="a-3o"></a>应须三省。<a id="a-3p"></a>是以未知心佛之宝。<a id="a-3q"></a>甘处尘劳。<a id="a-3r"></a>才闻性觉之宗。<a id="a-3s"></a>便登圣地。<a id="a-3t"></a>如贤劫定意经云。<a id="a-3u"></a>喜王菩萨。<a id="a-3v"></a>宴坐七日。<a id="a-3w"></a>过七日已。<a id="a-3x"></a>诣佛启请。<a id="a-3y"></a>行何三昧。<a id="a-3z"></a>能悉通达八万四千诸度法门。<a id="a-40"></a>佛告喜王。<a id="a-41"></a>有三昧门。<a id="a-42"></a>名了诸法本。<a id="a-43"></a>菩萨行时。<a id="a-44"></a>便能通达诸度法门。<a id="a-45"></a>诸度法门者。<a id="a-46"></a>诸佛有三百五十功德。<a id="a-47"></a>一一德各修六度为因。<a id="a-48"></a>释曰。<a id="a-49"></a>诸法本者。<a id="a-4A"></a>即众生心。<a id="a-4B"></a>若随善心。<a id="a-4C"></a>成六度门。<a id="a-4D"></a>若随恶心。<a id="a-4E"></a>作三涂道。<a id="a-4F"></a>当乐土而为苦境。<a id="a-4G"></a>皆是心成。<a id="a-4H"></a>处地狱而变天堂。<a id="a-4I"></a>悉由心转。<a id="a-4J"></a>或即刹那成佛。<a id="a-4K"></a>或即永劫沉沦。<a id="a-4L"></a>只在最初一念之力。<a id="a-4M"></a>故云法无定相。<a id="a-4N"></a>但随人心。<a id="a-4O"></a>如天意树。<a id="a-4P"></a>随天意转。<a id="a-4Q"></a>可谓变通立验。<a id="a-4R"></a>因果现前。<a id="a-4S"></a>不动丝毫遍穷法界。<a id="a-4T"></a>如牖隙之内。<a id="a-4U"></a>观无际之空。<a id="a-4V"></a>似径尺镜中。<a id="a-4W"></a>见千里之影。<a id="a-4X"></a>有斯奇特。<a id="a-4Y"></a>昧者不知。<a id="a-4Z"></a>如见金为蛇。<a id="a-4a"></a>误执宝成砾。<a id="a-4b"></a>故密严经偈云。<a id="a-4c"></a>譬如殊胜宝。<a id="a-4d"></a>野人所轻贱。<a id="a-4e"></a>若用饰冕旒。<a id="a-4f"></a>则为王顶戴。<a id="a-4g"></a>如是赖耶识。<a id="a-4h"></a>是清净佛性。<a id="a-4i"></a>凡位恒杂染。<a id="a-4j"></a>佛果常保持。<a id="a-4k"></a>如美玉在水。<a id="a-4l"></a>苔衣所缠覆。<a id="a-4m"></a>赖耶处生死。<a id="a-4n"></a>习气萦不现。<a id="a-4o"></a>于此赖耶识。<a id="a-4p"></a>有二取生相。<a id="a-4q"></a>如蛇有二头。<a id="a-4r"></a>随乐而同往。<a id="a-4s"></a>赖耶亦如是。<a id="a-4t"></a>与诸色相俱。<a id="a-4u"></a>一切诸世间。<a id="a-4v"></a>取之以为色。<a id="a-4w"></a>恶觉者迷惑。<a id="a-4x"></a>计为我我所。<a id="a-4y"></a>若有若非有。<a id="a-4z"></a>自在作世间。<a id="a-50"></a>赖耶虽变现。<a id="a-51"></a>体性恒甚深。<a id="a-52"></a>于诸无智人。<a id="a-53"></a>悉不能觉了。<a id="a-54"></a>是以若能觉了。<a id="a-55"></a>即察动心。<a id="a-56"></a>万境万缘。<a id="a-57"></a>皆从此起。<a id="a-58"></a>若心不动。<a id="a-59"></a>诸事寂然。<a id="a-5A"></a>入如实门。<a id="a-5B"></a>住。<a id="a-5C"></a>无分别。<a id="a-5D"></a>如入楞伽经偈云。<a id="a-5E"></a>但有心动转。<a id="a-5F"></a>皆是世俗法。<a id="a-5G"></a>不复起转生。<a id="a-5H"></a>见世是自心。<a id="a-5I"></a>来者是事生。<a id="a-5J"></a>去者是事灭。<a id="a-5K"></a>如实知去来。<a id="a-5L"></a>不复生分别。<a id="a-5M"></a>又若执经论无益。<a id="a-5N"></a>翻成诸圣虚功。<a id="a-5O"></a>则西土上德声闻。<a id="a-5P"></a>徒劳结集。<a id="a-5Q"></a>此方大权菩萨。<a id="a-5R"></a>何假翻经。<a id="a-5S"></a>如抱沉痾之人。<a id="a-5T"></a>不须妙药。<a id="a-5U"></a>似迷险道之者。<a id="a-5V"></a>曷用导师。<a id="a-5W"></a>良医终不救无病之人。<a id="a-5X"></a>导师亦不引识路之者。<a id="a-5Y"></a>嘉肴美膳。<a id="a-5Z"></a>岂可劝饱人之餐。<a id="a-5a"></a>异宝奇珍。<a id="a-5b"></a>未必动廉士之念。<a id="a-5c"></a>见与不见。<a id="a-5d"></a>全在心知。<a id="a-5e"></a>行之不行。<a id="a-5f"></a>唯关意密。<a id="a-5g"></a>实不敢以己妨于上上机人。<a id="a-5h"></a>但一心为报佛恩。<a id="a-5i"></a>依教略而纂录。<a id="a-5j"></a>如漏管中之见。<a id="a-5k"></a>莫测义天。<a id="a-5l"></a>似偷壁罅之光。<a id="a-5m"></a>焉裨法日。<a id="a-5n"></a>今遵慈敕。<a id="a-5o"></a>教有明文。<a id="a-5p"></a>法尔沙门。<a id="a-5q"></a>须具三施。<a id="a-5r"></a>三施之内。<a id="a-5s"></a>法施为先。<a id="a-5t"></a>此八识心王。<a id="a-5u"></a>性相分量。<a id="a-5v"></a>上至极圣。<a id="a-5w"></a>下至凡夫。<a id="a-5x"></a>本末推穷。<a id="a-5y"></a>悉皆具足。<a id="a-5z"></a>只于明昧。<a id="a-60"></a>得失似分。<a id="a-61"></a>诸圣了之。<a id="a-62"></a>成真如妙用。<a id="a-63"></a>尽未来际建佛事门。<a id="a-64"></a>众生昧之。<a id="a-65"></a>为烦恼尘劳。<a id="a-66"></a>从无始来造生死事。<a id="a-67"></a>于日用中。<a id="a-68"></a>以不识故。<a id="a-69"></a>莫辩心王与心所。<a id="a-6A"></a>宁知内尘与外尘。<a id="a-6B"></a>如有目之人。<a id="a-6C"></a>处闇室之内。<a id="a-6D"></a>犹生盲之者。<a id="a-6E"></a>居宝藏之中。<a id="a-6F"></a>无般若之光。<a id="a-6G"></a>何由辩真识伪。<a id="a-6H"></a>阙智眼之鉴。<a id="a-6I"></a>焉能别宝探珠。<a id="a-6J"></a>遂乃以妄为真。<a id="a-6K"></a>执常为断。<a id="a-6L"></a>不应作而作。<a id="a-6M"></a>投虚妄之苦轮。<a id="a-6N"></a>不应思而思。<a id="a-6O"></a>集颠倒之恶业。<a id="a-6P"></a>只为不遇出世道友。<a id="a-6Q"></a>未闻无上圆诠。<a id="a-6R"></a>任自胸襟。<a id="a-6S"></a>纵我情性。<a id="a-6T"></a>取一期之暂乐。<a id="a-6U"></a>积万劫之余殃。<a id="a-6V"></a>以日继时。<a id="a-6W"></a>罔知罔觉。<a id="a-6X"></a>从生至老。<a id="a-6Y"></a>不省不思。<a id="a-6Z"></a>以无明俱时而生。<a id="a-6a"></a>以无明俱时而死。<a id="a-6b"></a>从一闇室。<a id="a-6c"></a>投一闇室。<a id="a-6d"></a>出一苦轮。<a id="a-6e"></a>入一苦轮。<a id="a-6f"></a>历劫逾生。<a id="a-6g"></a>未有休日。<a id="a-6h"></a>此身他世。<a id="a-6i"></a>几是脱时。<a id="a-6j"></a>宗镜本怀。<a id="a-6k"></a>正为于此。<a id="a-6l"></a>是以照之如镜。<a id="a-6m"></a>何法而不明。<a id="a-6n"></a>归之如海。<a id="a-6o"></a>何川。<a id="a-6p"></a>而不入。<a id="a-6q"></a>若千年闇室。<a id="a-6r"></a>破之唯一灯。<a id="a-6s"></a>无始尘劳。<a id="a-6t"></a>照之唯一观。<a id="a-6u"></a>此具足诠旨。<a id="a-6v"></a>信入而不动神情。<a id="a-6w"></a>成现法门。<a id="a-6x"></a>谛了而匪劳心力。<a id="a-6y"></a>若更不信。<a id="a-6z"></a>徒抱惛迷。<a id="a-70"></a>深嘱后贤。<a id="a-71"></a>无失法利。<a id="a-72"></a>故法华经偈云。<a id="a-73"></a>不求大势佛。<a id="a-74"></a>及与断苦法。<a id="a-75"></a>深入诸邪见。<a id="a-76"></a>以苦欲舍苦。<a id="a-77"></a>为是众生故。<a id="a-78"></a>而起大悲心。<a id="a-79"></a>为不依正觉广大威势之力。<a id="a-7A"></a>及正念一心法威德力。<a id="a-7B"></a>于心外取法。<a id="a-7C"></a>成诸邪见。<a id="a-7D"></a>以生灭为因。<a id="a-7E"></a>以生灭为果。<a id="a-7F"></a>本出生死。<a id="a-7G"></a>重增生死。<a id="a-7H"></a>为是等故。<a id="a-7I"></a>而起大悲。<a id="a-7J"></a>拔其妄苦。<a id="a-7K"></a>以生死是众苦之本。<a id="a-7L"></a>虽年百岁。<a id="a-7M"></a>犹若刹那。<a id="a-7N"></a>如东逝之长波。<a id="a-7O"></a>似西垂之残照。<a id="a-7P"></a>击石之星火。<a id="a-7Q"></a>骤隙之迅驹。<a id="a-7R"></a>风里之微灯。<a id="a-7S"></a>草头之悬露。<a id="a-7T"></a>临崖之朽树。<a id="a-7U"></a>烁目之电光。<a id="a-7V"></a>若不遇正法广大修行。<a id="a-7W"></a>则万劫沉沦。<a id="a-7X"></a>虚生浪死。<a id="a-7Y"></a>如大涅槃经云。<a id="a-7Z"></a>复次菩萨修于死想。<a id="a-7a"></a>观是寿命。<a id="a-7b"></a>常为无量怨仇所绕。<a id="a-7c"></a>念念损减。<a id="a-7d"></a>无有增长。<a id="a-7e"></a>犹山瀑水。<a id="a-7f"></a>不得停住。<a id="a-7g"></a>亦如朝露。<a id="a-7h"></a>势不久停。<a id="a-7i"></a>如囚趣市。<a id="a-7j"></a>步步近死。<a id="a-7k"></a>如牵牛羊。<a id="a-7l"></a>诣于屠所。<a id="a-7m"></a>迦葉菩萨言。<a id="a-7n"></a>世尊。<a id="a-7o"></a>云何智者观念念灭。<a id="a-7p"></a>善男子。<a id="a-7q"></a>譬如四人皆善射术。<a id="a-7r"></a>聚在一处。<a id="a-7s"></a>各射一方。<a id="a-7t"></a>俱作是念。<a id="a-7u"></a>我等四箭。<a id="a-7v"></a>俱发俱堕。<a id="a-7w"></a>复有一人作是念言。<a id="a-7x"></a>如是四箭。<a id="a-7y"></a>及其未堕。<a id="a-7z"></a>我能一时以手接取。<a id="a-80"></a>善男子。<a id="a-81"></a>如是之人。<a id="a-82"></a>可说疾不。<a id="a-83"></a>迦葉菩萨言。<a id="a-84"></a>如是。<a id="a-85"></a>世尊。<a id="a-86"></a>佛言。<a id="a-87"></a>善男子。<a id="a-88"></a>地行鬼疾。<a id="a-89"></a>复速是人。<a id="a-8A"></a>有飞行鬼。<a id="a-8B"></a>复速地行。<a id="a-8C"></a>四天王疾。<a id="a-8D"></a>复速飞行。<a id="a-8E"></a>日月神天。<a id="a-8F"></a>复速四天王。<a id="a-8G"></a>坚疾天。<a id="a-8H"></a>复疾日月。<a id="a-8I"></a>众生寿命。<a id="a-8J"></a>复速坚疾。<a id="a-8K"></a>善男子。<a id="a-8L"></a>一息一眴。<a id="a-8M"></a>众生寿命四百生灭。<a id="a-8N"></a>智者若能观命如是。<a id="a-8O"></a>是名能观念念灭也。<a id="a-8P"></a>善男子。<a id="a-8Q"></a>智者观命。<a id="a-8R"></a>系属死王我若能离如是死王。<a id="a-8S"></a>则得永断无常寿命。<a id="a-8T"></a>复次智者观是寿命。<a id="a-8U"></a>犹如河岸。<a id="a-8V"></a>临峻大树。<a id="a-8W"></a>亦如有人。<a id="a-8X"></a>作大逆罪。<a id="a-8Y"></a>及其受戮。<a id="a-8Z"></a>无怜愍者。<a id="a-8a"></a>如师子王。<a id="a-8b"></a>大饥困时。<a id="a-8c"></a>亦如毒蛇。<a id="a-8d"></a>吸大风时。<a id="a-8e"></a>犹如渴马。<a id="a-8f"></a>护惜水时。<a id="a-8g"></a>如大恶鬼。<a id="a-8h"></a>嗔恚发时。<a id="a-8i"></a>众生死王亦复如是。<a id="a-8j"></a>善男子。<a id="a-8k"></a>智者若能作如是观。<a id="a-8l"></a>是则名为修集死想。<a id="a-8m"></a>善男子。<a id="a-8n"></a>智者复观。<a id="a-8o"></a>我今出家。<a id="a-8p"></a>设得寿命七日七夜。<a id="a-8q"></a>我当于中精勤修道。<a id="a-8r"></a>护持禁戒。<a id="a-8s"></a>说法教化。<a id="a-8t"></a>利益众生。<a id="a-8u"></a>是名智者修于死想。<a id="a-8v"></a>复以七日七夜为多。<a id="a-8w"></a>若得六日五日四日三日二日一日一时。<a id="a-8x"></a>乃至出息入息之顷。<a id="a-8y"></a>我当于中精勤修道。<a id="a-8z"></a>护持禁戒。<a id="a-90"></a>说法教化。<a id="a-91"></a>利益众生。<a id="a-92"></a>是名智者善修死想。<a id="a-93"></a>又梁朝有高僧。<a id="a-94"></a>奉帝请百大德试有道者。<a id="a-95"></a>请至朝门。<a id="a-96"></a>严备一百甲兵。<a id="a-97"></a>旌旗耀日。<a id="a-98"></a>怖百大德。<a id="a-99"></a>九十九人。<a id="a-9A"></a>悉皆惊走。<a id="a-9B"></a>唯有一大德而无惊怖。<a id="a-9C"></a>王问和尚。<a id="a-9D"></a>何故不怕。<a id="a-9E"></a>僧答云。<a id="a-9F"></a>怕何物。<a id="a-9G"></a>我初生垓童之时。<a id="a-9H"></a>刹那刹那。<a id="a-9I"></a>念念已死。<a id="a-9J"></a>故知诸佛苦心。<a id="a-9K"></a>菩萨誓志。<a id="a-9L"></a>为救众生。<a id="a-9M"></a>如是悲切。<a id="a-9N"></a>应须递相警策。<a id="a-9O"></a>不可倏尔因循。<a id="a-9P"></a>且三界受身。<a id="a-9Q"></a>未脱死地。<a id="a-9R"></a>新新生灭。<a id="a-9S"></a>念念轮回。<a id="a-9T"></a>直饶天帝五欲之荣。<a id="a-9U"></a>轮王七宝之富。<a id="a-9V"></a>泰来运合。<a id="a-9W"></a>赏悦暂时。<a id="a-9X"></a>报尽缘终。<a id="a-9Y"></a>悲忧长久。<a id="a-9Z"></a>物极则返。<a id="a-9a"></a>因果相酬。<a id="a-9b"></a>处业系中。<a id="a-9c"></a>谁能免者。<a id="a-9d"></a>故法界箴云。<a id="a-9e"></a>莫言无畏。<a id="a-9f"></a>其祸鼎沸。<a id="a-9g"></a>勿言无伤。<a id="a-9h"></a>其祸犹长。<a id="a-9i"></a>争如一念还原。<a id="a-9j"></a>绍隆佛种。<a id="a-9k"></a>念念不忘利物。<a id="a-9l"></a>步步与道相应。<a id="a-9m"></a>究竟同归。<a id="a-9n"></a>莫先宗镜。<a id="a-9o"></a>所以华严经云。<a id="a-9p"></a>佛子。<a id="a-9q"></a>此菩萨摩诃萨。<a id="a-9r"></a>复于一切众生。<a id="a-9s"></a>生利益心。<a id="a-9t"></a>安乐心。<a id="a-9u"></a>慈心。<a id="a-9v"></a>悲心。<a id="a-9w"></a>怜愍心。<a id="a-9x"></a>摄受心。<a id="a-9y"></a>守护心。<a id="a-9z"></a>自己心。<a id="a-A0"></a>师心。<a id="a-A1"></a>大师心。<a id="a-A2"></a>作是念言。<a id="a-A3"></a>众生可愍。<a id="a-A4"></a>堕于邪见。<a id="a-A5"></a>恶慧恶欲。<a id="a-A6"></a>恶道稠林。<a id="a-A7"></a>我应令彼住于正见。<a id="a-A8"></a>行真实道。<a id="a-A9"></a>又作是念。<a id="a-AA"></a>一切众生。<a id="a-AB"></a>分别彼我。<a id="a-AC"></a>互相破坏。<a id="a-AD"></a>斗诤嗔恨。<a id="a-AE"></a>炽然不息。<a id="a-AF"></a>我当令彼住于无上大慈之中。<a id="a-AG"></a>又作是念。<a id="a-AH"></a>一切众生。<a id="a-AI"></a>贪取无厌。<a id="a-AJ"></a>唯求财利。<a id="a-AK"></a>邪命自活。<a id="a-AL"></a>我当令彼住于清净身语意业正命法中。<a id="a-AM"></a>又作是念。<a id="a-AN"></a>一切众生。<a id="a-AO"></a>常随三毒。<a id="a-AP"></a>种种烦恼。<a id="a-AQ"></a>因之炽然。<a id="a-AR"></a>不解。<a id="a-AS"></a>志求出要方便。<a id="a-AT"></a>我当令彼除灭一切烦恼大火。<a id="a-AU"></a>安置清凉涅槃之处。<a id="a-AV"></a>又作是念。<a id="a-AW"></a>一切众生。<a id="a-AX"></a>为愚痴重闇妄见厚膜之所覆。<a id="a-AY"></a>故入荫翳稠林。<a id="a-AZ"></a>失智慧光明。<a id="a-Aa"></a>行旷野险道。<a id="a-Ab"></a>起诸恶见。<a id="a-Ac"></a>我当令彼得无障碍清净智眼。<a id="a-Ad"></a>知一切法如实相。<a id="a-Ae"></a>不随他教。<a id="a-Af"></a>又作是念。<a id="a-Ag"></a>一切众生。<a id="a-Ah"></a>在于生死险道之中。<a id="a-Ai"></a>将堕地狱畜生饿鬼。<a id="a-Aj"></a>入恶见网中。<a id="a-Ak"></a>为愚痴稠林所迷。<a id="a-Al"></a>随逐邪道。<a id="a-Am"></a>行颠倒行。<a id="a-An"></a>譬如盲人。<a id="a-Ao"></a>无有导师。<a id="a-Ap"></a>非出要道。<a id="a-Aq"></a>谓为出要。<a id="a-Ar"></a>入魔境界。<a id="a-As"></a>恶贼所摄。<a id="a-At"></a>随顺魔心。<a id="a-Au"></a>远离佛意。<a id="a-Av"></a>我当拔出如是险难。<a id="a-Aw"></a>令住无畏一切智城。<a id="a-Ax"></a>又作是念。<a id="a-Ay"></a>一切众生。<a id="a-Az"></a>为大瀑水波浪所没。<a id="a-B0"></a>入欲流。<a id="a-B1"></a>有流。<a id="a-B2"></a>无明流。<a id="a-B3"></a>见流。<a id="a-B4"></a>生死洄洑。<a id="a-B5"></a>爱河漂转。<a id="a-B6"></a>湍驰奔激。<a id="a-B7"></a>不暇观察。<a id="a-B8"></a>为欲觉。<a id="a-B9"></a>恚觉。<a id="a-BA"></a>害觉。<a id="a-BB"></a>随逐不舍。<a id="a-BC"></a>身见罗刹。<a id="a-BD"></a>于中执取。<a id="a-BE"></a>将其永入爱欲稠林。<a id="a-BF"></a>于所贪爱。<a id="a-BG"></a>深生染着。<a id="a-BH"></a>住我慢原阜。<a id="a-BI"></a>安六处聚落。<a id="a-BJ"></a>无善救者。<a id="a-BK"></a>无能度者。<a id="a-BL"></a>我当于彼起大悲心。<a id="a-BM"></a>以诸善根而为救济。<a id="a-BN"></a>令无灾患。<a id="a-BO"></a>离染寂静。<a id="a-BP"></a>住于一切智慧宝洲。<a id="a-BQ"></a>又作是念。<a id="a-BR"></a>一切众生。<a id="a-BS"></a>处世牢狱。<a id="a-BT"></a>多诸苦恼。<a id="a-BU"></a>常怀爱憎。<a id="a-BV"></a>自生忧怖。<a id="a-BW"></a>贪欲重械之所系缚。<a id="a-BX"></a>无明稠林以为覆障。<a id="a-BY"></a>于三界内。<a id="a-BZ"></a>莫能自出。<a id="a-Ba"></a>我当令彼永离三有。<a id="a-Bb"></a>住无障碍大涅槃中。<a id="a-Bc"></a>又作是念。<a id="a-Bd"></a>一切众生。<a id="a-Be"></a>执着于我。<a id="a-Bf"></a>诸蕴窟宅。<a id="a-Bg"></a>不求出离。<a id="a-Bh"></a>依六处空聚。<a id="a-Bi"></a>起四颠倒行。<a id="a-Bj"></a>为四大毒蛇之所侵恼。<a id="a-Bk"></a>五蕴怨贼之所杀害。<a id="a-Bl"></a>受无量苦。<a id="a-Bm"></a>我当令彼住于最胜无所著处。<a id="a-Bn"></a>所谓灭一切障碍。<a id="a-Bo"></a>住无上涅槃。<a id="a-Bp"></a>所以如上经云。<a id="a-Bq"></a>我当令彼住于正见。<a id="a-Br"></a>行真实道。<a id="a-Bs"></a>又云。<a id="a-Bt"></a>令彼安置清凉涅槃之处。<a id="a-Bu"></a>又云。<a id="a-Bv"></a>令彼知一切法如实相。<a id="a-Bw"></a>不随他教。<a id="a-Bx"></a>又云。<a id="a-By"></a>令住无畏一切智城。<a id="a-Bz"></a>又云。<a id="a-C0"></a>住于一切智慧宝洲。<a id="a-C1"></a>又云。<a id="a-C2"></a>令彼住于最胜无所著处。<a id="a-C3"></a>故知句句。<a id="a-C4"></a>悉皆指归宗镜。<a id="a-C5"></a>何者。<a id="a-C6"></a>若悟自心。<a id="a-C7"></a>即是正见。<a id="a-C8"></a>离颠倒故。<a id="a-C9"></a>楞伽经云。<a id="a-CA"></a>心外见法。<a id="a-CB"></a>名为外道。<a id="a-CC"></a>若悟自心。<a id="a-CD"></a>即是涅槃。<a id="a-CE"></a>离生死故。<a id="a-CF"></a>论云。<a id="a-CG"></a>心外有法。<a id="a-CH"></a>生死轮回。<a id="a-CI"></a>若了一心。<a id="a-CJ"></a>生死永绝。<a id="a-CK"></a>若悟自心。<a id="a-CL"></a>即是实相。<a id="a-CM"></a>离虚妄故。<a id="a-CN"></a>法华经云。<a id="a-CO"></a>唯此一事实。<a id="a-CP"></a>余二即非真。<a id="a-CQ"></a>若悟自心。<a id="a-CR"></a>即是智城。<a id="a-CS"></a>离愚痴故。<a id="a-CT"></a>思益经云。<a id="a-CU"></a>愚于阴界入。<a id="a-CV"></a>而欲求菩提。<a id="a-CW"></a>阴界入即是。<a id="a-CX"></a>离是无菩提。<a id="a-CY"></a>若悟自心。<a id="a-CZ"></a>即是宝洲。<a id="a-Ca"></a>具法财故。<a id="a-Cb"></a>华严论云。<a id="a-Cc"></a>宝洲在何处。<a id="a-Cd"></a>即众生心是。<a id="a-Ce"></a>若悟自心。<a id="a-Cf"></a>即是最胜无所著处。<a id="a-Cg"></a>离住相故。<a id="a-Ch"></a>若心外立法。<a id="a-Ci"></a>则随处生着。<a id="a-Cj"></a>法华经云。<a id="a-Ck"></a>拔出众生。<a id="a-Cl"></a>处处贪着。<a id="a-Cm"></a>金刚经云。<a id="a-Cn"></a>若菩萨心不住法而行布施。<a id="a-Co"></a>如人有目。<a id="a-Cp"></a>日光明照。<a id="a-Cq"></a>见种种色。<a id="a-Cr"></a>是知心目开明。<a id="a-Cs"></a>智日普照。<a id="a-Ct"></a>光吞万像。<a id="a-Cu"></a>法界洞然。<a id="a-Cv"></a>岂更有一纤尘而作障翳乎。<a id="a-Cw"></a>如是则空心不动。<a id="a-Cx"></a>具足六波罗蜜。<a id="a-Cy"></a>何者。<a id="a-Cz"></a>若不见一尘。<a id="a-D0"></a>则无所取。<a id="a-D1"></a>若无所取。<a id="a-D2"></a>亦无可与。<a id="a-D3"></a>是布施义。<a id="a-D4"></a>是大舍义。<a id="a-D5"></a>故经云。<a id="a-D6"></a>无可与者。<a id="a-D7"></a>名曰布施。<a id="a-D8"></a>如是则悭施同伦。<a id="a-D9"></a>取舍平等。<a id="a-DA"></a>不归宗镜。<a id="a-DB"></a>何以裁之。<a id="a-DC"></a>如一钵和尚歌云。<a id="a-DD"></a>悭时舍。<a id="a-DE"></a>舍时悭。<a id="a-DF"></a>不离内外及中间。<a id="a-DG"></a>亦无悭。<a id="a-DH"></a>亦无舍。<a id="a-DI"></a>寂寂寥寥无可把。<a id="a-DJ"></a>又证道歌云。<a id="a-DK"></a>默时说。<a id="a-DL"></a>说时默。<a id="a-DM"></a>大施门开无壅塞。<a id="a-DN"></a>有人问我解何宗。<a id="a-DO"></a>报道摩诃般若力。<a id="a-DP"></a>又若不见一尘。<a id="a-DQ"></a>则无持无犯。<a id="a-DR"></a>故云若觅戒三毒。<a id="a-DS"></a>疮痍几时差。<a id="a-DT"></a>辱境如龟毛。<a id="a-DU"></a>忍心不可得。<a id="a-DV"></a>精进心不起。<a id="a-DW"></a>无法可对治。<a id="a-DX"></a>内外心不生。<a id="a-DY"></a>定乱俱无寄。<a id="a-DZ"></a>悉入无生忍。<a id="a-Da"></a>皆成般若门。</p>
  <p id="aDb">问。<a id="a-Dc"></a>本宗大旨。<a id="a-Dd"></a>举意便知。<a id="a-De"></a>何待敷扬。<a id="a-Df"></a>劳神述作。</p>
  <p id="aDg">答。<a id="a-Dh"></a>一切施为。<a id="a-Di"></a>无非佛事。<a id="a-Dj"></a>尽堪悟道。<a id="a-Dk"></a>皆是入门。<a id="a-Dl"></a>所以普贤佛国。<a id="a-Dm"></a>以瞪目为佛事。<a id="a-Dn"></a>南阎浮提。<a id="a-Do"></a>以音声为佛事。<a id="a-Dp"></a>乃至山海亭台。<a id="a-Dq"></a>衣服饮食。<a id="a-Dr"></a>语默动静。<a id="a-Ds"></a>异相施为。<a id="a-Dt"></a>一一提宗。<a id="a-Du"></a>皆入法界。<a id="a-Dv"></a>但随缘体妙。<a id="a-Dw"></a>遇境知心。<a id="a-Dx"></a>乃至见色闻。<a id="a-Dy"></a>声俱能证果。<a id="a-Dz"></a>华飞钏动。<a id="a-E0"></a>尽可栖神。<a id="a-E1"></a>如论云。<a id="a-E2"></a>有国王观华飞叶动。<a id="a-E3"></a>得辟支佛。<a id="a-E4"></a>钏动者。<a id="a-E5"></a>禅经云。<a id="a-E6"></a>有国王令宫女摩身。<a id="a-E7"></a>为镮钏闹。<a id="a-E8"></a>令渐渐减钏。<a id="a-E9"></a>乃至唯一则不复声。<a id="a-EA"></a>因思此声。<a id="a-EB"></a>从因缘生。<a id="a-EC"></a>悟辟支佛。<a id="a-ED"></a>亦如猕猴。<a id="a-EE"></a>见辟支佛坐禅。<a id="a-EF"></a>后于余处。<a id="a-EG"></a>见诸外道种种苦行。<a id="a-EH"></a>乃教外道加趺而坐。<a id="a-EI"></a>手捻其口。<a id="a-EJ"></a>令合其眼。<a id="a-EK"></a>诸外道叹云。<a id="a-EL"></a>必有胜法。<a id="a-EM"></a>外道受教。<a id="a-EN"></a>皆证辟支佛。<a id="a-EO"></a>故知但遵教行者。<a id="a-EP"></a>依法不依人。<a id="a-EQ"></a>无不证果。<a id="a-ER"></a>唯除不信人。<a id="a-ES"></a>千佛不能救。<a id="a-ET"></a>如华严经中。<a id="a-EU"></a>说。<a id="a-EV"></a>信为手。<a id="a-EW"></a>如人有手。<a id="a-EX"></a>至珍宝所。<a id="a-EY"></a>随意采取。<a id="a-EZ"></a>若当无手。<a id="a-Ea"></a>空无所获。<a id="a-Eb"></a>如是入佛法者。<a id="a-Ec"></a>有信心手。<a id="a-Ed"></a>随意采取道法之宝。<a id="a-Ee"></a>若无信心。<a id="a-Ef"></a>空无所得。<a id="a-Eg"></a>如昔人云。<a id="a-Eh"></a>人之无道。<a id="a-Ei"></a>犹车之无轴。<a id="a-Ej"></a>车无轴不可驾。<a id="a-Ek"></a>人无道不可行。<a id="a-El"></a>又云。<a id="a-Em"></a>君子无亲。<a id="a-En"></a>非道不同。<a id="a-Eo"></a>何得一向略虚。<a id="a-Ep"></a>不勤求至道。<a id="a-Eq"></a>此宗镜录。<a id="a-Er"></a>是珍宝聚。<a id="a-Es"></a>能得诸佛无上大菩提法宝。<a id="a-Et"></a>一切不可思议功德。<a id="a-Eu"></a>故是清净聚。<a id="a-Ev"></a>无六十二之邪见垢。<a id="a-Ew"></a>八万四千之烦恼浊故。<a id="a-Ex"></a>能满一切众生愿。<a id="a-Ey"></a>能净一切众生心。<a id="a-Ez"></a>如大智度论云。<a id="a-F0"></a>是般若波罗蜜。<a id="a-F1"></a>乃至毕竟空亦不着。<a id="a-F2"></a>不可思议亦不着。<a id="a-F3"></a>是故名清净聚。<a id="a-F4"></a>尔时须菩提。<a id="a-F5"></a>应作是念。<a id="a-F6"></a>是般若波罗蜜是珍宝聚。<a id="a-F7"></a>能满一切众生愿。<a id="a-F8"></a>所谓今世乐。<a id="a-F9"></a>涅槃乐。<a id="a-FA"></a>阿耨多罗三藐三菩提乐。<a id="a-FB"></a>愚痴之人而复欲破坏。<a id="a-FC"></a>是般若波罗蜜清净聚。<a id="a-FD"></a>如如意宝珠。<a id="a-FE"></a>无有瑕秽。<a id="a-FF"></a>加虚空无有尘垢。<a id="a-FG"></a>般若波罗蜜毕竟清净聚。<a id="a-FH"></a>而人自起邪见因缘。<a id="a-FI"></a>欲作留难破坏。<a id="a-FJ"></a>譬如人眼翳见妙珍宝。<a id="a-FK"></a>谓为不净。<a id="a-FL"></a>故知空华生病眼。<a id="a-FM"></a>空本无华。<a id="a-FN"></a>邪见起妄心。<a id="a-FO"></a>法本无见。<a id="a-FP"></a>又若以不信恶心。<a id="a-FQ"></a>欲毁坏宗镜般若正义。<a id="a-FR"></a>但自招谤罪。<a id="a-FS"></a>妙旨何亏。<a id="a-FT"></a>如人以手障矛。<a id="a-FU"></a>但自伤其手。<a id="a-FV"></a>矛无所损。<a id="a-FW"></a>夫般若说则福大。<a id="a-FX"></a>谤亦罪深。<a id="a-FY"></a>若随情谬解。<a id="a-FZ"></a>乃至不信等。<a id="a-Fa"></a>皆成谤。<a id="a-Fb"></a>如大涅槃经云。<a id="a-Fc"></a>我今为诸声闻弟子等。<a id="a-Fd"></a>说毗伽罗论。<a id="a-Fe"></a>所谓如来常存不变。<a id="a-Ff"></a>若有说言。<a id="a-Fg"></a>如来无常。<a id="a-Fh"></a>云何是人舌不落地。<a id="a-Fi"></a>若能正信。<a id="a-Fj"></a>圆解无差。<a id="a-Fk"></a>遍境遍空。<a id="a-Fl"></a>皆同妙证。<a id="a-Fm"></a>楞严会上。<a id="a-Fn"></a>佛告阿难。<a id="a-Fo"></a>十方如来。<a id="a-Fp"></a>于十八界。<a id="a-Fq"></a>一一修行。<a id="a-Fr"></a>皆得圆满无上菩提。<a id="a-Fs"></a>于其中间亦无优劣。<a id="a-Ft"></a>但汝下劣。<a id="a-Fu"></a>未能于中圆自在慧。<a id="a-Fv"></a>故我宣扬。<a id="a-Fw"></a>令汝但于一门深入。<a id="a-Fx"></a>入一无妄。<a id="a-Fy"></a>彼六知根。<a id="a-Fz"></a>一时清净。<a id="a-G0"></a>是以憍陈那因声悟道。<a id="a-G1"></a>优波尼沙陀因色悟道。<a id="a-G2"></a>香严童子因香悟道。<a id="a-G3"></a>乃至虚空藏菩萨因空悟道。<a id="a-G4"></a>则知自性遍一切处。<a id="a-G5"></a>皆是入路。<a id="a-G6"></a>岂局一门。<a id="a-G7"></a>而专以蚊蚋之愚。<a id="a-G8"></a>翻恃鹪鹩之量。<a id="a-G9"></a>且法无迟速。<a id="a-GA"></a>见有浅深。<a id="a-GB"></a>遮障之门。<a id="a-GC"></a>各任轻重。<a id="a-GD"></a>是以文殊菩萨颂云。<a id="a-GE"></a>归元性无二。<a id="a-GF"></a>方便有多门。<a id="a-GG"></a>圣性无不通。<a id="a-GH"></a>顺逆皆方便。<a id="a-GI"></a>初心入三昧。<a id="a-GJ"></a>迟速不同伦。<a id="a-GK"></a>此宗镜录中。<a id="a-GL"></a>并是十方诸佛大威德不思议法门。<a id="a-GM"></a>犹赫赫日轮。<a id="a-GN"></a>岂婴孩之所视。<a id="a-GO"></a>高高法座。<a id="a-GP"></a>非矬陋之能升。<a id="a-GQ"></a>唯文殊大人。<a id="a-GR"></a>普贤长子。<a id="a-GS"></a>上上根器。<a id="a-GT"></a>方堪能尔。<a id="a-GU"></a>如华严论云。<a id="a-GV"></a>大光王。<a id="a-GW"></a>入菩萨大慈为首三昧。<a id="a-GX"></a>显所行慈心业用饶益自在。<a id="a-GY"></a>令后学者仿之。<a id="a-GZ"></a>以明无依之智。<a id="a-Ga"></a>入一切众生心。<a id="a-Gb"></a>与之同体无有别性。<a id="a-Gc"></a>有情无情。<a id="a-Gd"></a>皆悉同体。<a id="a-Ge"></a>入此三昧所感业故。<a id="a-Gf"></a>令一切众生。<a id="a-Gg"></a>及以树林涌泉。<a id="a-Gh"></a>悉皆归流。<a id="a-Gi"></a>悉皆低枝。<a id="a-Gj"></a>悉皆稽首。<a id="a-Gk"></a>夜叉罗刹。<a id="a-Gl"></a>悉皆息恶。<a id="a-Gm"></a>以明智随一切众生。<a id="a-Gn"></a>皆与同其业用一性无二。<a id="a-Go"></a>如世间帝王。<a id="a-Gp"></a>有慈悲于人。<a id="a-Gq"></a>龙神顺伏。<a id="a-Gr"></a>凤集麟翔。<a id="a-Gs"></a>何况人焉。<a id="a-Gt"></a>而不归仰。<a id="a-Gu"></a>况此大光王。<a id="a-Gv"></a>智彻真原。<a id="a-Gw"></a>行齐法界。<a id="a-Gx"></a>慈心为首。<a id="a-Gy"></a>神会含灵。<a id="a-Gz"></a>与众物而同光。<a id="a-H0"></a>为万有之根末。<a id="a-H1"></a>如摩尼宝。<a id="a-H2"></a>与物同色。<a id="a-H3"></a>而本色不违。<a id="a-H4"></a>如圣智无心。<a id="a-H5"></a>以物心为心。<a id="a-H6"></a>而物无违也。<a id="a-H7"></a>明同体大慈悲心。<a id="a-H8"></a>与物同用。<a id="a-H9"></a>对现色身。<a id="a-HA"></a>而令发明。<a id="a-HB"></a>故山原及诸草树。<a id="a-HC"></a>无不回转向王礼敬。<a id="a-HD"></a>陂池泉井。<a id="a-HE"></a>及以河海。<a id="a-HF"></a>悉皆腾溢注王前者。<a id="a-HG"></a>以智境大慈。<a id="a-HH"></a>法合如此。<a id="a-HI"></a>若众生情识所变之境。<a id="a-HJ"></a>即众生不能为之。<a id="a-HK"></a>如莲华藏世界中境界。<a id="a-HL"></a>尽作佛事。<a id="a-HM"></a>以是智境。<a id="a-HN"></a>非情所为。<a id="a-HO"></a>故圣者以智归情。<a id="a-HP"></a>令有情众生报得无情草木山泉河海。<a id="a-HQ"></a>悉皆随智回转。<a id="a-HR"></a>以末为本。<a id="a-HS"></a>故如世间有志孝于心。<a id="a-HT"></a>冰池涌鱼。<a id="a-HU"></a>冬竹抽笋。<a id="a-HV"></a>尚自如斯。<a id="a-HW"></a>况真智从慈者欤。<a id="a-HX"></a>故知得法界之妙用。<a id="a-HY"></a>用何有尽。<a id="a-HZ"></a>从真性中缘起。<a id="a-Ha"></a>起无不妙。<a id="a-Hb"></a>则理无不事。<a id="a-Hc"></a>佛法即世法。<a id="a-Hd"></a>岂可拣是除非耶。<a id="a-He"></a>事无不理。<a id="a-Hf"></a>世法即佛法。<a id="a-Hg"></a>宁须斥俗崇真耶。<a id="a-Hh"></a>但是未入宗镜。<a id="a-Hi"></a>境智未亡。<a id="a-Hj"></a>兴梦念而异法现前。<a id="a-Hk"></a>发焰想而殊途交应。<a id="a-Hl"></a>致兹取舍。<a id="a-Hm"></a>违背圆常。<a id="a-Hn"></a>所以不能喧静同观。<a id="a-Ho"></a>善恶俱化者。<a id="a-Hp"></a>未闻宗镜故耳。</p>
  <p id="aHq">问。<a id="a-Hr"></a>何不依自禅宗。<a id="a-Hs"></a>蹑玄学正路。<a id="a-Ht"></a>但一切处无著。<a id="a-Hu"></a>放旷任缘。<a id="a-Hv"></a>无作无修。<a id="a-Hw"></a>自然合道。<a id="a-Hx"></a>何必拘怀局志。<a id="a-Hy"></a>徇义迷文。<a id="a-Hz"></a>可谓弃静求喧厌同好异。</p>
  <p id="aI0">答。<a id="a-I1"></a>近代相承。<a id="a-I2"></a>不看古教。<a id="a-I3"></a>唯专己见。<a id="a-I4"></a>不合圆诠。<a id="a-I5"></a>或称悟而意解情传。<a id="a-I6"></a>设得定而守愚闇证。<a id="a-I7"></a>所以后学讹谬。<a id="a-I8"></a>不禀师承。<a id="a-I9"></a>先圣教中。<a id="a-IA"></a>已一一推破。<a id="a-IB"></a>如云一切处无著者。<a id="a-IC"></a>是以阿难悬知末法。<a id="a-ID"></a>皆堕此愚。<a id="a-IE"></a>于楞严会中。<a id="a-IF"></a>示疑起执。<a id="a-IG"></a>无上觉王。<a id="a-IH"></a>以亲诃破。<a id="a-II"></a>首楞严经云。<a id="a-IJ"></a>阿难白佛言。<a id="a-IK"></a>世尊。<a id="a-IL"></a>我昔见佛。<a id="a-IM"></a>与大目连。<a id="a-IN"></a>须菩提。<a id="a-IO"></a>富楼那。<a id="a-IP"></a>舍利弗。<a id="a-IQ"></a>四大弟子。<a id="a-IR"></a>共转法轮。<a id="a-IS"></a>常言。<a id="a-IT"></a>觉知分别心性。<a id="a-IU"></a>既不在内。<a id="a-IV"></a>亦不在外。<a id="a-IW"></a>不在中间。<a id="a-IX"></a>俱无所在。<a id="a-IY"></a>一切无著。<a id="a-IZ"></a>名之为心。<a id="a-Ia"></a>则我无著名为心不。<a id="a-Ib"></a>佛告阿难。<a id="a-Ic"></a>汝言觉知分别心性。<a id="a-Id"></a>俱无在者。<a id="a-Ie"></a>世间虚空。<a id="a-If"></a>水陆飞行。<a id="a-Ig"></a>诸所物像。<a id="a-Ih"></a>名为一切。<a id="a-Ii"></a>汝不著者。<a id="a-Ij"></a>为在为无。<a id="a-Ik"></a>无则同于龟毛兔角。<a id="a-Il"></a>云何不着。<a id="a-Im"></a>有不著者。<a id="a-In"></a>不可名无。<a id="a-Io"></a>无相则无。<a id="a-Ip"></a>非无则相。<a id="a-Iq"></a>相有则在。<a id="a-Ir"></a>云何无著。<a id="a-Is"></a>是故应知。<a id="a-It"></a>一切无著。<a id="a-Iu"></a>名觉知心。<a id="a-Iv"></a>无有是处。<a id="a-Iw"></a>又所言放旷任缘者。<a id="a-Ix"></a>于圆觉中。<a id="a-Iy"></a>犹是四病之数。<a id="a-Iz"></a>圆觉经云。<a id="a-J0"></a>善男子。<a id="a-J1"></a>彼善知识。<a id="a-J2"></a>所证妙法。<a id="a-J3"></a>应离四病。<a id="a-J4"></a>云何四病。<a id="a-J5"></a>一者作病。<a id="a-J6"></a>若复有人。<a id="a-J7"></a>作如是言。<a id="a-J8"></a>我于本心。<a id="a-J9"></a>作种种行。<a id="a-JA"></a>欲求圆觉。<a id="a-JB"></a>彼圆觉性。<a id="a-JC"></a>非作得故。<a id="a-JD"></a>说名为病。<a id="a-JE"></a>二者任病。<a id="a-JF"></a>若复有人。<a id="a-JG"></a>作如是言。<a id="a-JH"></a>我等今者。<a id="a-JI"></a>不断生死。<a id="a-JJ"></a>不求涅槃。<a id="a-JK"></a>涅槃生死。<a id="a-JL"></a>无起灭念。<a id="a-JM"></a>任彼一切。<a id="a-JN"></a>随诸法性。<a id="a-JO"></a>欲求圆觉。<a id="a-JP"></a>彼圆觉性。<a id="a-JQ"></a>非任有故。<a id="a-JR"></a>说名为病。<a id="a-JS"></a>三者止病。<a id="a-JT"></a>若复有人。<a id="a-JU"></a>作如是言。<a id="a-JV"></a>我今自心。<a id="a-JW"></a>永息诸念。<a id="a-JX"></a>得一切性。<a id="a-JY"></a>寂然平等。<a id="a-JZ"></a>欲求圆觉。<a id="a-Ja"></a>彼圆觉性。<a id="a-Jb"></a>非止合故。<a id="a-Jc"></a>说名为病。<a id="a-Jd"></a>四者灭病。<a id="a-Je"></a>若复有人。<a id="a-Jf"></a>作如是言。<a id="a-Jg"></a>我今永断一切烦恼。<a id="a-Jh"></a>身心毕竟。<a id="a-Ji"></a>空无所有。<a id="a-Jj"></a>何况根尘虚妄境界。<a id="a-Jk"></a>一切永寂。<a id="a-Jl"></a>欲求圆觉。<a id="a-Jm"></a>彼圆觉性。<a id="a-Jn"></a>非寂相故。<a id="a-Jo"></a>说名为病。<a id="a-Jp"></a>离四病者。<a id="a-Jq"></a>则知清净。<a id="a-Jr"></a>作是观者。<a id="a-Js"></a>名为正观。<a id="a-Jt"></a>若他观者。<a id="a-Ju"></a>名为邪观。<a id="a-Jv"></a>如上所说。<a id="a-Jw"></a>不唯作无著任缘之解。<a id="a-Jx"></a>堕于邪观。<a id="a-Jy"></a>乃至起寂然冥合之心。<a id="a-Jz"></a>皆存意地。</p>
  <p id="aK0">如有学人问忠国师云。<a id="a-K1"></a>不作意时。<a id="a-K2"></a>得寂然不。</p>
  <p id="aK3">答。<a id="a-K4"></a>若见寂然。<a id="a-K5"></a>即是作意。<a id="a-K6"></a>所以意根难出。<a id="a-K7"></a>动静皆落法尘。<a id="a-K8"></a>故知并是执见修禅。<a id="a-K9"></a>说病为法。<a id="a-KA"></a>如蒸砂作饭。<a id="a-KB"></a>缘木求鱼。<a id="a-KC"></a>费力劳功。<a id="a-KD"></a>抂经尘劫。<a id="a-KE"></a>且经中佛语幽玄。<a id="a-KF"></a>则义语非文。<a id="a-KG"></a>不同众生情见粗浮乃文语非义。<a id="a-KH"></a>又若执任缘无著之事。<a id="a-KI"></a>尽落邪观。<a id="a-KJ"></a>得悉檀方便之门。<a id="a-KK"></a>皆成正教。<a id="a-KL"></a>是以药病难辩。<a id="a-KM"></a>取舍俱非。<a id="a-KN"></a>但且直悟自心。<a id="a-KO"></a>自然言思道断。<a id="a-KP"></a>境智齐泯。<a id="a-KQ"></a>人法俱空。<a id="a-KR"></a>向众生三业之中。<a id="a-KS"></a>开佛知见。<a id="a-KT"></a>就生死五阴之内。<a id="a-KU"></a>显大菩提。<a id="a-KV"></a>则了义金文。<a id="a-KW"></a>可为绳墨。<a id="a-KX"></a>实地知识。<a id="a-KY"></a>堪作真归。<a id="a-KZ"></a>故得智炬增辉。<a id="a-Ka"></a>照耀十方之际。<a id="a-Kb"></a>心华发艳。<a id="a-Kc"></a>荣敷法界之中。<a id="a-Kd"></a>又若深达此宗。<a id="a-Ke"></a>不收不摄。<a id="a-Kf"></a>即想念而成智。<a id="a-Kg"></a>当语默而冥真。<a id="a-Kh"></a>出入之定难亲。<a id="a-Ki"></a>忻厌之怀莫及。<a id="a-Kj"></a>故云。<a id="a-Kk"></a>忻寂不当。<a id="a-Kl"></a>放逸还非。<a id="a-Km"></a>如华严论云。<a id="a-Kn"></a>普眼等诸菩萨。<a id="a-Ko"></a>以出入三昧。<a id="a-Kp"></a>不得见普贤三业。<a id="a-Kq"></a>及座境界故。<a id="a-Kr"></a>举幻术文字中种种幻相无所住处喻。<a id="a-Ks"></a>明幻术文字之体。<a id="a-Kt"></a>了无处所。<a id="a-Ku"></a>如何所求。<a id="a-Kv"></a>不可将出入三昧处所求之。<a id="a-Kw"></a>去彼沉寂生灭。<a id="a-Kx"></a>却令想念。<a id="a-Ky"></a>明想念动用。<a id="a-Kz"></a>体自遍周。<a id="a-L0"></a>用而常寂。<a id="a-L1"></a>非更灭也。<a id="a-L2"></a>以是普贤。<a id="a-L3"></a>以金刚慧普入法界。<a id="a-L4"></a>于一切世界无所行无所住。<a id="a-L5"></a>知一切众生身皆非身。<a id="a-L6"></a>无去无来。<a id="a-L7"></a>得无断尽无差别自在神通。<a id="a-L8"></a>此明任物自真。<a id="a-L9"></a>称之为神。<a id="a-LA"></a>不为不思。<a id="a-LB"></a>不定。<a id="a-LC"></a>不乱。<a id="a-LD"></a>不来不去。<a id="a-LE"></a>任智遍周。<a id="a-LF"></a>利生自在。<a id="a-LG"></a>知根应现。<a id="a-LH"></a>名之为通。<a id="a-LI"></a>万法如是无出入定乱。<a id="a-LJ"></a>方称普贤所行三业作用及座。<a id="a-LK"></a>如十地菩萨座体。<a id="a-LL"></a>但言满三千大千世界之量。<a id="a-LM"></a>此普贤座量。<a id="a-LN"></a>量等虚空。<a id="a-LO"></a>一切法界大莲华藏故。<a id="a-LP"></a>明知十地菩萨。<a id="a-LQ"></a>智量犹隔。<a id="a-LR"></a>以此来升此位。<a id="a-LS"></a>如许乖宜。<a id="a-LT"></a>入出。<a id="a-LU"></a>如许不可说三昧之门。<a id="a-LV"></a>犹有寂用有限障。<a id="a-LW"></a>未得十地果位。<a id="a-LX"></a>后普贤菩萨大自在故。<a id="a-LY"></a>故三求普贤。<a id="a-LZ"></a>三重升进。<a id="a-La"></a>却生想念。<a id="a-Lb"></a>方始现身。<a id="a-Lc"></a>及说十三昧境界之事。<a id="a-Ld"></a>意责彼十地。<a id="a-Le"></a>犹有求于出世间。<a id="a-Lf"></a>生死境界。<a id="a-Lg"></a>未得等于十方任用自在。<a id="a-Lh"></a>以此如来教令却生想念。<a id="a-Li"></a>去彼十地中染习出世净心故。<a id="a-Lj"></a>此明十地缘真俗出世余习气惑故。<a id="a-Lk"></a>已上意明。<a id="a-Ll"></a>治十地菩萨。<a id="a-Lm"></a>缘真俗。<a id="a-Ln"></a>二习未亡。<a id="a-Lo"></a>寂乱二习未尽。<a id="a-Lp"></a>于诸三昧有出入习。<a id="a-Lq"></a>故未得。<a id="a-Lr"></a>常入生死。<a id="a-Ls"></a>犹如虚空。<a id="a-Lt"></a>无作者。<a id="a-Lu"></a>而常普遍。<a id="a-Lv"></a>非限量所收。<a id="a-Lw"></a>一切众生及以境界。<a id="a-Lx"></a>以之为体。<a id="a-Ly"></a>普贤之智。<a id="a-Lz"></a>犹如虚空。<a id="a-M0"></a>一切众生。<a id="a-M1"></a>以为生体。<a id="a-M2"></a>有诸众生。<a id="a-M3"></a>自迷智者。<a id="a-M4"></a>名为无明。<a id="a-M5"></a>普贤菩萨。<a id="a-M6"></a>随彼迷事。<a id="a-M7"></a>十方世界。<a id="a-M8"></a>对现色身。<a id="a-M9"></a>以智无体。<a id="a-MA"></a>犹如虚空。<a id="a-MB"></a>非造作性。<a id="a-MC"></a>无有去来。<a id="a-MD"></a>非生非灭。<a id="a-ME"></a>但以等虚空之智海。<a id="a-MF"></a>于一切众生处启迷。<a id="a-MG"></a>智无体相。<a id="a-MH"></a>能随等法界虚空界之大用故。<a id="a-MI"></a>岂将十地之位。<a id="a-MJ"></a>诸菩萨。<a id="a-MK"></a>以出入三昧。<a id="a-ML"></a>有所推求。<a id="a-MM"></a>云何得见。<a id="a-MN"></a>是故如来为诸菩萨。<a id="a-MO"></a>说。<a id="a-MP"></a>幻术文字求其体相有可得。<a id="a-MQ"></a>不。<a id="a-MR"></a>求幻之心尚不可得。<a id="a-MS"></a>如何有彼幻相可求。<a id="a-MT"></a>是故将出入三昧。<a id="a-MU"></a>及以求心。<a id="a-MV"></a>而求普贤大用无依善巧智身。<a id="a-MW"></a>了无可得。<a id="a-MX"></a>是故教诸菩萨。<a id="a-MY"></a>却生想念。<a id="a-MZ"></a>殷勤三礼。<a id="a-Ma"></a>普贤菩萨。<a id="a-Mb"></a>方以神通力。<a id="a-Mc"></a>如应现身。<a id="a-Md"></a>明智身不可以三昧处所求。<a id="a-Me"></a>为智体无所住。<a id="a-Mf"></a>无所依故。<a id="a-Mg"></a>若想念愿乐。<a id="a-Mh"></a>即如应。<a id="a-Mi"></a>现化。<a id="a-Mj"></a>无有处所依止。<a id="a-Mk"></a>故犹如谷响。<a id="a-Ml"></a>但有应物之音。<a id="a-Mm"></a>若有求即无有处所可得。<a id="a-Mn"></a>佛言。<a id="a-Mo"></a>普贤菩萨。<a id="a-Mp"></a>今现在此道场众会。<a id="a-Mq"></a>亲近我住。<a id="a-Mr"></a>初无动移者。<a id="a-Ms"></a>明以根本智。<a id="a-Mt"></a>性自无依。<a id="a-Mu"></a>名为现在此道场故。<a id="a-Mv"></a>为能治有所得诸见蕴故。<a id="a-Mw"></a>以无碍总别同异普光明智。<a id="a-Mx"></a>与十方一切诸佛大用体同。<a id="a-My"></a>名为众会故。<a id="a-Mz"></a>无边差别智海。<a id="a-N0"></a>一时等用。<a id="a-N1"></a>不移根本智体。<a id="a-N2"></a>无依住智。<a id="a-N3"></a>名为亲近我住。<a id="a-N4"></a>初无移故。</p>
 </body>
</html>