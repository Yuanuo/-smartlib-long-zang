<!doctype html>
<html id="z3IBXEu1f9" data-ver="1187">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十一</h1>
  <p id="a2">夫真如一心。<a id="a-3"></a>平等法界。<a id="a-4"></a>众生不了。<a id="a-5"></a>妄受沉沦。<a id="a-6"></a>今悟此宗。<a id="a-7"></a>欲入圆觉位。<a id="a-8"></a>于六度万行庄严门中。<a id="a-9"></a>以何法助道保任。<a id="a-A"></a>速得成就。</p>
  <p id="aB">答。<a id="a-C"></a>若论庄严。<a id="a-D"></a>无非福智二业。<a id="a-E"></a>于六波罗蜜中。<a id="a-F"></a>前五是福德业。<a id="a-G"></a>后般若是智慧业。<a id="a-H"></a>前五福德业中。<a id="a-I"></a>唯禅定一门。<a id="a-J"></a>最为枢要。<a id="a-K"></a>前以广明。<a id="a-L"></a>今更再述。<a id="a-M"></a>此宗镜所集禅定一门。<a id="a-N"></a>唯约宗说。<a id="a-O"></a>于诸定中而称第一。<a id="a-P"></a>名王三昧。<a id="a-Q"></a>总摄诸门。<a id="a-R"></a>囊括行原。<a id="a-S"></a>冠戴智海。<a id="a-T"></a>亦名无心定。<a id="a-U"></a>与道相应故。<a id="a-V"></a>亦名不思议定。<a id="a-W"></a>情智绝待故。<a id="a-X"></a>亦名真如三昧。<a id="a-Y"></a>万行根本故。<a id="a-Z"></a>亦名一行三昧。<a id="a-a"></a>一念法界故。<a id="a-b"></a>亦名金刚三昧。<a id="a-c"></a>常不倾动故。<a id="a-d"></a>亦名法性三昧。<a id="a-e"></a>恒无变易故。<a id="a-f"></a>诸佛智光明海。<a id="a-g"></a>无量观行。<a id="a-h"></a>皆从此生。<a id="a-i"></a>若不体此理。<a id="a-j"></a>非佛智故。<a id="a-k"></a>以此佛智。<a id="a-l"></a>证斯本理。<a id="a-m"></a>理则不待照而自了。<a id="a-n"></a>智则必资理而成照。<a id="a-o"></a>若本觉性智。<a id="a-p"></a>性自了故。<a id="a-q"></a>以平等性智。<a id="a-r"></a>了本性故。<a id="a-s"></a>故知理无兴废。<a id="a-t"></a>寂照灵知。<a id="a-u"></a>弘之在人。<a id="a-v"></a>觉有前后。<a id="a-w"></a>人有照分。<a id="a-x"></a>功由理发。<a id="a-y"></a>失理则失照。<a id="a-z"></a>要见此理。<a id="a-10"></a>方成佛耳。<a id="a-11"></a>此理即是一心。<a id="a-12"></a>总该万有。<a id="a-13"></a>顿悟顿修。<a id="a-14"></a>更无渐次。<a id="a-15"></a>为未了不入者。<a id="a-16"></a>于一心法分出多门。<a id="a-17"></a>义演恒沙乃至无尽。<a id="a-18"></a>故法华经偈云。<a id="a-19"></a>少智乐小法。<a id="a-1A"></a>不自信作佛。<a id="a-1B"></a>是故以方便。<a id="a-1C"></a>分别说诸果。<a id="a-1D"></a>是以信心是佛。<a id="a-1E"></a>罕遇其机。<a id="a-1F"></a>乃诸佛出世之本怀。<a id="a-1G"></a>祖师西来之正意。<a id="a-1H"></a>自古先德。<a id="a-1I"></a>一闻。<a id="a-1J"></a>即心是佛之言。<a id="a-1K"></a>疑根顿尽。<a id="a-1L"></a>或欲灯传后嗣。<a id="a-1M"></a>便坐道场。<a id="a-1N"></a>或乐灰息游心。<a id="a-1O"></a>住深兰若。<a id="a-1P"></a>其或障浓信薄。<a id="a-1Q"></a>唯思向外驰求。<a id="a-1R"></a>随他意似鹦鹉之徒。<a id="a-1S"></a>借彼眼如水母之属。<a id="a-1T"></a>才生不信。<a id="a-1U"></a>便起谤心。<a id="a-1V"></a>今则广引遍搜探微撮要。<a id="a-1W"></a>所冀证成后学。<a id="a-1X"></a>决定无疑。<a id="a-1Y"></a>顿悟自心。<a id="a-1Z"></a>成佛妙轨。<a id="a-1a"></a>若论法利。<a id="a-1b"></a>功德无边。<a id="a-1c"></a>虚空可量。<a id="a-1d"></a>斯旨难尽。<a id="a-1e"></a>所以台教云。<a id="a-1f"></a>若人欲得一切。<a id="a-1g"></a>佛法。<a id="a-1h"></a>相好威仪。<a id="a-1i"></a>说法音声。<a id="a-1j"></a>十方无畏者。<a id="a-1k"></a>当行此一行三昧。<a id="a-1l"></a>勤行不懈。<a id="a-1m"></a>则能得入。<a id="a-1n"></a>如摩尼珠。<a id="a-1o"></a>随磨随光。<a id="a-1p"></a>证不思议功德。<a id="a-1q"></a>一行三昧者。<a id="a-1r"></a>系缘法界。<a id="a-1s"></a>一念法界。<a id="a-1t"></a>信一切法皆是佛法。<a id="a-1u"></a>无前无后。<a id="a-1v"></a>无复际畔。<a id="a-1w"></a>住佛所住。<a id="a-1x"></a>如诸佛住。<a id="a-1y"></a>安处寂灭法界。<a id="a-1z"></a>秘密藏中。<a id="a-20"></a>则理无不圆。<a id="a-21"></a>事无不足。<a id="a-22"></a>故称秘密。<a id="a-23"></a>亦号总持。<a id="a-24"></a>究竟指归。<a id="a-25"></a>自他俱利。<a id="a-26"></a>云何俱利。<a id="a-27"></a>以平等故。<a id="a-28"></a>云何平等。<a id="a-29"></a>以无相故。<a id="a-2A"></a>如入佛境界经偈云。<a id="a-2B"></a>入诸无相定。<a id="a-2C"></a>见诸法寂静。<a id="a-2D"></a>常入平等故。<a id="a-2E"></a>敬礼无所观。<a id="a-2F"></a>又一切诸法。<a id="a-2G"></a>有事有理。<a id="a-2H"></a>具体具用。<a id="a-2I"></a>不可偏执。<a id="a-2J"></a>乖此圆乘。<a id="a-2K"></a>以自性定为理。<a id="a-2L"></a>用引发定为事。<a id="a-2M"></a>因事显理。<a id="a-2N"></a>理则昭然。<a id="a-2O"></a>因理成事。<a id="a-2P"></a>事方圆足。<a id="a-2Q"></a>以性实之理。<a id="a-2R"></a>相虚之事。<a id="a-2S"></a>体用交彻。<a id="a-2T"></a>隐显同时。<a id="a-2U"></a>无碍双行。<a id="a-2V"></a>能契宗镜。<a id="a-2W"></a>若唯修事定。<a id="a-2X"></a>但集世禅。<a id="a-2Y"></a>虽曰修行。<a id="a-2Z"></a>犹生恶觉。<a id="a-2a"></a>以不制意地。<a id="a-2b"></a>未断其原。<a id="a-2c"></a>长劫练磨。<a id="a-2d"></a>返沈苦道。<a id="a-2e"></a>所以大涅槃经云。<a id="a-2f"></a>一切凡夫虽护身心。<a id="a-2g"></a>犹故生于三种恶觉。<a id="a-2h"></a>三恶觉者。<a id="a-2i"></a>欲觉恚觉。<a id="a-2j"></a>害觉。<a id="a-2k"></a>以贪欲故。<a id="a-2l"></a>即生嗔恚。<a id="a-2m"></a>因嗔恚故。<a id="a-2n"></a>便行损害。<a id="a-2o"></a>夫修行趣道。<a id="a-2p"></a>本为出五欲之泥。<a id="a-2q"></a>翻求利养名闻。<a id="a-2r"></a>如践蛇虺之地。<a id="a-2s"></a>凡修禅定护念之人。<a id="a-2t"></a>尚被外缘觉观破坏。<a id="a-2u"></a>何况纵情放逸之人。<a id="a-2v"></a>故知日夜常为烦恼欲火焚烧。<a id="a-2w"></a>觉观怨贼侵害。<a id="a-2x"></a>是以郁头蓝弗。<a id="a-2y"></a>以世俗智。<a id="a-2z"></a>伏下地惑。<a id="a-30"></a>获非想定。<a id="a-31"></a>具五神通。<a id="a-32"></a>时君敬重。<a id="a-33"></a>就宫供养。<a id="a-34"></a>郁头蓝弗每来与去。<a id="a-35"></a>皆乘神通。<a id="a-36"></a>赴宫供养。<a id="a-37"></a>王因出巡。<a id="a-38"></a>命其爱女依前旧仪。<a id="a-39"></a>供养蓝弗。<a id="a-3A"></a>王女珍敬。<a id="a-3B"></a>接足作礼。<a id="a-3C"></a>郁头蓝弗触女身手。<a id="a-3D"></a>因兹起贪。<a id="a-3E"></a>便生欲觉。<a id="a-3F"></a>遂失神通。<a id="a-3G"></a>饭食已讫。<a id="a-3H"></a>矫施异计。<a id="a-3I"></a>语王女言。<a id="a-3J"></a>我顷来去。<a id="a-3K"></a>皆乘神通。<a id="a-3L"></a>国人思敬。<a id="a-3M"></a>莫由见我。<a id="a-3N"></a>我今食竟。<a id="a-3O"></a>意欲步归。<a id="a-3P"></a>令国内人咸得见我。<a id="a-3Q"></a>王女谓实。<a id="a-3R"></a>送出阁门。<a id="a-3S"></a>步游归山。<a id="a-3T"></a>既失神通。<a id="a-3U"></a>情怀怅怏。<a id="a-3V"></a>端坐林薮。<a id="a-3W"></a>洁志安禅。<a id="a-3X"></a>林间。<a id="a-3Y"></a>鸟鸣。<a id="a-3Z"></a>喧噪。<a id="a-3a"></a>闹乱。<a id="a-3b"></a>久不得定。<a id="a-3c"></a>移就池边。<a id="a-3d"></a>安布求禅。<a id="a-3e"></a>池中鱼游。<a id="a-3f"></a>惊聒禅思。<a id="a-3g"></a>又不得定。<a id="a-3h"></a>因兹起嗔。<a id="a-3i"></a>便生恚觉。<a id="a-3j"></a>遂发恶愿。<a id="a-3k"></a>愿我来生。<a id="a-3l"></a>作着翅水獭身。<a id="a-3m"></a>上树害鸟。<a id="a-3n"></a>入水食。<a id="a-3o"></a>鱼报鱼鸟怨。<a id="a-3p"></a>誓不相放。<a id="a-3q"></a>因兹便。<a id="a-3r"></a>起害觉。<a id="a-3s"></a>现前。<a id="a-3t"></a>复移异。<a id="a-3u"></a>处专志习禅。<a id="a-3v"></a>久方得。<a id="a-3w"></a>定依前证。<a id="a-3x"></a>得非想三昧。<a id="a-3y"></a>命终之后。<a id="a-3z"></a>生非想天。<a id="a-40"></a>顺生受业。<a id="a-41"></a>八万大劫。<a id="a-42"></a>受异熟。<a id="a-43"></a>果八万劫满。<a id="a-44"></a>顺后受。<a id="a-45"></a>业酬前恶愿。<a id="a-46"></a>生于欲。<a id="a-47"></a>界作水獭。<a id="a-48"></a>身亦云飞狸身。<a id="a-49"></a>若到所在。<a id="a-4A"></a>水陆空行一切物命。<a id="a-4B"></a>悉皆吃尽。<a id="a-4C"></a>故经云。<a id="a-4D"></a>虽断烦恼。<a id="a-4E"></a>生非想处。<a id="a-4F"></a>犹故还堕三恶道中。<a id="a-4G"></a>即其义也。<a id="a-4H"></a>故须先入宗镜。<a id="a-4I"></a>达一心万行根本。<a id="a-4J"></a>然后福智庄严。<a id="a-4K"></a>则不枉功程。<a id="a-4L"></a>永无退转。<a id="a-4M"></a>得其旨则大智圆明。<a id="a-4N"></a>得其事。<a id="a-4O"></a>则大。<a id="a-4P"></a>用成就。<a id="a-4Q"></a>如师子奋迅。<a id="a-4R"></a>成熟法界众生。<a id="a-4S"></a>犹象王回旋。<a id="a-4T"></a>启发十方含识。<a id="a-4U"></a>故华严论云。<a id="a-4V"></a>师子奋迅三昧者。<a id="a-4W"></a>于十方世界。<a id="a-4X"></a>普同一切众生想念。<a id="a-4Y"></a>作用而成熟之。<a id="a-4Z"></a>大用而无作。<a id="a-4a"></a>是奋迅义。<a id="a-4b"></a>夫入宗镜。<a id="a-4c"></a>万事周圆。<a id="a-4d"></a>镜外更无一法可得。<a id="a-4e"></a>如遗教经云。<a id="a-4f"></a>是故汝等。<a id="a-4g"></a>当好制心。<a id="a-4h"></a>制之一处。<a id="a-4i"></a>无事不办。<a id="a-4j"></a>若不制心。<a id="a-4k"></a>无有是处。<a id="a-4l"></a>一念才起。<a id="a-4m"></a>生死如烟。<a id="a-4n"></a>驾五阴六入之舟航。<a id="a-4o"></a>结十二种类之窟宅。<a id="a-4p"></a>如从一妄念中。<a id="a-4q"></a>结成十二类。<a id="a-4r"></a>根尘相对。<a id="a-4s"></a>发识造业。<a id="a-4t"></a>因色有情。<a id="a-4u"></a>见时生想。<a id="a-4v"></a>于此情想二法。<a id="a-4w"></a>各生四相。<a id="a-4x"></a>从情上。<a id="a-4y"></a>生一有色。<a id="a-4z"></a>二无色。<a id="a-50"></a>三非有色。<a id="a-51"></a>四非无色。<a id="a-52"></a>从想上生。<a id="a-53"></a>一有想。<a id="a-54"></a>二无想。<a id="a-55"></a>三非有想。<a id="a-56"></a>四非无想。<a id="a-57"></a>胎因情有。<a id="a-58"></a>卵为想生。<a id="a-59"></a>情想合为湿生。<a id="a-5A"></a>情想离为化现。<a id="a-5B"></a>情上无色。<a id="a-5C"></a>则是空散消沉。<a id="a-5D"></a>想上无想。<a id="a-5E"></a>则为土木株杌。<a id="a-5F"></a>此二虽属无情。<a id="a-5G"></a>然皆从识变。<a id="a-5H"></a>若一念不生。<a id="a-5I"></a>则诸类皆绝。<a id="a-5J"></a>所以信心铭云。<a id="a-5K"></a>心若不异。<a id="a-5L"></a>万法一如。<a id="a-5M"></a>眼若不睡。<a id="a-5N"></a>诸梦自除。<a id="a-5O"></a>又如云。<a id="a-5P"></a>譬如动目。<a id="a-5Q"></a>能摇湛水。<a id="a-5R"></a>以眼劳观水。<a id="a-5S"></a>见水有动。<a id="a-5T"></a>眼若不瞬。<a id="a-5U"></a>池水则不摇。<a id="a-5V"></a>妄见若除。<a id="a-5W"></a>亦无草木成坏之相。<a id="a-5X"></a>若举眼见色由有色阴。<a id="a-5Y"></a>举身受苦乐。<a id="a-5Z"></a>由有受阴。<a id="a-5a"></a>举心即乱。<a id="a-5b"></a>由有想阴。<a id="a-5c"></a>举眼见生灭。<a id="a-5d"></a>由有行阴。<a id="a-5e"></a>精明湛不摇处。<a id="a-5f"></a>即识阴。<a id="a-5g"></a>又若以遍身针刺俱知。<a id="a-5h"></a>不带分别。<a id="a-5i"></a>则是识阴。<a id="a-5j"></a>若次第分别。<a id="a-5k"></a>则余识阴。<a id="a-5l"></a>故知一念才起。<a id="a-5m"></a>五阴俱生。<a id="a-5n"></a>微识未亡。<a id="a-5o"></a>六尘不灭。<a id="a-5p"></a>若唯识之义灯常照。<a id="a-5q"></a>妄何由生。<a id="a-5r"></a>一心之智镜恒明。<a id="a-5s"></a>旨终不昧。</p>
  <p id="a5t">问。<a id="a-5u"></a>四弘十度。<a id="a-5v"></a>皆可发行。<a id="a-5w"></a>云何须依一心。<a id="a-5x"></a>具足菩提之道。</p>
  <p id="a5y">答。<a id="a-5z"></a>若不依一心。<a id="a-60"></a>求大乘之人疑情不断。<a id="a-61"></a>古德云。<a id="a-62"></a>求大乘者。<a id="a-63"></a>所疑有二。<a id="a-64"></a>夫大乘法体。<a id="a-65"></a>为一为多。<a id="a-66"></a>如其是一即无异法。<a id="a-67"></a>无异法故。<a id="a-68"></a>无诸众生。<a id="a-69"></a>菩萨为谁发弘誓愿。<a id="a-6A"></a>若是多法。<a id="a-6B"></a>即非一体。<a id="a-6C"></a>非一体故。<a id="a-6D"></a>物我各别。<a id="a-6E"></a>如何得起同体大悲。<a id="a-6F"></a>由是疑惑。<a id="a-6G"></a>不能发心。<a id="a-6H"></a>今为遣此二疑。<a id="a-6I"></a>立一心法。<a id="a-6J"></a>开真如生灭体用二种门。<a id="a-6K"></a>立一心法者。<a id="a-6L"></a>遣彼初疑。<a id="a-6M"></a>明大乘法唯有一心。<a id="a-6N"></a>一心之外。<a id="a-6O"></a>更无别法。<a id="a-6P"></a>但有无明迷自一心。<a id="a-6Q"></a>起诸波浪。<a id="a-6R"></a>流转六道。<a id="a-6S"></a>虽起六道之浪。<a id="a-6T"></a>不出一心之海。<a id="a-6U"></a>良由一心动作六道。<a id="a-6V"></a>故得发弘誓之愿。<a id="a-6W"></a>六道不出一心。<a id="a-6X"></a>故能起同体大悲。<a id="a-6Y"></a>如是依于一心。<a id="a-6Z"></a>能遣二疑。<a id="a-6a"></a>得发大心。<a id="a-6b"></a>具足佛道。<a id="a-6c"></a>华严演义记。<a id="a-6d"></a>云释如来法身观者。<a id="a-6e"></a>先观发起普贤菩萨微妙行愿。<a id="a-6f"></a>复应以三密加持身心。<a id="a-6g"></a>则能入文殊师利大智慧海。<a id="a-6h"></a>然修行最初。<a id="a-6i"></a>于空闲处。<a id="a-6j"></a>摄念安心。<a id="a-6k"></a>闭目端身。<a id="a-6l"></a>结加跏坐。<a id="a-6m"></a>运心普缘无边刹海。<a id="a-6n"></a>谛观三世一切如来。<a id="a-6o"></a>遍于一一佛菩萨前。<a id="a-6p"></a>殷勤恭敬。<a id="a-6q"></a>礼拜旋绕。<a id="a-6r"></a>又以种种供具云海。<a id="a-6s"></a>奉献如是等一切圣众。<a id="a-6t"></a>广大供养已。<a id="a-6u"></a>复应观自心。<a id="a-6v"></a>心本不生。<a id="a-6w"></a>自性成就。<a id="a-6x"></a>光明遍照。<a id="a-6y"></a>犹如虚空。<a id="a-6z"></a>复应深起悲念。<a id="a-70"></a>哀愍众生。<a id="a-71"></a>不悟自心。<a id="a-72"></a>轮回诸趣。<a id="a-73"></a>我当普化。<a id="a-74"></a>拔济令其开悟。<a id="a-75"></a>尽无有余。<a id="a-76"></a>复应观察自心。<a id="a-77"></a>诸众生心。<a id="a-78"></a>及诸佛心。<a id="a-79"></a>本无有异。<a id="a-7A"></a>平等一相。<a id="a-7B"></a>成大菩提。<a id="a-7C"></a>莹彻清净。<a id="a-7D"></a>廓然周遍。<a id="a-7E"></a>圆明皎洁。<a id="a-7F"></a>成大月轮。<a id="a-7G"></a>量等虚空。<a id="a-7H"></a>无有边际。<a id="a-7I"></a>是以垢净世界。<a id="a-7J"></a>大小法门。<a id="a-7K"></a>乃至六度万行。<a id="a-7L"></a>皆从凡圣心现。<a id="a-7M"></a>故经云。<a id="a-7N"></a>菩萨摩诃萨。<a id="a-7O"></a>以离垢心。<a id="a-7P"></a>现见无为真如法界。<a id="a-7Q"></a>以自在心。<a id="a-7R"></a>现生三界。<a id="a-7S"></a>为教化彼诸众生故。<a id="a-7T"></a>又经云。<a id="a-7U"></a>依自虚妄染心。<a id="a-7V"></a>众生染。<a id="a-7W"></a>依自性清净心。<a id="a-7X"></a>众生净。<a id="a-7Y"></a>诸法无行经云。<a id="a-7Z"></a>虽赞发菩提心。<a id="a-7a"></a>而知心性即是菩提。<a id="a-7b"></a>虽赞大乘经。<a id="a-7c"></a>而知一切诸法皆是大相。<a id="a-7d"></a>虽说菩萨道。<a id="a-7e"></a>而不分别阿罗汉。<a id="a-7f"></a>辟支佛。<a id="a-7g"></a>诸佛。<a id="a-7h"></a>虽赞布施。<a id="a-7i"></a>而通达布施平等相。<a id="a-7j"></a>虽赞持戒。<a id="a-7k"></a>而了知诸法同是戒性。<a id="a-7l"></a>虽赞忍辱。<a id="a-7m"></a>而知诸法无生无灭无尽相。<a id="a-7n"></a>虽赞精进。<a id="a-7o"></a>而知诸法不发不行相。<a id="a-7p"></a>虽种种赞叹禅定。<a id="a-7q"></a>而知一切法常定相。<a id="a-7r"></a>虽种种赞于智慧。<a id="a-7s"></a>而了智慧之实性。<a id="a-7t"></a>虽说贪欲之过。<a id="a-7u"></a>而不见法有可贪者。<a id="a-7v"></a>虽说嗔恚之过。<a id="a-7w"></a>而不见法有可嗔者。<a id="a-7x"></a>虽说愚痴之过。<a id="a-7y"></a>而知诸法无痴无碍。<a id="a-7z"></a>虽示众生堕三恶道怖畏之苦。<a id="a-80"></a>而不得地狱饿鬼畜生之相。<a id="a-81"></a>如是诸菩萨。<a id="a-82"></a>虽随众生所能信解。<a id="a-83"></a>以方便力而为说。<a id="a-84"></a>而自信解一相之法。<a id="a-85"></a>故知心外无法。<a id="a-86"></a>于第一义而不动。<a id="a-87"></a>为未信者。<a id="a-88"></a>以方便力。<a id="a-89"></a>虽说种种道。<a id="a-8A"></a>其实为一乘。<a id="a-8B"></a>所以般若说。<a id="a-8C"></a>一切法皆摩诃衍。<a id="a-8D"></a>靡不运载。<a id="a-8E"></a>思益明。<a id="a-8F"></a>解诸法是菩萨遍行。<a id="a-8G"></a>华严入法界。<a id="a-8H"></a>不动祇园。<a id="a-8I"></a>净名。<a id="a-8J"></a>一念知一切法是道场。<a id="a-8K"></a>故知一法周备。<a id="a-8L"></a>无事不该。<a id="a-8M"></a>可谓圆满菩提。<a id="a-8N"></a>成就佛道。<a id="a-8O"></a>乃至坐禅见境。<a id="a-8P"></a>诸魔事起。<a id="a-8Q"></a>但了一心。<a id="a-8R"></a>境界自灭。<a id="a-8S"></a>可谓降魔妙术。<a id="a-8T"></a>治惑灵方。<a id="a-8U"></a>匪用心神。<a id="a-8V"></a>安然入道。<a id="a-8W"></a>起信论云。<a id="a-8X"></a>修行止者。<a id="a-8Y"></a>住寂静处。<a id="a-8Z"></a>结加趺坐。<a id="a-8a"></a>端身正意。<a id="a-8b"></a>不依气息。<a id="a-8c"></a>不依形色。<a id="a-8d"></a>不依虚空。<a id="a-8e"></a>不依地水火风。<a id="a-8f"></a>乃至不依见闻觉知。<a id="a-8g"></a>一切分别想念皆除。<a id="a-8h"></a>亦遣除想。<a id="a-8i"></a>以一切法不生不灭。<a id="a-8j"></a>皆无相故。<a id="a-8k"></a>前心依境以舍于境。<a id="a-8l"></a>后念依心。<a id="a-8m"></a>复舍于心。<a id="a-8n"></a>以心驰外境。<a id="a-8o"></a>摄住内心。<a id="a-8p"></a>后复超心。<a id="a-8q"></a>不取心相。<a id="a-8r"></a>以离真如不可得故。<a id="a-8s"></a>乃至魔事现前。<a id="a-8t"></a>念彼一切皆是思惟。<a id="a-8u"></a>刹那即灭。<a id="a-8v"></a>远离诸相。<a id="a-8w"></a>入真如三昧。<a id="a-8x"></a>心相既离。<a id="a-8y"></a>真相亦尽。<a id="a-8z"></a>摩诃衍论释云。<a id="a-90"></a>若真若伪。<a id="a-91"></a>唯自妄心现量境界。<a id="a-92"></a>无有其实。<a id="a-93"></a>无所著故。<a id="a-94"></a>又若真若伪。<a id="a-95"></a>皆一真如。<a id="a-96"></a>皆一法身。<a id="a-97"></a>无有别异。<a id="a-98"></a>不断除故。<a id="a-99"></a>是以但了一心。<a id="a-9A"></a>不忘正念。<a id="a-9B"></a>一切境界。<a id="a-9C"></a>自然消灭。<a id="a-9D"></a>可谓应念断除。<a id="a-9E"></a>岂劳功行。<a id="a-9F"></a>此乃西来的旨。<a id="a-9G"></a>诸佛正宗。<a id="a-9H"></a>圆信圆修。<a id="a-9I"></a>不同权渐。<a id="a-9J"></a>直下得力。<a id="a-9K"></a>如师子就人。<a id="a-9L"></a>一槌便成。<a id="a-9M"></a>犹王之宝器。<a id="a-9N"></a>可谓等赐高广大车。<a id="a-9O"></a>悉与如来平等灭度。<a id="a-9P"></a>岂同贫所乐法。<a id="a-9Q"></a>下劣之乘者哉。<a id="a-9R"></a>若有人不信此宗镜正义。<a id="a-9S"></a>反堕邪思。<a id="a-9T"></a>徇假执权而迷真实。<a id="a-9U"></a>如金易鋀石。<a id="a-9V"></a>凤换山鸡。<a id="a-9W"></a>如此愚盲。<a id="a-9X"></a>过在无眼。<a id="a-9Y"></a>如昔人乘马。<a id="a-9Z"></a>腰着金带。<a id="a-9a"></a>见乘驴者。<a id="a-9b"></a>着驴绦带。<a id="a-9c"></a>即便问之。<a id="a-9d"></a>或中何物贵。<a id="a-9e"></a>彼即答云。<a id="a-9f"></a>驴绦甚贵。<a id="a-9g"></a>其人即易之。<a id="a-9h"></a>或为色声而弃正法。<a id="a-9i"></a>其犹如是。</p>
  <p id="a9j">问。<a id="a-9k"></a>既一心圆满觉道。<a id="a-9l"></a>云何又发菩提等诸心。<a id="a-9m"></a>若有能发。<a id="a-9n"></a>则有所证。<a id="a-9o"></a>能所既成。<a id="a-9p"></a>唯一之义即堕。</p>
  <p id="a9q">答。<a id="a-9r"></a>夫言发者。<a id="a-9s"></a>即无所发。<a id="a-9t"></a>终不离心有菩提。<a id="a-9u"></a>离菩提有心。<a id="a-9v"></a>大宝积经云。<a id="a-9w"></a>菩提中。<a id="a-9x"></a>心不可得。<a id="a-9y"></a>心中。<a id="a-9z"></a>菩提亦不可得。<a id="a-A0"></a>离菩提。<a id="a-A1"></a>心不可得。<a id="a-A2"></a>离心。<a id="a-A3"></a>菩提亦不可得。<a id="a-A4"></a>乃至若言见有菩提而取证者。<a id="a-A5"></a>当知此辈。<a id="a-A6"></a>即是增上慢人。<a id="a-A7"></a>若能如是信解。<a id="a-A8"></a>乃为真发菩提之者。<a id="a-A9"></a>般若经云。<a id="a-AA"></a>若菩萨知心性。<a id="a-AB"></a>即是菩提。<a id="a-AC"></a>而能发起大菩提心。<a id="a-AD"></a>是名菩萨。<a id="a-AE"></a>又无所发菩萨云。<a id="a-AF"></a>知一切法皆无所发。<a id="a-AG"></a>而发菩提心。<a id="a-AH"></a>然于所证真如。<a id="a-AI"></a>如外无智。<a id="a-AJ"></a>能发妙智。<a id="a-AK"></a>智外无如。<a id="a-AL"></a>双照双遮。<a id="a-AM"></a>不存不泯。<a id="a-AN"></a>不二而二。<a id="a-AO"></a>理智似分。<a id="a-AP"></a>二而不二。<a id="a-AQ"></a>能所俱寂。<a id="a-AR"></a>则是一心菩提。<a id="a-AS"></a>万行之本。<a id="a-AT"></a>既能通达。<a id="a-AU"></a>法尔利他。<a id="a-AV"></a>运同体之大悲。<a id="a-AW"></a>岂有能所。<a id="a-AX"></a>以无得之方便。<a id="a-AY"></a>谁立自他。<a id="a-AZ"></a>止观云。<a id="a-Aa"></a>发真正菩提心者。<a id="a-Ab"></a>既深识不思议境。<a id="a-Ac"></a>知一苦一切苦。<a id="a-Ad"></a>自悲昔苦起惑。<a id="a-Ae"></a>耽湎粗弊色声。<a id="a-Af"></a>纵身口意。<a id="a-Ag"></a>作不善业。<a id="a-Ah"></a>轮环恶趣婴诸热恼。<a id="a-Ai"></a>身苦心苦。<a id="a-Aj"></a>而自毁伤。<a id="a-Ak"></a>而今还以爱茧自缠。<a id="a-Al"></a>痴灯所害。<a id="a-Am"></a>百千万劫。<a id="a-An"></a>一何痛哉。<a id="a-Ao"></a>设使欲舍三涂。<a id="a-Ap"></a>欣。<a id="a-Aq"></a>五戒十善。<a id="a-Ar"></a>相心修福。<a id="a-As"></a>如市易博换。<a id="a-At"></a>翻更益罪。<a id="a-Au"></a>似鱼入箄口。<a id="a-Av"></a>蛾赴灯中。<a id="a-Aw"></a>狂计邪黠。<a id="a-Ax"></a>逾迷逾远。<a id="a-Ay"></a>渴更饮碱。<a id="a-Az"></a>龙须缚身。<a id="a-B0"></a>入水转痛。<a id="a-B1"></a>牛皮系体。<a id="a-B2"></a>向日弥坚。<a id="a-B3"></a>盲入棘林。<a id="a-B4"></a>溺堕洄洑。<a id="a-B5"></a>把刃抱炬痛那可言。<a id="a-B6"></a>虎尾蛇头。<a id="a-B7"></a>悚焉悼栗。<a id="a-B8"></a>自惟若此。<a id="a-B9"></a>悲他亦然。<a id="a-BA"></a>假令隘路叛出怨国。<a id="a-BB"></a>备历辛苦。<a id="a-BC"></a>绝而复稣。<a id="a-BD"></a>往至贫里。<a id="a-BE"></a>佣赁一日。<a id="a-BF"></a>止宿草庵。<a id="a-BG"></a>不肯前进。<a id="a-BH"></a>乐为鄙事。<a id="a-BI"></a>不信不识。<a id="a-BJ"></a>可悲可怪。<a id="a-BK"></a>思惟彼我。<a id="a-BL"></a>哽痛自他。<a id="a-BM"></a>即起大悲。<a id="a-BN"></a>兴两誓愿。<a id="a-BO"></a>众生无边誓愿度。<a id="a-BP"></a>烦恼无边誓愿断。<a id="a-BQ"></a>虽知众生如虚空。<a id="a-BR"></a>誓度如虚空之众生。<a id="a-BS"></a>虽知烦恼无所有。<a id="a-BT"></a>誓断无所有之烦恼。<a id="a-BU"></a>虽知众生数甚多。<a id="a-BV"></a>而度多多之众生。<a id="a-BW"></a>虽知烦恼无边底。<a id="a-BX"></a>而断无底之烦恼。<a id="a-BY"></a>虽知众生如。<a id="a-BZ"></a>如佛如。<a id="a-Ba"></a>而度如佛如之众生。<a id="a-Bb"></a>虽知烦恼如实相。<a id="a-Bc"></a>而断如实相之烦恼。<a id="a-Bd"></a>何者。<a id="a-Be"></a>若但拔苦因。<a id="a-Bf"></a>拔苦果。<a id="a-Bg"></a>此誓杂毒。<a id="a-Bh"></a>故须观空。<a id="a-Bi"></a>若偏观空。<a id="a-Bj"></a>则不见众生可度。<a id="a-Bk"></a>是名著空者。<a id="a-Bl"></a>诸佛所不化。<a id="a-Bm"></a>若偏见众生可度。<a id="a-Bn"></a>即堕爱见大悲。<a id="a-Bo"></a>非解脱道。<a id="a-Bp"></a>今则非毒非伪。<a id="a-Bq"></a>故名为真。<a id="a-Br"></a>非空边非有边。<a id="a-Bs"></a>故名为正。<a id="a-Bt"></a>如鸟飞空。<a id="a-Bu"></a>终不住空。<a id="a-Bv"></a>虽不住空。<a id="a-Bw"></a>迹不可寻。<a id="a-Bx"></a>虽空而度。<a id="a-By"></a>虽度而空。<a id="a-Bz"></a>是故誓与虚空共斗。<a id="a-C0"></a>故名真正发菩提心。<a id="a-C1"></a>即此意也。<a id="a-C2"></a>又识不思议心。<a id="a-C3"></a>一乐心。<a id="a-C4"></a>一切乐心。<a id="a-C5"></a>我及众生。<a id="a-C6"></a>昔虽求乐。<a id="a-C7"></a>不知乐因。<a id="a-C8"></a>如执瓦砾。<a id="a-C9"></a>谓如意珠。<a id="a-CA"></a>妄指萤光。<a id="a-CB"></a>呼为日月。<a id="a-CC"></a>今方始解。<a id="a-CD"></a>故起大慈。<a id="a-CE"></a>兴两誓愿。<a id="a-CF"></a>谓法门无量誓愿知。<a id="a-CG"></a>佛道无上誓愿成。<a id="a-CH"></a>虽知法门永寂如空。<a id="a-CI"></a>誓愿修行永寂如空。<a id="a-CJ"></a>虽知菩提无所有。<a id="a-CK"></a>无所有中吾故求之。<a id="a-CL"></a>虽知法门如空无所有。<a id="a-CM"></a>誓画缋庄严虚空。<a id="a-CN"></a>虽知佛道非成所成。<a id="a-CO"></a>如虚空中种树。<a id="a-CP"></a>使得华得果。<a id="a-CQ"></a>虽知法门及佛果非修非不修。<a id="a-CR"></a>而修非证非得。<a id="a-CS"></a>以无所证得而证而得。<a id="a-CT"></a>是名非伪非毒名为真。<a id="a-CU"></a>非空非见爱名为正。<a id="a-CV"></a>如此慈悲誓愿。<a id="a-CW"></a>与不可思议境智。<a id="a-CX"></a>非前非后。<a id="a-CY"></a>同时俱起。<a id="a-CZ"></a>慈悲即智慧。<a id="a-Ca"></a>智慧即慈悲。<a id="a-Cb"></a>无缘无念。<a id="a-Cc"></a>普覆一切。<a id="a-Cd"></a>任运拔苦自然与乐。<a id="a-Ce"></a>不同毒害。<a id="a-Cf"></a>不同但空。<a id="a-Cg"></a>不同爱见。<a id="a-Ch"></a>是名真正发菩提心义。</p>
  <p id="aCi">问。<a id="a-Cj"></a>华严经颂云。<a id="a-Ck"></a>禅定持心常一缘。<a id="a-Cl"></a>智慧了境同三昧。<a id="a-Cm"></a>云何悟入一心。<a id="a-Cn"></a>能令根境悉成三昧。</p>
  <p id="aCo">答。<a id="a-Cp"></a>内外一切境界。<a id="a-Cq"></a>皆从真如一心而起。<a id="a-Cr"></a>真心不动。<a id="a-Cs"></a>故称为三昧王。<a id="a-Ct"></a>以统御一切万法万行故。<a id="a-Cu"></a>得称为王。<a id="a-Cv"></a>无有一法。<a id="a-Cw"></a>不从一心真如三昧起。<a id="a-Cx"></a>此是一切三昧根本。<a id="a-Cy"></a>了此根本。<a id="a-Cz"></a>则从本所现念念尘尘。<a id="a-D0"></a>尽成三昧。<a id="a-D1"></a>以本末无异故。<a id="a-D2"></a>宝积经偈云。<a id="a-D3"></a>如钻木出火。<a id="a-D4"></a>要假众缘力。<a id="a-D5"></a>若缘不和合。<a id="a-D6"></a>火终不得生。<a id="a-D7"></a>是不悦意声。<a id="a-D8"></a>毕竟无所有。<a id="a-D9"></a>知声性空故。<a id="a-DA"></a>嗔亦不复生。<a id="a-DB"></a>嗔不在于声。<a id="a-DC"></a>亦不身中住。<a id="a-DD"></a>因缘和合起。<a id="a-DE"></a>离缘终不生。<a id="a-DF"></a>如因乳等缘。<a id="a-DG"></a>和合生酥酪。<a id="a-DH"></a>嗔自性无起。<a id="a-DI"></a>因于粗恶事。<a id="a-DJ"></a>愚者不能了。<a id="a-DK"></a>热恼自烧然。<a id="a-DL"></a>应当如是知。<a id="a-DM"></a>究竟无所有。<a id="a-DN"></a>嗔性本寂静。<a id="a-DO"></a>但有于假名。<a id="a-DP"></a>嗔恚即实际。<a id="a-DQ"></a>以依真如起。<a id="a-DR"></a>了知如法界。<a id="a-DS"></a>是名嗔三昧。<a id="a-DT"></a>又偈云。<a id="a-DU"></a>是大夜叉身。<a id="a-DV"></a>从于自心起。<a id="a-DW"></a>是中无有实。<a id="a-DX"></a>妄生于恐怖。<a id="a-DY"></a>亦无有怖心。<a id="a-DZ"></a>而生于怖畏。<a id="a-Da"></a>观法非实故。<a id="a-Db"></a>无相无所得。<a id="a-Dc"></a>空无寂静处。<a id="a-Dd"></a>现此夜叉身。<a id="a-De"></a>如是知虚妄。<a id="a-Df"></a>是夜叉三昧。<a id="a-Dg"></a>且夜叉一身。<a id="a-Dh"></a>于外相分甚为粗。<a id="a-Di"></a>恶令人怖畏。<a id="a-Dj"></a>嗔之一门。<a id="a-Dk"></a>是根本烦恼。<a id="a-Dl"></a>最能烦乱。<a id="a-Dm"></a>此内外二法。<a id="a-Dn"></a>尚成三昧。<a id="a-Do"></a>举一例诸。<a id="a-Dp"></a>可为龟镜。<a id="a-Dq"></a>其余一切心镜即无非三昧矣。<a id="a-Dr"></a>楞伽经云。<a id="a-Ds"></a>佛言。<a id="a-Dt"></a>大慧。<a id="a-Du"></a>云何三昧乐正受意生身。<a id="a-Dv"></a>谓第三。<a id="a-Dw"></a>第四第五地。<a id="a-Dx"></a>三昧乐正受。<a id="a-Dy"></a>故种种自心。<a id="a-Dz"></a>寂静安住。<a id="a-E0"></a>心海。<a id="a-E1"></a>起浪。<a id="a-E2"></a>识相不生。<a id="a-E3"></a>知自心现境界性非性。<a id="a-E4"></a>是名三昧。<a id="a-E5"></a>乐正受意生身。<a id="a-E6"></a>故知了境即心。<a id="a-E7"></a>更无一物。<a id="a-E8"></a>会于本寂。<a id="a-E9"></a>即心海常安。<a id="a-EA"></a>分别不起。<a id="a-EB"></a>即是正受。<a id="a-EC"></a>是以无物可纳。<a id="a-ED"></a>名为正受。<a id="a-EE"></a>无境可动。<a id="a-EF"></a>名为正定。<a id="a-EG"></a>首楞严三昧经云。<a id="a-EH"></a>问现意天子。<a id="a-EI"></a>菩萨当修何法。<a id="a-EJ"></a>得是三昧。<a id="a-EK"></a>天子答。<a id="a-EL"></a>欲得三昧。<a id="a-EM"></a>当行凡法。<a id="a-EN"></a>若见凡法不合不散。<a id="a-EO"></a>是名修行楞严三昧。<a id="a-EP"></a>又问。<a id="a-EQ"></a>诸佛法中。<a id="a-ER"></a>有合散耶。<a id="a-ES"></a>天子曰。<a id="a-ET"></a>凡法尚无合散。<a id="a-EU"></a>况佛法耶。<a id="a-EV"></a>云何修习。<a id="a-EW"></a>若见凡法。<a id="a-EX"></a>佛法不二。<a id="a-EY"></a>是名修习。<a id="a-EZ"></a>是以了一心成现之门。<a id="a-Ea"></a>则无修而修。<a id="a-Eb"></a>达万法具足之体。<a id="a-Ec"></a>乃不习而习。<a id="a-Ed"></a>出入无际。<a id="a-Ee"></a>心境一如。<a id="a-Ef"></a>即于一切差别法中。<a id="a-Eg"></a>念念入。<a id="a-Eh"></a>念念起故。<a id="a-Ei"></a>所以华严经云。<a id="a-Ej"></a>佛子。<a id="a-Ek"></a>菩萨摩诃萨。<a id="a-El"></a>入一切众生差别身三昧。<a id="a-Em"></a>于此三昧。<a id="a-En"></a>内身入。<a id="a-Eo"></a>外身起。<a id="a-Ep"></a>外身入。<a id="a-Eq"></a>内身起。<a id="a-Er"></a>同身入。<a id="a-Es"></a>异身起。<a id="a-Et"></a>异身入。<a id="a-Eu"></a>同身起。<a id="a-Ev"></a>乃至眼处入。<a id="a-Ew"></a>耳处起。<a id="a-Ex"></a>耳处入。<a id="a-Ey"></a>眼处起。<a id="a-Ez"></a>鼻处入。<a id="a-F0"></a>舌处起。<a id="a-F1"></a>舌处入。<a id="a-F2"></a>鼻处起。<a id="a-F3"></a>身处入。<a id="a-F4"></a>意处起。<a id="a-F5"></a>意处入。<a id="a-F6"></a>身处起。<a id="a-F7"></a>自处入。<a id="a-F8"></a>他处起。<a id="a-F9"></a>他处入。<a id="a-FA"></a>自处起。<a id="a-FB"></a>一微尘中入。<a id="a-FC"></a>无数世界微尘中起。<a id="a-FD"></a>无数世界微尘中入。<a id="a-FE"></a>一微尘中起。<a id="a-FF"></a>不唯根境尽成三昧。<a id="a-FG"></a>万法咸作智门。<a id="a-FH"></a>承此宗镜之光。<a id="a-FI"></a>可谓尽善尽美。<a id="a-FJ"></a>何者。<a id="a-FK"></a>体含虚寂。<a id="a-FL"></a>不能赞其美。<a id="a-FM"></a>理绝见闻。<a id="a-FN"></a>不能书其过。<a id="a-FO"></a>降兹已下。<a id="a-FP"></a>皆堕形名。<a id="a-FQ"></a>则难逃毁赞矣。<a id="a-FR"></a>如昔人云。<a id="a-FS"></a>夫大道混然无形。<a id="a-FT"></a>寂然无声。<a id="a-FU"></a>视之不见。<a id="a-FV"></a>听之不闻。<a id="a-FW"></a>非可以影响知。<a id="a-FX"></a>不得以毁誉称也。<a id="a-FY"></a>降此以往。<a id="a-FZ"></a>则事不双美。<a id="a-Fa"></a>名不并盛矣。<a id="a-Fb"></a>虽天地之大。<a id="a-Fc"></a>三光之明。<a id="a-Fd"></a>圣贤之智。<a id="a-Fe"></a>犹未免于毁誉也。<a id="a-Ff"></a>故天有坼之象。<a id="a-Fg"></a>地有裂之形。<a id="a-Fh"></a>日月有谪蚀之变。<a id="a-Fi"></a>五星有勃彗之妖。<a id="a-Fj"></a>尧有不。<a id="a-Fk"></a>慈之诽。<a id="a-Fl"></a>舜有誷父之谤。<a id="a-Fm"></a>汤有放君之称。<a id="a-Fn"></a>武王有弑主之讥。<a id="a-Fo"></a>齐桓有贪淫之目。<a id="a-Fp"></a>晋文有不臣之声。<a id="a-Fq"></a>伊尹有无君之迹。<a id="a-Fr"></a>管仲有僣上之名。<a id="a-Fs"></a>以夫二仪七曜之灵。<a id="a-Ft"></a>不能无亏沵。<a id="a-Fu"></a>尧舜汤武之圣也。<a id="a-Fv"></a>不能免嫌谤。<a id="a-Fw"></a>桓文伊管之贤也。<a id="a-Fx"></a>不能遣纤过。<a id="a-Fy"></a>由此观之。<a id="a-Fz"></a>宇宙庸流。<a id="a-G0"></a>奚能自免怨谤。<a id="a-G1"></a>而无悔吝也。<a id="a-G2"></a>若以心智通灵。<a id="a-G3"></a>成无为之化。<a id="a-G4"></a>则万累不能干矣。</p>
  <p id="aG5">问。<a id="a-G6"></a>一心旨趣。<a id="a-G7"></a>盖是总门。<a id="a-G8"></a>法义难明。<a id="a-G9"></a>广须开演。<a id="a-GA"></a>如何是法。<a id="a-GB"></a>如何是义。</p>
  <p id="aGC">答。<a id="a-GD"></a>法本无差。<a id="a-GE"></a>随义有别。<a id="a-GF"></a>从法生义。<a id="a-GG"></a>差别难明。<a id="a-GH"></a>因义显法。<a id="a-GI"></a>一心易了。<a id="a-GJ"></a>禅原集。<a id="a-GK"></a>以况解释法义二门。<a id="a-GL"></a>如真金随工匠等缘。<a id="a-GM"></a>作镮钏等物。<a id="a-GN"></a>金性必不变为铜铁。<a id="a-GO"></a>金即是法。<a id="a-GP"></a>不变随缘是义。<a id="a-GQ"></a>设有人问何物不变。<a id="a-GR"></a>何物随缘。<a id="a-GS"></a>只令答云金也。<a id="a-GT"></a>以喻一藏经论义理。<a id="a-GU"></a>只是说心。<a id="a-GV"></a>心即是法。<a id="a-GW"></a>一切是义。<a id="a-GX"></a>故论云。<a id="a-GY"></a>所言法者。<a id="a-GZ"></a>谓众生心。<a id="a-Ga"></a>经云。<a id="a-Gb"></a>无量义者。<a id="a-Gc"></a>从一法生。<a id="a-Gd"></a>然无量义。<a id="a-Ge"></a>统唯二种。<a id="a-Gf"></a>一不变。<a id="a-Gg"></a>二随缘。<a id="a-Gh"></a>诸经只说此心随迷悟缘。<a id="a-Gi"></a>成垢净凡圣等。<a id="a-Gj"></a>亦只说此心垢净等时。<a id="a-Gk"></a>元来不变。<a id="a-Gl"></a>常自寂灭。<a id="a-Gm"></a>真实如如等。<a id="a-Gn"></a>设有人问何法不变。<a id="a-Go"></a>何法随缘。<a id="a-Gp"></a>只答云心也。<a id="a-Gq"></a>不变是性。<a id="a-Gr"></a>随缘是相。<a id="a-Gs"></a>当知性相。<a id="a-Gt"></a>皆是一心上义。<a id="a-Gu"></a>今性相二宗互相非者。<a id="a-Gv"></a>良由不识真心。<a id="a-Gw"></a>每闻心字。<a id="a-Gx"></a>将谓。<a id="a-Gy"></a>只是八识。<a id="a-Gz"></a>不知八识但是真心上随缘之义。<a id="a-H0"></a>故马鸣以一心为法。<a id="a-H1"></a>以真如生灭二门为义。<a id="a-H2"></a>论云。<a id="a-H3"></a>依于此心。<a id="a-H4"></a>显示摩诃衍义。<a id="a-H5"></a>心真如是体。<a id="a-H6"></a>心生灭是相用。<a id="a-H7"></a>只说此心。<a id="a-H8"></a>不虚妄。<a id="a-H9"></a>故云真。<a id="a-HA"></a>不变易。<a id="a-HB"></a>故云如。<a id="a-HC"></a>不守自性。<a id="a-HD"></a>故随缘。<a id="a-HE"></a>以随缘故。<a id="a-HF"></a>成无量义。<a id="a-HG"></a>又由不变故。<a id="a-HH"></a>始能随缘。<a id="a-HI"></a>由随缘故。<a id="a-HJ"></a>方能不变。<a id="a-HK"></a>何者谓若变自体。<a id="a-HL"></a>将何随缘。<a id="a-HM"></a>如无水岂能成波浪。<a id="a-HN"></a>故知一心不动。<a id="a-HO"></a>义遍恒沙。<a id="a-HP"></a>虽遍恒沙。<a id="a-HQ"></a>皆是一心之义。</p>
  <p id="aHR">问。<a id="a-HS"></a>欲净其土。<a id="a-HT"></a>当净其心。<a id="a-HU"></a>则心外有土。<a id="a-HV"></a>何成自净。</p>
  <p id="aHW">答。<a id="a-HX"></a>至极法身。<a id="a-HY"></a>常寂光土。<a id="a-HZ"></a>离身无土。<a id="a-Ha"></a>离土无身。<a id="a-Hb"></a>依报是心之相。<a id="a-Hc"></a>正报是心之体。<a id="a-Hd"></a>体相无碍。<a id="a-He"></a>依正本同。<a id="a-Hf"></a>所以摄境归心。<a id="a-Hg"></a>真空观中。<a id="a-Hh"></a>则摄相归体。<a id="a-Hi"></a>显出法身。<a id="a-Hj"></a>从心现境。<a id="a-Hk"></a>妙有观中。<a id="a-Hl"></a>则依体起用。<a id="a-Hm"></a>修成报身。<a id="a-Hn"></a>若心境秘密圆融观中。<a id="a-Ho"></a>则心境交参。<a id="a-Hp"></a>依正无碍。<a id="a-Hq"></a>心谓无碍心。<a id="a-Hr"></a>诸佛证之以成法身。<a id="a-Hs"></a>境谓无碍境。<a id="a-Ht"></a>诸佛证之以成净土。<a id="a-Hu"></a>净名疏中。<a id="a-Hv"></a>观心释四种境界者。<a id="a-Hw"></a>一因缘境。<a id="a-Hx"></a>二空境。<a id="a-Hy"></a>三假境。<a id="a-Hz"></a>四中道境。<a id="a-I0"></a>境是心所依住。<a id="a-I1"></a>即是上也。<a id="a-I2"></a>众生者。<a id="a-I3"></a>佛告比丘。<a id="a-I4"></a>汝等日夜。<a id="a-I5"></a>常生无量百千众生。<a id="a-I6"></a>今因缘心多境亦多。<a id="a-I7"></a>心少境亦少。<a id="a-I8"></a>观心照少境。<a id="a-I9"></a>即是小国土。<a id="a-IA"></a>观心照多境。<a id="a-IB"></a>亦是多国土。<a id="a-IC"></a>如是观因缘境。<a id="a-ID"></a>即是化众生。<a id="a-IE"></a>或调恶境而悟。<a id="a-IF"></a>即是秽土入佛智慧。<a id="a-IG"></a>或观善境而悟。<a id="a-IH"></a>即是净土入佛智慧。<a id="a-II"></a>起菩萨根者。<a id="a-IJ"></a>随所观善恶之尘。<a id="a-IK"></a>了知此尘即是一切法。<a id="a-IL"></a>此法本来毕竟常寂。<a id="a-IM"></a>常寂之境。<a id="a-IN"></a>发于真智。<a id="a-IO"></a>真智所依佛土。<a id="a-IP"></a>即常寂光土也。<a id="a-IQ"></a>复次行人观是四境。<a id="a-IR"></a>非为贪着境界。<a id="a-IS"></a>但化伏烦恼心数众生。<a id="a-IT"></a>用此四心而起誓愿。<a id="a-IU"></a>愿法界众生。<a id="a-IV"></a>皆得如我化此心数。<a id="a-IW"></a>悉令清净。<a id="a-IX"></a>即是净土安立有为缘集众生也。<a id="a-IY"></a>行人当知。<a id="a-IZ"></a>一切菩萨净佛国土根本。<a id="a-Ia"></a>从此而起。<a id="a-Ib"></a>合抱之树。<a id="a-Ic"></a>起于毫末。<a id="a-Id"></a>又凡圣共居。<a id="a-Ie"></a>同一妙土。<a id="a-If"></a>真俗所依。<a id="a-Ig"></a>唯一法身。<a id="a-Ih"></a>所依不二能依自殊。<a id="a-Ii"></a>所既不殊。<a id="a-Ij"></a>能亦何别。<a id="a-Ik"></a>无始妄习。<a id="a-Il"></a>谓依正殊。<a id="a-Im"></a>若能一切皆融。<a id="a-In"></a>岂有身土别见。<a id="a-Io"></a>如此观心。<a id="a-Ip"></a>实真净土。<a id="a-Iq"></a>是真了义。<a id="a-Ir"></a>若离此者。<a id="a-Is"></a>多是执文随语生见。<a id="a-It"></a>义海云。<a id="a-Iu"></a>尘毛刹海是依。<a id="a-Iv"></a>佛身智慧光明是正。<a id="a-Iw"></a>今此尘是佛智现。<a id="a-Ix"></a>举体全是佛智。<a id="a-Iy"></a>是故光明中见佛刹等。<a id="a-Iz"></a>又刹海尘等。<a id="a-J0"></a>全以佛法界如如为尘体。<a id="a-J1"></a>是故尘中现一切佛事。<a id="a-J2"></a>当知依即正。<a id="a-J3"></a>正即依。<a id="a-J4"></a>乃至一事一法。<a id="a-J5"></a>一毛一尘。<a id="a-J6"></a>各各如是合佛依正也。<a id="a-J7"></a>故知万像繁兴。<a id="a-J8"></a>唯一致矣。</p>
 </body>
</html>