<!doctype html>
<html id="z3IBXBi1eS" data-ver="1571">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第三十九</h1>
  <p id="a2">夫觉王明敕大教指归。<a id="a-3"></a>末法比丘。<a id="a-4"></a>须于四念处修道。<a id="a-5"></a>其旨如何。</p>
  <p id="a6">答。<a id="a-7"></a>此出大般涅槃经。<a id="a-8"></a>最后垂示。<a id="a-9"></a>总前教迹。<a id="a-A"></a>同此指归。<a id="a-B"></a>以四念处。<a id="a-C"></a>即是宗镜所明一切众生身受心法。<a id="a-D"></a>如经云。<a id="a-E"></a>佛告阿难。<a id="a-F"></a>如汝所问。<a id="a-G"></a>佛涅槃后依何住者。<a id="a-H"></a>阿难。<a id="a-I"></a>依四念处。<a id="a-J"></a>严心而住。<a id="a-K"></a>观身性相。<a id="a-L"></a>同于虚空。<a id="a-M"></a>名身念处。<a id="a-N"></a>观受不在内外。<a id="a-O"></a>不住中间。<a id="a-P"></a>名受念处。<a id="a-Q"></a>观心但有名字。<a id="a-R"></a>名字性离。<a id="a-S"></a>名心念处。<a id="a-T"></a>观法不得善法。<a id="a-U"></a>不得不善法。<a id="a-V"></a>名法念处。<a id="a-W"></a>阿难。<a id="a-X"></a>一切行者。<a id="a-Y"></a>应当依此四念处住。<a id="a-Z"></a>又云。<a id="a-a"></a>譬如国王。<a id="a-b"></a>安住己界。<a id="a-c"></a>身心安乐。<a id="a-d"></a>若在他界。<a id="a-e"></a>则得众苦。<a id="a-f"></a>一切众生。<a id="a-g"></a>亦复如是。<a id="a-h"></a>若能自住于己境界。<a id="a-i"></a>则得安乐。<a id="a-j"></a>若至他界。<a id="a-k"></a>则遇恶魔。<a id="a-l"></a>受诸苦恼。<a id="a-m"></a>自境界者。<a id="a-n"></a>谓四念处。<a id="a-o"></a>他境界者。<a id="a-p"></a>谓五欲也。<a id="a-q"></a>华手经云。<a id="a-r"></a>佛告跋陀婆罗。<a id="a-s"></a>于尔时世。<a id="a-t"></a>一切善人应作是念。<a id="a-u"></a>我等当自依四念处。<a id="a-v"></a>四念处者。<a id="a-w"></a>于圣法中。<a id="a-x"></a>一切诸法。<a id="a-y"></a>皆名念处。<a id="a-z"></a>何以故。<a id="a-10"></a>一切诸法常住自性。<a id="a-11"></a>无能坏故。<a id="a-12"></a>一切诸法皆名念处者。<a id="a-13"></a>故知即法是心。<a id="a-14"></a>即心是法。<a id="a-15"></a>皆同一性。<a id="a-16"></a>岂能坏乎。<a id="a-17"></a>若有二法。<a id="a-18"></a>则能相坏。<a id="a-19"></a>大宝积经偈云。<a id="a-1A"></a>得无动处者。<a id="a-1B"></a>常住于无处。<a id="a-1C"></a>无动处者。<a id="a-1D"></a>则自心境界。<a id="a-1E"></a>此境界。<a id="a-1F"></a>即无处所。<a id="a-1G"></a>如金刚三昧经云。<a id="a-1H"></a>心无边际。<a id="a-1I"></a>不见处所。<a id="a-1J"></a>论释云。<a id="a-1K"></a>心无边际者。<a id="a-1L"></a>归一心原。<a id="a-1M"></a>心体周遍。<a id="a-1N"></a>遍十方。<a id="a-1O"></a>故无边。<a id="a-1P"></a>周三世故无际。<a id="a-1Q"></a>虽周三世。<a id="a-1R"></a>而无古今之殊。<a id="a-1S"></a>虽遍十方。<a id="a-1T"></a>而无此彼之处。<a id="a-1U"></a>故言不见处所。<a id="a-1V"></a>大法炬陀罗尼经云。<a id="a-1W"></a>夫念处者。<a id="a-1X"></a>云何念义。<a id="a-1Y"></a>当知是念。<a id="a-1Z"></a>无有违诤。<a id="a-1a"></a>随顺如法。<a id="a-1b"></a>趣向平等。<a id="a-1c"></a>远离邪念。<a id="a-1d"></a>无有移转。<a id="a-1e"></a>及诸别异。<a id="a-1f"></a>唯是一心。<a id="a-1g"></a>入不动定。<a id="a-1h"></a>若能如是。<a id="a-1i"></a>名为念义。<a id="a-1j"></a>如天台智者。<a id="a-1k"></a>广述真诠。<a id="a-1l"></a>大小兼弘。<a id="a-1m"></a>教观双辩。<a id="a-1n"></a>末后唯说观心论章。<a id="a-1o"></a>意亦如是。<a id="a-1p"></a>亦如祖师马鸣菩萨。<a id="a-1q"></a>广释经造论。<a id="a-1r"></a>末后唯制一卷略论。<a id="a-1s"></a>名大乘起信论云。<a id="a-1t"></a>有摩诃衍。<a id="a-1u"></a>能起大乘信根。<a id="a-1v"></a>立心真如心生灭二门。<a id="a-1w"></a>总论一心。<a id="a-1x"></a>别开体用。<a id="a-1y"></a>若了此一心大旨。<a id="a-1z"></a>即是起一切众生大乘信根。<a id="a-20"></a>若未信者。<a id="a-21"></a>设经无量亿劫。<a id="a-22"></a>广大修行。<a id="a-23"></a>不入祖佛正宗。<a id="a-24"></a>皆是假名菩萨。<a id="a-25"></a>以此一论之要义。<a id="a-26"></a>总摄诸部之广文。<a id="a-27"></a>以源摄流。<a id="a-28"></a>有何不尽。<a id="a-29"></a>亦是诸圣制作大意。<a id="a-2A"></a>亦是宗镜本怀。<a id="a-2B"></a>乃诸佛所知。<a id="a-2C"></a>群贤所证。<a id="a-2D"></a>众德所备。<a id="a-2E"></a>万行所弘。<a id="a-2F"></a>妙义所诠。<a id="a-2G"></a>究竟所趣。<a id="a-2H"></a>此四念处。<a id="a-2I"></a>破八颠倒。<a id="a-2J"></a>一不净中作净想。<a id="a-2K"></a>二苦中作乐想。<a id="a-2L"></a>三无常中作常想。<a id="a-2M"></a>四无我中作我想。<a id="a-2N"></a>此是外道凡夫四倒。<a id="a-2O"></a>又一净中作不净想。<a id="a-2P"></a>二乐中作苦想。<a id="a-2Q"></a>三常中作无常想。<a id="a-2R"></a>四我中作无我想。<a id="a-2S"></a>此是二乘四倒。<a id="a-2T"></a>共成八倒。<a id="a-2U"></a>是以修四念处观。<a id="a-2V"></a>破八颠倒。<a id="a-2W"></a>于中而般涅槃。<a id="a-2X"></a>是十方诸佛出世本怀。<a id="a-2Y"></a>究竟指归秘密藏中。<a id="a-2Z"></a>最后放舍身命之处。<a id="a-2a"></a>正当宗镜大旨。<a id="a-2b"></a>一心法门。<a id="a-2c"></a>辅行记云。<a id="a-2d"></a>四念处观者。<a id="a-2e"></a>一一念处。<a id="a-2f"></a>皆悉先明空假破倒。<a id="a-2g"></a>次以中道结成秘藏。<a id="a-2h"></a>自他俱满。<a id="a-2i"></a>义兼大小。<a id="a-2j"></a>言俱破者。<a id="a-2k"></a>既以中道显秘密藏。<a id="a-2l"></a>故四念处咸皆破倒。<a id="a-2m"></a>何者。<a id="a-2n"></a>以即空故。<a id="a-2o"></a>破常倒。<a id="a-2p"></a>义兼于小。<a id="a-2q"></a>以即假故。<a id="a-2r"></a>破无常倒。<a id="a-2s"></a>义兼于大。<a id="a-2t"></a>中道为正。<a id="a-2u"></a>故曰义兼大小。<a id="a-2v"></a>以即中故。<a id="a-2w"></a>双照大小。<a id="a-2x"></a>双非大小。<a id="a-2y"></a>即是双照双破八倒。<a id="a-2z"></a>三谛相即。<a id="a-30"></a>兼无前后。<a id="a-31"></a>破无次第。<a id="a-32"></a>即破即立。<a id="a-33"></a>即照即遮。<a id="a-34"></a>四荣四枯者。<a id="a-35"></a>大涅槃经云。<a id="a-36"></a>东方双者。<a id="a-37"></a>喻常无常。<a id="a-38"></a>南方双者。<a id="a-39"></a>喻乐无乐。<a id="a-3A"></a>西方双者。<a id="a-3B"></a>喻我无我。<a id="a-3C"></a>北方双者。<a id="a-3D"></a>喻净不净。<a id="a-3E"></a>四方各双。<a id="a-3F"></a>故名双树。<a id="a-3G"></a>方面皆悉一枯一荣。<a id="a-3H"></a>荣喻于常等。<a id="a-3I"></a>枯喻无常等。<a id="a-3J"></a>如来于中北首而卧。<a id="a-3K"></a>入般涅槃。<a id="a-3L"></a>表非枯非荣。<a id="a-3M"></a>荣即表假。<a id="a-3N"></a>枯即表空。<a id="a-3O"></a>即是于其空假中间。<a id="a-3P"></a>而入秘藏。<a id="a-3Q"></a>后分经云。<a id="a-3R"></a>东方一双。<a id="a-3S"></a>在于佛后。<a id="a-3T"></a>西方一双。<a id="a-3U"></a>在于佛前。<a id="a-3V"></a>南方一双。<a id="a-3W"></a>在于佛足。<a id="a-3X"></a>北方一双。<a id="a-3Y"></a>在于佛首。<a id="a-3Z"></a>入涅槃已。<a id="a-3a"></a>东西二双合为一树。<a id="a-3b"></a>南北二双亦合为一。<a id="a-3c"></a>二合皆悉垂覆如来。<a id="a-3d"></a>其树惨然。<a id="a-3e"></a>皆悉变白。<a id="a-3f"></a>常无常等。<a id="a-3g"></a>二即不二。<a id="a-3h"></a>常乐我净。<a id="a-3i"></a>遍覆法界故。<a id="a-3j"></a>二合垂覆如来。<a id="a-3k"></a>即是如来契于秘藏。<a id="a-3l"></a>亦是念处无非寂灭。<a id="a-3m"></a>白者。<a id="a-3n"></a>即是众色之本。<a id="a-3o"></a>常等称本。<a id="a-3p"></a>故名为变白。<a id="a-3q"></a>言北首者。<a id="a-3r"></a>增一阿含云。<a id="a-3s"></a>表于佛法久住北天。<a id="a-3t"></a>长阿含第四云。<a id="a-3u"></a>佛告阿难。<a id="a-3v"></a>安我头南首。<a id="a-3w"></a>面向北。<a id="a-3x"></a>则使佛法久住不灭。<a id="a-3y"></a>况涅槃终极。<a id="a-3z"></a>不表秘藏耶。<a id="a-40"></a>然一代教门。<a id="a-41"></a>凡诸所表。<a id="a-42"></a>文义显著。<a id="a-43"></a>莫过双树。<a id="a-44"></a>以四念处。<a id="a-45"></a>能为大小观行初门。<a id="a-46"></a>是故尔也。<a id="a-47"></a>殷勤遗嘱。<a id="a-48"></a>意在于斯。<a id="a-49"></a>又但凡夫谓身为净。<a id="a-4A"></a>言受是乐。<a id="a-4B"></a>执心是常。<a id="a-4C"></a>计法为我。<a id="a-4D"></a>由斯四倒。<a id="a-4E"></a>而起贪爱无明。<a id="a-4F"></a>而有诸行乃至老死。<a id="a-4G"></a>苦集浩然。<a id="a-4H"></a>八万四千烦恼火。<a id="a-4I"></a>烧于五阴舍宅。<a id="a-4J"></a>故法华经云。<a id="a-4K"></a>四面俱时欻然火起。<a id="a-4L"></a>即喻四倒。<a id="a-4M"></a>若小乘观人。<a id="a-4N"></a>即观身不净。<a id="a-4O"></a>破于净倒。<a id="a-4P"></a>观受是苦。<a id="a-4Q"></a>破于乐倒。<a id="a-4R"></a>观心无常。<a id="a-4S"></a>破于常倒。<a id="a-4T"></a>观法无我。<a id="a-4U"></a>破于我倒。<a id="a-4V"></a>是则由前迷心颠倒。<a id="a-4W"></a>谓身是常乐我净故。<a id="a-4X"></a>起贪爱诸烦恼。<a id="a-4Y"></a>今既观知身是不净。<a id="a-4Z"></a>乃至苦无常无我。<a id="a-4a"></a>则不起贪爱。<a id="a-4b"></a>无明。<a id="a-4c"></a>行识。<a id="a-4d"></a>乃至老死灭。<a id="a-4e"></a>则生死河倾。<a id="a-4f"></a>涅槃海满。<a id="a-4g"></a>即是竞共推排。<a id="a-4h"></a>争出火宅。<a id="a-4i"></a>到无畏处。<a id="a-4j"></a>为是因缘。<a id="a-4k"></a>劝为小行之人。<a id="a-4l"></a>令依念处修道也。<a id="a-4m"></a>大乘四念处者。<a id="a-4n"></a>观生死五阴之身。<a id="a-4o"></a>非枯非荣。<a id="a-4p"></a>即大寂定。<a id="a-4q"></a>涅槃经云。<a id="a-4r"></a>色解脱涅槃。<a id="a-4s"></a>乃至识解脱涅槃。<a id="a-4t"></a>若修此念处观。<a id="a-4u"></a>即是观一切六道众生。<a id="a-4v"></a>即是常乐我净大涅槃。<a id="a-4w"></a>具足佛之知见。<a id="a-4x"></a>如常不轻圆信成就。<a id="a-4y"></a>经云。<a id="a-4z"></a>施城中最下乞人。<a id="a-50"></a>与难胜如来等。<a id="a-51"></a>是则岂可分别是田非田。<a id="a-52"></a>可施不可施耶。<a id="a-53"></a>故念处观。<a id="a-54"></a>即平等种子。<a id="a-55"></a>若不修。<a id="a-56"></a>则见生死涅槃有异。<a id="a-57"></a>凡圣有殊。<a id="a-58"></a>圣是敬田。<a id="a-59"></a>即崇仰而施。<a id="a-5A"></a>凡是悲田。<a id="a-5B"></a>则厌贱而不舍。<a id="a-5C"></a>若入一心平等法界念处法门。<a id="a-5D"></a>则无分别。<a id="a-5E"></a>夫四念处者。<a id="a-5F"></a>念即观慧之心。<a id="a-5G"></a>处即智照之境。<a id="a-5H"></a>能所冥合。<a id="a-5I"></a>唯是一心。<a id="a-5J"></a>今依天台四念处观。<a id="a-5K"></a>略明四教四念处。<a id="a-5L"></a>四句分别者。<a id="a-5M"></a>若非苦非乐。<a id="a-5N"></a>结成生灭苦乐。<a id="a-5O"></a>乃至非我非无我。<a id="a-5P"></a>结成无我。<a id="a-5Q"></a>是三藏意。<a id="a-5R"></a>若非苦非乐。<a id="a-5S"></a>结成无苦无乐之苦乐。<a id="a-5T"></a>属通教摄。<a id="a-5U"></a>净名经云。<a id="a-5V"></a>五受阴通达空无所起。<a id="a-5W"></a>是苦义。<a id="a-5X"></a>结受念处观。<a id="a-5Y"></a>如大品不净观。<a id="a-5Z"></a>即是摩诃衍。<a id="a-5a"></a>皆不可得故。<a id="a-5b"></a>以是不净心观色。<a id="a-5c"></a>自念我身未脱是法。<a id="a-5d"></a>未免三界生。<a id="a-5e"></a>犹应受百千生死。<a id="a-5f"></a>故言未脱。<a id="a-5g"></a>引广乘品。<a id="a-5h"></a>成身念处观。<a id="a-5i"></a>诸法不生不灭。<a id="a-5j"></a>是无常义。<a id="a-5k"></a>结成心念处观。<a id="a-5l"></a>于我无我而不二。<a id="a-5m"></a>是无我义。<a id="a-5n"></a>结成法念处观。<a id="a-5o"></a>是通教意。<a id="a-5p"></a>若作非常非无常。<a id="a-5q"></a>结成常。<a id="a-5r"></a>非垢非净。<a id="a-5s"></a>结成净。<a id="a-5t"></a>非苦非乐。<a id="a-5u"></a>结成乐。<a id="a-5v"></a>非我无我。<a id="a-5w"></a>结成我。<a id="a-5x"></a>即我别教。<a id="a-5y"></a>常乐我净断惑。<a id="a-5z"></a>历别来证也。<a id="a-60"></a>若作非垢非净。<a id="a-61"></a>双照垢净。<a id="a-62"></a>非苦非乐。<a id="a-63"></a>双照苦乐。<a id="a-64"></a>非常非无常。<a id="a-65"></a>双照常无常。<a id="a-66"></a>非我非无我。<a id="a-67"></a>双照我无我。<a id="a-68"></a>结成圆教。<a id="a-69"></a>圆心修习。<a id="a-6A"></a>不断烦恼而入涅槃。<a id="a-6B"></a>又前三教藏通别等。<a id="a-6C"></a>非今所用。<a id="a-6D"></a>是以略引。<a id="a-6E"></a>今重广引圆四念处文。<a id="a-6F"></a>助成后信。<a id="a-6G"></a>四念处观。<a id="a-6H"></a>云。<a id="a-6I"></a>四念处者。<a id="a-6J"></a>念是观慧。<a id="a-6K"></a>大论云。<a id="a-6L"></a>念想智。<a id="a-6M"></a>皆一法异名。<a id="a-6N"></a>初录心名念。<a id="a-6O"></a>次习行名想。<a id="a-6P"></a>后成办名智。<a id="a-6Q"></a>处者境也。<a id="a-6R"></a>皆不离萨婆若。<a id="a-6S"></a>能观之智。<a id="a-6T"></a>照而常寂。<a id="a-6U"></a>名之为念。<a id="a-6V"></a>所观之境。<a id="a-6W"></a>寂而常照。<a id="a-6X"></a>名之为处。<a id="a-6Y"></a>境寂智亦寂。<a id="a-6Z"></a>智照境亦照。<a id="a-6a"></a>一相无相。<a id="a-6b"></a>无相一相。<a id="a-6c"></a>即是实相。<a id="a-6d"></a>实相即是一实谛。<a id="a-6e"></a>亦名虚空佛性。<a id="a-6f"></a>亦名大般涅槃。<a id="a-6g"></a>如是境智。<a id="a-6h"></a>无二无异。<a id="a-6i"></a>如如之境。<a id="a-6j"></a>即如如之智。<a id="a-6k"></a>智即是境。<a id="a-6l"></a>说智及智处。<a id="a-6m"></a>皆名为般若。<a id="a-6n"></a>亦例云。<a id="a-6o"></a>说处及处智。<a id="a-6p"></a>皆名为所谛。<a id="a-6q"></a>是非境之境。<a id="a-6r"></a>而言为境。<a id="a-6s"></a>非智之智。<a id="a-6t"></a>而名为智。<a id="a-6u"></a>亦名心寂三昧。<a id="a-6v"></a>亦名色寂三昧。<a id="a-6w"></a>亦是明心三昧。<a id="a-6x"></a>亦是明色三昧。<a id="a-6y"></a>请观音经云。<a id="a-6z"></a>身出大智光。<a id="a-70"></a>如烧紫金山。<a id="a-71"></a>大涅槃经云。<a id="a-72"></a>光明者。<a id="a-73"></a>即是智慧。<a id="a-74"></a>金光明经云。<a id="a-75"></a>不可思议智境。<a id="a-76"></a>不可思议智照。<a id="a-77"></a>此诸经。<a id="a-78"></a>皆明念只是处。<a id="a-79"></a>处只是念。<a id="a-7A"></a>色心不二。<a id="a-7B"></a>二而不二。<a id="a-7C"></a>为化众生。<a id="a-7D"></a>假名二说耳。<a id="a-7E"></a>此之观慧。<a id="a-7F"></a>只观众生一念无明心。<a id="a-7G"></a>此心即是法性。<a id="a-7H"></a>为因缘所生。<a id="a-7I"></a>即空即假即中。<a id="a-7J"></a>一心三心。<a id="a-7K"></a>三心一心。<a id="a-7L"></a>此观亦名一切种智。<a id="a-7M"></a>此境亦名一圆谛。<a id="a-7N"></a>一谛三谛。<a id="a-7O"></a>三谛一谛。<a id="a-7P"></a>诸佛为此一大事因缘出现于世。<a id="a-7Q"></a>欲令众生佛知见开。<a id="a-7R"></a>诸佛出世事足。<a id="a-7S"></a>大涅槃经云。<a id="a-7T"></a>王道夷坦。<a id="a-7U"></a>无量义经云。<a id="a-7V"></a>行大直道。<a id="a-7W"></a>无留难故。<a id="a-7X"></a>法华经云。<a id="a-7Y"></a>具足道。<a id="a-7Z"></a>虽言三智。<a id="a-7a"></a>其实一心。<a id="a-7b"></a>为向人说。<a id="a-7c"></a>令易解故。<a id="a-7d"></a>而说为三。<a id="a-7e"></a>若教道。<a id="a-7f"></a>为言。<a id="a-7g"></a>所断烦恼。<a id="a-7h"></a>如翻大地。<a id="a-7i"></a>河海俱覆。<a id="a-7j"></a>似崩大树。<a id="a-7k"></a>根枝悉倒。<a id="a-7l"></a>用此智断惑。<a id="a-7m"></a>亦复如是。<a id="a-7n"></a>通别尘沙无明。<a id="a-7o"></a>一时清净。<a id="a-7p"></a>无量功德。<a id="a-7q"></a>诸波罗蜜万行法门。<a id="a-7r"></a>具足无减。<a id="a-7s"></a>佛法秘藏。<a id="a-7t"></a>悉现在前。<a id="a-7u"></a>大品经云。<a id="a-7v"></a>诸法虽空。<a id="a-7w"></a>一心具足万行。<a id="a-7x"></a>大涅槃经云。<a id="a-7y"></a>发心毕竟二不别。<a id="a-7z"></a>法华经云。<a id="a-80"></a>本末究竟等。<a id="a-81"></a>等故。<a id="a-82"></a>名妙觉平等道。<a id="a-83"></a>当知此慧。<a id="a-84"></a>即法界心灵之原。<a id="a-85"></a>三世诸佛无上法母。<a id="a-86"></a>以法常故。<a id="a-87"></a>诸佛亦常。<a id="a-88"></a>乐我净等。<a id="a-89"></a>亦复如是。<a id="a-8A"></a>亦名宝所。<a id="a-8B"></a>亦名秘藏。<a id="a-8C"></a>佛及一切之所同归。<a id="a-8D"></a>前三藏隘路。<a id="a-8E"></a>不得并行。<a id="a-8F"></a>通教共禀共行共入。<a id="a-8G"></a>入不能深。<a id="a-8H"></a>别教纡回。<a id="a-8I"></a>历别遥远。<a id="a-8J"></a>即不能达。<a id="a-8K"></a>今此念处。<a id="a-8L"></a>旷若虚空。<a id="a-8M"></a>际于无际。<a id="a-8N"></a>犹如直绳直入西海。<a id="a-8O"></a>故名圆教四念处耳。<a id="a-8P"></a>张衡曰。<a id="a-8Q"></a>翔鹍仰而不逮。<a id="a-8R"></a>况青鸟与黄雀。<a id="a-8S"></a>当知前三念处所不能及。<a id="a-8T"></a>唯圆念处。<a id="a-8U"></a>孤飞独运。<a id="a-8V"></a>陵摩绛霄。<a id="a-8W"></a>无上。<a id="a-8X"></a>无等。<a id="a-8Y"></a>无等等。<a id="a-8Z"></a>竖无高盖。<a id="a-8a"></a>故言无上。<a id="a-8b"></a>横无俦例。<a id="a-8c"></a>故言无等等。<a id="a-8d"></a>等于十方三世诸佛。<a id="a-8e"></a>言无等等也。<a id="a-8f"></a>欲重说此义。<a id="a-8g"></a>更引天亲唯识论。<a id="a-8h"></a>唯是一识。<a id="a-8i"></a>复有分别识。<a id="a-8j"></a>无分别识。<a id="a-8k"></a>分别识者。<a id="a-8l"></a>是识识。<a id="a-8m"></a>无分别者。<a id="a-8n"></a>似尘识。<a id="a-8o"></a>一切法界。<a id="a-8p"></a>所有瓶衣车乘等。<a id="a-8q"></a>皆是无分别识。<a id="a-8r"></a>龙树云。<a id="a-8s"></a>四念处。<a id="a-8t"></a>即摩诃衍。<a id="a-8u"></a>摩诃衍。<a id="a-8v"></a>即四念处。<a id="a-8w"></a>一切法趣身念处。<a id="a-8x"></a>即是一性。<a id="a-8y"></a>色得有分别色。<a id="a-8z"></a>无分别色。<a id="a-90"></a>分别色者。<a id="a-91"></a>如言光明。<a id="a-92"></a>即是智慧是也。<a id="a-93"></a>无分别色。<a id="a-94"></a>即是法界。<a id="a-95"></a>四大所成色。<a id="a-96"></a>皆是无分别等。<a id="a-97"></a>是色心不二彼既得作两识之名。<a id="a-98"></a>此亦作两色之说。<a id="a-99"></a>若色心相对。<a id="a-9A"></a>离色无心。<a id="a-9B"></a>离心无色。<a id="a-9C"></a>若不得作此分别色。<a id="a-9D"></a>无分别色。<a id="a-9E"></a>云何得作分别识。<a id="a-9F"></a>无分别识耶。<a id="a-9G"></a>若圆说者。<a id="a-9H"></a>亦得唯色唯声唯香唯味唯触唯识。<a id="a-9I"></a>若合论。<a id="a-9J"></a>一一法皆具足法界。<a id="a-9K"></a>诸法等故。<a id="a-9L"></a>般若等。<a id="a-9M"></a>内照既等。<a id="a-9N"></a>外化亦等。<a id="a-9O"></a>即是四随逐物情有难易。</p>
  <p id="a9P">大智度论云。<a id="a-9Q"></a>一切法并空。<a id="a-9R"></a>何须更用十喻。</p>
  <p id="a9S">答。<a id="a-9T"></a>空有二种。<a id="a-9U"></a>一难解空。<a id="a-9V"></a>二易解空。<a id="a-9W"></a>十喻是易解空。<a id="a-9X"></a>今以易解空。<a id="a-9Y"></a>喻难解空。<a id="a-9Z"></a>唯识意。<a id="a-9a"></a>亦如是。<a id="a-9b"></a>但约唯识。<a id="a-9c"></a>具一切法门。<a id="a-9d"></a>而众生有二种。<a id="a-9e"></a>一多着外色。<a id="a-9f"></a>二少着内识。<a id="a-9g"></a>如上界多着内识。<a id="a-9h"></a>下二界着外色多。<a id="a-9i"></a>着内识少。<a id="a-9j"></a>如学问人多得外解。<a id="a-9k"></a>若约唯识论者。<a id="a-9l"></a>破外向内。<a id="a-9m"></a>令观明白。<a id="a-9n"></a>法界法皆是一识。<a id="a-9o"></a>识空十法界空。<a id="a-9p"></a>识假十法界假。<a id="a-9q"></a>识中十法界亦中。<a id="a-9r"></a>专以内心。<a id="a-9s"></a>破一切法。<a id="a-9t"></a>若外观十法界。<a id="a-9u"></a>即见内心。<a id="a-9v"></a>当知若色若识。<a id="a-9w"></a>皆是唯识。<a id="a-9x"></a>若识若色。<a id="a-9y"></a>皆是唯色。<a id="a-9z"></a>今虽说色心两名。<a id="a-A0"></a>其实只一念无明法性。<a id="a-A1"></a>十界即是不可思议。<a id="a-A2"></a>一心。<a id="a-A3"></a>具一切。<a id="a-A4"></a>因缘所生法。<a id="a-A5"></a>一句。<a id="a-A6"></a>名为一念无明法性心。<a id="a-A7"></a>若广说四句成一偈。<a id="a-A8"></a>即因缘所生心。<a id="a-A9"></a>即空即假即中。<a id="a-AA"></a>故般若经云。<a id="a-AB"></a>受持一四句偈。<a id="a-AC"></a>与十方虚空等。<a id="a-AD"></a>法华经云。<a id="a-AE"></a>闻一偈。<a id="a-AF"></a>亦与菩提记。<a id="a-AG"></a>一句亦然。<a id="a-AH"></a>三句亦如是。<a id="a-AI"></a>今只观此一心。<a id="a-AJ"></a>即不可思议。<a id="a-AK"></a>十界恒现前。<a id="a-AL"></a>入心地法门。<a id="a-AM"></a>故能不起寂场。<a id="a-AN"></a>现身八会。<a id="a-AO"></a>只是一句。<a id="a-AP"></a>一句中有无量。<a id="a-AQ"></a>无量中只一句。<a id="a-AR"></a>是为不思议故。<a id="a-AS"></a>如心诸佛尔。<a id="a-AT"></a>如佛众生然。<a id="a-AU"></a>心佛与众生。<a id="a-AV"></a>是三无差别。<a id="a-AW"></a>诸佛解脱。<a id="a-AX"></a>当于众生心中求。<a id="a-AY"></a>众生心。<a id="a-AZ"></a>亦于诸佛解脱中求。<a id="a-Aa"></a>始是般若究竟。<a id="a-Ab"></a>等。<a id="a-Ac"></a>未了者。<a id="a-Ad"></a>一切法正。<a id="a-Ae"></a>一切法邪。<a id="a-Af"></a>不以心分别。<a id="a-Ag"></a>即一切法正。<a id="a-Ah"></a>若以心分别。<a id="a-Ai"></a>一切法邪。<a id="a-Aj"></a>心起想即痴。<a id="a-Ak"></a>无想即泥洹。<a id="a-Al"></a>此不思议非青黄赤白。<a id="a-Am"></a>方圆长短。<a id="a-An"></a>无名无相。<a id="a-Ao"></a>究竟寂灭。<a id="a-Ap"></a>唯当心知。<a id="a-Aq"></a>口不能说。<a id="a-Ar"></a>若有因缘。<a id="a-As"></a>善方便。<a id="a-At"></a>用四悉檀。<a id="a-Au"></a>亦可得说。<a id="a-Av"></a>为众生无量劫自性心不为烦恼所染而染。<a id="a-Aw"></a>难可了知。<a id="a-Ax"></a>迷妄名染。<a id="a-Ay"></a>染即覆心。<a id="a-Az"></a>不见净性。<a id="a-B0"></a>所以久处生死。<a id="a-B1"></a>不能返本还原。<a id="a-B2"></a>原实难解。<a id="a-B3"></a>二乘尚不闻其名。<a id="a-B4"></a>何况凡夫。<a id="a-B5"></a>今佛为作习因。<a id="a-B6"></a>如大通佛所系珠。<a id="a-B7"></a>至释迦时方成果实。<a id="a-B8"></a>令此种子渐渐积习。<a id="a-B9"></a>后遇声光。<a id="a-BA"></a>发此种子。<a id="a-BB"></a>转凡入圣。<a id="a-BC"></a>渐积功德。<a id="a-BD"></a>具足大悲心。<a id="a-BE"></a>皆已成佛道。<a id="a-BF"></a>若不尔者。<a id="a-BG"></a>无明覆法性。<a id="a-BH"></a>出十法界五阴。<a id="a-BI"></a>重迷积沓。<a id="a-BJ"></a>若能超悟。<a id="a-BK"></a>起二乘五阴。<a id="a-BL"></a>乃至佛阴。<a id="a-BM"></a>华严经颂云。<a id="a-BN"></a>心如工画师。<a id="a-BO"></a>造种种五阴。<a id="a-BP"></a>一切世间中。<a id="a-BQ"></a>无不由心造。<a id="a-BR"></a>诸阴只心作耳。<a id="a-BS"></a>观无明心毕竟无所有。<a id="a-BT"></a>而能出十界诸阴。<a id="a-BU"></a>此即不思议。<a id="a-BV"></a>如法华经云。<a id="a-BW"></a>一念梦心。<a id="a-BX"></a>行因得果。<a id="a-BY"></a>在一念眠中。<a id="a-BZ"></a>无明心与法界性合。<a id="a-Ba"></a>起无量烦恼。<a id="a-Bb"></a>寻此烦恼。<a id="a-Bc"></a>即得法性。</p>
  <p id="aBd">问。<a id="a-Be"></a>别圆俱作此譬。<a id="a-Bf"></a>云何有异。</p>
  <p id="aBg">答。<a id="a-Bh"></a>别则隔历。<a id="a-Bi"></a>圆则一念具。<a id="a-Bj"></a>如芥子含须弥山。<a id="a-Bk"></a>故名不思议。<a id="a-Bl"></a>一微尘中有大千经卷。<a id="a-Bm"></a>智人开尘出经。<a id="a-Bn"></a>是一念无明心。<a id="a-Bo"></a>有烦恼法。<a id="a-Bp"></a>有智慧法。<a id="a-Bq"></a>烦恼是恶尘善尘无记尘。<a id="a-Br"></a>开出法身般若解脱。<a id="a-Bs"></a>法华经云。<a id="a-Bt"></a>如是性相等。<a id="a-Bu"></a>一界十界。<a id="a-Bv"></a>百千法界。<a id="a-Bw"></a>究竟皆等。<a id="a-Bx"></a>今观此无明心从何而生。<a id="a-By"></a>为从无明。<a id="a-Bz"></a>为从法性。<a id="a-C0"></a>为共为离。<a id="a-C1"></a>若自若他。<a id="a-C2"></a>四皆叵得。<a id="a-C3"></a>名空解脱门。<a id="a-C4"></a>只观心性。<a id="a-C5"></a>为有为无。<a id="a-C6"></a>为共为离。<a id="a-C7"></a>若常若断。<a id="a-C8"></a>四倒不可得。<a id="a-C9"></a>名无相解脱门。<a id="a-CA"></a>只此心性为真为缘。<a id="a-CB"></a>为共为离。<a id="a-CC"></a>非四句所作。<a id="a-CD"></a>名无作解脱门。<a id="a-CE"></a>无生而说生。<a id="a-CF"></a>是十法界性相也。<a id="a-CG"></a>无明性即是实性。<a id="a-CH"></a>亦言无明即是明。<a id="a-CI"></a>明亦不可得。<a id="a-CJ"></a>是为入不二法门。<a id="a-CK"></a>但众生迷倒。<a id="a-CL"></a>不见心之无心。<a id="a-CM"></a>明成无明尔。<a id="a-CN"></a>又大涅槃经云。<a id="a-CO"></a>其后不久。<a id="a-CP"></a>王复得病。<a id="a-CQ"></a>医占王病。<a id="a-CR"></a>定应服乳。<a id="a-CS"></a>王者。<a id="a-CT"></a>八倒众生也。<a id="a-CU"></a>其后病者。<a id="a-CV"></a>初倒伏。<a id="a-CW"></a>后倒起。<a id="a-CX"></a>故言不久也。<a id="a-CY"></a>定服乳者。<a id="a-CZ"></a>应授四荣之术也。<a id="a-Ca"></a>正是今之念处意耳。<a id="a-Cb"></a>又譬有人。<a id="a-Cc"></a>以毒涂鼓众中打之。<a id="a-Cd"></a>近者死。<a id="a-Ce"></a>远者未死。<a id="a-Cf"></a>后打毒鼓。<a id="a-Cg"></a>近远俱死。<a id="a-Ch"></a>初涂四枯。<a id="a-Ci"></a>止枯分段。<a id="a-Cj"></a>故言未死。<a id="a-Ck"></a>今涂四荣。<a id="a-Cl"></a>无明根断。<a id="a-Cm"></a>故近远俱死。<a id="a-Cn"></a>亦是今四念处意也。<a id="a-Co"></a>又云。<a id="a-Cp"></a>如鸟出笼才得离网。<a id="a-Cq"></a>今二鸟俱飞。<a id="a-Cr"></a>高翔远逝。<a id="a-Cs"></a>去住自在。<a id="a-Ct"></a>正是今四念处意也。<a id="a-Cu"></a>又云。<a id="a-Cv"></a>初枯生死。<a id="a-Cw"></a>不能照明佛法。<a id="a-Cx"></a>不能开悟众生。<a id="a-Cy"></a>于佛法无功夫。<a id="a-Cz"></a>于众生无利益。<a id="a-D0"></a>故言枯双树。<a id="a-D1"></a>今圆显佛法。<a id="a-D2"></a>大益众生。<a id="a-D3"></a>夫有心者。<a id="a-D4"></a>皆当作佛。<a id="a-D5"></a>八千声闻。<a id="a-D6"></a>得见佛性。<a id="a-D7"></a>如秋收冬藏。<a id="a-D8"></a>成大果实。<a id="a-D9"></a>故言四荣庄严双树。<a id="a-DA"></a>大涅槃经云。<a id="a-DB"></a>不令啖酒糟麦[麩-夫+戈]。<a id="a-DC"></a>不与特牛同共一群。<a id="a-DD"></a>不在高原。<a id="a-DE"></a>亦不下湿。<a id="a-DF"></a>下湿者。<a id="a-DG"></a>凡邪四倒也。<a id="a-DH"></a>高原者。<a id="a-DI"></a>偏曲四倒也。<a id="a-DJ"></a>酒糟是愚痴。<a id="a-DK"></a>麦[麩-夫+戈]是嗔恚。<a id="a-DL"></a>特牛是贪欲。<a id="a-DM"></a>选择中原。<a id="a-DN"></a>安处其子。<a id="a-DO"></a>法华经云。<a id="a-DP"></a>正直舍方便。<a id="a-DQ"></a>但说无上道。<a id="a-DR"></a>又诸佛法久后。<a id="a-DS"></a>要当说真实。<a id="a-DT"></a>真实者。<a id="a-DU"></a>非生死非涅槃。<a id="a-DV"></a>无邪无偏。<a id="a-DW"></a>无僻无倒。<a id="a-DX"></a>咄哉丈夫。<a id="a-DY"></a>示昔系珠。<a id="a-DZ"></a>咄哉去来。<a id="a-Da"></a>宝处在近。<a id="a-Db"></a>是故从本垂迹。<a id="a-Dc"></a>与法身眷属。<a id="a-Dd"></a>隐实杨权。<a id="a-De"></a>藏高设下。<a id="a-Df"></a>共化众生。<a id="a-Dg"></a>开示正道。<a id="a-Dh"></a>内秘外现。<a id="a-Di"></a>开显令得入妙。<a id="a-Dj"></a>正是此四念处也。<a id="a-Dk"></a>所言四者。<a id="a-Dl"></a>不可思议数也。<a id="a-Dm"></a>一即无量。<a id="a-Dn"></a>无量即一。<a id="a-Do"></a>一一皆是法界。<a id="a-Dp"></a>三谛具足。<a id="a-Dq"></a>摄一切法。<a id="a-Dr"></a>出法界外。<a id="a-Ds"></a>更无有法。<a id="a-Dt"></a>法界无法界。<a id="a-Du"></a>具足法界。<a id="a-Dv"></a>虽无法。<a id="a-Dw"></a>具足诸法。<a id="a-Dx"></a>是不思议数也。<a id="a-Dy"></a>华严中云。<a id="a-Dz"></a>一微尘。<a id="a-E0"></a>具一切尘。<a id="a-E1"></a>及一切法。<a id="a-E2"></a>于一念具一切念。<a id="a-E3"></a>及一切法。<a id="a-E4"></a>尘即是色。<a id="a-E5"></a>念即是心。<a id="a-E6"></a>色心即念处之异名耳。<a id="a-E7"></a>大品经云。<a id="a-E8"></a>四念处即摩诃衍。<a id="a-E9"></a>摩诃衍即四念处者。<a id="a-EA"></a>于一念处。<a id="a-EB"></a>与三念处无二无别。<a id="a-EC"></a>一切法趣四念处。<a id="a-ED"></a>是趣不过。<a id="a-EE"></a>念处尚不可得。<a id="a-EF"></a>云何当有趣不趣。<a id="a-EG"></a>此亦不思议意同也。<a id="a-EH"></a>普贤观经云。<a id="a-EI"></a>观心无心。<a id="a-EJ"></a>法不住法。<a id="a-EK"></a>名大忏悔。<a id="a-EL"></a>观心既然。<a id="a-EM"></a>观色亦尔。<a id="a-EN"></a>大涅槃经云。<a id="a-EO"></a>佛性者。<a id="a-EP"></a>亦一非一非一非非一。<a id="a-EQ"></a>亦一者。<a id="a-ER"></a>一切众生悉一乘故。<a id="a-ES"></a>非一者。<a id="a-ET"></a>说三乘故。<a id="a-EU"></a>非一非非一者。<a id="a-EV"></a>数非数不决定。<a id="a-EW"></a>是故当知。<a id="a-EX"></a>于四数不可决定。<a id="a-EY"></a>即不思议之四也。<a id="a-EZ"></a>乃至若不依宗镜中四念处行道。<a id="a-Ea"></a>设有智解修行。<a id="a-Eb"></a>皆成外道。<a id="a-Ec"></a>所以云。<a id="a-Ed"></a>若无念慧。<a id="a-Ee"></a>一切行法。<a id="a-Ef"></a>皆非佛法。<a id="a-Eg"></a>非行道人。<a id="a-Eh"></a>皆空剃头。<a id="a-Ei"></a>如放牧者。<a id="a-Ej"></a>空着染衣。<a id="a-Ek"></a>如木头幡。<a id="a-El"></a>虽执钵锡如病人乞具。<a id="a-Em"></a>虽读诵经书。<a id="a-En"></a>如盲人诵赋。<a id="a-Eo"></a>虽复礼拜。<a id="a-Ep"></a>如碓上下。<a id="a-Eq"></a>虽复兴造。<a id="a-Er"></a>媒炫客作。<a id="a-Es"></a>种树货易沉沦生死。<a id="a-Et"></a>蚕茧自缠。<a id="a-Eu"></a>无解脱期。<a id="a-Ev"></a>舍身命财。<a id="a-Ew"></a>但得名施。<a id="a-Ex"></a>非波罗蜜。<a id="a-Ey"></a>虽复持戒。<a id="a-Ez"></a>不免鸡狗。<a id="a-F0"></a>虽复精进。<a id="a-F1"></a>精进无秀媚。<a id="a-F2"></a>虽复坐禅。<a id="a-F3"></a>如彼株杌。<a id="a-F4"></a>虽复知解。<a id="a-F5"></a>狂颠智慧。<a id="a-F6"></a>常在此岸。<a id="a-F7"></a>不到彼岸。<a id="a-F8"></a>不降爱见。<a id="a-F9"></a>不破取相。<a id="a-FA"></a>不得入道品。<a id="a-FB"></a>非贤圣位。<a id="a-FC"></a>不成四枯树。<a id="a-FD"></a>非波罗蜜。<a id="a-FE"></a>何以故。<a id="a-FF"></a>无念慧故。<a id="a-FG"></a>以念慧能破邪显正。<a id="a-FH"></a>大涅槃经云。<a id="a-FI"></a>旧医乳药。<a id="a-FJ"></a>其实是毒。<a id="a-FK"></a>如虫食木。<a id="a-FL"></a>偶成字耳。<a id="a-FM"></a>是虫不知是字非字。<a id="a-FN"></a>更有新医。<a id="a-FO"></a>从远方来。<a id="a-FP"></a>晓八种术。<a id="a-FQ"></a>谓四枯四荣。<a id="a-FR"></a>以新四枯。<a id="a-FS"></a>破其旧乳。<a id="a-FT"></a>法华经云。<a id="a-FU"></a>大火从四面而起。<a id="a-FV"></a>即斯意也。<a id="a-FW"></a>是以八种异术。<a id="a-FX"></a>破八倒之迷途。<a id="a-FY"></a>一心妙门。<a id="a-FZ"></a>入一乘之种智。</p>
  <p id="aFa">问。<a id="a-Fb"></a>此平等法性一乘妙心。<a id="a-Fc"></a>一切众生声闻缘觉菩萨诸佛。<a id="a-Fd"></a>悉皆共禀。<a id="a-Fe"></a>云何于异生界等。<a id="a-Ff"></a>此一灵性念念处轮回。<a id="a-Fg"></a>于声闻乘。<a id="a-Fh"></a>同共一法中。<a id="a-Fi"></a>而不得此事。</p>
  <p id="aFj">答。<a id="a-Fk"></a>如黄石中金。<a id="a-Fl"></a>以福德炉火因缘成就。<a id="a-Fm"></a>若大福人得金。<a id="a-Fn"></a>中福人得银。<a id="a-Fo"></a>下福人得铜。<a id="a-Fp"></a>此亦如是。<a id="a-Fq"></a>凡夫人。<a id="a-Fr"></a>唯得烦恼无明。<a id="a-Fs"></a>声闻人。<a id="a-Ft"></a>但证无常生灭。<a id="a-Fu"></a>唯佛菩萨。<a id="a-Fv"></a>究竟常乐涅槃。<a id="a-Fw"></a>如大集经云。<a id="a-Fx"></a>如然灯器。<a id="a-Fy"></a>金则黄光。<a id="a-Fz"></a>铜则赤光。<a id="a-G0"></a>其色虽异。<a id="a-G1"></a>灯无差别。<a id="a-G2"></a>法界亦尔。<a id="a-G3"></a>诸佛然之。<a id="a-G4"></a>智光无边。<a id="a-G5"></a>声闻然之。<a id="a-G6"></a>智光有边。<a id="a-G7"></a>而法界性实无差别。<a id="a-G8"></a>且心之一法。<a id="a-G9"></a>微妙幽玄。<a id="a-GA"></a>见有浅深。<a id="a-GB"></a>智分优劣。<a id="a-GC"></a>须凭广学以至法原。<a id="a-GD"></a>法华经云。<a id="a-GE"></a>其不习学者。<a id="a-GF"></a>不能晓了此。<a id="a-GG"></a>外书云。<a id="a-GH"></a>玉不琢。<a id="a-GI"></a>不成器。<a id="a-GJ"></a>人不学。<a id="a-GK"></a>不知道。<a id="a-GL"></a>但坚志节。<a id="a-GM"></a>常闻未闻。<a id="a-GN"></a>熏修而观力转深。<a id="a-GO"></a>磨炼而行门益净。<a id="a-GP"></a>常起难遭之想。<a id="a-GQ"></a>道业恒新。<a id="a-GR"></a>长怀庆幸之心。<a id="a-GS"></a>终无退转。<a id="a-GT"></a>所以华严经云。<a id="a-GU"></a>菩萨日夜。<a id="a-GV"></a>唯愿闻法。<a id="a-GW"></a>喜法乐法。<a id="a-GX"></a>依法随法。<a id="a-GY"></a>解法顺法。<a id="a-GZ"></a>到法住法行法。<a id="a-Ga"></a>菩萨如是勤求佛法。<a id="a-Gb"></a>所有珍财。<a id="a-Gc"></a>皆无吝惜。<a id="a-Gd"></a>不见有物难得可重。<a id="a-Ge"></a>但于能说佛法之人。<a id="a-Gf"></a>生难遭想。<a id="a-Gg"></a>是故菩萨于内外财。<a id="a-Gh"></a>为求佛法。<a id="a-Gi"></a>悉能舍施。<a id="a-Gj"></a>无有恭敬而不能行。<a id="a-Gk"></a>无有憍慢而不能舍。<a id="a-Gl"></a>无有承事而不能作。<a id="a-Gm"></a>无有勤苦而不能受。<a id="a-Gn"></a>若闻一句未曾闻法。<a id="a-Go"></a>生大欢喜。<a id="a-Gp"></a>胜得三千大千世界。<a id="a-Gq"></a>满中珍宝。<a id="a-Gr"></a>若闻一偈未闻正法。<a id="a-Gs"></a>生大欢喜。<a id="a-Gt"></a>胜得转轮王位。<a id="a-Gu"></a>若得一偈未曾闻法。<a id="a-Gv"></a>能净菩萨行。<a id="a-Gw"></a>胜得帝释梵王位。<a id="a-Gx"></a>住无量百千劫。<a id="a-Gy"></a>若有人言。<a id="a-Gz"></a>我有一句佛所说法。<a id="a-H0"></a>能净菩萨行。<a id="a-H1"></a>汝今若能入大火坑。<a id="a-H2"></a>受极大苦。<a id="a-H3"></a>当以相与。<a id="a-H4"></a>菩萨尔时作如是念。<a id="a-H5"></a>我以一句佛所说法。<a id="a-H6"></a>净菩萨行故。<a id="a-H7"></a>假使三千大千世界。<a id="a-H8"></a>大火满中。<a id="a-H9"></a>尚欲从于梵天之上。<a id="a-HA"></a>投身而下。<a id="a-HB"></a>亲自受取。<a id="a-HC"></a>况小火坑。<a id="a-HD"></a>而不能入。<a id="a-HE"></a>然我今者为求佛法。<a id="a-HF"></a>应受一切地狱众苦。<a id="a-HG"></a>何况人中诸小苦恼。<a id="a-HH"></a>菩萨如是发勤精进求于佛法。<a id="a-HI"></a>如其所闻。<a id="a-HJ"></a>观察修行。<a id="a-HK"></a>此菩萨得闻法已。<a id="a-HL"></a>摄心安住。<a id="a-HM"></a>于空闲处。<a id="a-HN"></a>作是思惟。<a id="a-HO"></a>如说修行。<a id="a-HP"></a>乃得佛法。<a id="a-HQ"></a>非但口言而可清净。<a id="a-HR"></a>又普贤行愿品颂云。<a id="a-HS"></a>智海广难量。<a id="a-HT"></a>不测反增谤。<a id="a-HU"></a>牛饮水成乳。<a id="a-HV"></a>蛇饮水成毒。<a id="a-HW"></a>智学成菩提。<a id="a-HX"></a>愚学为生死。<a id="a-HY"></a>如是不了知。<a id="a-HZ"></a>斯由少学过。<a id="a-Ha"></a>大涅槃经偈云。<a id="a-Hb"></a>或有服甘露。<a id="a-Hc"></a>伤命而早夭。<a id="a-Hd"></a>或有服甘露。<a id="a-He"></a>寿命得长存。<a id="a-Hf"></a>或有服毒生。<a id="a-Hg"></a>有缘服毒死。<a id="a-Hh"></a>无碍智甘露。<a id="a-Hi"></a>所谓大乘典。<a id="a-Hj"></a>如是大乘典。<a id="a-Hk"></a>亦名杂毒药。<a id="a-Hl"></a>如酥醍醐等。<a id="a-Hm"></a>及以诸石蜜。<a id="a-Hn"></a>服消则为药。<a id="a-Ho"></a>不消则为毒。<a id="a-Hp"></a>方等亦如是。<a id="a-Hq"></a>智者为甘露。<a id="a-Hr"></a>愚不知佛性。<a id="a-Hs"></a>服之则成毒。<a id="a-Ht"></a>又如木中火性。<a id="a-Hu"></a>乳中酪性。<a id="a-Hv"></a>缘若未具。<a id="a-Hw"></a>有亦同无。<a id="a-Hx"></a>众生佛性。<a id="a-Hy"></a>亦复如是。<a id="a-Hz"></a>不学不知。<a id="a-I0"></a>非不成佛。<a id="a-I1"></a>如金刚三昧经云。<a id="a-I2"></a>地藏菩萨言。<a id="a-I3"></a>尊者。<a id="a-I4"></a>知有非实。<a id="a-I5"></a>如阳焰水。<a id="a-I6"></a>知实非无。<a id="a-I7"></a>如火性生。<a id="a-I8"></a>如是观者。<a id="a-I9"></a>是人智耶。<a id="a-IA"></a>论释曰。<a id="a-IB"></a>如经云。<a id="a-IC"></a>若说法有一如焰水迷倒。<a id="a-ID"></a>若见于法无。<a id="a-IE"></a>如盲无日倒。<a id="a-IF"></a>故知实非无。<a id="a-IG"></a>非无之义。<a id="a-IH"></a>如火性生。<a id="a-II"></a>谓如木中有火性。<a id="a-IJ"></a>分析求之。<a id="a-IK"></a>不得火相。<a id="a-IL"></a>而实不无。<a id="a-IM"></a>木中火性。<a id="a-IN"></a>钻而求之。<a id="a-IO"></a>火必现故。<a id="a-IP"></a>一心亦尔。<a id="a-IQ"></a>分析诸相。<a id="a-IR"></a>不得心性。<a id="a-IS"></a>而实不无诸法中心。<a id="a-IT"></a>修道求之。<a id="a-IU"></a>一心显故。<a id="a-IV"></a>是以含识界中。<a id="a-IW"></a>从无始来。<a id="a-IX"></a>内为五阴所縻。<a id="a-IY"></a>外为六尘所梏。<a id="a-IZ"></a>触途现境。<a id="a-Ia"></a>寓目生情。<a id="a-Ib"></a>如猕猴而五处俱黏。<a id="a-Ic"></a>类[虫*太][虫*末]而诸尘尽泊。<a id="a-Id"></a>所以见不超于色界。<a id="a-Ie"></a>听不出于声尘。<a id="a-If"></a>若投网之鱼。<a id="a-Ig"></a>犹处笼之鸟。<a id="a-Ih"></a>进退俱阻。<a id="a-Ii"></a>如羝羊之触。<a id="a-Ij"></a>籓惊惧齐临。<a id="a-Ik"></a>似乳燕之巢幕。<a id="a-Il"></a>若能知尘是识。<a id="a-Im"></a>了物唯心。<a id="a-In"></a>不为延促之所拘。<a id="a-Io"></a>岂令大小之所转。<a id="a-Ip"></a>即能随缘应迹。<a id="a-Iq"></a>赴感徇机。<a id="a-Ir"></a>不动道场。<a id="a-Is"></a>分身法界。<a id="a-It"></a>常在此而恒在彼。<a id="a-Iu"></a>不居方而不离方。<a id="a-Iv"></a>入此宗门。<a id="a-Iw"></a>广大如是。<a id="a-Ix"></a>会差别之迹。<a id="a-Iy"></a>彻平等之原。<a id="a-Iz"></a>如金刚山。<a id="a-J0"></a>纯现金光。<a id="a-J1"></a>似师子王。<a id="a-J2"></a>师子围绕。<a id="a-J3"></a>犹摩梨山内。<a id="a-J4"></a>尽出栴檀。<a id="a-J5"></a>若瞻卜林中。<a id="a-J6"></a>唯闻香气。<a id="a-J7"></a>比须弥南面。<a id="a-J8"></a>靡现杂形。<a id="a-J9"></a>如金沙大河。<a id="a-JA"></a>无复回曲。<a id="a-JB"></a>同金刚之斧力。<a id="a-JC"></a>欲拟皆空。<a id="a-JD"></a>等无翳之日光。<a id="a-JE"></a>所临俱朗。<a id="a-JF"></a>如入法界品中。<a id="a-JG"></a>逝多林中所现境界。<a id="a-JH"></a>颂云。<a id="a-JI"></a>汝应观此逝多林。<a id="a-JJ"></a>以佛威神广无际。<a id="a-JK"></a>一切庄严皆示现。<a id="a-JL"></a>十方法界悉充满。<a id="a-JM"></a>十方一切诸国土。<a id="a-JN"></a>无边品类大庄严。<a id="a-JO"></a>于其座等境界中。<a id="a-JP"></a>色像分明皆显现。<a id="a-JQ"></a>又如慈行童女毗卢遮那藏殿内。<a id="a-JR"></a>一一壁中。<a id="a-JS"></a>一一柱中。<a id="a-JT"></a>一一镜中。<a id="a-JU"></a>一一相中。<a id="a-JV"></a>一一形中。<a id="a-JW"></a>一一摩尼宝中。<a id="a-JX"></a>一一庄严具中。<a id="a-JY"></a>一一金铃中。<a id="a-JZ"></a>一一宝树中。<a id="a-Ja"></a>一一宝形像中。<a id="a-Jb"></a>一一宝璎珞中。<a id="a-Jc"></a>悉见法界一切如来。<a id="a-Jd"></a>从初发心。<a id="a-Je"></a>修菩萨行。<a id="a-Jf"></a>成满大愿。<a id="a-Jg"></a>具足功德。<a id="a-Jh"></a>成等正觉。<a id="a-Ji"></a>转妙法轮。<a id="a-Jj"></a>乃至示现入于涅槃。<a id="a-Jk"></a>如是影像。<a id="a-Jl"></a>靡不皆现。<a id="a-Jm"></a>如净水中。<a id="a-Jn"></a>普见虚空日月星宿。<a id="a-Jo"></a>所有众像。<a id="a-Jp"></a>又如法宝髻长者宅中。<a id="a-Jq"></a>得菩萨无量福德宝藏解脱门。<a id="a-Jr"></a>其宅广博。<a id="a-Js"></a>十层八门。<a id="a-Jt"></a>善财入已。<a id="a-Ju"></a>次第观察。<a id="a-Jv"></a>见最下层。<a id="a-Jw"></a>施诸饮食。<a id="a-Jx"></a>见第二层。<a id="a-Jy"></a>施诸宝衣。<a id="a-Jz"></a>见第三层。<a id="a-K0"></a>布施一切宝庄严具。<a id="a-K1"></a>乃至见第十层。<a id="a-K2"></a>一切如来充满其中。<a id="a-K3"></a>从初发心。<a id="a-K4"></a>修菩萨行。<a id="a-K5"></a>超出生死。<a id="a-K6"></a>成满大愿。<a id="a-K7"></a>及神通力。<a id="a-K8"></a>净佛国土。<a id="a-K9"></a>道场众会。<a id="a-KA"></a>转正法轮。<a id="a-KB"></a>调伏众生。<a id="a-KC"></a>如是一切。<a id="a-KD"></a>悉使明见。<a id="a-KE"></a>释曰。<a id="a-KF"></a>逝多林之无际。<a id="a-KG"></a>遮那藏之显现。<a id="a-KH"></a>宝髻宅之广博。<a id="a-KI"></a>皆是不思议之心。<a id="a-KJ"></a>融摄无碍。<a id="a-KK"></a>十层则十波罗蜜。<a id="a-KL"></a>八门则八正道分。<a id="a-KM"></a>乃至一切庄严具中。<a id="a-KN"></a>示现佛事。<a id="a-KO"></a>尽是一心法门。<a id="a-KP"></a>体用周遍。<a id="a-KQ"></a>重重显道。<a id="a-KR"></a>一一提宗。<a id="a-KS"></a>以昧之者。<a id="a-KT"></a>不悟不明。<a id="a-KU"></a>以执之者。<a id="a-KV"></a>为缘为对。<a id="a-KW"></a>如盲不见。<a id="a-KX"></a>非无五色之纹。<a id="a-KY"></a>似聋不闻。<a id="a-KZ"></a>岂绝五音之响。<a id="a-Ka"></a>又如若逝多林里声闻不知。<a id="a-Kb"></a>恒河水中。<a id="a-Kc"></a>饿鬼不见。<a id="a-Kd"></a>皆是自业所障。<a id="a-Ke"></a>非法隐藏。<a id="a-Kf"></a>今劝未省之人。<a id="a-Kg"></a>观听直入。<a id="a-Kh"></a>犹谷中闻响。<a id="a-Ki"></a>终无异音。<a id="a-Kj"></a>似镜里见形。<a id="a-Kk"></a>更非他质。<a id="a-Kl"></a>分明可验。<a id="a-Km"></a>自绝思量。<a id="a-Kn"></a>现证无疑。<a id="a-Ko"></a>复谁前后。<a id="a-Kp"></a>可谓圣远乎哉。<a id="a-Kq"></a>体之即神。<a id="a-Kr"></a>道远乎哉。<a id="a-Ks"></a>触事而真矣。</p>
  <p id="aKt">问。<a id="a-Ku"></a>既以真心为宗为本。<a id="a-Kv"></a>如何辩其功能湛然常住。<a id="a-Kw"></a>尽未来际。</p>
  <p id="aKx">答。<a id="a-Ky"></a>此心法妙故。<a id="a-Kz"></a>如神不可测。<a id="a-L0"></a>无依无住。<a id="a-L1"></a>非古非今。<a id="a-L2"></a>只是有而不可见闻。<a id="a-L3"></a>非是一向空寂。<a id="a-L4"></a>蕴无尽之妙用。<a id="a-L5"></a>不断不常。<a id="a-L6"></a>具莫测之灵通。<a id="a-L7"></a>非隐非显。<a id="a-L8"></a>古德云。<a id="a-L9"></a>因虽涅槃永寂。<a id="a-LA"></a>而智体不无。<a id="a-LB"></a>不尔。<a id="a-LC"></a>将何穷未来际。<a id="a-LD"></a>故知此之心神。<a id="a-LE"></a>凡圣之本。<a id="a-LF"></a>尽未来际。<a id="a-LG"></a>无有断绝。<a id="a-LH"></a>诸佛常正念此法。<a id="a-LI"></a>祖师唯的指此宗。<a id="a-LJ"></a>斯乃无相之真。<a id="a-LK"></a>真何有尽。<a id="a-LL"></a>无为之道。<a id="a-LM"></a>道何有穷。<a id="a-LN"></a>如幽谷之风。<a id="a-LO"></a>相续而微声不断。<a id="a-LP"></a>若洪钟之响。<a id="a-LQ"></a>随扣而清韵常生。<a id="a-LR"></a>宝藏论云。<a id="a-LS"></a>唯道无根。<a id="a-LT"></a>灵照常存。<a id="a-LU"></a>唯道无体。<a id="a-LV"></a>微妙恒真。<a id="a-LW"></a>唯道无事。<a id="a-LX"></a>古今同贵。<a id="a-LY"></a>唯道无心。<a id="a-LZ"></a>万物圆备。<a id="a-La"></a>释曰。<a id="a-Lb"></a>夫有根则有住。<a id="a-Lc"></a>住即入于闇室。<a id="a-Ld"></a>如穿针不见天。<a id="a-Le"></a>拾针不见地。<a id="a-Lf"></a>无根则无住。<a id="a-Lg"></a>如日月光明。<a id="a-Lh"></a>照见种种色。<a id="a-Li"></a>乃灵照常存矣。<a id="a-Lj"></a>夫有体则差别质碍。<a id="a-Lk"></a>无体则一性常通。<a id="a-Ll"></a>乃微妙恒真矣。<a id="a-Lm"></a>夫有事则为相所局。<a id="a-Ln"></a>无事则心地坦然。<a id="a-Lo"></a>乃古今同贵矣。<a id="a-Lp"></a>夫有心则分别各取。<a id="a-Lq"></a>无心则逆顺同归。<a id="a-Lr"></a>乃万物圆备矣。<a id="a-Ls"></a>既达此常住宗体。<a id="a-Lt"></a>自然尽未来际。<a id="a-Lu"></a>不休息佛业。<a id="a-Lv"></a>即是佛后普贤。<a id="a-Lw"></a>纯是利他。<a id="a-Lx"></a>无始无终无尽之行。<a id="a-Ly"></a>所以宝性论。<a id="a-Lz"></a>有自然不休息佛业。<a id="a-M0"></a>偈云。<a id="a-M1"></a>佛体如镜像。<a id="a-M2"></a>如彼琉璃地。<a id="a-M3"></a>人非不有声。<a id="a-M4"></a>如天妙法鼓。<a id="a-M5"></a>非不作法事。<a id="a-M6"></a>如彼大云雨。<a id="a-M7"></a>非不作利益。<a id="a-M8"></a>而地非不生。<a id="a-M9"></a>种种诸种子。<a id="a-MA"></a>如梵天不动。<a id="a-MB"></a>而非不纯淑。<a id="a-MC"></a>如彼大日轮。<a id="a-MD"></a>非不破诸暗。<a id="a-ME"></a>如彼如意宝。<a id="a-MF"></a>而非不希有。<a id="a-MG"></a>犹如彼声响。<a id="a-MH"></a>非不因缘成。<a id="a-MI"></a>犹如彼虚空。<a id="a-MJ"></a>非不为一切。<a id="a-MK"></a>众生作依止。<a id="a-ML"></a>犹如彼大地。<a id="a-MM"></a>而非不住持。<a id="a-MN"></a>一切种种物。<a id="a-MO"></a>以依彼大地。<a id="a-MP"></a>荷负诸世间。<a id="a-MQ"></a>种种诸物故。<a id="a-MR"></a>依诸佛菩提。<a id="a-MS"></a>出世间妙法。<a id="a-MT"></a>成就诸白业。<a id="a-MU"></a>诸禅四无量。<a id="a-MV"></a>及以四空定。<a id="a-MW"></a>诸如来自然。<a id="a-MX"></a>常住诸世间。<a id="a-MY"></a>有如是诸业。<a id="a-MZ"></a>一切非前后。<a id="a-Ma"></a>作如是妙业。<a id="a-Mb"></a>无生义云。<a id="a-Mc"></a>若无有妙神。<a id="a-Md"></a>一向空寂者。<a id="a-Me"></a>则不应有佛出世。<a id="a-Mf"></a>说法度人。<a id="a-Mg"></a>故知本地有妙神。<a id="a-Mh"></a>不空不断。<a id="a-Mi"></a>乃至师子吼言。<a id="a-Mj"></a>佛性者。<a id="a-Mk"></a>名第一义空。<a id="a-Ml"></a>第一义空。<a id="a-Mm"></a>名为智慧。<a id="a-Mn"></a>智慧即是妙神。<a id="a-Mo"></a>故云因灭。<a id="a-Mp"></a>是色。<a id="a-Mq"></a>获得常住解脱之色。<a id="a-Mr"></a>故知如中含有妙色。<a id="a-Ms"></a>五阴常住不动。<a id="a-Mt"></a>神不灭篇云。<a id="a-Mu"></a>夫神者何耶。<a id="a-Mv"></a>精极而为灵者也。<a id="a-Mw"></a>精极则非封像之所图。<a id="a-Mx"></a>故圣人以妙物而为言。<a id="a-My"></a>虽有上智。<a id="a-Mz"></a>犹不能定。<a id="a-N0"></a>其体状。<a id="a-N1"></a>穷其幽致。<a id="a-N2"></a>神也者。<a id="a-N3"></a>圆应无主。<a id="a-N4"></a>妙尽无名。<a id="a-N5"></a>感物而动。<a id="a-N6"></a>假数而行。<a id="a-N7"></a>感物而非物。<a id="a-N8"></a>故物化而不灭。<a id="a-N9"></a>假数而非数。<a id="a-NA"></a>故数尽而不穷。<a id="a-NB"></a>有情则可以物感。<a id="a-NC"></a>有识则可以数求。<a id="a-ND"></a>数有精粗故其性各异。<a id="a-NE"></a>智有明昧。<a id="a-NF"></a>故其照不同。<a id="a-NG"></a>推此而论。<a id="a-NH"></a>则知化以情感。<a id="a-NI"></a>神以化传。<a id="a-NJ"></a>情为化之母。<a id="a-NK"></a>神为情之根。<a id="a-NL"></a>情有会物之道。<a id="a-NM"></a>神有冥移之功。<a id="a-NN"></a>但悟彻者。<a id="a-NO"></a>反本。<a id="a-NP"></a>惑理者。<a id="a-NQ"></a>逐物耳。<a id="a-NR"></a>乃至或聚散于一化。<a id="a-NS"></a>不思神道有妙物之灵。<a id="a-NT"></a>而谓精粗同尽。<a id="a-NU"></a>不亦悲乎。<a id="a-NV"></a>如火之传于薪。<a id="a-NW"></a>犹神之传于形。<a id="a-NX"></a>深惑者。<a id="a-NY"></a>见形朽于一生。<a id="a-NZ"></a>便以为神情俱丧。<a id="a-Na"></a>犹睹火穷于一木。<a id="a-Nb"></a>谓终斯都尽耳。<a id="a-Nc"></a>故知缘谢形枯。<a id="a-Nd"></a>真灵不坠。<a id="a-Ne"></a>如薪尽火灭。<a id="a-Nf"></a>火性常然。<a id="a-Ng"></a>此缘虽灭于今生。<a id="a-Nh"></a>彼缘复兴于异世。<a id="a-Ni"></a>故般若吟云。<a id="a-Nj"></a>百骸虽溃散。<a id="a-Nk"></a>一物镇长灵。<a id="a-Nl"></a>可谓真心湛然常住矣。<a id="a-Nm"></a>如华严经云。<a id="a-Nn"></a>知一切幻心所缘法无量故。<a id="a-No"></a>佛子。<a id="a-Np"></a>如如意珠。<a id="a-Nq"></a>随有所求一切皆得求者无尽。<a id="a-Nr"></a>意皆满足。<a id="a-Ns"></a>而珠势力终不匮止。<a id="a-Nt"></a>菩萨摩诃萨。<a id="a-Nu"></a>亦复如是。<a id="a-Nv"></a>入此三昧。<a id="a-Nw"></a>知心如幻。<a id="a-Nx"></a>出生一切诸法境界。<a id="a-Ny"></a>周遍无尽。<a id="a-Nz"></a>不匮不息。<a id="a-O0"></a>何以故。<a id="a-O1"></a>菩萨摩诃萨。<a id="a-O2"></a>成就普贤无碍行智。<a id="a-O3"></a>观察无量广大幻境。<a id="a-O4"></a>犹如影像。<a id="a-O5"></a>无增减故。<a id="a-O6"></a>佛子。<a id="a-O7"></a>譬如凡夫。<a id="a-O8"></a>各别生心。<a id="a-O9"></a>已生现生。<a id="a-OA"></a>及以当生。<a id="a-OB"></a>无有边际。<a id="a-OC"></a>无断无尽。<a id="a-OD"></a>其心流转。<a id="a-OE"></a>相续不绝。<a id="a-OF"></a>不可思议。<a id="a-OG"></a>菩萨摩诃萨。<a id="a-OH"></a>亦复如是。<a id="a-OI"></a>入此普幻门三昧。<a id="a-OJ"></a>无有边际。<a id="a-OK"></a>不可测量。<a id="a-OL"></a>何以故。<a id="a-OM"></a>了达普贤菩萨普幻门无量法故。<a id="a-ON"></a>佛子。<a id="a-OO"></a>譬如难陀摩那斯龙王。<a id="a-OP"></a>及余大龙。<a id="a-OQ"></a>降雨之时。<a id="a-OR"></a>滴如车轴。<a id="a-OS"></a>无有边际。<a id="a-OT"></a>虽如是雨云终不尽。<a id="a-OU"></a>此是诸龙无作境界。<a id="a-OV"></a>又云。<a id="a-OW"></a>于一念中。<a id="a-OX"></a>尽知一切心非心地境界之藏。<a id="a-OY"></a>于非心处。<a id="a-OZ"></a>示生于心。<a id="a-Oa"></a>远离语言。<a id="a-Ob"></a>安住知慧。<a id="a-Oc"></a>同诸菩萨所行之行。<a id="a-Od"></a>以自在力。<a id="a-Oe"></a>示成佛道。<a id="a-Of"></a>尽未来际。<a id="a-Og"></a>常无休息。<a id="a-Oh"></a>一切世间众生劫数。<a id="a-Oi"></a>妄想言说之所建立。<a id="a-Oj"></a>神通愿力。<a id="a-Ok"></a>悉能示现。<a id="a-Ol"></a>释曰。<a id="a-Om"></a>尽知一切心非心地境界之藏者。<a id="a-On"></a>识行于境。<a id="a-Oo"></a>名之曰心。<a id="a-Op"></a>智行于境。<a id="a-Oq"></a>名曰非心。<a id="a-Or"></a>故楞伽经云。<a id="a-Os"></a>得相者识。<a id="a-Ot"></a>不得相者智。<a id="a-Ou"></a>故知菩萨随顺妄缘。<a id="a-Ov"></a>不舍世法。<a id="a-Ow"></a>于方便中。<a id="a-Ox"></a>悉能示现。<a id="a-Oy"></a>随增减劫。<a id="a-Oz"></a>任长短缘。<a id="a-P0"></a>乘大愿风。<a id="a-P1"></a>相续不断。<a id="a-P2"></a>供佛利生。<a id="a-P3"></a>无有休息。<a id="a-P4"></a>如华严论云。<a id="a-P5"></a>十一地等觉位菩萨。<a id="a-P6"></a>以大慈悲心。<a id="a-P7"></a>行赴俗济生之门。<a id="a-P8"></a>表自出世道满。<a id="a-P9"></a>无更求解脱离染离净之心。<a id="a-PA"></a>但以乘法性船。<a id="a-PB"></a>张大慈悲帆。<a id="a-PC"></a>以大智为船师。<a id="a-PD"></a>顺本愿风。<a id="a-PE"></a>吹诸波罗蜜网。<a id="a-PF"></a>常游生死海。<a id="a-PG"></a>漉一切众生有着之鱼。<a id="a-PH"></a>安置无依普光明之智岸。<a id="a-PI"></a>常生一切幻。<a id="a-PJ"></a>住万行功德法界无碍宝堂。<a id="a-PK"></a>如下慈氏所居楼阁是。</p>
 </body>
</html>