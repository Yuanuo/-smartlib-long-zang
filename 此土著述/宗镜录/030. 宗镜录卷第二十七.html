<!doctype html>
<html id="z3IBXAR1eG" data-ver="1641">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第二十七</h1>
  <p id="a2">夫身受心法。<a id="a-3"></a>俱无自性。<a id="a-4"></a>了不可得。<a id="a-5"></a>即四念处。<a id="a-6"></a>观善不善法从心化生。<a id="a-7"></a>即四正勤。<a id="a-8"></a>心性灵通。<a id="a-9"></a>隐显自在。<a id="a-A"></a>即四神足。<a id="a-B"></a>信心坚固。<a id="a-C"></a>湛若虚空。<a id="a-D"></a>即五根五力。<a id="a-E"></a>觉心不起。<a id="a-F"></a>即七觉支。<a id="a-G"></a>直了心性。<a id="a-H"></a>邪正不干。<a id="a-I"></a>即八正道。<a id="a-J"></a>眼如乃至意如。<a id="a-K"></a>心境虚融。<a id="a-L"></a>即六神通。<a id="a-M"></a>所以舍利弗不达常寂三昧。<a id="a-N"></a>目连通不现前。<a id="a-O"></a>说法不当。<a id="a-P"></a>以未得法空神通故。<a id="a-Q"></a>台教云。<a id="a-R"></a>观于一心欻有一切心。<a id="a-S"></a>观一切心倏无诸心。<a id="a-T"></a>心无有无。<a id="a-U"></a>通至实相。<a id="a-V"></a>即神通也。<a id="a-W"></a>义海云。<a id="a-X"></a>谓此尘无体。<a id="a-Y"></a>不动尘处。<a id="a-Z"></a>恒遍十方刹海。<a id="a-a"></a>无来去之相。<a id="a-b"></a>是神足通。<a id="a-c"></a>不起于本座。<a id="a-d"></a>遍游于十方。<a id="a-e"></a>又见尘法界无际。<a id="a-f"></a>而有理事教义。<a id="a-g"></a>一切菩萨皆同证入。<a id="a-h"></a>皆同修习此法。<a id="a-i"></a>更无别路。<a id="a-j"></a>是他心通。<a id="a-k"></a>见尘法界。<a id="a-l"></a>解行现前之时。<a id="a-m"></a>即知过去曾于佛所。<a id="a-n"></a>亲闻此法。<a id="a-o"></a>以观心不断。<a id="a-p"></a>是故今日得了。<a id="a-q"></a>是宿命通。<a id="a-r"></a>又见尘性空寂。<a id="a-s"></a>无相可得。<a id="a-t"></a>即不二见。<a id="a-u"></a>若见相即为二也。<a id="a-v"></a>由无相即无有二。<a id="a-w"></a>名天眼通。<a id="a-x"></a>经云。<a id="a-y"></a>不以二相见。<a id="a-z"></a>名真天眼。<a id="a-10"></a>又了尘无生。<a id="a-11"></a>无性空寂。<a id="a-12"></a>即执心不起。<a id="a-13"></a>是漏尽通。<a id="a-14"></a>经云。<a id="a-15"></a>断结空心我。<a id="a-16"></a>是则无有生。<a id="a-17"></a>又闻说尘法界差别之声。<a id="a-18"></a>即知一切声全是耳。<a id="a-19"></a>不复更闻也。<a id="a-1A"></a>然此闻无缘。<a id="a-1B"></a>无得。<a id="a-1C"></a>于声。<a id="a-1D"></a>悟一切法。<a id="a-1E"></a>是常闻一切佛法。<a id="a-1F"></a>为天耳通。<a id="a-1G"></a>金刚三昧经云。<a id="a-1H"></a>大力菩萨言。<a id="a-1I"></a>何谓存三守一入如来禅。<a id="a-1J"></a>佛言。<a id="a-1K"></a>存三者。<a id="a-1L"></a>存三解脱。<a id="a-1M"></a>守一者。<a id="a-1N"></a>守一心。<a id="a-1O"></a>如入如来禅者。<a id="a-1P"></a>理观心如。<a id="a-1Q"></a>入如是地。<a id="a-1R"></a>即入实际。<a id="a-1S"></a>华严经颂云。<a id="a-1T"></a>佛子住于此。<a id="a-1U"></a>念念入三昧。<a id="a-1V"></a>一一三昧门。<a id="a-1W"></a>阐明诸佛境。<a id="a-1X"></a>禅经序云。<a id="a-1Y"></a>质微则势重。<a id="a-1Z"></a>质重则势微。<a id="a-1a"></a>如地质重故。<a id="a-1b"></a>势不如水。<a id="a-1c"></a>水性重故。<a id="a-1d"></a>力不如火。<a id="a-1e"></a>火不如风。<a id="a-1f"></a>风不如心。<a id="a-1g"></a>心无形故。<a id="a-1h"></a>力最无上。<a id="a-1i"></a>神通变化。<a id="a-1j"></a>八不思议。<a id="a-1k"></a>心之力也。<a id="a-1l"></a>又能所融通。<a id="a-1m"></a>自他一体。<a id="a-1n"></a>即四摄法。<a id="a-1o"></a>不得身口意。<a id="a-1p"></a>常随智慧行。<a id="a-1q"></a>即十八不共法等。<a id="a-1r"></a>毕至得果受记。<a id="a-1s"></a>皆不离一心。<a id="a-1t"></a>如海龙王经云。<a id="a-1u"></a>心净无垢。<a id="a-1v"></a>则为受诀。<a id="a-1w"></a>乃至佛语龙王。<a id="a-1x"></a>其心意识无所住立。<a id="a-1y"></a>则为受决。<a id="a-1z"></a>诸法如是。<a id="a-20"></a>以无因缘。<a id="a-21"></a>诸法本谛。<a id="a-22"></a>觉了诸法平等无异。<a id="a-23"></a>则成无上正真之道。<a id="a-24"></a>究竟求本。<a id="a-25"></a>无有受决。<a id="a-26"></a>及成佛道。<a id="a-27"></a>若授决者。<a id="a-28"></a>若受决已。<a id="a-29"></a>所以者何。<a id="a-2A"></a>诸法无形。<a id="a-2B"></a>本末悉断。<a id="a-2C"></a>皆无有主。<a id="a-2D"></a>一切诸法。<a id="a-2E"></a>从因缘转。<a id="a-2F"></a>乃至诸法无二。<a id="a-2G"></a>用本一故。<a id="a-2H"></a>诸法本一。<a id="a-2I"></a>离若干故。<a id="a-2J"></a>乃至无量无边教海行门。<a id="a-2K"></a>皆是自心发现。<a id="a-2L"></a>自心引出。<a id="a-2M"></a>终无一法一行。<a id="a-2N"></a>从外而成。<a id="a-2O"></a>若起念外求。<a id="a-2P"></a>随他胜境。<a id="a-2Q"></a>悉是魔事。<a id="a-2R"></a>故经云。<a id="a-2S"></a>作斯观者。<a id="a-2T"></a>名为正观。<a id="a-2U"></a>若他观者。<a id="a-2V"></a>名为邪观。<a id="a-2W"></a>故知心正事正。<a id="a-2X"></a>心邪事邪。<a id="a-2Y"></a>若未达一心。<a id="a-2Z"></a>触途皆伪。<a id="a-2a"></a>正行亦成邪行。<a id="a-2b"></a>佛门变作魔门。<a id="a-2c"></a>若入宗镜之中。<a id="a-2d"></a>无往不利。<a id="a-2e"></a>苦行亦成妙行。<a id="a-2f"></a>邪宗即是正宗。<a id="a-2g"></a>只如五热炙身。<a id="a-2h"></a>外道一法。<a id="a-2i"></a>若了之。<a id="a-2j"></a>则胜热为无分别智焰之门。<a id="a-2k"></a>若昧之。<a id="a-2l"></a>则尼干作大我见严炽之解。<a id="a-2m"></a>是以法无邪正。<a id="a-2n"></a>道在变通。<a id="a-2o"></a>如西天尼干子。<a id="a-2p"></a>五热炙身。<a id="a-2q"></a>生大邪见。<a id="a-2r"></a>佛弟子谓之言曰。<a id="a-2s"></a>善男子。<a id="a-2t"></a>如世人驾牛车于路。<a id="a-2u"></a>欲速有所至。<a id="a-2v"></a>打牛即是。<a id="a-2w"></a>打车。<a id="a-2x"></a>即是。<a id="a-2y"></a>尼干闻之。<a id="a-2z"></a>勃然作色。<a id="a-30"></a>佛弟子曰。<a id="a-31"></a>善男子。<a id="a-32"></a>牛喻于心。<a id="a-33"></a>车喻于身。<a id="a-34"></a>何得苦身而不修心。<a id="a-35"></a>不用炙身。<a id="a-36"></a>应当炙心。<a id="a-37"></a>华严经云。<a id="a-38"></a>复有十千紧那罗王。<a id="a-39"></a>于虚空中。<a id="a-3A"></a>唱如是言。<a id="a-3B"></a>善男子。<a id="a-3C"></a>此婆罗门。<a id="a-3D"></a>五热炙身时。<a id="a-3E"></a>我等所住宫殿。<a id="a-3F"></a>诸多罗树。<a id="a-3G"></a>诸宝铃网。<a id="a-3H"></a>诸宝缯带。<a id="a-3I"></a>诸音乐树。<a id="a-3J"></a>诸妙宝树。<a id="a-3K"></a>及诸乐器。<a id="a-3L"></a>自然而出佛声法声。<a id="a-3M"></a>及不退转菩萨僧声。<a id="a-3N"></a>愿求无上菩提之声。<a id="a-3O"></a>云某方某国。<a id="a-3P"></a>有某菩萨发菩提心。<a id="a-3Q"></a>某方某国。<a id="a-3R"></a>有某菩萨修行苦行。<a id="a-3S"></a>难舍能舍。<a id="a-3T"></a>乃至清净一切智行。<a id="a-3U"></a>某方某国。<a id="a-3V"></a>有某菩萨往诣道场。<a id="a-3W"></a>乃至某方某国。<a id="a-3X"></a>有某如来。<a id="a-3Y"></a>作佛事已。<a id="a-3Z"></a>而般涅槃。<a id="a-3a"></a>善男子。<a id="a-3b"></a>假使有人。<a id="a-3c"></a>以阎浮提一切草木。<a id="a-3d"></a>粖为微尘。<a id="a-3e"></a>此微尘数。<a id="a-3f"></a>可知边际。<a id="a-3g"></a>我宫殿中宝多罗树。<a id="a-3h"></a>乃至乐器。<a id="a-3i"></a>所说菩萨名如来名。<a id="a-3j"></a>所发大愿。<a id="a-3k"></a>所修行等。<a id="a-3l"></a>无有能知其边际。<a id="a-3m"></a>善男子。<a id="a-3n"></a>我等以闻佛声法声菩萨僧声。<a id="a-3o"></a>生大欢喜。<a id="a-3p"></a>来诣其所。<a id="a-3q"></a>时婆罗门。<a id="a-3r"></a>即为我等如应说法。<a id="a-3s"></a>令我及余无量众生。<a id="a-3t"></a>于阿耨多罗三藐三菩提得不退转。<a id="a-3u"></a>是以于一心正观之中。<a id="a-3v"></a>最为枢要。<a id="a-3w"></a>少用心力。<a id="a-3x"></a>成大菩提。<a id="a-3y"></a>故华严私记云。<a id="a-3z"></a>此经中总是法身作多种名字。<a id="a-40"></a>如人天十善五戒为身。<a id="a-41"></a>声闻四谛。<a id="a-42"></a>缘觉十二因缘。<a id="a-43"></a>菩萨六度。<a id="a-44"></a>佛种智为身。<a id="a-45"></a>身是聚义。<a id="a-46"></a>于法身中。<a id="a-47"></a>随行位。<a id="a-48"></a>功德聚处名身。<a id="a-49"></a>若有情身相。<a id="a-4A"></a>皆是法身所起。<a id="a-4B"></a>若无情国土。<a id="a-4C"></a>尽从佛智所现。<a id="a-4D"></a>终无纤毫于宗镜外。<a id="a-4E"></a>别有异体。<a id="a-4F"></a>而能建立。<a id="a-4G"></a>故经云。<a id="a-4H"></a>若一法是有非无。<a id="a-4I"></a>摩诃衍不能胜出。<a id="a-4J"></a>若更有一法。<a id="a-4K"></a>则不得称独尊独胜。<a id="a-4L"></a>为万有之所依矣。<a id="a-4M"></a>所以随根不同。<a id="a-4N"></a>见有多种。<a id="a-4O"></a>遂于十波罗蜜。<a id="a-4P"></a>五教不同。<a id="a-4Q"></a>一小乘教。<a id="a-4R"></a>不成波罗蜜。<a id="a-4S"></a>二始教。<a id="a-4T"></a>要是菩萨种性人方有故。<a id="a-4U"></a>又各有体性。<a id="a-4V"></a>或说俱空。<a id="a-4W"></a>三终教。<a id="a-4X"></a>一一皆从真如性功德起。<a id="a-4Y"></a>四顿教。<a id="a-4Z"></a>一一皆不可说。<a id="a-4a"></a>谓不施不悭。<a id="a-4b"></a>乃至不智不愚等。<a id="a-4c"></a>一切皆绝。<a id="a-4d"></a>若十若六皆悉亡言。<a id="a-4e"></a>五圆教。<a id="a-4f"></a>一一圆融。<a id="a-4g"></a>具德无尽。<a id="a-4h"></a>又此十波罗蜜。<a id="a-4i"></a>可以意得。<a id="a-4j"></a>一念相应心舍。<a id="a-4k"></a>则具十度。<a id="a-4l"></a>舍而不取为施。<a id="a-4m"></a>不为诸非所污。<a id="a-4n"></a>即戒。<a id="a-4o"></a>忍可非有为忍。<a id="a-4p"></a>离身心相为进。<a id="a-4q"></a>寂然不动为定。<a id="a-4r"></a>决了无生为般若。<a id="a-4s"></a>虽空不碍知相为方便。<a id="a-4t"></a>希齐佛果是愿。<a id="a-4u"></a>思择不动为力。<a id="a-4v"></a>决断分明为智。<a id="a-4w"></a>一念方寸。<a id="a-4x"></a>十度顿圆。<a id="a-4y"></a>故华严经中。<a id="a-4z"></a>七地菩萨。<a id="a-50"></a>念念具足十波罗蜜。<a id="a-51"></a>是以十度若圆。<a id="a-52"></a>八万四千法门。<a id="a-53"></a>一时齐应。<a id="a-54"></a>凡曰祖教。<a id="a-55"></a>或浅或深。<a id="a-56"></a>但即之于心。<a id="a-57"></a>理无不尽。<a id="a-58"></a>若心外行事。<a id="a-59"></a>则取相轮回。<a id="a-5A"></a>任历三祇。<a id="a-5B"></a>终成妄想。<a id="a-5C"></a>是以儒童曰。<a id="a-5D"></a>昔我于无数劫。<a id="a-5E"></a>国财身命施人无数。<a id="a-5F"></a>以妄想心施。<a id="a-5G"></a>非为施也。<a id="a-5H"></a>今日以无生心五华施佛。<a id="a-5I"></a>始名施耳。<a id="a-5J"></a>故华严经颂云。<a id="a-5K"></a>设于无数劫。<a id="a-5L"></a>财宝施于佛。<a id="a-5M"></a>不知佛实相。<a id="a-5N"></a>此亦不名施。<a id="a-5O"></a>又云。<a id="a-5P"></a>于一切善根。<a id="a-5Q"></a>生自善根想。<a id="a-5R"></a>乃至于一切行。<a id="a-5S"></a>生自行想。<a id="a-5T"></a>夫一切差别事相。<a id="a-5U"></a>纵横境界。<a id="a-5V"></a>若于相上观察。<a id="a-5W"></a>则行布难明。<a id="a-5X"></a>若于体内消融。<a id="a-5Y"></a>悉皆平等。<a id="a-5Z"></a>故先德云。<a id="a-5a"></a>万事驱归体处平。<a id="a-5b"></a>是非自向心中混。<a id="a-5c"></a>所以傅大士颂云。<a id="a-5d"></a>还原去。<a id="a-5e"></a>心性不沉浮。<a id="a-5f"></a>安住王三昧。<a id="a-5g"></a>万行悉圆收。</p>
  <p id="a5h">问。<a id="a-5i"></a>万行唯心。<a id="a-5j"></a>则因心起行。<a id="a-5k"></a>夫道场法。<a id="a-5l"></a>则全在事相而修。<a id="a-5m"></a>云何总摄千途。<a id="a-5n"></a>咸归一道。</p>
  <p id="a5o">答。<a id="a-5p"></a>我此宗门一乘之妙。<a id="a-5q"></a>唯以一念心。<a id="a-5r"></a>照真达俗。<a id="a-5s"></a>成无上觉。<a id="a-5t"></a>名为道场。<a id="a-5u"></a>何者。<a id="a-5v"></a>照真则理无不统。<a id="a-5w"></a>达俗则事无不圆。<a id="a-5x"></a>所以维摩经云。<a id="a-5y"></a>一念知一切法是道场。<a id="a-5z"></a>成就一切智故。<a id="a-60"></a>什法师释云。<a id="a-61"></a>二乘法。<a id="a-62"></a>以三十四心成道。<a id="a-63"></a>大乘一念则礭然大悟。<a id="a-64"></a>具一切智也。<a id="a-65"></a>肇法师解云。<a id="a-66"></a>一切智者。<a id="a-67"></a>智之极也。<a id="a-68"></a>明若晨曦。<a id="a-69"></a>众冥俱照。<a id="a-6A"></a>澄若静渊。<a id="a-6B"></a>群像并鉴。<a id="a-6C"></a>无知而无所不知者。<a id="a-6D"></a>其唯一切智乎。<a id="a-6E"></a>何则。<a id="a-6F"></a>夫有心则有封。<a id="a-6G"></a>有封则有疆。<a id="a-6H"></a>封疆既形。<a id="a-6I"></a>则其智有涯。<a id="a-6J"></a>其智有涯。<a id="a-6K"></a>则所照不普。<a id="a-6L"></a>至人无心。<a id="a-6M"></a>无心则无封。<a id="a-6N"></a>无封则无疆。<a id="a-6O"></a>封疆既无。<a id="a-6P"></a>则其智无涯。<a id="a-6Q"></a>其智无涯。<a id="a-6R"></a>则所照无际。<a id="a-6S"></a>故以一念一时。<a id="a-6T"></a>必知一切法也。<a id="a-6U"></a>又道场者。<a id="a-6V"></a>实相理遍为场。<a id="a-6W"></a>万行通证为道。<a id="a-6X"></a>则道无不至。<a id="a-6Y"></a>场无不在。<a id="a-6Z"></a>若能怀道场于胸中。<a id="a-6a"></a>遗万累于身外者。<a id="a-6b"></a>虽复形处愦闹。<a id="a-6c"></a>迹与事邻。<a id="a-6d"></a>乘动所游。<a id="a-6e"></a>无非道场也。<a id="a-6f"></a>所以禅要经云。<a id="a-6g"></a>弃诸盖菩萨白佛言。<a id="a-6h"></a>世尊。<a id="a-6i"></a>曾闻如来而坐道场。<a id="a-6j"></a>道在何处。<a id="a-6k"></a>为近为远。<a id="a-6l"></a>而可见不。<a id="a-6m"></a>佛言。<a id="a-6n"></a>善男子。<a id="a-6o"></a>法身遍满。<a id="a-6p"></a>无非佛土。<a id="a-6q"></a>十方世界。<a id="a-6r"></a>五阴精舍。<a id="a-6s"></a>性空自离。<a id="a-6t"></a>即是道场。<a id="a-6u"></a>云何问言为近远耶。<a id="a-6v"></a>善男子。<a id="a-6w"></a>若能悟解。<a id="a-6x"></a>道在身心。<a id="a-6y"></a>如是之人。<a id="a-6z"></a>则名为见。<a id="a-70"></a>诸法无行经云。<a id="a-71"></a>文殊师利言。<a id="a-72"></a>世尊。<a id="a-73"></a>一切众生皆是道场。<a id="a-74"></a>是不动相。<a id="a-75"></a>文殊师利。<a id="a-76"></a>云何是事名不动相。<a id="a-77"></a>世尊。<a id="a-78"></a>道场者。<a id="a-79"></a>有何义。<a id="a-7A"></a>文殊师利。<a id="a-7B"></a>一切法寂灭相。<a id="a-7C"></a>无相。<a id="a-7D"></a>无生相。<a id="a-7E"></a>无所有相。<a id="a-7F"></a>不可取相。<a id="a-7G"></a>是名道场义。<a id="a-7H"></a>世尊。<a id="a-7I"></a>一切众生。<a id="a-7J"></a>不入此道场耶。<a id="a-7K"></a>佛言。<a id="a-7L"></a>如是如是。<a id="a-7M"></a>是故世尊。<a id="a-7N"></a>一切众生皆是道场。<a id="a-7O"></a>名不动相。<a id="a-7P"></a>华严经颂云。<a id="a-7Q"></a>如是一切人中主。<a id="a-7R"></a>随其所有诸境界。<a id="a-7S"></a>于一念中皆了悟。<a id="a-7T"></a>而亦不舍菩提行。<a id="a-7U"></a>又经云。<a id="a-7V"></a>一刹那心。<a id="a-7W"></a>觉一切法。<a id="a-7X"></a>究竟无余。<a id="a-7Y"></a>是妙菩提。<a id="a-7Z"></a>今亦不碍事相道场。<a id="a-7a"></a>以即法恒真。<a id="a-7b"></a>相在无相。<a id="a-7c"></a>理外无事。<a id="a-7d"></a>无相在相。<a id="a-7e"></a>又无相在相。<a id="a-7f"></a>则隐显同时。<a id="a-7g"></a>相在无相。<a id="a-7h"></a>则空有一际。<a id="a-7i"></a>悲华经云。<a id="a-7j"></a>虽修净土。<a id="a-7k"></a>其心平等。<a id="a-7l"></a>犹如虚空。<a id="a-7m"></a>虽行道场。<a id="a-7n"></a>解了三界。<a id="a-7o"></a>无有异相。<a id="a-7p"></a>斯则行事而不失理。<a id="a-7q"></a>照理而不废事。<a id="a-7r"></a>事理无碍。<a id="a-7s"></a>其道在中。<a id="a-7t"></a>是以观和尚。<a id="a-7u"></a>于一心门立十净土。<a id="a-7v"></a>成十种如来。<a id="a-7w"></a>坐十种道场。<a id="a-7x"></a>说十种法门。<a id="a-7y"></a>一金刚如来。<a id="a-7z"></a>在于金刚道场。<a id="a-80"></a>能说金刚法门。<a id="a-81"></a>以自心智。<a id="a-82"></a>见我心性。<a id="a-83"></a>此心从本来。<a id="a-84"></a>永无诸相。<a id="a-85"></a>犹如虚空。<a id="a-86"></a>湛然不动。<a id="a-87"></a>明见之心。<a id="a-88"></a>名金刚如来。<a id="a-89"></a>所说金刚法门者。<a id="a-8A"></a>如经偈云。<a id="a-8B"></a>菩萨智慧心。<a id="a-8C"></a>清净如虚空。<a id="a-8D"></a>无性无依处。<a id="a-8E"></a>一切不可得。<a id="a-8F"></a>所云十净土者。<a id="a-8G"></a>如经云。<a id="a-8H"></a>十方国土。<a id="a-8I"></a>皆如虚空。<a id="a-8J"></a>二解脱如来。<a id="a-8K"></a>在于无著道场。<a id="a-8L"></a>能说无著法门。<a id="a-8M"></a>有为无为。<a id="a-8N"></a>一切诸法相。<a id="a-8O"></a>皆从心出。<a id="a-8P"></a>无不心也。<a id="a-8Q"></a>能出自心。<a id="a-8R"></a>尚无体相。<a id="a-8S"></a>云何依心所出诸法。<a id="a-8T"></a>有实体也。<a id="a-8U"></a>即体与相。<a id="a-8V"></a>一味无别。<a id="a-8W"></a>有何所著。<a id="a-8X"></a>是名解脱如来。<a id="a-8Y"></a>所说无著法门。<a id="a-8Z"></a>如论云。<a id="a-8a"></a>以一切法。<a id="a-8b"></a>皆从心起。<a id="a-8c"></a>一切分别。<a id="a-8d"></a>皆分别自心。<a id="a-8e"></a>心不见心。<a id="a-8f"></a>无相可得。<a id="a-8g"></a>三般若如来。<a id="a-8h"></a>在于无住道场。<a id="a-8i"></a>能说无住法门。<a id="a-8j"></a>经云。<a id="a-8k"></a>入三世间中。<a id="a-8l"></a>自身所住处。<a id="a-8m"></a>随求之处。<a id="a-8n"></a>永无自性。<a id="a-8o"></a>故不得住相。<a id="a-8p"></a>是故当知。<a id="a-8q"></a>一切诸相。<a id="a-8r"></a>一无住之法。<a id="a-8s"></a>随缘之时。<a id="a-8t"></a>相即相融。<a id="a-8u"></a>从无住本。<a id="a-8v"></a>立一切法。<a id="a-8w"></a>能解无住之心。<a id="a-8x"></a>名般若如来。<a id="a-8y"></a>恒说无住法门。<a id="a-8z"></a>四摩诃衍如来。<a id="a-90"></a>于无碍道场。<a id="a-91"></a>说无碍法门。<a id="a-92"></a>譬如虚空不动。<a id="a-93"></a>出生诸色。<a id="a-94"></a>虽出诸色。<a id="a-95"></a>不虚空外。<a id="a-96"></a>唯空所作色。<a id="a-97"></a>色空无碍。<a id="a-98"></a>融无二相。<a id="a-99"></a>修心亦然。<a id="a-9A"></a>理事无碍。<a id="a-9B"></a>理者心也。<a id="a-9C"></a>事者身也。<a id="a-9D"></a>从本已来。<a id="a-9E"></a>色心无二。<a id="a-9F"></a>如是身心无碍。<a id="a-9G"></a>名为摩诃衍如来。<a id="a-9H"></a>说无碍法门。<a id="a-9I"></a>五菩提如来。<a id="a-9J"></a>在于无相道场。<a id="a-9K"></a>能说无相法门。<a id="a-9L"></a>经云。<a id="a-9M"></a>四大无主。<a id="a-9N"></a>身亦无我。<a id="a-9O"></a>此离能所之相。<a id="a-9P"></a>名为佛身。<a id="a-9Q"></a>如是观心不绝者。<a id="a-9R"></a>观心行处。<a id="a-9S"></a>圆备实相。<a id="a-9T"></a>名菩提如来。<a id="a-9U"></a>一切众生。<a id="a-9V"></a>即菩提相故。<a id="a-9W"></a>六实际如来。<a id="a-9X"></a>在于无际道场。<a id="a-9Y"></a>能说实际法门。<a id="a-9Z"></a>所谓以自眼见小物时。<a id="a-9a"></a>其物相入于眼内。<a id="a-9b"></a>其物至微。<a id="a-9c"></a>以无内故。<a id="a-9d"></a>则含无外法界大相。<a id="a-9e"></a>以此知一刹那心。<a id="a-9f"></a>见物相时。<a id="a-9g"></a>即后念心中。<a id="a-9h"></a>无有物相。<a id="a-9i"></a>前心后念皆自心故。<a id="a-9j"></a>明知不动尘量。<a id="a-9k"></a>遍至法界。<a id="a-9l"></a>则自心实际。<a id="a-9m"></a>遍一切处。<a id="a-9n"></a>经云。<a id="a-9o"></a>有所兴业而有所作。<a id="a-9p"></a>即为魔事。<a id="a-9q"></a>六根无所进。<a id="a-9r"></a>不行诸法。<a id="a-9s"></a>名平等精进。<a id="a-9t"></a>七真如如来。<a id="a-9u"></a>在于常住道场。<a id="a-9v"></a>能说常住法门。<a id="a-9w"></a>观心周游于尘刹中。<a id="a-9x"></a>湛然凝寂。<a id="a-9y"></a>此凝寂心。<a id="a-9z"></a>称至于缘。<a id="a-A0"></a>不失本体。<a id="a-A1"></a>以是故尽未来际。<a id="a-A2"></a>值缘恒不动。<a id="a-A3"></a>故名常住法也。<a id="a-A4"></a>如经云。<a id="a-A5"></a>有为无为一切诸法。<a id="a-A6"></a>有佛无佛。<a id="a-A7"></a>性相常住。<a id="a-A8"></a>无有变异。<a id="a-A9"></a>八法界如来。<a id="a-AA"></a>在于法界道场。<a id="a-AB"></a>能说法界法门。<a id="a-AC"></a>法者。<a id="a-AD"></a>实相心。<a id="a-AE"></a>界者。<a id="a-AF"></a>依此心所出诸刹。<a id="a-AG"></a>譬如大海所生诸物。<a id="a-AH"></a>皆无不海。<a id="a-AI"></a>一切诸法。<a id="a-AJ"></a>皆从实相心所生。<a id="a-AK"></a>皆无不心。<a id="a-AL"></a>是故当知。<a id="a-AM"></a>眼中所见色。<a id="a-AN"></a>耳中所闻声。<a id="a-AO"></a>皆真法也。<a id="a-AP"></a>以一切法唯一法故。<a id="a-AQ"></a>如经云。<a id="a-AR"></a>一切法唯一相故。<a id="a-AS"></a>九法性如来。<a id="a-AT"></a>在于法性道场。<a id="a-AU"></a>说法性法门。<a id="a-AV"></a>不分凡圣善恶之法。<a id="a-AW"></a>名为性。<a id="a-AX"></a>是不分法法界同中。<a id="a-AY"></a>重重无尽。<a id="a-AZ"></a>一中解无量。<a id="a-Aa"></a>法性无尽故。<a id="a-Ab"></a>所以得知皆无尽者。<a id="a-Ac"></a>法界中入一一缘觅时。<a id="a-Ad"></a>尽未来际无所得故。<a id="a-Ae"></a>十。<a id="a-Af"></a>涅槃如来。<a id="a-Ag"></a>在于寂灭道场。<a id="a-Ah"></a>能说寂灭法门。<a id="a-Ai"></a>一切法皆是涅槃。<a id="a-Aj"></a>能得此意人者。<a id="a-Ak"></a>于动作处。<a id="a-Al"></a>见寂灭法。<a id="a-Am"></a>不离生死。<a id="a-An"></a>常得涅槃。<a id="a-Ao"></a>不舍无常之身。<a id="a-Ap"></a>恒得常身。<a id="a-Aq"></a>经云。<a id="a-Ar"></a>众生如。<a id="a-As"></a>一切法如。<a id="a-At"></a>如无有生。<a id="a-Au"></a>如无有灭。<a id="a-Av"></a>以此义故。<a id="a-Aw"></a>举足下足不离道场。<a id="a-Ax"></a>于念念中常作佛事。<a id="a-Ay"></a>故知通达一念。<a id="a-Az"></a>法法周圆。<a id="a-B0"></a>谛了一心。<a id="a-B1"></a>门门具足。<a id="a-B2"></a>则无边佛事。<a id="a-B3"></a>不出一尘矣。<a id="a-B4"></a>又智身。<a id="a-B5"></a>遍坐法性道场。<a id="a-B6"></a>法身。<a id="a-B7"></a>非坐而坐道场。<a id="a-B8"></a>法门身。<a id="a-B9"></a>安坐万行道场。<a id="a-BA"></a>幻化身。<a id="a-BB"></a>安坐水月道场。<a id="a-BC"></a>智身者。<a id="a-BD"></a>即法。<a id="a-BE"></a>性是所证。<a id="a-BF"></a>以能证智安处理故。<a id="a-BG"></a>证理之处。<a id="a-BH"></a>是得道之场。<a id="a-BI"></a>法身者。<a id="a-BJ"></a>法身既无能所。<a id="a-BK"></a>故曰非坐。<a id="a-BL"></a>非坐之坐。<a id="a-BM"></a>湛然安住。<a id="a-BN"></a>名坐道场。<a id="a-BO"></a>法门身者。<a id="a-BP"></a>如云布施是道场。<a id="a-BQ"></a>不望报故等。<a id="a-BR"></a>以万行为得道之处。<a id="a-BS"></a>即是道场。<a id="a-BT"></a>幻化身者。<a id="a-BU"></a>涅槃经云。<a id="a-BV"></a>吾今此身。<a id="a-BW"></a>是幻化身。<a id="a-BX"></a>则所得道处。<a id="a-BY"></a>如水中月。<a id="a-BZ"></a>故昔人云。<a id="a-Ba"></a>修习空华万行。<a id="a-Bb"></a>安坐水月道场。<a id="a-Bc"></a>降伏镜像天魔。<a id="a-Bd"></a>证成梦中佛果。<a id="a-Be"></a>意云若因若果。<a id="a-Bf"></a>皆从缘生。<a id="a-Bg"></a>如梦幻故。<a id="a-Bh"></a>是以若实若幻。<a id="a-Bi"></a>皆是一心。<a id="a-Bj"></a>以实是心之性。<a id="a-Bk"></a>幻是心之相。<a id="a-Bl"></a>以因了相虚。<a id="a-Bm"></a>见自心性时。<a id="a-Bn"></a>是得道之处。<a id="a-Bo"></a>故云道场。<a id="a-Bp"></a>如是解者。<a id="a-Bq"></a>举下之间无非道场矣。<a id="a-Br"></a>则念念皆成无尽法门。<a id="a-Bs"></a>念念悉证法华三昧。<a id="a-Bt"></a>如台教所明。<a id="a-Bu"></a>法华三昧者。<a id="a-Bv"></a>即是四一。<a id="a-Bw"></a>理一教一。<a id="a-Bx"></a>行一人一。<a id="a-By"></a>观一心三谛。<a id="a-Bz"></a>理一。<a id="a-C0"></a>一心三观。<a id="a-C1"></a>行一。<a id="a-C2"></a>作观者。<a id="a-C3"></a>人一。<a id="a-C4"></a>能诠观境。<a id="a-C5"></a>教一。<a id="a-C6"></a>又法身。<a id="a-C7"></a>理一。<a id="a-C8"></a>般若。<a id="a-C9"></a>教一。<a id="a-CA"></a>解脱。<a id="a-CB"></a>行一。<a id="a-CC"></a>和合三法成假名。<a id="a-CD"></a>人一。<a id="a-CE"></a>即观行如来。<a id="a-CF"></a>约六即。<a id="a-CG"></a>位位四一。<a id="a-CH"></a>于一念中。<a id="a-CI"></a>念念四一。<a id="a-CJ"></a>一色一香。<a id="a-CK"></a>无非四一。<a id="a-CL"></a>作如此观行。<a id="a-CM"></a>何法不是法华三昧也。<a id="a-CN"></a>何者。<a id="a-CO"></a>以教理是心之所诠。<a id="a-CP"></a>人行是心之所作。<a id="a-CQ"></a>以俱不出一心故。<a id="a-CR"></a>云尘尘念念。<a id="a-CS"></a>皆是法华三昧。</p>
  <p id="aCT">问。<a id="a-CU"></a>既称一心一身。<a id="a-CV"></a>云何立种种身相。<a id="a-CW"></a>种种法门。</p>
  <p id="aCX">答。<a id="a-CY"></a>斯乃万化之原。<a id="a-CZ"></a>一真之本。<a id="a-Ca"></a>随缘应用。<a id="a-Cb"></a>犹如意珠。<a id="a-Cc"></a>对物现形。<a id="a-Cd"></a>若大圆镜。<a id="a-Ce"></a>是以能包万像。<a id="a-Cf"></a>是大法藏。<a id="a-Cg"></a>出生无尽。<a id="a-Ch"></a>是无尽藏。<a id="a-Ci"></a>妙慧无穷。<a id="a-Cj"></a>是大智藏。<a id="a-Ck"></a>法法恒如。<a id="a-Cl"></a>是如来藏。<a id="a-Cm"></a>本性无形。<a id="a-Cn"></a>是净法身。<a id="a-Co"></a>体合真空。<a id="a-Cp"></a>是虚空身。<a id="a-Cq"></a>相好虚玄。<a id="a-Cr"></a>是妙色身。<a id="a-Cs"></a>妙辩无穷。<a id="a-Ct"></a>是智慧身。<a id="a-Cu"></a>隐显无碍。<a id="a-Cv"></a>是应化身。<a id="a-Cw"></a>万行庄严。<a id="a-Cx"></a>是功德身。<a id="a-Cy"></a>念念无滞。<a id="a-Cz"></a>是入解脱法门。<a id="a-D0"></a>心心寥廓。<a id="a-D1"></a>是入空寂法门。<a id="a-D2"></a>六根自在。<a id="a-D3"></a>是入无碍法门。<a id="a-D4"></a>一念不生。<a id="a-D5"></a>是入无相法门。<a id="a-D6"></a>又此中旨趣。<a id="a-D7"></a>若相资。<a id="a-D8"></a>则唯广唯大。<a id="a-D9"></a>演之无际。<a id="a-DA"></a>若相摄则唯微唯细。<a id="a-DB"></a>究之无踪。<a id="a-DC"></a>斯乃离有无而不坏有无。<a id="a-DD"></a>标一异而非一异。<a id="a-DE"></a>则四边之火莫能烧。<a id="a-DF"></a>百非之垢焉能染。<a id="a-DG"></a>但随缘显现。<a id="a-DH"></a>如空谷响。<a id="a-DI"></a>故大涅槃经云。<a id="a-DJ"></a>譬如一人。<a id="a-DK"></a>多有所能。<a id="a-DL"></a>若其走时。<a id="a-DM"></a>则名走者。<a id="a-DN"></a>若收[利-禾+又]者复名[利-禾+又]者。<a id="a-DO"></a>若作饮食。<a id="a-DP"></a>名作食者。<a id="a-DQ"></a>若治材木。<a id="a-DR"></a>则名工匠。<a id="a-DS"></a>锻金银时。<a id="a-DT"></a>言金银师。<a id="a-DU"></a>如是一人。<a id="a-DV"></a>有多名字。<a id="a-DW"></a>法亦如是。<a id="a-DX"></a>其实是一。<a id="a-DY"></a>而有多名。<a id="a-DZ"></a>故知约用分多。<a id="a-Da"></a>体恒冥一。<a id="a-Db"></a>庐山远大师云。<a id="a-Dc"></a>唯一知性。<a id="a-Dd"></a>随用分多。<a id="a-De"></a>非全心外。<a id="a-Df"></a>别有诸数。<a id="a-Dg"></a>譬如一金作种种器。<a id="a-Dh"></a>非是金外别有器体。<a id="a-Di"></a>随用别分受想行等。<a id="a-Dj"></a>各守自相。<a id="a-Dk"></a>得言有数。<a id="a-Dl"></a>如金与器。<a id="a-Dm"></a>非无差别。<a id="a-Dn"></a>金器虽别。<a id="a-Do"></a>时无前后。<a id="a-Dp"></a>心法如是。<a id="a-Dq"></a>若言定一。<a id="a-Dr"></a>金时。<a id="a-Ds"></a>应当无其诸器。<a id="a-Dt"></a>若言定别。<a id="a-Du"></a>器应非一金。<a id="a-Dv"></a>心法一异。<a id="a-Dw"></a>准此可知矣。<a id="a-Dx"></a>是以若但指金则失器。<a id="a-Dy"></a>坏于世谛。<a id="a-Dz"></a>若但指器则失金。<a id="a-E0"></a>隐于真谛。<a id="a-E1"></a>所以性净随染。<a id="a-E2"></a>举体成俗。<a id="a-E3"></a>即生灭门。<a id="a-E4"></a>染性常净。<a id="a-E5"></a>本来真净。<a id="a-E6"></a>即真如门。<a id="a-E7"></a>斯则即净之染。<a id="a-E8"></a>不碍真而恒俗。<a id="a-E9"></a>即染之净。<a id="a-EA"></a>不破俗而恒真。<a id="a-EB"></a>是故不碍一心。<a id="a-EC"></a>双存二谛。<a id="a-ED"></a>乃至无量身云。<a id="a-EE"></a>无量法门。<a id="a-EF"></a>随义虽分。<a id="a-EG"></a>一心不动。<a id="a-EH"></a>是以众圣所归。<a id="a-EI"></a>无非法也。<a id="a-EJ"></a>法即心也。<a id="a-EK"></a>是以法能成佛。<a id="a-EL"></a>大报恩经云。<a id="a-EM"></a>佛以法为师。<a id="a-EN"></a>般若经云。<a id="a-EO"></a>我初成道。<a id="a-EP"></a>观谁可敬。<a id="a-EQ"></a>可赞。<a id="a-ER"></a>无过于法。<a id="a-ES"></a>法能成立一切凡圣故。<a id="a-ET"></a>台教云。<a id="a-EU"></a>若观如来藏心地法门。<a id="a-EV"></a>即是观如来。<a id="a-EW"></a>眼耳鼻舌身意。<a id="a-EX"></a>豁然真发。<a id="a-EY"></a>得见佛性。<a id="a-EZ"></a>三智现前。<a id="a-Ea"></a>三身具足。<a id="a-Eb"></a>故知舒为万法。<a id="a-Ec"></a>卷即一心。<a id="a-Ed"></a>一中无量。<a id="a-Ee"></a>无量中一。<a id="a-Ef"></a>如华严经云。<a id="a-Eg"></a>尔时文殊师利菩萨。<a id="a-Eh"></a>问德首菩萨言。<a id="a-Ei"></a>佛子。<a id="a-Ej"></a>如来所悟。<a id="a-Ek"></a>唯是一法。<a id="a-El"></a>云何乃说无量诸法。<a id="a-Em"></a>现无量刹。<a id="a-En"></a>化无量众。<a id="a-Eo"></a>演无量音。<a id="a-Ep"></a>示无量身。<a id="a-Eq"></a>知无量心。<a id="a-Er"></a>现无量神通。<a id="a-Es"></a>普能震动无量世界。<a id="a-Et"></a>示现无量殊胜庄严。<a id="a-Eu"></a>显示无边种种境界。<a id="a-Ev"></a>而法性中。<a id="a-Ew"></a>此差别相皆不可得。<a id="a-Ex"></a>时德首菩萨。<a id="a-Ey"></a>以颂答曰。<a id="a-Ez"></a>佛子所问义。<a id="a-F0"></a>甚深难可了。<a id="a-F1"></a>智者能知此。<a id="a-F2"></a>常乐佛功德。<a id="a-F3"></a>譬如地性一。<a id="a-F4"></a>众生各别住。<a id="a-F5"></a>地无一异念。<a id="a-F6"></a>诸佛法如是。<a id="a-F7"></a>亦如火性一。<a id="a-F8"></a>能烧一切物。<a id="a-F9"></a>火焰无分别。<a id="a-FA"></a>诸佛法如是。<a id="a-FB"></a>亦如大海一。<a id="a-FC"></a>波涛千万异。<a id="a-FD"></a>水无种种殊。<a id="a-FE"></a>诸佛法如是。<a id="a-FF"></a>亦如风性一。<a id="a-FG"></a>能吹一切物。<a id="a-FH"></a>风无一异念。<a id="a-FI"></a>诸佛法如是。<a id="a-FJ"></a>亦如大云雷。<a id="a-FK"></a>普雨一切地。<a id="a-FL"></a>雨滴无差别。<a id="a-FM"></a>诸佛法如是。<a id="a-FN"></a>亦如地界一。<a id="a-FO"></a>能生种种芽。<a id="a-FP"></a>非地有殊异。<a id="a-FQ"></a>诸佛法如是。<a id="a-FR"></a>亦如无云曀。<a id="a-FS"></a>普照于十方。<a id="a-FT"></a>光明无异性。<a id="a-FU"></a>诸佛法如是。<a id="a-FV"></a>亦如空中月。<a id="a-FW"></a>世间靡不见。<a id="a-FX"></a>非月往其处。<a id="a-FY"></a>诸佛法如是。<a id="a-FZ"></a>譬如大梵王。<a id="a-Fa"></a>应现满三千。<a id="a-Fb"></a>其身无别异。<a id="a-Fc"></a>诸佛法如是。<a id="a-Fd"></a>故知此宗镜一心之旨。<a id="a-Fe"></a>名具足道。<a id="a-Ff"></a>是圆顿门。<a id="a-Fg"></a>就缘起则无边。<a id="a-Fh"></a>约真性则无二。<a id="a-Fi"></a>一多交彻。<a id="a-Fj"></a>存泯同时。<a id="a-Fk"></a>如法藏法师云。<a id="a-Fl"></a>明不二者。<a id="a-Fm"></a>若执尘与心为一。<a id="a-Fn"></a>遮言不一。<a id="a-Fo"></a>以心所现。<a id="a-Fp"></a>非无缘故。<a id="a-Fq"></a>若执尘为二。<a id="a-Fr"></a>遮言不二。<a id="a-Fs"></a>以离心外。<a id="a-Ft"></a>无别尘故。<a id="a-Fu"></a>一二无碍现前。<a id="a-Fv"></a>方入不二。<a id="a-Fw"></a>经颂云。<a id="a-Fx"></a>无二智慧中。<a id="a-Fy"></a>出人中师子。<a id="a-Fz"></a>不着一二法。<a id="a-G0"></a>知无一二故。<a id="a-G1"></a>又云。<a id="a-G2"></a>若以尘唯心现。<a id="a-G3"></a>则外尘都绝。<a id="a-G4"></a>若以心全现尘。<a id="a-G5"></a>则内心都泯。<a id="a-G6"></a>泯者。<a id="a-G7"></a>泯其礼外之见。<a id="a-G8"></a>存者。<a id="a-G9"></a>存其全理之事。<a id="a-GA"></a>即泯恒存。<a id="a-GB"></a>即存恒泯。<a id="a-GC"></a>所以一心总含万有。<a id="a-GD"></a>万有不异一心。<a id="a-GE"></a>如起信论疏云。<a id="a-GF"></a>所谓法者。<a id="a-GG"></a>即众生心者。<a id="a-GH"></a>出其法体。<a id="a-GI"></a>谓如来藏心。<a id="a-GJ"></a>含和合二门。<a id="a-GK"></a>以其在众生位故。<a id="a-GL"></a>若在佛地。<a id="a-GM"></a>即无和合义。<a id="a-GN"></a>以始觉同本。<a id="a-GO"></a>唯是真如。<a id="a-GP"></a>即当所显义也。<a id="a-GQ"></a>今就随染众生位中故。<a id="a-GR"></a>得具其二种门也。<a id="a-GS"></a>次摄一切世出世法者。<a id="a-GT"></a>辩法功能。<a id="a-GU"></a>以其此心。<a id="a-GV"></a>体相无碍。<a id="a-GW"></a>染净同依。<a id="a-GX"></a>随流返流。<a id="a-GY"></a>唯转此心。<a id="a-GZ"></a>是故若随染成于不觉。<a id="a-Ga"></a>即摄世间法。<a id="a-Gb"></a>不变之本觉。<a id="a-Gc"></a>及返染始觉。<a id="a-Gd"></a>摄出世间法。<a id="a-Ge"></a>犹此约生灭门辩。<a id="a-Gf"></a>若约真如门者。<a id="a-Gg"></a>即镕融含摄。<a id="a-Gh"></a>染净不殊。<a id="a-Gi"></a>故通摄也。<a id="a-Gj"></a>下文具显三。<a id="a-Gk"></a>依于此心。<a id="a-Gl"></a>显示大乘义者。<a id="a-Gm"></a>释其法名。<a id="a-Gn"></a>谓依此一心宗本法上。<a id="a-Go"></a>显示大乘三大之义。<a id="a-Gp"></a>故名此心。<a id="a-Gq"></a>以为法也。<a id="a-Gr"></a>别中二。<a id="a-Gs"></a>先责总立难。<a id="a-Gt"></a>后开别释成。<a id="a-Gu"></a>前中责有二意。<a id="a-Gv"></a>一云心通染净。<a id="a-Gw"></a>大乘唯净。<a id="a-Gx"></a>如何此心能显之义。<a id="a-Gy"></a>又云。<a id="a-Gz"></a>心法是一。<a id="a-H0"></a>大乘义广。<a id="a-H1"></a>如何此心能示三义。<a id="a-H2"></a>释意云。<a id="a-H3"></a>大乘虽净。<a id="a-H4"></a>相用必对染成。<a id="a-H5"></a>故今生灭门中。<a id="a-H6"></a>既具含染净。<a id="a-H7"></a>故能显也。<a id="a-H8"></a>以废染之时。<a id="a-H9"></a>即无净用故。<a id="a-HA"></a>此释初意也。<a id="a-HB"></a>又心法虽一而有二门。<a id="a-HC"></a>真如门中。<a id="a-HD"></a>示大乘体。<a id="a-HE"></a>生灭门中。<a id="a-HF"></a>具示三大。<a id="a-HG"></a>大乘之义。<a id="a-HH"></a>莫过是三。<a id="a-HI"></a>是故依此一心。<a id="a-HJ"></a>得显三大之义也。<a id="a-HK"></a>又何故。<a id="a-HL"></a>真如门中云即示。<a id="a-HM"></a>生灭门中云能示者。<a id="a-HN"></a>以真如是不起门。<a id="a-HO"></a>与彼所显体大。<a id="a-HP"></a>无有异相。<a id="a-HQ"></a>诠旨不别。<a id="a-HR"></a>故云即示也。<a id="a-HS"></a>以是不起故。<a id="a-HT"></a>唯示于体也。<a id="a-HU"></a>生灭是起动门。<a id="a-HV"></a>染净既异。<a id="a-HW"></a>诠旨又分。<a id="a-HX"></a>能所不同。<a id="a-HY"></a>故不云即也。<a id="a-HZ"></a>自体相用者。<a id="a-Ha"></a>体谓生灭门中本觉之义。<a id="a-Hb"></a>是生灭之自体。<a id="a-Hc"></a>生灭之因故。<a id="a-Hd"></a>在生灭门中。<a id="a-He"></a>亦辩体也。<a id="a-Hf"></a>翻染之净相。<a id="a-Hg"></a>及随染之业用。<a id="a-Hh"></a>并在此门中。<a id="a-Hi"></a>故具论耳。<a id="a-Hj"></a>是故下文释生灭门内。<a id="a-Hk"></a>是所显示三大之义。<a id="a-Hl"></a>意在于此。<a id="a-Hm"></a>何故真如门中。<a id="a-Hn"></a>直云体。<a id="a-Ho"></a>生灭门中。<a id="a-Hp"></a>乃云自体等者。<a id="a-Hq"></a>以所示三大义。<a id="a-Hr"></a>还在能示生灭门中。<a id="a-Hs"></a>显非别外。<a id="a-Ht"></a>故云自也。</p>
  <p id="aHu">问。<a id="a-Hv"></a>真如是不起门。<a id="a-Hw"></a>但示于体者。<a id="a-Hx"></a>生灭是起动门。<a id="a-Hy"></a>应唯示相用。</p>
  <p id="aHz">答。<a id="a-I0"></a>真如是不起门。<a id="a-I1"></a>不起不必由起。<a id="a-I2"></a>由无有起故。<a id="a-I3"></a>所以唯示体。<a id="a-I4"></a>生灭是起动门。<a id="a-I5"></a>起必赖不起。<a id="a-I6"></a>起含不起。<a id="a-I7"></a>故起中具三大。</p>
  <p id="aI8">又问。<a id="a-I9"></a>真如生灭二。<a id="a-IA"></a>门既齐相摄者。<a id="a-IB"></a>何故真如门中。<a id="a-IC"></a>唯示大乘体。<a id="a-ID"></a>不显于相用。<a id="a-IE"></a>生灭门中。<a id="a-IF"></a>具显三耶。</p>
  <p id="aIG">答。<a id="a-IH"></a>真如是泯相显实相。<a id="a-II"></a>不坏相而即泯故。<a id="a-IJ"></a>得摄于生灭。<a id="a-IK"></a>已泯相而不存。<a id="a-IL"></a>故。<a id="a-IM"></a>但示于体也。<a id="a-IN"></a>生灭是揽理成事门。<a id="a-IO"></a>不坏理而成事故。<a id="a-IP"></a>得摄于真如。<a id="a-IQ"></a>以成事而理不失故。<a id="a-IR"></a>具示于三大。<a id="a-IS"></a>体大者。<a id="a-IT"></a>真性深广。<a id="a-IU"></a>凡圣染净。<a id="a-IV"></a>皆以为依。<a id="a-IW"></a>故受大名。<a id="a-IX"></a>随流加染而不增。<a id="a-IY"></a>返流除染而不减。<a id="a-IZ"></a>又返流加净而不增。<a id="a-Ia"></a>随流阙净而不减。<a id="a-Ib"></a>良以染净之所不亏。<a id="a-Ic"></a>始终之所不易。<a id="a-Id"></a>故云平等不增减也。<a id="a-Ie"></a>相大者。<a id="a-If"></a>二种如来藏不空之义。<a id="a-Ig"></a>谓不异体之相。<a id="a-Ih"></a>故云性德。<a id="a-Ii"></a>如水八德。<a id="a-Ij"></a>不异于水。<a id="a-Ik"></a>用大者。<a id="a-Il"></a>谓随染等幻。<a id="a-Im"></a>自然大用。<a id="a-In"></a>报化二身。<a id="a-Io"></a>粗细之用。<a id="a-Ip"></a>令诸众生始成世善。<a id="a-Iq"></a>终成出世善故也。<a id="a-Ir"></a>下文显之。<a id="a-Is"></a>何故唯言善。<a id="a-It"></a>不云不善者。<a id="a-Iu"></a>以不善法违真故。<a id="a-Iv"></a>是所治故。<a id="a-Iw"></a>非其用也。<a id="a-Ix"></a>若尔。<a id="a-Iy"></a>诸不善法。<a id="a-Iz"></a>应离于真。<a id="a-J0"></a>释云。<a id="a-J1"></a>亦不离真。<a id="a-J2"></a>以违真故。<a id="a-J3"></a>非其用也。<a id="a-J4"></a>钞喻显云。<a id="a-J5"></a>一心如水。<a id="a-J6"></a>真如如湿。<a id="a-J7"></a>生灭如波。<a id="a-J8"></a>是水湿相。<a id="a-J9"></a>即示水体。<a id="a-JA"></a>是真如门。<a id="a-JB"></a>是水波相。<a id="a-JC"></a>能示水之自体相用。<a id="a-JD"></a>湿为自体。<a id="a-JE"></a>八功德相为相。<a id="a-JF"></a>鉴像润物为用。<a id="a-JG"></a>是生灭门。<a id="a-JH"></a>真如门是体。<a id="a-JI"></a>不说相用。<a id="a-JJ"></a>生灭门是相用。<a id="a-JK"></a>故具说三大自体相用。<a id="a-JL"></a>又是知生灭是真如家相。<a id="a-JM"></a>真如是生灭家体。<a id="a-JN"></a>体相虽异。<a id="a-JO"></a>而不相离也。<a id="a-JP"></a>其犹波水离异。<a id="a-JQ"></a>岂得水在波外耶。<a id="a-JR"></a>岂得水不与波为自体耶。<a id="a-JS"></a>所以疏云。<a id="a-JT"></a>起含不起者。<a id="a-JU"></a>且真如不起之门。<a id="a-JV"></a>举体成于起动生灭之相。<a id="a-JW"></a>今起中含不起。<a id="a-JX"></a>犹水起成波。<a id="a-JY"></a>波含于水。<a id="a-JZ"></a>于生灭门。<a id="a-Ja"></a>由有起故。<a id="a-Jb"></a>示相用二大。<a id="a-Jc"></a>由含不起故。<a id="a-Jd"></a>示于体大也。<a id="a-Je"></a>故能具示之。<a id="a-Jf"></a>又云。<a id="a-Jg"></a>真如门唯示体者。<a id="a-Jh"></a>无相用可示故。<a id="a-Ji"></a>生灭门具示三者。<a id="a-Jj"></a>事理具足故。<a id="a-Jk"></a>又云。<a id="a-Jl"></a>如金庄严具者。<a id="a-Jm"></a>真如随缘成生灭。<a id="a-Jn"></a>生灭无体即真如。<a id="a-Jo"></a>犹真金随工匠之缘。<a id="a-Jp"></a>成诸器物。<a id="a-Jq"></a>器物无体。<a id="a-Jr"></a>即是真金。<a id="a-Js"></a>应立量云。<a id="a-Jt"></a>真如生灭二门。<a id="a-Ju"></a>是有法。<a id="a-Jv"></a>互相摄故是宗。<a id="a-Jw"></a>因云不相离故。<a id="a-Jx"></a>同喻如金庄严具。<a id="a-Jy"></a>又云。<a id="a-Jz"></a>真不待立。<a id="a-K0"></a>俗不待遣者。<a id="a-K1"></a>一约真故无所遣。<a id="a-K2"></a>以俗即真故。<a id="a-K3"></a>二约真故不待立。<a id="a-K4"></a>即俗之真本现故。<a id="a-K5"></a>三约俗无所乖。<a id="a-K6"></a>真即俗故。<a id="a-K7"></a>四约俗不待立。<a id="a-K8"></a>即真之差别故。<a id="a-K9"></a>由是义故。<a id="a-KA"></a>不坏生灭门。<a id="a-KB"></a>说真如门。<a id="a-KC"></a>不坏真如门。<a id="a-KD"></a>说生灭门。<a id="a-KE"></a>良以二门唯一心故。<a id="a-KF"></a>是以真俗双融。<a id="a-KG"></a>无障碍也。<a id="a-KH"></a>释摩诃衍论云。<a id="a-KI"></a>依本论略具三门。<a id="a-KJ"></a>一者。<a id="a-KK"></a>本法所依决定门。<a id="a-KL"></a>二者。<a id="a-KM"></a>根本摄末分际门。<a id="a-KN"></a>三者。<a id="a-KO"></a>建立二种摩诃衍门。<a id="a-KP"></a>论云。<a id="a-KQ"></a>所言法者。<a id="a-KR"></a>谓众生心者。<a id="a-KS"></a>即本法所依决定门。<a id="a-KT"></a>论云。<a id="a-KU"></a>是心即摄一切世间法。<a id="a-KV"></a>出世间法者。<a id="a-KW"></a>即是根本摄末分际门。<a id="a-KX"></a>论云。<a id="a-KY"></a>一法界心。<a id="a-KZ"></a>总摄一切生灭门法。<a id="a-Ka"></a>是故名为摄世间。<a id="a-Kb"></a>总摄一切真如门法。<a id="a-Kc"></a>是故名摄出世间。<a id="a-Kd"></a>论云。<a id="a-Ke"></a>依于此心。<a id="a-Kf"></a>显示摩诃衍义者。<a id="a-Kg"></a>即是建立二种摩诃衍门。<a id="a-Kh"></a>一者心真如门。<a id="a-Ki"></a>二者心生灭门。<a id="a-Kj"></a>一者一体摩诃衍。<a id="a-Kk"></a>二者自体自相自用摩诃衍。<a id="a-Kl"></a>作一法界。<a id="a-Km"></a>心真如门。<a id="a-Kn"></a>即显示一体摩诃衍法。<a id="a-Ko"></a>作一法界。<a id="a-Kp"></a>心生灭门。<a id="a-Kq"></a>能示自体自相自用摩诃衍法。<a id="a-Kr"></a>乃至依真如门。<a id="a-Ks"></a>所趣入之摩诃衍法。<a id="a-Kt"></a>唯立体名。<a id="a-Ku"></a>依生灭门。<a id="a-Kv"></a>所趣入之摩诃衍法。<a id="a-Kw"></a>立自名。<a id="a-Kx"></a>以真如门中无他相故。<a id="a-Ky"></a>生灭门中有他相故。<a id="a-Kz"></a>他谓一切不善品法。<a id="a-L0"></a>自谓一切清净品法。<a id="a-L1"></a>若所对治他无。<a id="a-L2"></a>能对治自无故。<a id="a-L3"></a>唯言体。<a id="a-L4"></a>不说自焉。<a id="a-L5"></a>若所对治他有。<a id="a-L6"></a>能对治自有故。<a id="a-L7"></a>名言自不说体焉。<a id="a-L8"></a>又二种本法。<a id="a-L9"></a>各有十名。<a id="a-LA"></a>名通义别。<a id="a-LB"></a>一者名为广大神王。<a id="a-LC"></a>此中有二。<a id="a-LD"></a>一者鸠那耶神王。<a id="a-LE"></a>二者遮毗佉罗神王。<a id="a-LF"></a>第一神王。<a id="a-LG"></a>住金刚山。<a id="a-LH"></a>一向出生吉祥神众。<a id="a-LI"></a>第二神王。<a id="a-LJ"></a>住大海中。<a id="a-LK"></a>遍通出生一切种种吉祥神众。<a id="a-LL"></a>过患神众。<a id="a-LM"></a>二种本法广大神王亦复如是。<a id="a-LN"></a>一体本法。<a id="a-LO"></a>一向出生真如净法。<a id="a-LP"></a>三自本法。<a id="a-LQ"></a>自体自相自用。<a id="a-LR"></a>遍通。<a id="a-LS"></a>出生一切种种清白品法。<a id="a-LT"></a>染污品法。<a id="a-LU"></a>故自体契经中作如是说。<a id="a-LV"></a>文殊师利前白佛言。<a id="a-LW"></a>世尊。<a id="a-LX"></a>甚深极妙二种大乘。<a id="a-LY"></a>不觉同异。<a id="a-LZ"></a>极疑众心。<a id="a-La"></a>如宜世尊。<a id="a-Lb"></a>为众更说。<a id="a-Lc"></a>佛造作相。<a id="a-Ld"></a>而告文殊言。<a id="a-Le"></a>善男子。<a id="a-Lf"></a>如是二法。<a id="a-Lg"></a>譬如金刚神王。<a id="a-Lh"></a>及主海神王。<a id="a-Li"></a>其相各差别。<a id="a-Lj"></a>谓如金刚神王。<a id="a-Lk"></a>住金刚山。<a id="a-Ll"></a>见诸境界。<a id="a-Lm"></a>唯现金光。<a id="a-Ln"></a>不现余光。<a id="a-Lo"></a>真如一心金刚神王。<a id="a-Lp"></a>亦复如是。<a id="a-Lq"></a>唯有净法。<a id="a-Lr"></a>无有余法故。<a id="a-Ls"></a>又如金刚王。<a id="a-Lt"></a>唯出清净眷属。<a id="a-Lu"></a>当不出生杂乱眷属。<a id="a-Lv"></a>真如一心。<a id="a-Lw"></a>亦复如是。<a id="a-Lx"></a>唯出生无垢清净法故。<a id="a-Ly"></a>复次譬如主海神王。<a id="a-Lz"></a>住大海中。<a id="a-M0"></a>出生种种粗恶眷属。<a id="a-M1"></a>种种善妙眷属。<a id="a-M2"></a>生灭一心主海神王。<a id="a-M3"></a>亦复如是。<a id="a-M4"></a>出生一切染净法故。<a id="a-M5"></a>二者名为大虚空王。<a id="a-M6"></a>此中有二。<a id="a-M7"></a>一者空自在空王。<a id="a-M8"></a>二者色自在空王。<a id="a-M9"></a>第一空王。<a id="a-MA"></a>以空容受而为自在。<a id="a-MB"></a>第二空王。<a id="a-MC"></a>以色容受而为自在。<a id="a-MD"></a>二种本法。<a id="a-ME"></a>亦复如是。<a id="a-MF"></a>一体空王。<a id="a-MG"></a>以无住处而为自在。<a id="a-MH"></a>三自空王。<a id="a-MI"></a>以有住处而为自在。<a id="a-MJ"></a>故金刚三昧契经中作如是说。<a id="a-MK"></a>心如法理。<a id="a-ML"></a>自体空无。<a id="a-MM"></a>如彼空王。<a id="a-MN"></a>本无住处。<a id="a-MO"></a>一地契经中作如是说。<a id="a-MP"></a>一心法体。<a id="a-MQ"></a>于诸障碍。<a id="a-MR"></a>无有障碍。<a id="a-MS"></a>令住诸法。<a id="a-MT"></a>譬如空王。<a id="a-MU"></a>于一切色得自在故。<a id="a-MV"></a>容受大种故。<a id="a-MW"></a>三者名出生龙王。<a id="a-MX"></a>此中有二。<a id="a-MY"></a>一者出生光明龙王。<a id="a-MZ"></a>二者出生风水龙王。<a id="a-Ma"></a>第一龙王。<a id="a-Mb"></a>以净光明而为依止。<a id="a-Mc"></a>第二龙王。<a id="a-Md"></a>以风水德而为依止。<a id="a-Me"></a>二种本法出生龙王。<a id="a-Mf"></a>亦复如是。<a id="a-Mg"></a>一体本法。<a id="a-Mh"></a>以纯净法而为其体。<a id="a-Mi"></a>三自本法。<a id="a-Mj"></a>以染净法而为其德。<a id="a-Mk"></a>故顺理契经作如是说。<a id="a-Ml"></a>一心本法。<a id="a-Mm"></a>纯一无杂。<a id="a-Mn"></a>譬如光明龙王。<a id="a-Mo"></a>以净光明而为宫殿。<a id="a-Mp"></a>以净光明而为身相。<a id="a-Mq"></a>以净光明而为徒众。<a id="a-Mr"></a>无始契经中作如是说。<a id="a-Ms"></a>譬如大海中。<a id="a-Mt"></a>有大龙王。<a id="a-Mu"></a>名曰出生风水。<a id="a-Mv"></a>从其头顶。<a id="a-Mw"></a>出生澄水。<a id="a-Mx"></a>从其尾末。<a id="a-My"></a>出生[漂*寸]岚。<a id="a-Mz"></a>由是龙故。<a id="a-N0"></a>大海水常恒相续无有断绝。<a id="a-N1"></a>一心龙王。<a id="a-N2"></a>亦复如是。<a id="a-N3"></a>能生一切差别平等种种诸法。<a id="a-N4"></a>常恒相续无有断绝。<a id="a-N5"></a>四者名为如意珠藏。<a id="a-N6"></a>此中有二。<a id="a-N7"></a>一者金王如意。<a id="a-N8"></a>二者满主如意。<a id="a-N9"></a>第一如意。<a id="a-NA"></a>唯出金刚。<a id="a-NB"></a>第二如意。<a id="a-NC"></a>具足出生善不善物。<a id="a-ND"></a>二种本法。<a id="a-NE"></a>亦复如是。<a id="a-NF"></a>一。<a id="a-NG"></a>体如意。<a id="a-NH"></a>唯生净法。<a id="a-NI"></a>三自如意。<a id="a-NJ"></a>通生染净故。<a id="a-NK"></a>如如契经中作如是说。<a id="a-NL"></a>佛告金刚藏言。<a id="a-NM"></a>佛子。<a id="a-NN"></a>譬如金翅鸟王命终。<a id="a-NO"></a>然后其心入海。<a id="a-NP"></a>为如意珠。<a id="a-NQ"></a>能生金沙。<a id="a-NR"></a>利益龙王。<a id="a-NS"></a>一心本法。<a id="a-NT"></a>亦复如是。<a id="a-NU"></a>能生真理。<a id="a-NV"></a>利益圆满者。<a id="a-NW"></a>本性智契经中作如是说。<a id="a-NX"></a>譬如遮多梨鬼为报恩故。<a id="a-NY"></a>于万劫为如意珠。<a id="a-NZ"></a>利益海生。<a id="a-Na"></a>一心如意。<a id="a-Nb"></a>亦复如是。<a id="a-Nc"></a>能生长生死及涅槃法故。<a id="a-Nd"></a>五者名为方等。<a id="a-Ne"></a>此中有二。<a id="a-Nf"></a>一者白毫方等。<a id="a-Ng"></a>二者乱色方等。<a id="a-Nh"></a>第一方等中。<a id="a-Ni"></a>唯现前天像。<a id="a-Nj"></a>第二方等中。<a id="a-Nk"></a>通现五趣。<a id="a-Nl"></a>如是二毫。<a id="a-Nm"></a>众生身分显了分明。<a id="a-Nn"></a>譬如明镜。<a id="a-No"></a>二种本法。<a id="a-Np"></a>亦复如是。<a id="a-Nq"></a>故摄无量契经中作如是说。<a id="a-Nr"></a>清净法界。<a id="a-Ns"></a>如白必萨伊尼罗。<a id="a-Nt"></a>无尽法界。<a id="a-Nu"></a>如乱必萨伊尼罗故。<a id="a-Nv"></a>六者名为如来藏。<a id="a-Nw"></a>此中有二。<a id="a-Nx"></a>一者远转远缚如来藏。<a id="a-Ny"></a>二者与行与相如来藏。<a id="a-Nz"></a>实际契经中作如是说。<a id="a-O0"></a>佛子。<a id="a-O1"></a>如来藏者。<a id="a-O2"></a>唯有觉者。<a id="a-O3"></a>唯有如如。<a id="a-O4"></a>离流转因。<a id="a-O5"></a>离虑知缚。<a id="a-O6"></a>一一白白。<a id="a-O7"></a>是故名为如来之藏。<a id="a-O8"></a>楞伽契经中作如是说。<a id="a-O9"></a>如来藏者。<a id="a-OA"></a>为善不善因。<a id="a-OB"></a>受苦乐。<a id="a-OC"></a>与因俱。<a id="a-OD"></a>若生若灭。<a id="a-OE"></a>犹如技儿故。<a id="a-OF"></a>七者名为一法界。<a id="a-OG"></a>此中有二。<a id="a-OH"></a>一者纯白一法界。<a id="a-OI"></a>二者无尽一法界。<a id="a-OJ"></a>第一法界。<a id="a-OK"></a>如空劫时。<a id="a-OL"></a>第二法界。<a id="a-OM"></a>如住劫时。<a id="a-ON"></a>真如法界契经中作如是说。<a id="a-OO"></a>空种无碍。<a id="a-OP"></a>如空长时。<a id="a-OQ"></a>遍种无碍。<a id="a-OR"></a>如有长时故。<a id="a-OS"></a>八者名为摩诃衍义。<a id="a-OT"></a>一者一体摩诃衍。<a id="a-OU"></a>二者自体自相自用摩诃衍。<a id="a-OV"></a>广如前说。<a id="a-OW"></a>九者名为中实。<a id="a-OX"></a>此中有二。<a id="a-OY"></a>一者等住中实。<a id="a-OZ"></a>二者别住中实。<a id="a-Oa"></a>第一中实。<a id="a-Ob"></a>如独明珠。<a id="a-Oc"></a>第二中实。<a id="a-Od"></a>如顺明珠。<a id="a-Oe"></a>中实契经中作如是说。<a id="a-Of"></a>离边真心。<a id="a-Og"></a>若真如依。<a id="a-Oh"></a>如异同珠。<a id="a-Oi"></a>若生灭依。<a id="a-Oj"></a>如同异珠故。<a id="a-Ok"></a>十者名为一心。<a id="a-Ol"></a>此中有二。<a id="a-Om"></a>一者是一。<a id="a-On"></a>是一一心。<a id="a-Oo"></a>二者是一切。<a id="a-Op"></a>是一一心。<a id="a-Oq"></a>第一一心。<a id="a-Or"></a>随所作立名。<a id="a-Os"></a>第二一心。<a id="a-Ot"></a>随能作立名。<a id="a-Ou"></a>一心法契经中作如是说。<a id="a-Ov"></a>尔时舍利弗白佛言。<a id="a-Ow"></a>世尊。<a id="a-Ox"></a>本地修多罗作如是唱。<a id="a-Oy"></a>其心体性。<a id="a-Oz"></a>非大非小。<a id="a-P0"></a>非法非非法。<a id="a-P1"></a>非同非异。<a id="a-P2"></a>非一非一切。<a id="a-P3"></a>何因缘故。<a id="a-P4"></a>今日自言。<a id="a-P5"></a>真如一心。<a id="a-P6"></a>因一故一。<a id="a-P7"></a>生灭一心。<a id="a-P8"></a>因多故一。<a id="a-P9"></a>将非世尊无有前后相违过耶。<a id="a-PA"></a>佛言。<a id="a-PB"></a>善男子。<a id="a-PC"></a>莫作是说。<a id="a-PD"></a>所以者何。<a id="a-PE"></a>心法非一。<a id="a-PF"></a>因所作一故。<a id="a-PG"></a>假名为一。<a id="a-PH"></a>心法非一切。<a id="a-PI"></a>因所作一切。<a id="a-PJ"></a>故假名一切。<a id="a-PK"></a>而言一心。<a id="a-PL"></a>不说一切心者。<a id="a-PM"></a>随能作心立其名故。<a id="a-PN"></a>乃至广说。<a id="a-PO"></a>是名为十。<a id="a-PP"></a>如是十名。<a id="a-PQ"></a>总诸佛一切法藏根本名字讫。<a id="a-PR"></a>故知总立一心。<a id="a-PS"></a>别含多义。<a id="a-PT"></a>真如门内。<a id="a-PU"></a>无自无他。<a id="a-PV"></a>生灭门中。<a id="a-PW"></a>有善有恶。<a id="a-PX"></a>随缘开合虽异。<a id="a-PY"></a>约性一理无差。<a id="a-PZ"></a>如上十门。<a id="a-Pa"></a>义味方足。<a id="a-Pb"></a>又开则无量无边之义为宗。<a id="a-Pc"></a>合即二门一心之法为要。<a id="a-Pd"></a>二门之内。<a id="a-Pe"></a>容万义而不乱。<a id="a-Pf"></a>无边之义。<a id="a-Pg"></a>同一心而混融。<a id="a-Ph"></a>是以开合自在。<a id="a-Pi"></a>立破无碍。<a id="a-Pj"></a>开而不繁。<a id="a-Pk"></a>合而不狭。<a id="a-Pl"></a>立而无得。<a id="a-Pm"></a>破而无失。<a id="a-Pn"></a>是为马鸣之妙术。<a id="a-Po"></a>起信之宗体也。<a id="a-Pp"></a>所谓开合立破。<a id="a-Pq"></a>而不繁不狭。<a id="a-Pr"></a>无得无失者。<a id="a-Ps"></a>良由即是心故。<a id="a-Pt"></a>设离斯旨。<a id="a-Pu"></a>无法施为。<a id="a-Pv"></a>若论正宗。<a id="a-Pw"></a>非多非一。<a id="a-Px"></a>如天台涅槃疏云。<a id="a-Py"></a>如是正业。<a id="a-Pz"></a>不可言三。<a id="a-Q0"></a>不可言一。<a id="a-Q1"></a>言一则失用。<a id="a-Q2"></a>言三则伤体。<a id="a-Q3"></a>即体而用。<a id="a-Q4"></a>即用而体。</p>
  <p id="aQ5">问。<a id="a-Q6"></a>既不可言三。<a id="a-Q7"></a>云何说三。<a id="a-Q8"></a>亦不可言一。<a id="a-Q9"></a>云何说一。</p>
  <p id="aQA">答。<a id="a-QB"></a>宗非数量。<a id="a-QC"></a>非一非三。<a id="a-QD"></a>说遍恒沙。<a id="a-QE"></a>而三而一。<a id="a-QF"></a>疏云。<a id="a-QG"></a>昔为破邪。<a id="a-QH"></a>说一为三。<a id="a-QI"></a>三不乖一。<a id="a-QJ"></a>今为破别。<a id="a-QK"></a>说三为一。<a id="a-QL"></a>一不乖三。<a id="a-QM"></a>如此三一乃是诸佛境界。<a id="a-QN"></a>故云即体而用。<a id="a-QO"></a>一不违三。<a id="a-QP"></a>即用而体。<a id="a-QQ"></a>三不违一。<a id="a-QR"></a>体用自在。<a id="a-QS"></a>破立无碍矣。</p>
 </body>
</html>