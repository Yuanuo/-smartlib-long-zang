<!doctype html>
<html id="z3IBX9q1e6" data-ver="1687">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第十七</h1>
  <p id="a2">夫成佛之理。<a id="a-3"></a>或云一念。<a id="a-4"></a>或云三祇。<a id="a-5"></a>未审定取何文。<a id="a-6"></a>以印后学。</p>
  <p id="a7">答。<a id="a-8"></a>成佛之旨且非时劫。<a id="a-9"></a>迟速之教。<a id="a-A"></a>属在权宜。<a id="a-B"></a>故起信论明。<a id="a-C"></a>为勇猛众生。<a id="a-D"></a>成佛在于一念。<a id="a-E"></a>为懈怠者。<a id="a-F"></a>得果须满三祇。<a id="a-G"></a>但形教迹之言。<a id="a-H"></a>尽成方便。<a id="a-I"></a>楞严经钞云。<a id="a-J"></a>劫者。<a id="a-K"></a>是时分义。<a id="a-L"></a>而有成住坏空。<a id="a-M"></a>皆由众生。<a id="a-N"></a>妄见所感。<a id="a-O"></a>且妄见动。<a id="a-P"></a>外感风轮。<a id="a-Q"></a>由爱发故。<a id="a-R"></a>外感水轮。<a id="a-S"></a>由坚执心。<a id="a-T"></a>外感地轮。<a id="a-U"></a>由研求懆故。<a id="a-V"></a>外感火轮。<a id="a-W"></a>由四大故。<a id="a-X"></a>起六根。<a id="a-Y"></a>起六根故。<a id="a-Z"></a>见六尘。<a id="a-a"></a>见六尘故。<a id="a-b"></a>有时分。<a id="a-c"></a>若了无明根本一念妄心。<a id="a-d"></a>则知从心所生三界。<a id="a-e"></a>毕竟无有。<a id="a-f"></a>且时因境立。<a id="a-g"></a>境尚本空。<a id="a-h"></a>时自无体。<a id="a-i"></a>何须更论劫数多少。<a id="a-j"></a>但一念断无明。<a id="a-k"></a>何假更历僧祇。<a id="a-l"></a>是以首楞严经云。<a id="a-m"></a>如幻三摩提弹指超无学。<a id="a-n"></a>又云。<a id="a-o"></a>想相为尘。<a id="a-p"></a>识情为垢。<a id="a-q"></a>二俱远离。<a id="a-r"></a>则汝法眼应时清明。<a id="a-s"></a>云何不成无上知觉。<a id="a-t"></a>圆觉经云。<a id="a-u"></a>知幻即离。<a id="a-v"></a>不作方便。<a id="a-w"></a>离幻即觉。<a id="a-x"></a>亦无渐次。<a id="a-y"></a>故知长短之劫。<a id="a-z"></a>由一念来。<a id="a-10"></a>三乘趣果。<a id="a-11"></a>并是梦中。<a id="a-12"></a>说悟时事。<a id="a-13"></a>皆无多劫耳。<a id="a-14"></a>所以法华经。<a id="a-15"></a>演半日为五十小劫。<a id="a-16"></a>维摩经。<a id="a-17"></a>演七日为一劫。<a id="a-18"></a>又如涅槃经云。<a id="a-19"></a>屠儿广额。<a id="a-1A"></a>日杀千羊。<a id="a-1B"></a>后发心已。<a id="a-1C"></a>佛言。<a id="a-1D"></a>于贤劫中成佛。<a id="a-1E"></a>诸大菩萨。<a id="a-1F"></a>及阿罗汉疑云。<a id="a-1G"></a>我等成佛即远劫。<a id="a-1H"></a>广额何故成佛在先。<a id="a-1I"></a>佛言。<a id="a-1J"></a>欲得早成者。<a id="a-1K"></a>即与早。<a id="a-1L"></a>欲得远成者。<a id="a-1M"></a>即与远。<a id="a-1N"></a>若顿见真性。<a id="a-1O"></a>即一念成佛。<a id="a-1P"></a>故知利钝不同。<a id="a-1Q"></a>迟速在我。<a id="a-1R"></a>可验心生法生。<a id="a-1S"></a>心灭法灭矣。<a id="a-1T"></a>以三界无别法。<a id="a-1U"></a>但是一心作。<a id="a-1V"></a>一切境界。<a id="a-1W"></a>皆因动念。<a id="a-1X"></a>念若不生。<a id="a-1Y"></a>境本无体。<a id="a-1Z"></a>返穷动念。<a id="a-1a"></a>念亦空寂。<a id="a-1b"></a>即知迷时无失。<a id="a-1c"></a>悟时无得。<a id="a-1d"></a>以无住真心。<a id="a-1e"></a>不增减故。<a id="a-1f"></a>如首楞严经云。<a id="a-1g"></a>佛言。<a id="a-1h"></a>富楼那。<a id="a-1i"></a>汝岂不闻。<a id="a-1j"></a>室罗城中。<a id="a-1k"></a>演若达多。<a id="a-1l"></a>忽于晨朝。<a id="a-1m"></a>以镜照面。<a id="a-1n"></a>爱镜中头。<a id="a-1o"></a>眉目可见。<a id="a-1p"></a>嗔责己头。<a id="a-1q"></a>不见面目。<a id="a-1r"></a>以为魑魅。<a id="a-1s"></a>无状狂走。<a id="a-1t"></a>于意云何。<a id="a-1u"></a>此人何因无故狂走。<a id="a-1v"></a>富楼那言。<a id="a-1w"></a>是人心狂。<a id="a-1x"></a>更无他故。<a id="a-1y"></a>佛言。<a id="a-1z"></a>妙觉明圆。<a id="a-20"></a>本圆明妙。<a id="a-21"></a>既称为妄。<a id="a-22"></a>云何有因。<a id="a-23"></a>若有所因。<a id="a-24"></a>云何名妄。<a id="a-25"></a>自诸妄想。<a id="a-26"></a>展转相因。<a id="a-27"></a>从迷积迷。<a id="a-28"></a>以历尘劫。<a id="a-29"></a>虽佛发明。<a id="a-2A"></a>犹不能返。<a id="a-2B"></a>如是迷因。<a id="a-2C"></a>因迷自有。<a id="a-2D"></a>识迷无因。<a id="a-2E"></a>妄无所依。<a id="a-2F"></a>尚无有生。<a id="a-2G"></a>欲何为灭。<a id="a-2H"></a>得菩提者。<a id="a-2I"></a>如寤时人。<a id="a-2J"></a>说梦中事。<a id="a-2K"></a>心纵精明。<a id="a-2L"></a>欲何因缘。<a id="a-2M"></a>取梦中物。<a id="a-2N"></a>况复无因。<a id="a-2O"></a>本无所有。<a id="a-2P"></a>如彼城中。<a id="a-2Q"></a>演若达多。<a id="a-2R"></a>岂有因缘。<a id="a-2S"></a>自怖头走。<a id="a-2T"></a>忽然狂歇。<a id="a-2U"></a>头非外来。<a id="a-2V"></a>纵未歇狂。<a id="a-2W"></a>亦何遗失。<a id="a-2X"></a>富楼那。<a id="a-2Y"></a>妄性如是。<a id="a-2Z"></a>因何为在。<a id="a-2a"></a>汝但不随分别世间业果众生。<a id="a-2b"></a>三种相续。<a id="a-2c"></a>三缘断故。<a id="a-2d"></a>三因不生。<a id="a-2e"></a>则汝心中演若达多。<a id="a-2f"></a>狂性自歇。<a id="a-2g"></a>歇即菩提。<a id="a-2h"></a>胜净明心。<a id="a-2i"></a>本周法界。<a id="a-2j"></a>不从人得。<a id="a-2k"></a>何藉劬劳。<a id="a-2l"></a>肯綮修证。<a id="a-2m"></a>古释云。<a id="a-2n"></a>头无得失者。<a id="a-2o"></a>头喻真性。<a id="a-2p"></a>无明迷时。<a id="a-2q"></a>性亦不失。<a id="a-2r"></a>无明歇时。<a id="a-2s"></a>亦不别得。<a id="a-2t"></a>歇即菩提者。<a id="a-2u"></a>但悟本体。<a id="a-2v"></a>五现量识。<a id="a-2w"></a>一切万行。<a id="a-2x"></a>皆悉具足。<a id="a-2y"></a>即是菩提。<a id="a-2z"></a>如涅槃经云。<a id="a-30"></a>一切众生。<a id="a-31"></a>本来成佛。<a id="a-32"></a>无漏智性。<a id="a-33"></a>本自具足。<a id="a-34"></a>又顿从渐得名。<a id="a-35"></a>俱称方便。<a id="a-36"></a>古释云。<a id="a-37"></a>若据说顿。<a id="a-38"></a>亦是方便。<a id="a-39"></a>若云渐顿俱是。<a id="a-3A"></a>亦谤于佛。<a id="a-3B"></a>俱不是。<a id="a-3C"></a>亦谤于佛。<a id="a-3D"></a>是以本觉体上。<a id="a-3E"></a>离顿渐。<a id="a-3F"></a>离言说。<a id="a-3G"></a>何处有顿渐名字。<a id="a-3H"></a>第六识动。<a id="a-3I"></a>有分别。<a id="a-3J"></a>不动。<a id="a-3K"></a>即等周法界。<a id="a-3L"></a>五现量识等。<a id="a-3M"></a>一一根皆遍法界。<a id="a-3N"></a>眼见色时。<a id="a-3O"></a>色不可得。<a id="a-3P"></a>元来等法界。<a id="a-3Q"></a>法华经云。<a id="a-3R"></a>是法住法位。<a id="a-3S"></a>世间相常住。<a id="a-3T"></a>即知世间一切诸相。<a id="a-3U"></a>本来常任。<a id="a-3V"></a>何行位能知。<a id="a-3W"></a>唯佛于道场知已。<a id="a-3X"></a>导师方便说。<a id="a-3Y"></a>为众生迷不知。<a id="a-3Z"></a>故说。<a id="a-3a"></a>若知。<a id="a-3b"></a>不俟更说。<a id="a-3c"></a>方知有说皆属方便。</p>
  <p id="a3d">问。<a id="a-3e"></a>即自心成佛者。<a id="a-3f"></a>还立他佛不。<a id="a-3g"></a>若决定不立。<a id="a-3h"></a>则无诸佛之所威神建立。<a id="a-3i"></a>加被护念等。<a id="a-3j"></a>便成断见。</p>
  <p id="a3k">答以自心性。<a id="a-3l"></a>遍一切处故。<a id="a-3m"></a>所以若见他佛。<a id="a-3n"></a>即是自佛。<a id="a-3o"></a>不坏自他之境。<a id="a-3p"></a>唯是一心。<a id="a-3q"></a>众生如像上之模。<a id="a-3r"></a>若除模。<a id="a-3s"></a>既见自佛。<a id="a-3t"></a>亦见他佛。<a id="a-3u"></a>何者。<a id="a-3v"></a>虽见他佛。<a id="a-3w"></a>即是自佛。<a id="a-3x"></a>以自铸出故。<a id="a-3y"></a>亦不坏他佛。<a id="a-3z"></a>以于彼本质上。<a id="a-40"></a>虽变起他佛之形。<a id="a-41"></a>即是自相分故。<a id="a-42"></a>变与不变。<a id="a-43"></a>皆是一心。<a id="a-44"></a>所以因众生迷悟二心。<a id="a-45"></a>有见不见自他之理。<a id="a-46"></a>若约真性。<a id="a-47"></a>迷悟何从。<a id="a-48"></a>自他俱泯。<a id="a-49"></a>以法身无形。<a id="a-4A"></a>无自他相见之相。<a id="a-4B"></a>古德云。<a id="a-4C"></a>迷有二种。<a id="a-4D"></a>一心外取境。<a id="a-4E"></a>生想违理。<a id="a-4F"></a>故不能见无相之佛。<a id="a-4G"></a>二取内蕴相。<a id="a-4H"></a>不了性故。<a id="a-4I"></a>不见心佛。<a id="a-4J"></a>悟有二种。<a id="a-4K"></a>一了一切法。<a id="a-4L"></a>即心自性。<a id="a-4M"></a>性亦非性。<a id="a-4N"></a>情破理现。<a id="a-4O"></a>则见舍那身。<a id="a-4P"></a>称于法性。<a id="a-4Q"></a>无内外也。<a id="a-4R"></a>二了蕴性相。<a id="a-4S"></a>则见自心之佛。<a id="a-4T"></a>与舍那非一非异。<a id="a-4U"></a>如天帝释不修天业。<a id="a-4V"></a>宫殿何以随身。<a id="a-4W"></a>转轮王不作王因。<a id="a-4X"></a>七宝无由聚集。<a id="a-4Y"></a>唯凭自善。<a id="a-4Z"></a>外感胜缘。<a id="a-4a"></a>是以华严经云。<a id="a-4b"></a>佛子。<a id="a-4c"></a>一切如来。<a id="a-4d"></a>同一体性。<a id="a-4e"></a>大智轮中。<a id="a-4f"></a>出生种种智慧光明。<a id="a-4g"></a>佛子。<a id="a-4h"></a>汝等应知。<a id="a-4i"></a>如来于一解脱味。<a id="a-4j"></a>出生无量不可思议种种功德。<a id="a-4k"></a>众生念言。<a id="a-4l"></a>此是如来神力所造。<a id="a-4m"></a>佛子。<a id="a-4n"></a>此非如来神力所造。<a id="a-4o"></a>佛子。<a id="a-4p"></a>乃至一菩萨。<a id="a-4q"></a>不于佛所曾种善根。<a id="a-4r"></a>能得如来少分智慧。<a id="a-4s"></a>无有是处。<a id="a-4t"></a>但以诸佛威德力故。<a id="a-4u"></a>令诸众生见佛功德。<a id="a-4v"></a>而佛如来。<a id="a-4w"></a>无有分别。<a id="a-4x"></a>无成无坏。<a id="a-4y"></a>无有作者。<a id="a-4z"></a>亦无作法。<a id="a-50"></a>佛子。<a id="a-51"></a>是为如来应正等觉。<a id="a-52"></a>出现之相。<a id="a-53"></a>宝藏论云。<a id="a-54"></a>夫所以真一无一而现不同。<a id="a-55"></a>或有人念佛佛现。<a id="a-56"></a>念僧僧现。<a id="a-57"></a>但彼佛非佛非非佛。<a id="a-58"></a>而现于佛。<a id="a-59"></a>乃至非僧非非僧。<a id="a-5A"></a>而现于僧。<a id="a-5B"></a>何以故。<a id="a-5C"></a>彼妄心。<a id="a-5D"></a>悕望现故。<a id="a-5E"></a>不觉自心所现。<a id="a-5F"></a>圣事缘起。<a id="a-5G"></a>一向为外境界。<a id="a-5H"></a>而有差别。<a id="a-5I"></a>实非佛法僧。<a id="a-5J"></a>而有异也。<a id="a-5K"></a>乃至譬如有人。<a id="a-5L"></a>于大冶边。<a id="a-5M"></a>自作模样。<a id="a-5N"></a>方圆自称。<a id="a-5O"></a>愿彼融金。<a id="a-5P"></a>流入我模。<a id="a-5Q"></a>以成形像。<a id="a-5R"></a>然则融金。<a id="a-5S"></a>虽成形像。<a id="a-5T"></a>其实融金。<a id="a-5U"></a>非像非非像。<a id="a-5V"></a>而现于像。<a id="a-5W"></a>彼人念佛。<a id="a-5X"></a>亦复如是。<a id="a-5Y"></a>大冶金。<a id="a-5Z"></a>即喻如来法身。<a id="a-5a"></a>模样者。<a id="a-5b"></a>即喻众生希望。<a id="a-5c"></a>念融得佛故。<a id="a-5d"></a>以念佛和合缘。<a id="a-5e"></a>生起种种身相。<a id="a-5f"></a>然彼法身。<a id="a-5g"></a>非相非非相。<a id="a-5h"></a>何谓非相。<a id="a-5i"></a>本无定相。<a id="a-5j"></a>何谓非非相。<a id="a-5k"></a>缘起诸相。<a id="a-5l"></a>然则法身。<a id="a-5m"></a>非现非非现。<a id="a-5n"></a>离性无性。<a id="a-5o"></a>非有非无。<a id="a-5p"></a>非心非意。<a id="a-5q"></a>不可以一切量度也。<a id="a-5r"></a>但彼凡夫随心而有。<a id="a-5s"></a>即生现佛想。<a id="a-5t"></a>一向谓彼心外有佛。<a id="a-5u"></a>不知自心和合而有。<a id="a-5v"></a>或一向言心外无佛。<a id="a-5w"></a>即为谤正法也。<a id="a-5x"></a>释曰。<a id="a-5y"></a>何谓非相。<a id="a-5z"></a>本无定相者。<a id="a-60"></a>以因心所现。<a id="a-61"></a>外相无体。<a id="a-62"></a>从心感生。<a id="a-63"></a>缘尽即灭。<a id="a-64"></a>何相之有。<a id="a-65"></a>故云本无定相。<a id="a-66"></a>何谓非非相。<a id="a-67"></a>缘起诸相者。<a id="a-68"></a>既称无定。<a id="a-69"></a>但随缘现。<a id="a-6A"></a>因缘和合。<a id="a-6B"></a>幻相不无。<a id="a-6C"></a>故云缘起诸相。<a id="a-6D"></a>若能不生分别。<a id="a-6E"></a>不执自他。<a id="a-6F"></a>内不执有而取诸蕴。<a id="a-6G"></a>外不执无而谤正法。<a id="a-6H"></a>则开眼合眼。<a id="a-6I"></a>举足下足。<a id="a-6J"></a>非见非非见。<a id="a-6K"></a>为真见佛矣。<a id="a-6L"></a>宝性论云。<a id="a-6M"></a>依佛义故。<a id="a-6N"></a>经云。<a id="a-6O"></a>佛告阿难。<a id="a-6P"></a>言。<a id="a-6Q"></a>如来者。<a id="a-6R"></a>非可见法。<a id="a-6S"></a>是故眼识。<a id="a-6T"></a>不能得见故。<a id="a-6U"></a>依法义故。<a id="a-6V"></a>经云。<a id="a-6W"></a>所言法者。<a id="a-6X"></a>非可说事。<a id="a-6Y"></a>以是故。<a id="a-6Z"></a>非耳识所闻故。<a id="a-6a"></a>依僧义故。<a id="a-6b"></a>经云。<a id="a-6c"></a>所言僧者。<a id="a-6d"></a>名无为。<a id="a-6e"></a>是故不可身心供养。<a id="a-6f"></a>礼拜赞叹。<a id="a-6g"></a>故知三宝。<a id="a-6h"></a>如虚空相。<a id="a-6i"></a>非见闻之所及。<a id="a-6j"></a>则众生之心佛。<a id="a-6k"></a>度佛心之众生。<a id="a-6l"></a>若有一法对治。<a id="a-6m"></a>尽成邪见。<a id="a-6n"></a>故六祖云。<a id="a-6o"></a>邪来正度。<a id="a-6p"></a>迷来悟度。<a id="a-6q"></a>愚来智度。<a id="a-6r"></a>恶来善度。<a id="a-6s"></a>如是度者。<a id="a-6t"></a>即是真度。</p>
  <p id="a6u">问。<a id="a-6v"></a>既心外无佛。<a id="a-6w"></a>见佛是心。<a id="a-6x"></a>云何教中。<a id="a-6y"></a>有说化佛来迎。<a id="a-6z"></a>生诸净刹。</p>
  <p id="a70">答。<a id="a-71"></a>法身如来。<a id="a-72"></a>本无生灭。<a id="a-73"></a>从真起化。<a id="a-74"></a>接引迷根。<a id="a-75"></a>以化即真。<a id="a-76"></a>真应一际。<a id="a-77"></a>即不来不去。<a id="a-78"></a>随应物心。<a id="a-79"></a>又化体即真。<a id="a-7A"></a>说无来去。<a id="a-7B"></a>从真流化。<a id="a-7C"></a>现有往还。<a id="a-7D"></a>即不来相而来。<a id="a-7E"></a>不见相而见也。<a id="a-7F"></a>不来而来。<a id="a-7G"></a>似水月之顿呈。<a id="a-7H"></a>不见而见。<a id="a-7I"></a>犹行云之忽现。</p>
  <p id="a7J">问。<a id="a-7K"></a>如上所说。<a id="a-7L"></a>真体则湛然不动。<a id="a-7M"></a>化则不来而来。<a id="a-7N"></a>正是心外有他佛来迎。<a id="a-7O"></a>云何证自心是佛。</p>
  <p id="a7P">答。<a id="a-7Q"></a>一是如来慈悲本愿功德种子增上缘力。<a id="a-7R"></a>令曾与佛有缘众生。<a id="a-7S"></a>念佛修观。<a id="a-7T"></a>集诸福智。<a id="a-7U"></a>种种万善。<a id="a-7V"></a>功德力以为因缘。<a id="a-7W"></a>则自心感现佛身来迎。<a id="a-7X"></a>不是诸佛实遣化身而来迎接。<a id="a-7Y"></a>但是功德种子本愿之力。<a id="a-7Z"></a>以所化众生。<a id="a-7a"></a>时机正合。<a id="a-7b"></a>令自心见佛来迎。<a id="a-7c"></a>则佛身湛然常寂。<a id="a-7d"></a>无有去来。<a id="a-7e"></a>众生识心。<a id="a-7f"></a>托佛本愿功德胜力。<a id="a-7g"></a>自心变化。<a id="a-7h"></a>有来有去。<a id="a-7i"></a>如面镜像。<a id="a-7j"></a>似梦施为。<a id="a-7k"></a>镜中之形。<a id="a-7l"></a>非内非外。<a id="a-7m"></a>梦里之质。<a id="a-7n"></a>不有不无。<a id="a-7o"></a>但是自心。<a id="a-7p"></a>非关佛化。<a id="a-7q"></a>则不来不去。<a id="a-7r"></a>约诸佛功德所云。<a id="a-7s"></a>有往有还。<a id="a-7t"></a>就众生心相所说。<a id="a-7u"></a>是知净业纯熟。<a id="a-7v"></a>目睹佛身。<a id="a-7w"></a>恶果将成。<a id="a-7x"></a>心现地狱。<a id="a-7y"></a>如福德之者。<a id="a-7z"></a>执砾成金。<a id="a-80"></a>业贫之人。<a id="a-81"></a>变金成砾。<a id="a-82"></a>砾非金而金现。<a id="a-83"></a>金非砾而砾生。<a id="a-84"></a>金生但是心生。<a id="a-85"></a>砾现唯从心现。<a id="a-86"></a>转变是我。<a id="a-87"></a>金砾何从。<a id="a-88"></a>抱疑之徒。<a id="a-89"></a>可晓斯旨。</p>
  <p id="a8A">问。<a id="a-8B"></a>如前剖析。<a id="a-8C"></a>理事分明。<a id="a-8D"></a>佛外无心。<a id="a-8E"></a>心外无佛。<a id="a-8F"></a>云何教中更立念佛法门。</p>
  <p id="a8G">答。<a id="a-8H"></a>只为不信自心是佛。<a id="a-8I"></a>向外驰求。<a id="a-8J"></a>若中下根。<a id="a-8K"></a>权令观佛色身。<a id="a-8L"></a>系缘粗念。<a id="a-8M"></a>以外显内。<a id="a-8N"></a>渐悟自心。<a id="a-8O"></a>若是上机。<a id="a-8P"></a>只令观身实相。<a id="a-8Q"></a>观佛亦然。<a id="a-8R"></a>如佛藏经云。<a id="a-8S"></a>见诸法实相。<a id="a-8T"></a>名为见佛。<a id="a-8U"></a>何等名为诸法实相。<a id="a-8V"></a>所谓诸法毕竟空无所有。<a id="a-8W"></a>以是毕竟空无所有法念佛。<a id="a-8X"></a>乃至又念佛者。<a id="a-8Y"></a>离诸想。<a id="a-8Z"></a>诸想不生。<a id="a-8a"></a>心无分别。<a id="a-8b"></a>无名字。<a id="a-8c"></a>无障碍。<a id="a-8d"></a>无欲无得。<a id="a-8e"></a>不起觉观。<a id="a-8f"></a>何以故。<a id="a-8g"></a>舍利弗。<a id="a-8h"></a>随所念起。<a id="a-8i"></a>一切诸想。<a id="a-8j"></a>皆是邪见。<a id="a-8k"></a>舍利弗。<a id="a-8l"></a>随无所有。<a id="a-8m"></a>无觉无观。<a id="a-8n"></a>无生无灭。<a id="a-8o"></a>通达是者。<a id="a-8p"></a>名为念佛。<a id="a-8q"></a>如是念中。<a id="a-8r"></a>无贪无著。<a id="a-8s"></a>无逆无顺。<a id="a-8t"></a>无名无想。<a id="a-8u"></a>舍利弗。<a id="a-8v"></a>无想无语。<a id="a-8w"></a>乃名念佛。<a id="a-8x"></a>是中乃至无微细小念。<a id="a-8y"></a>何况粗身口意业。<a id="a-8z"></a>无身口意业处。<a id="a-90"></a>无取无摄。<a id="a-91"></a>无诤无讼。<a id="a-92"></a>无念。<a id="a-93"></a>无分别。<a id="a-94"></a>空寂无性。<a id="a-95"></a>灭诸觉观。<a id="a-96"></a>是名念佛。<a id="a-97"></a>舍利弗。<a id="a-98"></a>若人成就如是念者。<a id="a-99"></a>欲转四天下地。<a id="a-9A"></a>随意能转。<a id="a-9B"></a>亦能降伏百千亿魔。<a id="a-9C"></a>况弊无明。<a id="a-9D"></a>从虚诳缘起。<a id="a-9E"></a>无决定相。<a id="a-9F"></a>是法如是。<a id="a-9G"></a>无想无戏论。<a id="a-9H"></a>无生无灭。<a id="a-9I"></a>不可说。<a id="a-9J"></a>不可分别。<a id="a-9K"></a>无暗无明。<a id="a-9L"></a>魔若魔民。<a id="a-9M"></a>所不能测。<a id="a-9N"></a>但以世俗言说。<a id="a-9O"></a>有所教化。<a id="a-9P"></a>而作是言。<a id="a-9Q"></a>汝念佛时。<a id="a-9R"></a>莫取小想。<a id="a-9S"></a>莫生戏论。<a id="a-9T"></a>莫有分别。<a id="a-9U"></a>何以故。<a id="a-9V"></a>是法皆空。<a id="a-9W"></a>无有体性。<a id="a-9X"></a>不可念一相。<a id="a-9Y"></a>所谓无相。<a id="a-9Z"></a>是名真实念佛。<a id="a-9a"></a>华严经颂云。<a id="a-9b"></a>譬如日月住虚空。<a id="a-9c"></a>一切水中皆现影。<a id="a-9d"></a>住于法界无所动。<a id="a-9e"></a>随心现影亦复然。<a id="a-9f"></a>又颂云。<a id="a-9g"></a>譬如帝青宝。<a id="a-9h"></a>照物皆同色。<a id="a-9i"></a>众生见佛时。<a id="a-9j"></a>同佛菩提色。<a id="a-9k"></a>释云。<a id="a-9l"></a>诸佛菩提之色。<a id="a-9m"></a>即众生心性之光。<a id="a-9n"></a>以心无相故。<a id="a-9o"></a>菩提亦复然。<a id="a-9p"></a>所以文殊颂云。<a id="a-9q"></a>无色无形相。<a id="a-9r"></a>无根无住处。<a id="a-9s"></a>不生不灭故。<a id="a-9t"></a>敬礼无所观。<a id="a-9u"></a>又颂云。<a id="a-9v"></a>虚空无中边。<a id="a-9w"></a>诸佛心亦然。<a id="a-9x"></a>心同虚空故。<a id="a-9y"></a>敬礼无所观。<a id="a-9z"></a>华严入法界品中。<a id="a-A0"></a>德云比丘。<a id="a-A1"></a>入忆念一切诸佛境界。<a id="a-A2"></a>智慧光明。<a id="a-A3"></a>普见法门。<a id="a-A4"></a>乃至住一切世念佛门。<a id="a-A5"></a>随于自心之所欲乐。<a id="a-A6"></a>普见三世诸如来故。<a id="a-A7"></a>入不思议解脱境界品颂云。<a id="a-A8"></a>心能普集无边业。<a id="a-A9"></a>庄严一切诸世间。<a id="a-AA"></a>了一切法皆是心。<a id="a-AB"></a>现身等彼众生数。<a id="a-AC"></a>入楞伽经偈云。<a id="a-AD"></a>佛及声闻身。<a id="a-AE"></a>辟支佛身等。<a id="a-AF"></a>复种种色身。<a id="a-AG"></a>但说是内心。<a id="a-AH"></a>大方广如来秘密藏经云。<a id="a-AI"></a>如来密藏法。<a id="a-AJ"></a>谓一切智心。<a id="a-AK"></a>乃至是心为柱。<a id="a-AL"></a>不怯不弱。<a id="a-AM"></a>不羸不坏。<a id="a-AN"></a>无有懒堕。<a id="a-AO"></a>不背不舍。<a id="a-AP"></a>顺向是心。<a id="a-AQ"></a>而觉了之。<a id="a-AR"></a>华手经云。<a id="a-AS"></a>一切诸法。<a id="a-AT"></a>如日明净。<a id="a-AU"></a>随所正观。<a id="a-AV"></a>皆入无际。<a id="a-AW"></a>释曰。<a id="a-AX"></a>一切诸法。<a id="a-AY"></a>皆是心光。<a id="a-AZ"></a>无有瑕翳。<a id="a-Aa"></a>故云如日明净。<a id="a-Ab"></a>随所有法。<a id="a-Ac"></a>能作斯观。<a id="a-Ad"></a>无不入自心无际之际。<a id="a-Ae"></a>又止观明。<a id="a-Af"></a>念佛三昧门者。<a id="a-Ag"></a>当云何念。<a id="a-Ah"></a>为复念我。<a id="a-Ai"></a>当从心得佛。<a id="a-Aj"></a>从身得佛。<a id="a-Ak"></a>佛不用心得。<a id="a-Al"></a>不用身得。<a id="a-Am"></a>不用心得佛色。<a id="a-An"></a>不用色得佛心。<a id="a-Ao"></a>何以故。<a id="a-Ap"></a>心者佛无心。<a id="a-Aq"></a>色者佛无色故。<a id="a-Ar"></a>不用色心得三菩提。<a id="a-As"></a>佛色已尽。<a id="a-At"></a>乃至识已尽。<a id="a-Au"></a>佛所说尽者。<a id="a-Av"></a>是痴人不知。<a id="a-Aw"></a>智者晓了。<a id="a-Ax"></a>不用身口得佛。<a id="a-Ay"></a>不用智慧得佛。<a id="a-Az"></a>何故。<a id="a-B0"></a>智慧索不可得。<a id="a-B1"></a>自索我了不可得。<a id="a-B2"></a>亦无所见。<a id="a-B3"></a>一切法本无所有。<a id="a-B4"></a>坏本绝本。<a id="a-B5"></a>又如梦见七宝。<a id="a-B6"></a>亲属欢乐。<a id="a-B7"></a>觉已追念。<a id="a-B8"></a>不知在何处。<a id="a-B9"></a>如是念佛。<a id="a-BA"></a>又如佛在时。<a id="a-BB"></a>三人为伯仲。<a id="a-BC"></a>闻毗耶离国淫女人。<a id="a-BD"></a>名庵罗婆利。<a id="a-BE"></a>舍卫国有淫女人。<a id="a-BF"></a>名须曼那。<a id="a-BG"></a>王舍城淫女人。<a id="a-BH"></a>名忧钵罗槃那。<a id="a-BI"></a>有三入。<a id="a-BJ"></a>各各闻人赞三女人。<a id="a-BK"></a>端正无比。<a id="a-BL"></a>昼夜专念。<a id="a-BM"></a>心着不舍。<a id="a-BN"></a>便于梦中。<a id="a-BO"></a>梦与从事。<a id="a-BP"></a>觉已心念。<a id="a-BQ"></a>彼女不来。<a id="a-BR"></a>我亦不往。<a id="a-BS"></a>而淫事得办。<a id="a-BT"></a>因是而悟。<a id="a-BU"></a>一切诸法。<a id="a-BV"></a>皆如是耶。<a id="a-BW"></a>于是往到跋陀婆罗菩萨所。<a id="a-BX"></a>问是事。<a id="a-BY"></a>跋陀婆罗答言。<a id="a-BZ"></a>诸法实尔。<a id="a-Ba"></a>皆从念生。<a id="a-Bb"></a>如是种种为此三人。<a id="a-Bc"></a>方便巧说诸法空。<a id="a-Bd"></a>是时三人。<a id="a-Be"></a>即得阿鞞跋致。<a id="a-Bf"></a>是知人不来往。<a id="a-Bg"></a>而乐事宛然。<a id="a-Bh"></a>当如是念佛。<a id="a-Bi"></a>又如人行大泽。<a id="a-Bj"></a>饥渴梦得美食。<a id="a-Bk"></a>觉已腹空。<a id="a-Bl"></a>自念一切所有法。<a id="a-Bm"></a>皆如梦。<a id="a-Bn"></a>当如是念佛。<a id="a-Bo"></a>数数念莫得休息。<a id="a-Bp"></a>用是念。<a id="a-Bq"></a>当生阿弥陀国。<a id="a-Br"></a>是名如相念。<a id="a-Bs"></a>大方等大集经云。<a id="a-Bt"></a>佛告贤护。<a id="a-Bu"></a>我念往昔。<a id="a-Bv"></a>有佛世尊。<a id="a-Bw"></a>号须波日。<a id="a-Bx"></a>时有一人。<a id="a-By"></a>行值旷野。<a id="a-Bz"></a>饥渴困苦。<a id="a-C0"></a>遂即睡眠。<a id="a-C1"></a>梦中具得诸种上妙美食。<a id="a-C2"></a>食之既饱。<a id="a-C3"></a>无复饥虚。<a id="a-C4"></a>从是寤已。<a id="a-C5"></a>还复饥渴。<a id="a-C6"></a>是人因此。<a id="a-C7"></a>即自思惟。<a id="a-C8"></a>如是诸法。<a id="a-C9"></a>皆空无实。<a id="a-CA"></a>犹梦所见。<a id="a-CB"></a>本自非真。<a id="a-CC"></a>如是观时。<a id="a-CD"></a>悟无生忍。<a id="a-CE"></a>得不退转于阿耨多罗三藐三菩提。<a id="a-CF"></a>又如人以宝倚琉璃上。<a id="a-CG"></a>影现其中。<a id="a-CH"></a>亦如比丘观骨。<a id="a-CI"></a>起种种光。<a id="a-CJ"></a>此无持来者。<a id="a-CK"></a>无有是骨。<a id="a-CL"></a>是意作耳。<a id="a-CM"></a>如大方等大集经云。<a id="a-CN"></a>复次贤护。<a id="a-CO"></a>譬如比丘。<a id="a-CP"></a>修不净观。<a id="a-CQ"></a>见新死尸。<a id="a-CR"></a>形色始变。<a id="a-CS"></a>或青或黄。<a id="a-CT"></a>或黑或赤。<a id="a-CU"></a>乃至观骨离散。<a id="a-CV"></a>而彼骨散。<a id="a-CW"></a>无所从来。<a id="a-CX"></a>亦无所去。<a id="a-CY"></a>唯心所作。<a id="a-CZ"></a>还见自心。<a id="a-Ca"></a>又如镜中像。<a id="a-Cb"></a>不外来。<a id="a-Cc"></a>不中生。<a id="a-Cd"></a>以镜净故。<a id="a-Ce"></a>自见其形。<a id="a-Cf"></a>行人色清净。<a id="a-Cg"></a>所见者清净。<a id="a-Ch"></a>欲见佛。<a id="a-Ci"></a>即见佛。<a id="a-Cj"></a>见即问。<a id="a-Ck"></a>问即报。<a id="a-Cl"></a>闻经大欢喜。<a id="a-Cm"></a>自念。<a id="a-Cn"></a>佛从何所来。<a id="a-Co"></a>我亦无所至。<a id="a-Cp"></a>我所念即见。<a id="a-Cq"></a>心作佛。<a id="a-Cr"></a>心自见。<a id="a-Cs"></a>心见佛。<a id="a-Ct"></a>心。<a id="a-Cu"></a>是佛。<a id="a-Cv"></a>心是我。<a id="a-Cw"></a>心。<a id="a-Cx"></a>不自知心。<a id="a-Cy"></a>心不自见心。<a id="a-Cz"></a>心有想为痴。<a id="a-D0"></a>心无想是泥洹。<a id="a-D1"></a>是法无可示者。<a id="a-D2"></a>皆念所为。<a id="a-D3"></a>设有其念。<a id="a-D4"></a>亦了无所有。<a id="a-D5"></a>空耳。<a id="a-D6"></a>是名佛印。<a id="a-D7"></a>无所贪。<a id="a-D8"></a>无所著。<a id="a-D9"></a>无所求。<a id="a-DA"></a>无所想。<a id="a-DB"></a>所有尽。<a id="a-DC"></a>所欲尽。<a id="a-DD"></a>无所从生。<a id="a-DE"></a>无所可灭。<a id="a-DF"></a>无所败坏。<a id="a-DG"></a>道要道本。<a id="a-DH"></a>是印。<a id="a-DI"></a>二乘不能坏。<a id="a-DJ"></a>何况魔耶。<a id="a-DK"></a>婆沙论。<a id="a-DL"></a>明。<a id="a-DM"></a>新发意菩萨。<a id="a-DN"></a>先念佛色相。<a id="a-DO"></a>相体。<a id="a-DP"></a>相业。<a id="a-DQ"></a>相果。<a id="a-DR"></a>相用。<a id="a-DS"></a>得下势力。<a id="a-DT"></a>次念佛四十不共法。<a id="a-DU"></a>心得中势力。<a id="a-DV"></a>次念实相佛。<a id="a-DW"></a>得上势力。<a id="a-DX"></a>而不着色法二身。<a id="a-DY"></a>偈云。<a id="a-DZ"></a>不贪着色身。<a id="a-Da"></a>法身亦不着。<a id="a-Db"></a>善知一切法。<a id="a-Dc"></a>永寂如虚空。<a id="a-Dd"></a>劝修者。<a id="a-De"></a>若人欲得智慧。<a id="a-Df"></a>如大海。<a id="a-Dg"></a>令无能为我作师者。<a id="a-Dh"></a>于此坐不运神通。<a id="a-Di"></a>悉见诸佛。<a id="a-Dj"></a>悉闻所说。<a id="a-Dk"></a>悉能受持者。<a id="a-Dl"></a>常行三昧。<a id="a-Dm"></a>于诸功德。<a id="a-Dn"></a>最为第一。<a id="a-Do"></a>此三昧。<a id="a-Dp"></a>是诸佛母。<a id="a-Dq"></a>佛眼。<a id="a-Dr"></a>佛父。<a id="a-Ds"></a>无生大悲母。<a id="a-Dt"></a>一切诸如来。<a id="a-Du"></a>从此二法生。<a id="a-Dv"></a>碎大千地。<a id="a-Dw"></a>及草木为尘。<a id="a-Dx"></a>一尘为一佛刹。<a id="a-Dy"></a>满尔世界中宝。<a id="a-Dz"></a>用布施。<a id="a-E0"></a>其福甚多。<a id="a-E1"></a>不如闻此三昧不惊不畏。<a id="a-E2"></a>况信受持读诵为人说。<a id="a-E3"></a>况定心修习。<a id="a-E4"></a>如构牛乳顷。<a id="a-E5"></a>况能成是三昧。<a id="a-E6"></a>故无量无边。<a id="a-E7"></a>又婆沙论云。<a id="a-E8"></a>劫火官贼怨。<a id="a-E9"></a>毒龙兽众病。<a id="a-EA"></a>侵是人者。<a id="a-EB"></a>无有是处。<a id="a-EC"></a>此人常为天龙八部诸佛。<a id="a-ED"></a>皆共护念称赞。<a id="a-EE"></a>皆共欲见。<a id="a-EF"></a>共来其所。<a id="a-EG"></a>若闻此三昧。<a id="a-EH"></a>如上四番功德皆随喜。<a id="a-EI"></a>三世诸佛菩萨皆随喜。<a id="a-EJ"></a>复胜上四番功德。<a id="a-EK"></a>若不修如是法。<a id="a-EL"></a>失无量重宝。<a id="a-EM"></a>人天为之忧悲。<a id="a-EN"></a>如齆人。<a id="a-EO"></a>把栴檀而不嗅。<a id="a-EP"></a>如田家子。<a id="a-EQ"></a>以摩尼珠博一头牛。<a id="a-ER"></a>故知不识自心是佛。<a id="a-ES"></a>反求他法者。<a id="a-ET"></a>背道修道。<a id="a-EU"></a>其过如是。<a id="a-EV"></a>即凡夫不达心宝。<a id="a-EW"></a>饮毒食于人天。<a id="a-EX"></a>二乘远离家珍。<a id="a-EY"></a>求除粪之佣直。<a id="a-EZ"></a>故法华经云。<a id="a-Ea"></a>有智若闻。<a id="a-Eb"></a>则能信解。<a id="a-Ec"></a>无智疑悔。<a id="a-Ed"></a>则为永失。</p>
  <p id="aEe">问。<a id="a-Ef"></a>夫成佛门。<a id="a-Eg"></a>若论修善。<a id="a-Eh"></a>则有前后。<a id="a-Ei"></a>若是性善。<a id="a-Ej"></a>本一心平等。<a id="a-Ek"></a>诸佛既有性恶。<a id="a-El"></a>阐提亦有性善。<a id="a-Em"></a>既同一性。<a id="a-En"></a>俱合成佛。<a id="a-Eo"></a>云何阐提不成佛耶。</p>
  <p id="aEp">答。<a id="a-Eq"></a>若言性佛。<a id="a-Er"></a>何人不等。<a id="a-Es"></a>若约修成。<a id="a-Et"></a>阐提未具。<a id="a-Eu"></a>台教。</p>
  <p id="aEv">问。<a id="a-Ew"></a>阐提与佛。<a id="a-Ex"></a>断何等善恶。</p>
  <p id="aEy">答。<a id="a-Ez"></a>阐提断修善尽但性善在。<a id="a-F0"></a>佛断修恶尽。<a id="a-F1"></a>但性恶在。</p>
  <p id="aF2">问。<a id="a-F3"></a>阐提不断性善。<a id="a-F4"></a>还能令修善起。<a id="a-F5"></a>佛不断性恶。<a id="a-F6"></a>还令修恶起耶。</p>
  <p id="aF7">答。<a id="a-F8"></a>阐提不达性善。<a id="a-F9"></a>以不达故。<a id="a-FA"></a>还为善所染。<a id="a-FB"></a>修善得起。<a id="a-FC"></a>广治诸恶。<a id="a-FD"></a>佛虽不断性恶。<a id="a-FE"></a>而能达于恶。<a id="a-FF"></a>以达恶故。<a id="a-FG"></a>于恶得自在。<a id="a-FH"></a>故不为恶所染。<a id="a-FI"></a>修恶不得起。<a id="a-FJ"></a>故佛永无复恶。<a id="a-FK"></a>以自在故。<a id="a-FL"></a>广用诸恶法门。<a id="a-FM"></a>化度众生。<a id="a-FN"></a>终日用之。<a id="a-FO"></a>终日不染。<a id="a-FP"></a>不染。<a id="a-FQ"></a>故不起。<a id="a-FR"></a>那得以阐提为例耶。<a id="a-FS"></a>若阐提能达此善恶。<a id="a-FT"></a>则不复名为一阐提也。<a id="a-FU"></a>若依他人明阐提断善尽。<a id="a-FV"></a>为阿赖耶识所熏。<a id="a-FW"></a>更能起善。<a id="a-FX"></a>阿赖耶。<a id="a-FY"></a>即是无记无明。<a id="a-FZ"></a>善恶依持。<a id="a-Fa"></a>为一切种子。<a id="a-Fb"></a>阐提不断无记无明。<a id="a-Fc"></a>故还生善。<a id="a-Fd"></a>佛断无记无明尽。<a id="a-Fe"></a>无所可熏。<a id="a-Ff"></a>故恶不复还生。<a id="a-Fg"></a>若欲以恶化物。<a id="a-Fh"></a>但作神通变现。<a id="a-Fi"></a>度众生耳。</p>
  <p id="aFj">问。<a id="a-Fk"></a>若佛地断恶尽。<a id="a-Fl"></a>作神通以恶化物者。<a id="a-Fm"></a>此作意方能起恶。<a id="a-Fn"></a>如人画诸色像。<a id="a-Fo"></a>非是任运。<a id="a-Fp"></a>如明镜不动。<a id="a-Fq"></a>色像自形。<a id="a-Fr"></a>可是不思议理能应恶。<a id="a-Fs"></a>若作意者。<a id="a-Ft"></a>与外道何异。</p>
  <p id="aFu">答。<a id="a-Fv"></a>今明阐提不断性德之善。<a id="a-Fw"></a>遇缘善发。<a id="a-Fx"></a>佛亦不断性恶。<a id="a-Fy"></a>机缘所激。<a id="a-Fz"></a>慈力所熏。<a id="a-G0"></a>入阿鼻。<a id="a-G1"></a>同一切恶事化众生。<a id="a-G2"></a>以有性恶。<a id="a-G3"></a>故名不断。<a id="a-G4"></a>无复修恶。<a id="a-G5"></a>名不常。<a id="a-G6"></a>若修性俱尽。<a id="a-G7"></a>则是断。<a id="a-G8"></a>不得为不断不常。<a id="a-G9"></a>阐提亦尔。<a id="a-GA"></a>性善不断。<a id="a-GB"></a>还生善根。<a id="a-GC"></a>如来性恶不断。<a id="a-GD"></a>还能起恶。<a id="a-GE"></a>而是解心无染。<a id="a-GF"></a>通达恶际即是实际。<a id="a-GG"></a>能以五逆相而得解脱。<a id="a-GH"></a>亦不缚不脱。<a id="a-GI"></a>行非道而通佛道。<a id="a-GJ"></a>阐提染而不达。<a id="a-GK"></a>与此为异也。<a id="a-GL"></a>何谓不达。<a id="a-GM"></a>以不了无性故。<a id="a-GN"></a>是以善恶诸法。<a id="a-GO"></a>皆以无性为性。<a id="a-GP"></a>此性。<a id="a-GQ"></a>即是佛性。<a id="a-GR"></a>即无住本。<a id="a-GS"></a>即法性故。<a id="a-GT"></a>此善恶性。<a id="a-GU"></a>不可断也。<a id="a-GV"></a>即今推自心性不可得。<a id="a-GW"></a>即无住处。<a id="a-GX"></a>能遍一切处。<a id="a-GY"></a>即善恶性也。<a id="a-GZ"></a>性无善恶。<a id="a-Ga"></a>能生善恶。<a id="a-Gb"></a>善恶可断。<a id="a-Gc"></a>性不可断。<a id="a-Gd"></a>善恶同以心性为性。<a id="a-Ge"></a>若断性恶。<a id="a-Gf"></a>则断心性。<a id="a-Gg"></a>性不可断。<a id="a-Gh"></a>所以阐提不断性善。<a id="a-Gi"></a>纵堕三涂。<a id="a-Gj"></a>性善不减。<a id="a-Gk"></a>性恶不增。<a id="a-Gl"></a>直至成佛。<a id="a-Gm"></a>性善不增。<a id="a-Gn"></a>性恶不减。<a id="a-Go"></a>此性即法身也。<a id="a-Gp"></a>犹如明镜。<a id="a-Gq"></a>本无好丑众像。<a id="a-Gr"></a>能现一切好丑众像。<a id="a-Gs"></a>像有增减。<a id="a-Gt"></a>明净光体。<a id="a-Gu"></a>不增不减也。<a id="a-Gv"></a>镜本无像。<a id="a-Gw"></a>故能现像。<a id="a-Gx"></a>佛性无善恶。<a id="a-Gy"></a>能现善恶。<a id="a-Gz"></a>众生不得性。<a id="a-H0"></a>但得善恶。<a id="a-H1"></a>为善恶所拘。<a id="a-H2"></a>不得自在也。<a id="a-H3"></a>性善不坏。<a id="a-H4"></a>故地狱发佛界善。<a id="a-H5"></a>性恶不坏。<a id="a-H6"></a>故佛能现六趣恶。<a id="a-H7"></a>又性者。<a id="a-H8"></a>即是善恶等诸法之性。<a id="a-H9"></a>遍十方三世众生国土等。<a id="a-HA"></a>一切处。<a id="a-HB"></a>无有变异。<a id="a-HC"></a>不增不减。<a id="a-HD"></a>能现善恶凡圣垢净因果等。<a id="a-HE"></a>从性而起。<a id="a-HF"></a>故云性善性恶。<a id="a-HG"></a>若善恶等。<a id="a-HH"></a>即无定相。<a id="a-HI"></a>随缘构习。<a id="a-HJ"></a>如镜中像。<a id="a-HK"></a>无体可得。<a id="a-HL"></a>若遇净缘即善。<a id="a-HM"></a>若因染缘即恶。<a id="a-HN"></a>从修而得。<a id="a-HO"></a>故名修善修恶。<a id="a-HP"></a>若论性善。<a id="a-HQ"></a>不唯阐提。<a id="a-HR"></a>若论性恶。<a id="a-HS"></a>不唯诸佛。<a id="a-HT"></a>以是善恶诸法之性故。<a id="a-HU"></a>即一切众生。<a id="a-HV"></a>皆悉具有。<a id="a-HW"></a>一际平等。<a id="a-HX"></a>若觉了此性。<a id="a-HY"></a>即便成佛。<a id="a-HZ"></a>故能示圣现凡。<a id="a-Ha"></a>自在无碍。<a id="a-Hb"></a>若论修善修恶。<a id="a-Hc"></a>于上中下根。<a id="a-Hd"></a>即不可定。<a id="a-He"></a>随修成之厚薄。<a id="a-Hf"></a>任力量之浅深。<a id="a-Hg"></a>得世间报而六趣升沉。<a id="a-Hh"></a>成出世果而四圣高下。<a id="a-Hi"></a>以不了善恶之性故。<a id="a-Hj"></a>为善恶业之所拘。<a id="a-Hk"></a>而不自在。<a id="a-Hl"></a>若见性达道。<a id="a-Hm"></a>何道不成。<a id="a-Hn"></a>则法法标宗。<a id="a-Ho"></a>尘尘契旨。<a id="a-Hp"></a>岂唯善恶二法。<a id="a-Hq"></a>而得自在耶。</p>
  <p id="aHr">问。<a id="a-Hs"></a>三宝如虚空相。<a id="a-Ht"></a>非见闻之所及者。<a id="a-Hu"></a>教中云何说见道。<a id="a-Hv"></a>又称见佛。</p>
  <p id="aHw">答。<a id="a-Hx"></a>约本智发明。<a id="a-Hy"></a>假称名见。<a id="a-Hz"></a>非眼所睹。<a id="a-I0"></a>唯证乃知。<a id="a-I1"></a>离见非见。<a id="a-I2"></a>方名真见。<a id="a-I3"></a>涅槃经云。<a id="a-I4"></a>菩萨实无所见。<a id="a-I5"></a>无所见者。<a id="a-I6"></a>即无所有。<a id="a-I7"></a>无所有者。<a id="a-I8"></a>则一切法。<a id="a-I9"></a>是以法性无所有。<a id="a-IA"></a>菩萨则无所见。<a id="a-IB"></a>与法理会。<a id="a-IC"></a>假称为见。<a id="a-ID"></a>实非见也。<a id="a-IE"></a>真性湛然。<a id="a-IF"></a>非是见法。<a id="a-IG"></a>经云。<a id="a-IH"></a>不行见法。<a id="a-II"></a>诸佛速与受记。<a id="a-IJ"></a>则是离断常二边。<a id="a-IK"></a>即见自身清净。<a id="a-IL"></a>见身清净。<a id="a-IM"></a>即是见佛清净。<a id="a-IN"></a>乃至见一切法。<a id="a-IO"></a>悉皆清净。<a id="a-IP"></a>无非是佛。<a id="a-IQ"></a>无非是法。<a id="a-IR"></a>以自心性无生。<a id="a-IS"></a>顺物遍一切处故。<a id="a-IT"></a>若一微尘不是佛者。<a id="a-IU"></a>则成翳障。<a id="a-IV"></a>不入普眼之门。<a id="a-IW"></a>唯堕能所之见。<a id="a-IX"></a>大集经云。<a id="a-IY"></a>梵天问海慧菩萨言。<a id="a-IZ"></a>善男子。<a id="a-Ia"></a>汝今了了见佛法不。<a id="a-Ib"></a>梵天言。<a id="a-Ic"></a>佛法非色。<a id="a-Id"></a>不可睹见。<a id="a-Ie"></a>汝云何言了了见佛法耶。<a id="a-If"></a>一切诸法。<a id="a-Ig"></a>悉不可见。<a id="a-Ih"></a>夫了了者。<a id="a-Ii"></a>即是佛法。<a id="a-Ij"></a>无有二相。<a id="a-Ik"></a>是以来同水月。<a id="a-Il"></a>散若幻云。<a id="a-Im"></a>见犹梦形。<a id="a-In"></a>闻如谷响。<a id="a-Io"></a>觉处即现。<a id="a-Ip"></a>不从方来。<a id="a-Iq"></a>迷处自无。<a id="a-Ir"></a>不从此去。<a id="a-Is"></a>如圆觉经云。<a id="a-It"></a>圆觉普照。<a id="a-Iu"></a>寂灭无二。<a id="a-Iv"></a>于中百千万亿不可说阿僧祇恒河沙诸佛世界。<a id="a-Iw"></a>犹如空华。<a id="a-Ix"></a>乱起乱灭。<a id="a-Iy"></a>般若假名论偈云。<a id="a-Iz"></a>如来法为身。<a id="a-J0"></a>但应观法性。<a id="a-J1"></a>法性非所见。<a id="a-J2"></a>然亦不能知。<a id="a-J3"></a>法性者。<a id="a-J4"></a>所谓空性。<a id="a-J5"></a>无生性。<a id="a-J6"></a>此即诸佛第一义身。<a id="a-J7"></a>若见于此。<a id="a-J8"></a>名为见佛。<a id="a-J9"></a>经云。<a id="a-JA"></a>以见空性。<a id="a-JB"></a>名见如来。<a id="a-JC"></a>又法性之处。<a id="a-JD"></a>无有一物可名所知。<a id="a-JE"></a>由是彼智。<a id="a-JF"></a>亦不能知。<a id="a-JG"></a>又经言。<a id="a-JH"></a>大王。<a id="a-JI"></a>一切法性。<a id="a-JJ"></a>犹如虚空。<a id="a-JK"></a>等与众物。<a id="a-JL"></a>为所依止。<a id="a-JM"></a>而其体性。<a id="a-JN"></a>非是有物。<a id="a-JO"></a>亦非无物。<a id="a-JP"></a>能知此中。<a id="a-JQ"></a>寂然无知。<a id="a-JR"></a>名为了知。<a id="a-JS"></a>名为知者。<a id="a-JT"></a>随俗言说。<a id="a-JU"></a>信解无生之福。<a id="a-JV"></a>多于宝施。<a id="a-JW"></a>如有颂言。<a id="a-JX"></a>若人持正法。<a id="a-JY"></a>及发菩提心。<a id="a-JZ"></a>不如解于空。<a id="a-Ja"></a>十六分之一。<a id="a-Jb"></a>是以解第一义空。<a id="a-Jc"></a>方成般若。<a id="a-Jd"></a>见无生自性。<a id="a-Je"></a>始了圆宗。<a id="a-Jf"></a>以真空不坏业果。<a id="a-Jg"></a>尊卑宛然。<a id="a-Jh"></a>不同但空不该诸有。<a id="a-Ji"></a>如大涅槃经云。<a id="a-Jj"></a>有业有报。<a id="a-Jk"></a>不见作者。<a id="a-Jl"></a>如是空法。<a id="a-Jm"></a>名第一义空。<a id="a-Jn"></a>所以见性之时。<a id="a-Jo"></a>性本离念。<a id="a-Jp"></a>非有念而可除。<a id="a-Jq"></a>观物之际。<a id="a-Jr"></a>物本无形。<a id="a-Js"></a>非有物而可遣。<a id="a-Jt"></a>故云离念之智。<a id="a-Ju"></a>等虚空界。<a id="a-Jv"></a>如大乘千钵大教王经云。<a id="a-Jw"></a>是时普明菩萨。<a id="a-Jx"></a>则证入毗卢遮那如来金刚法藏三昧三摩地。<a id="a-Jy"></a>令一切菩萨。<a id="a-Jz"></a>及一切有情众生。<a id="a-K0"></a>同愿修持。<a id="a-K1"></a>入此性净真如法藏三昧真际观。<a id="a-K2"></a>云何应得修入此观。<a id="a-K3"></a>菩萨则当观照心地。<a id="a-K4"></a>觉用心智。<a id="a-K5"></a>唯照心性。<a id="a-K6"></a>细细观觉。<a id="a-K7"></a>觉照心体。<a id="a-K8"></a>见性无动。<a id="a-K9"></a>证觉不动。<a id="a-KA"></a>即能恒用。<a id="a-KB"></a>用观体智。<a id="a-KC"></a>见性清净。<a id="a-KD"></a>性自离念。<a id="a-KE"></a>离念无物。<a id="a-KF"></a>心等虚空。<a id="a-KG"></a>即证圣智。<a id="a-KH"></a>如如圣性。<a id="a-KI"></a>二俱澄寂。<a id="a-KJ"></a>空同无体。<a id="a-KK"></a>性体虚静。<a id="a-KL"></a>则是名为菩萨证入。<a id="a-KM"></a>真如法界性印。<a id="a-KN"></a>法藏真际观门。<a id="a-KO"></a>故知法界性。<a id="a-KP"></a>即众生心性。<a id="a-KQ"></a>众生心性。<a id="a-KR"></a>即虚空性。<a id="a-KS"></a>故大智度论云。<a id="a-KT"></a>复次舍利弗。<a id="a-KU"></a>菩萨摩诃萨。<a id="a-KV"></a>欲住内空、<a id="a-KW"></a>外空、<a id="a-KX"></a>内外空．空空．大空。<a id="a-KY"></a>第一义空．有为空．无为空．毕竟空．无始空．散空．性空．自相性诸法空．不可得空．无法空．有法空．无法有法空。<a id="a-KZ"></a>当学般若波罗蜜。<a id="a-Ka"></a>释云。<a id="a-Kb"></a>内空者。<a id="a-Kc"></a>即内法。<a id="a-Kd"></a>所谓内六入。<a id="a-Ke"></a>眼耳鼻舌身意。<a id="a-Kf"></a>眼空无我。<a id="a-Kg"></a>无我所等。<a id="a-Kh"></a>外空者。<a id="a-Ki"></a>即外法。<a id="a-Kj"></a>所谓外六入。<a id="a-Kk"></a>色声香味触法。<a id="a-Kl"></a>色空无我。<a id="a-Km"></a>无我所等。<a id="a-Kn"></a>内外空者。<a id="a-Ko"></a>即内外十二入。<a id="a-Kp"></a>十二入中无我。<a id="a-Kq"></a>无我所等。<a id="a-Kr"></a>空空者。<a id="a-Ks"></a>以空破内空。<a id="a-Kt"></a>外空。<a id="a-Ku"></a>内外空。<a id="a-Kv"></a>破是三空。<a id="a-Kw"></a>故名为空空。<a id="a-Kx"></a>大空者。<a id="a-Ky"></a>即十方空。<a id="a-Kz"></a>东方无边。<a id="a-L0"></a>故名为大。<a id="a-L1"></a>亦一切处有。<a id="a-L2"></a>故名为大。<a id="a-L3"></a>第一义空者。<a id="a-L4"></a>第一义名诸法实相。<a id="a-L5"></a>不破不坏故。<a id="a-L6"></a>是诸法实相亦空。<a id="a-L7"></a>何以故。<a id="a-L8"></a>无受无著故。<a id="a-L9"></a>若诸法实相有者。<a id="a-LA"></a>应受应着。<a id="a-LB"></a>以无实故。<a id="a-LC"></a>不受不着。<a id="a-LD"></a>若受若着。<a id="a-LE"></a>即是虚诳。<a id="a-LF"></a>有为空。<a id="a-LG"></a>无为空者。<a id="a-LH"></a>有为法。<a id="a-LI"></a>名因缘和合生。<a id="a-LJ"></a>所谓五阴。<a id="a-LK"></a>十二入。<a id="a-LL"></a>十八界等。<a id="a-LM"></a>无为法。<a id="a-LN"></a>名无因缘。<a id="a-LO"></a>常不生不灭。<a id="a-LP"></a>如虚空。</p>
  <p id="aLQ">问曰。<a id="a-LR"></a>有为法。<a id="a-LS"></a>因缘和合生。<a id="a-LT"></a>无自性故空。<a id="a-LU"></a>此则可尔。<a id="a-LV"></a>无为法。<a id="a-LW"></a>非因缘生法。<a id="a-LX"></a>无破无坏。<a id="a-LY"></a>常若虚空。<a id="a-LZ"></a>云何空。</p>
  <p id="aLa">答曰。<a id="a-Lb"></a>若除有为。<a id="a-Lc"></a>则无无为。<a id="a-Ld"></a>有为实相。<a id="a-Le"></a>即是无为。<a id="a-Lf"></a>如有为空。<a id="a-Lg"></a>无为亦空。<a id="a-Lh"></a>以二事不异故。<a id="a-Li"></a>毕竟空者。<a id="a-Lj"></a>一切法皆毕竟空。<a id="a-Lk"></a>是毕竟空亦空。<a id="a-Ll"></a>空无有法故。<a id="a-Lm"></a>亦无虚实相待。<a id="a-Ln"></a>复次毕竟空者。<a id="a-Lo"></a>破一切法。<a id="a-Lp"></a>令无遗余故。<a id="a-Lq"></a>名毕竟空。<a id="a-Lr"></a>若有少遗余。<a id="a-Ls"></a>不名毕竟空。<a id="a-Lt"></a>无始空者。<a id="a-Lu"></a>如经中说。<a id="a-Lv"></a>佛语诸比丘。<a id="a-Lw"></a>众生无有始。<a id="a-Lx"></a>无明覆爱所系。<a id="a-Ly"></a>往来生死。<a id="a-Lz"></a>始不可得。<a id="a-M0"></a>破是无始法故。<a id="a-M1"></a>名为无始空。<a id="a-M2"></a>散空者。<a id="a-M3"></a>散名别离相。<a id="a-M4"></a>如诸法和合故。<a id="a-M5"></a>有如车以辐辋辕毂。<a id="a-M6"></a>众合为车。<a id="a-M7"></a>若离散各在一处。<a id="a-M8"></a>则失车名。<a id="a-M9"></a>五阴和合因缘。<a id="a-MA"></a>故名为人。<a id="a-MB"></a>若离五阴。<a id="a-MC"></a>人不可得。<a id="a-MD"></a>性空者。<a id="a-ME"></a>诸法性常空。<a id="a-MF"></a>假来相续故。<a id="a-MG"></a>似若不空。<a id="a-MH"></a>譬如水性自冷。<a id="a-MI"></a>假火故热。<a id="a-MJ"></a>止火停久。<a id="a-MK"></a>水则还冷。<a id="a-ML"></a>如经说。<a id="a-MM"></a>眼空无我。<a id="a-MN"></a>无我所。<a id="a-MO"></a>何以故。<a id="a-MP"></a>性自尔耳。<a id="a-MQ"></a>自相空者。<a id="a-MR"></a>一切法有二种相。<a id="a-MS"></a>总相。<a id="a-MT"></a>别相。<a id="a-MU"></a>是。<a id="a-MV"></a>二相空。<a id="a-MW"></a>故名为相空。<a id="a-MX"></a>总相者。<a id="a-MY"></a>如无常等。<a id="a-MZ"></a>别相者。<a id="a-Ma"></a>诸法虽皆无常。<a id="a-Mb"></a>而各有别相。<a id="a-Mc"></a>如地为坚相。<a id="a-Md"></a>火为热相。<a id="a-Me"></a>一切诸法空者。<a id="a-Mf"></a>一切法有好有丑。<a id="a-Mg"></a>有内有外。<a id="a-Mh"></a>一切法有心生。<a id="a-Mi"></a>故名为有。<a id="a-Mj"></a>无自体。<a id="a-Mk"></a>故空。<a id="a-Ml"></a>无所得空者。<a id="a-Mm"></a>一切法。<a id="a-Mn"></a>乃至无余涅槃不可得。<a id="a-Mo"></a>故名无所得空。<a id="a-Mp"></a>无法空。<a id="a-Mq"></a>有法空。<a id="a-Mr"></a>无法有法空者。<a id="a-Ms"></a>无法。<a id="a-Mt"></a>名法已灭。<a id="a-Mu"></a>是灭无故。<a id="a-Mv"></a>名无法空。<a id="a-Mw"></a>有法空者。<a id="a-Mx"></a>诸法因缘和合生。<a id="a-My"></a>故有法。<a id="a-Mz"></a>实性无故。<a id="a-N0"></a>名有法空。<a id="a-N1"></a>无法有法空者。<a id="a-N2"></a>取无法有法相不可得。<a id="a-N3"></a>是为无法有法空。<a id="a-N4"></a>乃至云。<a id="a-N5"></a>离我我所故空。<a id="a-N6"></a>因缘和合生故空。<a id="a-N7"></a>无常苦空无我。<a id="a-N8"></a>故名为空。<a id="a-N9"></a>始终不可得故空。<a id="a-NA"></a>唯心。<a id="a-NB"></a>故名为空。<a id="a-NC"></a>故知一切万法。<a id="a-ND"></a>皆从心现。<a id="a-NE"></a>悉无自体。<a id="a-NF"></a>尽称为空。<a id="a-NG"></a>所以云。<a id="a-NH"></a>若住此十八空门。<a id="a-NI"></a>当学般若。<a id="a-NJ"></a>则未尝有一法。<a id="a-NK"></a>能出我之灵台智性矣。<a id="a-NL"></a>此十八空。<a id="a-NM"></a>下至有为世间五阴。<a id="a-NN"></a>上至无为第一义谛。<a id="a-NO"></a>收一切法。<a id="a-NP"></a>无不皆空。<a id="a-NQ"></a>若不学般若。<a id="a-NR"></a>别尚余宗。<a id="a-NS"></a>体有而未达有原。<a id="a-NT"></a>穷空而不尽空理。<a id="a-NU"></a>须归宗镜。<a id="a-NV"></a>内照发明。<a id="a-NW"></a>则外无一法。<a id="a-NX"></a>更有遗余矣。<a id="a-NY"></a>又此是如空。<a id="a-NZ"></a>非体是空。<a id="a-Na"></a>以真心无碍。<a id="a-Nb"></a>映现万法。<a id="a-Nc"></a>如虚空不拒诸相发挥故。<a id="a-Nd"></a>于真心中。<a id="a-Ne"></a>能现一切。<a id="a-Nf"></a>其所现一切。<a id="a-Ng"></a>虽依心无体。<a id="a-Nh"></a>照见五蕴皆空。<a id="a-Ni"></a>然亦不着于空。<a id="a-Nj"></a>能兴佛事。<a id="a-Nk"></a>如华严经颂云。<a id="a-Nl"></a>十方所有诸如来。<a id="a-Nm"></a>了达诸法无有余。<a id="a-Nn"></a>虽知一切皆空寂。<a id="a-No"></a>而不于空起心念。<a id="a-Np"></a>以一庄严严一切。<a id="a-Nq"></a>亦不于法生分别。<a id="a-Nr"></a>如是开悟诸群生。<a id="a-Ns"></a>一切无性无所观。</p>
  <p id="aNt">问。<a id="a-Nu"></a>法身之理。<a id="a-Nv"></a>为复有法成。<a id="a-Nw"></a>为复无法成。<a id="a-Nx"></a>为复一法成。<a id="a-Ny"></a>为复异法成。</p>
  <p id="aNz">答。<a id="a-O0"></a>本觉心宗。<a id="a-O1"></a>法身性地。<a id="a-O2"></a>口欲言而词丧。<a id="a-O3"></a>心欲缘而虑亡。<a id="a-O4"></a>所以然者。<a id="a-O5"></a>说有则妙体虚玄。<a id="a-O6"></a>谈无则道无不在。<a id="a-O7"></a>言生则三界无物。<a id="a-O8"></a>云灭则一体常灵。<a id="a-O9"></a>言一则各任其形。<a id="a-OA"></a>说异则同归实相。<a id="a-OB"></a>是知不可以称量。<a id="a-OC"></a>不可以希冀。<a id="a-OD"></a>若开方便。<a id="a-OE"></a>欲晓疑情。<a id="a-OF"></a>则不有不无。<a id="a-OG"></a>非一非异。<a id="a-OH"></a>能超四句。<a id="a-OI"></a>方会一乘。</p>
  <p id="aOJ">古德问云。<a id="a-OK"></a>若众生与诸佛同一心佛性。<a id="a-OL"></a>等有法身。<a id="a-OM"></a>则有二过。<a id="a-ON"></a>一众生悉当成佛。<a id="a-OO"></a>则众生界尽。<a id="a-OP"></a>二诸菩萨阙利他行。<a id="a-OQ"></a>以无所化机故。</p>
  <p id="aOR">答。<a id="a-OS"></a>此所问难。<a id="a-OT"></a>并由妄见众生界故。<a id="a-OU"></a>妄起此难。<a id="a-OV"></a>不增不减经云。<a id="a-OW"></a>大邪见者。<a id="a-OX"></a>见众生界增。<a id="a-OY"></a>见众生界减。<a id="a-OZ"></a>以不如实知一法界故。<a id="a-Oa"></a>于众生界。<a id="a-Ob"></a>起增减见。<a id="a-Oc"></a>经意则一切众生。<a id="a-Od"></a>一时成佛。<a id="a-Oe"></a>佛界不增。<a id="a-Of"></a>众生界不减。<a id="a-Og"></a>故经云。<a id="a-Oh"></a>众生即法身。<a id="a-Oi"></a>法身即众生。<a id="a-Oj"></a>众生法身。<a id="a-Ok"></a>义一名异。<a id="a-Ol"></a>解云。<a id="a-Om"></a>况众生界。<a id="a-On"></a>如虚空界。<a id="a-Oo"></a>设如一鸟。<a id="a-Op"></a>飞于虚空。<a id="a-Oq"></a>从西向东。<a id="a-Or"></a>经百千年。<a id="a-Os"></a>终不得说东近西远。<a id="a-Ot"></a>何以故。<a id="a-Ou"></a>虚空无分剂故。<a id="a-Ov"></a>亦不得云总不飞行。<a id="a-Ow"></a>以功不虚故。<a id="a-Ox"></a>当知此中道理亦尔。<a id="a-Oy"></a>非有灭度。<a id="a-Oz"></a>令有终尽。<a id="a-P0"></a>非无终尽。<a id="a-P1"></a>有不灭度。<a id="a-P2"></a>故众生界。<a id="a-P3"></a>甚深广大。<a id="a-P4"></a>唯是如来智所知境。<a id="a-P5"></a>不可辄以狂心限量斟酌。<a id="a-P6"></a>起增减见。<a id="a-P7"></a>且如虚空界。<a id="a-P8"></a>虽无分剂。<a id="a-P9"></a>不碍鸟飞。<a id="a-PA"></a>类众生界。<a id="a-PB"></a>虽不可尽。<a id="a-PC"></a>不妨灭度。<a id="a-PD"></a>但不起增减之见。<a id="a-PE"></a>去取之情。<a id="a-PF"></a>则智翼高翔。<a id="a-PG"></a>真空无滞。<a id="a-PH"></a>如华严疏释。<a id="a-PI"></a>经云。<a id="a-PJ"></a>佛智广大同虚空者。<a id="a-PK"></a>量智包含而普遍。<a id="a-PL"></a>理智无分别而证入。<a id="a-PM"></a>是以太虚含众像。<a id="a-PN"></a>众像不能含太虚。<a id="a-PO"></a>太虚不分别众像。<a id="a-PP"></a>众像乃差别太虚。<a id="a-PQ"></a>以况我法不能容佛智。<a id="a-PR"></a>佛智乃能容我法。<a id="a-PS"></a>有我法者。<a id="a-PT"></a>分别如来。<a id="a-PU"></a>是如来者。<a id="a-PV"></a>不分别我法。<a id="a-PW"></a>二普遍喻中。<a id="a-PX"></a>妙观察智。<a id="a-PY"></a>无不遍知。<a id="a-PZ"></a>即普遍义。<a id="a-Pa"></a>成所作智。<a id="a-Pb"></a>曲成无遗。<a id="a-Pc"></a>即随入义。<a id="a-Pd"></a>经颂云。<a id="a-Pe"></a>佛智广大同虚空。<a id="a-Pf"></a>普遍一切众生心。<a id="a-Pg"></a>此即体遍。<a id="a-Ph"></a>悉了世间诸妄想。<a id="a-Pi"></a>此约知遍。<a id="a-Pj"></a>又云。<a id="a-Pk"></a>得一切法量等心。<a id="a-Pl"></a>此约证遍。<a id="a-Pm"></a>智性全同于色性故。<a id="a-Pn"></a>此约理遍。<a id="a-Po"></a>云何遍入。<a id="a-Pp"></a>不坏能所。<a id="a-Pq"></a>有证知故。<a id="a-Pr"></a>经颂云。<a id="a-Ps"></a>世间诸国土。<a id="a-Pt"></a>一切皆随入。<a id="a-Pu"></a>智身无有色。<a id="a-Pv"></a>非彼所能见。<a id="a-Pw"></a>由随于如。<a id="a-Px"></a>即入无所入。<a id="a-Py"></a>故云平等。<a id="a-Pz"></a>是以虚空遍入国土。<a id="a-Q0"></a>国土不遍入虚空。<a id="a-Q1"></a>有国土处。<a id="a-Q2"></a>必有虚空。<a id="a-Q3"></a>有虚空处。<a id="a-Q4"></a>或无国土。<a id="a-Q5"></a>虚空之于国土。<a id="a-Q6"></a>平等随入。<a id="a-Q7"></a>国土之于虚空。<a id="a-Q8"></a>自有彼此。<a id="a-Q9"></a>虚空可喻佛智。<a id="a-QA"></a>国土可喻三世。<a id="a-QB"></a>三世有处。<a id="a-QC"></a>佛智必在其中。<a id="a-QD"></a>佛智知处。<a id="a-QE"></a>三世或无其体。<a id="a-QF"></a>佛智之于三世。<a id="a-QG"></a>平等随入。<a id="a-QH"></a>三世之于佛智。<a id="a-QI"></a>自有始终。<a id="a-QJ"></a>此犹约不二而二说耳。<a id="a-QK"></a>若二而不二。<a id="a-QL"></a>国土虚空。<a id="a-QM"></a>三世佛智。<a id="a-QN"></a>同一性故。<a id="a-QO"></a>皆互相入。<a id="a-QP"></a>举一全收。<a id="a-QQ"></a>普遍亦然。<a id="a-QR"></a>三世间圆融。<a id="a-QS"></a>则言思道断。<a id="a-QT"></a>故名佛智为不思议也。<a id="a-QU"></a>大集经云。<a id="a-QV"></a>文殊言。<a id="a-QW"></a>世尊。<a id="a-QX"></a>如来若坐菩提树下。<a id="a-QY"></a>如来世尊则有二相。<a id="a-QZ"></a>一者如来。<a id="a-Qa"></a>二菩提树。<a id="a-Qb"></a>如来世尊已离二相。<a id="a-Qc"></a>佛言。<a id="a-Qd"></a>善男子。<a id="a-Qe"></a>菩提众生。<a id="a-Qf"></a>一切法性。<a id="a-Qg"></a>等无差别。<a id="a-Qh"></a>一味一性。<a id="a-Qi"></a>如来坐于菩提树下。<a id="a-Qj"></a>见如是法。<a id="a-Qk"></a>是故名为逮得菩提。<a id="a-Ql"></a>我都不见离菩提外。<a id="a-Qm"></a>别有一法。<a id="a-Qn"></a>见一切法。<a id="a-Qo"></a>皆悉平等。<a id="a-Qp"></a>而是平等。<a id="a-Qq"></a>不入于数。<a id="a-Qr"></a>是故平等。<a id="a-Qs"></a>名为无碍。<a id="a-Qt"></a>又此法门。<a id="a-Qu"></a>举一则法界全收。<a id="a-Qv"></a>如举眼为门。<a id="a-Qw"></a>诸根相好。<a id="a-Qx"></a>及佛刹土。<a id="a-Qy"></a>莫不皆是一眼中现。<a id="a-Qz"></a>乃至六根。<a id="a-R0"></a>一尘一毛中现。<a id="a-R1"></a>亦如是。<a id="a-R2"></a>如云毗卢遮那身中。<a id="a-R3"></a>具足三道六趣众生等。<a id="a-R4"></a>此则一身含一切身。<a id="a-R5"></a>又一身遍一切身。<a id="a-R6"></a>即入重重。<a id="a-R7"></a>包遍无碍。<a id="a-R8"></a>如华严经颂云。<a id="a-R9"></a>有一坚密身。<a id="a-RA"></a>一切尘中见。<a id="a-RB"></a>无生亦无相。<a id="a-RC"></a>普现于诸国。</p>
 </body>
</html>