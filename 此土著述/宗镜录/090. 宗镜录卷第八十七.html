<!doctype html>
<html id="z3IBXFZ1fF" data-ver="1193">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十七</h1>
  <p id="a2">夫入道之门。<a id="a-3"></a>触途咸是。<a id="a-4"></a>简要。<a id="a-5"></a>分别。<a id="a-6"></a>无出四门。<a id="a-7"></a>今约天台四教。<a id="a-8"></a>藏通别圆。<a id="a-9"></a>各有四门入道。<a id="a-A"></a>前三教四门。<a id="a-B"></a>广在彼说。<a id="a-C"></a>今引圆教四门。<a id="a-D"></a>堪当入道。<a id="a-E"></a>一有门。<a id="a-F"></a>二空门。<a id="a-G"></a>三亦有亦空门。<a id="a-H"></a>四非有非空门。<a id="a-I"></a>止观云。<a id="a-J"></a>圆教四门。<a id="a-K"></a>妙理顿说。<a id="a-L"></a>异前藏通二教。<a id="a-M"></a>圆融无碍。<a id="a-N"></a>异于别教历别。<a id="a-O"></a>若有门即假。<a id="a-P"></a>寄于有以为言端。<a id="a-Q"></a>而此有门亦即三门。<a id="a-R"></a>一门无量门。<a id="a-S"></a>无量门一门。<a id="a-T"></a>非一非四而言一四。<a id="a-U"></a>此即圆门相也。<a id="a-V"></a>若有为门。<a id="a-W"></a>即生死之有。<a id="a-X"></a>是实相之有。<a id="a-Y"></a>一切法趣有。<a id="a-Z"></a>有即法界。<a id="a-a"></a>出法界外。<a id="a-b"></a>更无法可论。<a id="a-c"></a>生死即涅槃。<a id="a-d"></a>涅槃即生死。<a id="a-e"></a>无二无别。<a id="a-f"></a>举有。<a id="a-g"></a>为门端耳。<a id="a-h"></a>实具一切法。<a id="a-i"></a>圆通无碍。<a id="a-j"></a>是名有门。<a id="a-k"></a>三门亦如是。<a id="a-l"></a>此门微妙不可思议。<a id="a-m"></a>岂同藏通拙度而但空。<a id="a-n"></a>别教不融而隔别。<a id="a-o"></a>又圆四门皆妙无粗。<a id="a-p"></a>若有门为法界。<a id="a-q"></a>摄一切法。<a id="a-r"></a>况复三门。<a id="a-s"></a>空门即是法界。<a id="a-t"></a>摄一切法。<a id="a-u"></a>况复三门。<a id="a-v"></a>余二亦如是。<a id="a-w"></a>法相平等。<a id="a-x"></a>无复优劣。<a id="a-y"></a>若尔。<a id="a-z"></a>无四门之异。<a id="a-10"></a>但因顺根机。<a id="a-11"></a>赴缘四说。<a id="a-12"></a>如四指指一月。<a id="a-13"></a>月一指四。<a id="a-14"></a>又如藏通别圆四教。<a id="a-15"></a>如空中四点。<a id="a-16"></a>虽四点似别。<a id="a-17"></a>不出一空。<a id="a-18"></a>虽四指不同。<a id="a-19"></a>唯指一月。<a id="a-1A"></a>一有门者。<a id="a-1B"></a>观见思假。<a id="a-1C"></a>即是法界。<a id="a-1D"></a>具足佛法。<a id="a-1E"></a>又诸法即是法性因缘。<a id="a-1F"></a>乃至第一义亦是因缘。<a id="a-1G"></a>大经云。<a id="a-1H"></a>因灭无明。<a id="a-1I"></a>即得炽然三菩提灯。<a id="a-1J"></a>是名有门。<a id="a-1K"></a>二空门者。<a id="a-1L"></a>观幻化见思及一切法。<a id="a-1M"></a>不在因。<a id="a-1N"></a>不属缘。<a id="a-1O"></a>我及涅槃。<a id="a-1P"></a>是二皆空。<a id="a-1Q"></a>唯有空病。<a id="a-1R"></a>空病亦空。<a id="a-1S"></a>此即三谛皆空也。<a id="a-1T"></a>三亦空亦有门。<a id="a-1U"></a>幻化见思。<a id="a-1V"></a>虽无真实。<a id="a-1W"></a>分别假名。<a id="a-1X"></a>则不可尽。<a id="a-1Y"></a>如一微尘中有大千经卷。<a id="a-1Z"></a>于第一义而不动。<a id="a-1a"></a>善能分别诸法相。<a id="a-1b"></a>亦如大地一能生种种芽。<a id="a-1c"></a>无名相中假名相说。<a id="a-1d"></a>乃至佛亦但有名字。<a id="a-1e"></a>是为亦空亦有门。<a id="a-1f"></a>四非空非有门。<a id="a-1g"></a>观幻化见思。<a id="a-1h"></a>即是法性。<a id="a-1i"></a>法性不可思议。<a id="a-1j"></a>非世。<a id="a-1k"></a>故非有。<a id="a-1l"></a>非出世。<a id="a-1m"></a>故非空。<a id="a-1n"></a>一色一香。<a id="a-1o"></a>无非中道。<a id="a-1p"></a>一中一切中。<a id="a-1q"></a>毗卢遮那遍一切处。<a id="a-1r"></a>岂有见思而非实法。<a id="a-1s"></a>是名非空非有门。<a id="a-1t"></a>云何一门即是三门。<a id="a-1u"></a>一门尚是一切法。<a id="a-1v"></a>何止三耶。<a id="a-1w"></a>所以者何。<a id="a-1x"></a>观因缘所生法。<a id="a-1y"></a>是初门。<a id="a-1z"></a>一切皆初门。<a id="a-20"></a>初门即空。<a id="a-21"></a>一空一切空。<a id="a-22"></a>即是第二门。<a id="a-23"></a>此初门即假。<a id="a-24"></a>一假一切假。<a id="a-25"></a>即是第三门。<a id="a-26"></a>此初门即中。<a id="a-27"></a>一中一切中。<a id="a-28"></a>即是第四门。<a id="a-29"></a>初门即是三门。<a id="a-2A"></a>三门即是一门。<a id="a-2B"></a>但举一门为名。<a id="a-2C"></a>虽有四名。<a id="a-2D"></a>理无隔别。<a id="a-2E"></a>即是圆教四门。<a id="a-2F"></a>正是今之所用也。<a id="a-2G"></a>若尔。<a id="a-2H"></a>何用前来种种分别。<a id="a-2I"></a>但凡情闇钝。<a id="a-2J"></a>不说不知。<a id="a-2K"></a>先诱开之。<a id="a-2L"></a>后入正道。<a id="a-2M"></a>法华经云。<a id="a-2N"></a>虽说种种道。<a id="a-2O"></a>其实为一乘。<a id="a-2P"></a>若得此意。<a id="a-2Q"></a>终日分别。<a id="a-2R"></a>无所分别。<a id="a-2S"></a>涅槃名为复有一行。<a id="a-2T"></a>是如来行。<a id="a-2U"></a>法华名正直舍方便。<a id="a-2V"></a>但说无上道。<a id="a-2W"></a>大品名为一切种智。<a id="a-2X"></a>知一切法。<a id="a-2Y"></a>净名称为瞻卜林。<a id="a-2Z"></a>不嗅。<a id="a-2a"></a>余香。<a id="a-2b"></a>华严称为法界。<a id="a-2c"></a>即是此四门意也。<a id="a-2d"></a>故知若了一心。<a id="a-2e"></a>修行。<a id="a-2f"></a>因果圆备。<a id="a-2g"></a>犹如地。<a id="a-2h"></a>万物出生故。<a id="a-2i"></a>犹如海。<a id="a-2j"></a>众宝所聚故。<a id="a-2k"></a>犹如车。<a id="a-2l"></a>能运载故。<a id="a-2m"></a>犹如城。<a id="a-2n"></a>善防护故。<a id="a-2o"></a>是以大涅槃经云。<a id="a-2p"></a>佛言。<a id="a-2q"></a>我为须达说言。<a id="a-2r"></a>长者。<a id="a-2s"></a>心为城主。<a id="a-2t"></a>长者。<a id="a-2u"></a>若不护心。<a id="a-2v"></a>则不护身口。<a id="a-2w"></a>又华严入法界品中。<a id="a-2x"></a>宝眼主城神。<a id="a-2y"></a>眷属围绕。<a id="a-2z"></a>于虚空中而现其身。<a id="a-30"></a>种种妙物以为严饰。<a id="a-31"></a>手持无量众色宝华。<a id="a-32"></a>以散善财。<a id="a-33"></a>作如是言。<a id="a-34"></a>善男子。<a id="a-35"></a>应守护心城。<a id="a-36"></a>谓不贪一切生死境界。<a id="a-37"></a>应庄严心城。<a id="a-38"></a>谓专意趣求如来十力。<a id="a-39"></a>应净治心城。<a id="a-3A"></a>谓毕竟断除悭嫉谄诳。<a id="a-3B"></a>应清凉心城。<a id="a-3C"></a>谓思惟一切诸法实性。<a id="a-3D"></a>应增长心城。<a id="a-3E"></a>谓成办一切助道之法。<a id="a-3F"></a>应严饰心城。<a id="a-3G"></a>谓造立诸禅解脱宫殿。<a id="a-3H"></a>应照耀心城。<a id="a-3I"></a>谓普入一切诸佛道场。<a id="a-3J"></a>听受般若波罗蜜法。<a id="a-3K"></a>应增益心城。<a id="a-3L"></a>谓普摄一切佛方便道。<a id="a-3M"></a>应坚固心城。<a id="a-3N"></a>谓恒勤修习普贤行愿。<a id="a-3O"></a>应防护心城。<a id="a-3P"></a>谓常专御捍恶友魔军。<a id="a-3Q"></a>应廓彻心城。<a id="a-3R"></a>谓开引一切佛智光明。<a id="a-3S"></a>应善补心城。<a id="a-3T"></a>谓听受一切佛所说法。<a id="a-3U"></a>应扶助心城。<a id="a-3V"></a>谓深信一切佛功德海。<a id="a-3W"></a>应广大心城。<a id="a-3X"></a>谓大慈普及一切世间。<a id="a-3Y"></a>应善覆心城。<a id="a-3Z"></a>谓集众善法以覆其上。<a id="a-3a"></a>应宽广心城。<a id="a-3b"></a>谓大悲哀愍一切众生。<a id="a-3c"></a>应开豁心城。<a id="a-3d"></a>谓悉舍所有随应给施。<a id="a-3e"></a>应密护心城。<a id="a-3f"></a>谓防诸恶欲不令得入。<a id="a-3g"></a>应严肃心城。<a id="a-3h"></a>谓逐诸恶法不令其住。<a id="a-3i"></a>应决定心城。<a id="a-3j"></a>谓集一切智助道之法恒无退转。<a id="a-3k"></a>应安立心城。<a id="a-3l"></a>谓正念三世一切如来。<a id="a-3m"></a>所有境界。<a id="a-3n"></a>应莹彻心城。<a id="a-3o"></a>谓明达一切佛正法轮修多罗中所有法门。<a id="a-3p"></a>种种缘起。<a id="a-3q"></a>应部分心城。<a id="a-3r"></a>谓普晓示一切众生。<a id="a-3s"></a>皆令得见萨婆若道。<a id="a-3t"></a>应住持心城。<a id="a-3u"></a>谓发一切三世如来。<a id="a-3v"></a>诸大愿海。<a id="a-3w"></a>应富贵心城。<a id="a-3x"></a>谓集一切周遍法界。<a id="a-3y"></a>大福德聚。<a id="a-3z"></a>应令心城明了。<a id="a-40"></a>谓普知众生根欲等法。<a id="a-41"></a>应令心城自在。<a id="a-42"></a>谓普摄一切十方法界。<a id="a-43"></a>应令心城清净。<a id="a-44"></a>谓正念一切诸佛如来。<a id="a-45"></a>应知心城自性。<a id="a-46"></a>谓知一切法皆无有性。<a id="a-47"></a>应知心城如幻。<a id="a-48"></a>谓以一切智了诸法性。<a id="a-49"></a>佛子。<a id="a-4A"></a>菩萨摩诃萨。<a id="a-4B"></a>若能如是净修心城。<a id="a-4C"></a>则能积集一切善法。<a id="a-4D"></a>释曰。<a id="a-4E"></a>夫城者。<a id="a-4F"></a>能防外寇。<a id="a-4G"></a>护国安人。<a id="a-4H"></a>坚密牢强。<a id="a-4I"></a>即无众患。<a id="a-4J"></a>况心城须护。<a id="a-4K"></a>密守关津。<a id="a-4L"></a>无令外缘六尘魔贼所侵。<a id="a-4M"></a>内结烦恼奸臣所乱。<a id="a-4N"></a>防非禁恶。<a id="a-4O"></a>常加莹净之功。<a id="a-4P"></a>立德运慈。<a id="a-4Q"></a>广备庄严之事。<a id="a-4R"></a>遂得四门无滞。<a id="a-4S"></a>一道常通。<a id="a-4T"></a>力敌大千。<a id="a-4U"></a>威临法界。<a id="a-4V"></a>可以抚提弱丧。<a id="a-4W"></a>摄化无遗。<a id="a-4X"></a>伏外降魔。<a id="a-4Y"></a>永固真基矣。<a id="a-4Z"></a>华严疏云。<a id="a-4a"></a>城有三义。<a id="a-4b"></a>一防外敌。<a id="a-4c"></a>二养人众。<a id="a-4d"></a>三开门引摄。<a id="a-4e"></a>今言法城。<a id="a-4f"></a>通教理行果。<a id="a-4g"></a>行契理教。<a id="a-4h"></a>则无不俱严故。<a id="a-4i"></a>各有三义。<a id="a-4j"></a>谓了心城之性空。<a id="a-4k"></a>则众惑不入。<a id="a-4l"></a>见恒沙性德。<a id="a-4m"></a>则万行爰增。<a id="a-4n"></a>道无不通。<a id="a-4o"></a>则自他引摄。<a id="a-4p"></a>便能契果。<a id="a-4q"></a>绝百非以成解脱。<a id="a-4r"></a>养众德以全法身。<a id="a-4s"></a>开般若而无不通矣。<a id="a-4t"></a>方显教城无非。<a id="a-4u"></a>养所。<a id="a-4v"></a>诠旨。<a id="a-4w"></a>句句通神。<a id="a-4x"></a>有斯多义。<a id="a-4y"></a>净名疏云。<a id="a-4z"></a>佛法如城。<a id="a-50"></a>能为行人防非拟敌。<a id="a-51"></a>故名为城。<a id="a-52"></a>若护佛法。<a id="a-53"></a>即是护城。<a id="a-54"></a>又阴界入法即空。<a id="a-55"></a>即空之理名涅槃。<a id="a-56"></a>众生是王。<a id="a-57"></a>而种性具足恒沙佛法。<a id="a-58"></a>如城中人物故。<a id="a-59"></a>立一切众生。<a id="a-5A"></a>即大涅槃。<a id="a-5B"></a>即菩提相。<a id="a-5C"></a>但此妙理。<a id="a-5D"></a>外为天魔外道之所欲坏。<a id="a-5E"></a>内为通别见思之所侵。<a id="a-5F"></a>菩萨为护众生本有涅槃之城。<a id="a-5G"></a>不令妄起诸爱见也。</p>
  <p id="a5H">问。<a id="a-5I"></a>圣人大宝曰位。<a id="a-5J"></a>若无位次。<a id="a-5K"></a>即是天魔外道。<a id="a-5L"></a>既有信入。<a id="a-5M"></a>须假炼磨。<a id="a-5N"></a>于初心方便门中。<a id="a-5O"></a>证解唯识。<a id="a-5P"></a>约教所分。<a id="a-5Q"></a>有几位次。</p>
  <p id="a5R">答。<a id="a-5S"></a>有五位门。<a id="a-5T"></a>准识论云。<a id="a-5U"></a>谓具大乘二种性者。<a id="a-5V"></a>略于五位渐次悟入。<a id="a-5W"></a>一本性住种性。<a id="a-5X"></a>谓无始来依附本识。<a id="a-5Y"></a>法尔所得无漏法因。<a id="a-5Z"></a>二习所成种性。<a id="a-5a"></a>谓闻法界等流法。<a id="a-5b"></a>已闻所成等熏习所成。<a id="a-5c"></a>要具大乘此二种性。<a id="a-5d"></a>方能渐次悟入唯。<a id="a-5e"></a>识乃至云何渐次悟入唯。<a id="a-5f"></a>识谓诸菩萨于识性相。<a id="a-5g"></a>资粮位中。<a id="a-5h"></a>能深信解。<a id="a-5i"></a>在加行位。<a id="a-5j"></a>能渐伏。<a id="a-5k"></a>除所取能取。<a id="a-5l"></a>引发真见。<a id="a-5m"></a>在通达位。<a id="a-5n"></a>如实通达。<a id="a-5o"></a>修习位中。<a id="a-5p"></a>如所见理。<a id="a-5q"></a>数数修习。<a id="a-5r"></a>伏断余障。<a id="a-5s"></a>至究竟位。<a id="a-5t"></a>出障圆明。<a id="a-5u"></a>能尽未来化有情类。<a id="a-5v"></a>复令悟入唯识性相。<a id="a-5w"></a>何谓悟入唯识五位。<a id="a-5x"></a>一资粮位。<a id="a-5y"></a>颂曰。<a id="a-5z"></a>乃至未起识。<a id="a-60"></a>求住唯识性。<a id="a-61"></a>于二取随眠。<a id="a-62"></a>犹未能伏灭。<a id="a-63"></a>论曰。<a id="a-64"></a>从发深固大菩提心。<a id="a-65"></a>乃至未起顺决择分。<a id="a-66"></a>求住唯识真胜义性。<a id="a-67"></a>剂此。<a id="a-68"></a>皆是资粮位摄。<a id="a-69"></a>为趣无上正等菩提。<a id="a-6A"></a>修习种种胜资粮故。<a id="a-6B"></a>为有情故。<a id="a-6C"></a>勤求解脱。<a id="a-6D"></a>由此亦名顺解脱分。<a id="a-6E"></a>此位菩萨。<a id="a-6F"></a>依因。<a id="a-6G"></a>善友。<a id="a-6H"></a>作意。<a id="a-6I"></a>资粮。<a id="a-6J"></a>四胜力故。<a id="a-6K"></a>于唯识义虽深信解。<a id="a-6L"></a>而未能了能所取空。<a id="a-6M"></a>多住外门修菩萨行。<a id="a-6N"></a>故于二取所引随眠。<a id="a-6O"></a>犹未有能伏灭功力。<a id="a-6P"></a>念彼不起二取现行。<a id="a-6Q"></a>此二取言。<a id="a-6R"></a>显二取取。<a id="a-6S"></a>执取能取所取性故。<a id="a-6T"></a>二取习气。<a id="a-6U"></a>名彼随眠。<a id="a-6V"></a>随逐有情眠伏藏识。<a id="a-6W"></a>或随增过。<a id="a-6X"></a>故名随眠。<a id="a-6Y"></a>即是所知烦恼障种。<a id="a-6Z"></a>烦恼障者。<a id="a-6a"></a>谓执遍计所执实我。<a id="a-6b"></a>萨迦邪见而为上首。<a id="a-6c"></a>百二十八根本烦恼。<a id="a-6d"></a>及彼等流诸随烦恼。<a id="a-6e"></a>此皆扰恼有情身心。<a id="a-6f"></a>能障涅槃。<a id="a-6g"></a>名烦恼障。<a id="a-6h"></a>所知障者。<a id="a-6i"></a>谓执遍计所执实法。<a id="a-6j"></a>萨迦邪见而为上首。<a id="a-6k"></a>见。<a id="a-6l"></a>疑。<a id="a-6m"></a>无明。<a id="a-6n"></a>爱。<a id="a-6o"></a>恚。<a id="a-6p"></a>慢等。<a id="a-6q"></a>覆所知境。<a id="a-6r"></a>无颠倒性。<a id="a-6s"></a>能障菩提。<a id="a-6t"></a>名所知障。<a id="a-6u"></a>乃至菩萨住此资粮位中。<a id="a-6v"></a>二粗现行虽有伏者。<a id="a-6w"></a>而于细者。<a id="a-6x"></a>及二随眠。<a id="a-6y"></a>止观力微。<a id="a-6z"></a>未能伏灭。<a id="a-70"></a>此位未证唯识真如。<a id="a-71"></a>依胜解力修诸胜行。<a id="a-72"></a>应知亦是解行地摄。<a id="a-73"></a>乃至所修胜行。<a id="a-74"></a>谓福及智等。<a id="a-75"></a>释云。<a id="a-76"></a>本性住种姓者。<a id="a-77"></a>未闻正法。<a id="a-78"></a>但无漏种无始自成。<a id="a-79"></a>不曾熏习令其增长。<a id="a-7A"></a>名本种姓。<a id="a-7B"></a>性者体也。<a id="a-7C"></a>姓者类也。<a id="a-7D"></a>谓本性成住此菩萨。<a id="a-7E"></a>种子姓类差别。<a id="a-7F"></a>不由今有。<a id="a-7G"></a>名本性住种姓。<a id="a-7H"></a>菩萨地说。<a id="a-7I"></a>无始法尔六处殊胜。<a id="a-7J"></a>名本性住种姓。<a id="a-7K"></a>习所成种姓者。<a id="a-7L"></a>此闻正法已去。<a id="a-7M"></a>令无漏旧种增长数习种姓。<a id="a-7N"></a>菩萨地说。<a id="a-7O"></a>闻十二分教法界等流。<a id="a-7P"></a>平等而流。<a id="a-7Q"></a>又法界性善顺恶违。<a id="a-7R"></a>具诸功德。<a id="a-7S"></a>此亦如是。<a id="a-7T"></a>故名等流。<a id="a-7U"></a>依因善友。<a id="a-7V"></a>作意资粮四胜力故者。<a id="a-7W"></a>此上四力。<a id="a-7X"></a>摄论云。<a id="a-7Y"></a>能悟入中。<a id="a-7Z"></a>大乘多闻熏习相续。<a id="a-7a"></a>此乃因力。<a id="a-7b"></a>已得奉事无量诸佛出现于世。<a id="a-7c"></a>即善友力。<a id="a-7d"></a>已得一向决定胜解。<a id="a-7e"></a>非诸恶友所能动摇。<a id="a-7f"></a>名作意力。<a id="a-7g"></a>已善积习诸善根等。<a id="a-7h"></a>名资粮力。<a id="a-7i"></a>随眠义者。<a id="a-7j"></a>随逐有情。<a id="a-7k"></a>常在生死。<a id="a-7l"></a>眠伏藏识。<a id="a-7m"></a>不现余处。<a id="a-7n"></a>故名随眠。<a id="a-7o"></a>或随增过。<a id="a-7p"></a>故名随眠。<a id="a-7q"></a>随。<a id="a-7r"></a>逐有情。<a id="a-7s"></a>多增过失故。<a id="a-7t"></a>名随眠。<a id="a-7u"></a>何。<a id="a-7v"></a>故眠者乃是增义。<a id="a-7w"></a>如。<a id="a-7x"></a>人睡眠眠。<a id="a-7y"></a>即滋多。<a id="a-7z"></a>故过失增。<a id="a-80"></a>是随眠义。<a id="a-81"></a>即二障种也。<a id="a-82"></a>二加行位。<a id="a-83"></a>颂曰。<a id="a-84"></a>现前立少物。<a id="a-85"></a>谓是唯识性。<a id="a-86"></a>以有所得故。<a id="a-87"></a>非实住唯识。<a id="a-88"></a>论曰。<a id="a-89"></a>菩萨先于初无数劫。<a id="a-8A"></a>善备福德智慧资粮。<a id="a-8B"></a>顺解脱分既圆满已。<a id="a-8C"></a>为入见道住唯识性。<a id="a-8D"></a>复修加行伏除二取。<a id="a-8E"></a>谓暖顶。<a id="a-8F"></a>忍。<a id="a-8G"></a>世第一法。<a id="a-8H"></a>此四总名顺决择分。<a id="a-8I"></a>顺趣真实决择分故。<a id="a-8J"></a>乃至菩萨此四加行中。<a id="a-8K"></a>犹于现前安立少物。<a id="a-8L"></a>谓是唯识真胜义性。<a id="a-8M"></a>以彼空有二相未除。<a id="a-8N"></a>带相。<a id="a-8O"></a>观心有所得故。<a id="a-8P"></a>非实安住真唯识理。<a id="a-8Q"></a>彼相灭已。<a id="a-8R"></a>方实安住。<a id="a-8S"></a>依如是义故。<a id="a-8T"></a>有颂言。<a id="a-8U"></a>菩萨于定位。<a id="a-8V"></a>观影唯是心。<a id="a-8W"></a>义想既灭除。<a id="a-8X"></a>审观唯自想。<a id="a-8Y"></a>如是住自心。<a id="a-8Z"></a>知所取非有。<a id="a-8a"></a>以能取亦无。<a id="a-8b"></a>后触无所得。<a id="a-8c"></a>乃至此加行位。<a id="a-8d"></a>未遣相缚。<a id="a-8e"></a>于粗重缚。<a id="a-8f"></a>亦未能断。<a id="a-8g"></a>唯能伏除分别二取。<a id="a-8h"></a>违见道故。<a id="a-8i"></a>于俱生者。<a id="a-8j"></a>及二随眠。<a id="a-8k"></a>有漏观心有所得故。<a id="a-8l"></a>有分别故。<a id="a-8m"></a>未全伏除。<a id="a-8n"></a>全未能灭。<a id="a-8o"></a>乃至此位。<a id="a-8p"></a>亦是解行地摄。<a id="a-8q"></a>未证唯识真胜义故。<a id="a-8r"></a>释云。<a id="a-8s"></a>四总名顺决择分者。<a id="a-8t"></a>则名真实决择分。<a id="a-8u"></a>决择是智。<a id="a-8v"></a>即择法也。<a id="a-8w"></a>决。<a id="a-8x"></a>简疑品。<a id="a-8y"></a>彼犹预故。<a id="a-8z"></a>择。<a id="a-90"></a>简见品。<a id="a-91"></a>彼不择故。<a id="a-92"></a>分者。<a id="a-93"></a>是支因义。<a id="a-94"></a>即择法觉支。<a id="a-95"></a>现前立少物者。<a id="a-96"></a>心上变如。<a id="a-97"></a>名为少物。<a id="a-98"></a>此非无相。<a id="a-99"></a>故名带相。<a id="a-9A"></a>若证真时。<a id="a-9B"></a>此相便灭。<a id="a-9C"></a>相者。<a id="a-9D"></a>即是空所执相。<a id="a-9E"></a>三通达位。<a id="a-9F"></a>颂曰。<a id="a-9G"></a>若时于所缘。<a id="a-9H"></a>智都无所得。<a id="a-9I"></a>尔时住唯识。<a id="a-9J"></a>离二取相故。<a id="a-9K"></a>论曰。<a id="a-9L"></a>若时菩萨于所余境。<a id="a-9M"></a>无分别智都无所得。<a id="a-9N"></a>不取种种戏论相故。<a id="a-9O"></a>尔时乃名。<a id="a-9P"></a>实住唯识真胜义性。<a id="a-9Q"></a>即证真如智。<a id="a-9R"></a>与真如平等平等。<a id="a-9S"></a>俱离能取所取相故。<a id="a-9T"></a>能所取相。<a id="a-9U"></a>俱是分别。<a id="a-9V"></a>有所得心。<a id="a-9W"></a>戏论现故。<a id="a-9X"></a>乃至此智。<a id="a-9Y"></a>虽有见分。<a id="a-9Z"></a>而无分别。<a id="a-9a"></a>说非能取。<a id="a-9b"></a>非取全无。<a id="a-9c"></a>虽无相分。<a id="a-9d"></a>而可说。<a id="a-9e"></a>此带如相起。<a id="a-9f"></a>不离如故。<a id="a-9g"></a>如自证分缘见分时。<a id="a-9h"></a>不变而缘。<a id="a-9i"></a>此亦应尔。<a id="a-9j"></a>变而缘者。<a id="a-9k"></a>便非亲证。<a id="a-9l"></a>如后得智。<a id="a-9m"></a>应有分别。<a id="a-9n"></a>故应许此有见无相。<a id="a-9o"></a>加行无间。<a id="a-9p"></a>此智生时。<a id="a-9q"></a>体会真如。<a id="a-9r"></a>名通达位。<a id="a-9s"></a>初照理故。<a id="a-9t"></a>亦名见道。<a id="a-9u"></a>乃至前真见道。<a id="a-9v"></a>证唯识性。<a id="a-9w"></a>后相见道。<a id="a-9x"></a>证唯识相。<a id="a-9y"></a>二中初胜。<a id="a-9z"></a>故颂偏说。<a id="a-A0"></a>前真见道。<a id="a-A1"></a>根本智摄。<a id="a-A2"></a>后相见道。<a id="a-A3"></a>后得智摄。<a id="a-A4"></a>诸后得智。<a id="a-A5"></a>有二分耶。<a id="a-A6"></a>乃至此智现身土等。<a id="a-A7"></a>为诸有情说正法故。<a id="a-A8"></a>若不变现似色声等。<a id="a-A9"></a>宁有现身说法等事。<a id="a-AA"></a>转色蕴依不现色者。<a id="a-AB"></a>转四蕴依应无受等。<a id="a-AC"></a>又若此智不变似境。<a id="a-AD"></a>离自体法。<a id="a-AE"></a>应非所缘。<a id="a-AF"></a>缘色等时。<a id="a-AG"></a>应缘声等。<a id="a-AH"></a>又缘无法等。<a id="a-AI"></a>应无所缘缘。<a id="a-AJ"></a>彼体非实。<a id="a-AK"></a>无胜用故。<a id="a-AL"></a>由斯。<a id="a-AM"></a>后智二分俱有。<a id="a-AN"></a>释曰。<a id="a-AO"></a>又若此智不变似境。<a id="a-AP"></a>离自体法。<a id="a-AQ"></a>应非所缘者。<a id="a-AR"></a>既无相分。<a id="a-AS"></a>自他之心。<a id="a-AT"></a>他身土等。<a id="a-AU"></a>离自己体之法。<a id="a-AV"></a>不带影像。<a id="a-AW"></a>应非所缘缘。<a id="a-AX"></a>直亲照彼。<a id="a-AY"></a>不变为相故。<a id="a-AZ"></a>不同真如。<a id="a-Aa"></a>真如即是智自体故。</p>
  <p id="aAb">问。<a id="a-Ac"></a>若尔。<a id="a-Ad"></a>真如应非所缘缘。<a id="a-Ae"></a>无似境相故。</p>
  <p id="aAf">答。<a id="a-Ag"></a>不然。<a id="a-Ah"></a>带如之相起故。<a id="a-Ai"></a>离自体法既无影像。<a id="a-Aj"></a>不可言带彼相起。<a id="a-Ak"></a>如何说有所缘缘。<a id="a-Al"></a>彼皆离自体故。<a id="a-Am"></a>既亦带相起名所缘缘。<a id="a-An"></a>色等时。<a id="a-Ao"></a>应缘声等。<a id="a-Ap"></a>缘色等智。<a id="a-Aq"></a>不带声等相故。<a id="a-Ar"></a>又缘无法等。<a id="a-As"></a>应无所缘缘者。<a id="a-At"></a>不变为无相。<a id="a-Au"></a>为见所缘故。<a id="a-Av"></a>以无相分。<a id="a-Aw"></a>直照于无。<a id="a-Ax"></a>无非有体。<a id="a-Ay"></a>所缘缘义如何得成。<a id="a-Az"></a>由此故知。<a id="a-B0"></a>佛亦不能亲缘于无。<a id="a-B1"></a>此文理证也。<a id="a-B2"></a>四修习位。<a id="a-B3"></a>颂曰。<a id="a-B4"></a>无得不忍议。<a id="a-B5"></a>是出世间智。<a id="a-B6"></a>舍二粗重故。<a id="a-B7"></a>便证得转依。<a id="a-B8"></a>论曰。<a id="a-B9"></a>菩萨从前见道起已。<a id="a-BA"></a>为断余障。<a id="a-BB"></a>证得转依。<a id="a-BC"></a>复数修习无分别智。<a id="a-BD"></a>此智远离所取能取。<a id="a-BE"></a>故说无得及不思议。<a id="a-BF"></a>或离戏论。<a id="a-BG"></a>说为无得。<a id="a-BH"></a>妙用难测。<a id="a-BI"></a>名不思议。<a id="a-BJ"></a>是出世间无分别智。<a id="a-BK"></a>断世间故。<a id="a-BL"></a>名出世间。<a id="a-BM"></a>二取随眠。<a id="a-BN"></a>是世间本。<a id="a-BO"></a>唯此能断。<a id="a-BP"></a>独得出名。<a id="a-BQ"></a>或出世名。<a id="a-BR"></a>依二义立。<a id="a-BS"></a>谓体无漏。<a id="a-BT"></a>及证真如。<a id="a-BU"></a>此智具斯二种义故。<a id="a-BV"></a>独名出世。<a id="a-BW"></a>余智不然。<a id="a-BX"></a>即十地中无分别智。<a id="a-BY"></a>数修此故。<a id="a-BZ"></a>舍二粗重。<a id="a-Ba"></a>二障种子。<a id="a-Bb"></a>立粗重名。<a id="a-Bc"></a>性。<a id="a-Bd"></a>无堪任。<a id="a-Be"></a>违细轻故。<a id="a-Bf"></a>令彼永灭。<a id="a-Bg"></a>故说为舍。<a id="a-Bh"></a>此能舍彼二粗重故。<a id="a-Bi"></a>便能证得广大转依。<a id="a-Bj"></a>依谓所依。<a id="a-Bk"></a>即依他起。<a id="a-Bl"></a>与染净法为所依故。<a id="a-Bm"></a>染谓虚妄遍计所执。<a id="a-Bn"></a>净谓真实圆成实性。<a id="a-Bo"></a>转谓二分转舍转得。<a id="a-Bp"></a>由数修习无分别智。<a id="a-Bq"></a>断本识中二障粗重故。<a id="a-Br"></a>能转舍依他起上遍计所执。<a id="a-Bs"></a>及能转得依他起中圆成实性。<a id="a-Bt"></a>由转烦恼得大涅槃。<a id="a-Bu"></a>转所知障证无上觉。<a id="a-Bv"></a>成立唯识。<a id="a-Bw"></a>意为有情。<a id="a-Bx"></a>证得如斯二转依果。<a id="a-By"></a>或依。<a id="a-Bz"></a>即是唯识真如。<a id="a-C0"></a>生死涅槃之所依故。<a id="a-C1"></a>愚夫颠倒迷此真如。<a id="a-C2"></a>故无始来受生死苦。<a id="a-C3"></a>圣者离倒悟此真如。<a id="a-C4"></a>便得涅槃毕竟安乐。<a id="a-C5"></a>由数修习无分别智。<a id="a-C6"></a>断本识中二障粗重。<a id="a-C7"></a>故能转灭依如生死。<a id="a-C8"></a>及能转证依如涅槃。<a id="a-C9"></a>此即真如离杂染性。<a id="a-CA"></a>如虽性净而相杂染。<a id="a-CB"></a>故离杂染时假说新净。<a id="a-CC"></a>即此新净说为转依。<a id="a-CD"></a>修习位中断障证得。<a id="a-CE"></a>虽于此位亦得菩提。<a id="a-CF"></a>而非此中颂意所显。<a id="a-CG"></a>颂意但显转唯识性。<a id="a-CH"></a>二乘满位。<a id="a-CI"></a>名解脱身。<a id="a-CJ"></a>在大牟尼。<a id="a-CK"></a>名法身故。<a id="a-CL"></a>云何证得二种转依。<a id="a-CM"></a>谓十地中修十胜行。<a id="a-CN"></a>断十重障。<a id="a-CO"></a>证十真如。<a id="a-CP"></a>二种转依由斯证得。<a id="a-CQ"></a>五究竟位。<a id="a-CR"></a>颂曰。<a id="a-CS"></a>此即无漏界。<a id="a-CT"></a>不思议善常。<a id="a-CU"></a>安乐解脱身。<a id="a-CV"></a>大牟尼名法。<a id="a-CW"></a>论曰。<a id="a-CX"></a>前修习位所得转依前。<a id="a-CY"></a>即是究竟位相。<a id="a-CZ"></a>此谓此前二转依果。<a id="a-Ca"></a>即是究竟无漏界摄。<a id="a-Cb"></a>诸漏永尽。<a id="a-Cc"></a>非漏随增。<a id="a-Cd"></a>性净圆明。<a id="a-Ce"></a>故名无漏。<a id="a-Cf"></a>界者藏义。<a id="a-Cg"></a>此中含容无边希有大功德故。<a id="a-Ch"></a>或是因义。<a id="a-Ci"></a>能生五乘世出世间利乐事故。<a id="a-Cj"></a>庄严经论。<a id="a-Ck"></a>说四加行位。<a id="a-Cl"></a>偈曰。<a id="a-Cm"></a>尔时此菩萨。<a id="a-Cn"></a>次第得定心。<a id="a-Co"></a>唯见意言故。<a id="a-Cp"></a>不见一切义。<a id="a-Cq"></a>释曰。<a id="a-Cr"></a>此菩萨初得定心。<a id="a-Cs"></a>离于意言。<a id="a-Ct"></a>不见自相总相。<a id="a-Cu"></a>一切诸义。<a id="a-Cv"></a>唯见意言。<a id="a-Cw"></a>此见。<a id="a-Cx"></a>即是菩萨暖位。<a id="a-Cy"></a>此位名明。<a id="a-Cz"></a>如佛灰河经中所说。<a id="a-D0"></a>明此明名见法忍。<a id="a-D1"></a>偈曰。<a id="a-D2"></a>为长法明故。<a id="a-D3"></a>坚固精进故。<a id="a-D4"></a>法明增长已。<a id="a-D5"></a>通达唯心住。<a id="a-D6"></a>释曰。<a id="a-D7"></a>此中菩萨。<a id="a-D8"></a>为增长法明故。<a id="a-D9"></a>起坚固精进。<a id="a-DA"></a>住是法明。<a id="a-DB"></a>通达唯心。<a id="a-DC"></a>此通达。<a id="a-DD"></a>即是菩萨顶位。<a id="a-DE"></a>偈曰。<a id="a-DF"></a>诸义悉是光。<a id="a-DG"></a>由见唯心故。<a id="a-DH"></a>得断所执乱。<a id="a-DI"></a>是则住于忍。<a id="a-DJ"></a>释曰。<a id="a-DK"></a>此中菩萨。<a id="a-DL"></a>若见诸义。<a id="a-DM"></a>悉是心光。<a id="a-DN"></a>非心光外。<a id="a-DO"></a>别有异见。<a id="a-DP"></a>尔时得所执乱灭。<a id="a-DQ"></a>此见。<a id="a-DR"></a>即是菩萨忍位。<a id="a-DS"></a>偈曰。<a id="a-DT"></a>所执乱虽断。<a id="a-DU"></a>尚余能执故。<a id="a-DV"></a>断此复速证。<a id="a-DW"></a>无间三摩提。<a id="a-DX"></a>释曰。<a id="a-DY"></a>此中菩萨。<a id="a-DZ"></a>为断能执乱故。<a id="a-Da"></a>复速证无间三摩提。</p>
  <p id="aDb">问。<a id="a-Dc"></a>有何义故。<a id="a-Dd"></a>此三摩提名无间。</p>
  <p id="aDe">答。<a id="a-Df"></a>由能执乱灭时。<a id="a-Dg"></a>尔时入无间。<a id="a-Dh"></a>故受此名。<a id="a-Di"></a>此入无间。<a id="a-Dj"></a>即是菩萨世间第一法位。<a id="a-Dk"></a>乃至五位。<a id="a-Dl"></a>第一资粮位。<a id="a-Dm"></a>初学唯识。<a id="a-Dn"></a>为发心之始。<a id="a-Do"></a>第一发心分。<a id="a-Dp"></a>依止大菩提而发心故。<a id="a-Dq"></a>菩萨善生。<a id="a-Dr"></a>有四义。<a id="a-Ds"></a>一种子胜。<a id="a-Dt"></a>以菩提心为种子故。<a id="a-Du"></a>二生母胜。<a id="a-Dv"></a>以般若波罗蜜为生母故。<a id="a-Dw"></a>三胎藏胜。<a id="a-Dx"></a>以福智二聚住持为胎藏故。<a id="a-Dy"></a>四乳母胜。<a id="a-Dz"></a>以大悲长养为乳母故。<a id="a-E0"></a>第二通达位颂曰。<a id="a-E1"></a>已知义类性。<a id="a-E2"></a>善住唯心光。<a id="a-E3"></a>现见法界故。<a id="a-E4"></a>解脱于二相。<a id="a-E5"></a>论曰。<a id="a-E6"></a>此位由解一切诸义。<a id="a-E7"></a>唯是意言为性。<a id="a-E8"></a>则了一切诸义。<a id="a-E9"></a>悉是心光。<a id="a-EA"></a>菩萨尔时。<a id="a-EB"></a>名善住唯识。<a id="a-EC"></a>从彼后现见法界。<a id="a-ED"></a>了达所有二相。<a id="a-EE"></a>即解脱能执所执。<a id="a-EF"></a>第三见道位颂曰。<a id="a-EG"></a>心外无有物。<a id="a-EH"></a>物无心亦无。<a id="a-EI"></a>以解二无故。<a id="a-EJ"></a>善住真法界。<a id="a-EK"></a>论曰。<a id="a-EL"></a>此位如彼现见法界故。<a id="a-EM"></a>解心外无有所取物。<a id="a-EN"></a>所取物无故。<a id="a-EO"></a>亦无能取心。<a id="a-EP"></a>由离所取能取二相故。<a id="a-EQ"></a>应知善住法界自性。<a id="a-ER"></a>第四修道位颂曰。<a id="a-ES"></a>无分别智力。<a id="a-ET"></a>恒平等遍行。<a id="a-EU"></a>为坏过聚体。<a id="a-EV"></a>如药能除毒。<a id="a-EW"></a>论曰。<a id="a-EX"></a>此位菩萨。<a id="a-EY"></a>入第一义智转依已。<a id="a-EZ"></a>以无分别智恒平等作。<a id="a-Ea"></a>及遍处行。<a id="a-Eb"></a>何以故。<a id="a-Ec"></a>为坏依止依他性熏习稠林过聚相故。<a id="a-Ed"></a>此智力。<a id="a-Ee"></a>譬如阿伽陀药。<a id="a-Ef"></a>能除一切众毒。<a id="a-Eg"></a>第五究竟位颂曰。<a id="a-Eh"></a>缘佛善成法。<a id="a-Ei"></a>心根安法界。<a id="a-Ej"></a>解念唯分别。<a id="a-Ek"></a>速穷功德海。<a id="a-El"></a>论曰。<a id="a-Em"></a>缘佛善成法者。<a id="a-En"></a>诸菩萨。<a id="a-Eo"></a>于佛善成立一切妙法中。<a id="a-Ep"></a>作总聚缘故。</p>
  <p id="aEq">问。<a id="a-Er"></a>云何总聚缘。</p>
  <p id="aEs">答。<a id="a-Et"></a>心根安法界。<a id="a-Eu"></a>是故此心名根。<a id="a-Ev"></a>此后起观。<a id="a-Ew"></a>如前观事处处念转。<a id="a-Ex"></a>解知诸念唯是分别。<a id="a-Ey"></a>非实有故。<a id="a-Ez"></a>如此知已。<a id="a-F0"></a>速穷功德海。<a id="a-F1"></a>即佛果功德海。<a id="a-F2"></a>能速穷彼岸。<a id="a-F3"></a>故摄论偈云。<a id="a-F4"></a>福德智慧二资粮。<a id="a-F5"></a>菩萨善备无边际。<a id="a-F6"></a>于法思量善决已。<a id="a-F7"></a>故了义趣唯言类。<a id="a-F8"></a>若知诸义唯是言。<a id="a-F9"></a>即住似彼唯心理。<a id="a-FA"></a>便能现证真法界。<a id="a-FB"></a>是故二相悉蠲除。<a id="a-FC"></a>体知离心无别物。<a id="a-FD"></a>由此即会心非有。<a id="a-FE"></a>智者了达二皆无。<a id="a-FF"></a>等住二无真法界。<a id="a-FG"></a>慧者无分别智力。<a id="a-FH"></a>周遍平等常顺行。<a id="a-FI"></a>灭依榛梗过失聚。<a id="a-FJ"></a>如大良药消众毒。<a id="a-FK"></a>佛说妙法善成立。<a id="a-FL"></a>安慧并根法界中。<a id="a-FM"></a>了知念趣唯分别。<a id="a-FN"></a>勇猛疾归德海岸。<a id="a-FO"></a>释曰。<a id="a-FP"></a>复有现观伽他。<a id="a-FQ"></a>如经。<a id="a-FR"></a>庄严论说。<a id="a-FS"></a>其中难解。<a id="a-FT"></a>于此显示。<a id="a-FU"></a>福德智慧二资粮。<a id="a-FV"></a>菩萨善备无边际者。<a id="a-FW"></a>资粮有二种。<a id="a-FX"></a>一福德资粮。<a id="a-FY"></a>二智慧资粮。<a id="a-FZ"></a>谓施等三波罗蜜多。<a id="a-Fa"></a>是福德资粮。<a id="a-Fb"></a>第六般若波罗蜜多。<a id="a-Fc"></a>是智慧资粮。<a id="a-Fd"></a>精进波罗蜜多。<a id="a-Fe"></a>二资粮摄。<a id="a-Ff"></a>何以故。<a id="a-Fg"></a>若为智慧而行精进。<a id="a-Fh"></a>是智慧资粮。<a id="a-Fi"></a>若为福德而行精进。<a id="a-Fj"></a>是福德资粮。<a id="a-Fk"></a>如是静虑波罗蜜多。<a id="a-Fl"></a>亦通二种。<a id="a-Fm"></a>若缘无量而修静虑。<a id="a-Fn"></a>是福德资粮。<a id="a-Fo"></a>余是智慧资粮。<a id="a-Fp"></a>如是资粮。<a id="a-Fq"></a>是谁所有。<a id="a-Fr"></a>谓诸菩萨。<a id="a-Fs"></a>长远难度。<a id="a-Ft"></a>名无边际。<a id="a-Fu"></a>如无边语。<a id="a-Fv"></a>非无有边。<a id="a-Fw"></a>但以多故。<a id="a-Fx"></a>得无边称。<a id="a-Fy"></a>此亦如是。<a id="a-Fz"></a>于法思量善决已者。<a id="a-G0"></a>要由定后思惟诸法。<a id="a-G1"></a>方善决定。<a id="a-G2"></a>非余所能。<a id="a-G3"></a>故了义趣唯言类者。<a id="a-G4"></a>谓了知诸义。<a id="a-G5"></a>唯意言为因。<a id="a-G6"></a>若知诸义唯是言。<a id="a-G7"></a>即住似彼唯心理者。<a id="a-G8"></a>谓若了知似义显现。<a id="a-G9"></a>唯是意言。<a id="a-GA"></a>即住似义唯心正理。<a id="a-GB"></a>便能现证真法界。<a id="a-GC"></a>是故二相悉蠲除者。<a id="a-GD"></a>谓从此后现证真如。<a id="a-GE"></a>永离所取能取二相。<a id="a-GF"></a>如入现证。<a id="a-GG"></a>次当显示。<a id="a-GH"></a>体知离心无别物。<a id="a-GI"></a>由此即会心非有者。<a id="a-GJ"></a>体知离心无所缘义。<a id="a-GK"></a>彼无有故。<a id="a-GL"></a>即会能缘心亦非有。<a id="a-GM"></a>智者了达二皆无者。<a id="a-GN"></a>谓诸菩萨了达此二悉皆是无。<a id="a-GO"></a>等住二无真法界者。<a id="a-GP"></a>谓平等住离义离心真实法界。<a id="a-GQ"></a>慧者无分别智力者。<a id="a-GR"></a>谓诸菩萨无分别智。<a id="a-GS"></a>所有势力。<a id="a-GT"></a>周遍平等常顺行者。<a id="a-GU"></a>于平等中随顺而行。<a id="a-GV"></a>观契经等一切诸法。<a id="a-GW"></a>犹如虚空。<a id="a-GX"></a>性平等故。<a id="a-GY"></a>内外诸法皆如是观。<a id="a-GZ"></a>故名周遍常恒。<a id="a-Ga"></a>灭依榛梗过失聚。<a id="a-Gb"></a>如大良药消众毒者。<a id="a-Gc"></a>灭谓除灭。<a id="a-Gd"></a>依谓所依。<a id="a-Ge"></a>即所依中杂染法因。<a id="a-Gf"></a>极难了故。<a id="a-Gg"></a>如溪谷林榛梗难入。<a id="a-Gh"></a>过失聚者。<a id="a-Gi"></a>是杂染法熏习自性。<a id="a-Gj"></a>佛说妙法善成立。<a id="a-Gk"></a>安慧并根法界中者。<a id="a-Gl"></a>谓由佛教善安其慧。<a id="a-Gm"></a>置真如中。<a id="a-Gn"></a>及能缘彼根本心中。<a id="a-Go"></a>根本心者。<a id="a-Gp"></a>谓缘如来所有正教。<a id="a-Gq"></a>总为一相。<a id="a-Gr"></a>应知即是无分别心。<a id="a-Gs"></a>了知念趣唯分别者。<a id="a-Gt"></a>谓彼安住根本心已。<a id="a-Gu"></a>为说正教。<a id="a-Gv"></a>由后得智念诸义趣。<a id="a-Gw"></a>知此念趣唯是分别。<a id="a-Gx"></a>勇猛疾归德海岸者。<a id="a-Gy"></a>谓诸菩萨。<a id="a-Gz"></a>由无分别智及后得智巧方便故。<a id="a-H0"></a>速趣佛果功德海岸。<a id="a-H1"></a>如是五颂总略义者。<a id="a-H2"></a>谓第一颂显资粮道。<a id="a-H3"></a>第二颂初半显加行道。<a id="a-H4"></a>后半第三显于见道。<a id="a-H5"></a>第四一颂显于修道。<a id="a-H6"></a>第五一颂显究竟道。<a id="a-H7"></a>金刚三昧经云。<a id="a-H8"></a>大力菩萨言。<a id="a-H9"></a>云何二入。<a id="a-HA"></a>不生于心。<a id="a-HB"></a>心本不生。<a id="a-HC"></a>云何有入。<a id="a-HD"></a>佛言。<a id="a-HE"></a>二入者。<a id="a-HF"></a>一谓理入。<a id="a-HG"></a>二谓行入。<a id="a-HH"></a>理入者。<a id="a-HI"></a>深信众生不异真性。<a id="a-HJ"></a>不一不共。<a id="a-HK"></a>但以客尘之所翳障。<a id="a-HL"></a>不去不来。<a id="a-HM"></a>凝住觉观。<a id="a-HN"></a>谛观佛性不有不无。<a id="a-HO"></a>无己无他。<a id="a-HP"></a>凡圣不二。<a id="a-HQ"></a>金刚心地坚住不移。<a id="a-HR"></a>寂静无为。<a id="a-HS"></a>无有分别。<a id="a-HT"></a>是名理入。<a id="a-HU"></a>行入者。<a id="a-HV"></a>心不倾倚。<a id="a-HW"></a>影无流易。<a id="a-HX"></a>于所有处静念无求。<a id="a-HY"></a>风鼓不动。<a id="a-HZ"></a>犹如大地。<a id="a-Ha"></a>捐离心我。<a id="a-Hb"></a>救度众生。<a id="a-Hc"></a>无生无相。<a id="a-Hd"></a>不取不舍。<a id="a-He"></a>菩萨心无出入。<a id="a-Hf"></a>无出入心入不入故。<a id="a-Hg"></a>故名为入。<a id="a-Hh"></a>菩萨如是入法。<a id="a-Hi"></a>法相不空。<a id="a-Hj"></a>不空之法。<a id="a-Hk"></a>法不虚弃。<a id="a-Hl"></a>何以故。<a id="a-Hm"></a>不无之法。<a id="a-Hn"></a>具足功德。<a id="a-Ho"></a>非心非影。<a id="a-Hp"></a>法尔清净。<a id="a-Hq"></a>又云。<a id="a-Hr"></a>佛言。<a id="a-Hs"></a>从阐提心。<a id="a-Ht"></a>乃至如来。<a id="a-Hu"></a>如来实相。<a id="a-Hv"></a>住五等位。<a id="a-Hw"></a>一者信位。<a id="a-Hx"></a>信此身中真如种子。<a id="a-Hy"></a>为妄所翳。<a id="a-Hz"></a>舍离妄心。<a id="a-I0"></a>净心清白。<a id="a-I1"></a>知诸境界。<a id="a-I2"></a>意言分别。<a id="a-I3"></a>二者思位。<a id="a-I4"></a>思者。<a id="a-I5"></a>观诸境界。<a id="a-I6"></a>唯是意言。<a id="a-I7"></a>意言分别。<a id="a-I8"></a>随意显现。<a id="a-I9"></a>所见境界。<a id="a-IA"></a>非我本识。<a id="a-IB"></a>知此本识非法非义。<a id="a-IC"></a>非所取非能取。<a id="a-ID"></a>三者修位。<a id="a-IE"></a>修者。<a id="a-IF"></a>常起。<a id="a-IG"></a>能起所起同时故。<a id="a-IH"></a>先以智导。<a id="a-II"></a>排诸障难。<a id="a-IJ"></a>出离盖缠。<a id="a-IK"></a>四者行位。<a id="a-IL"></a>行者。<a id="a-IM"></a>离诸行地。<a id="a-IN"></a>心无取舍。<a id="a-IO"></a>极净根利。<a id="a-IP"></a>不动心。<a id="a-IQ"></a>如决定实性大般涅槃。<a id="a-IR"></a>唯性空大。<a id="a-IS"></a>五者舍位。<a id="a-IT"></a>舍者。<a id="a-IU"></a>不住性空。<a id="a-IV"></a>正智流易。<a id="a-IW"></a>大悲如相。<a id="a-IX"></a>相不住如。<a id="a-IY"></a>三藐三菩提虚心不证。<a id="a-IZ"></a>心无边际。<a id="a-Ia"></a>不见处所。<a id="a-Ib"></a>是至如来。<a id="a-Ic"></a>善男子。<a id="a-Id"></a>五位一觉。<a id="a-Ie"></a>从本利入。<a id="a-If"></a>若化众生。<a id="a-Ig"></a>从其本处。<a id="a-Ih"></a>如上经论。<a id="a-Ii"></a>所言诸佛菩萨四加行位。<a id="a-Ij"></a>唯识五位等。<a id="a-Ik"></a>皆从一心分其深浅。<a id="a-Il"></a>从本起末。<a id="a-Im"></a>似现初心。<a id="a-In"></a>因末显本。<a id="a-Io"></a>复归元地。<a id="a-Ip"></a>所以经云。<a id="a-Iq"></a>五位一觉。<a id="a-Ir"></a>从本利入。<a id="a-Is"></a>若化众生。<a id="a-It"></a>从其本处。<a id="a-Iu"></a>如上诸位。<a id="a-Iv"></a>但是一心。<a id="a-Iw"></a>因智有浅深。<a id="a-Ix"></a>证分初后。<a id="a-Iy"></a>于行布中。<a id="a-Iz"></a>似有阶降。<a id="a-J0"></a>如悫疏云。<a id="a-J1"></a>首楞严经。<a id="a-J2"></a>于一念上立六十位。<a id="a-J3"></a>如珠中影像。<a id="a-J4"></a>物类虽多。<a id="a-J5"></a>珠全是一。<a id="a-J6"></a>一中含众像。<a id="a-J7"></a>众像还入一珠中。<a id="a-J8"></a>如六十位中。<a id="a-J9"></a>一一位含六十位。<a id="a-JA"></a>且如位位全是心证。<a id="a-JB"></a>一心能生多心。<a id="a-JC"></a>多心还入一心。<a id="a-JD"></a>心心互含。<a id="a-JE"></a>有何障碍。</p>
 </body>
</html>