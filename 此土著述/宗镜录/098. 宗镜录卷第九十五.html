<!doctype html>
<html id="z3IBXGB1fN" data-ver="1132">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第九十五</h1>
  <p id="a2">胜天王般若经云。<a id="a-3"></a>三世如来。<a id="a-4"></a>同在一处。<a id="a-5"></a>自性清净无漏法界。<a id="a-6"></a>若一若异。<a id="a-7"></a>不可思议。<a id="a-8"></a>智慧神力。<a id="a-9"></a>同一法界。<a id="a-A"></a>般若方便。<a id="a-B"></a>二相平等。<a id="a-C"></a>释曰。<a id="a-D"></a>同在一处自性清净者。<a id="a-E"></a>一切凡圣。<a id="a-F"></a>皆以无所住。<a id="a-G"></a>而住自性清净心秘密藏之一处。<a id="a-H"></a>若一若异不可思议者。<a id="a-I"></a>以报身妙土之相。<a id="a-J"></a>相入相资。<a id="a-K"></a>故云若异。<a id="a-L"></a>以法身自体之性。<a id="a-M"></a>相遍相即。<a id="a-N"></a>故云若一。<a id="a-O"></a>如芥瓶灯室。<a id="a-P"></a>同异难量。<a id="a-Q"></a>故云不可思议。<a id="a-R"></a>般若方便二相平等者。<a id="a-S"></a>诸佛以般若方便。<a id="a-T"></a>常相辅翌。<a id="a-U"></a>何者。<a id="a-V"></a>以般若观空。<a id="a-W"></a>不住生死。<a id="a-X"></a>以方便涉有。<a id="a-Y"></a>不住涅槃。<a id="a-Z"></a>以不住生死故。<a id="a-a"></a>智眼常明。<a id="a-b"></a>以不住涅槃故。<a id="a-c"></a>悲心恒续。<a id="a-d"></a>悲智体同。<a id="a-e"></a>故云平等。</p>
  <p id="af">最胜王经云。<a id="a-g"></a>离无分别智。<a id="a-h"></a>更无胜智。<a id="a-i"></a>离法如如。<a id="a-j"></a>无胜境界。<a id="a-k"></a>释曰。<a id="a-l"></a>一切境界。<a id="a-m"></a>皆是意言分别。<a id="a-n"></a>则无境唯识。<a id="a-o"></a>若了识空。<a id="a-p"></a>但一真心。<a id="a-q"></a>成无分别智。<a id="a-r"></a>此乃无等之智。<a id="a-s"></a>第一之说。<a id="a-t"></a>岂有余智更能过者。<a id="a-u"></a>此真如一心之性。<a id="a-v"></a>为万法之所依故。<a id="a-w"></a>离此之外。<a id="a-x"></a>何处别有纤尘能为标指。<a id="a-y"></a>若离此一心境智。<a id="a-z"></a>或有所见。<a id="a-10"></a>皆是翳眼狂心。<a id="a-11"></a>不见真实。<a id="a-12"></a>所以如来不思议境界经云。<a id="a-13"></a>如众翳者。<a id="a-14"></a>同于一处。<a id="a-15"></a>见各差别。<a id="a-16"></a>互不相碍。<a id="a-17"></a>皆由眼翳不见正色。<a id="a-18"></a>众生亦尔。<a id="a-19"></a>色性无碍。<a id="a-1A"></a>心缘异故。<a id="a-1B"></a>蔽于正见。<a id="a-1C"></a>不了真实。</p>
  <p id="a1D">禅要经云。<a id="a-1E"></a>弃诸盖菩萨白佛言。<a id="a-1F"></a>世尊。<a id="a-1G"></a>禅门秘要。<a id="a-1H"></a>为有一门。<a id="a-1I"></a>为是多门。<a id="a-1J"></a>若有多者。<a id="a-1K"></a>法则有二。<a id="a-1L"></a>若是一者。<a id="a-1M"></a>云何容受无量无边众生而不迫迮。<a id="a-1N"></a>佛言。<a id="a-1O"></a>善男子。<a id="a-1P"></a>此禅要门。<a id="a-1Q"></a>亦非是一。<a id="a-1R"></a>亦非多数。<a id="a-1S"></a>一切众生。<a id="a-1T"></a>性同虚空。<a id="a-1U"></a>虽同虚空。<a id="a-1V"></a>各于身心自有禅门。<a id="a-1W"></a>实不共修。<a id="a-1X"></a>何以故。<a id="a-1Y"></a>息口不言。<a id="a-1Z"></a>冥合于理。<a id="a-1a"></a>口为禅门。<a id="a-1b"></a>摄眼分别。<a id="a-1c"></a>混合无异。<a id="a-1d"></a>眼为禅门。<a id="a-1e"></a>耳所闻声。<a id="a-1f"></a>了知虚妄。<a id="a-1g"></a>毕竟寂灭。<a id="a-1h"></a>犹如聋人。<a id="a-1i"></a>耳为禅门。<a id="a-1j"></a>乃至身意亦复如是。<a id="a-1k"></a>善男子。<a id="a-1l"></a>摄诸尘劳。<a id="a-1m"></a>入不二门。<a id="a-1n"></a>旷彻清虚。<a id="a-1o"></a>湛然凝定。<a id="a-1p"></a>释曰。<a id="a-1q"></a>心是禅门。<a id="a-1r"></a>身为慧聚。<a id="a-1s"></a>禅能洞寂。<a id="a-1t"></a>慧能起照。<a id="a-1u"></a>寂照无差。<a id="a-1v"></a>方入平等。<a id="a-1w"></a>如永嘉集云。<a id="a-1x"></a>以奢摩他故。<a id="a-1y"></a>虽寂而常照。<a id="a-1z"></a>以毗婆舍那故。<a id="a-20"></a>虽照而常寂。<a id="a-21"></a>以优毕叉故。<a id="a-22"></a>非照而非寂。<a id="a-23"></a>照而常寂故。<a id="a-24"></a>说俗而即真。<a id="a-25"></a>寂而常照故。<a id="a-26"></a>说真而即俗。<a id="a-27"></a>非寂而非照故。<a id="a-28"></a>杜口于毗耶。<a id="a-29"></a>故知若了念本不起。<a id="a-2A"></a>常在等持。<a id="a-2B"></a>不察境因念生。<a id="a-2C"></a>翻悟真心亦动。<a id="a-2D"></a>所以圆觉经云。<a id="a-2E"></a>云驶月运。<a id="a-2F"></a>舟行岸移。<a id="a-2G"></a>不知妄想之云自飞。<a id="a-2H"></a>真月何动。<a id="a-2I"></a>岂悟攀缘之舟常泛。<a id="a-2J"></a>觉岸靡移。<a id="a-2K"></a>如圆觉疏序云。<a id="a-2L"></a>心本是佛。<a id="a-2M"></a>由念起而漂沈。<a id="a-2N"></a>岸实不移。<a id="a-2O"></a>因舟行而骛骤。</p>
  <p id="a2P">大树紧那罗王所问经云。<a id="a-2Q"></a>尔时天冠菩萨。<a id="a-2R"></a>问于大树紧那罗王。<a id="a-2S"></a>如是琴中妙偈。<a id="a-2T"></a>从何而出。<a id="a-2U"></a>答言。<a id="a-2V"></a>善男子。<a id="a-2W"></a>从诸众生音声中出。<a id="a-2X"></a>又问。<a id="a-2Y"></a>诸众生音。<a id="a-2Z"></a>从何而出。<a id="a-2a"></a>答言。<a id="a-2b"></a>善男子。<a id="a-2c"></a>众生音声。<a id="a-2d"></a>从虚空出。<a id="a-2e"></a>乃至当知是声。<a id="a-2f"></a>即虚空性。<a id="a-2g"></a>闻已便灭。<a id="a-2h"></a>若其灭已同空性住。<a id="a-2i"></a>是故诸法。<a id="a-2j"></a>若说不说。<a id="a-2k"></a>同虚空性。<a id="a-2l"></a>是故应当不舍空际。<a id="a-2m"></a>如音声分。<a id="a-2n"></a>诸法亦尔。<a id="a-2o"></a>乃至又以音声。<a id="a-2p"></a>名为言说。<a id="a-2q"></a>然是音声。<a id="a-2r"></a>无有住处。<a id="a-2s"></a>若无住处。<a id="a-2t"></a>则无坚实。<a id="a-2u"></a>则名为实。<a id="a-2v"></a>若其是实。<a id="a-2w"></a>则不可坏。<a id="a-2x"></a>若不可坏。<a id="a-2y"></a>则无有起。<a id="a-2z"></a>若无有起。<a id="a-30"></a>则无有灭。<a id="a-31"></a>若无有灭。<a id="a-32"></a>是名清净。<a id="a-33"></a>若是清净。<a id="a-34"></a>是则白净。<a id="a-35"></a>若是白净。<a id="a-36"></a>是则无垢。<a id="a-37"></a>若是无垢。<a id="a-38"></a>则是光明。<a id="a-39"></a>若是光明。<a id="a-3A"></a>则是心性。<a id="a-3B"></a>若是心性。<a id="a-3C"></a>则是出过。<a id="a-3D"></a>若是出过。<a id="a-3E"></a>则出过诸相。<a id="a-3F"></a>若出过诸相。<a id="a-3G"></a>则是正位。<a id="a-3H"></a>若菩萨在正位。<a id="a-3I"></a>是则名得无生法忍。<a id="a-3J"></a>释曰。<a id="a-3K"></a>入一心正位。<a id="a-3L"></a>是究竟指归。<a id="a-3M"></a>最后垂示。<a id="a-3N"></a>言穷理极。<a id="a-3O"></a>更无过矣。</p>
  <p id="a3P">大方等修多罗王经云。<a id="a-3Q"></a>尔时世尊。<a id="a-3R"></a>告频婆娑罗王言。<a id="a-3S"></a>行识灭已。<a id="a-3T"></a>初识次生。<a id="a-3U"></a>或生天中。<a id="a-3V"></a>或生人中。<a id="a-3W"></a>或生地狱。<a id="a-3X"></a>或生畜生。<a id="a-3Y"></a>或生饿鬼。<a id="a-3Z"></a>大王。<a id="a-3a"></a>以初识不断。<a id="a-3b"></a>自心相续。<a id="a-3c"></a>应受报处。<a id="a-3d"></a>而生其中。<a id="a-3e"></a>大王。<a id="a-3f"></a>观诸生灭。<a id="a-3g"></a>颇有一法。<a id="a-3h"></a>从于今世至未来世。<a id="a-3i"></a>大王。<a id="a-3j"></a>如是行识终时。<a id="a-3k"></a>名之为灭。<a id="a-3l"></a>初识起时。<a id="a-3m"></a>名之为生。<a id="a-3n"></a>大王。<a id="a-3o"></a>行识灭时。<a id="a-3p"></a>去无所至。<a id="a-3q"></a>初识生时。<a id="a-3r"></a>无所从来。<a id="a-3s"></a>何以故。<a id="a-3t"></a>识性离故。<a id="a-3u"></a>大王。<a id="a-3v"></a>行识行识空。<a id="a-3w"></a>灭时灭业空。<a id="a-3x"></a>初识初识空。<a id="a-3y"></a>生时生业空。<a id="a-3z"></a>观诸业果。<a id="a-40"></a>亦不失坏。<a id="a-41"></a>大王当知。<a id="a-42"></a>以初识心相续不断。<a id="a-43"></a>而受果报。</p>
  <p id="a44">华手经云。<a id="a-45"></a>佛言。<a id="a-46"></a>复次坚意。<a id="a-47"></a>菩萨以善修习一佛相故。<a id="a-48"></a>随意自在。<a id="a-49"></a>欲见诸佛。<a id="a-4A"></a>皆能现前。<a id="a-4B"></a>坚意。<a id="a-4C"></a>譬如比丘。<a id="a-4D"></a>心得自在。<a id="a-4E"></a>观一切入取青色相。<a id="a-4F"></a>能得信解。<a id="a-4G"></a>一切世界。<a id="a-4H"></a>皆一青相。<a id="a-4I"></a>是人所缘。<a id="a-4J"></a>唯一青色。<a id="a-4K"></a>观内外法。<a id="a-4L"></a>皆一青色。<a id="a-4M"></a>于是缘中。<a id="a-4N"></a>得自在力故。<a id="a-4O"></a>坚意。<a id="a-4P"></a>菩萨亦复如是。<a id="a-4Q"></a>随其所闻诸佛名字。<a id="a-4R"></a>在何世界。<a id="a-4S"></a>即取是佛。<a id="a-4T"></a>及世界相。<a id="a-4U"></a>皆缘现前。<a id="a-4V"></a>菩萨善修习此念佛缘故。<a id="a-4W"></a>观诸世界。<a id="a-4X"></a>尽皆作佛。<a id="a-4Y"></a>常善修习是观力故。<a id="a-4Z"></a>便能了达一切诸缘。<a id="a-4a"></a>皆为一缘。<a id="a-4b"></a>谓现在佛缘。<a id="a-4c"></a>是名得一相三昧门。</p>
  <p id="a4d">佛升忉利天为母说经云。<a id="a-4e"></a>佛告月氏天子。<a id="a-4f"></a>何谓菩萨晓了一切犹如虚空。<a id="a-4g"></a>其三界者。<a id="a-4h"></a>心之所为。<a id="a-4i"></a>不计斯心。<a id="a-4j"></a>无有色像。<a id="a-4k"></a>亦不可睹。<a id="a-4l"></a>无有处所。<a id="a-4m"></a>无有教令。<a id="a-4n"></a>犹如幻化。<a id="a-4o"></a>因其心本。<a id="a-4p"></a>而求诸法。<a id="a-4q"></a>则不可得。<a id="a-4r"></a>若以于心不求于心。<a id="a-4s"></a>则无所获。<a id="a-4t"></a>心不可逮。<a id="a-4u"></a>以不得心。<a id="a-4v"></a>一切诸法亦不可得。<a id="a-4w"></a>诸法则无有法。<a id="a-4x"></a>无形类想。<a id="a-4y"></a>亦无有影。<a id="a-4z"></a>而无所有。<a id="a-50"></a>及与实谛。<a id="a-51"></a>亦无所睹。<a id="a-52"></a>无所睹者。<a id="a-53"></a>于一切法。<a id="a-54"></a>心无所入。<a id="a-55"></a>知一切法。<a id="a-56"></a>无所成就。<a id="a-57"></a>亦无所生。<a id="a-58"></a>譬如虚空。</p>
  <p id="a59">菩萨念佛三昧经云。<a id="a-5A"></a>心如金刚。<a id="a-5B"></a>善根穿彻一切法故。<a id="a-5C"></a>心如迦邻提衣。<a id="a-5D"></a>柔软。<a id="a-5E"></a>善根。<a id="a-5F"></a>能作业故。<a id="a-5G"></a>心如大海。<a id="a-5H"></a>善根摄诸戒聚故。<a id="a-5I"></a>心如平石。<a id="a-5J"></a>善根住持一切事业故。<a id="a-5K"></a>心如山王。<a id="a-5L"></a>善根发生一切善法故。<a id="a-5M"></a>心如大地。<a id="a-5N"></a>善根负持众生事业故。</p>
  <p id="a5O">演道俗业经云。<a id="a-5P"></a>佛告长者。<a id="a-5Q"></a>智慧有四事。<a id="a-5R"></a>一曰。<a id="a-5S"></a>解于身空。<a id="a-5T"></a>四大合成。<a id="a-5U"></a>散坏本无主名。<a id="a-5V"></a>二曰。<a id="a-5W"></a>其生三界。<a id="a-5X"></a>皆心所为。<a id="a-5Y"></a>心如幻化。<a id="a-5Z"></a>倚立众形。<a id="a-5a"></a>三曰。<a id="a-5b"></a>了知五阴。<a id="a-5c"></a>本无处所。<a id="a-5d"></a>随其所著。<a id="a-5e"></a>因有斯情。<a id="a-5f"></a>四曰。<a id="a-5g"></a>晓十二缘。<a id="a-5h"></a>本无根原。<a id="a-5i"></a>因对而现。<a id="a-5j"></a>是为四。<a id="a-5k"></a>佛于是颂曰。<a id="a-5l"></a>悉解其身空。<a id="a-5m"></a>四大而合成。<a id="a-5n"></a>散灭无处所。<a id="a-5o"></a>从心而得生。<a id="a-5p"></a>五阴本无根。<a id="a-5q"></a>所著以为名。<a id="a-5r"></a>十二缘无端。<a id="a-5s"></a>了此至大安。</p>
  <p id="a5t">善夜经云。<a id="a-5u"></a>佛言。<a id="a-5v"></a>过去之法。<a id="a-5w"></a>不应追念。<a id="a-5x"></a>未来之法。<a id="a-5y"></a>不应希求。<a id="a-5z"></a>现至之法。<a id="a-60"></a>不应住着。<a id="a-61"></a>若能如是。<a id="a-62"></a>当处解脱。<a id="a-63"></a>释曰。<a id="a-64"></a>此缘三世之境。<a id="a-65"></a>是相续识。<a id="a-66"></a>若初心人。<a id="a-67"></a>未得一念不生。<a id="a-68"></a>或前念忽起。<a id="a-69"></a>但后念莫续。<a id="a-6A"></a>亦渐相应。<a id="a-6B"></a>若欲顿消。<a id="a-6C"></a>直观一念。<a id="a-6D"></a>生时。<a id="a-6E"></a>不得起处。<a id="a-6F"></a>自然前后际断。<a id="a-6G"></a>当处虚寂。<a id="a-6H"></a>如金刚般若经云。<a id="a-6I"></a>过去心不可得。<a id="a-6J"></a>未来心不可得。<a id="a-6K"></a>现在心不可得。<a id="a-6L"></a>以无得故。<a id="a-6M"></a>自不相续。</p>
  <p id="a6N">入一切佛境界经云。<a id="a-6O"></a>佛言。<a id="a-6P"></a>若得修行正念法者。<a id="a-6Q"></a>彼无一法非是佛法。<a id="a-6R"></a>何以故。<a id="a-6S"></a>以觉一切法空故。<a id="a-6T"></a>乃至文殊师利言。<a id="a-6U"></a>修行正念者。<a id="a-6V"></a>不取不舍。<a id="a-6W"></a>即名正念。<a id="a-6X"></a>不观不异。<a id="a-6Y"></a>名为行。<a id="a-6Z"></a>不着不缚不脱。<a id="a-6a"></a>名为。<a id="a-6b"></a>行不去不来。<a id="a-6c"></a>名为行。<a id="a-6d"></a>文殊师利。<a id="a-6e"></a>正念行者。<a id="a-6f"></a>彼处。<a id="a-6g"></a>无行无利。<a id="a-6h"></a>无果无证。<a id="a-6i"></a>何以故。<a id="a-6j"></a>文殊师利。<a id="a-6k"></a>心自性清净故。<a id="a-6l"></a>彼心客尘烦恼染。<a id="a-6m"></a>而自性清净心不染。<a id="a-6n"></a>而彼自性清净心。<a id="a-6o"></a>即体无染。<a id="a-6p"></a>不染者。<a id="a-6q"></a>彼处无对治法故。<a id="a-6r"></a>以何法对治。<a id="a-6s"></a>能灭此烦恼。<a id="a-6t"></a>何以故。<a id="a-6u"></a>彼清净非净。<a id="a-6v"></a>即是本净。<a id="a-6w"></a>若本净者。<a id="a-6x"></a>即是不生。<a id="a-6y"></a>若不生者。<a id="a-6z"></a>彼即不染。<a id="a-70"></a>若不染者彼不离染法。<a id="a-71"></a>若不离染法者。<a id="a-72"></a>彼灭一切染。<a id="a-73"></a>以何等法灭一切染。<a id="a-74"></a>彼不。<a id="a-75"></a>生若不生者。<a id="a-76"></a>是菩提。<a id="a-77"></a>菩提者名为平等。<a id="a-78"></a>平等者。<a id="a-79"></a>名为真如。<a id="a-7A"></a>真如者。<a id="a-7B"></a>名为不异。<a id="a-7C"></a>不异者。<a id="a-7D"></a>名为如实。<a id="a-7E"></a>住一切有为无为法。<a id="a-7F"></a>释曰。<a id="a-7G"></a>但了无生。<a id="a-7H"></a>即入平等。<a id="a-7I"></a>言平等者。<a id="a-7J"></a>即一切有为无为如实之性。<a id="a-7K"></a>见此性故。<a id="a-7L"></a>以无住义住一切法中。<a id="a-7M"></a>若不达一切法。<a id="a-7N"></a>是一心真如平等无生之性。<a id="a-7O"></a>在染离染。<a id="a-7P"></a>俱为烦恼所染。<a id="a-7Q"></a>若了诸法无生。<a id="a-7R"></a>则一切有为无为。<a id="a-7S"></a>皆是菩提之道。<a id="a-7T"></a>何所染耶。</p>
  <p id="a7U">海龙王经云。<a id="a-7V"></a>佛告龙王。<a id="a-7W"></a>是无尽藏。<a id="a-7X"></a>总持。<a id="a-7Y"></a>说德无量。<a id="a-7Z"></a>入无极慧。<a id="a-7a"></a>集菩萨行。<a id="a-7b"></a>乃至严净道场。<a id="a-7c"></a>逮诸佛法。<a id="a-7d"></a>是谓无尽之藏总持。<a id="a-7e"></a>其有文字名号之数。<a id="a-7f"></a>及法诸数。<a id="a-7g"></a>游于正法。<a id="a-7h"></a>皆来归斯无尽之藏。<a id="a-7i"></a>为总持也。<a id="a-7j"></a>菩萨入斯。<a id="a-7k"></a>于诸文字无所分别。<a id="a-7l"></a>诸法清白。<a id="a-7m"></a>不坏本净故。<a id="a-7n"></a>乃至由是总持。<a id="a-7o"></a>后当来世。<a id="a-7p"></a>是离垢总持所流布处。<a id="a-7q"></a>皆是如来之所建立。<a id="a-7r"></a>八万四千法藏。<a id="a-7s"></a>是总持门为首也。<a id="a-7t"></a>八万四千行。<a id="a-7u"></a>皆来归于总持。<a id="a-7v"></a>八万四千三昧。<a id="a-7w"></a>皆从总持。<a id="a-7x"></a>八万四千总持无尽之藏。<a id="a-7y"></a>总持为本原。<a id="a-7z"></a>释曰。<a id="a-80"></a>以一切众生自性清净心。<a id="a-81"></a>是诸法总持之门。<a id="a-82"></a>从心所生。<a id="a-83"></a>用不失体。<a id="a-84"></a>故云不坏本净故。<a id="a-85"></a>末不离本。<a id="a-86"></a>故云皆是如来之所建立。<a id="a-87"></a>万法出生。<a id="a-88"></a>故云无尽之藏。<a id="a-89"></a>凡圣之地。<a id="a-8A"></a>故号本原。</p>
  <p id="a8B">大方广如来秘密藏经云。<a id="a-8C"></a>是时大德阿难白言。<a id="a-8D"></a>世尊。<a id="a-8E"></a>是无量志庄严王菩萨。<a id="a-8F"></a>自以其身供养如来。<a id="a-8G"></a>当以何身觉菩提道。<a id="a-8H"></a>时华室中诸菩萨等。<a id="a-8I"></a>问阿难言。<a id="a-8J"></a>于意云何。<a id="a-8K"></a>可以身觉于菩提耶。<a id="a-8L"></a>阿难勿作斯观。<a id="a-8M"></a>当以身心觉于菩提。<a id="a-8N"></a>阿难报言。<a id="a-8O"></a>诸善丈夫。<a id="a-8P"></a>若非身心觉于菩提。<a id="a-8Q"></a>当用何等而觉菩提。<a id="a-8R"></a>诸菩萨言。<a id="a-8S"></a>大德阿难。<a id="a-8T"></a>身之实性。<a id="a-8U"></a>是菩提实性。<a id="a-8V"></a>菩提实性。<a id="a-8W"></a>是心实性。<a id="a-8X"></a>心之实性。<a id="a-8Y"></a>即是一切法之实性。<a id="a-8Z"></a>觉是一切诸法实性。<a id="a-8a"></a>故名觉菩提。</p>
  <p id="a8b">坚固女经云。<a id="a-8c"></a>坚固女言。<a id="a-8d"></a>复次舍利弗。<a id="a-8e"></a>所言阿耨多罗三藐三菩提者。<a id="a-8f"></a>我不见彼法为阿耨多罗三藐三菩提。<a id="a-8g"></a>舍利弗言。<a id="a-8h"></a>若不见有法名阿耨多罗三藐三菩提者。<a id="a-8i"></a>汝云何发菩提心欲觉菩提。<a id="a-8j"></a>女言。<a id="a-8k"></a>欲令行邪道众生住正道故。<a id="a-8l"></a>我发阿耨多罗三藐三菩提心。<a id="a-8m"></a>乃至佛言。<a id="a-8n"></a>善哉善哉。<a id="a-8o"></a>能如是知。<a id="a-8p"></a>未来当得阿耨多罗三藐三菩提。<a id="a-8q"></a>女言。<a id="a-8r"></a>世尊。<a id="a-8s"></a>无有见如是法不得菩提者。<a id="a-8t"></a>是故我今必定当得阿耨多罗三藐三菩提。<a id="a-8u"></a>佛言。<a id="a-8v"></a>妹。<a id="a-8w"></a>汝未来世教化。<a id="a-8x"></a>众生耶。<a id="a-8y"></a>女言。<a id="a-8z"></a>世尊。<a id="a-90"></a>无有见如是法不教化者。<a id="a-91"></a>是故我今必定当能教化众生。<a id="a-92"></a>佛言。<a id="a-93"></a>汝于来世作大导师耶。<a id="a-94"></a>女言。<a id="a-95"></a>世尊。<a id="a-96"></a>无有见如是法不作导师。<a id="a-97"></a>是故我今必定当得作大导师。<a id="a-98"></a>释曰。<a id="a-99"></a>故知若有见如是唯心一法。<a id="a-9A"></a>入宗镜中。<a id="a-9B"></a>法尔常为一切教化之主。<a id="a-9C"></a>十方大导之师。<a id="a-9D"></a>以自得本故。<a id="a-9E"></a>能普摄一切枝末之法。<a id="a-9F"></a>悉还归于一心本地。<a id="a-9G"></a>故决定无疑矣。<a id="a-9H"></a>如摄波归水。<a id="a-9I"></a>会色归空。<a id="a-9J"></a>有何疑哉。</p>
  <p id="a9K">大庄严法门经云。<a id="a-9L"></a>佛言。<a id="a-9M"></a>复次长者子。<a id="a-9N"></a>清净攀缘方便行菩萨。<a id="a-9O"></a>于一切众生心法中。<a id="a-9P"></a>悉有菩提。<a id="a-9Q"></a>何以故。<a id="a-9R"></a>若彼心无。<a id="a-9S"></a>色离色分别。<a id="a-9T"></a>体性如。<a id="a-9U"></a>幻彼此内外。<a id="a-9V"></a>不相续者。<a id="a-9W"></a>是名菩提。<a id="a-9X"></a>复次。<a id="a-9Y"></a>长者子。<a id="a-9Z"></a>菩萨。<a id="a-9a"></a>不应觉于余事。<a id="a-9b"></a>但觉自。<a id="a-9c"></a>心何以故。<a id="a-9d"></a>觉。<a id="a-9e"></a>自心者。<a id="a-9f"></a>即觉一切众生。<a id="a-9g"></a>心故。<a id="a-9h"></a>若自心。<a id="a-9i"></a>清净。<a id="a-9j"></a>即是一切众生心。<a id="a-9k"></a>清净故。<a id="a-9l"></a>如自。<a id="a-9m"></a>心体性即是一切众生。<a id="a-9n"></a>心体性如自。<a id="a-9o"></a>心离垢即是一切众生心离垢。<a id="a-9p"></a>如自心。<a id="a-9q"></a>离贪即是一切众生心离。<a id="a-9r"></a>贪如自心离嗔即是一切。<a id="a-9s"></a>众生。<a id="a-9t"></a>心离嗔如自心离痴。<a id="a-9u"></a>即是一切。<a id="a-9v"></a>众生心难痴。<a id="a-9w"></a>如。<a id="a-9x"></a>自心离烦恼。<a id="a-9y"></a>即。<a id="a-9z"></a>是一切众生。<a id="a-A0"></a>心离烦恼。<a id="a-A1"></a>作此觉者。<a id="a-A2"></a>名。<a id="a-A3"></a>一切智知觉。<a id="a-A4"></a>释曰。<a id="a-A5"></a>若。<a id="a-A6"></a>了一心。<a id="a-A7"></a>遍知一切。<a id="a-A8"></a>夫一切者。<a id="a-A9"></a>是。<a id="a-AA"></a>一之一切故。<a id="a-AB"></a>名一切智知。<a id="a-AC"></a>觉若各随相。<a id="a-AD"></a>解则不得名一切智知。<a id="a-AE"></a>觉以不觉诸法自性故。<a id="a-AF"></a>所以。<a id="a-AG"></a>华严经颂云。<a id="a-AH"></a>世间一切法。<a id="a-AI"></a>但以心为主。<a id="a-AJ"></a>随解取众相。<a id="a-AK"></a>颠倒不如实。</p>
  <p id="aAL">大乘本生心地观经云。<a id="a-AM"></a>尔时文殊师利菩萨白佛言。<a id="a-AN"></a>世尊。<a id="a-AO"></a>如佛所说。<a id="a-AP"></a>过去已灭。<a id="a-AQ"></a>未来未至。<a id="a-AR"></a>现在不住。<a id="a-AS"></a>三世所有一切心法。<a id="a-AT"></a>本性皆空。<a id="a-AU"></a>彼菩提心。<a id="a-AV"></a>说何名发。<a id="a-AW"></a>善哉世尊。<a id="a-AX"></a>愿为解说。<a id="a-AY"></a>断诸疑网。<a id="a-AZ"></a>令趣菩提。<a id="a-Aa"></a>佛告文殊师利。<a id="a-Ab"></a>善男子。<a id="a-Ac"></a>诸心法中。<a id="a-Ad"></a>起众邪见。<a id="a-Ae"></a>为欲除断六十二见种种见故。<a id="a-Af"></a>心心所法。<a id="a-Ag"></a>我说为空。<a id="a-Ah"></a>如是诸见。<a id="a-Ai"></a>无依止故。<a id="a-Aj"></a>譬如丛林。<a id="a-Ak"></a>蒙密茂盛。<a id="a-Al"></a>师子白象。<a id="a-Am"></a>虎狼恶兽。<a id="a-An"></a>潜住其中。<a id="a-Ao"></a>毒发害人迥绝行迹。<a id="a-Ap"></a>时有智。<a id="a-Aq"></a>者以火烧林。<a id="a-Ar"></a>因林空故。<a id="a-As"></a>诸大恶兽。<a id="a-At"></a>无复遗余。<a id="a-Au"></a>心空见灭。<a id="a-Av"></a>亦复如是。<a id="a-Aw"></a>乃至善男子。<a id="a-Ax"></a>以是因缘。<a id="a-Ay"></a>服于空药除邪见已。<a id="a-Az"></a>自觉悟心。<a id="a-B0"></a>能发菩提。<a id="a-B1"></a>此觉悟心。<a id="a-B2"></a>即菩提心。<a id="a-B3"></a>无有二相。<a id="a-B4"></a>善男子。<a id="a-B5"></a>自觉悟心。<a id="a-B6"></a>有四种义。<a id="a-B7"></a>云何为四。<a id="a-B8"></a>谓诸凡夫。<a id="a-B9"></a>有二种心。<a id="a-BA"></a>诸佛菩萨。<a id="a-BB"></a>有二种心。<a id="a-BC"></a>善男子。<a id="a-BD"></a>凡夫二心。<a id="a-BE"></a>其相云何。<a id="a-BF"></a>一者眼识。<a id="a-BG"></a>乃至意识。<a id="a-BH"></a>同缘自境。<a id="a-BI"></a>名自悟心。<a id="a-BJ"></a>二者离于五根心心所法。<a id="a-BK"></a>和合缘境。<a id="a-BL"></a>名自悟心。<a id="a-BM"></a>善男子。<a id="a-BN"></a>贤圣二心。<a id="a-BO"></a>其相云何。<a id="a-BP"></a>一者观真实理智。<a id="a-BQ"></a>二者观一切境智。<a id="a-BR"></a>善男子。<a id="a-BS"></a>如是四种。<a id="a-BT"></a>名自悟心。<a id="a-BU"></a>释曰。<a id="a-BV"></a>凡夫二心者。<a id="a-BW"></a>一根境同缘心。<a id="a-BX"></a>此则和合而生。<a id="a-BY"></a>无有自体。<a id="a-BZ"></a>凡夫执实。<a id="a-Ba"></a>故说为空。<a id="a-Bb"></a>二离根境心。<a id="a-Bc"></a>即是真心。<a id="a-Bd"></a>不从缘生。<a id="a-Be"></a>若了此心。<a id="a-Bf"></a>即真发菩提之道。<a id="a-Bg"></a>贤圣二心者。<a id="a-Bh"></a>一理智心。<a id="a-Bi"></a>即第一义谛。<a id="a-Bj"></a>空有两亡。<a id="a-Bk"></a>性相俱寂。<a id="a-Bl"></a>二境智心。<a id="a-Bm"></a>即随缘俗谛。<a id="a-Bn"></a>真俗双照。<a id="a-Bo"></a>理事相含。<a id="a-Bp"></a>若入宗镜之中。<a id="a-Bq"></a>总前凡圣四心。<a id="a-Br"></a>或入相资门。<a id="a-Bs"></a>若圣若凡。<a id="a-Bt"></a>交彻无碍。<a id="a-Bu"></a>或入相泯门。<a id="a-Bv"></a>若一若多。<a id="a-Bw"></a>冥同性海。</p>
  <p id="aBx">成具光明定意经云。<a id="a-By"></a>何谓广一心。<a id="a-Bz"></a>曰。<a id="a-C0"></a>孝事父母则一其心。<a id="a-C1"></a>尊敬师友而一其心。<a id="a-C2"></a>断爱远俗而一其心。<a id="a-C3"></a>入三十七品而一其心。<a id="a-C4"></a>空闲寂寞而一其心。<a id="a-C5"></a>在众烦乱而一其心。<a id="a-C6"></a>多欲多诤多作多恼。<a id="a-C7"></a>于是之处而一其心。<a id="a-C8"></a>褒讪利失善恶之事。<a id="a-C9"></a>于是不摇而一其心。<a id="a-CA"></a>数息入禅。<a id="a-CB"></a>舍六就净而一其心。<a id="a-CC"></a>身自能行。<a id="a-CD"></a>复教他人。<a id="a-CE"></a>此谓广一心也。</p>
  <p id="aCF">文殊师利问经偈云。<a id="a-CG"></a>若见有一法。<a id="a-CH"></a>余法悉应见。<a id="a-CI"></a>以一法空故。<a id="a-CJ"></a>一切法亦空。<a id="a-CK"></a>释曰。<a id="a-CL"></a>心有法则有。<a id="a-CM"></a>心空法则空。<a id="a-CN"></a>万法一心宗。<a id="a-CO"></a>空有皆无寄。<a id="a-CP"></a>举一例诸。<a id="a-CQ"></a>悉归宗镜。</p>
  <p id="aCR">大乘千钵大教王经云。<a id="a-CS"></a>曼殊室利菩萨。<a id="a-CT"></a>对世尊大众菩萨前告言。<a id="a-CU"></a>若有一切菩萨。<a id="a-CV"></a>及一切有情众生。<a id="a-CW"></a>志求无上菩提。<a id="a-CX"></a>修持真实佛金刚圣性三摩地一切法者。<a id="a-CY"></a>一切法。<a id="a-CZ"></a>即是一切有情心是也。<a id="a-Ca"></a>为有情众生心地法藏。<a id="a-Cb"></a>有烦恼种性。<a id="a-Cc"></a>烦恼种性。<a id="a-Cd"></a>则是菩提性者。<a id="a-Ce"></a>有情心处。<a id="a-Cf"></a>本性真净。<a id="a-Cg"></a>空无所得。<a id="a-Ch"></a>是故有情心。<a id="a-Ci"></a>是大圆镜智心处是也。</p>
  <p id="aCj">摩诃衍宝严经云。<a id="a-Ck"></a>譬如画师。<a id="a-Cl"></a>作鬼神像。<a id="a-Cm"></a>即自恐惧。<a id="a-Cn"></a>如是迦葉。<a id="a-Co"></a>诸凡愚人。<a id="a-Cp"></a>自造色声香味细滑之法。<a id="a-Cq"></a>轮转生死。<a id="a-Cr"></a>不知此法。<a id="a-Cs"></a>亦复如是。</p>
  <p id="aCt">文殊悔过经云。<a id="a-Cu"></a>文殊师利言。<a id="a-Cv"></a>人民所行众德本者。<a id="a-Cw"></a>志性各异。<a id="a-Cx"></a>使入总持光明之慧。<a id="a-Cy"></a>其有诸天一切人民。<a id="a-Cz"></a>愁忧苦恼。<a id="a-D0"></a>为除众患。<a id="a-D1"></a>悉入总持光明之耀。<a id="a-D2"></a>一切诸论文字本际。<a id="a-D3"></a>入于总持光明之耀。<a id="a-D4"></a>一切诸行诸想所应。<a id="a-D5"></a>悉入总持光明之耀。<a id="a-D6"></a>使致普门诸根转轮。<a id="a-D7"></a>使入总持光明之门。<a id="a-D8"></a>一切庄严清净众饰。<a id="a-D9"></a>使入总持光明之门。<a id="a-DA"></a>乃至住于一事普见众事。<a id="a-DB"></a>住于众事。<a id="a-DC"></a>悉见一事。<a id="a-DD"></a>则以一事。<a id="a-DE"></a>入一切事。<a id="a-DF"></a>以一切事。<a id="a-DG"></a>入于一事。<a id="a-DH"></a>则以一义告诲。<a id="a-DI"></a>开化一切诸义。<a id="a-DJ"></a>以一切义。<a id="a-DK"></a>兴发一义。<a id="a-DL"></a>以无因缘。<a id="a-DM"></a>入于诸缘。<a id="a-DN"></a>化于诸缘。<a id="a-DO"></a>令入无缘。<a id="a-DP"></a>以无事法。<a id="a-DQ"></a>入于众生。<a id="a-DR"></a>性行各异。<a id="a-DS"></a>从其相行。<a id="a-DT"></a>而教诲之。<a id="a-DU"></a>释曰。<a id="a-DV"></a>夫能泯异性。<a id="a-DW"></a>永拔苦轮。<a id="a-DX"></a>融诸行门清净严饰者。<a id="a-DY"></a>悉令入一心总持之门。<a id="a-DZ"></a>被宗镜光明之耀故。<a id="a-Da"></a>能住一事而见众事。<a id="a-Db"></a>以一成多。<a id="a-Dc"></a>用诸义而发一义。<a id="a-Dd"></a>以多成一。<a id="a-De"></a>一成多而用遍。<a id="a-Df"></a>多成一而体融。<a id="a-Dg"></a>体用交罗。<a id="a-Dh"></a>一多自在。</p>
  <p id="aDi">观佛三昧海经云。<a id="a-Dj"></a>复次阿难。<a id="a-Dk"></a>譬如有人。<a id="a-Dl"></a>贫穷薄福。<a id="a-Dm"></a>依诸豪贵。<a id="a-Dn"></a>以存性命。<a id="a-Do"></a>时有王子。<a id="a-Dp"></a>遇行出游。<a id="a-Dq"></a>执大宝瓶。<a id="a-Dr"></a>于宝瓶内。<a id="a-Ds"></a>藏王印绶。<a id="a-Dt"></a>是时贫者。<a id="a-Du"></a>诈来亲附。<a id="a-Dv"></a>得王宝瓶。<a id="a-Dw"></a>擎持逃走。<a id="a-Dx"></a>王子觉已。<a id="a-Dy"></a>遣六大兵。<a id="a-Dz"></a>乘六黑象。<a id="a-E0"></a>手执利剑。<a id="a-E1"></a>疾走追之。<a id="a-E2"></a>时持瓶人。<a id="a-E3"></a>走入深草。<a id="a-E4"></a>空野泽中。<a id="a-E5"></a>见旷野泽。<a id="a-E6"></a>满中毒蛇。<a id="a-E7"></a>四面吐毒。<a id="a-E8"></a>吸持瓶者。<a id="a-E9"></a>时贫穷人。<a id="a-EA"></a>慞惶恐怖。<a id="a-EB"></a>驰走东西。<a id="a-EC"></a>蛇亦随之。<a id="a-ED"></a>无藏避处。<a id="a-EE"></a>于空泽中。<a id="a-EF"></a>见一大树。<a id="a-EG"></a>蓊郁扶疏。<a id="a-EH"></a>甚适其意。<a id="a-EI"></a>头戴宝瓶。<a id="a-EJ"></a>攀树而上。<a id="a-EK"></a>既上树已。<a id="a-EL"></a>六兵乘象。<a id="a-EM"></a>驰疾如风。<a id="a-EN"></a>寻复来至。<a id="a-EO"></a>贫人见已吞王宝印。<a id="a-EP"></a>持瓶冠头。<a id="a-EQ"></a>以手覆面。<a id="a-ER"></a>生贪惜故。<a id="a-ES"></a>不忍见之。<a id="a-ET"></a>时六黑象。<a id="a-EU"></a>以鼻绞树。<a id="a-EV"></a>令树倒躄。<a id="a-EW"></a>贫人落地。<a id="a-EX"></a>身体散坏。<a id="a-EY"></a>唯金印在。<a id="a-EZ"></a>宝瓶现光。<a id="a-Ea"></a>诸蛇见光。<a id="a-Eb"></a>四散驰走。<a id="a-Ec"></a>佛告阿难。<a id="a-Ed"></a>住念佛者。<a id="a-Ee"></a>心印不坏。<a id="a-Ef"></a>亦复如是。<a id="a-Eg"></a>释曰。<a id="a-Eh"></a>夫观佛三昧者。<a id="a-Ei"></a>则谛了自心。<a id="a-Ej"></a>名为观佛。<a id="a-Ek"></a>既识心已。<a id="a-El"></a>不为境乱。<a id="a-Em"></a>湛然常定。<a id="a-En"></a>名为三昧。<a id="a-Eo"></a>有人贫穷薄福者。<a id="a-Ep"></a>有人者。<a id="a-Eq"></a>有即二十五有。<a id="a-Er"></a>人即一切众生。<a id="a-Es"></a>以无法财。<a id="a-Et"></a>名为贫穷。<a id="a-Eu"></a>不悟心佛。<a id="a-Ev"></a>故称薄福。<a id="a-Ew"></a>依诸豪贵者。<a id="a-Ex"></a>即是诸佛菩萨。<a id="a-Ey"></a>以存性命者。<a id="a-Ez"></a>即是依观佛三昧门。<a id="a-F0"></a>得见自性。<a id="a-F1"></a>以成慧命。<a id="a-F2"></a>乃至贫人落地者。<a id="a-F3"></a>即是于凡夫身。<a id="a-F4"></a>达人法二空。<a id="a-F5"></a>证会一心。<a id="a-F6"></a>住真如地。<a id="a-F7"></a>身体散坏者。<a id="a-F8"></a>既洞唯识之性。<a id="a-F9"></a>身见自亡。<a id="a-FA"></a>唯金印在者。<a id="a-FB"></a>即是悟心常住。<a id="a-FC"></a>所以一钵和尚云。<a id="a-FD"></a>尘劳灭尽真如在。<a id="a-FE"></a>一颗圆明无价珠。<a id="a-FF"></a>宝瓶现光者。<a id="a-FG"></a>即般若智照。<a id="a-FH"></a>诸蛇见光四散驰走者。<a id="a-FI"></a>即四大之身蛇。<a id="a-FJ"></a>三毒之烦恼。<a id="a-FK"></a>智了即空。<a id="a-FL"></a>名为驰走。<a id="a-FM"></a>住念佛者。<a id="a-FN"></a>心印不坏。<a id="a-FO"></a>亦复如是者。<a id="a-FP"></a>以无念智。<a id="a-FQ"></a>见真觉性。<a id="a-FR"></a>故云住念佛者。<a id="a-FS"></a>诸尘不动。<a id="a-FT"></a>一体不移。<a id="a-FU"></a>名为心印。<a id="a-FV"></a>恒住法位。<a id="a-FW"></a>究竟寂灭。<a id="a-FX"></a>名为不坏。<a id="a-FY"></a>况如唯金印在。<a id="a-FZ"></a>故称亦复如是。<a id="a-Fa"></a>所以起信论云。<a id="a-Fb"></a>得见心性。<a id="a-Fc"></a>名究竟觉。<a id="a-Fd"></a>即斯旨矣。</p>
  <p id="aFe">首楞严三昧经云。<a id="a-Ff"></a>尔时佛告现意天子。<a id="a-Fg"></a>汝可示现首楞严三昧本事少分。<a id="a-Fh"></a>现意天子语坚意言。<a id="a-Fi"></a>仁者。<a id="a-Fj"></a>欲见首楞严三昧少势力不。<a id="a-Fk"></a>答言。<a id="a-Fl"></a>天子。<a id="a-Fm"></a>愿乐欲见。<a id="a-Fn"></a>现意天子。<a id="a-Fo"></a>善得首楞严三昧力故。<a id="a-Fp"></a>即现变。<a id="a-Fq"></a>令众会者。<a id="a-Fr"></a>皆作转轮圣王。<a id="a-Fs"></a>三十二相而自庄严。<a id="a-Ft"></a>及诸眷属七宝侍从。<a id="a-Fu"></a>乃至复现神力。<a id="a-Fv"></a>普令众会。<a id="a-Fw"></a>皆如释迦牟尼佛身。<a id="a-Fx"></a>相好威仪。<a id="a-Fy"></a>各有比丘眷属围绕。<a id="a-Fz"></a>释曰。<a id="a-G0"></a>天子名现意者。<a id="a-G1"></a>以一切法。<a id="a-G2"></a>从意生。<a id="a-G3"></a>形因心所现。<a id="a-G4"></a>故名现意。<a id="a-G5"></a>是知自心如幻。<a id="a-G6"></a>无有定仪。<a id="a-G7"></a>所见差殊。<a id="a-G8"></a>随心生灭。<a id="a-G9"></a>若能知幻无实。<a id="a-GA"></a>即见真性。<a id="a-GB"></a>以得真性故。<a id="a-GC"></a>方能周遍法界。<a id="a-GD"></a>示如幻法门。<a id="a-GE"></a>普现色身。<a id="a-GF"></a>引幻众生。<a id="a-GG"></a>同归实地。</p>
  <p id="aGH">转有经偈云。<a id="a-GI"></a>若为真实说。<a id="a-GJ"></a>眼则不见色。<a id="a-GK"></a>意不知识法。<a id="a-GL"></a>此是最秘密。<a id="a-GM"></a>释曰。<a id="a-GN"></a>入此一心秘密之藏。<a id="a-GO"></a>则能所俱亡。<a id="a-GP"></a>不与六尘作对。<a id="a-GQ"></a>故云眼。<a id="a-GR"></a>不见色等。</p>
  <p id="aGS">大法鼓经云。<a id="a-GT"></a>一切众生。<a id="a-GU"></a>悉有佛性。<a id="a-GV"></a>无量相好。<a id="a-GW"></a>庄严照明。<a id="a-GX"></a>以彼性故。<a id="a-GY"></a>一切众生得般涅槃。<a id="a-GZ"></a>释曰。<a id="a-Ga"></a>故知一切众生。<a id="a-Gb"></a>悉有正因佛性。<a id="a-Gc"></a>以万行庄严为引出性。<a id="a-Gd"></a>乃至因圆。<a id="a-Ge"></a>为。<a id="a-Gf"></a>至得果性。<a id="a-Gg"></a>毕竟成就一心常乐涅槃之道。</p>
  <p id="aGh">宝顶经云。<a id="a-Gi"></a>佛言。<a id="a-Gj"></a>迦葉。<a id="a-Gk"></a>譬如有人。<a id="a-Gl"></a>怖畏虚空捶胸叫呼。<a id="a-Gm"></a>作如是言。<a id="a-Gn"></a>善友。<a id="a-Go"></a>汝等为我。<a id="a-Gp"></a>除此虚空。<a id="a-Gq"></a>除此虚空。<a id="a-Gr"></a>迦葉。<a id="a-Gs"></a>于汝意云何。<a id="a-Gt"></a>此空为可除不。<a id="a-Gu"></a>迦葉言。<a id="a-Gv"></a>不可。<a id="a-Gw"></a>世尊。<a id="a-Gx"></a>佛言。<a id="a-Gy"></a>迦葉。<a id="a-Gz"></a>若有如是沙门。<a id="a-H0"></a>婆罗门。<a id="a-H1"></a>怖畏性空。<a id="a-H2"></a>我说是人。<a id="a-H3"></a>失心狂乱。<a id="a-H4"></a>所以者何。<a id="a-H5"></a>迦葉。<a id="a-H6"></a>一切诸法。<a id="a-H7"></a>并是说空方便。<a id="a-H8"></a>若畏此空。<a id="a-H9"></a>云何不畏一切诸法。<a id="a-HA"></a>若惜诸法。<a id="a-HB"></a>云何不惜此空。</p>
  <p id="aHC">佛性论问云。<a id="a-HD"></a>此经为显何义。<a id="a-HE"></a>答。<a id="a-HF"></a>为示一切诸法本性非有。<a id="a-HG"></a>故说法空。<a id="a-HH"></a>非关法灭。<a id="a-HI"></a>然后得空。<a id="a-HJ"></a>故于空性。<a id="a-HK"></a>不应生怖。<a id="a-HL"></a>释曰。<a id="a-HM"></a>一切诸法。<a id="a-HN"></a>并是说空方便者。<a id="a-HO"></a>夫有所说。<a id="a-HP"></a>皆为显空。<a id="a-HQ"></a>所以空则一切法。<a id="a-HR"></a>法则一切空。<a id="a-HS"></a>非先有而后无。<a id="a-HT"></a>宁归断灭。<a id="a-HU"></a>岂先无而后有。<a id="a-HV"></a>不堕无常。<a id="a-HW"></a>是以性本常空。<a id="a-HX"></a>空无间断。<a id="a-HY"></a>体应诸有。<a id="a-HZ"></a>有自繁兴。<a id="a-Ha"></a>能入斯宗。<a id="a-Hb"></a>闻诸法空。<a id="a-Hc"></a>心大欢喜。<a id="a-Hd"></a>不了此义。<a id="a-He"></a>闻诸法空。<a id="a-Hf"></a>心大怖畏。<a id="a-Hg"></a>以不了法空。<a id="a-Hh"></a>违现量境。<a id="a-Hi"></a>执为外解。<a id="a-Hj"></a>闻说唯心之旨。<a id="a-Hk"></a>恐堕空见之门。<a id="a-Hl"></a>心境俱迷。<a id="a-Hm"></a>遂生怖畏。</p>
  <p id="aHn">度一切诸佛境界经云。<a id="a-Ho"></a>佛言。<a id="a-Hp"></a>文殊师。<a id="a-Hq"></a>利菩提者。<a id="a-Hr"></a>无相无缘。<a id="a-Hs"></a>云何无相。<a id="a-Ht"></a>云何无缘。<a id="a-Hu"></a>不得眼识是无相。<a id="a-Hv"></a>不见色是无缘。<a id="a-Hw"></a>不得耳识是无相。<a id="a-Hx"></a>不闻声是无缘。<a id="a-Hy"></a>乃至意法亦如是。<a id="a-Hz"></a>释曰。<a id="a-I0"></a>无相则无能缘之心。<a id="a-I1"></a>无缘则无所缘之境。<a id="a-I2"></a>能所俱亡。<a id="a-I3"></a>真心自现。</p>
  <p id="aI4">文殊师利行经偈云。<a id="a-I5"></a>过现未来法。<a id="a-I6"></a>唯语无真实。<a id="a-I7"></a>彼若于实处。<a id="a-I8"></a>一相无差别。<a id="a-I9"></a>释曰。<a id="a-IA"></a>若说三世所有之法。<a id="a-IB"></a>皆是世谛语言。<a id="a-IC"></a>若了一心真实之处。<a id="a-ID"></a>一道自无差别。<a id="a-IE"></a>何言之所议。<a id="a-IF"></a>意之所缘耶。</p>
 </body>
</html>