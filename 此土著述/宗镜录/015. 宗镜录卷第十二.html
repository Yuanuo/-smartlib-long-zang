<!doctype html>
<html id="z3IBX9e1e1" data-ver="1435">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第十二</h1>
  <p id="a2">夫唯一心法。<a id="a-3"></a>云何教中广立名字。</p>
  <p id="a4">答。<a id="a-5"></a>如来名号。<a id="a-6"></a>十方不同。<a id="a-7"></a>般若一法。<a id="a-8"></a>说种种名。<a id="a-9"></a>解脱亦尔。<a id="a-A"></a>多诸名字。<a id="a-B"></a>故大般若经云。<a id="a-C"></a>如一切法名。<a id="a-D"></a>唯客所摄。<a id="a-E"></a>于十方三世。<a id="a-F"></a>无所从来。<a id="a-G"></a>无所至去。<a id="a-H"></a>亦无所住。<a id="a-I"></a>一切法中无名。<a id="a-J"></a>名中无一切法。<a id="a-K"></a>非合非散。<a id="a-L"></a>但假施设。<a id="a-M"></a>所以者何。<a id="a-N"></a>以一切法与名。<a id="a-O"></a>俱自性空。<a id="a-P"></a>大方等大集经云。<a id="a-Q"></a>尔时佛告陀罗尼自在王菩萨。<a id="a-R"></a>善男子。<a id="a-S"></a>第一义者。<a id="a-T"></a>谓无有诸法。<a id="a-U"></a>若无诸法。<a id="a-V"></a>云何说空。<a id="a-W"></a>无名字法。<a id="a-X"></a>说为名字。<a id="a-Y"></a>如是名字。<a id="a-Z"></a>亦无住处。<a id="a-a"></a>名下之法。<a id="a-b"></a>亦复如是。<a id="a-c"></a>是以法从心生。<a id="a-d"></a>名因法立。<a id="a-e"></a>所生之心无处。<a id="a-f"></a>能生之法亦然。<a id="a-g"></a>则心境皆空。<a id="a-h"></a>俱无处所。<a id="a-i"></a>论云。<a id="a-j"></a>心能为一切法作名。<a id="a-k"></a>若无心。<a id="a-l"></a>则无一切名字。<a id="a-m"></a>当知世出世名字。<a id="a-n"></a>皆从心起。<a id="a-o"></a>以心随缘。<a id="a-p"></a>应物立号。<a id="a-q"></a>略有五义。<a id="a-r"></a>而立假名。<a id="a-s"></a>一从义故。<a id="a-t"></a>二随缘故。<a id="a-u"></a>三依俗故。<a id="a-v"></a>四因时故。<a id="a-w"></a>五约用故。<a id="a-x"></a>云何从义。<a id="a-y"></a>无量义经云。<a id="a-z"></a>无量义者。<a id="a-10"></a>从一法生。<a id="a-11"></a>故知因义立名。<a id="a-12"></a>因名显义。<a id="a-13"></a>云何随缘。<a id="a-14"></a>涅槃经云。<a id="a-15"></a>其味真正。<a id="a-16"></a>停留雪山。<a id="a-17"></a>随其流处。<a id="a-18"></a>得种种名。<a id="a-19"></a>随其流处者。<a id="a-1A"></a>即是随染净之缘。<a id="a-1B"></a>得凡圣之号。<a id="a-1C"></a>云何依俗。<a id="a-1D"></a>经云。<a id="a-1E"></a>一法有多名。<a id="a-1F"></a>实法中即无。<a id="a-1G"></a>不失法性故。<a id="a-1H"></a>流布于世间。<a id="a-1I"></a>云何因时。<a id="a-1J"></a>涅槃经云。<a id="a-1K"></a>佛性因时节有异。<a id="a-1L"></a>说净不净。<a id="a-1M"></a>何者。<a id="a-1N"></a>在垢染时称众生。<a id="a-1O"></a>处清净时名诸佛。<a id="a-1P"></a>云何约用。<a id="a-1Q"></a>如因心立法。<a id="a-1R"></a>随法得名。<a id="a-1S"></a>处圣称真。<a id="a-1T"></a>居凡号俗。<a id="a-1U"></a>似金作器。<a id="a-1V"></a>随器得名。<a id="a-1W"></a>在指曰镮。<a id="a-1X"></a>饰臂名钏。<a id="a-1Y"></a>则一心不动。<a id="a-1Z"></a>执别号而万法成差。<a id="a-1a"></a>真金匪移。<a id="a-1b"></a>认异名而千器不等。<a id="a-1c"></a>若知法法全心作。<a id="a-1d"></a>器器尽金成。<a id="a-1e"></a>名相不能干。<a id="a-1f"></a>是非焉能惑。<a id="a-1g"></a>又如圆器与方器。<a id="a-1h"></a>名字不同。<a id="a-1i"></a>若生金与熟金。<a id="a-1j"></a>言说有异。<a id="a-1k"></a>推原究体。<a id="a-1l"></a>万法皆空。<a id="a-1m"></a>但有意言。<a id="a-1n"></a>名义差别。<a id="a-1o"></a>动即八识。<a id="a-1p"></a>凝为一心。<a id="a-1q"></a>得旨忘缘。<a id="a-1r"></a>触途无寄。<a id="a-1s"></a>如大涅槃经云。<a id="a-1t"></a>佛言。<a id="a-1u"></a>善男子。<a id="a-1v"></a>如来所有一切善行。<a id="a-1w"></a>悉为调伏诸众生故。<a id="a-1x"></a>譬如医王。<a id="a-1y"></a>所有医方。<a id="a-1z"></a>悉为疗治一切病苦。<a id="a-20"></a>善男子。<a id="a-21"></a>如来世尊。<a id="a-22"></a>为国土故。<a id="a-23"></a>为时节故。<a id="a-24"></a>为他语故。<a id="a-25"></a>为人故。<a id="a-26"></a>为众根故。<a id="a-27"></a>于一法中。<a id="a-28"></a>作二种说。<a id="a-29"></a>于一名法。<a id="a-2A"></a>说无量名。<a id="a-2B"></a>于一义中。<a id="a-2C"></a>说无量名。<a id="a-2D"></a>于无量义。<a id="a-2E"></a>说无量名。<a id="a-2F"></a>云何一名说无量名。<a id="a-2G"></a>犹如涅槃。<a id="a-2H"></a>亦名涅槃。<a id="a-2I"></a>亦名无生。<a id="a-2J"></a>亦名无出。<a id="a-2K"></a>亦名无作。<a id="a-2L"></a>亦名无为。<a id="a-2M"></a>亦名归依。<a id="a-2N"></a>亦名窟宅。<a id="a-2O"></a>亦名解脱。<a id="a-2P"></a>亦名光明。<a id="a-2Q"></a>亦名灯明。<a id="a-2R"></a>亦名彼岸。<a id="a-2S"></a>亦名无畏。<a id="a-2T"></a>亦名无退。<a id="a-2U"></a>亦名安处。<a id="a-2V"></a>亦名寂静。<a id="a-2W"></a>亦名无相。<a id="a-2X"></a>亦名无二。<a id="a-2Y"></a>亦名一行。<a id="a-2Z"></a>亦名清凉。<a id="a-2a"></a>亦名无暗。<a id="a-2b"></a>亦名无碍。<a id="a-2c"></a>亦名无诤。<a id="a-2d"></a>亦名无浊。<a id="a-2e"></a>亦名广大。<a id="a-2f"></a>亦名甘露。<a id="a-2g"></a>亦名吉祥。<a id="a-2h"></a>是名一名作无量名。<a id="a-2i"></a>云何一义说无量名。<a id="a-2j"></a>犹如帝释。<a id="a-2k"></a>亦名帝释。<a id="a-2l"></a>亦名憍尸迦。<a id="a-2m"></a>亦名婆蹉婆。<a id="a-2n"></a>亦名富兰陀。<a id="a-2o"></a>亦名摩佉婆。<a id="a-2p"></a>亦名因陀罗。<a id="a-2q"></a>亦名千眼。<a id="a-2r"></a>亦名舍脂夫。<a id="a-2s"></a>亦名金刚。<a id="a-2t"></a>亦名宝顶。<a id="a-2u"></a>亦名宝幢。<a id="a-2v"></a>是名一义说无量名。<a id="a-2w"></a>云何于无量义说无量名。<a id="a-2x"></a>如佛名为如来。<a id="a-2y"></a>义异名异。<a id="a-2z"></a>亦名阿罗诃。<a id="a-30"></a>义异名异。<a id="a-31"></a>亦名三藐三佛陀。<a id="a-32"></a>义异名异。<a id="a-33"></a>亦名船师。<a id="a-34"></a>亦名导师。<a id="a-35"></a>亦名正觉。<a id="a-36"></a>亦名明行足。<a id="a-37"></a>亦名大师子王。<a id="a-38"></a>亦名沙门。<a id="a-39"></a>亦名婆罗门。<a id="a-3A"></a>亦名寂静。<a id="a-3B"></a>亦名施主。<a id="a-3C"></a>亦名到彼岸。<a id="a-3D"></a>亦名大医王。<a id="a-3E"></a>亦名大象。<a id="a-3F"></a>亦名大龙王。<a id="a-3G"></a>亦名施眼。<a id="a-3H"></a>亦名大力士。<a id="a-3I"></a>亦名大无畏。<a id="a-3J"></a>亦名宝聚。<a id="a-3K"></a>亦名商主。<a id="a-3L"></a>亦名得脱。<a id="a-3M"></a>亦名大丈夫。<a id="a-3N"></a>亦名天人师。<a id="a-3O"></a>亦名大分陀利。<a id="a-3P"></a>亦名独无等侣。<a id="a-3Q"></a>亦名大福田。<a id="a-3R"></a>亦名大智慧海。<a id="a-3S"></a>亦名无相。<a id="a-3T"></a>亦名具足八智。<a id="a-3U"></a>如是一切义异名异。<a id="a-3V"></a>善男子。<a id="a-3W"></a>是名无量义。<a id="a-3X"></a>中说无量名。<a id="a-3Y"></a>复有一义说无量名。<a id="a-3Z"></a>所谓如阴。<a id="a-3a"></a>亦名为阴。<a id="a-3b"></a>亦名颠倒。<a id="a-3c"></a>亦名为谛。<a id="a-3d"></a>亦名四念处。<a id="a-3e"></a>亦名四食。<a id="a-3f"></a>亦名四识住处。<a id="a-3g"></a>亦名为有。<a id="a-3h"></a>亦名为道。<a id="a-3i"></a>亦名为时。<a id="a-3j"></a>亦名众生。<a id="a-3k"></a>亦名为世。<a id="a-3l"></a>亦名第一义。<a id="a-3m"></a>亦名三修。<a id="a-3n"></a>谓身戒心。<a id="a-3o"></a>亦名因果。<a id="a-3p"></a>亦名烦恼。<a id="a-3q"></a>亦名解脱。<a id="a-3r"></a>亦名十二因缘。<a id="a-3s"></a>亦名声闻辟支佛。<a id="a-3t"></a>亦名地狱饿鬼畜生人天。<a id="a-3u"></a>亦名过去现在未来。<a id="a-3v"></a>是名一义说无量名。<a id="a-3w"></a>善男子。<a id="a-3x"></a>如来世尊。<a id="a-3y"></a>为众生故。<a id="a-3z"></a>广中说略。<a id="a-40"></a>略中说广。<a id="a-41"></a>第一义谛。<a id="a-42"></a>说为世谛。<a id="a-43"></a>说世谛法。<a id="a-44"></a>为第一义谛。<a id="a-45"></a>云何名为广中说略。<a id="a-46"></a>如告比丘。<a id="a-47"></a>我今宣说十二因缘。<a id="a-48"></a>云何名为十二因缘。<a id="a-49"></a>所谓因果。<a id="a-4A"></a>云何名为略中说广。<a id="a-4B"></a>如告比丘。<a id="a-4C"></a>我今宣说苦集灭道。<a id="a-4D"></a>苦者。<a id="a-4E"></a>所谓无量诸苦。<a id="a-4F"></a>集者。<a id="a-4G"></a>所谓无量烦恼。<a id="a-4H"></a>灭者。<a id="a-4I"></a>所谓无量解脱。<a id="a-4J"></a>道者。<a id="a-4K"></a>所谓无量方便。<a id="a-4L"></a>云何名为第一义谛。<a id="a-4M"></a>说为世谛。<a id="a-4N"></a>如告比丘。<a id="a-4O"></a>吾今此身。<a id="a-4P"></a>有老病死。<a id="a-4Q"></a>云何名为说世谛。<a id="a-4R"></a>为第一义谛。<a id="a-4S"></a>如告憍陈如。<a id="a-4T"></a>汝得法故。<a id="a-4U"></a>名阿若憍陈如。<a id="a-4V"></a>是故随人随意随时。<a id="a-4W"></a>故名如来知诸根力。<a id="a-4X"></a>善男子。<a id="a-4Y"></a>我若当于如是等义。<a id="a-4Z"></a>作定说者。<a id="a-4a"></a>则不得称我为如来具知根力。<a id="a-4b"></a>善男子。<a id="a-4c"></a>有智之人。<a id="a-4d"></a>当知香象所负。<a id="a-4e"></a>非驴所胜。<a id="a-4f"></a>一切众生。<a id="a-4g"></a>所行无量。<a id="a-4h"></a>是故如来。<a id="a-4i"></a>种种为说。<a id="a-4j"></a>无量之法。<a id="a-4k"></a>何以故。<a id="a-4l"></a>众生多有诸烦恼故。<a id="a-4m"></a>若使如来说于一行。<a id="a-4n"></a>不名如来具足成就。<a id="a-4o"></a>知诸根力。<a id="a-4p"></a>故知。<a id="a-4q"></a>法本无名。<a id="a-4r"></a>因心建立。<a id="a-4s"></a>是以大圣随顺世谛。<a id="a-4t"></a>曲徇机宜。<a id="a-4u"></a>广略不同。<a id="a-4v"></a>一多无定。<a id="a-4w"></a>将有说摄归无说。<a id="a-4x"></a>用有名引入无名。<a id="a-4y"></a>究竟咸令到于本心寂灭之地。<a id="a-4z"></a>故经云。<a id="a-50"></a>佛告舍利弗。<a id="a-51"></a>汝慎勿为利根之人。<a id="a-52"></a>广说法语。<a id="a-53"></a>钝根之人。<a id="a-54"></a>略说法也。<a id="a-55"></a>又名因体立。<a id="a-56"></a>体逐名生。<a id="a-57"></a>体空而名无所施。<a id="a-58"></a>名虚而体无所起。<a id="a-59"></a>名体互寂。<a id="a-5A"></a>万法无生。<a id="a-5B"></a>唯一真心。<a id="a-5C"></a>更无所有。<a id="a-5D"></a>永嘉集云。<a id="a-5E"></a>是以体非名而不辩。<a id="a-5F"></a>名非体而不施。<a id="a-5G"></a>言体必假其名。<a id="a-5H"></a>语名必藉其体。<a id="a-5I"></a>今之体外施名者。<a id="a-5J"></a>此但名。<a id="a-5K"></a>其无体耳。<a id="a-5L"></a>岂有体当其名耶。<a id="a-5M"></a>譬夫兔无角而施名。<a id="a-5N"></a>此则名其无角耳。<a id="a-5O"></a>岂有角当其名耶。<a id="a-5P"></a>无体而施名。<a id="a-5Q"></a>则名无实名也。<a id="a-5R"></a>名无实名。<a id="a-5S"></a>则所名无所名。<a id="a-5T"></a>所名既无。<a id="a-5U"></a>则能名不有也。<a id="a-5V"></a>何者。<a id="a-5W"></a>设名本以名其体。<a id="a-5X"></a>无体何以当其名。<a id="a-5Y"></a>言体本以当其名。<a id="a-5Z"></a>无名何以当其体。<a id="a-5a"></a>当无当而非体。<a id="a-5b"></a>名无名而非名。<a id="a-5c"></a>此则何独体而元虚。<a id="a-5d"></a>亦乃名而本寂也。<a id="a-5e"></a>然而无体当名。<a id="a-5f"></a>由来若此。<a id="a-5g"></a>名之有当。<a id="a-5h"></a>何所云为。<a id="a-5i"></a>夫体不自名。<a id="a-5j"></a>假他名而名我体。<a id="a-5k"></a>名非自设。<a id="a-5l"></a>假他体以施我名。<a id="a-5m"></a>若体之未形。<a id="a-5n"></a>则名何所名。<a id="a-5o"></a>若名之未设。<a id="a-5p"></a>则体何所明。<a id="a-5q"></a>然而明体。<a id="a-5r"></a>虽假其名。<a id="a-5s"></a>不为不名而无体耳。<a id="a-5t"></a>设名要因其体。<a id="a-5u"></a>无体则名之本无。<a id="a-5v"></a>如是则体不名生。<a id="a-5w"></a>名生于体耳。<a id="a-5x"></a>今之体在名前。<a id="a-5y"></a>名从体后。<a id="a-5z"></a>辩者。<a id="a-60"></a>此则设名以名其体。<a id="a-61"></a>故知体。<a id="a-62"></a>是名原矣。<a id="a-63"></a>则名之所由缘起于体。<a id="a-64"></a>体之元绪。<a id="a-65"></a>何所因依。<a id="a-66"></a>夫体不我形。<a id="a-67"></a>假缘会而成体。<a id="a-68"></a>缘非我会。<a id="a-69"></a>因会体而成缘。<a id="a-6A"></a>若体之未形。<a id="a-6B"></a>则缘何所会。<a id="a-6C"></a>若缘之未会。<a id="a-6D"></a>则体何所形。<a id="a-6E"></a>体形则缘会而形。<a id="a-6F"></a>缘会则体形而会。<a id="a-6G"></a>体形而会。<a id="a-6H"></a>则明形无别会。<a id="a-6I"></a>形无别会。<a id="a-6J"></a>则会本无也。<a id="a-6K"></a>缘会而形。<a id="a-6L"></a>则明会无别形。<a id="a-6M"></a>会无别形。<a id="a-6N"></a>即形本无也。<a id="a-6O"></a>是以万法从缘。<a id="a-6P"></a>无自体耳。<a id="a-6Q"></a>体而无自。<a id="a-6R"></a>故名性空。<a id="a-6S"></a>性之既空。<a id="a-6T"></a>虽缘会而非有。<a id="a-6U"></a>缘之既会。<a id="a-6V"></a>虽性空而不无。<a id="a-6W"></a>是以缘会之有。<a id="a-6X"></a>有而非有。<a id="a-6Y"></a>性空之无。<a id="a-6Z"></a>无而不无。<a id="a-6a"></a>何者。<a id="a-6b"></a>会则性空。<a id="a-6c"></a>故言非有。<a id="a-6d"></a>空则缘会。<a id="a-6e"></a>故曰非无。<a id="a-6f"></a>今言不有不无者。<a id="a-6g"></a>非是离有别有一无也。<a id="a-6h"></a>亦非离无别有一有也。<a id="a-6i"></a>如是则明法非有无故。<a id="a-6j"></a>以非有非无名耳。<a id="a-6k"></a>不是非有非无。<a id="a-6l"></a>既非有无。<a id="a-6m"></a>又非非有非非无也。<a id="a-6n"></a>如是则何独言语道断。<a id="a-6o"></a>亦乃心行处灭也。<a id="a-6p"></a>如是则名体既空。<a id="a-6q"></a>言思自绝。<a id="a-6r"></a>可谓万机泯迹。<a id="a-6s"></a>独朗真心矣。</p>
  <p id="a6t">问。<a id="a-6u"></a>唯心妙旨。<a id="a-6v"></a>一切无名者。<a id="a-6w"></a>若众生之号。<a id="a-6x"></a>乃假施为。<a id="a-6y"></a>诸佛之名。<a id="a-6z"></a>岂虚建立。</p>
  <p id="a70">答。<a id="a-71"></a>因凡立圣。<a id="a-72"></a>圣本无名。<a id="a-73"></a>从俗显真。<a id="a-74"></a>真元不立。<a id="a-75"></a>并依世俗文字。<a id="a-76"></a>对待而生。<a id="a-77"></a>文字又空。<a id="a-78"></a>空亦无寄。<a id="a-79"></a>若是上机大士。<a id="a-7A"></a>胡假名相发扬。<a id="a-7B"></a>对境而念念知宗。<a id="a-7C"></a>遇缘而心心契道。<a id="a-7D"></a>如大智度论云。<a id="a-7E"></a>如经说。<a id="a-7F"></a>师子雷音佛国。<a id="a-7G"></a>宝树庄严。<a id="a-7H"></a>其树常出无量法音。<a id="a-7I"></a>所谓一切法毕竟空。<a id="a-7J"></a>无生无灭等。<a id="a-7K"></a>其土人民。<a id="a-7L"></a>生便闻此法音。<a id="a-7M"></a>故不起恶心。<a id="a-7N"></a>得无生法忍。<a id="a-7O"></a>当此之时。<a id="a-7P"></a>何处有三宝名字。<a id="a-7Q"></a>但了无生之旨。<a id="a-7R"></a>自然一体。<a id="a-7S"></a>三宝。<a id="a-7T"></a>常现世间。<a id="a-7U"></a>若取差别之名。<a id="a-7V"></a>即失真常之理。<a id="a-7W"></a>但了一切法。<a id="a-7X"></a>无自性。<a id="a-7Y"></a>则一切处佛出世。<a id="a-7Z"></a>无一法而非宗。<a id="a-7a"></a>如先德云。<a id="a-7b"></a>佛出世者。<a id="a-7c"></a>今如来出现。<a id="a-7d"></a>全以尘无性。<a id="a-7e"></a>法界缘起。<a id="a-7f"></a>菩提涅槃。<a id="a-7g"></a>以为如来身也。<a id="a-7h"></a>此身通三世间。<a id="a-7i"></a>是故于一切国土。<a id="a-7j"></a>一切众生。<a id="a-7k"></a>一切事物。<a id="a-7l"></a>一切缘起。<a id="a-7m"></a>一切业报。<a id="a-7n"></a>一切尘毛等。<a id="a-7o"></a>各各显现菩提涅槃等。<a id="a-7p"></a>为佛出世也。<a id="a-7q"></a>若一处不了。<a id="a-7r"></a>即不成佛。<a id="a-7s"></a>亦不出现。<a id="a-7t"></a>何以故。<a id="a-7u"></a>由不了处。<a id="a-7v"></a>仍是无明。<a id="a-7w"></a>是故不成佛。<a id="a-7x"></a>不出现也。<a id="a-7y"></a>是以诸佛出世。<a id="a-7z"></a>知机知时。<a id="a-80"></a>俯为下根。<a id="a-81"></a>示生减劫。<a id="a-82"></a>空拳诱引。<a id="a-83"></a>黄叶提撕。<a id="a-84"></a>若上上机人。<a id="a-85"></a>则诸佛不出不没。<a id="a-86"></a>故经云。<a id="a-87"></a>有佛无佛。<a id="a-88"></a>性相常住。<a id="a-89"></a>华严经颂云。<a id="a-8A"></a>如心诸佛尔。<a id="a-8B"></a>如佛众生然。<a id="a-8C"></a>心佛与众生。<a id="a-8D"></a>是三无差别。<a id="a-8E"></a>只是一法。<a id="a-8F"></a>名别理同。<a id="a-8G"></a>何者。<a id="a-8H"></a>觉此无依无住绝待不思议心不动时。<a id="a-8I"></a>入十信之初。<a id="a-8J"></a>号不动智佛。<a id="a-8K"></a>不觉此绝待真心。<a id="a-8L"></a>不守自性随缘差别时。<a id="a-8M"></a>名法身。<a id="a-8N"></a>流转五道。<a id="a-8O"></a>号曰众生。<a id="a-8P"></a>但有迷悟之名。<a id="a-8Q"></a>不离一心之体。<a id="a-8R"></a>更有何法而作凡圣名字为差别乎。<a id="a-8S"></a>如文殊般若经云。<a id="a-8T"></a>佛言。<a id="a-8U"></a>佛法无上耶。<a id="a-8V"></a>文殊答。<a id="a-8W"></a>无有一法如微尘许名为无上。<a id="a-8X"></a>又经云。<a id="a-8Y"></a>如世尊说此法时。<a id="a-8Z"></a>无有菩萨得是三昧诸陀罗尼门。<a id="a-8a"></a>亦复无彼诸佛所说语言句义。<a id="a-8b"></a>乃至不说一文字句。<a id="a-8c"></a>无人听闻。<a id="a-8d"></a>无人得解。<a id="a-8e"></a>无人成佛。<a id="a-8f"></a>如此等法。<a id="a-8g"></a>是实言者。<a id="a-8h"></a>于后末世。<a id="a-8i"></a>五百岁时。<a id="a-8j"></a>此经法门弘阎浮提。<a id="a-8k"></a>遍行流布。<a id="a-8l"></a>炽然不灭。<a id="a-8m"></a>是真实语。</p>
  <p id="a8n">问。<a id="a-8o"></a>既万机泯迹。<a id="a-8p"></a>独朗真心者。<a id="a-8q"></a>云何教中说。<a id="a-8r"></a>此是凡夫法。<a id="a-8s"></a>此是圣人法。</p>
  <p id="a8t">答。<a id="a-8u"></a>以一切法。<a id="a-8v"></a>缘生无性故。<a id="a-8w"></a>不得凡夫法。<a id="a-8x"></a>不得圣人法。<a id="a-8y"></a>以无性缘生故。<a id="a-8z"></a>若真若俗。<a id="a-90"></a>不相混滥。<a id="a-91"></a>如云。<a id="a-92"></a>一切即一皆同无性。<a id="a-93"></a>一即一切。<a id="a-94"></a>因果历然。<a id="a-95"></a>虽即历然。<a id="a-96"></a>不失无性之理。<a id="a-97"></a>虽即无性。<a id="a-98"></a>不坏缘生之道。<a id="a-99"></a>然又虽但了一心。<a id="a-9A"></a>而于诸法。<a id="a-9B"></a>一一了知。<a id="a-9C"></a>分明无惑。<a id="a-9D"></a>如华严经云。<a id="a-9E"></a>菩萨摩诃萨。<a id="a-9F"></a>知一切法。<a id="a-9G"></a>皆同一性。<a id="a-9H"></a>所谓无性。<a id="a-9I"></a>无种种性。<a id="a-9J"></a>无无量性。<a id="a-9K"></a>无可算数性。<a id="a-9L"></a>无可称量性。<a id="a-9M"></a>无色无相。<a id="a-9N"></a>若一若多。<a id="a-9O"></a>皆不可得。<a id="a-9P"></a>而决定了知。<a id="a-9Q"></a>此是诸佛法。<a id="a-9R"></a>此是若萨法。<a id="a-9S"></a>此是独觉法。<a id="a-9T"></a>此是声闻法。<a id="a-9U"></a>此是凡夫法。<a id="a-9V"></a>此是善法。<a id="a-9W"></a>此是不善法。<a id="a-9X"></a>此是世间法。<a id="a-9Y"></a>此是出世间法。<a id="a-9Z"></a>此是过失法。<a id="a-9a"></a>此是无过失法。<a id="a-9b"></a>此是有漏法。<a id="a-9c"></a>此是无漏法。<a id="a-9d"></a>乃至此是有为法。<a id="a-9e"></a>此是无为法。<a id="a-9f"></a>是为第七如实住。</p>
  <p id="a9g">问。<a id="a-9h"></a>一心之法。<a id="a-9i"></a>云何尽能周遍含容。<a id="a-9j"></a>出生圆具一切法耶。</p>
  <p id="a9k">答。<a id="a-9l"></a>夫心者。<a id="a-9m"></a>神妙无方。<a id="a-9n"></a>至理玄邈。<a id="a-9o"></a>三际求而罔得。<a id="a-9p"></a>二谛推而莫知。<a id="a-9q"></a>无像无名。<a id="a-9r"></a>不可以测其深广。<a id="a-9s"></a>无依无住。<a id="a-9t"></a>不可以察其指踪。<a id="a-9u"></a>细入无间之中。<a id="a-9v"></a>不可以言其小。<a id="a-9w"></a>大包乾象之外。<a id="a-9x"></a>不可以语其深。<a id="a-9y"></a>至道虚玄。<a id="a-9z"></a>孰能令有。<a id="a-A0"></a>幽灵不坠。<a id="a-A1"></a>孰能令无。<a id="a-A2"></a>迹分法界而非多。<a id="a-A3"></a>性合真空而非。<a id="a-A4"></a>体凝一道而非静。<a id="a-A5"></a>用周万物而匪劳。<a id="a-A6"></a>如如意珠天上胜宝。<a id="a-A7"></a>状如芥粟。<a id="a-A8"></a>有大功能。<a id="a-A9"></a>净妙五欲。<a id="a-AA"></a>七宝琳琅。<a id="a-AB"></a>非内畜。<a id="a-AC"></a>非外入。<a id="a-AD"></a>不谋前后。<a id="a-AE"></a>不择多少。<a id="a-AF"></a>不作粗妙。<a id="a-AG"></a>称意丰俭。<a id="a-AH"></a>降雨瀼瀼不添不尽。<a id="a-AI"></a>利济无穷。<a id="a-AJ"></a>盖是色法。<a id="a-AK"></a>尚能如是。<a id="a-AL"></a>岂况心神灵妙。<a id="a-AM"></a>宁不具一切法耶。<a id="a-AN"></a>故经云。<a id="a-AO"></a>佛言。<a id="a-AP"></a>一切声闻独觉菩萨。<a id="a-AQ"></a>皆共此一妙清净道。<a id="a-AR"></a>皆同此一究竟清净。<a id="a-AS"></a>更无第二。<a id="a-AT"></a>我依此故。<a id="a-AU"></a>密意说言。<a id="a-AV"></a>唯有一乘。<a id="a-AW"></a>乃至譬如虚空。<a id="a-AX"></a>遍一切处。<a id="a-AY"></a>皆同一味。<a id="a-AZ"></a>不障一切所作事业。<a id="a-Aa"></a>如是世尊。<a id="a-Ab"></a>依此诸法。<a id="a-Ac"></a>皆无自性。<a id="a-Ad"></a>皆同一味。<a id="a-Ae"></a>不障一切声闻缘觉。<a id="a-Af"></a>及诸大士。<a id="a-Ag"></a>所修事业。<a id="a-Ah"></a>寒山子诗云。<a id="a-Ai"></a>余家住此号寒山。<a id="a-Aj"></a>山岩栖息离烦喧。<a id="a-Ak"></a>泯时万像无痕迹。<a id="a-Al"></a>舒即周流遍大千。<a id="a-Am"></a>光影腾辉照心地。<a id="a-An"></a>无有一法当现前。<a id="a-Ao"></a>方知摩尼一颗宝。<a id="a-Ap"></a>妙用无穷处处圆。<a id="a-Aq"></a>还原观云。<a id="a-Ar"></a>定光显现无念观者。<a id="a-As"></a>谓一乘教中白净宝网。<a id="a-At"></a>万字轮王之宝珠。<a id="a-Au"></a>此珠体性明彻。<a id="a-Av"></a>十方齐照。<a id="a-Aw"></a>无思成事。<a id="a-Ax"></a>念者。<a id="a-Ay"></a>皆从。<a id="a-Az"></a>虽现奇功。<a id="a-B0"></a>心无念虑。<a id="a-B1"></a>若人入此大妙止观门中。<a id="a-B2"></a>无思念虑。<a id="a-B3"></a>任运成事。<a id="a-B4"></a>如彼宝珠。<a id="a-B5"></a>远近齐照。<a id="a-B6"></a>分明显现。<a id="a-B7"></a>廓彻虚空。<a id="a-B8"></a>不为二乘外道。<a id="a-B9"></a>尘雾烟云之所障蔽。<a id="a-BA"></a>清凉疏云。<a id="a-BB"></a>犹一日宫。<a id="a-BC"></a>千光并照。<a id="a-BD"></a>随举一法。<a id="a-BE"></a>有无量门。<a id="a-BF"></a>然有二义。<a id="a-BG"></a>一约相类。<a id="a-BH"></a>如一无常门。<a id="a-BI"></a>有生老病死。<a id="a-BJ"></a>聚散合离。<a id="a-BK"></a>得失成坏。<a id="a-BL"></a>三灾四相。<a id="a-BM"></a>外器内身。<a id="a-BN"></a>刹那一期。<a id="a-BO"></a>生灭转变。<a id="a-BP"></a>染净隐显。<a id="a-BQ"></a>皆无常门。<a id="a-BR"></a>余亦如是。<a id="a-BS"></a>二就性融。<a id="a-BT"></a>不可尽也。<a id="a-BU"></a>谓法性寂寥。<a id="a-BV"></a>虽无诸相。<a id="a-BW"></a>无相之相。<a id="a-BX"></a>不碍繁兴。<a id="a-BY"></a>是以依体普现。<a id="a-BZ"></a>若月入百川。<a id="a-Ba"></a>寻影之月。<a id="a-Bb"></a>月体不分。<a id="a-Bc"></a>即体之用。<a id="a-Bd"></a>用弥法界。<a id="a-Be"></a>体用交彻。<a id="a-Bf"></a>故不思议。</p>
  <p id="aBg">辅行记。<a id="a-Bh"></a>问云。<a id="a-Bi"></a>一心既具十法界因果。<a id="a-Bj"></a>但观于心。<a id="a-Bk"></a>何须观具。</p>
  <p id="aBl">答。<a id="a-Bm"></a>一家观门。<a id="a-Bn"></a>永异诸说。<a id="a-Bo"></a>该摄一切十方三世若凡若圣一切因果者。<a id="a-Bp"></a>良由观具。<a id="a-Bq"></a>具即是假。<a id="a-Br"></a>假即空中。<a id="a-Bs"></a>理性虽具。<a id="a-Bt"></a>若不观之。<a id="a-Bu"></a>但言观心。<a id="a-Bv"></a>则不称理。<a id="a-Bw"></a>小乘奚尝不观心耶。<a id="a-Bx"></a>但迷一心具诸法耳。</p>
  <p id="aBy">问。<a id="a-Bz"></a>若不观具。<a id="a-C0"></a>为属何教。</p>
  <p id="aC1">答。<a id="a-C2"></a>别教教道。<a id="a-C3"></a>从初心来。<a id="a-C4"></a>但云次第生于十界。<a id="a-C5"></a>断亦次第。<a id="a-C6"></a>故不观具。<a id="a-C7"></a>或禀通教。<a id="a-C8"></a>即空但理。<a id="a-C9"></a>或禀三藏。<a id="a-CA"></a>寂灭真空。<a id="a-CB"></a>如此等人。<a id="a-CC"></a>何须观具。<a id="a-CD"></a>何者。<a id="a-CE"></a>藏通但云心生六界。<a id="a-CF"></a>观有巧拙。<a id="a-CG"></a>即离不同。<a id="a-CH"></a>是故此两教不须观具。<a id="a-CI"></a>尚不识具。<a id="a-CJ"></a>况识空中。<a id="a-CK"></a>若不尔者。<a id="a-CL"></a>何名发心毕竟二不别。<a id="a-CM"></a>成正觉已。<a id="a-CN"></a>何能现于十界身土。<a id="a-CO"></a>又复学者。<a id="a-CP"></a>纵知内心具三千法。<a id="a-CQ"></a>不知我遍彼三千。<a id="a-CR"></a>彼彼三千。<a id="a-CS"></a>互遍亦尔。<a id="a-CT"></a>苟顺凡情。<a id="a-CU"></a>生内外见。<a id="a-CV"></a>应照理体。<a id="a-CW"></a>本无四性。<a id="a-CX"></a>心佛众生。<a id="a-CY"></a>三无差别。<a id="a-CZ"></a>能知此者。<a id="a-Ca"></a>依俙识心。<a id="a-Cb"></a>华严论云。<a id="a-Cc"></a>以一心大智之印。<a id="a-Cd"></a>印无始三世。<a id="a-Ce"></a>总在一时。<a id="a-Cf"></a>无边诸法。<a id="a-Cg"></a>智印咸遍。<a id="a-Ch"></a>以智等诸佛故。<a id="a-Ci"></a>以智等众生心故。<a id="a-Cj"></a>以智等诸法故。<a id="a-Ck"></a>以智无中边表里。<a id="a-Cl"></a>三世长短近远故。<a id="a-Cm"></a>为智。<a id="a-Cn"></a>过虚空量故。<a id="a-Co"></a>如世虚空。<a id="a-Cp"></a>无所了知。<a id="a-Cq"></a>如无分别智虚空。<a id="a-Cr"></a>一念而能分别过虚空等法门。<a id="a-Cs"></a>是故经颂言。<a id="a-Ct"></a>一切虚空犹可量。<a id="a-Cu"></a>诸佛说法不可说。<a id="a-Cv"></a>又颂云。<a id="a-Cw"></a>普光明智等虚空。<a id="a-Cx"></a>虚空但空。<a id="a-Cy"></a>智自在。<a id="a-Cz"></a>所以无量义经云。<a id="a-D0"></a>无量义者。<a id="a-D1"></a>从一法生。<a id="a-D2"></a>即知一法能生无量义。<a id="a-D3"></a>所谓一心。<a id="a-D4"></a>一一法皆生无量义者。<a id="a-D5"></a>以心遍一切法。<a id="a-D6"></a>一一法无非心故。<a id="a-D7"></a>以略代总。<a id="a-D8"></a>故知略心能含万法。<a id="a-D9"></a>历一切教。<a id="a-DA"></a>若境若智。<a id="a-DB"></a>若人若法。<a id="a-DC"></a>随诸事释。<a id="a-DD"></a>一一向心为观。<a id="a-DE"></a>观慧弥成。<a id="a-DF"></a>如海吞流。<a id="a-DG"></a>似薪益火。<a id="a-DH"></a>以不能深达故。<a id="a-DI"></a>为遍为小。<a id="a-DJ"></a>以不能谛观故。<a id="a-DK"></a>住有住空。<a id="a-DL"></a>是以声闻。<a id="a-DM"></a>睹斯大事。<a id="a-DN"></a>自鄙无堪。<a id="a-DO"></a>或号泣而声振大千。<a id="a-DP"></a>或云。<a id="a-DQ"></a>同共一法中。<a id="a-DR"></a>而不得此事。<a id="a-DS"></a>若菩萨闻兹妙旨。<a id="a-DT"></a>忏悔前非。<a id="a-DU"></a>或云从无量劫来。<a id="a-DV"></a>为无我之所漂流。<a id="a-DW"></a>或言我等归前。<a id="a-DX"></a>尽是邪见人也。<a id="a-DY"></a>如上所失。<a id="a-DZ"></a>皆是不达自心。<a id="a-Da"></a>广大圆融。<a id="a-Db"></a>能包能遍故。<a id="a-Dc"></a>何以能包能遍。<a id="a-Dd"></a>以无相故。<a id="a-De"></a>如太虚无相。<a id="a-Df"></a>不拒诸相发挥。<a id="a-Dg"></a>能含十方净秽国土。<a id="a-Dh"></a>所以昔人云。<a id="a-Di"></a>夫万化非无宗。<a id="a-Dj"></a>而宗之者无相。<a id="a-Dk"></a>虚相非无契。<a id="a-Dl"></a>而契之者无心。<a id="a-Dm"></a>内外并冥。<a id="a-Dn"></a>缘智俱寂。<a id="a-Do"></a>是故若能如是体道。<a id="a-Dp"></a>千万相应。<a id="a-Dq"></a>可谓正法中人。<a id="a-Dr"></a>真佛弟子。<a id="a-Ds"></a>若违斯旨。<a id="a-Dt"></a>妄起有心。<a id="a-Du"></a>悉堕邪修。<a id="a-Dv"></a>不入宗镜。<a id="a-Dw"></a>如古德歌云。<a id="a-Dx"></a>只为无心学无学。<a id="a-Dy"></a>亦复正修于不修。<a id="a-Dz"></a>若人不知如此处。<a id="a-E0"></a>不得称名为比丘。<a id="a-E1"></a>洞山和尚云。<a id="a-E2"></a>吾家本住在何方。<a id="a-E3"></a>鸟道无人到处乡。<a id="a-E4"></a>君若出家为释子。<a id="a-E5"></a>能行此路万相当。<a id="a-E6"></a>所以初祖大师云。<a id="a-E7"></a>若一切作处。<a id="a-E8"></a>即无作处。<a id="a-E9"></a>无作法。<a id="a-EA"></a>即见佛。<a id="a-EB"></a>若见相时。<a id="a-EC"></a>则一切处见鬼。<a id="a-ED"></a>何者。<a id="a-EE"></a>若作时无作者。<a id="a-EF"></a>无作法。<a id="a-EG"></a>即人法俱空。<a id="a-EH"></a>觉此成佛。<a id="a-EI"></a>若迷无作法。<a id="a-EJ"></a>则幻相现前。<a id="a-EK"></a>故经云。<a id="a-EL"></a>凡所有相皆是虚妄。<a id="a-EM"></a>如热病所见。<a id="a-EN"></a>岂非鬼耶。<a id="a-EO"></a>所以古德云。<a id="a-EP"></a>万法浩然。<a id="a-EQ"></a>宗一无相。<a id="a-ER"></a>又云。<a id="a-ES"></a>念满一万八千遍。<a id="a-ET"></a>遍遍入于无相定。<a id="a-EU"></a>亦云。<a id="a-EV"></a>无相道场。<a id="a-EW"></a>无相法门等。<a id="a-EX"></a>是以若于宗镜发真最省心力。<a id="a-EY"></a>华严经云。<a id="a-EZ"></a>以少方便。<a id="a-Ea"></a>疾得菩提。<a id="a-Eb"></a>古德云。<a id="a-Ec"></a>学虽不多。<a id="a-Ed"></a>可齐上贤。<a id="a-Ee"></a>即斯意矣。<a id="a-Ef"></a>又此一心。<a id="a-Eg"></a>皆因理事无碍。<a id="a-Eh"></a>得有如是周遍含容。<a id="a-Ei"></a>如理事无碍观云。<a id="a-Ej"></a>但理事镕融。<a id="a-Ek"></a>存亡逆顺。<a id="a-El"></a>通有十门。<a id="a-Em"></a>一理遍于事门。<a id="a-En"></a>谓能遍之理。<a id="a-Eo"></a>性无分限。<a id="a-Ep"></a>所遍之事。<a id="a-Eq"></a>分位差别。<a id="a-Er"></a>一一事中。<a id="a-Es"></a>理皆全遍。<a id="a-Et"></a>非是分遍。<a id="a-Eu"></a>何以故。<a id="a-Ev"></a>彼真理不可分故。<a id="a-Ew"></a>是故一一纤尘。<a id="a-Ex"></a>皆摄无边真理。<a id="a-Ey"></a>无不圆足。<a id="a-Ez"></a>二。<a id="a-F0"></a>事遍于理门。<a id="a-F1"></a>谓能遍之事。<a id="a-F2"></a>是有分限。<a id="a-F3"></a>所遍之理。<a id="a-F4"></a>要无分限。<a id="a-F5"></a>此有分限之事。<a id="a-F6"></a>于无分限之理。<a id="a-F7"></a>全同非分同。<a id="a-F8"></a>何以故。<a id="a-F9"></a>以事无体。<a id="a-FA"></a>还如理故。<a id="a-FB"></a>是故一尘不坏。<a id="a-FC"></a>而遍法界也。<a id="a-FD"></a>如一尘。<a id="a-FE"></a>一切法亦然。<a id="a-FF"></a>思之。<a id="a-FG"></a>又一理性不唯无分故。<a id="a-FH"></a>在一切处。<a id="a-FI"></a>而全体在于一内。<a id="a-FJ"></a>二不唯分故。<a id="a-FK"></a>常在一中。<a id="a-FL"></a>全在一切处。<a id="a-FM"></a>一事法不唯分故。<a id="a-FN"></a>常在此恒在他方。<a id="a-FO"></a>二不唯无分故。<a id="a-FP"></a>遍一切处。<a id="a-FQ"></a>而不移本位。<a id="a-FR"></a>又一。<a id="a-FS"></a>由理性不唯无分故。<a id="a-FT"></a>不在一事外。<a id="a-FU"></a>二不唯分故。<a id="a-FV"></a>不在一事内。<a id="a-FW"></a>一事法不唯分故。<a id="a-FX"></a>常在此处而无在。<a id="a-FY"></a>二不唯无分故。<a id="a-FZ"></a>常在他处而无在。<a id="a-Fa"></a>是故无在无不在。<a id="a-Fb"></a>而在此在彼。<a id="a-Fc"></a>无障碍也。<a id="a-Fd"></a>此全遍门。<a id="a-Fe"></a>超情离见。<a id="a-Ff"></a>非世喻能况。<a id="a-Fg"></a>如全一大海。<a id="a-Fh"></a>在一波中。<a id="a-Fi"></a>而海非小。<a id="a-Fj"></a>如一小波匝于大海。<a id="a-Fk"></a>而波非大。<a id="a-Fl"></a>同时全遍于诸波。<a id="a-Fm"></a>而海非异。<a id="a-Fn"></a>俱时各匝于大海。<a id="a-Fo"></a>而波非一。<a id="a-Fp"></a>又大海全遍一波时。<a id="a-Fq"></a>不妨举体全遍诸波。<a id="a-Fr"></a>一波全匝大海时。<a id="a-Fs"></a>诸波亦各全匝互不相碍。<a id="a-Ft"></a>思之。<a id="a-Fu"></a>释曰。<a id="a-Fv"></a>以海为真理。<a id="a-Fw"></a>以波为事。<a id="a-Fx"></a>况理事相遍。<a id="a-Fy"></a>而非一异。<a id="a-Fz"></a>则海处波而不小。<a id="a-G0"></a>同湿性而广狭无差。<a id="a-G1"></a>波匝海而非大。<a id="a-G2"></a>不坏相而一多全匝。</p>
  <p id="aG3">问。<a id="a-G4"></a>理既全遍一尘。<a id="a-G5"></a>何故非小。<a id="a-G6"></a>既不同尘而小。<a id="a-G7"></a>何得说为全体遍一尘。<a id="a-G8"></a>一尘全匝于理性。<a id="a-G9"></a>何故非大。<a id="a-GA"></a>若不同理而广大。<a id="a-GB"></a>何得全遍于理性。<a id="a-GC"></a>既成矛盾。<a id="a-GD"></a>义甚相违。</p>
  <p id="aGE">答。<a id="a-GF"></a>理事相望。<a id="a-GG"></a>各非一异。<a id="a-GH"></a>故全收而不坏本。<a id="a-GI"></a>先理望事。<a id="a-GJ"></a>有其四句。<a id="a-GK"></a>一真理与事非异故。<a id="a-GL"></a>真理全体在事中。<a id="a-GM"></a>二真理与事非一故。<a id="a-GN"></a>真理体性恒无边际。<a id="a-GO"></a>三以非一即非异故。<a id="a-GP"></a>无边理性。<a id="a-GQ"></a>全在一尘。<a id="a-GR"></a>四以非异即非一故。<a id="a-GS"></a>一尘理性。<a id="a-GT"></a>无有分限。<a id="a-GU"></a>次事望理。<a id="a-GV"></a>亦有四句。<a id="a-GW"></a>一事法与理非异故。<a id="a-GX"></a>全匝于理性。<a id="a-GY"></a>二事法与理非一故。<a id="a-GZ"></a>不坏于一尘。<a id="a-Ga"></a>三。<a id="a-Gb"></a>以非一即非异故。<a id="a-Gc"></a>一小尘匝于无边理性。<a id="a-Gd"></a>四。<a id="a-Ge"></a>以非异即非一故。<a id="a-Gf"></a>一尘匝无边理性。<a id="a-Gg"></a>而尘不大。<a id="a-Gh"></a>思之。</p>
  <p id="aGi">问。<a id="a-Gj"></a>无边理性。<a id="a-Gk"></a>全遍一尘时。<a id="a-Gl"></a>外诸事处。<a id="a-Gm"></a>为有理性。<a id="a-Gn"></a>为无理性。<a id="a-Go"></a>若尘外有理。<a id="a-Gp"></a>则非全体遍一尘。<a id="a-Gq"></a>若尘外无理。<a id="a-Gr"></a>则非全遍一切事。<a id="a-Gs"></a>义甚相违。</p>
  <p id="aGt">答。<a id="a-Gu"></a>以一理性融故。<a id="a-Gv"></a>多事无碍故。<a id="a-Gw"></a>得全在内而全在外。<a id="a-Gx"></a>无障无碍。<a id="a-Gy"></a>各有四句。<a id="a-Gz"></a>先就理四句。<a id="a-H0"></a>一以理性全体在一切事中时。<a id="a-H1"></a>不碍全体在一尘处。<a id="a-H2"></a>是故在外则在内。<a id="a-H3"></a>二全体在一尘中时。<a id="a-H4"></a>不碍全体在余事处。<a id="a-H5"></a>是故在内则在外。<a id="a-H6"></a>三以无二之性。<a id="a-H7"></a>各全在一切中时。<a id="a-H8"></a>是故亦在内亦在外。<a id="a-H9"></a>四以无二之性。<a id="a-HA"></a>非一切故。<a id="a-HB"></a>是故。<a id="a-HC"></a>非内非外。<a id="a-HD"></a>前三句。<a id="a-HE"></a>明与一切法非异。<a id="a-HF"></a>此之一句。<a id="a-HG"></a>明与一切法非一。<a id="a-HH"></a>良为非一非异故。<a id="a-HI"></a>内外无碍。<a id="a-HJ"></a>次就事四句。<a id="a-HK"></a>一一尘全匝于理时。<a id="a-HL"></a>不碍一切事法亦全匝。<a id="a-HM"></a>是故在内即在外。<a id="a-HN"></a>二一切法各匝理性时。<a id="a-HO"></a>不碍一尘亦全匝。<a id="a-HP"></a>是故在外则在内。<a id="a-HQ"></a>三。<a id="a-HR"></a>以诸法同时各匝故。<a id="a-HS"></a>是故全内亦全外。<a id="a-HT"></a>无有障碍。<a id="a-HU"></a>四以诸事法各不坏故。<a id="a-HV"></a>彼此相望。<a id="a-HW"></a>非内非外。<a id="a-HX"></a>思之。<a id="a-HY"></a>释曰。<a id="a-HZ"></a>以理在一为内。<a id="a-Ha"></a>在多为外。<a id="a-Hb"></a>事亦以一为内。<a id="a-Hc"></a>以多为外。<a id="a-Hd"></a>何故如是。<a id="a-He"></a>一多内外。<a id="a-Hf"></a>相遍相在而无障碍。<a id="a-Hg"></a>唯是一心圆融故。<a id="a-Hh"></a>寄理事以彰之。<a id="a-Hi"></a>以体寂边。<a id="a-Hj"></a>目之为理。<a id="a-Hk"></a>以用动边。<a id="a-Hl"></a>目之为事。<a id="a-Hm"></a>以理是心之性。<a id="a-Hn"></a>以事是心之相。<a id="a-Ho"></a>性相俱心。<a id="a-Hp"></a>所以一切无碍。<a id="a-Hq"></a>如上无边分限差别之事。<a id="a-Hr"></a>唯以一理性镕融。<a id="a-Hs"></a>自然大小相含。<a id="a-Ht"></a>一多即入。<a id="a-Hu"></a>如金铸十法界像。<a id="a-Hv"></a>若消镕则无异相。<a id="a-Hw"></a>如和融但是一金。<a id="a-Hx"></a>以理性为洪炉。<a id="a-Hy"></a>镕万事为大冶。<a id="a-Hz"></a>则销和万法。<a id="a-I0"></a>同会一真。<a id="a-I1"></a>三依理成事门。<a id="a-I2"></a>谓事无别体。<a id="a-I3"></a>要因真理而得成立。<a id="a-I4"></a>以诸缘起。<a id="a-I5"></a>皆无自性故。<a id="a-I6"></a>由无性理。<a id="a-I7"></a>事方成故。<a id="a-I8"></a>如波要因于水。<a id="a-I9"></a>能成立故。<a id="a-IA"></a>依如来藏。<a id="a-IB"></a>得有诸法。<a id="a-IC"></a>当知亦尔。<a id="a-ID"></a>思之。<a id="a-IE"></a>四事能显理门。<a id="a-IF"></a>谓由事揽理故。<a id="a-IG"></a>则事虚而理实。<a id="a-IH"></a>以事虚故。<a id="a-II"></a>全事中之理。<a id="a-IJ"></a>挺然露现。<a id="a-IK"></a>犹如波相虚。<a id="a-IL"></a>令水体露现。<a id="a-IM"></a>当知此中。<a id="a-IN"></a>道理亦尔。<a id="a-IO"></a>思之。<a id="a-IP"></a>五以理夺事门。<a id="a-IQ"></a>谓事既揽理成。<a id="a-IR"></a>遂令事相皆尽。<a id="a-IS"></a>唯一真理。<a id="a-IT"></a>平等显现。<a id="a-IU"></a>以离真理外。<a id="a-IV"></a>无片事可得故。<a id="a-IW"></a>如水夺波。<a id="a-IX"></a>波无不尽。<a id="a-IY"></a>此则水存于已。<a id="a-IZ"></a>坏波令尽。<a id="a-Ia"></a>六事能隐理门。<a id="a-Ib"></a>谓真理随缘。<a id="a-Ic"></a>成诸事法。<a id="a-Id"></a>然此事法既匝于理。<a id="a-Ie"></a>遂令事显理不现也。<a id="a-If"></a>如水成波。<a id="a-Ig"></a>动显静隐。<a id="a-Ih"></a>经云。<a id="a-Ii"></a>法身流转五道。<a id="a-Ij"></a>名曰众生。<a id="a-Ik"></a>故令众生现时。<a id="a-Il"></a>法身不现也。<a id="a-Im"></a>七真理即事门。<a id="a-In"></a>谓凡是真理。<a id="a-Io"></a>必非事外。<a id="a-Ip"></a>以是法无我理故。<a id="a-Iq"></a>事必依理。<a id="a-Ir"></a>以理虚无体故。<a id="a-Is"></a>是故此理。<a id="a-It"></a>举体皆事。<a id="a-Iu"></a>方为真理。<a id="a-Iv"></a>如水即波。<a id="a-Iw"></a>动而非湿。<a id="a-Ix"></a>八。<a id="a-Iy"></a>事法即理门。<a id="a-Iz"></a>谓缘起事法。<a id="a-J0"></a>必无自性。<a id="a-J1"></a>举体即真故。<a id="a-J2"></a>说众生即如。<a id="a-J3"></a>不待灭也。<a id="a-J4"></a>如波动相。<a id="a-J5"></a>举体即水无异也。<a id="a-J6"></a>九真理非事门。<a id="a-J7"></a>谓即事之理。<a id="a-J8"></a>而非是事。<a id="a-J9"></a>以真妄异故。<a id="a-JA"></a>实非虚故。<a id="a-JB"></a>所依非能依故。<a id="a-JC"></a>如即波之水非波。<a id="a-JD"></a>以动湿异故。<a id="a-JE"></a>十事法非理门。<a id="a-JF"></a>谓全理之事。<a id="a-JG"></a>事恒非理。<a id="a-JH"></a>性相异故。<a id="a-JI"></a>能依非所依故。<a id="a-JJ"></a>是故举体全理。<a id="a-JK"></a>而事相宛然。<a id="a-JL"></a>如全水之波。<a id="a-JM"></a>波恒非水。<a id="a-JN"></a>以动义非湿故。<a id="a-JO"></a>华严经云。<a id="a-JP"></a>如色与非色。<a id="a-JQ"></a>此二不为一。<a id="a-JR"></a>又云。<a id="a-JS"></a>生死及涅槃。<a id="a-JT"></a>分别各不同。<a id="a-JU"></a>释曰。<a id="a-JV"></a>理事逆顺自在者。<a id="a-JW"></a>事理相望。<a id="a-JX"></a>各有四义。<a id="a-JY"></a>四义中。<a id="a-JZ"></a>皆二义逆。<a id="a-Ja"></a>二义顺。<a id="a-Jb"></a>谓依理成事。<a id="a-Jc"></a>真理即事。<a id="a-Jd"></a>顺也。<a id="a-Je"></a>以理夺事。<a id="a-Jf"></a>真理非事。<a id="a-Jg"></a>逆也。<a id="a-Jh"></a>事能显理。<a id="a-Ji"></a>事法即理。<a id="a-Jj"></a>顺也。<a id="a-Jk"></a>事能隐理。<a id="a-Jl"></a>事法非理。<a id="a-Jm"></a>逆也。<a id="a-Jn"></a>欲成即成。<a id="a-Jo"></a>欲坏即坏。<a id="a-Jp"></a>故云自在。<a id="a-Jq"></a>成不碍坏。<a id="a-Jr"></a>坏不碍成。<a id="a-Js"></a>显不碍隐。<a id="a-Jt"></a>隐不碍显。<a id="a-Ju"></a>故云无碍。<a id="a-Jv"></a>正成时即坏等。<a id="a-Jw"></a>故云同时。<a id="a-Jx"></a>五对皆无前却。<a id="a-Jy"></a>故云顿起。<a id="a-Jz"></a>又上四对。<a id="a-K0"></a>何以约理望事。<a id="a-K1"></a>但云成等。<a id="a-K2"></a>不云显等。<a id="a-K3"></a>约事望理。<a id="a-K4"></a>但云显等。<a id="a-K5"></a>不云成等。<a id="a-K6"></a>深有所以。<a id="a-K7"></a>何者。<a id="a-K8"></a>事从理生。<a id="a-K9"></a>可许云成。<a id="a-KA"></a>理非新有。<a id="a-KB"></a>但可言显。<a id="a-KC"></a>事成必灭。<a id="a-KD"></a>故得云坏。<a id="a-KE"></a>真理常住。<a id="a-KF"></a>故但云隐。<a id="a-KG"></a>其即之与一离之与异。<a id="a-KH"></a>大旨则同。<a id="a-KI"></a>细明亦异。<a id="a-KJ"></a>理无形相。<a id="a-KK"></a>但可即事。<a id="a-KL"></a>而事有万差。<a id="a-KM"></a>故言。<a id="a-KN"></a>与理冥一理绝诸相。<a id="a-KO"></a>故云离事。<a id="a-KP"></a>事有差异。<a id="a-KQ"></a>故云异理。<a id="a-KR"></a>上约义别。<a id="a-KS"></a>有此不同。<a id="a-KT"></a>若统收者。<a id="a-KU"></a>应成五对无碍之义。<a id="a-KV"></a>一相遍对。<a id="a-KW"></a>二相成对。<a id="a-KX"></a>三相害对。<a id="a-KY"></a>四即相对。<a id="a-KZ"></a>五不即对。<a id="a-Ka"></a>五中前四。<a id="a-Kb"></a>明事理不离。<a id="a-Kc"></a>后一明事理不即。<a id="a-Kd"></a>又五对之中。<a id="a-Ke"></a>共有三义。<a id="a-Kf"></a>成显一对。<a id="a-Kg"></a>是事理相作义。<a id="a-Kh"></a>夺隐及不即二对。<a id="a-Ki"></a>是事理。<a id="a-Kj"></a>相违义。<a id="a-Kk"></a>相遍及相即二对。<a id="a-Kl"></a>是事理不相碍义。<a id="a-Km"></a>又由第二相作。<a id="a-Kn"></a>故有第四相即。<a id="a-Ko"></a>由相即。<a id="a-Kp"></a>故相遍。<a id="a-Kq"></a>由有第三相违。<a id="a-Kr"></a>故有第五不即。<a id="a-Ks"></a>又若无不即。<a id="a-Kt"></a>无可相遍。<a id="a-Ku"></a>故说真空妙有。<a id="a-Kv"></a>各有四义。<a id="a-Kw"></a>约理望事。<a id="a-Kx"></a>即真空四义。<a id="a-Ky"></a>一废己成他义。<a id="a-Kz"></a>即依理成事门。<a id="a-L0"></a>二泯他显己义。<a id="a-L1"></a>即真理夺事门。<a id="a-L2"></a>三自他俱存义。<a id="a-L3"></a>即真理非事门。<a id="a-L4"></a>四。<a id="a-L5"></a>自他俱泯义。<a id="a-L6"></a>即真理即事门。<a id="a-L7"></a>由其即故。<a id="a-L8"></a>而互泯也。<a id="a-L9"></a>又初及三即理遍事门。<a id="a-LA"></a>以自存故。<a id="a-LB"></a>举体成他故遍他也。<a id="a-LC"></a>后约事望理。<a id="a-LD"></a>即妙有四义。<a id="a-LE"></a>一显他自尽。<a id="a-LF"></a>即事能显理门。<a id="a-LG"></a>二自显隐他义。<a id="a-LH"></a>即事能隐理门。<a id="a-LI"></a>三自他俱存义。<a id="a-LJ"></a>即事法非理门。<a id="a-LK"></a>四自他俱泯义。<a id="a-LL"></a>即事法即理门。<a id="a-LM"></a>又初及三即事遍于理门。<a id="a-LN"></a>以自存故。<a id="a-LO"></a>而能显他。<a id="a-LP"></a>故遍他也。<a id="a-LQ"></a>故说约空有存亡无碍。<a id="a-LR"></a>真空隐显自在。<a id="a-LS"></a>理事。<a id="a-LT"></a>镕融者。<a id="a-LU"></a>镕。<a id="a-LV"></a>冶也。<a id="a-LW"></a>谓初销义。<a id="a-LX"></a>融。<a id="a-LY"></a>和也。<a id="a-LZ"></a>谓终成义。<a id="a-La"></a>以理镕事。<a id="a-Lb"></a>事与理融。<a id="a-Lc"></a>观之于心。<a id="a-Ld"></a>即名此观。<a id="a-Le"></a>观事当俗。<a id="a-Lf"></a>观理当真。<a id="a-Lg"></a>今观理事无碍。<a id="a-Lh"></a>中道第一义观。<a id="a-Li"></a>自然悲智相导。<a id="a-Lj"></a>成无住行。<a id="a-Lk"></a>又理事十门。<a id="a-Ll"></a>总分五对。<a id="a-Lm"></a>一理事相遍。<a id="a-Ln"></a>二理事相成。<a id="a-Lo"></a>三理事相害。<a id="a-Lp"></a>四理事相即。<a id="a-Lq"></a>五理事相。<a id="a-Lr"></a>非理。<a id="a-Ls"></a>即性空真理。<a id="a-Lt"></a>一相无相。<a id="a-Lu"></a>事。<a id="a-Lv"></a>即染净心境。<a id="a-Lw"></a>互为缘起。<a id="a-Lx"></a>起灭时分。<a id="a-Ly"></a>此彼相貌。<a id="a-Lz"></a>不可具陈。<a id="a-M0"></a>相遍二门。<a id="a-M1"></a>是全遍全同。<a id="a-M2"></a>理不可分故。<a id="a-M3"></a>华严经。<a id="a-M4"></a>颂云。<a id="a-M5"></a>法性遍在一切处。<a id="a-M6"></a>一切众生及国土。<a id="a-M7"></a>三世悉在无有余。<a id="a-M8"></a>亦无形相而可得。<a id="a-M9"></a>三句即全遍。<a id="a-MA"></a>末句即不可分。<a id="a-MB"></a>相成二门。<a id="a-MC"></a>依理。<a id="a-MD"></a>成事。<a id="a-ME"></a>则如因水成波。<a id="a-MF"></a>似依空立色。<a id="a-MG"></a>真如不守自性。<a id="a-MH"></a>能随万缘。<a id="a-MI"></a>事能显理。<a id="a-MJ"></a>则如影像表镜明。<a id="a-MK"></a>识智表本性。<a id="a-ML"></a>华严经颂云。<a id="a-MM"></a>了知一切法。<a id="a-MN"></a>自性无所有。<a id="a-MO"></a>如是解诸法。<a id="a-MP"></a>即见卢舍那。<a id="a-MQ"></a>相害二门。<a id="a-MR"></a>以理夺事。<a id="a-MS"></a>如水夺波。<a id="a-MT"></a>事能隐理。<a id="a-MU"></a>似烟郁火。<a id="a-MV"></a>相即二门。<a id="a-MW"></a>真理。<a id="a-MX"></a>即事。<a id="a-MY"></a>如水不离冰。<a id="a-MZ"></a>若但是空。<a id="a-Ma"></a>出于事外。<a id="a-Mb"></a>则不即事。<a id="a-Mc"></a>今即法。<a id="a-Md"></a>为无我理。<a id="a-Me"></a>离事何有理耶。<a id="a-Mf"></a>事法即理。<a id="a-Mg"></a>则缘起无性。<a id="a-Mh"></a>一切众生亦如也。<a id="a-Mi"></a>相非二门。<a id="a-Mj"></a>能所有异。<a id="a-Mk"></a>真妄不同。<a id="a-Ml"></a>则于解常自一。<a id="a-Mm"></a>于谛常自二。<a id="a-Mn"></a>相即则非二。<a id="a-Mo"></a>相非则非一。<a id="a-Mp"></a>非一故不坏俗谛。<a id="a-Mq"></a>非二故不隐真谛。<a id="a-Mr"></a>此真谛性空之理。<a id="a-Ms"></a>空而不空。<a id="a-Mt"></a>斯俗谛幻有之事有而不有。<a id="a-Mu"></a>不有之有。<a id="a-Mv"></a>有不碍空。<a id="a-Mw"></a>不空之空。<a id="a-Mx"></a>空不绝有。<a id="a-My"></a>彼此无寄。<a id="a-Mz"></a>递互相成。<a id="a-N0"></a>若心内定一法是有。<a id="a-N1"></a>即堕常。<a id="a-N2"></a>若心外执。<a id="a-N3"></a>法是无。<a id="a-N4"></a>即沉断。<a id="a-N5"></a>俱成见网。<a id="a-N6"></a>不入圆宗。<a id="a-N7"></a>如上圆融。<a id="a-N8"></a>约理事无碍讫。</p>
 </body>
</html>