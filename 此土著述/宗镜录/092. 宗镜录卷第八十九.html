<!doctype html>
<html id="z3IBXFj1fH" data-ver="1572">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十九</h1>
  <p id="a2">夫诸佛唯一法身。<a id="a-3"></a>云何说三身差别。</p>
  <p id="a4">答。<a id="a-5"></a>约用分三。<a id="a-6"></a>其体常一。<a id="a-7"></a>识论云。<a id="a-8"></a>如是法身。<a id="a-9"></a>有三相别。<a id="a-A"></a>一自性身。<a id="a-B"></a>谓诸如来真净法界。<a id="a-C"></a>受用变化平等所依。<a id="a-D"></a>离相寂然。<a id="a-E"></a>绝诸戏论。<a id="a-F"></a>具无边际真常功德。<a id="a-G"></a>是一切法平等实性。<a id="a-H"></a>即此自性。<a id="a-I"></a>亦名法身。<a id="a-J"></a>大功德法所依止故。<a id="a-K"></a>二受用身。<a id="a-L"></a>此有二种。<a id="a-M"></a>一自受用。<a id="a-N"></a>谓诸如来。<a id="a-O"></a>修集无量福慧资粮。<a id="a-P"></a>所起无边真实功德。<a id="a-Q"></a>及极圆净常遍色身。<a id="a-R"></a>相续湛然。<a id="a-S"></a>尽未来际恒自受用广大法乐。<a id="a-T"></a>二他受用。<a id="a-U"></a>谓诸如来。<a id="a-V"></a>由平等智。<a id="a-W"></a>示现微妙净功德身。<a id="a-X"></a>居纯净土。<a id="a-Y"></a>为住十地诸菩萨众。<a id="a-Z"></a>现大神通。<a id="a-a"></a>转正法轮。<a id="a-b"></a>决众疑网。<a id="a-c"></a>令彼受用大乘法乐。<a id="a-d"></a>三变化身。<a id="a-e"></a>谓诸如来。<a id="a-f"></a>由成事智。<a id="a-g"></a>变现无量随类化身。<a id="a-h"></a>居净秽土。<a id="a-i"></a>为未登地诸菩萨众。<a id="a-j"></a>二乘异生。<a id="a-k"></a>称彼机宜现通说法。<a id="a-l"></a>令各获得诸利乐事。<a id="a-m"></a>是以转灭三心得三身。<a id="a-n"></a>一根本心。<a id="a-o"></a>即第八识。<a id="a-p"></a>转得法身。<a id="a-q"></a>二依本心。<a id="a-r"></a>即第七识。<a id="a-s"></a>转得报身。<a id="a-t"></a>三起事心。<a id="a-u"></a>即前六识。<a id="a-v"></a>转得化身。<a id="a-w"></a>又一断德。<a id="a-x"></a>断一切烦恼。<a id="a-y"></a>即法身。<a id="a-z"></a>二智德。<a id="a-10"></a>总四智。<a id="a-11"></a>为报身。<a id="a-12"></a>三恩德恩怜悲育一切有情。<a id="a-13"></a>为化身。<a id="a-14"></a>则八解六通。<a id="a-15"></a>一心而起。<a id="a-16"></a>三身四智。<a id="a-17"></a>八识所成。<a id="a-18"></a>终无一理一行而从外来。<a id="a-19"></a>皆从自识施为一心而转。<a id="a-1A"></a>乃至一身无量身。<a id="a-1B"></a>如华严所明无量身云。<a id="a-1C"></a>重重无尽。<a id="a-1D"></a>皆从性起无碍圆融。</p>
  <p id="a1E">又古德问。<a id="a-1F"></a>夫法身者。<a id="a-1G"></a>法是轨持义。<a id="a-1H"></a>轨谓轨则。<a id="a-1I"></a>令物生解。<a id="a-1J"></a>即法身。<a id="a-1K"></a>能令三根本智而生解故。<a id="a-1L"></a>持谓任持。<a id="a-1M"></a>不舍自性。<a id="a-1N"></a>谓持法身凝然之体。<a id="a-1O"></a>不舍无为之自体故。<a id="a-1P"></a>且如根本智。<a id="a-1Q"></a>正证如时。<a id="a-1R"></a>不作如解。<a id="a-1S"></a>能所冥合一体。<a id="a-1T"></a>如日光与虚空合。<a id="a-1U"></a>不分彼此。<a id="a-1V"></a>是无分别。<a id="a-1W"></a>如何得明轨解。<a id="a-1X"></a>若有轨解义。<a id="a-1Y"></a>即有分别。<a id="a-1Z"></a>若有分别。<a id="a-1a"></a>即与后得智何别。</p>
  <p id="a1b">答。<a id="a-1c"></a>凡论分别。<a id="a-1d"></a>有其三种。<a id="a-1e"></a>一随念分别。<a id="a-1f"></a>刹那后念续于前念。<a id="a-1g"></a>二计度分别。<a id="a-1h"></a>即。<a id="a-1i"></a>周遍计度。<a id="a-1j"></a>三自性分别。<a id="a-1k"></a>任运缘境不带名言。<a id="a-1l"></a>今本智证如。<a id="a-1m"></a>但无随念计度二分别。<a id="a-1n"></a>名无分别。<a id="a-1o"></a>然不妨有自性分别。<a id="a-1p"></a>如人饮水。<a id="a-1q"></a>虽无言说。<a id="a-1r"></a>然冷暖自知。<a id="a-1s"></a>故知亦有轨义。</p>
  <p id="a1t">问。<a id="a-1u"></a>变化身与他受用身。<a id="a-1v"></a>为是真实心。<a id="a-1w"></a>是化现心。</p>
  <p id="a1x">答。<a id="a-1y"></a>此二身是化。<a id="a-1z"></a>然化不离真。<a id="a-20"></a>识论云。<a id="a-21"></a>此二身。<a id="a-22"></a>虽无真实心及心所。<a id="a-23"></a>而有化现心心所法。<a id="a-24"></a>无上觉者神力难思。<a id="a-25"></a>故能化现无形质法。<a id="a-26"></a>若不尔者。<a id="a-27"></a>云何如来现贪嗔等。<a id="a-28"></a>久已断故。<a id="a-29"></a>云何声闻及傍生等知如来心。<a id="a-2A"></a>如来实心。<a id="a-2B"></a>等觉菩萨尚不知故。<a id="a-2C"></a>由此经说。<a id="a-2D"></a>化无量类。<a id="a-2E"></a>皆令有心。<a id="a-2F"></a>又说如来成所作智。<a id="a-2G"></a>化作三业。<a id="a-2H"></a>又说变化有依他心。<a id="a-2I"></a>依他实心相分现故。<a id="a-2J"></a>乃至自性法身。<a id="a-2K"></a>唯有真实常乐我净。<a id="a-2L"></a>离诸杂染。<a id="a-2M"></a>众善所依。<a id="a-2N"></a>无为功德。<a id="a-2O"></a>无色心等差别相用。<a id="a-2P"></a>自受用身。<a id="a-2Q"></a>具无量种妙色心等。<a id="a-2R"></a>真实功德。<a id="a-2S"></a>若他受用及变化身。<a id="a-2T"></a>唯具无边似色心等。<a id="a-2U"></a>利乐他用。<a id="a-2V"></a>化相功德。<a id="a-2W"></a>是以如来妙体。<a id="a-2X"></a>清净法身。<a id="a-2Y"></a>不去不来。<a id="a-2Z"></a>如影如像。<a id="a-2a"></a>犹四王天之日月。<a id="a-2b"></a>显清净水中。<a id="a-2c"></a>不出不入。<a id="a-2d"></a>似憍尸迦之宫殿。<a id="a-2e"></a>现琉璃地内。<a id="a-2f"></a>非有非无。<a id="a-2g"></a>涅槃无名论云。<a id="a-2h"></a>法身无像。<a id="a-2i"></a>应物以形。<a id="a-2j"></a>般若无知。<a id="a-2k"></a>对缘而照。<a id="a-2l"></a>万机顿赴而不挠其。<a id="a-2m"></a>神千难殊对而不干其。<a id="a-2n"></a>虑动若行云。<a id="a-2o"></a>止犹谷。<a id="a-2p"></a>神岂有心于彼。<a id="a-2q"></a>此情系于动静者。<a id="a-2r"></a>乎既无心于动。<a id="a-2s"></a>静亦无像于去来。<a id="a-2t"></a>去来不以像故。<a id="a-2u"></a>无器而不形。<a id="a-2v"></a>动静不以心故。<a id="a-2w"></a>无感而不应。<a id="a-2x"></a>然则心生于有心。<a id="a-2y"></a>像出于有像。<a id="a-2z"></a>像非我出故。<a id="a-30"></a>金石流而不燋。<a id="a-31"></a>心非我生故。<a id="a-32"></a>日用而不勤。<a id="a-33"></a>纭纭自彼。<a id="a-34"></a>于我何为。<a id="a-35"></a>所以智周万物而不劳。<a id="a-36"></a>形充八极而无患。<a id="a-37"></a>益不可盈。<a id="a-38"></a>损不可亏。<a id="a-39"></a>宁复痾疠中达寿极双树。<a id="a-3A"></a>灵竭天棺。<a id="a-3B"></a>体尽焚燎者哉。<a id="a-3C"></a>是以诸佛不出世。<a id="a-3D"></a>亦不入涅槃。<a id="a-3E"></a>本悟真心成道。<a id="a-3F"></a>真心无形。<a id="a-3G"></a>岂有出没耶。<a id="a-3H"></a>但随有心机熟众生。<a id="a-3I"></a>感见报化之身。<a id="a-3J"></a>所有见闻。<a id="a-3K"></a>皆是众生心中之影像。<a id="a-3L"></a>故云心生于有心。<a id="a-3M"></a>像出于有像。<a id="a-3N"></a>则诸佛无心无身。<a id="a-3O"></a>岂有劳虑疲患者乎。<a id="a-3P"></a>复礼法师述三身义云。<a id="a-3Q"></a>法身犹虚空之性。<a id="a-3R"></a>云蒸即翳。<a id="a-3S"></a>雾敛即明。<a id="a-3T"></a>其性本常矣。<a id="a-3U"></a>报身若乘空之日。<a id="a-3V"></a>赫矣高升。<a id="a-3W"></a>朗然大照。<a id="a-3X"></a>其体恒在矣。<a id="a-3Y"></a>化身如鉴水之影。<a id="a-3Z"></a>沚清即现。<a id="a-3a"></a>流浊乃昏。<a id="a-3b"></a>显晦不恒往来无定。<a id="a-3c"></a>夫化佛者。<a id="a-3d"></a>岂他欤。<a id="a-3e"></a>报身圆应之用。<a id="a-3f"></a>报身者何哉。<a id="a-3g"></a>悲智所成之体也。<a id="a-3h"></a>悲以广济为理。<a id="a-3i"></a>智以善权为业。<a id="a-3j"></a>所以因时降迹。<a id="a-3k"></a>随物现身。<a id="a-3l"></a>身迹者用也。<a id="a-3m"></a>悲智者体也。<a id="a-3n"></a>体是其本。<a id="a-3o"></a>用是其末。<a id="a-3p"></a>依体兴用。<a id="a-3q"></a>摄末归本。<a id="a-3r"></a>欲求其异。<a id="a-3s"></a>理可然乎。<a id="a-3t"></a>报身即化也。<a id="a-3u"></a>化身即法也。<a id="a-3v"></a>化身即法理微矣。<a id="a-3w"></a>还寄影喻而述焉。<a id="a-3x"></a>夫水中之日影也。<a id="a-3y"></a>不从外来。<a id="a-3z"></a>不从内出。<a id="a-40"></a>不此不彼。<a id="a-41"></a>不异不一。<a id="a-42"></a>不无其状。<a id="a-43"></a>不有其质。<a id="a-44"></a>倏然而存。<a id="a-45"></a>忽焉而失。<a id="a-46"></a>像着而动。<a id="a-47"></a>性灵而谧。<a id="a-48"></a>执实者为妄。<a id="a-49"></a>知妄者了实。<a id="a-4A"></a>日何谓也。<a id="a-4B"></a>日若从外来者。<a id="a-4C"></a>水外宁在乎。<a id="a-4D"></a>若从内出者。<a id="a-4E"></a>水内先有乎。<a id="a-4F"></a>若言在此者。<a id="a-4G"></a>于彼不见乎。<a id="a-4H"></a>若言在彼者。<a id="a-4I"></a>于此不睹乎。<a id="a-4J"></a>若言是异者。<a id="a-4K"></a>一见有二乎。<a id="a-4L"></a>若言是一者。<a id="a-4M"></a>二见岂一乎。<a id="a-4N"></a>若言是无者。<a id="a-4O"></a>于见可亡乎。<a id="a-4P"></a>若言是有者。<a id="a-4Q"></a>求体曾得乎。<a id="a-4R"></a>谓其生。<a id="a-4S"></a>生无所从。<a id="a-4T"></a>谓其灭。<a id="a-4U"></a>灭无所往。<a id="a-4V"></a>不生矣。<a id="a-4W"></a>不灭矣。<a id="a-4X"></a>性相寂然。<a id="a-4Y"></a>心言路断。<a id="a-4Z"></a>斯可谓见水影之实性也。<a id="a-4a"></a>见影之性者。<a id="a-4b"></a>可见化身实性。<a id="a-4c"></a>见化之性者。<a id="a-4d"></a>即证法身之体也。<a id="a-4e"></a>净名云。<a id="a-4f"></a>佛身即法身也。<a id="a-4g"></a>又观身实相。<a id="a-4h"></a>观佛亦然。<a id="a-4i"></a>般若云。<a id="a-4j"></a>若见诸相非相。<a id="a-4k"></a>即见如来。<a id="a-4l"></a>又离一切诸相。<a id="a-4m"></a>即名诸佛。<a id="a-4n"></a>是以举足下足。<a id="a-4o"></a>道场触处而无尽。<a id="a-4p"></a>开眼闭眼。<a id="a-4q"></a>诸佛现前而不灭。<a id="a-4r"></a>如上所说。<a id="a-4s"></a>一体三身。<a id="a-4t"></a>理事相成。<a id="a-4u"></a>体用交彻。<a id="a-4v"></a>不出不在。<a id="a-4w"></a>隐显同时。<a id="a-4x"></a>皆是一心本宗正义。<a id="a-4y"></a>是以一身多身。<a id="a-4z"></a>皆是法界。<a id="a-50"></a>所悟一法。<a id="a-51"></a>即无碍法界。<a id="a-52"></a>即事之理。<a id="a-53"></a>全在多中。<a id="a-54"></a>所现。<a id="a-55"></a>乃是即理之事。<a id="a-56"></a>全居一内。<a id="a-57"></a>又成坏一际。<a id="a-58"></a>缘起同时。<a id="a-59"></a>如始造众宝像时。<a id="a-5A"></a>十年像成。<a id="a-5B"></a>百年像坏。<a id="a-5C"></a>初得一宝之时。<a id="a-5D"></a>十年像成。<a id="a-5E"></a>百年像坏。<a id="a-5F"></a>总在得宝缘起之时。<a id="a-5G"></a>以百年不去。<a id="a-5H"></a>现在不住。<a id="a-5I"></a>众宝缘中无成坏体。<a id="a-5J"></a>以明智慈万行诸波罗蜜三十七道品众善法中。<a id="a-5K"></a>以成如来身。<a id="a-5L"></a>然一一缘中。<a id="a-5M"></a>无我无作者。<a id="a-5N"></a>无成坏体。<a id="a-5O"></a>方名正觉。</p>
  <p id="a5P">问。<a id="a-5Q"></a>诸佛法身。<a id="a-5R"></a>湛然明净。<a id="a-5S"></a>如何起六根之相。</p>
  <p id="a5T">答。<a id="a-5U"></a>一以即相明真。<a id="a-5V"></a>何乖大用。<a id="a-5W"></a>二以利他胜业。<a id="a-5X"></a>不断化门。<a id="a-5Y"></a>如宝性论云。<a id="a-5Z"></a>依自利利他。<a id="a-5a"></a>成就业义故。<a id="a-5b"></a>说偈云。<a id="a-5c"></a>无漏及遍至。<a id="a-5d"></a>不灭法与恒。<a id="a-5e"></a>清凉不变异。<a id="a-5f"></a>不退寂静处。<a id="a-5g"></a>诸佛如来身。<a id="a-5h"></a>如虚空无相。<a id="a-5i"></a>妙色常湛然。<a id="a-5j"></a>六根甚明净。<a id="a-5k"></a>佛眼见众色。<a id="a-5l"></a>耳闻一切声。<a id="a-5m"></a>鼻能嗅诸香。<a id="a-5n"></a>舌能练众味。<a id="a-5o"></a>身觉三昧触。<a id="a-5p"></a>意知一切法。<a id="a-5q"></a>除诸稠林行。<a id="a-5r"></a>佛离虚空相。<a id="a-5s"></a>又偈云。<a id="a-5t"></a>如虚空无相。<a id="a-5u"></a>而现色等相。<a id="a-5v"></a>法身亦如是。<a id="a-5w"></a>具足六根相。<a id="a-5x"></a>又偈云。<a id="a-5y"></a>如来镜像身。<a id="a-5z"></a>而不离本体。<a id="a-60"></a>犹如一切色。<a id="a-61"></a>不离于虚空。<a id="a-62"></a>如法华经中。<a id="a-63"></a>明六根清净。<a id="a-64"></a>眼见一切色。<a id="a-65"></a>耳闻一切声。<a id="a-66"></a>鼻嗅一切香。<a id="a-67"></a>舌了一切味。<a id="a-68"></a>身现一切境。<a id="a-69"></a>意知一切法等。</p>
  <p id="a6A">问。<a id="a-6B"></a>若众生可度。<a id="a-6C"></a>则诸佛界增。<a id="a-6D"></a>众生界减。<a id="a-6E"></a>若不可度。<a id="a-6F"></a>诸有行愿。<a id="a-6G"></a>皆悉唐捐。<a id="a-6H"></a>如何会通。<a id="a-6I"></a>断其邪见。</p>
  <p id="a6J">答。<a id="a-6K"></a>经云。<a id="a-6L"></a>一切愚痴凡夫。<a id="a-6M"></a>不如实知一法界故。<a id="a-6N"></a>不如实见一法界故。<a id="a-6O"></a>起邪见心为众生界增。<a id="a-6P"></a>众生界减。<a id="a-6Q"></a>所以只为不如实了一法界心。<a id="a-6R"></a>故见增减。<a id="a-6S"></a>又经云。<a id="a-6T"></a>众生定相不可得故。<a id="a-6U"></a>又经云。<a id="a-6V"></a>众生界无性故。<a id="a-6W"></a>众生界无边故。<a id="a-6X"></a>古德云。<a id="a-6Y"></a>以要言之。<a id="a-6Z"></a>众生界犹如虚空。<a id="a-6a"></a>假使无量胜神通者。<a id="a-6b"></a>各无量劫行于虚空。<a id="a-6c"></a>求空边际。<a id="a-6d"></a>终不可尽。<a id="a-6e"></a>非以不尽不名游行。<a id="a-6f"></a>非以游行令得其际。<a id="a-6g"></a>当知此中佛度生道理亦尔。<a id="a-6h"></a>非以当得令其有终。<a id="a-6i"></a>非以无终说有无得。<a id="a-6j"></a>是故若难一切众生。<a id="a-6k"></a>皆当作佛。<a id="a-6l"></a>是则众生虽多。<a id="a-6m"></a>必有终尽之疑。<a id="a-6n"></a>无不通也。<a id="a-6o"></a>起信论明。<a id="a-6p"></a>不思议业相。<a id="a-6q"></a>则诸佛境界。<a id="a-6r"></a>云何不思议。<a id="a-6s"></a>以非一非异。<a id="a-6t"></a>不有不无。<a id="a-6u"></a>非言思可定。<a id="a-6v"></a>情解所测故。<a id="a-6w"></a>称不思议之业相。<a id="a-6x"></a>此不思议之业相者。<a id="a-6y"></a>谓与众生作六根境界故。<a id="a-6z"></a>宝性论云。<a id="a-70"></a>诸佛如来身。<a id="a-71"></a>如虚空无相。<a id="a-72"></a>为胜智者作六根境界。<a id="a-73"></a>示现微妙色。<a id="a-74"></a>出显妙音声。<a id="a-75"></a>令嗅佛戒香。<a id="a-76"></a>与佛妙法味。<a id="a-77"></a>便觉三昧触。<a id="a-78"></a>令知深妙法。<a id="a-79"></a>常化众生。<a id="a-7A"></a>是真如之用。<a id="a-7B"></a>故云不思议业也。<a id="a-7C"></a>此本觉用与众生心。<a id="a-7D"></a>本来无二。<a id="a-7E"></a>但不觉随流。<a id="a-7F"></a>用即不现。<a id="a-7G"></a>用则于彼心中称根显现。<a id="a-7H"></a>而不作意我现差别。<a id="a-7I"></a>故云随根。<a id="a-7J"></a>自然相应。<a id="a-7K"></a>见无不益。<a id="a-7L"></a>是随染本觉之相。<a id="a-7M"></a>所以菩萨能行非道。<a id="a-7N"></a>通达正道。<a id="a-7O"></a>若入宗镜门。<a id="a-7P"></a>究竟之道。<a id="a-7Q"></a>则染净由心。<a id="a-7R"></a>无非无正。<a id="a-7S"></a>若入方便门。<a id="a-7T"></a>分别之道。<a id="a-7U"></a>则菩萨大悲力故。<a id="a-7V"></a>常行无碍。</p>
  <p id="a7W">古德问云。<a id="a-7X"></a>非道之行。<a id="a-7Y"></a>是烦恼业。<a id="a-7Z"></a>菩萨应断。<a id="a-7a"></a>云何行之。</p>
  <p id="a7b">答。<a id="a-7c"></a>有。<a id="a-7d"></a>三义。<a id="a-7e"></a>一。<a id="a-7f"></a>渐舍门。<a id="a-7g"></a>止。<a id="a-7h"></a>恶行善。<a id="a-7i"></a>二舍相门。<a id="a-7j"></a>善恶俱离。<a id="a-7k"></a>三随相利益门。<a id="a-7l"></a>染净俱行。<a id="a-7m"></a>此第三门。<a id="a-7n"></a>更有三意。<a id="a-7o"></a>一约行。<a id="a-7p"></a>自行修净。<a id="a-7q"></a>化他随染。<a id="a-7r"></a>二约人。<a id="a-7s"></a>化凡同染。<a id="a-7t"></a>化圣同净。<a id="a-7u"></a>三约法。<a id="a-7v"></a>随世间法。<a id="a-7w"></a>必须现染。<a id="a-7x"></a>修菩萨法。<a id="a-7y"></a>必须修净。</p>
  <p id="a7z">又问。<a id="a-80"></a>菩萨行非通修何道。</p>
  <p id="a81">答。<a id="a-82"></a>道有三种。<a id="a-83"></a>一证道。<a id="a-84"></a>谓二空真如。<a id="a-85"></a>正体智证。<a id="a-86"></a>二助道。<a id="a-87"></a>缘修万行。<a id="a-88"></a>助显真理。<a id="a-89"></a>三不住道。<a id="a-8A"></a>即是悲智。<a id="a-8B"></a>不住生死。<a id="a-8C"></a>不住涅槃。<a id="a-8D"></a>所以菩萨示行。<a id="a-8E"></a>现同其事。<a id="a-8F"></a>为欲同恶止恶。<a id="a-8G"></a>同善进善。<a id="a-8H"></a>若其疏异。<a id="a-8I"></a>教化即难。<a id="a-8J"></a>故须行非而度脱之。<a id="a-8K"></a>皆令悟入同体真心耳。<a id="a-8L"></a>所以入楞伽经云。<a id="a-8M"></a>出世间上上波罗蜜者。<a id="a-8N"></a>如实能知。<a id="a-8O"></a>但是自心虚妄分别。<a id="a-8P"></a>见外境界。<a id="a-8Q"></a>尔时实知。<a id="a-8R"></a>唯是自心。<a id="a-8S"></a>见内外法。<a id="a-8T"></a>不虚妄分别。<a id="a-8U"></a>不取内外自心色相故。<a id="a-8V"></a>菩萨摩诃萨。<a id="a-8W"></a>如。<a id="a-8X"></a>实能知一切法故。<a id="a-8Y"></a>行檀波罗蜜为令一切众生。<a id="a-8Z"></a>得无怖畏安隐乐故。<a id="a-8a"></a>乃至菩萨。<a id="a-8b"></a>如实观察自心分别之相。<a id="a-8c"></a>不见分别。<a id="a-8d"></a>不堕二边。<a id="a-8e"></a>依如实修行。<a id="a-8f"></a>转身不见一法生。<a id="a-8g"></a>不见一法灭。<a id="a-8h"></a>自身内证圣行修行。<a id="a-8i"></a>是菩萨般若波罗蜜。<a id="a-8j"></a>还原观云。<a id="a-8k"></a>智身影现众缘观者。<a id="a-8l"></a>谓智体唯一能鉴众缘。<a id="a-8m"></a>缘相本空。<a id="a-8n"></a>智体寂照。<a id="a-8o"></a>诸缘相尽。<a id="a-8p"></a>如如独存。<a id="a-8q"></a>谓有为之法。<a id="a-8r"></a>无不俱含真性。<a id="a-8s"></a>故知真心遍一切处。<a id="a-8t"></a>无缘不具。<a id="a-8u"></a>无法不随。<a id="a-8v"></a>所以华严经云。<a id="a-8w"></a>佛身充满于法界。<a id="a-8x"></a>普现一切众生前。<a id="a-8y"></a>随缘赴感靡不周。<a id="a-8z"></a>而恒处此菩提座。<a id="a-90"></a>大智度论云。<a id="a-91"></a>如日照天下。<a id="a-92"></a>不能令高者下。<a id="a-93"></a>下者高。<a id="a-94"></a>但显现而已。<a id="a-95"></a>佛亦如是。<a id="a-96"></a>于诸法无所作故。<a id="a-97"></a>经云。<a id="a-98"></a>佛身。<a id="a-99"></a>无为。<a id="a-9A"></a>不堕诸数。</p>
  <p id="a9B">问。<a id="a-9C"></a>一心实相。<a id="a-9D"></a>福智同如。<a id="a-9E"></a>云何分真化虚实之佛身。<a id="a-9F"></a>有供养福田之优劣。</p>
  <p id="a9G">答。<a id="a-9H"></a>佛非真化。<a id="a-9I"></a>真化从心。<a id="a-9J"></a>心真。<a id="a-9K"></a>则真福无边。<a id="a-9L"></a>心假。<a id="a-9M"></a>则假报有限。<a id="a-9N"></a>如恶心出佛身血。<a id="a-9O"></a>执佛身实有。<a id="a-9P"></a>则血从心生。<a id="a-9Q"></a>若敬心欲见佛化身。<a id="a-9R"></a>则佛从心现。<a id="a-9S"></a>故知隐显在我。<a id="a-9T"></a>佛身无为。<a id="a-9U"></a>优劣唯心。<a id="a-9V"></a>福田平等。</p>
  <p id="a9W">如大智度论问云。<a id="a-9X"></a>佛若无分别者。<a id="a-9Y"></a>供养真佛。<a id="a-9Z"></a>乃至无余涅槃。<a id="a-9a"></a>福故不尽。<a id="a-9b"></a>供养化佛亦尔不。</p>
  <p id="a9c">佛答。<a id="a-9d"></a>供养化佛。<a id="a-9e"></a>真佛。<a id="a-9f"></a>其福无异。<a id="a-9g"></a>何以故。<a id="a-9h"></a>佛得诸法实相故。<a id="a-9i"></a>供养福无尽。<a id="a-9j"></a>化佛亦不离实相故。<a id="a-9k"></a>若供养者。<a id="a-9l"></a>心能不异。<a id="a-9m"></a>其福亦等。</p>
  <p id="a9n">问曰。<a id="a-9o"></a>化佛无十力等诸功德。<a id="a-9p"></a>云何与真佛等。</p>
  <p id="a9q">答曰。<a id="a-9r"></a>十力等诸功德。<a id="a-9s"></a>皆入诸法实相。<a id="a-9t"></a>若十力等离诸法实相。<a id="a-9u"></a>则非佛法。<a id="a-9v"></a>堕颠倒邪见。</p>
  <p id="a9w">问曰。<a id="a-9x"></a>若尔。<a id="a-9y"></a>真化中定有诸法实相者。<a id="a-9z"></a>何以言恶心出佛身血得逆罪。<a id="a-A0"></a>不说化佛。</p>
  <p id="aA1">答曰。<a id="a-A2"></a>经中但说恶心出佛身血。<a id="a-A3"></a>不辩真化。<a id="a-A4"></a>若供养化佛得具足福者。<a id="a-A5"></a>恶心毁呰。<a id="a-A6"></a>亦应得逆罪。<a id="a-A7"></a>恶人定谓化佛是真。<a id="a-A8"></a>而恶心出血。<a id="a-A9"></a>血则为出。<a id="a-AA"></a>便得逆罪。<a id="a-AB"></a>故知随心虚实。<a id="a-AC"></a>佛无定形。<a id="a-AD"></a>实相理中。<a id="a-AE"></a>罪福俱寂。</p>
  <p id="aAF">问。<a id="a-AG"></a>报化既同实相。<a id="a-AH"></a>云何教中说佛寿量。<a id="a-AI"></a>有其延促。</p>
  <p id="aAJ">答。<a id="a-AK"></a>一心真如性无尽故。<a id="a-AL"></a>即十方诸佛之寿量。<a id="a-AM"></a>是以山斤海滴。<a id="a-AN"></a>尚可比方。<a id="a-AO"></a>空界地尘。<a id="a-AP"></a>犹能知数。<a id="a-AQ"></a>况如来常乐我净法身慧命。<a id="a-AR"></a>岂穷边际乎。<a id="a-AS"></a>故云法性寿者。<a id="a-AT"></a>非得命根。<a id="a-AU"></a>亦无连持。<a id="a-AV"></a>强指不迁不变。<a id="a-AW"></a>名之为寿。<a id="a-AX"></a>此寿非长量。<a id="a-AY"></a>亦非短量。<a id="a-AZ"></a>无延促。<a id="a-Aa"></a>强指法界。<a id="a-Ab"></a>同虚空量。<a id="a-Ac"></a>此即非身之身。<a id="a-Ad"></a>无寿之寿。<a id="a-Ae"></a>不量之量也。<a id="a-Af"></a>故金光明经偈云。<a id="a-Ag"></a>一切诸水。<a id="a-Ah"></a>可知几滴。<a id="a-Ai"></a>无有能数释尊寿命。<a id="a-Aj"></a>诸须弥山。<a id="a-Ak"></a>可知斤两。<a id="a-Al"></a>无有能量释尊寿命。<a id="a-Am"></a>一切大地。<a id="a-An"></a>可知尘数。<a id="a-Ao"></a>无有能算释尊寿命。<a id="a-Ap"></a>虚空分界。<a id="a-Aq"></a>尚可尽边。<a id="a-Ar"></a>无有能计释尊寿命。<a id="a-As"></a>法华疏释如来寿量品云。<a id="a-At"></a>寿者。<a id="a-Au"></a>受也。<a id="a-Av"></a>若法身。<a id="a-Aw"></a>真如不隔诸法。<a id="a-Ax"></a>故名为受。<a id="a-Ay"></a>若报身。<a id="a-Az"></a>境知相应。<a id="a-B0"></a>故名为受。<a id="a-B1"></a>若应身。<a id="a-B2"></a>一期报得百年不断。<a id="a-B3"></a>故名为受。<a id="a-B4"></a>法身如来。<a id="a-B5"></a>以如理为命。<a id="a-B6"></a>报身如来。<a id="a-B7"></a>以智慧为命。<a id="a-B8"></a>应身如来。<a id="a-B9"></a>以同缘理为命。<a id="a-BA"></a>法身如来如理命者。<a id="a-BB"></a>有佛无佛。<a id="a-BC"></a>性相常然。<a id="a-BD"></a>不论相应与相续。<a id="a-BE"></a>亦无有量及无量。<a id="a-BF"></a>经云。<a id="a-BG"></a>非如非异。<a id="a-BH"></a>非虚非实。<a id="a-BI"></a>盖是诠量法身如理命也。<a id="a-BJ"></a>诠量报身如来者。<a id="a-BK"></a>以如如智。<a id="a-BL"></a>契如如境。<a id="a-BM"></a>境发智为报。<a id="a-BN"></a>智冥境为受。<a id="a-BO"></a>境既无量无边。<a id="a-BP"></a>常住不灭。<a id="a-BQ"></a>智亦如是。<a id="a-BR"></a>函大盖大。<a id="a-BS"></a>经偈云。<a id="a-BT"></a>我智力如是。<a id="a-BU"></a>久修业所得。<a id="a-BV"></a>慧光照无量。<a id="a-BW"></a>寿命无数劫。<a id="a-BX"></a>此是诠量报。<a id="a-BY"></a>身如来智慧命也。<a id="a-BZ"></a>诠量应身者。<a id="a-Ba"></a>应身同缘。<a id="a-Bb"></a>缘。<a id="a-Bc"></a>长同长。<a id="a-Bd"></a>缘促同促。<a id="a-Be"></a>纭纭自彼。<a id="a-Bf"></a>于我无为。<a id="a-Bg"></a>经云。<a id="a-Bh"></a>数数现生。<a id="a-Bi"></a>数数现灭。<a id="a-Bj"></a>或复自说名字不同。<a id="a-Bk"></a>年纪大小。<a id="a-Bl"></a>此是诠量应佛同缘命也。<a id="a-Bm"></a>无生义云。<a id="a-Bn"></a>性自尔者。<a id="a-Bo"></a>即是法性空。<a id="a-Bp"></a>空即菩提。<a id="a-Bq"></a>今生身命。<a id="a-Br"></a>从过去贪取中生。<a id="a-Bs"></a>意。<a id="a-Bt"></a>既是法性空。<a id="a-Bu"></a>当知今生身命。<a id="a-Bv"></a>亦即是从法性空中出。<a id="a-Bw"></a>法性既空。<a id="a-Bx"></a>所生身命。<a id="a-By"></a>亦还法性空去。<a id="a-Bz"></a>故涅槃经云。<a id="a-C0"></a>如八大河。<a id="a-C1"></a>及诸小河。<a id="a-C2"></a>悉入大海。<a id="a-C3"></a>如是一切人中天上。<a id="a-C4"></a>地及虚空。<a id="a-C5"></a>寿命大河。<a id="a-C6"></a>悉入如来寿命海中。<a id="a-C7"></a>又如阿耨达池。<a id="a-C8"></a>出四大河。<a id="a-C9"></a>如来亦尔。<a id="a-CA"></a>出一切命。<a id="a-CB"></a>命既从如出。<a id="a-CC"></a>还如去。<a id="a-CD"></a>六根亦如是。<a id="a-CE"></a>从如出。<a id="a-CF"></a>还如去。<a id="a-CG"></a>若信如上所说。<a id="a-CH"></a>如来寿量。<a id="a-CI"></a>佛亲校量功德。<a id="a-CJ"></a>譬如有人。<a id="a-CK"></a>于无量亿劫行五波罗蜜。<a id="a-CL"></a>不如以般若正智。<a id="a-CM"></a>发一念信心。<a id="a-CN"></a>比前功德百千万倍。<a id="a-CO"></a>故法华经偈云。<a id="a-CP"></a>是人于百千。<a id="a-CQ"></a>万亿劫数中。<a id="a-CR"></a>行此诸功德。<a id="a-CS"></a>如上之所说。<a id="a-CT"></a>有善男女等。<a id="a-CU"></a>闻我说寿命。<a id="a-CV"></a>乃至一念信。<a id="a-CW"></a>其福过于彼。</p>
  <p id="aCX">问。<a id="a-CY"></a>既立一心正报之身。<a id="a-CZ"></a>须有一心依报之土。<a id="a-Ca"></a>身已具三。<a id="a-Cb"></a>土有几种。</p>
  <p id="aCc">答。<a id="a-Cd"></a>随义区分。<a id="a-Ce"></a>相亦多种。<a id="a-Cf"></a>华严具十土。<a id="a-Cg"></a>或一二三等。<a id="a-Ch"></a>开合不定。<a id="a-Ci"></a>台教云。<a id="a-Cj"></a>佛国有四。<a id="a-Ck"></a>一染净国。<a id="a-Cl"></a>凡圣同居。<a id="a-Cm"></a>二有余国。<a id="a-Cn"></a>方便人住。<a id="a-Co"></a>三果报国。<a id="a-Cp"></a>纯法身菩萨居。<a id="a-Cq"></a>即因陀罗网无障碍土。<a id="a-Cr"></a>四常寂光。<a id="a-Cs"></a>即妙觉所居。<a id="a-Ct"></a>又经论通辩有五。<a id="a-Cu"></a>古释云。<a id="a-Cv"></a>一法性土。<a id="a-Cw"></a>真如为体。<a id="a-Cx"></a>或五法中。<a id="a-Cy"></a>以清净法界为体。<a id="a-Cz"></a>真如与法界。<a id="a-D0"></a>总相门中即不殊。<a id="a-D1"></a>别相门中即有异。<a id="a-D2"></a>真如遍一切。<a id="a-D3"></a>因果兼该通即广。<a id="a-D4"></a>清净法界即狭。<a id="a-D5"></a>唯果位故。<a id="a-D6"></a>二实报土。<a id="a-D7"></a>力无畏等一切功德。<a id="a-D8"></a>无漏。<a id="a-D9"></a>五阴以为体性。<a id="a-DA"></a>摄相归性。<a id="a-DB"></a>以真如为体。<a id="a-DC"></a>因修万行。<a id="a-DD"></a>果起酬因。<a id="a-DE"></a>真实果报之所招感。<a id="a-DF"></a>名实报土。<a id="a-DG"></a>于佛自受用身中。<a id="a-DH"></a>以四智为身。<a id="a-DI"></a>所依十力四无所畏功德。<a id="a-DJ"></a>以之为土。<a id="a-DK"></a>三色相土。<a id="a-DL"></a>摄境从心。<a id="a-DM"></a>自利后得智为体。<a id="a-DN"></a>最极自在净识为相。<a id="a-DO"></a>第八无垢。<a id="a-DP"></a>名为净识。<a id="a-DQ"></a>大圆镜智后得智中之所变。<a id="a-DR"></a>摄相归性。<a id="a-DS"></a>亦以真如为体。<a id="a-DT"></a>若约相别。<a id="a-DU"></a>四尘为体。<a id="a-DV"></a>四他受用土。<a id="a-DW"></a>摄境从心。<a id="a-DX"></a>利他后得智为体。<a id="a-DY"></a>摄相归性。<a id="a-DZ"></a>以真如为体。<a id="a-Da"></a>若约相别。<a id="a-Db"></a>四尘为体。<a id="a-Dc"></a>五变化土。<a id="a-Dd"></a>菩萨变化土有漏者。<a id="a-De"></a>同前。<a id="a-Df"></a>摄境从心。<a id="a-Dg"></a>本识。<a id="a-Dh"></a>为体。<a id="a-Di"></a>无漏者。<a id="a-Dj"></a>同前。<a id="a-Dk"></a>自利后得智为体。<a id="a-Dl"></a>佛亦同此体。<a id="a-Dm"></a>约性。<a id="a-Dn"></a>真如为体。<a id="a-Do"></a>相别。<a id="a-Dp"></a>四尘五尘为体。<a id="a-Dq"></a>然变土者。<a id="a-Dr"></a>若第八识中从种子变生。<a id="a-Ds"></a>四尘五尘现行者。<a id="a-Dt"></a>名因缘变。<a id="a-Du"></a>佛唯无漏。<a id="a-Dv"></a>菩萨有漏通净秽。<a id="a-Dw"></a>若六七识所变者。<a id="a-Dx"></a>名分别变。<a id="a-Dy"></a>佛唯无漏。<a id="a-Dz"></a>报化二土。<a id="a-E0"></a>或通净秽。<a id="a-E1"></a>若第七识有漏位中。<a id="a-E2"></a>但内缘第八识见分。<a id="a-E3"></a>不能变土。<a id="a-E4"></a>若无漏六七后得智中能变之者。<a id="a-E5"></a>唯通影。<a id="a-E6"></a>不可受用。<a id="a-E7"></a>为不从种生故。<a id="a-E8"></a>但可现净秽之相。<a id="a-E9"></a>教化众生。<a id="a-EA"></a>上诸身土。<a id="a-EB"></a>言总体。<a id="a-EC"></a>则皆以一心法界如来藏性为体。<a id="a-ED"></a>以法尔故。<a id="a-EE"></a>约别体。<a id="a-EF"></a>则如上所辩。</p>
  <p id="aEG">问。<a id="a-EH"></a>净秽二土。<a id="a-EI"></a>为当同体异见。<a id="a-EJ"></a>为当别体异见。<a id="a-EK"></a>为当无体妄见。<a id="a-EL"></a>为当有体妄见。</p>
  <p id="aEM">答。<a id="a-EN"></a>非同非异。<a id="a-EO"></a>不有不无。<a id="a-EP"></a>但随自心因业所现。<a id="a-EQ"></a>安法师云。<a id="a-ER"></a>净秽二土。<a id="a-ES"></a>四句分别。<a id="a-ET"></a>一质不成。<a id="a-EU"></a>净秽亏盈。<a id="a-EV"></a>异质不成。<a id="a-EW"></a>一理齐平。<a id="a-EX"></a>无质不成。<a id="a-EY"></a>缘起万形。<a id="a-EZ"></a>有质不成。<a id="a-Ea"></a>搜原即冥。<a id="a-Eb"></a>故楞伽经偈云。<a id="a-Ec"></a>不知唯心现。<a id="a-Ed"></a>是故分二见。<a id="a-Ee"></a>如实但知心。<a id="a-Ef"></a>分别即不生。<a id="a-Eg"></a>密严经偈云。<a id="a-Eh"></a>是心有二性。<a id="a-Ei"></a>如镜含众像。<a id="a-Ej"></a>亦如水现月翳者见毛轮。<a id="a-Ek"></a>毛轮璎珞珠。<a id="a-El"></a>此皆无所有。<a id="a-Em"></a>但从病翳眼。<a id="a-En"></a>若斯而显现。<a id="a-Eo"></a>瓶衣皆自识。<a id="a-Ep"></a>众生亦复然。<a id="a-Eq"></a>虚妄计我人。<a id="a-Er"></a>不知恒执取。<a id="a-Es"></a>众生及瓶等。<a id="a-Et"></a>种种诸形相。<a id="a-Eu"></a>内外虽不同。<a id="a-Ev"></a>一切从心起。<a id="a-Ew"></a>依止赖耶识。<a id="a-Ex"></a>一切诸种子。<a id="a-Ey"></a>心如境界现。<a id="a-Ez"></a>是故说世间。<a id="a-F0"></a>世间非作者。<a id="a-F1"></a>业及微尘作。<a id="a-F2"></a>但是阿赖耶。<a id="a-F3"></a>变现似于境。<a id="a-F4"></a>清凉记云。<a id="a-F5"></a>此上分别净秽二土四句。<a id="a-F6"></a>是一向遮过。<a id="a-F7"></a>实则即异即同。<a id="a-F8"></a>即有即无。<a id="a-F9"></a>若互相形夺则一异而两亡。<a id="a-FA"></a>有无双寂。<a id="a-FB"></a>若圆融无碍。<a id="a-FC"></a>则即一即多。<a id="a-FD"></a>即无即有。<a id="a-FE"></a>有是无有。<a id="a-FF"></a>无是有无。<a id="a-FG"></a>多是即一之多。<a id="a-FH"></a>一是即多之一。<a id="a-FI"></a>有无即事理无碍。<a id="a-FJ"></a>一多兼事事无碍。<a id="a-FK"></a>由此重重故。<a id="a-FL"></a>华严藏刹。<a id="a-FM"></a>一一尘中皆见法界。<a id="a-FN"></a>又依正无二四句浑融。<a id="a-FO"></a>一。<a id="a-FP"></a>佛身即刹者。<a id="a-FQ"></a>佛体即是法性土故。<a id="a-FR"></a>废他从己。<a id="a-FS"></a>佛体虚故。<a id="a-FT"></a>土外无佛。<a id="a-FU"></a>法性无二故。<a id="a-FV"></a>二刹即佛身者。<a id="a-FW"></a>刹体即是法性身故。<a id="a-FX"></a>废己从他。<a id="a-FY"></a>刹体虚故。<a id="a-FZ"></a>佛外无法。<a id="a-Fa"></a>性无二故。<a id="a-Fb"></a>由性无二以性融相。<a id="a-Fc"></a>故身刹相即。<a id="a-Fd"></a>三俱者。<a id="a-Fe"></a>谓有身有土。<a id="a-Ff"></a>不坏相故。<a id="a-Fg"></a>若无身土。<a id="a-Fh"></a>无可相即故。<a id="a-Fi"></a>四泯者。<a id="a-Fj"></a>谓佛。<a id="a-Fk"></a>即刹。<a id="a-Fl"></a>故非佛。<a id="a-Fm"></a>刹即佛。<a id="a-Fn"></a>故非刹。<a id="a-Fo"></a>以互夺故。</p>
  <p id="aFp">问。<a id="a-Fq"></a>身土既总唯一心法界之体。<a id="a-Fr"></a>如何是自他各受用身土之行相。</p>
  <p id="aFs">答。<a id="a-Ft"></a>一体虽同。<a id="a-Fu"></a>不妨互遍。<a id="a-Fv"></a>同中有异。<a id="a-Fw"></a>自入于他。<a id="a-Fx"></a>异中有同。<a id="a-Fy"></a>他遍于自。</p>
  <p id="aFz">古德问云。<a id="a-G0"></a>自受用身土。<a id="a-G1"></a>一一无边。<a id="a-G2"></a>诸佛身土不相障碍。<a id="a-G3"></a>行相如何。</p>
  <p id="aG4">答。<a id="a-G5"></a>如水乳一处。<a id="a-G6"></a>其体无别。<a id="a-G7"></a>鹅王饮之。<a id="a-G8"></a>但得其乳。<a id="a-G9"></a>不得其水。<a id="a-GA"></a>乍见将谓水乳是一。<a id="a-GB"></a>若饮已即知有异。<a id="a-GC"></a>又如众灯光同处一室。<a id="a-GD"></a>自色不可分。<a id="a-GE"></a>若论光体。<a id="a-GF"></a>元来各别。<a id="a-GG"></a>自受用身。<a id="a-GH"></a>虽合一处。<a id="a-GI"></a>元来各各有异。<a id="a-GJ"></a>皆自受用法乐。<a id="a-GK"></a>则一一皆具八识故。<a id="a-GL"></a>所以得互遍。<a id="a-GM"></a>非同一体无异。<a id="a-GN"></a>非一非异可辩佛身。</p>
  <p id="aGO">问。<a id="a-GP"></a>既是真如。<a id="a-GQ"></a>何分身土耶。</p>
  <p id="aGR">答。<a id="a-GS"></a>据义立之。<a id="a-GT"></a>于真如中。<a id="a-GU"></a>以性成万德为身。<a id="a-GV"></a>以空之理为土。<a id="a-GW"></a>约义即别。<a id="a-GX"></a>体不相离。<a id="a-GY"></a>又真理中具四德。<a id="a-GZ"></a>常净二德为土。<a id="a-Ga"></a>我乐二德为身。<a id="a-Gb"></a>故云我此土净。<a id="a-Gc"></a>而汝不见。<a id="a-Gd"></a>则真身含万法为土耳。<a id="a-Ge"></a>若心外取土。<a id="a-Gf"></a>见相迷真。<a id="a-Gg"></a>成妄想之垢。<a id="a-Gh"></a>故称为秽。<a id="a-Gi"></a>若见心性。<a id="a-Gj"></a>则名净耳。<a id="a-Gk"></a>是以一法不动。<a id="a-Gl"></a>异见常生。<a id="a-Gm"></a>迷有作尘劳。<a id="a-Gn"></a>悟空成佛国。<a id="a-Go"></a>非移妙喜。<a id="a-Gp"></a>匪变娑婆。<a id="a-Gq"></a>亦非神力所为。<a id="a-Gr"></a>法性何曾迁变。<a id="a-Gs"></a>犹眩翳之者。<a id="a-Gt"></a>同处。<a id="a-Gu"></a>各观。<a id="a-Gv"></a>蝇发毛轮。<a id="a-Gw"></a>所见差别。<a id="a-Gx"></a>如执外境界。<a id="a-Gy"></a>皆是妄心。<a id="a-Gz"></a>如经云。<a id="a-H0"></a>例如今目睹山河。<a id="a-H1"></a>皆是无始见病。</p>
  <p id="aH2">问。<a id="a-H3"></a>心外无法。<a id="a-H4"></a>道外无心。<a id="a-H5"></a>云何诸佛。<a id="a-H6"></a>自称出世得道。<a id="a-H7"></a>广说教门。</p>
  <p id="aH8">答。<a id="a-H9"></a>只为众生不了唯心。<a id="a-HA"></a>妄生外境。<a id="a-HB"></a>以不实故。<a id="a-HC"></a>所以诸佛出世。<a id="a-HD"></a>若有一法是实。<a id="a-HE"></a>则诸佛终不出世。<a id="a-HF"></a>所说方便教门。<a id="a-HG"></a>不为知者说。<a id="a-HH"></a>但为未知者破执除疑。<a id="a-HI"></a>似形言教。<a id="a-HJ"></a>若执丧疑消。<a id="a-HK"></a>则无道可得。<a id="a-HL"></a>无法可说。<a id="a-HM"></a>思益经云。<a id="a-HN"></a>佛言。<a id="a-HO"></a>我坐道场时。<a id="a-HP"></a>唯得颠倒所起烦恼。<a id="a-HQ"></a>毕竟空性。<a id="a-HR"></a>以无所得故得。<a id="a-HS"></a>以无所知故知。<a id="a-HT"></a>又思益梵天问文殊师利。<a id="a-HU"></a>得何法故。<a id="a-HV"></a>名为得道。<a id="a-HW"></a>文殊师利言。<a id="a-HX"></a>若法不自生。<a id="a-HY"></a>不彼生。<a id="a-HZ"></a>亦不众缘生。<a id="a-Ha"></a>从本已来常无有生。<a id="a-Hb"></a>得是法故。<a id="a-Hc"></a>说名得道。<a id="a-Hd"></a>又问。<a id="a-He"></a>若法不生。<a id="a-Hf"></a>为何所得。<a id="a-Hg"></a>答言。<a id="a-Hh"></a>若知法不生。<a id="a-Hi"></a>即名为得。<a id="a-Hj"></a>是故佛说。<a id="a-Hk"></a>若见诸有为法不生相。<a id="a-Hl"></a>即入正位。<a id="a-Hm"></a>又问。<a id="a-Hn"></a>云何名为正位。<a id="a-Ho"></a>答言。<a id="a-Hp"></a>我及涅槃等不作二。<a id="a-Hq"></a>是名正位。<a id="a-Hr"></a>夫正位者。<a id="a-Hs"></a>即自真心。<a id="a-Ht"></a>入此位中。<a id="a-Hu"></a>诸见自泯。<a id="a-Hv"></a>入佛境界。<a id="a-Hw"></a>经云。<a id="a-Hx"></a>如来不应以色见。<a id="a-Hy"></a>不应以法见。<a id="a-Hz"></a>不应以相见。<a id="a-I0"></a>不应以好见。<a id="a-I1"></a>不应以法性见。<a id="a-I2"></a>大集经云。<a id="a-I3"></a>尔时众中。<a id="a-I4"></a>有一天子。<a id="a-I5"></a>名曰胜意。<a id="a-I6"></a>语不可说菩萨言。<a id="a-I7"></a>善男子。<a id="a-I8"></a>若一切法不可说者。<a id="a-I9"></a>众生云何而得言说。<a id="a-IA"></a>不可说言。<a id="a-IB"></a>善男子。<a id="a-IC"></a>汝宁知响有言说不。<a id="a-ID"></a>胜意言。<a id="a-IE"></a>善男子。<a id="a-IF"></a>响者。<a id="a-IG"></a>皆从因缘而有。<a id="a-IH"></a>善男子。<a id="a-II"></a>是响之因。<a id="a-IJ"></a>为定在内。<a id="a-IK"></a>为定在外。<a id="a-IL"></a>天子言。<a id="a-IM"></a>善男子。<a id="a-IN"></a>如是因者。<a id="a-IO"></a>不定在内。<a id="a-IP"></a>不定在外。<a id="a-IQ"></a>天子。<a id="a-IR"></a>一切众生强作二想。<a id="a-IS"></a>而有所说。<a id="a-IT"></a>诸法之性。<a id="a-IU"></a>实不可说。<a id="a-IV"></a>天子言。<a id="a-IW"></a>善男子。<a id="a-IX"></a>若不可说。<a id="a-IY"></a>云何如来宣说八万四千法聚。<a id="a-IZ"></a>令诸声闻受持读诵。<a id="a-Ia"></a>天子。<a id="a-Ib"></a>如来世尊。<a id="a-Ic"></a>实无所说。<a id="a-Id"></a>无所说者。<a id="a-Ie"></a>即是如来。<a id="a-If"></a>天子。<a id="a-Ig"></a>汝知何等为如来耶。<a id="a-Ih"></a>将不谓色受想行识是如来乎。<a id="a-Ii"></a>将不说佛是去来现在。<a id="a-Ij"></a>有为无为。<a id="a-Ik"></a>阴界诸入。<a id="a-Il"></a>三界所摄。<a id="a-Im"></a>是因是果。<a id="a-In"></a>是和合耶。<a id="a-Io"></a>或想非想。<a id="a-Ip"></a>亦想非想。<a id="a-Iq"></a>非想非非想耶。<a id="a-Ir"></a>不也。<a id="a-Is"></a>善男子。<a id="a-It"></a>天子。<a id="a-Iu"></a>若如是等非如来者。<a id="a-Iv"></a>云何可说。<a id="a-Iw"></a>若不可说。<a id="a-Ix"></a>如何而言如来世尊。<a id="a-Iy"></a>演说八万四千法聚。<a id="a-Iz"></a>是故八万四千法聚。<a id="a-J0"></a>实不可说。<a id="a-J1"></a>声闻受者。<a id="a-J2"></a>亦不可说。<a id="a-J3"></a>不可说者。<a id="a-J4"></a>即是正义。<a id="a-J5"></a>若无说。<a id="a-J6"></a>即是真实。<a id="a-J7"></a>楞伽经云。<a id="a-J8"></a>我唯说无始虚伪妄想习气。<a id="a-J9"></a>种种诸恶。<a id="a-JA"></a>三有之因。<a id="a-JB"></a>不能觉知自心现量。<a id="a-JC"></a>而生妄想。<a id="a-JD"></a>攀缘外性。<a id="a-JE"></a>斯则但了自心。<a id="a-JF"></a>外境无性。<a id="a-JG"></a>以不觉心量故。<a id="a-JH"></a>妄取外缘。<a id="a-JI"></a>若知心即是道。<a id="a-JJ"></a>心即是法。<a id="a-JK"></a>岂于心外有法可说耶。<a id="a-JL"></a>所以华严经颂云。<a id="a-JM"></a>诸佛不说法。<a id="a-JN"></a>佛于何有说。<a id="a-JO"></a>但随其自心。<a id="a-JP"></a>为说如是法。<a id="a-JQ"></a>广百论云。<a id="a-JR"></a>诸有行愿。<a id="a-JS"></a>随顺世俗。<a id="a-JT"></a>所见所闻。<a id="a-JU"></a>强假施设。<a id="a-JV"></a>胜义理中。<a id="a-JW"></a>二俱不许。<a id="a-JX"></a>一切分别戏论绝故。<a id="a-JY"></a>非诸如来有法可说。<a id="a-JZ"></a>亦无有法少有所得。</p>
  <p id="aJa">问。<a id="a-Jb"></a>若尔。<a id="a-Jc"></a>精进则为唐损。<a id="a-Jd"></a>应弃如来甘露圣教。</p>
  <p id="aJe">答。<a id="a-Jf"></a>为欲方便除倒见执。<a id="a-Jg"></a>施设二事。<a id="a-Jh"></a>俱无有过。</p>
  <p id="aJi">问。<a id="a-Jj"></a>既言一切所见能见。<a id="a-Jk"></a>皆无所有。<a id="a-Jl"></a>云何无过。</p>
  <p id="aJm">答。<a id="a-Jn"></a>虽无真实所见能见。<a id="a-Jo"></a>而诸愚夫颠倒为有。<a id="a-Jp"></a>除彼增上慢见。<a id="a-Jq"></a>随顺世间。<a id="a-Jr"></a>施设无过。<a id="a-Js"></a>若能随此圣教修行。<a id="a-Jt"></a>随俗说为真佛弟子。<a id="a-Ju"></a>世俗愚夫。<a id="a-Jv"></a>随自心变颠倒境相。<a id="a-Jw"></a>而起见心。<a id="a-Jx"></a>佛非其境。<a id="a-Jy"></a>于彼无用。<a id="a-Jz"></a>乃至谓佛世尊。<a id="a-K0"></a>在昔因位。<a id="a-K1"></a>为欲利乐一切有情。<a id="a-K2"></a>发起无边功用愿行。<a id="a-K3"></a>由此证得无分别慧。<a id="a-K4"></a>因此慧力。<a id="a-K5"></a>发起无量利乐有情作用。<a id="a-K6"></a>无尽。<a id="a-K7"></a>诸有情类。<a id="a-K8"></a>用佛愿行所得妙慧为增上缘。<a id="a-K9"></a>自心变现。<a id="a-KA"></a>能顺世间最胜生道。<a id="a-KB"></a>及顺上缘又本愿行。<a id="a-KC"></a>亦非颠倒。<a id="a-KD"></a>以能了知诸法实义。<a id="a-KE"></a>于一切法无所执着。<a id="a-KF"></a>能为无上妙果生因。<a id="a-KG"></a>虽复发心。<a id="a-KH"></a>起诸胜行。<a id="a-KI"></a>求无上果。<a id="a-KJ"></a>利乐有情。<a id="a-KK"></a>然似幻师起诸幻事都无所执。<a id="a-KL"></a>故非颠倒。</p>
  <p id="aKM">又古德问。<a id="a-KN"></a>众生即佛心众生。<a id="a-KO"></a>众生心佛。<a id="a-KP"></a>自教化佛心众生。<a id="a-KQ"></a>何故说言佛悲愿力。</p>
  <p id="aKR">答。<a id="a-KS"></a>即此真心。<a id="a-KT"></a>是佛悲愿。<a id="a-KU"></a>谓同体大悲及自体无障碍愿等。<a id="a-KV"></a>即性起大用也。<a id="a-KW"></a>又众生者。<a id="a-KX"></a>即是诸杂。<a id="a-KY"></a>杂心识念念起灭。<a id="a-KZ"></a>故号众生。<a id="a-Ka"></a>经云。<a id="a-Kb"></a>佛告比丘。<a id="a-Kc"></a>汝等日夜常生无量百千众生。<a id="a-Kd"></a>若能智照。<a id="a-Ke"></a>不起相续之念。<a id="a-Kf"></a>即是度众生。<a id="a-Kg"></a>又了念即空。<a id="a-Kh"></a>无有起处。<a id="a-Ki"></a>即是度尽无量百千众生。<a id="a-Kj"></a>不见有一众生而得灭度者。<a id="a-Kk"></a>台教云。<a id="a-Kl"></a>无明为父。<a id="a-Km"></a>贪爱为母。<a id="a-Kn"></a>六根为男。<a id="a-Ko"></a>六尘为女。<a id="a-Kp"></a>识为媒嫁。<a id="a-Kq"></a>出生无量烦恼为子孙。<a id="a-Kr"></a>故经云。<a id="a-Ks"></a>有念即生死。<a id="a-Kt"></a>无念即尼洹。</p>
  <p id="aKu">问。<a id="a-Kv"></a>若如上说。<a id="a-Kw"></a>成佛度生不离一念。<a id="a-Kx"></a>诸佛何以发愿。<a id="a-Ky"></a>更度他众生。</p>
  <p id="aKz">答。<a id="a-L0"></a>虽发愿度生。<a id="a-L1"></a>皆令仿此真修。<a id="a-L2"></a>究竟同此。<a id="a-L3"></a>指归一念。<a id="a-L4"></a>所以先发誓度尽一切众生。<a id="a-L5"></a>方成正觉。<a id="a-L6"></a>则念尽心澄。<a id="a-L7"></a>天真独朗。<a id="a-L8"></a>即成佛义也。<a id="a-L9"></a>先佛已如是自度竟。<a id="a-LA"></a>然后转示他人。<a id="a-LB"></a>即是真实之慈。<a id="a-LC"></a>离此兴悲皆成妄想。<a id="a-LD"></a>如舍利弗问庵提遮女。<a id="a-LE"></a>何不转女身。<a id="a-LF"></a>偈答言。<a id="a-LG"></a>自男生我女。<a id="a-LH"></a>徒生妄想悲。<a id="a-LI"></a>则是不了自是非男。<a id="a-LJ"></a>错认众生之相。<a id="a-LK"></a>却乃执生他女。<a id="a-LL"></a>徒兴彼我之情。<a id="a-LM"></a>于一真内而妄立自他。<a id="a-LN"></a>向同体中而强分爱见。<a id="a-LO"></a>如古师云。<a id="a-LP"></a>有二义门。<a id="a-LQ"></a>俱无可度。<a id="a-LR"></a>一契空。<a id="a-LS"></a>如性空寂灭。<a id="a-LT"></a>故无可度。<a id="a-LU"></a>二契不空。<a id="a-LV"></a>同一法性。<a id="a-LW"></a>法性平等。<a id="a-LX"></a>故无可度。<a id="a-LY"></a>故金刚三昧经云。<a id="a-LZ"></a>若化众生。<a id="a-La"></a>无生。<a id="a-Lb"></a>于化。<a id="a-Lc"></a>不生于化。<a id="a-Ld"></a>其化大焉。<a id="a-Le"></a>又大虚空藏菩萨所问经偈云。<a id="a-Lf"></a>犹如于幻师。<a id="a-Lg"></a>害多幻化众。<a id="a-Lh"></a>实无有所害。<a id="a-Li"></a>所度生亦然。<a id="a-Lj"></a>幻化及有情。<a id="a-Lk"></a>诸佛法亦尔。<a id="a-Ll"></a>若悟同一性。<a id="a-Lm"></a>无自性为性。<a id="a-Ln"></a>所以先德云。<a id="a-Lo"></a>八地已上菩萨。<a id="a-Lp"></a>得无生忍。<a id="a-Lq"></a>恒河沙世界外。<a id="a-Lr"></a>有众生求救。<a id="a-Ls"></a>菩萨都不起念。<a id="a-Lt"></a>众生自然见菩萨到其前。<a id="a-Lu"></a>与其说法。<a id="a-Lv"></a>四事供养。<a id="a-Lw"></a>菩萨得如是智。<a id="a-Lx"></a>由是无心之心量故。<a id="a-Ly"></a>我说为心量。<a id="a-Lz"></a>亦为无量之量耳。</p>
  <p id="aM0">问。<a id="a-M1"></a>大涅槃经云。<a id="a-M2"></a>解脱之法。<a id="a-M3"></a>亦非涅槃。<a id="a-M4"></a>如来之身。<a id="a-M5"></a>亦非涅槃。<a id="a-M6"></a>摩诃般若。<a id="a-M7"></a>亦非涅槃。<a id="a-M8"></a>如何是涅槃正义。</p>
  <p id="aM9">答。<a id="a-MA"></a>欲知涅槃正义。<a id="a-MB"></a>即我真如心性。<a id="a-MC"></a>故经偈云。<a id="a-MD"></a>如无生性佛出兴。<a id="a-ME"></a>如无灭性佛涅槃。<a id="a-MF"></a>言辞譬喻悉皆断。<a id="a-MG"></a>一切义成无与等。<a id="a-MH"></a>是以非即三法。<a id="a-MI"></a>非离三法。<a id="a-MJ"></a>不纵不横。<a id="a-MK"></a>不并不别。<a id="a-ML"></a>岂可言一言三而指斯妙道乎。<a id="a-MM"></a>清凉记释云。<a id="a-MN"></a>法身为所证。<a id="a-MO"></a>般若为能证。<a id="a-MP"></a>解脱为离障。<a id="a-MQ"></a>又佛身者。<a id="a-MR"></a>即是法性。<a id="a-MS"></a>有佛身义。<a id="a-MT"></a>作二所依故。<a id="a-MU"></a>有智慧义。<a id="a-MV"></a>遍照法界光明故。<a id="a-MW"></a>有解脱义。<a id="a-MX"></a>性离一切障故。<a id="a-MY"></a>此三亦不相离。<a id="a-MZ"></a>今三俱不思议。<a id="a-Ma"></a>焉可纵。<a id="a-Mb"></a>俱不思议。<a id="a-Mc"></a>焉可横。<a id="a-Md"></a>俱不思议。<a id="a-Me"></a>焉可并。<a id="a-Mf"></a>俱不思议。<a id="a-Mg"></a>焉可别。<a id="a-Mh"></a>意云。<a id="a-Mi"></a>即一而三。<a id="a-Mj"></a>即三而一。<a id="a-Mk"></a>非三非一双照三一。<a id="a-Ml"></a>焉可作一三等思。<a id="a-Mm"></a>故肇论云。<a id="a-Mn"></a>菩提之道。<a id="a-Mo"></a>不可图度。<a id="a-Mp"></a>高而无上。<a id="a-Mq"></a>广不可极。<a id="a-Mr"></a>渊而无下。<a id="a-Ms"></a>深不可测。<a id="a-Mt"></a>大包天地。<a id="a-Mu"></a>细入无间。<a id="a-Mv"></a>故谓之道。<a id="a-Mw"></a>又涅槃无名论云。<a id="a-Mx"></a>夫涅槃之为道也。<a id="a-My"></a>寂寥虚旷。<a id="a-Mz"></a>不可以形名得。<a id="a-N0"></a>微妙无相。<a id="a-N1"></a>不可以有心知。<a id="a-N2"></a>超群有以幽升。<a id="a-N3"></a>量太虚而永久。<a id="a-N4"></a>随之弗得其踪。<a id="a-N5"></a>迎之罔眺其首。<a id="a-N6"></a>六趣不能摄其生。<a id="a-N7"></a>力负无以化其体。<a id="a-N8"></a>潢漭惚恍若存若往。<a id="a-N9"></a>五目莫睹其容。<a id="a-NA"></a>二听不闻其响。<a id="a-NB"></a>冥冥窈窈。<a id="a-NC"></a>谁见谁晓。<a id="a-ND"></a>弥纶靡所不在。<a id="a-NE"></a>而独曳于有无之表。<a id="a-NF"></a>然则言之者失其真。<a id="a-NG"></a>知之者反其愚。<a id="a-NH"></a>有之者乖其性。<a id="a-NI"></a>无之者伤其躯。<a id="a-NJ"></a>乃至何者。<a id="a-NK"></a>本之有境。<a id="a-NL"></a>则五阴永灭。<a id="a-NM"></a>推之无乡。<a id="a-NN"></a>而幽灵不竭。<a id="a-NO"></a>幽灵不竭。<a id="a-NP"></a>则抱一湛然。<a id="a-NQ"></a>五阴永灭。<a id="a-NR"></a>则万累都捐。<a id="a-NS"></a>万累都捐故与道通同。<a id="a-NT"></a>抱一湛然。<a id="a-NU"></a>故神而无功。<a id="a-NV"></a>神而无功。<a id="a-NW"></a>故至功常存。<a id="a-NX"></a>与道通同故冲而不改。<a id="a-NY"></a>冲而不改。<a id="a-NZ"></a>不可为有。<a id="a-Na"></a>至功常存。<a id="a-Nb"></a>不可为无。<a id="a-Nc"></a>然则有无绝于内。<a id="a-Nd"></a>称谓沦于外。<a id="a-Ne"></a>视听之所不洎。<a id="a-Nf"></a>四空之所昏昧。<a id="a-Ng"></a>恬焉而夷。<a id="a-Nh"></a>泊焉而泰。<a id="a-Ni"></a>九流于是乎交归。<a id="a-Nj"></a>众圣于是乎冥会。<a id="a-Nk"></a>斯乃希夷之境太玄之乡。<a id="a-Nl"></a>而欲以有无题牓。<a id="a-Nm"></a>标其方域。<a id="a-Nn"></a>而语其神道者。<a id="a-No"></a>不亦邈哉。<a id="a-Np"></a>是以心道孤标。<a id="a-Nq"></a>神无方所。<a id="a-Nr"></a>岂在有无之朕迹。<a id="a-Ns"></a>见闻之影响乎。<a id="a-Nt"></a>所以般若波罗蜜经云。<a id="a-Nu"></a>文殊师利。<a id="a-Nv"></a>如是应知。<a id="a-Nw"></a>彼一切法不起不灭。<a id="a-Nx"></a>名为如来。<a id="a-Ny"></a>又梵王问经云。<a id="a-Nz"></a>第一义中。<a id="a-O0"></a>佛不出世。<a id="a-O1"></a>亦不涅槃。<a id="a-O2"></a>从本已来无起灭故。<a id="a-O3"></a>般若灯论偈云。<a id="a-O4"></a>不应舍生死。<a id="a-O5"></a>不应立涅槃。<a id="a-O6"></a>生死及涅槃。<a id="a-O7"></a>无二无分别。<a id="a-O8"></a>乃至如般若波罗蜜经云。<a id="a-O9"></a>佛告极勇猛菩萨言。<a id="a-OA"></a>善男子。<a id="a-OB"></a>色无缚无脱。<a id="a-OC"></a>受想行识无缚无脱。<a id="a-OD"></a>若色至识无缚无脱。<a id="a-OE"></a>是名般若波罗蜜。<a id="a-OF"></a>又如梵王所问经云。<a id="a-OG"></a>佛言。<a id="a-OH"></a>梵王。<a id="a-OI"></a>我不得生死。<a id="a-OJ"></a>不得涅槃。<a id="a-OK"></a>何以故。<a id="a-OL"></a>言生死者。<a id="a-OM"></a>但是如来假施设故。<a id="a-ON"></a>而无一人于中流转。<a id="a-OO"></a>说涅槃者。<a id="a-OP"></a>亦假施设。<a id="a-OQ"></a>而无一人般涅槃者。</p>
  <p id="aOR">问。<a id="a-OS"></a>宗镜唯心者。<a id="a-OT"></a>何分始末乎。</p>
  <p id="aOU">答。<a id="a-OV"></a>始末是述心之义用约。<a id="a-OW"></a>行布门中。<a id="a-OX"></a>相虽历然。<a id="a-OY"></a>体常融即。</p>
  <p id="aOZ">起信钞问云。<a id="a-Oa"></a>据其论旨。<a id="a-Ob"></a>初是一心。<a id="a-Oc"></a>后亦一心。<a id="a-Od"></a>初后何别。</p>
  <p id="aOe">答。<a id="a-Of"></a>初之一心。<a id="a-Og"></a>心当能起。<a id="a-Oh"></a>后之一心。<a id="a-Oi"></a>心当所归。<a id="a-Oj"></a>虽前后体同。<a id="a-Ok"></a>且为始终义异。<a id="a-Ol"></a>由是行布诸门历然。<a id="a-Om"></a>又云。<a id="a-On"></a>但以本是一心。<a id="a-Oo"></a>离名绝相。<a id="a-Op"></a>任其迷悟。<a id="a-Oq"></a>万法随生。<a id="a-Or"></a>生法本空。<a id="a-Os"></a>但唯一体。<a id="a-Ot"></a>宗镜亦尔。<a id="a-Ou"></a>为广义用。<a id="a-Ov"></a>前后不同。<a id="a-Ow"></a>然是一心之前后。<a id="a-Ox"></a>前后之一心耳。<a id="a-Oy"></a>所以理事平等。<a id="a-Oz"></a>何者。<a id="a-P0"></a>非初。<a id="a-P1"></a>无以立后。<a id="a-P2"></a>初等于后。<a id="a-P3"></a>非后无以成初。<a id="a-P4"></a>后等于初。<a id="a-P5"></a>又理从事显。<a id="a-P6"></a>理等于事。<a id="a-P7"></a>事因理成。<a id="a-P8"></a>事等于理。<a id="a-P9"></a>故云。<a id="a-PA"></a>万法虽殊。<a id="a-PB"></a>不能自异也。<a id="a-PC"></a>况宗镜中一尚不能一。<a id="a-PD"></a>岂况异乎。<a id="a-PE"></a>所以起信论云。<a id="a-PF"></a>一切诸法。<a id="a-PG"></a>平等平等。<a id="a-PH"></a>钞释有二。<a id="a-PI"></a>一谓真性于一切法中平等。<a id="a-PJ"></a>如像中镜。<a id="a-PK"></a>二即诸法本空故平等。<a id="a-PL"></a>如镜中像。</p>
 </body>
</html>