<!doctype html>
<html id="z3IBXEM1f1" data-ver="1212">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第七十三</h1>
  <p id="a2">夫八识之中。<a id="a-3"></a>覆真习妄。<a id="a-4"></a>何识造业。<a id="a-5"></a>何识为因。<a id="a-6"></a>何识为依。<a id="a-7"></a>成其妄种。</p>
  <p id="a8">答。<a id="a-9"></a>前五识取尘。<a id="a-A"></a>第六识为因。<a id="a-B"></a>第七识计我造业。<a id="a-C"></a>第八识为依。<a id="a-D"></a>以此生死苦果不断。<a id="a-E"></a>楞伽经偈云。<a id="a-F"></a>如水大流尽。<a id="a-G"></a>波浪则不起。<a id="a-H"></a>如是意识灭。<a id="a-I"></a>种种识不生。<a id="a-J"></a>释云。<a id="a-K"></a>谓五识取尘。<a id="a-L"></a>转入六识。<a id="a-M"></a>六识记法为因。<a id="a-N"></a>七识攀缘。<a id="a-O"></a>六识。<a id="a-P"></a>造善恶业。<a id="a-Q"></a>得未来生死。<a id="a-R"></a>覆障八识。<a id="a-S"></a>不得显现。<a id="a-T"></a>若五识不取尘。<a id="a-U"></a>即无六识。<a id="a-V"></a>六识无故。<a id="a-W"></a>七识不生。<a id="a-X"></a>七识不生故。<a id="a-Y"></a>则无善恶业。<a id="a-Z"></a>无善恶业故。<a id="a-a"></a>即无生死。<a id="a-b"></a>无生死故。<a id="a-c"></a>如来藏心湛然常住。<a id="a-d"></a>即是六七识灭。<a id="a-e"></a>建立八识。<a id="a-f"></a>又八识为五六七识所依。<a id="a-g"></a>与诸识作因者。<a id="a-h"></a>即第六识心。<a id="a-i"></a>诸识依之。<a id="a-j"></a>如水尽。<a id="a-k"></a>则无波浪。<a id="a-l"></a>六识灭。<a id="a-m"></a>七识亦不生。<a id="a-n"></a>故云一念无明风。<a id="a-o"></a>鼓动真如海。<a id="a-p"></a>无明风尽。<a id="a-q"></a>识浪不生。<a id="a-r"></a>则觉海性澄源源澄觉元妙。</p>
  <p id="as">问。<a id="a-t"></a>一切世间因果相酬。<a id="a-u"></a>生死不绝。<a id="a-v"></a>于诸识中。<a id="a-w"></a>何识为主。</p>
  <p id="ax">答。<a id="a-y"></a>生灭因缘。<a id="a-z"></a>最初依阿赖耶识为体。<a id="a-10"></a>以意识为用。<a id="a-11"></a>如是三世因果。<a id="a-12"></a>流转不绝。<a id="a-13"></a>功在意识。<a id="a-14"></a>以是义故。<a id="a-15"></a>意名相续识。<a id="a-16"></a>起信论云。<a id="a-17"></a>复次生灭因缘者。<a id="a-18"></a>谓诸众生依心意识转。<a id="a-19"></a>此义云何。<a id="a-1A"></a>以依阿赖耶识。<a id="a-1B"></a>有无明不觉。<a id="a-1C"></a>起能见能现。<a id="a-1D"></a>能取境界。<a id="a-1E"></a>分别。<a id="a-1F"></a>相续。<a id="a-1G"></a>说名为意。<a id="a-1H"></a>此意复有五种异名。<a id="a-1I"></a>一名业识。<a id="a-1J"></a>谓无明力。<a id="a-1K"></a>不觉心动。<a id="a-1L"></a>二名转识。<a id="a-1M"></a>谓依动心。<a id="a-1N"></a>能见境相。<a id="a-1O"></a>三名现识。<a id="a-1P"></a>谓现一切境界相。<a id="a-1Q"></a>犹如明镜。<a id="a-1R"></a>现众色像。<a id="a-1S"></a>现识亦尔。<a id="a-1T"></a>如其五境。<a id="a-1U"></a>对至即现。<a id="a-1V"></a>无有前后。<a id="a-1W"></a>不由功力。<a id="a-1X"></a>四名智识。<a id="a-1Y"></a>谓分别染净诸差别法。<a id="a-1Z"></a>五名相续识。<a id="a-1a"></a>谓恒作意相应不断。<a id="a-1b"></a>任持过去善恶等业。<a id="a-1c"></a>令无失坏。<a id="a-1d"></a>成熟现未苦乐等报。<a id="a-1e"></a>使无违越。<a id="a-1f"></a>已曾经事。<a id="a-1g"></a>忽然忆念。<a id="a-1h"></a>未曾经事。<a id="a-1i"></a>妄生分别。<a id="a-1j"></a>是故三界一切。<a id="a-1k"></a>皆以心为自性。<a id="a-1l"></a>离心则无六尘境界。<a id="a-1m"></a>何以故。<a id="a-1n"></a>一切诸法。<a id="a-1o"></a>以心为主。<a id="a-1p"></a>从妄念起。<a id="a-1q"></a>凡所分别。<a id="a-1r"></a>皆分别自心。<a id="a-1s"></a>心不见心。<a id="a-1t"></a>无相可得。<a id="a-1u"></a>是故当知。<a id="a-1v"></a>一切世间境界之相。<a id="a-1w"></a>皆依众生无明妄念而得建立。<a id="a-1x"></a>如镜中像。<a id="a-1y"></a>无体可得。<a id="a-1z"></a>唯从虚妄分别心转。<a id="a-20"></a>心生则种种法生。<a id="a-21"></a>心灭则种种法灭。<a id="a-22"></a>故释云。<a id="a-23"></a>通论五种之识。<a id="a-24"></a>皆名为意。<a id="a-25"></a>就本而言。<a id="a-26"></a>但取业识。<a id="a-27"></a>以最微细。<a id="a-28"></a>作诸识本故。<a id="a-29"></a>如是业识。<a id="a-2A"></a>见相未分。<a id="a-2B"></a>然诸菩萨知心妄动。<a id="a-2C"></a>无前境界。<a id="a-2D"></a>了一切法。<a id="a-2E"></a>唯是识量。<a id="a-2F"></a>舍前外执。<a id="a-2G"></a>顺业识义。<a id="a-2H"></a>故名业识。<a id="a-2I"></a>心不见心。<a id="a-2J"></a>无相可得者。<a id="a-2K"></a>是明诸法非有之义。<a id="a-2L"></a>入楞伽经偈云。<a id="a-2M"></a>身资生住持。<a id="a-2N"></a>若如梦中生。<a id="a-2O"></a>应有二种心。<a id="a-2P"></a>而心无二相。<a id="a-2Q"></a>如刀不自割。<a id="a-2R"></a>如指不自触。<a id="a-2S"></a>如心不自见。<a id="a-2T"></a>其事亦如是。<a id="a-2U"></a>若如梦中所见诸事是实有者。<a id="a-2V"></a>即有能见所见二相。<a id="a-2W"></a>而其梦中。<a id="a-2X"></a>实无二法。<a id="a-2Y"></a>三界诸心。<a id="a-2Z"></a>皆如此梦。<a id="a-2a"></a>离心之外。<a id="a-2b"></a>无可分别。<a id="a-2c"></a>故言一切分别。<a id="a-2d"></a>即分别自心。<a id="a-2e"></a>而就自心不能自见。<a id="a-2f"></a>如刀指等。<a id="a-2g"></a>故言心不见心。<a id="a-2h"></a>既无他可见。<a id="a-2i"></a>亦不能自见。<a id="a-2j"></a>所见无故。<a id="a-2k"></a>能见不成。<a id="a-2l"></a>能所二相。<a id="a-2m"></a>皆无所得。<a id="a-2n"></a>故言无相可得。<a id="a-2o"></a>又一心随无明动。<a id="a-2p"></a>作五种识故。<a id="a-2q"></a>说三界唯心转也。<a id="a-2r"></a>此心随熏。<a id="a-2s"></a>似现虽有种种。<a id="a-2t"></a>然穷其因缘。<a id="a-2u"></a>唯心作也。<a id="a-2v"></a>离现识。<a id="a-2w"></a>则无六尘境。<a id="a-2x"></a>反验六尘。<a id="a-2y"></a>唯是一心。<a id="a-2z"></a>故云。<a id="a-30"></a>离心则无境等。</p>
  <p id="a31">问。<a id="a-32"></a>现有六尘境。<a id="a-33"></a>云何唯心。</p>
  <p id="a34">答。<a id="a-35"></a>以一切法。<a id="a-36"></a>皆是此心。<a id="a-37"></a>随熏所起。<a id="a-38"></a>更无异体。<a id="a-39"></a>故说唯心。</p>
  <p id="a3A">疑云。<a id="a-3B"></a>何作诸法耶。</p>
  <p id="a3C">答。<a id="a-3D"></a>由妄念熏故。<a id="a-3E"></a>生起诸法。<a id="a-3F"></a>故云从妄念起。<a id="a-3G"></a>亦可疑云。<a id="a-3H"></a>法既唯心。<a id="a-3I"></a>我何不见。<a id="a-3J"></a>而我所见。<a id="a-3K"></a>唯是异心。<a id="a-3L"></a>释云。<a id="a-3M"></a>异心者。<a id="a-3N"></a>是妄念分别而作故。<a id="a-3O"></a>云妄念生也。<a id="a-3P"></a>既境唯识。<a id="a-3Q"></a>无外异法。<a id="a-3R"></a>是故种种分别皆是自心。<a id="a-3S"></a>即尘无相。<a id="a-3T"></a>识不自缘。<a id="a-3U"></a>是故无尘识不生。<a id="a-3V"></a>则心不见心矣。<a id="a-3W"></a>摄论云。<a id="a-3X"></a>无有别法能取别法。<a id="a-3Y"></a>能所既穷故。<a id="a-3Z"></a>无相可得也。<a id="a-3a"></a>心生种种法生。<a id="a-3b"></a>心灭种种法灭者。</p>
  <p id="a3c">瑜伽论问。<a id="a-3d"></a>诸修观行者。<a id="a-3e"></a>见遍计所执无相时。<a id="a-3f"></a>当言入何等性。</p>
  <p id="a3g">答。<a id="a-3h"></a>入圆成实性。</p>
  <p id="a3i">问。<a id="a-3j"></a>入圆成实性时。<a id="a-3k"></a>当言遣何等性。</p>
  <p id="a3l">答。<a id="a-3m"></a>遣依他起性。<a id="a-3n"></a>以此当知。<a id="a-3o"></a>唯识观成。<a id="a-3p"></a>则无有识。<a id="a-3q"></a>楞伽经偈亦云。<a id="a-3r"></a>无心之心量。<a id="a-3s"></a>我说为心量。<a id="a-3t"></a>此之谓也。<a id="a-3u"></a>若依此论。<a id="a-3v"></a>无明动真如。<a id="a-3w"></a>成生灭缘起。<a id="a-3x"></a>无明风灭。<a id="a-3y"></a>识浪即止。<a id="a-3z"></a>唯是真如。<a id="a-40"></a>平等平等也。<a id="a-41"></a>此境界离心之外。<a id="a-42"></a>无体可得也。<a id="a-43"></a>又亦即是心故。<a id="a-44"></a>复无体也。<a id="a-45"></a>如镜外无体。<a id="a-46"></a>镜内复无体也。<a id="a-47"></a>疑云。<a id="a-48"></a>既其无体。<a id="a-49"></a>何以宛然显现。<a id="a-4A"></a>释云。<a id="a-4B"></a>并是真心之上。<a id="a-4C"></a>虚妄显现。<a id="a-4D"></a>何处有体而可得也。<a id="a-4E"></a>疑云。<a id="a-4F"></a>何以知心上显现。<a id="a-4G"></a>释云。<a id="a-4H"></a>以心生则种种法生。<a id="a-4I"></a>以无明力。<a id="a-4J"></a>不觉心动。<a id="a-4K"></a>能现一切境界。<a id="a-4L"></a>则心随熏动。<a id="a-4M"></a>故云生也。<a id="a-4N"></a>若无明灭。<a id="a-4O"></a>境界随灭。<a id="a-4P"></a>诸分别识。<a id="a-4Q"></a>皆灭无余。<a id="a-4R"></a>故言心灭则种种法灭。<a id="a-4S"></a>此则心原还净。<a id="a-4T"></a>故云灭也。<a id="a-4U"></a>既心随不觉。<a id="a-4V"></a>妄现诸境。<a id="a-4W"></a>则验诸境。<a id="a-4X"></a>唯。<a id="a-4Y"></a>心无体也。<a id="a-4Z"></a>又夫心者。<a id="a-4a"></a>形于未兆。<a id="a-4b"></a>动静无不应于自心。<a id="a-4c"></a>如诗云。<a id="a-4d"></a>愿言则啑愿。<a id="a-4e"></a>思也。<a id="a-4f"></a>言。<a id="a-4g"></a>我也。<a id="a-4h"></a>谓人。<a id="a-4i"></a>或思已则啑。<a id="a-4j"></a>故知心应千里。<a id="a-4k"></a>设有处远而思者。<a id="a-4l"></a>我皆知矣。<a id="a-4m"></a>是以万事唯心先知。<a id="a-4n"></a>故得称心灵。<a id="a-4o"></a>斯之谓也。<a id="a-4p"></a>如太山吴伯武。<a id="a-4q"></a>与弟相失二十余年。<a id="a-4r"></a>相遇于市。<a id="a-4s"></a>仍共相驱。<a id="a-4t"></a>伯武觉心神悲恸。<a id="a-4u"></a>因问。<a id="a-4v"></a>乃兄弟也。</p>
  <p id="a4w">问。<a id="a-4x"></a>生灭因缘。<a id="a-4y"></a>别以何为因。<a id="a-4z"></a>以何为缘。<a id="a-50"></a>而得生起。</p>
  <p id="a51">答。<a id="a-52"></a>古师释云。<a id="a-53"></a>生灭因缘。<a id="a-54"></a>体相有二。<a id="a-55"></a>一阿赖耶心体。<a id="a-56"></a>不守自性。<a id="a-57"></a>变作诸法。<a id="a-58"></a>是生灭因。<a id="a-59"></a>根本无明。<a id="a-5A"></a>熏动心体。<a id="a-5B"></a>是生灭缘。<a id="a-5C"></a>又复无明住地诸染根本。<a id="a-5D"></a>起诸生灭。<a id="a-5E"></a>故说为因。<a id="a-5F"></a>六尘境界能动七识。<a id="a-5G"></a>波浪生灭。<a id="a-5H"></a>是生灭缘。<a id="a-5I"></a>依此二义。<a id="a-5J"></a>以显因缘。<a id="a-5K"></a>诸生灭相。<a id="a-5L"></a>聚集而生。<a id="a-5M"></a>故名众生。<a id="a-5N"></a>而无别体。<a id="a-5O"></a>唯依心体。<a id="a-5P"></a>故言依心。<a id="a-5Q"></a>即是阿赖耶自心相也。<a id="a-5R"></a>又真妄和合诸识缘起。<a id="a-5S"></a>以四句辩之。<a id="a-5T"></a>一以如来藏唯不生灭。<a id="a-5U"></a>如水湿性。<a id="a-5V"></a>二七识唯生灭。<a id="a-5W"></a>如水波浪。<a id="a-5X"></a>三赖耶识亦生亦灭。<a id="a-5Y"></a>亦不生灭。<a id="a-5Z"></a>如海含动静。<a id="a-5a"></a>四无明倒执非生灭。<a id="a-5b"></a>非不生灭。<a id="a-5c"></a>如起浪猛风。<a id="a-5d"></a>非水非浪。</p>
  <p id="a5e">问。<a id="a-5f"></a>赖耶既通动静。<a id="a-5g"></a>不应唯在生灭门。</p>
  <p id="a5h">答。<a id="a-5i"></a>为起静以成动。<a id="a-5j"></a>无别有动体。<a id="a-5k"></a>是故静性随于动。<a id="a-5l"></a>亦在生灭门中。<a id="a-5m"></a>非直赖耶具动静。<a id="a-5n"></a>在此生灭中。<a id="a-5o"></a>亦乃如来藏唯不动。<a id="a-5p"></a>亦在此门中。<a id="a-5q"></a>何以故。<a id="a-5r"></a>彼生灭无别体故。<a id="a-5s"></a>如水作波。<a id="a-5t"></a>又起信论说。<a id="a-5u"></a>无明为因。<a id="a-5v"></a>境界为缘。<a id="a-5w"></a>生三细之识。<a id="a-5x"></a>六粗之相。<a id="a-5y"></a>则随迷昧之缘。<a id="a-5z"></a>而沈六趣。<a id="a-60"></a>始觉为因。<a id="a-61"></a>五度为缘。<a id="a-62"></a>则随悟解之缘。<a id="a-63"></a>而升一乘。<a id="a-64"></a>又说。<a id="a-65"></a>迷则有过恒沙等妄染之法。<a id="a-66"></a>即染缘生而净缘灭。<a id="a-67"></a>悟则有过恒沙等诸净功德。<a id="a-68"></a>即净缘起而染缘亡。<a id="a-69"></a>然但一心所作。<a id="a-6A"></a>更无二原。<a id="a-6B"></a>义说逐悟逐迷。<a id="a-6C"></a>实无能逐所逐。<a id="a-6D"></a>故论云。<a id="a-6E"></a>以一切法。<a id="a-6F"></a>皆从心起妄念而生。<a id="a-6G"></a>凡所分别。<a id="a-6H"></a>皆分别自心。<a id="a-6I"></a>心不见心。<a id="a-6J"></a>无相可得。<a id="a-6K"></a>如古德释。<a id="a-6L"></a>波水之喻真如生灭二门。<a id="a-6M"></a>以水湿喻心真如。<a id="a-6N"></a>以波动喻心生灭。<a id="a-6O"></a>波无异湿之动。<a id="a-6P"></a>则无异真如之生灭。<a id="a-6Q"></a>即水以辩于波。<a id="a-6R"></a>不变性而缘起也。<a id="a-6S"></a>水无异动之湿。<a id="a-6T"></a>则无有离生灭之真如。<a id="a-6U"></a>即波以明于水。<a id="a-6V"></a>下舍缘而即真也。</p>
  <p id="a6W">问。<a id="a-6X"></a>记忆之事。<a id="a-6Y"></a>定属何法而生。</p>
  <p id="a6Z">答。<a id="a-6a"></a>大乘说能记忆法。<a id="a-6b"></a>有三。<a id="a-6c"></a>一自证分。<a id="a-6d"></a>能记忆见分。<a id="a-6e"></a>二别境中念。<a id="a-6f"></a>能记忆曾所更事。<a id="a-6g"></a>三识中种子。<a id="a-6h"></a>能不妄生自现行。<a id="a-6i"></a>唯识疏云。<a id="a-6j"></a>如不曾更境。<a id="a-6k"></a>必不能忆。<a id="a-6l"></a>如现行色。<a id="a-6m"></a>曾被见分缘者。<a id="a-6n"></a>后必能忆。<a id="a-6o"></a>若不曾为相分缘者。<a id="a-6p"></a>后时必不能记忆也。<a id="a-6q"></a>以能缘见分。<a id="a-6r"></a>于过去时及现在世。<a id="a-6s"></a>但缘相分。<a id="a-6t"></a>不曾自缘。<a id="a-6u"></a>前已灭心。<a id="a-6v"></a>既过去已。<a id="a-6w"></a>今时见分有何所以。<a id="a-6x"></a>能自忆持。<a id="a-6y"></a>以于昔时。<a id="a-6z"></a>不曾返缘自见分故。<a id="a-70"></a>既许今时心心所法。<a id="a-71"></a>能自记忆。<a id="a-72"></a>明由昔时有自证分。<a id="a-73"></a>缘于见分。<a id="a-74"></a>证彼缘境。<a id="a-75"></a>作量果故。<a id="a-76"></a>故今能忆。</p>
  <p id="a77">问。<a id="a-78"></a>生灭门中。<a id="a-79"></a>有漏位内。<a id="a-7A"></a>约教所论。<a id="a-7B"></a>有几种生死。</p>
  <p id="a7C">答。<a id="a-7D"></a>略有二种。<a id="a-7E"></a>一分段。<a id="a-7F"></a>二变易。<a id="a-7G"></a>识论云。<a id="a-7H"></a>一分段生死。<a id="a-7I"></a>谓诸有漏善不善业。<a id="a-7J"></a>由烦恼障缘助势力。<a id="a-7K"></a>所感三界粗异熟果。<a id="a-7L"></a>身命短长。<a id="a-7M"></a>随因缘力。<a id="a-7N"></a>有定剂限。<a id="a-7O"></a>故名分段。<a id="a-7P"></a>二不思议变易生死。<a id="a-7Q"></a>谓诸无漏有分别业。<a id="a-7R"></a>由所知障缘助势力。<a id="a-7S"></a>所感殊胜细异熟果。<a id="a-7T"></a>由悲愿力。<a id="a-7U"></a>改转身命。<a id="a-7V"></a>无定剂限。<a id="a-7W"></a>故名变易。<a id="a-7X"></a>无漏定愿正所资感。<a id="a-7Y"></a>妙用难恻名不思议。<a id="a-7Z"></a>或名意生身。<a id="a-7a"></a>随意愿成故。<a id="a-7b"></a>如契经说。<a id="a-7c"></a>如取为缘。<a id="a-7d"></a>有漏业因。<a id="a-7e"></a>续后有者。<a id="a-7f"></a>而生三有。<a id="a-7g"></a>如是无明习地为缘。<a id="a-7h"></a>无漏业因。<a id="a-7i"></a>有阿罗汉。<a id="a-7j"></a>独觉。<a id="a-7k"></a>已得自在菩萨。<a id="a-7l"></a>三种意生身。<a id="a-7m"></a>亦名变化身。<a id="a-7n"></a>无漏定力。<a id="a-7o"></a>转令异本如变化故。</p>
  <p id="a7p">问。<a id="a-7q"></a>论云。<a id="a-7r"></a>所知障不障解脱。<a id="a-7s"></a>无能发业润生用故。<a id="a-7t"></a>何用资感生死苦为。</p>
  <p id="a7u">答。<a id="a-7v"></a>成二利故。<a id="a-7w"></a>更须资生。<a id="a-7x"></a>论云。<a id="a-7y"></a>自证菩提。<a id="a-7z"></a>利乐他故。<a id="a-80"></a>谓不定性独觉声闻。<a id="a-81"></a>及得自在大愿菩萨。<a id="a-82"></a>已永断伏烦恼障故。<a id="a-83"></a>无容复受当分段身。<a id="a-84"></a>恐废长时修菩萨行。<a id="a-85"></a>遂以无漏胜定愿力。<a id="a-86"></a>如延寿法。<a id="a-87"></a>资现身因。<a id="a-88"></a>令彼长时与果不绝。<a id="a-89"></a>数数如是定愿资助。<a id="a-8A"></a>乃至证得无上菩提。<a id="a-8B"></a>彼复何须所知障助。<a id="a-8C"></a>既未圆证无相大悲。<a id="a-8D"></a>不执菩提有情实有。<a id="a-8E"></a>无由发起猛利悲愿。<a id="a-8F"></a>又所知障。<a id="a-8G"></a>障大菩提。<a id="a-8H"></a>为永断除。<a id="a-8I"></a>留身久住。<a id="a-8J"></a>又所知障。<a id="a-8K"></a>为有漏依。<a id="a-8L"></a>此障若无。<a id="a-8M"></a>彼定非有。<a id="a-8N"></a>故于身住。<a id="a-8O"></a>有大助力。<a id="a-8P"></a>若所留身。<a id="a-8Q"></a>有漏定愿所资助者。<a id="a-8R"></a>分段身摄。<a id="a-8S"></a>二乘异生所知境故。<a id="a-8T"></a>无漏定愿所资助者。<a id="a-8U"></a>变易身摄。<a id="a-8V"></a>非彼境故。<a id="a-8W"></a>由此应知。<a id="a-8X"></a>变易生死。<a id="a-8Y"></a>性是有漏异熟果摄。<a id="a-8Z"></a>于无漏业。<a id="a-8a"></a>是增上果。<a id="a-8b"></a>释云。<a id="a-8c"></a>得自在大愿菩萨。<a id="a-8d"></a>已永断伏烦恼障者。<a id="a-8e"></a>谓八地已去菩萨。<a id="a-8f"></a>虽藉烦恼生死受生。<a id="a-8g"></a>不同凡夫及二乘。<a id="a-8h"></a>说现及种润。<a id="a-8i"></a>由起烦恼利益有情业势。<a id="a-8j"></a>方能感生死果。<a id="a-8k"></a>烦恼若伏。<a id="a-8l"></a>业势便尽。<a id="a-8m"></a>故须法执。<a id="a-8n"></a>助愿受生。<a id="a-8o"></a>故已永断伏。<a id="a-8p"></a>无容复受当分段果。<a id="a-8q"></a>既有二利之益。<a id="a-8r"></a>观知分段报终。<a id="a-8s"></a>恐废长时修菩萨行。<a id="a-8t"></a>遂入无漏胜定。<a id="a-8u"></a>胜愿之力。<a id="a-8v"></a>如阿罗汉延寿之法。<a id="a-8w"></a>资现身之因。<a id="a-8x"></a>即资过去感令身业。<a id="a-8y"></a>令业长时与果不绝。<a id="a-8z"></a>既未圆证无相大悲。<a id="a-90"></a>不执菩提有情实有。<a id="a-91"></a>无由发起猛利悲愿者。<a id="a-92"></a>既未成佛。<a id="a-93"></a>圆证无相大悲。<a id="a-94"></a>一味平等之解。<a id="a-95"></a>若不执菩提可求有情可度。<a id="a-96"></a>为实有者。<a id="a-97"></a>无有因由。<a id="a-98"></a>可能起猛利大悲。<a id="a-99"></a>及猛利愿。<a id="a-9A"></a>以所知障可求可度执为先。<a id="a-9B"></a>方能发起无漏业故。<a id="a-9C"></a>说业为因。<a id="a-9D"></a>以是胜故。<a id="a-9E"></a>无明为缘。<a id="a-9F"></a>以疏远故。<a id="a-9G"></a>非如烦恼资有漏业。<a id="a-9H"></a>但缘义同。<a id="a-9I"></a>少分相似。<a id="a-9J"></a>又所知障。<a id="a-9K"></a>障大菩提。<a id="a-9L"></a>正障智故。<a id="a-9M"></a>为永断除此所知障。<a id="a-9N"></a>留身久住。<a id="a-9O"></a>说之为缘。<a id="a-9P"></a>为所断缘故。<a id="a-9Q"></a>又此所知障。<a id="a-9R"></a>能为一切有漏之依。<a id="a-9S"></a>由有此障。<a id="a-9T"></a>俱诸行法。<a id="a-9U"></a>不成无漏故。<a id="a-9V"></a>此所依之障。<a id="a-9W"></a>若无。<a id="a-9X"></a>彼能依有漏。<a id="a-9Y"></a>决定非有。<a id="a-9Z"></a>今既留身久住。<a id="a-9a"></a>由有所知障为缘。<a id="a-9b"></a>故说此障。<a id="a-9c"></a>为于身住有大助力。<a id="a-9d"></a>说为缘也。<a id="a-9e"></a>此变易生死。<a id="a-9f"></a>乃是菩萨成就非愿。<a id="a-9g"></a>圆满菩提。<a id="a-9h"></a>若分段生死。<a id="a-9i"></a>即是凡夫妄心所造。<a id="a-9j"></a>念念耽着。<a id="a-9k"></a>入大苦轮。<a id="a-9l"></a>无有休息。<a id="a-9m"></a>如大涅槃经云。<a id="a-9n"></a>佛告迦葉。<a id="a-9o"></a>世间众生。<a id="a-9p"></a>颠倒覆心。<a id="a-9q"></a>贪着生相。<a id="a-9r"></a>厌患老死。<a id="a-9s"></a>迦葉。<a id="a-9t"></a>菩萨不尔。<a id="a-9u"></a>观其初生。<a id="a-9v"></a>已见过患。<a id="a-9w"></a>迦葉。<a id="a-9x"></a>如有女人。<a id="a-9y"></a>入于他舍。<a id="a-9z"></a>是女端正。<a id="a-A0"></a>颜貌缋丽。<a id="a-A1"></a>以好璎珞。<a id="a-A2"></a>庄严其身。<a id="a-A3"></a>主人见已。<a id="a-A4"></a>便问言。<a id="a-A5"></a>汝字何等。<a id="a-A6"></a>系属于谁。<a id="a-A7"></a>女人答言。<a id="a-A8"></a>我身即是功德大天。<a id="a-A9"></a>主人问言。<a id="a-AA"></a>汝所至处。<a id="a-AB"></a>为何所作。<a id="a-AC"></a>女人答言。<a id="a-AD"></a>我所至处。<a id="a-AE"></a>能与种种金银琉璃。<a id="a-AF"></a>玻璃真珠。<a id="a-AG"></a>珊瑚琥珀。<a id="a-AH"></a>砗磲玛瑙。<a id="a-AI"></a>象马车乘。<a id="a-AJ"></a>奴婢仆使。<a id="a-AK"></a>主人闻已。<a id="a-AL"></a>心生欢喜踊跃无量。<a id="a-AM"></a>我今福德故。<a id="a-AN"></a>令汝来。<a id="a-AO"></a>至我舍宅。<a id="a-AP"></a>即便烧香散华供养。<a id="a-AQ"></a>恭敬礼拜。<a id="a-AR"></a>复于门外。<a id="a-AS"></a>更见一女。<a id="a-AT"></a>其形丑陋。<a id="a-AU"></a>衣裳弊坏。<a id="a-AV"></a>多诸垢腻。<a id="a-AW"></a>皮肤皴裂。<a id="a-AX"></a>其色艾白。<a id="a-AY"></a>见已问言。<a id="a-AZ"></a>汝字何等。<a id="a-Aa"></a>系属谁家。<a id="a-Ab"></a>女人答言。<a id="a-Ac"></a>我字黑闇。<a id="a-Ad"></a>复问何故名为黑闇。<a id="a-Ae"></a>女人答言。<a id="a-Af"></a>我所行处。<a id="a-Ag"></a>能令其家所有财宝。<a id="a-Ah"></a>一切衰耗。<a id="a-Ai"></a>主人闻已。<a id="a-Aj"></a>即持利刀。<a id="a-Ak"></a>作如是言。<a id="a-Al"></a>汝若不去。<a id="a-Am"></a>当断汝命。<a id="a-An"></a>女人答言。<a id="a-Ao"></a>汝甚愚痴。<a id="a-Ap"></a>无有智慧。<a id="a-Aq"></a>主人问言。<a id="a-Ar"></a>云何名为痴无智慧。<a id="a-As"></a>女人答言。<a id="a-At"></a>汝舍中者。<a id="a-Au"></a>即是我姊。<a id="a-Av"></a>我常与姊。<a id="a-Aw"></a>进止共俱。<a id="a-Ax"></a>汝若驱我。<a id="a-Ay"></a>亦当驱彼。<a id="a-Az"></a>主人还入。<a id="a-B0"></a>问功德天。<a id="a-B1"></a>外有一女。<a id="a-B2"></a>云是汝妹。<a id="a-B3"></a>实为是不。<a id="a-B4"></a>功德天言。<a id="a-B5"></a>实是我妹。<a id="a-B6"></a>我与此妹。<a id="a-B7"></a>行住共俱。<a id="a-B8"></a>未曾相离。<a id="a-B9"></a>随所住处。<a id="a-BA"></a>我常作好。<a id="a-BB"></a>彼常作恶。<a id="a-BC"></a>我常利益。<a id="a-BD"></a>彼作衰耗。<a id="a-BE"></a>若爱我者。<a id="a-BF"></a>亦应爱彼。<a id="a-BG"></a>若见恭敬。<a id="a-BH"></a>亦应敬彼。<a id="a-BI"></a>主人即言。<a id="a-BJ"></a>若有如是好恶事者。<a id="a-BK"></a>我俱不用。<a id="a-BL"></a>各随意去。<a id="a-BM"></a>是时二女俱共相将。<a id="a-BN"></a>还其所止。<a id="a-BO"></a>尔时主人。<a id="a-BP"></a>见其还去。<a id="a-BQ"></a>心生欢喜踊跃无量。<a id="a-BR"></a>释曰。<a id="a-BS"></a>功德天者。<a id="a-BT"></a>即喻于生。<a id="a-BU"></a>黑闇女者。<a id="a-BV"></a>即喻于死。<a id="a-BW"></a>只是世间生死二法。<a id="a-BX"></a>诸恶之本。<a id="a-BY"></a>众苦之原。<a id="a-BZ"></a>贤圣共诃。<a id="a-Ba"></a>愚痴所蔽。<a id="a-Bb"></a>主人见已者。<a id="a-Bc"></a>心瞩于境。<a id="a-Bd"></a>名为见也。<a id="a-Be"></a>即便问言者。<a id="a-Bf"></a>以解观生求生之实。<a id="a-Bg"></a>名为问。<a id="a-Bh"></a>女人答言者。<a id="a-Bi"></a>境对于心。<a id="a-Bj"></a>义称答也。<a id="a-Bk"></a>功德大天者。<a id="a-Bl"></a>喻生是出相也。<a id="a-Bm"></a>功德报主。<a id="a-Bn"></a>具六识光明。<a id="a-Bo"></a>照六尘境界。<a id="a-Bp"></a>名功德天也。<a id="a-Bq"></a>系属于谁者。<a id="a-Br"></a>应言属惑业。<a id="a-Bs"></a>我今福德者。<a id="a-Bt"></a>宿修善因。<a id="a-Bu"></a>今受天报。<a id="a-Bv"></a>名至我宅也。<a id="a-Bw"></a>复于门外者。<a id="a-Bx"></a>死舍身家。<a id="a-By"></a>义云门外。<a id="a-Bz"></a>系属谁家者。<a id="a-C0"></a>缘应即死。<a id="a-C1"></a>无所属也。<a id="a-C2"></a>我字黑闇者。<a id="a-C3"></a>死是没相。<a id="a-C4"></a>虽有五根。<a id="a-C5"></a>无所觉知。<a id="a-C6"></a>名黑闇也。<a id="a-C7"></a>我常与姊。<a id="a-C8"></a>进止共俱者。<a id="a-C9"></a>即生即死。<a id="a-CA"></a>为进止俱。<a id="a-CB"></a>主人即言。<a id="a-CC"></a>若有如是好恶事者。<a id="a-CD"></a>我俱不用者。<a id="a-CE"></a>夫于生不喜者。<a id="a-CF"></a>见死则不忧也。<a id="a-CG"></a>尔时主人。<a id="a-CH"></a>见其还去。<a id="a-CI"></a>心生欢喜踊跃无量者。<a id="a-CJ"></a>证初地时。<a id="a-CK"></a>离分段死。<a id="a-CL"></a>入欢喜地。<a id="a-CM"></a>故云欢喜无量。</p>
  <p id="aCN">问。<a id="a-CO"></a>唯有内识而无外缘。<a id="a-CP"></a>云何复说六处轮回。<a id="a-CQ"></a>生死相续。</p>
  <p id="aCR">答。<a id="a-CS"></a>识论颂云。<a id="a-CT"></a>由诸业习气。<a id="a-CU"></a>二取习气俱。<a id="a-CV"></a>前异熟既尽。<a id="a-CW"></a>复生余异熟。<a id="a-CX"></a>诸业。<a id="a-CY"></a>谓福业罪业不动业。<a id="a-CZ"></a>即有漏善不善思业。<a id="a-Ca"></a>思业之眷属。<a id="a-Cb"></a>亦立业名。<a id="a-Cc"></a>同招引满异熟果故。<a id="a-Cd"></a>此虽才起无间即灭。<a id="a-Ce"></a>无义能招当异熟果。<a id="a-Cf"></a>而熏本识。<a id="a-Cg"></a>起自功德。<a id="a-Ch"></a>即此功能。<a id="a-Ci"></a>说为习气。<a id="a-Cj"></a>是业气分熏习所。<a id="a-Ck"></a>成。<a id="a-Cl"></a>简曾现业。<a id="a-Cm"></a>故名习气。<a id="a-Cn"></a>如是习气。<a id="a-Co"></a>展转相续。<a id="a-Cp"></a>至成熟时。<a id="a-Cq"></a>招异熟果。<a id="a-Cr"></a>此显当果胜增上缘。<a id="a-Cs"></a>相见。<a id="a-Ct"></a>名色。<a id="a-Cu"></a>心及心所。<a id="a-Cv"></a>本末。<a id="a-Cw"></a>彼取。<a id="a-Cx"></a>皆二取摄。<a id="a-Cy"></a>彼所熏发。<a id="a-Cz"></a>亲能生彼本识上功能。<a id="a-D0"></a>名二取习气。<a id="a-D1"></a>此显来世异熟果心。<a id="a-D2"></a>及彼相应诸因缘种。<a id="a-D3"></a>谓俱业种二取种俱。<a id="a-D4"></a>是疏亲缘互相助义。<a id="a-D5"></a>业招生显。<a id="a-D6"></a>故颂先说。<a id="a-D7"></a>前异熟者。<a id="a-D8"></a>谓前前生业异熟。<a id="a-D9"></a>果余异熟者。<a id="a-DA"></a>谓后后生业异熟果。<a id="a-DB"></a>虽二取种受果无穷。<a id="a-DC"></a>而业习气受果有尽。<a id="a-DD"></a>由异熟果。<a id="a-DE"></a>性别难。<a id="a-DF"></a>招等流增上。<a id="a-DG"></a>性同易感。<a id="a-DH"></a>由感余生业等种熟。<a id="a-DI"></a>前异熟果受用尽时。<a id="a-DJ"></a>后别能生余异熟果。<a id="a-DK"></a>由斯生死轮转无穷。<a id="a-DL"></a>何假外缘方得相续。<a id="a-DM"></a>此颂意说。<a id="a-DN"></a>由业二取。<a id="a-DO"></a>生死轮回。<a id="a-DP"></a>皆不离识。<a id="a-DQ"></a>心心所法。<a id="a-DR"></a>为彼性故。<a id="a-DS"></a>释云。<a id="a-DT"></a>此虽才起无间即灭。<a id="a-DU"></a>无义能招当异熟果者。<a id="a-DV"></a>虽现用无有过去体。<a id="a-DW"></a>能招当来真异熟果。<a id="a-DX"></a>而现行之业当造之时。<a id="a-DY"></a>熏于本识起自业之功能。<a id="a-DZ"></a>功能。<a id="a-Da"></a>即习气。<a id="a-Db"></a>习气展转相续。<a id="a-Dc"></a>至成熟时。<a id="a-Dd"></a>招异熟果。<a id="a-De"></a>相见名色心及心所本末。<a id="a-Df"></a>彼取。<a id="a-Dg"></a>皆二。<a id="a-Dh"></a>取摄者。<a id="a-Di"></a>一者相见。<a id="a-Dj"></a>谓即取彼实能取。<a id="a-Dk"></a>实所取。<a id="a-Dl"></a>名二取。<a id="a-Dm"></a>二者取名色。<a id="a-Dn"></a>色者。<a id="a-Do"></a>色蕴。<a id="a-Dp"></a>名者。<a id="a-Dq"></a>四蕴。<a id="a-Dr"></a>即是执取五蕴为义。<a id="a-Ds"></a>前言相中。<a id="a-Dt"></a>亦通取无为。<a id="a-Du"></a>以为本质故。<a id="a-Dv"></a>今此唯显取亲所缘。<a id="a-Dw"></a>不能缘得心外法故。<a id="a-Dx"></a>又变无为之影相分。<a id="a-Dy"></a>亦名所摄。<a id="a-Dz"></a>不离心等故。<a id="a-E0"></a>三者取心及心所。<a id="a-E1"></a>一切五蕴法。<a id="a-E2"></a>不离此二故。<a id="a-E3"></a>四者本末。<a id="a-E4"></a>谓取亲果。<a id="a-E5"></a>第八识。<a id="a-E6"></a>是诸异熟之根本故。<a id="a-E7"></a>又总报品。<a id="a-E8"></a>故名本。<a id="a-E9"></a>余识等异熟别报品。<a id="a-EA"></a>故名末。<a id="a-EB"></a>即取一异熟也。<a id="a-EC"></a>五彼取者。<a id="a-ED"></a>即彼上四取也。<a id="a-EE"></a>此诸取。<a id="a-EF"></a>皆是二取所摄。<a id="a-EG"></a>即是现行之取也。<a id="a-EH"></a>虽二取种受果无穷。<a id="a-EI"></a>而业习气受果有尽。<a id="a-EJ"></a>由异熟果性别难招。<a id="a-EK"></a>等。<a id="a-EL"></a>流增上性同易感者。<a id="a-EM"></a>二取种子受果无穷。<a id="a-EN"></a>摄论说。<a id="a-EO"></a>习气有尽。<a id="a-EP"></a>所以者何。<a id="a-EQ"></a>由异熟果。<a id="a-ER"></a>一者性别。<a id="a-ES"></a>与业性殊。<a id="a-ET"></a>不多相顺。<a id="a-EU"></a>二者难招。<a id="a-EV"></a>业虽招得。<a id="a-EW"></a>谓必异世果方熟故。<a id="a-EX"></a>业习气有尽。<a id="a-EY"></a>如沉麝秽草。<a id="a-EZ"></a>有萎歇故。<a id="a-Ea"></a>其等流果及增上果。<a id="a-Eb"></a>一者性同。<a id="a-Ec"></a>体性相顺。<a id="a-Ed"></a>二者易感。<a id="a-Ee"></a>同时生故。<a id="a-Ef"></a>此念熏已。<a id="a-Eg"></a>即能生果故。<a id="a-Eh"></a>二取种。<a id="a-Ei"></a>易感果也。<a id="a-Ej"></a>何者为等流。<a id="a-Ek"></a>何者为增上。<a id="a-El"></a>增上宽。<a id="a-Em"></a>但等流必增上。<a id="a-En"></a>等流者。<a id="a-Eo"></a>谓种子与现行及自种。<a id="a-Ep"></a>为俱生同类因故也。<a id="a-Eq"></a>增上处无别体。<a id="a-Er"></a>即等流性故。<a id="a-Es"></a>又是等流果。<a id="a-Et"></a>故性同。<a id="a-Eu"></a>是增上果。<a id="a-Ev"></a>故易感。<a id="a-Ew"></a>又种望现行。<a id="a-Ex"></a>是增上。<a id="a-Ey"></a>望自类种。<a id="a-Ez"></a>是等流。<a id="a-F0"></a>业种望彼现及种。<a id="a-F1"></a>皆异性故。<a id="a-F2"></a>但是异熟。<a id="a-F3"></a>前异熟受用尽时。<a id="a-F4"></a>复不能生余异熟果。<a id="a-F5"></a>意由感当来余生业等种子熟故。<a id="a-F6"></a>于今身中前异熟果受用尽时。<a id="a-F7"></a>即是此身临终之位。<a id="a-F8"></a>彼所熟业。<a id="a-F9"></a>复别能生彼余果起。<a id="a-FA"></a>即先业尽时。<a id="a-FB"></a>后果种熟时。<a id="a-FC"></a>其异熟果而复得生。<a id="a-FD"></a>所以生死不断绝也。<a id="a-FE"></a>由此业果无断。<a id="a-FF"></a>生死相续。<a id="a-FG"></a>轮转无穷。<a id="a-FH"></a>何假藉心外之缘。<a id="a-FI"></a>方得生死相续。<a id="a-FJ"></a>此相续识。<a id="a-FK"></a>无有断时。<a id="a-FL"></a>若未触途成观。<a id="a-FM"></a>谛了自心。<a id="a-FN"></a>皆对境生疑。<a id="a-FO"></a>执有前法。<a id="a-FP"></a>一切生死。<a id="a-FQ"></a>尽是疑情。<a id="a-FR"></a>但了唯心。<a id="a-FS"></a>自然无咎。<a id="a-FT"></a>若疑蛇得病。<a id="a-FU"></a>岂有实境居怀。<a id="a-FV"></a>犹悬砂止饥。<a id="a-FW"></a>但是自心想起。<a id="a-FX"></a>如晋书乐广传。<a id="a-FY"></a>广有亲客。<a id="a-FZ"></a>久阔不复来。<a id="a-Fa"></a>广问其故。<a id="a-Fb"></a>答曰。<a id="a-Fc"></a>前在座。<a id="a-Fd"></a>蒙赐酒。<a id="a-Fe"></a>见杯中有蛇。<a id="a-Ff"></a>意甚恶之。<a id="a-Fg"></a>既饮而疾。<a id="a-Fh"></a>于时河南厅署。<a id="a-Fi"></a>壁上有角。<a id="a-Fj"></a>角边画作蛇。<a id="a-Fk"></a>广意杯中蛇。<a id="a-Fl"></a>即角影也。<a id="a-Fm"></a>复置酒前处。<a id="a-Fn"></a>客豁然意解沉痾顿愈。<a id="a-Fo"></a>又律中四食章。<a id="a-Fp"></a>古师义门手钞云。<a id="a-Fq"></a>思食者。<a id="a-Fr"></a>如饥馑之岁。<a id="a-Fs"></a>小儿从母求食。<a id="a-Ft"></a>啼而不止。<a id="a-Fu"></a>母遂悬砂囊诳云。<a id="a-Fv"></a>此是饭。<a id="a-Fw"></a>儿七日谛视其囊。<a id="a-Fx"></a>将为是食。<a id="a-Fy"></a>其母七日后。<a id="a-Fz"></a>解下视之。<a id="a-G0"></a>其儿见是砂绝望。<a id="a-G1"></a>因此命终。<a id="a-G2"></a>方验生老病死。<a id="a-G3"></a>皆是自心。<a id="a-G4"></a>地水火风。<a id="a-G5"></a>终无别体。<a id="a-G6"></a>是以众生耽着生死。<a id="a-G7"></a>二乘厌畏生死。<a id="a-G8"></a>皆不了心外无法。<a id="a-G9"></a>为境所留。<a id="a-GA"></a>取舍虽殊。<a id="a-GB"></a>俱非解脱。<a id="a-GC"></a>何者。<a id="a-GD"></a>众生为生死。<a id="a-GE"></a>缚二乘被涅槃缚。<a id="a-GF"></a>如楞伽经云。<a id="a-GG"></a>复次大慧。<a id="a-GH"></a>诸声闻众。<a id="a-GI"></a>畏生死妄想苦。<a id="a-GJ"></a>而求涅槃。<a id="a-GK"></a>不知生死涅槃差别之相。<a id="a-GL"></a>一切皆是妄分。<a id="a-GM"></a>别有。<a id="a-GN"></a>无所有故。<a id="a-GO"></a>妄计未来诸根境灭。<a id="a-GP"></a>以为涅槃。<a id="a-GQ"></a>不知证自知境界。<a id="a-GR"></a>转所依藏识。<a id="a-GS"></a>为大涅槃。<a id="a-GT"></a>彼愚痴人。<a id="a-GU"></a>不知去来现在诸佛。<a id="a-GV"></a>所说自心境界。<a id="a-GW"></a>取心外境。<a id="a-GX"></a>常于生死轮转不绝。</p>
  <p id="aGY">问。<a id="a-GZ"></a>生死相续。<a id="a-Ga"></a>由二取有支。<a id="a-Gb"></a>我执名言二种习气。<a id="a-Gc"></a>成异熟果者。<a id="a-Gd"></a>其生死业先来后去。<a id="a-Ge"></a>定属何识。</p>
  <p id="aGf">答。<a id="a-Gg"></a>唯第八识。<a id="a-Gh"></a>是诸异熟之根本。<a id="a-Gi"></a>若无此识。<a id="a-Gj"></a>生死不成。<a id="a-Gk"></a>由前七转识有间断。<a id="a-Gl"></a>非主故。<a id="a-Gm"></a>此识亦名执持识。<a id="a-Gn"></a>能执持种子根身。<a id="a-Go"></a>初一念。<a id="a-Gp"></a>有执趣结生相续义。<a id="a-Gq"></a>即是界趣生义。<a id="a-Gr"></a>此执趣结生。<a id="a-Gs"></a>不通果位。<a id="a-Gt"></a>八地已上。<a id="a-Gu"></a>不通执趣结生也。<a id="a-Gv"></a>今但取执持种子根身义。<a id="a-Gw"></a>故名执持义。<a id="a-Gx"></a>此通一切位。<a id="a-Gy"></a>此是生位。<a id="a-Gz"></a>最初揽胎成体。<a id="a-H0"></a>乃至死时。<a id="a-H1"></a>前诸识悉皆惛昧迁谢。<a id="a-H2"></a>唯异熟识。<a id="a-H3"></a>最后执受身分。<a id="a-H4"></a>舍执受处。<a id="a-H5"></a>冷触便生。<a id="a-H6"></a>寿暖识三不相离故。<a id="a-H7"></a>冷触起时。<a id="a-H8"></a>即是非情。<a id="a-H9"></a>虽变亦缘。<a id="a-HA"></a>而不执受故。<a id="a-HB"></a>由此为凡为圣。<a id="a-HC"></a>常作所依。<a id="a-HD"></a>舍生趣生。<a id="a-HE"></a>恒为其主。</p>
  <p id="aHF">问。<a id="a-HG"></a>生死依处。<a id="a-HH"></a>约有几事。</p>
  <p id="aHI">答。<a id="a-HJ"></a>生死流转所依事。<a id="a-HK"></a>有三。<a id="a-HL"></a>经云。<a id="a-HM"></a>有三种流转。<a id="a-HN"></a>一是处流转。<a id="a-HO"></a>于三世处。<a id="a-HP"></a>由我分别。<a id="a-HQ"></a>二是事流转。<a id="a-HR"></a>由外六处。<a id="a-HS"></a>由我取执。<a id="a-HT"></a>三如是而转。<a id="a-HU"></a>诸业异熟。<a id="a-HV"></a>相续流转。</p>
  <p id="aHW">问。<a id="a-HX"></a>由二取习气。<a id="a-HY"></a>成生死者。<a id="a-HZ"></a>必因现行功能。<a id="a-Ha"></a>方成习气。<a id="a-Hb"></a>且现行何法。<a id="a-Hc"></a>熏成生死。</p>
  <p id="aHd">答。<a id="a-He"></a>初因无明不了发业。<a id="a-Hf"></a>次因情爱贪着润生。<a id="a-Hg"></a>故云从痴有爱。<a id="a-Hh"></a>则我病生。<a id="a-Hi"></a>以痴爱故。<a id="a-Hj"></a>则念念相续。<a id="a-Hk"></a>当知念即生死。<a id="a-Hl"></a>经云。<a id="a-Hm"></a>起一念善。<a id="a-Hn"></a>受人天身。<a id="a-Ho"></a>起一念恶。<a id="a-Hp"></a>受三涂身。<a id="a-Hq"></a>故知日夜念念。<a id="a-Hr"></a>造未来生死之身。<a id="a-Hs"></a>有何穷尽。<a id="a-Ht"></a>安般守意经序云。<a id="a-Hu"></a>弹指之间。<a id="a-Hv"></a>心九百六十转。<a id="a-Hw"></a>一日一夕。<a id="a-Hx"></a>十三亿意。<a id="a-Hy"></a>意有一身。<a id="a-Hz"></a>心不自知。<a id="a-I0"></a>犹彼种大也。<a id="a-I1"></a>菩萨处胎经云。<a id="a-I2"></a>一弹指顷。<a id="a-I3"></a>有三十二亿百千念。<a id="a-I4"></a>念念成形。<a id="a-I5"></a>形形皆有识。<a id="a-I6"></a>佛之威神。<a id="a-I7"></a>入彼微识中。<a id="a-I8"></a>皆令得度。<a id="a-I9"></a>此识教化非无识也。</p>
  <p id="aIA">问。<a id="a-IB"></a>生死之法是有是无。</p>
  <p id="aIC">答。<a id="a-ID"></a>非有非无。<a id="a-IE"></a>何者。<a id="a-IF"></a>若言是有。<a id="a-IG"></a>一身内外地水火风。<a id="a-IH"></a>各各性空。<a id="a-II"></a>未曾聚散。<a id="a-IJ"></a>所以无生之生。<a id="a-IK"></a>可说为。<a id="a-IL"></a>生。<a id="a-IM"></a>无灭之灭。<a id="a-IN"></a>可说为灭。<a id="a-IO"></a>如庵提遮女师子吼了义经云。<a id="a-IP"></a>若能明知地水火风四缘毕竟未曾自得有所和合。<a id="a-IQ"></a>而能随其所宜有所说者。<a id="a-IR"></a>是为生义。<a id="a-IS"></a>乃至若能明知地水火风毕竟不自得有所散坏。<a id="a-IT"></a>而能随其所宜有所说者。<a id="a-IU"></a>是为死义。<a id="a-IV"></a>若言是无。<a id="a-IW"></a>以染净真如不守自性。<a id="a-IX"></a>不觉随缘。<a id="a-IY"></a>起幻生灭。<a id="a-IZ"></a>故云法身流转五道。<a id="a-Ia"></a>号曰众生。<a id="a-Ib"></a>如上所明。<a id="a-Ic"></a>凡圣二种生死。<a id="a-Id"></a>须知生死中道。<a id="a-Ie"></a>方离断常。<a id="a-If"></a>是以生之无生。<a id="a-Ig"></a>真性湛然。<a id="a-Ih"></a>无生之生。<a id="a-Ii"></a>业果宛然。<a id="a-Ij"></a>真性湛然。<a id="a-Ik"></a>不可执常。<a id="a-Il"></a>业果宛然。<a id="a-Im"></a>不可执断。<a id="a-In"></a>又复诸佛出世。<a id="a-Io"></a>尚如空华乱生乱灭。<a id="a-Ip"></a>况众生颠倒生死。<a id="a-Iq"></a>但如妄梦。<a id="a-Ir"></a>如狂醉。<a id="a-Is"></a>岂是实耶。<a id="a-It"></a>融大师云。<a id="a-Iu"></a>一切凡圣。<a id="a-Iv"></a>三涂已上。<a id="a-Iw"></a>种智已还。<a id="a-Ix"></a>皆妄想谓有。<a id="a-Iy"></a>并是梦中。<a id="a-Iz"></a>如人梦中见在地狱。<a id="a-J0"></a>种种方便求脱。<a id="a-J1"></a>浪生辛苦。<a id="a-J2"></a>但抖擞令觉。<a id="a-J3"></a>即一切事尽。<a id="a-J4"></a>无。<a id="a-J5"></a>如今并是梦中所作。<a id="a-J6"></a>还受梦报。<a id="a-J7"></a>又如狂醉之人。<a id="a-J8"></a>恒随物转。<a id="a-J9"></a>所以一切众生。<a id="a-JA"></a>饮无明酒。<a id="a-JB"></a>卧五住地。<a id="a-JC"></a>长劫惛然。<a id="a-JD"></a>孰有醒者。<a id="a-JE"></a>忽得见性之时。<a id="a-JF"></a>如同醉醒。<a id="a-JG"></a>如经偈云。<a id="a-JH"></a>譬如惛醉人。<a id="a-JI"></a>酒消然后醒。<a id="a-JJ"></a>得佛无上体。<a id="a-JK"></a>是我真法身。<a id="a-JL"></a>又若入宗镜中。<a id="a-JM"></a>顿明实性。<a id="a-JN"></a>反观世间生死。<a id="a-JO"></a>名相虚诳。<a id="a-JP"></a>犹如儿戏。<a id="a-JQ"></a>复似技人。<a id="a-JR"></a>然虽改换千差。<a id="a-JS"></a>一性宛然不动。<a id="a-JT"></a>如草堂和尚偈云。<a id="a-JU"></a>乐儿本是一形躯。<a id="a-JV"></a>乍作官人乍作奴。<a id="a-JW"></a>名目服章虽改变。<a id="a-JX"></a>始终奴主了无殊。</p>
 </body>
</html>