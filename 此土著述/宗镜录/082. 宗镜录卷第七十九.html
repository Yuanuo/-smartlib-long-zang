<!doctype html>
<html id="z3IBXEZ1f7" data-ver="1853">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第七十九</h1>
  <p id="a2">夫心外无法。<a id="a-3"></a>法外无心。<a id="a-4"></a>如是了知。<a id="a-5"></a>则真善知识。<a id="a-6"></a>一心妙理。<a id="a-7"></a>圆证无疑。<a id="a-8"></a>何故闻外善恶知识。<a id="a-9"></a>而生听受。</p>
  <p id="aA">答。<a id="a-B"></a>皆是增上因缘。<a id="a-C"></a>和合。<a id="a-D"></a>虚妄分别。<a id="a-E"></a>而成。<a id="a-F"></a>彼此情生。<a id="a-G"></a>无有真实。</p>
  <p id="aH">识论问云。<a id="a-I"></a>何故遇善知识。<a id="a-J"></a>闻说善法。<a id="a-K"></a>值恶知识。<a id="a-L"></a>闻。<a id="a-M"></a>说恶法。<a id="a-N"></a>若无外一切外境者。<a id="a-O"></a>彼云何说。<a id="a-P"></a>若不说者。<a id="a-Q"></a>云何得闻。<a id="a-R"></a>若不闻者。<a id="a-S"></a>此云何成。</p>
  <p id="aT">偈答。<a id="a-U"></a>递共增上因。<a id="a-V"></a>彼此心缘合。<a id="a-W"></a>以一切众生。<a id="a-X"></a>虚妄分别。<a id="a-Y"></a>思惟忆念。<a id="a-Z"></a>彼说我闻。<a id="a-a"></a>而实无有彼前境界。<a id="a-b"></a>是以若执内外。<a id="a-c"></a>则心境对治。<a id="a-d"></a>尚未入于信门。<a id="a-e"></a>何乃称于听法。<a id="a-f"></a>持心梵天所问经云。<a id="a-g"></a>眼耳鼻舌身意。<a id="a-h"></a>无所流闻。<a id="a-i"></a>乃曰听经。<a id="a-j"></a>其有染污于诸入者。<a id="a-k"></a>则无所闻。<a id="a-l"></a>便在于色。<a id="a-m"></a>金刚场陀罗尼经云。<a id="a-n"></a>无有诸法。<a id="a-o"></a>是名一字陀罗尼法门。<a id="a-p"></a>若能如是信解。<a id="a-q"></a>则听者无闻无得。<a id="a-r"></a>心境不二方闻佛所说经。<a id="a-s"></a>可谓真闻。<a id="a-t"></a>遇善知识。<a id="a-u"></a>若以缘心听法。<a id="a-v"></a>此法亦缘。<a id="a-w"></a>非得法性。<a id="a-x"></a>则随境界流。<a id="a-y"></a>逐。<a id="a-z"></a>因缘转。<a id="a-10"></a>皆为不了自法。<a id="a-11"></a>遂令内外缘分。<a id="a-12"></a>如经云。<a id="a-13"></a>佛言。<a id="a-14"></a>随有是经之处。<a id="a-15"></a>则为有佛。<a id="a-16"></a>若我住世无异。<a id="a-17"></a>故知自心之佛。<a id="a-18"></a>无处不遍。<a id="a-19"></a>宁论前后出没耶。<a id="a-1A"></a>若随异境。<a id="a-1B"></a>则生灭无常。<a id="a-1C"></a>见他佛。<a id="a-1D"></a>则隐显无恒。<a id="a-1E"></a>诵他经。<a id="a-1F"></a>则音声间断。<a id="a-1G"></a>故祖师云。<a id="a-1H"></a>外求有相佛。<a id="a-1I"></a>与汝不相似。<a id="a-1J"></a>志公云。<a id="a-1K"></a>每日诵经千卷。<a id="a-1L"></a>纸上见经不识。<a id="a-1M"></a>又先德云。<a id="a-1N"></a>出息不依外缘。<a id="a-1O"></a>入息不依阴界而住。<a id="a-1P"></a>常转如是经。<a id="a-1Q"></a>非但百千万卷。<a id="a-1R"></a>争如悟此真善知识。<a id="a-1S"></a>念念现前。<a id="a-1T"></a>自转无尽藏经。<a id="a-1U"></a>炽然恒演。</p>
  <p id="a1V">问。<a id="a-1W"></a>若心虚境寂。<a id="a-1X"></a>理实无差。<a id="a-1Y"></a>现对根尘。<a id="a-1Z"></a>事相违反。<a id="a-1a"></a>如何明彻。<a id="a-1b"></a>境智一如。</p>
  <p id="a1c">答。<a id="a-1d"></a>一期根境。<a id="a-1e"></a>俗有真无。<a id="a-1f"></a>毕竟自他。<a id="a-1g"></a>皆无所得。<a id="a-1h"></a>又若定执真有俗无。<a id="a-1i"></a>则成增减二谤。<a id="a-1j"></a>但二谛双会。<a id="a-1k"></a>圆了一心。<a id="a-1l"></a>如佛性论难云。<a id="a-1m"></a>若诸法无实性者。<a id="a-1n"></a>即与证量相违。<a id="a-1o"></a>则能所习不可得。<a id="a-1p"></a>我现见声耳相对。<a id="a-1q"></a>所以得闻。<a id="a-1r"></a>故知不空。<a id="a-1s"></a>释曰。<a id="a-1t"></a>是义不然。<a id="a-1u"></a>何以故。<a id="a-1v"></a>是能所及证量自性。<a id="a-1w"></a>皆不可得。<a id="a-1x"></a>自性不成。<a id="a-1y"></a>若一性不成者。<a id="a-1z"></a>多性云何成。<a id="a-20"></a>又汝说证量云何成者。<a id="a-21"></a>今我立证量。<a id="a-22"></a>显了二空。<a id="a-23"></a>诸法空故。<a id="a-24"></a>自性不可得。<a id="a-25"></a>如见幻事幻物者。<a id="a-26"></a>证量所见。<a id="a-27"></a>不如实有。<a id="a-28"></a>诸法亦尔。<a id="a-29"></a>不如所见。<a id="a-2A"></a>而有所见。<a id="a-2B"></a>由体不实故不有。<a id="a-2C"></a>由证量故不无。<a id="a-2D"></a>由体无故。<a id="a-2E"></a>空义得成。<a id="a-2F"></a>以证量故。<a id="a-2G"></a>假有不失。<a id="a-2H"></a>又云。<a id="a-2I"></a>依他性相者。<a id="a-2J"></a>能执所执。<a id="a-2K"></a>增益。<a id="a-2L"></a>又损减。<a id="a-2M"></a>由解此性故。<a id="a-2N"></a>此执不生。<a id="a-2O"></a>若见真为有。<a id="a-2P"></a>则是增益。<a id="a-2Q"></a>名为常见。<a id="a-2R"></a>若见俗定无。<a id="a-2S"></a>则是损减。<a id="a-2T"></a>名为断见。<a id="a-2U"></a>唯有似尘识故。<a id="a-2V"></a>别无能所。<a id="a-2W"></a>无能所故。<a id="a-2X"></a>无增益执。<a id="a-2Y"></a>由有似尘识故。<a id="a-2Z"></a>无损减执。<a id="a-2a"></a>若知外尘是识而似显现。<a id="a-2b"></a>则非无。<a id="a-2c"></a>了外相本虚如幻所作。<a id="a-2d"></a>则非有。<a id="a-2e"></a>非无则不坏俗谛。<a id="a-2f"></a>非有则不隐真谛。<a id="a-2g"></a>是以真俗融即而常异。<a id="a-2h"></a>空有双现而恒同。<a id="a-2i"></a>方超戏论之情。<a id="a-2j"></a>始会一心之旨。<a id="a-2k"></a>如摩诃般若经云。<a id="a-2l"></a>说是般若波罗蜜品时。<a id="a-2m"></a>佛在四众中。<a id="a-2n"></a>天人龙鬼神。<a id="a-2o"></a>紧那罗。<a id="a-2p"></a>摩睺罗伽等。<a id="a-2q"></a>于大众前。<a id="a-2r"></a>而现神足变化。<a id="a-2s"></a>一切大众。<a id="a-2t"></a>皆见阿閦佛。<a id="a-2u"></a>比丘僧围绕说法。<a id="a-2v"></a>乃至尔时佛摄神足。<a id="a-2w"></a>一切大众。<a id="a-2x"></a>不复见阿閦佛声闻人。<a id="a-2y"></a>菩萨摩诃萨。<a id="a-2z"></a>及其国土。<a id="a-30"></a>不与眼作对。<a id="a-31"></a>何以故。<a id="a-32"></a>佛摄神足故。<a id="a-33"></a>尔时佛告阿难。<a id="a-34"></a>如是阿难。<a id="a-35"></a>一切法不与眼作对。<a id="a-36"></a>法法不相见。<a id="a-37"></a>法法不相知。<a id="a-38"></a>如是阿难。<a id="a-39"></a>如阿閦佛弟子。<a id="a-3A"></a>菩萨国土。<a id="a-3B"></a>不与眼作对。<a id="a-3C"></a>如是阿难。<a id="a-3D"></a>一切法不与眼作对。<a id="a-3E"></a>法法不相知。<a id="a-3F"></a>法法不相见。<a id="a-3G"></a>何以故。<a id="a-3H"></a>一切法。<a id="a-3I"></a>无知无见。<a id="a-3J"></a>无作无动。<a id="a-3K"></a>不可捉。<a id="a-3L"></a>不可思议。<a id="a-3M"></a>如幻人无受无觉。<a id="a-3N"></a>无真实。<a id="a-3O"></a>菩萨摩诃萨如是行。<a id="a-3P"></a>为行般若波罗蜜。<a id="a-3Q"></a>释曰。<a id="a-3R"></a>若行般若者。<a id="a-3S"></a>则是直了一心智性。<a id="a-3T"></a>了色无形。<a id="a-3U"></a>非眼境界。<a id="a-3V"></a>乃至达法体寂。<a id="a-3W"></a>非意所知。<a id="a-3X"></a>但是随心暂现。<a id="a-3Y"></a>还随心灭。<a id="a-3Z"></a>故云一切法无知无见。<a id="a-3a"></a>大智度论云。<a id="a-3b"></a>相不能知无相。<a id="a-3c"></a>譬如刀虽利。<a id="a-3d"></a>不能破空。<a id="a-3e"></a>无相不能知相者。<a id="a-3f"></a>有人言。<a id="a-3g"></a>内智慧无定相。<a id="a-3h"></a>外所缘法有定相。<a id="a-3i"></a>心随缘而生。<a id="a-3j"></a>是故说无相不应知相。<a id="a-3k"></a>譬如无刀。<a id="a-3l"></a>虽有物。<a id="a-3m"></a>无刀可斫。<a id="a-3n"></a>是知若心有境无。<a id="a-3o"></a>亦不知见。<a id="a-3p"></a>若心无境有。<a id="a-3q"></a>亦不知见。<a id="a-3r"></a>若心境俱有。<a id="a-3s"></a>各无自性。<a id="a-3t"></a>各既不知。<a id="a-3u"></a>合岂成见。<a id="a-3v"></a>若心境俱无。<a id="a-3w"></a>亦不知。<a id="a-3x"></a>见有尚不知。<a id="a-3y"></a>无岂成见。<a id="a-3z"></a>则心境俱空。<a id="a-40"></a>万有咸寂。<a id="a-41"></a>如是则尚无一法冥合相顺。<a id="a-42"></a>宁有根境对待而作相违者乎。<a id="a-43"></a>如一切差别违顺之境。<a id="a-44"></a>皆是一心之量。<a id="a-45"></a>无有障碍。<a id="a-46"></a>亦无解脱。<a id="a-47"></a>譬如水不洗水。<a id="a-48"></a>火不灭火。<a id="a-49"></a>何者。<a id="a-4A"></a>以一体故。<a id="a-4B"></a>不相陵灭。<a id="a-4C"></a>若有异法。<a id="a-4D"></a>方成对治。<a id="a-4E"></a>如今但先得旨。<a id="a-4F"></a>自合真如。<a id="a-4G"></a>故经云。<a id="a-4H"></a>法随于如。<a id="a-4I"></a>无所随故。<a id="a-4J"></a>若有所随。<a id="a-4K"></a>则有能随之别。<a id="a-4L"></a>既无所随。<a id="a-4M"></a>亦无能随。<a id="a-4N"></a>故则法外无如。<a id="a-4O"></a>如外无法。<a id="a-4P"></a>所以经云。<a id="a-4Q"></a>如理作意。<a id="a-4R"></a>于一切法平等相应。<a id="a-4S"></a>是则具足一切佛法。<a id="a-4T"></a>华严疏云。<a id="a-4U"></a>以如为佛。<a id="a-4V"></a>则无境非如者。<a id="a-4W"></a>大品经答常啼云。<a id="a-4X"></a>诸法如。<a id="a-4Y"></a>即是佛。<a id="a-4Z"></a>金刚经云。<a id="a-4a"></a>如来者。<a id="a-4b"></a>即诸法如义。<a id="a-4c"></a>既以如为佛。<a id="a-4d"></a>一切法皆如也。<a id="a-4e"></a>何法非佛耶。<a id="a-4f"></a>若信一如。<a id="a-4g"></a>此是开悟本法。<a id="a-4h"></a>生决定解。<a id="a-4i"></a>入自在门。<a id="a-4j"></a>如华严论云。<a id="a-4k"></a>经云。<a id="a-4l"></a>善男子。<a id="a-4m"></a>我得自在决定解力。<a id="a-4n"></a>信眼清净。<a id="a-4o"></a>智光照曜。<a id="a-4p"></a>普观境界。<a id="a-4q"></a>离一切障。<a id="a-4r"></a>善巧观察。<a id="a-4s"></a>普眼明彻。<a id="a-4t"></a>具清净行。<a id="a-4u"></a>往诣十方一切佛国土。<a id="a-4v"></a>恭敬供养一切诸佛。<a id="a-4w"></a>此明举本果法。<a id="a-4x"></a>令凡信乐修行。<a id="a-4y"></a>从初发心。<a id="a-4z"></a>修行惯习。<a id="a-50"></a>十地功终。<a id="a-51"></a>方依及此初时本样果法也。<a id="a-52"></a>还以法界中时不迁。<a id="a-53"></a>智不异。<a id="a-54"></a>慈悲不异。<a id="a-55"></a>愿行不异之所成就。<a id="a-56"></a>以于法界大智无延促中修行故。<a id="a-57"></a>不如情解。<a id="a-58"></a>有修行者。<a id="a-59"></a>莫作延促时分修学。<a id="a-5A"></a>应须善观法界体用。<a id="a-5B"></a>莫如世情。<a id="a-5C"></a>作一刹那计。<a id="a-5D"></a>作三僧祇计。<a id="a-5E"></a>如法界中。<a id="a-5F"></a>都无修短远近故。<a id="a-5G"></a>以此解行。<a id="a-5H"></a>如法修行。<a id="a-5I"></a>于诸境界。<a id="a-5J"></a>善照生灭。<a id="a-5K"></a>令使执尽。<a id="a-5L"></a>而成智之大用。<a id="a-5M"></a>于自心境。<a id="a-5N"></a>莫浪摄持。<a id="a-5O"></a>但知放荡任性坦然。<a id="a-5P"></a>习之观照。<a id="a-5Q"></a>执尽智现。<a id="a-5R"></a>生灭自无。<a id="a-5S"></a>业垢自净。<a id="a-5T"></a>会佛境界。<a id="a-5U"></a>同如来心。<a id="a-5V"></a>佛见自会。<a id="a-5W"></a>非由捉搦。<a id="a-5X"></a>缦作别治。<a id="a-5Y"></a>令心狂惑。<a id="a-5Z"></a>但自明心境。<a id="a-5a"></a>见融。<a id="a-5b"></a>执业便谢。<a id="a-5c"></a>见亡执谢。<a id="a-5d"></a>一切万法。<a id="a-5e"></a>本自无疮。<a id="a-5f"></a>智境朗然。<a id="a-5g"></a>名为佛国也。<a id="a-5h"></a>无烦强生见执。<a id="a-5i"></a>永自沉沦。<a id="a-5j"></a>自作自殃非他能与。</p>
  <p id="a5k">问。<a id="a-5l"></a>若约见闻外境。<a id="a-5m"></a>则色不至眼。<a id="a-5n"></a>眼不至色。<a id="a-5o"></a>可言唯心。<a id="a-5p"></a>无相可得。<a id="a-5q"></a>只如饮啖之时。<a id="a-5r"></a>根境相入。<a id="a-5s"></a>若言无相。<a id="a-5t"></a>不可以心吃心。</p>
  <p id="a5u">答。<a id="a-5v"></a>六根六境。<a id="a-5w"></a>虽则离合不同。<a id="a-5x"></a>皆唯识变。<a id="a-5y"></a>味性本空。<a id="a-5z"></a>若非是识。<a id="a-60"></a>谁知咸淡。<a id="a-61"></a>古师云。<a id="a-62"></a>只吃相分。<a id="a-63"></a>本质自在。</p>
  <p id="a64">问。<a id="a-65"></a>如吃了。<a id="a-66"></a>质亦亡如何。</p>
  <p id="a67">答。<a id="a-68"></a>能随既亡。<a id="a-69"></a>所随亦灭。<a id="a-6A"></a>亦如二十人共一株树。<a id="a-6B"></a>一人伐之。<a id="a-6C"></a>十九人所随亦灭。<a id="a-6D"></a>又唯识义镜释云。<a id="a-6E"></a>共果同在一处。<a id="a-6F"></a>不相障碍者。</p>
  <p id="a6G">问。<a id="a-6H"></a>且如一树。<a id="a-6I"></a>有情共变。<a id="a-6J"></a>而一有情伐用之时。<a id="a-6K"></a>为用自变。<a id="a-6L"></a>为兼用他。<a id="a-6M"></a>若唯自者。<a id="a-6N"></a>余人变者。<a id="a-6O"></a>应存不亡。<a id="a-6P"></a>树何不见。<a id="a-6Q"></a>若亦用他。<a id="a-6R"></a>何名唯识。</p>
  <p id="a6S">答。<a id="a-6T"></a>有云。<a id="a-6U"></a>树等既是共相种生。<a id="a-6V"></a>皆相随顺。<a id="a-6W"></a>互相增益。<a id="a-6X"></a>彼一有情自所变者。<a id="a-6Y"></a>所缘亲用。<a id="a-6Z"></a>他所变者。<a id="a-6a"></a>与自所变。<a id="a-6b"></a>为增上缘。<a id="a-6c"></a>亦疏缘用。<a id="a-6d"></a>一切相望。<a id="a-6e"></a>自为所顺。<a id="a-6f"></a>他为能顺。<a id="a-6g"></a>由所顺无。<a id="a-6h"></a>能顺亦灭。<a id="a-6i"></a>由斯树丧。<a id="a-6j"></a>唯识亦成。</p>
  <p id="a6k">问。<a id="a-6l"></a>何以得知互相增益。</p>
  <p id="a6m">答。<a id="a-6n"></a>对法论云。<a id="a-6o"></a>有情共业为增上缘。</p>
  <p id="a6p">问。<a id="a-6q"></a>既但唯心。<a id="a-6r"></a>无有万法。<a id="a-6s"></a>目前差别。<a id="a-6t"></a>从何建立。</p>
  <p id="a6u">答。<a id="a-6v"></a>万法但名。<a id="a-6w"></a>实无体相。<a id="a-6x"></a>因名立相。<a id="a-6y"></a>相状元空。<a id="a-6z"></a>因相施名。<a id="a-70"></a>名字本寂。<a id="a-71"></a>唯想建立。<a id="a-72"></a>名相俱虚。<a id="a-73"></a>反穷想原。<a id="a-74"></a>亦但名字。<a id="a-75"></a>既无想体。<a id="a-76"></a>分别则空。<a id="a-77"></a>故知万法出自无名。<a id="a-78"></a>万名生于无相。<a id="a-79"></a>名不当相。<a id="a-7A"></a>相不当名。<a id="a-7B"></a>彼此无依。<a id="a-7C"></a>万法何在。<a id="a-7D"></a>相待之名既寂。<a id="a-7E"></a>分别之想俄空。<a id="a-7F"></a>如幻之境冥真。<a id="a-7G"></a>所执之情合觉。<a id="a-7H"></a>密严经颂云。<a id="a-7I"></a>世间种种法。<a id="a-7J"></a>一切唯有名。<a id="a-7K"></a>但想所安立。<a id="a-7L"></a>离名无别义。<a id="a-7M"></a>又颂云。<a id="a-7N"></a>能知诸识起。<a id="a-7O"></a>无有所知法。<a id="a-7P"></a>所知唯是名。<a id="a-7Q"></a>世法悉如是。<a id="a-7R"></a>以名分别法。<a id="a-7S"></a>法不称于名。<a id="a-7T"></a>诸法性如是。<a id="a-7U"></a>不住于分别。<a id="a-7V"></a>以法唯名故。<a id="a-7W"></a>想即无有体。<a id="a-7X"></a>想无名亦无。<a id="a-7Y"></a>何处有分别。<a id="a-7Z"></a>若得无分别。<a id="a-7a"></a>身心恒寂静。<a id="a-7b"></a>如木火烧已。<a id="a-7c"></a>毕竟不复生。<a id="a-7d"></a>又颂云。<a id="a-7e"></a>如见杌为人。<a id="a-7f"></a>见人以为杌。<a id="a-7g"></a>人杌二分别。<a id="a-7h"></a>但有于名字。<a id="a-7i"></a>诸大和合中。<a id="a-7j"></a>分别以为色。<a id="a-7k"></a>若离于诸大。<a id="a-7l"></a>色性即无有。</p>
  <p id="a7m">问。<a id="a-7n"></a>若以唯识为宗。<a id="a-7o"></a>则世出世间。<a id="a-7p"></a>唯是一识。<a id="a-7q"></a>万法皆决定空耶。</p>
  <p id="a7r">答。<a id="a-7s"></a>以唯识故。<a id="a-7t"></a>则有世俗谛。<a id="a-7u"></a>既有世俗。<a id="a-7v"></a>则有似尘识。<a id="a-7w"></a>幻相不无。<a id="a-7x"></a>以无实不可得。<a id="a-7y"></a>故称空耳。<a id="a-7z"></a>不可起蛇足盐香。<a id="a-80"></a>决定断空之见。<a id="a-81"></a>如密严经偈云。<a id="a-82"></a>瓶等众境界。<a id="a-83"></a>悉以心为体。<a id="a-84"></a>非瓶似瓶现。<a id="a-85"></a>是故说为空。<a id="a-86"></a>世间所有色。<a id="a-87"></a>诸天宫殿等。<a id="a-88"></a>皆是阿赖耶。<a id="a-89"></a>变异而可见。<a id="a-8A"></a>众生身所有。<a id="a-8B"></a>从头至手足。<a id="a-8C"></a>顿生及渐次。<a id="a-8D"></a>无非阿赖耶。<a id="a-8E"></a>习气浊于心。<a id="a-8F"></a>凡愚不能了。<a id="a-8G"></a>此性非是有。<a id="a-8H"></a>亦复非是空。<a id="a-8I"></a>如人以诸物。<a id="a-8J"></a>击破于瓶等。<a id="a-8K"></a>物体若是空。<a id="a-8L"></a>即无能所破。<a id="a-8M"></a>譬如须弥量。<a id="a-8N"></a>我见未为恶。<a id="a-8O"></a>憍慢而着空。<a id="a-8P"></a>此恶过于彼。<a id="a-8Q"></a>又经云。<a id="a-8R"></a>宁可执有如须弥。<a id="a-8S"></a>不可执空如芥子。<a id="a-8T"></a>大般涅槃经云。<a id="a-8U"></a>解脱者名不空空。<a id="a-8V"></a>空空者名无所有。<a id="a-8W"></a>无所有者。<a id="a-8X"></a>即是外道尼干子等所计解脱。<a id="a-8Y"></a>而是尼干。<a id="a-8Z"></a>实无解脱。<a id="a-8a"></a>故名空空。<a id="a-8b"></a>真解脱者。<a id="a-8c"></a>则不如是。<a id="a-8d"></a>故不空空。<a id="a-8e"></a>不空空者真解脱。<a id="a-8f"></a>真解脱者。<a id="a-8g"></a>即是如来。<a id="a-8h"></a>又解脱者。<a id="a-8i"></a>名曰不空。<a id="a-8j"></a>如水酒酪酥蜜等瓶。<a id="a-8k"></a>虽无水酒酪酥蜜时。<a id="a-8l"></a>犹故得名为水等瓶。<a id="a-8m"></a>如是瓶等。<a id="a-8n"></a>不可说空。<a id="a-8o"></a>及以不空。<a id="a-8p"></a>若言空者。<a id="a-8q"></a>则不得有色香味触。<a id="a-8r"></a>若言不空。<a id="a-8s"></a>而复无有水酒等实。<a id="a-8t"></a>解脱亦尔。<a id="a-8u"></a>不可说色。<a id="a-8v"></a>及以非色。<a id="a-8w"></a>不可说空。<a id="a-8x"></a>及以不空。<a id="a-8y"></a>若言空者。<a id="a-8z"></a>则不得有常乐我净。<a id="a-90"></a>若言不空。<a id="a-91"></a>谁受是常乐我净者。<a id="a-92"></a>以是义故。<a id="a-93"></a>不可说空。<a id="a-94"></a>及以不空。<a id="a-95"></a>空者。<a id="a-96"></a>谓无二十五有。<a id="a-97"></a>及诸烦恼。<a id="a-98"></a>一切苦。<a id="a-99"></a>一切相。<a id="a-9A"></a>一切有为行。<a id="a-9B"></a>如瓶无酪则名为空。<a id="a-9C"></a>不空者。<a id="a-9D"></a>谓真实。<a id="a-9E"></a>善色。<a id="a-9F"></a>常乐我净。<a id="a-9G"></a>不动不变。<a id="a-9H"></a>犹如彼瓶色香味触。<a id="a-9I"></a>故名不空。<a id="a-9J"></a>是故解脱。<a id="a-9K"></a>喻如彼瓶。<a id="a-9L"></a>彼瓶遇缘。<a id="a-9M"></a>则有破坏。<a id="a-9N"></a>解脱不尔。<a id="a-9O"></a>不可破坏。<a id="a-9P"></a>不可破坏。<a id="a-9Q"></a>即真解脱。<a id="a-9R"></a>真解脱者。<a id="a-9S"></a>即是如来。</p>
  <p id="a9T">问。<a id="a-9U"></a>经云。<a id="a-9V"></a>五阴即世间者。<a id="a-9W"></a>一阴名色。<a id="a-9X"></a>四阴名心。<a id="a-9Y"></a>云何说内外种种世间。<a id="a-9Z"></a>皆从心出。</p>
  <p id="a9a">答。<a id="a-9b"></a>种种五阴。<a id="a-9c"></a>皆从心起。<a id="a-9d"></a>从心现相。<a id="a-9e"></a>名之曰色。<a id="a-9f"></a>经偈云。<a id="a-9g"></a>一切世间中。<a id="a-9h"></a>但有名与色。<a id="a-9i"></a>若欲如实观。<a id="a-9j"></a>但当观名色。<a id="a-9k"></a>色即收尽无情国土。<a id="a-9l"></a>名即收尽有识世间。<a id="a-9m"></a>五阴即世间故。<a id="a-9n"></a>若了五阴俱空。<a id="a-9o"></a>则是出世间。<a id="a-9p"></a>是知世出世间。<a id="a-9q"></a>皆从心起。<a id="a-9r"></a>何者。<a id="a-9s"></a>若意地起贪嗔心。<a id="a-9t"></a>览三涂五阴。<a id="a-9u"></a>罪苦众生发现。<a id="a-9v"></a>意地修戒善心览人天五阴。<a id="a-9w"></a>受乐众生发现。<a id="a-9x"></a>意地证人空心览无漏五阴。<a id="a-9y"></a>真圣众生发现。<a id="a-9z"></a>意地立弘誓心览慈悲五阴。<a id="a-A0"></a>大士众生发现。<a id="a-A1"></a>意地运平等心览常住五阴。<a id="a-A2"></a>尊极众生发现。<a id="a-A3"></a>今所以置前四阴。<a id="a-A4"></a>但观识阴。<a id="a-A5"></a>如伐树除根炙病得穴。<a id="a-A6"></a>则生死之苦芽永绝。<a id="a-A7"></a>烦恼之沉痾不生。<a id="a-A8"></a>又若毗蓝之风。<a id="a-A9"></a>卷群疑而净尽。<a id="a-AA"></a>犹劫烧之火。<a id="a-AB"></a>荡异执而无余。<a id="a-AC"></a>所以一切世间凡圣同居之处。<a id="a-AD"></a>无不悉是自心。<a id="a-AE"></a>如此悟入。<a id="a-AF"></a>名住真阿兰若正修行处。<a id="a-AG"></a>非论大小之隐。<a id="a-AH"></a>不堕喧静之观。<a id="a-AI"></a>所以古德云。<a id="a-AJ"></a>处众不见喧哗。<a id="a-AK"></a>独自亦无寂寞。<a id="a-AL"></a>何故不见喧寂。<a id="a-AM"></a>以但了一心故。<a id="a-AN"></a>如大乘本生心地观经云。<a id="a-AO"></a>尔时佛告弥勒菩萨摩诃萨言。<a id="a-AP"></a>汝善男子。<a id="a-AQ"></a>当修学者。<a id="a-AR"></a>但有一德。<a id="a-AS"></a>是人应住阿兰若处求无上道。<a id="a-AT"></a>云何为一。<a id="a-AU"></a>谓观一切烦恼根原。<a id="a-AV"></a>即是自心。<a id="a-AW"></a>了达此法。<a id="a-AX"></a>堪能住止阿兰若处。<a id="a-AY"></a>所以者何。<a id="a-AZ"></a>譬如狂犬。<a id="a-Aa"></a>被人驱打。<a id="a-Ab"></a>但逐瓦石。<a id="a-Ac"></a>不逐于人。<a id="a-Ad"></a>未来世中。<a id="a-Ae"></a>住阿兰若。<a id="a-Af"></a>新发心者。<a id="a-Ag"></a>亦复如是。<a id="a-Ah"></a>若见色声。<a id="a-Ai"></a>香味触法。<a id="a-Aj"></a>其心染着。<a id="a-Ak"></a>是人不知烦恼根本。<a id="a-Al"></a>不知五境从自心生。<a id="a-Am"></a>即此名为未能善住阿兰若处。<a id="a-An"></a>以是因缘。<a id="a-Ao"></a>乐住寂静求无上道。<a id="a-Ap"></a>一切菩萨摩诃萨等。<a id="a-Aq"></a>若五欲境现前之时。<a id="a-Ar"></a>观察自心。<a id="a-As"></a>应作是念。<a id="a-At"></a>我从无始。<a id="a-Au"></a>至于今日。<a id="a-Av"></a>轮回六趣。<a id="a-Aw"></a>无有出期。<a id="a-Ax"></a>皆自妄心。<a id="a-Ay"></a>而生迷倒。<a id="a-Az"></a>于五欲境贪爱染着。<a id="a-B0"></a>如是菩萨。<a id="a-B1"></a>名为堪住阿兰若处。<a id="a-B2"></a>是知不悟自心。<a id="a-B3"></a>徒栖远谷。<a id="a-B4"></a>避喧求静。<a id="a-B5"></a>古人云。<a id="a-B6"></a>举世未有其方。<a id="a-B7"></a>若顿了自心。<a id="a-B8"></a>是真阿兰若。<a id="a-B9"></a>乃至光明遍照。<a id="a-BA"></a>万德俱圆。<a id="a-BB"></a>若不自明。<a id="a-BC"></a>则轮回诸趣。<a id="a-BD"></a>如顿证毗卢遮那法身字轮瑜伽仪轨。<a id="a-BE"></a>释。<a id="a-BF"></a>如来法身观者。<a id="a-BG"></a>先观发起普贤菩萨微妙行愿。<a id="a-BH"></a>复应以三密加持身心。<a id="a-BI"></a>则能入文殊师利大智慧海。<a id="a-BJ"></a>然修行最初。<a id="a-BK"></a>于空闲处。<a id="a-BL"></a>摄念安心。<a id="a-BM"></a>闭目端身。<a id="a-BN"></a>结加趺坐。<a id="a-BO"></a>运心普缘无边刹海。<a id="a-BP"></a>谛观三世一切如来。<a id="a-BQ"></a>遍于一一佛菩萨前。<a id="a-BR"></a>殷勤恭敬。<a id="a-BS"></a>礼拜旋绕。<a id="a-BT"></a>又以种种供具云海。<a id="a-BU"></a>奉献如是等一切圣众。<a id="a-BV"></a>广大供养已。<a id="a-BW"></a>复应观自心。<a id="a-BX"></a>心本不生。<a id="a-BY"></a>自性成就。<a id="a-BZ"></a>光明遍照。<a id="a-Ba"></a>犹如虚空。<a id="a-Bb"></a>复应深起悲念。<a id="a-Bc"></a>哀愍众生。<a id="a-Bd"></a>不悟自心。<a id="a-Be"></a>轮回诸趣。<a id="a-Bf"></a>我当普化拔济。<a id="a-Bg"></a>令其开悟。<a id="a-Bh"></a>尽无有余。<a id="a-Bi"></a>复应观察自心。<a id="a-Bj"></a>诸众生心。<a id="a-Bk"></a>及诸佛心。<a id="a-Bl"></a>本无有异。<a id="a-Bm"></a>平等一相。<a id="a-Bn"></a>成大菩提心。<a id="a-Bo"></a>莹彻清净廊然周遍。<a id="a-Bp"></a>圆明皎洁。<a id="a-Bq"></a>成大月轮。<a id="a-Br"></a>量等虚空。<a id="a-Bs"></a>无有边际。<a id="a-Bt"></a>故知心无际故。<a id="a-Bu"></a>犹若虚空。<a id="a-Bv"></a>岂存初后。<a id="a-Bw"></a>如华严经颂云。<a id="a-Bx"></a>心住于世间。<a id="a-By"></a>世间住于心。<a id="a-Bz"></a>于此不妄起。<a id="a-C0"></a>二非二分别。<a id="a-C1"></a>是以说一说二。<a id="a-C2"></a>是世间语言。<a id="a-C3"></a>立是立非。<a id="a-C4"></a>属意地分别。<a id="a-C5"></a>若顿悟自心。<a id="a-C6"></a>直入宗镜。<a id="a-C7"></a>尚不见无分别。<a id="a-C8"></a>岂特生分别乎。<a id="a-C9"></a>如经颂云。<a id="a-CA"></a>了知非一二。<a id="a-CB"></a>非染亦非。<a id="a-CC"></a>净亦复无杂。<a id="a-CD"></a>乱皆从自想。<a id="a-CE"></a>起不唯世法施为。<a id="a-CF"></a>乃至诸圣作用。<a id="a-CG"></a>起尽根由。<a id="a-CH"></a>皆不出宗镜。<a id="a-CI"></a>故经偈云。<a id="a-CJ"></a>刹海无边妙庄严。<a id="a-CK"></a>于一尘中无不入。<a id="a-CL"></a>如是诸佛神通力。<a id="a-CM"></a>一切皆由业性起。<a id="a-CN"></a>如斯妙旨。<a id="a-CO"></a>是现证法门。<a id="a-CP"></a>但初生比信。<a id="a-CQ"></a>犹可虚襟。<a id="a-CR"></a>况证入之时。<a id="a-CS"></a>自断余惑。<a id="a-CT"></a>言亡象绝。<a id="a-CU"></a>识灭情消。<a id="a-CV"></a>故祖师云。<a id="a-CW"></a>唯证乃知难可测。<a id="a-CX"></a>起信论云。<a id="a-CY"></a>证发心者。<a id="a-CZ"></a>从净心地。<a id="a-Ca"></a>乃至菩萨究竟地。<a id="a-Cb"></a>证何境界。<a id="a-Cc"></a>所谓真如。<a id="a-Cd"></a>以彼转识。<a id="a-Ce"></a>说为境界。<a id="a-Cf"></a>而此证者。<a id="a-Cg"></a>无有境界。<a id="a-Ch"></a>唯真如智。<a id="a-Ci"></a>名为法身。</p>
  <p id="aCj">问。<a id="a-Ck"></a>内外唯心。<a id="a-Cl"></a>是平等理。<a id="a-Cm"></a>云何身土不同。<a id="a-Cn"></a>内身有觉。<a id="a-Co"></a>外境无知。</p>
  <p id="aCp">答。<a id="a-Cq"></a>世界身土。<a id="a-Cr"></a>法尔如然。<a id="a-Cs"></a>不可执一执异。<a id="a-Ct"></a>自性情见。<a id="a-Cu"></a>若言法尔者。<a id="a-Cv"></a>即法如是。<a id="a-Cw"></a>或云法性者。<a id="a-Cx"></a>若是法性。<a id="a-Cy"></a>即以本识如来藏身为所依持。<a id="a-Cz"></a>恒顿变起外诸器界。<a id="a-D0"></a>不出此二。<a id="a-D1"></a>一法应如是。<a id="a-D2"></a>二藏识变起。<a id="a-D3"></a>又众生业力。<a id="a-D4"></a>亦菩萨万行为因等。<a id="a-D5"></a>所现世界。<a id="a-D6"></a>皆是藏识相分。<a id="a-D7"></a>相分之中。<a id="a-D8"></a>半为外器。<a id="a-D9"></a>而不执受。<a id="a-DA"></a>半为内身。<a id="a-DB"></a>执为自性生觉受故。<a id="a-DC"></a>如来藏识。<a id="a-DD"></a>何缘如此。<a id="a-DE"></a>法如是故。<a id="a-DF"></a>行业引故。<a id="a-DG"></a>上虽分执受不执受。<a id="a-DH"></a>二义。<a id="a-DI"></a>俱无自性。<a id="a-DJ"></a>全以佛法界如如一真心为体。<a id="a-DK"></a>当知依即正。<a id="a-DL"></a>正即依。<a id="a-DM"></a>不出一心真性矣。<a id="a-DN"></a>且性无不包。<a id="a-DO"></a>有情无情。<a id="a-DP"></a>有觉无觉。<a id="a-DQ"></a>皆自心性为体。<a id="a-DR"></a>随缘发现。<a id="a-DS"></a>应处方知。<a id="a-DT"></a>如世间致生祠堂。<a id="a-DU"></a>有政德及民。<a id="a-DV"></a>往往有遗爱去思。<a id="a-DW"></a>为立祠宇。<a id="a-DX"></a>中塑像以四时飨之。<a id="a-DY"></a>其人当飨祭日。<a id="a-DZ"></a>则酒气腹饱。<a id="a-Da"></a>亦如丁兰至孝。<a id="a-Db"></a>刻木为母晨昏敬养。<a id="a-Dc"></a>形喜愠之色。<a id="a-Dd"></a>且土木不变。<a id="a-De"></a>唯心感耳。</p>
  <p id="aDf">问。<a id="a-Dg"></a>立识方成唯识义。<a id="a-Dh"></a>云何境识俱遣。</p>
  <p id="aDi">答。<a id="a-Dj"></a>显识论云。<a id="a-Dk"></a>立唯识。<a id="a-Dl"></a>乃一。<a id="a-Dm"></a>往遣境留心。<a id="a-Dn"></a>究竟为论。<a id="a-Do"></a>遣境为欲空心。<a id="a-Dp"></a>是其正意。<a id="a-Dq"></a>是故境识俱泯。<a id="a-Dr"></a>即是实性。<a id="a-Ds"></a>实性即是阿摩罗识。<a id="a-Dt"></a>所以唯识论。<a id="a-Du"></a>亦名。<a id="a-Dv"></a>破色心论。<a id="a-Dw"></a>佛性论云。<a id="a-Dx"></a>经中佛以幻师为譬。<a id="a-Dy"></a>佛告迦葉。<a id="a-Dz"></a>譬如幻师。<a id="a-E0"></a>作诸幻像。<a id="a-E1"></a>所作等幻虎。<a id="a-E2"></a>还食幻师。<a id="a-E3"></a>迦葉。<a id="a-E4"></a>如是观行比丘。<a id="a-E5"></a>随观一境。<a id="a-E6"></a>显现唯空。<a id="a-E7"></a>故实无所有。<a id="a-E8"></a>虚无真实。<a id="a-E9"></a>云何能得离此二边。<a id="a-EA"></a>由依意识。<a id="a-EB"></a>生唯识智。<a id="a-EC"></a>唯识智者。<a id="a-ED"></a>即无尘体智。<a id="a-EE"></a>是。<a id="a-EF"></a>唯识智若成。<a id="a-EG"></a>则能还灭自本意识。<a id="a-EH"></a>何以故。<a id="a-EI"></a>以尘无体故。<a id="a-EJ"></a>意识不生。<a id="a-EK"></a>意识不生故。<a id="a-EL"></a>唯识自灭。<a id="a-EM"></a>故意识如幻师。<a id="a-EN"></a>唯识智如幻虎。<a id="a-EO"></a>以意识能生唯识故。<a id="a-EP"></a>唯识观成。<a id="a-EQ"></a>还能灭于意识。<a id="a-ER"></a>何以故。<a id="a-ES"></a>由尘等无故。<a id="a-ET"></a>意识不生。<a id="a-EU"></a>譬如幻虎。<a id="a-EV"></a>还食幻师。<a id="a-EW"></a>如提婆法师说偈言。<a id="a-EX"></a>意识三有本。<a id="a-EY"></a>识尘是其由。<a id="a-EZ"></a>若见尘无体。<a id="a-Ea"></a>有种自然灭。<a id="a-Eb"></a>入楞伽经云。<a id="a-Ec"></a>但不取诸境。<a id="a-Ed"></a>名为识灭。<a id="a-Ee"></a>实不灭识。<a id="a-Ef"></a>何者。<a id="a-Eg"></a>以境本空。<a id="a-Eh"></a>从识变故。<a id="a-Ei"></a>以识无体。<a id="a-Ej"></a>不须灭故。<a id="a-Ek"></a>是以识心无体。<a id="a-El"></a>随境有无。<a id="a-Em"></a>见空生空。<a id="a-En"></a>见色生色。<a id="a-Eo"></a>事来即起。<a id="a-Ep"></a>事去还无。<a id="a-Eq"></a>如传奥法师云。<a id="a-Er"></a>妄念所缘。<a id="a-Es"></a>放有色处。<a id="a-Et"></a>则不见空。<a id="a-Eu"></a>但见于色。<a id="a-Ev"></a>于无色处。<a id="a-Ew"></a>则见有空。<a id="a-Ex"></a>缘有时无时亦尔。<a id="a-Ey"></a>缘有时。<a id="a-Ez"></a>则见有心生。<a id="a-F0"></a>见无心灭。<a id="a-F1"></a>缘无时。<a id="a-F2"></a>则见无心生。<a id="a-F3"></a>见有心灭。<a id="a-F4"></a>此皆妄念所缘之境。<a id="a-F5"></a>又事上无事。<a id="a-F6"></a>本全是心。<a id="a-F7"></a>念起尘生。<a id="a-F8"></a>念寂尘灭。<a id="a-F9"></a>如起信论云。<a id="a-FA"></a>以一切色。<a id="a-FB"></a>法本来是心。<a id="a-FC"></a>实无外色。<a id="a-FD"></a>然既无外色。<a id="a-FE"></a>亦无外空。<a id="a-FF"></a>空尚是无。<a id="a-FG"></a>色焉能有。<a id="a-FH"></a>论云。<a id="a-FI"></a>若无色者。<a id="a-FJ"></a>则无虚空之相。<a id="a-FK"></a>疏释云。<a id="a-FL"></a>本以待色为空。<a id="a-FM"></a>今既唯心无色。<a id="a-FN"></a>何得更有于空也。<a id="a-FO"></a>故知万法。<a id="a-FP"></a>皆相待而有。<a id="a-FQ"></a>若入宗镜。<a id="a-FR"></a>自然诸法绝待。<a id="a-FS"></a>归本真心。<a id="a-FT"></a>故论云。<a id="a-FU"></a>所谓一切境界。<a id="a-FV"></a>唯心妄起。<a id="a-FW"></a>若心离于妄动。<a id="a-FX"></a>则一切境界灭。<a id="a-FY"></a>唯一真心。<a id="a-FZ"></a>无所不遍。</p>
  <p id="aFa">问。<a id="a-Fb"></a>世人多执有情动作有识。<a id="a-Fc"></a>无情不动作无识。<a id="a-Fd"></a>且如葵藿向日而转。<a id="a-Fe"></a>芭蕉闻雷而生。<a id="a-Ff"></a>橘得尸而敷荣。<a id="a-Fg"></a>铁因石而移动。<a id="a-Fh"></a>又如麴发酒醋。<a id="a-Fi"></a>火爇山林。<a id="a-Fj"></a>此等皆是无情。<a id="a-Fk"></a>云何动作。</p>
  <p id="aFl">答。<a id="a-Fm"></a>有情无情。<a id="a-Fn"></a>各有二义。<a id="a-Fo"></a>若有情生死。<a id="a-Fp"></a>一是众生业力所为。<a id="a-Fq"></a>二是法界性自然生。<a id="a-Fr"></a>若无情转动。<a id="a-Fs"></a>一是异法性自尔。<a id="a-Ft"></a>二是法作。<a id="a-Fu"></a>如大涅槃经云。<a id="a-Fv"></a>佛告师子吼菩萨。<a id="a-Fw"></a>善男子。<a id="a-Fx"></a>汝言众生悉有佛性。<a id="a-Fy"></a>得阿耨多罗三藐三菩提如礠石者。<a id="a-Fz"></a>善哉善哉。<a id="a-G0"></a>以有佛。<a id="a-G1"></a>性因缘力故。<a id="a-G2"></a>得阿耨多罗三藐三菩提。<a id="a-G3"></a>若言不须修圣道者。<a id="a-G4"></a>是义不然。<a id="a-G5"></a>善男子。<a id="a-G6"></a>譬如有人。<a id="a-G7"></a>行于旷野。<a id="a-G8"></a>渴乏遇井。<a id="a-G9"></a>其井极深。<a id="a-GA"></a>虽不见水。<a id="a-GB"></a>当知必有。<a id="a-GC"></a>是人方便求觅。<a id="a-GD"></a>罐绠汲取则见。<a id="a-GE"></a>佛性亦尔。<a id="a-GF"></a>一切众生虽复有之。<a id="a-GG"></a>要须修集无漏圣道。<a id="a-GH"></a>然后得见。<a id="a-GI"></a>乃至譬如众生造作诸业。<a id="a-GJ"></a>若善若恶。<a id="a-GK"></a>非内非外。<a id="a-GL"></a>如是业性。<a id="a-GM"></a>非有非无。<a id="a-GN"></a>亦复非是本无今有。<a id="a-GO"></a>非无因出。<a id="a-GP"></a>非此作此受。<a id="a-GQ"></a>此作彼受。<a id="a-GR"></a>彼作彼受。<a id="a-GS"></a>无作无受。<a id="a-GT"></a>时节和合而得果报。<a id="a-GU"></a>众生佛性。<a id="a-GV"></a>亦复如是。<a id="a-GW"></a>亦复非是本无今有。<a id="a-GX"></a>非内非外。<a id="a-GY"></a>非有非无。<a id="a-GZ"></a>非此非彼。<a id="a-Ga"></a>非余处来。<a id="a-Gb"></a>非无因缘。<a id="a-Gc"></a>亦非一切众生不见。<a id="a-Gd"></a>有诸菩萨。<a id="a-Ge"></a>时节因缘和合得见。<a id="a-Gf"></a>时节者。<a id="a-Gg"></a>所谓十住菩萨摩诃萨。<a id="a-Gh"></a>修八圣道。<a id="a-Gi"></a>于诸众生得平等心。<a id="a-Gj"></a>尔时得见。<a id="a-Gk"></a>不名为作。<a id="a-Gl"></a>善男子。<a id="a-Gm"></a>汝言如礠石者。<a id="a-Gn"></a>是义不然。<a id="a-Go"></a>何以故。<a id="a-Gp"></a>石不吸铁。<a id="a-Gq"></a>所以者何。<a id="a-Gr"></a>无心业故。<a id="a-Gs"></a>善男子。<a id="a-Gt"></a>异法有故。<a id="a-Gu"></a>异法出生。<a id="a-Gv"></a>异法无故。<a id="a-Gw"></a>异法灭坏。<a id="a-Gx"></a>无有作者。<a id="a-Gy"></a>无有坏者。<a id="a-Gz"></a>善男子。<a id="a-H0"></a>犹如猛火。<a id="a-H1"></a>不能焚薪。<a id="a-H2"></a>火出薪坏。<a id="a-H3"></a>名为焚薪。<a id="a-H4"></a>善男子。<a id="a-H5"></a>譬如葵藿。<a id="a-H6"></a>随日而转。<a id="a-H7"></a>如是葵藿。<a id="a-H8"></a>亦无。<a id="a-H9"></a>敬心。<a id="a-HA"></a>无识无业。<a id="a-HB"></a>异法性故。<a id="a-HC"></a>而自回转。<a id="a-HD"></a>善男子。<a id="a-HE"></a>如芭蕉树。<a id="a-HF"></a>因雷增长。<a id="a-HG"></a>是树无耳。<a id="a-HH"></a>无心意识。<a id="a-HI"></a>异法有故。<a id="a-HJ"></a>异法增长。<a id="a-HK"></a>异法无故。<a id="a-HL"></a>异法灭坏。<a id="a-HM"></a>善男子。<a id="a-HN"></a>如阿叔迦树。<a id="a-HO"></a>女人摩触。<a id="a-HP"></a>华为之出。<a id="a-HQ"></a>是树无心。<a id="a-HR"></a>亦无觉触。<a id="a-HS"></a>异法有故。<a id="a-HT"></a>异法出生。<a id="a-HU"></a>异法无故。<a id="a-HV"></a>异法灭坏。<a id="a-HW"></a>善男子。<a id="a-HX"></a>如橘得尸。<a id="a-HY"></a>果则滋多。<a id="a-HZ"></a>如是橘树。<a id="a-Ha"></a>无心无触。<a id="a-Hb"></a>异法有故。<a id="a-Hc"></a>异法滋多。<a id="a-Hd"></a>异法无故。<a id="a-He"></a>异法灭坏。<a id="a-Hf"></a>善男子。<a id="a-Hg"></a>如安石榴树　骨粪故。<a id="a-Hh"></a>果实繁茂。<a id="a-Hi"></a>安石榴树。<a id="a-Hj"></a>亦无心触。<a id="a-Hk"></a>异法有故。<a id="a-Hl"></a>异法出生。<a id="a-Hm"></a>异法无故。<a id="a-Hn"></a>异法灭坏。<a id="a-Ho"></a>善男子。<a id="a-Hp"></a>礠石吸铁。<a id="a-Hq"></a>亦复如是。<a id="a-Hr"></a>异法有故。<a id="a-Hs"></a>异法出生。<a id="a-Ht"></a>异法无故。<a id="a-Hu"></a>异法灭坏。<a id="a-Hv"></a>众生佛性。<a id="a-Hw"></a>亦复如是。<a id="a-Hx"></a>不能吸得阿耨多罗三藐三菩提。<a id="a-Hy"></a>善男子。<a id="a-Hz"></a>无明不能吸取诸行。<a id="a-I0"></a>行亦不能吸取识也。<a id="a-I1"></a>亦得名为无明缘行。<a id="a-I2"></a>行缘于识。<a id="a-I3"></a>有佛无佛。<a id="a-I4"></a>法界常住。<a id="a-I5"></a>故知法法无心。<a id="a-I6"></a>尘尘本寂。<a id="a-I7"></a>寂而常用。<a id="a-I8"></a>用而常寂。<a id="a-I9"></a>法无心而随缘成坏。<a id="a-IA"></a>人无心而诸行迁流。<a id="a-IB"></a>如芭蕉闻雷葵藿向日。<a id="a-IC"></a>无明不取诸行。<a id="a-ID"></a>诸行不吸识心。<a id="a-IE"></a>则法法不相到。<a id="a-IF"></a>法法不相知。<a id="a-IG"></a>法法不相待。<a id="a-IH"></a>法法不相借。<a id="a-II"></a>皆性自尔故。<a id="a-IJ"></a>法如是故。<a id="a-IK"></a>是以金刚三昧经云。<a id="a-IL"></a>心不生境。<a id="a-IM"></a>境不生心。<a id="a-IN"></a>何以故。<a id="a-IO"></a>凡所见境。<a id="a-IP"></a>唯所见心。<a id="a-IQ"></a>即不相到也。<a id="a-IR"></a>华严经颂云。<a id="a-IS"></a>诸法无作用。<a id="a-IT"></a>亦无有体性。<a id="a-IU"></a>是故彼一切。<a id="a-IV"></a>各各不相知。<a id="a-IW"></a>即不相知也。<a id="a-IX"></a>维摩经云。<a id="a-IY"></a>一切法生灭不住。<a id="a-IZ"></a>如幻如电。<a id="a-Ia"></a>诸法不相待。<a id="a-Ib"></a>乃至一念不住。<a id="a-Ic"></a>即不相待也。<a id="a-Id"></a>宝藏论云。<a id="a-Ie"></a>火不待日而热。<a id="a-If"></a>风不待月而凉。<a id="a-Ig"></a>坚石处水。<a id="a-Ih"></a>天鼓游光。<a id="a-Ii"></a>明暗自尔。<a id="a-Ij"></a>干湿同方。<a id="a-Ik"></a>物尚不相借。<a id="a-Il"></a>岂况道乎。<a id="a-Im"></a>即不相借也。<a id="a-In"></a>如火以热为性。<a id="a-Io"></a>风以凉为性。<a id="a-Ip"></a>岂假藉他缘乎。<a id="a-Iq"></a>天鼓者。<a id="a-Ir"></a>日也。<a id="a-Is"></a>常游光照四天下。<a id="a-It"></a>日出即明。<a id="a-Iu"></a>日没即暗。<a id="a-Iv"></a>皆是法尔。<a id="a-Iw"></a>非关造作。<a id="a-Ix"></a>坚石处水者。<a id="a-Iy"></a>石虽处水。<a id="a-Iz"></a>水不入石。<a id="a-J0"></a>虽同一处。<a id="a-J1"></a>石自干而水自湿。<a id="a-J2"></a>故知法法标宗。<a id="a-J3"></a>尘尘绝待。<a id="a-J4"></a>则非因缘。<a id="a-J5"></a>亦非自然矣。</p>
  <p id="aJ6">问。<a id="a-J7"></a>既唯一真心。<a id="a-J8"></a>教中。<a id="a-J9"></a>云何复说诸法如幻。</p>
  <p id="aJA">答。<a id="a-JB"></a>了境是心。<a id="a-JC"></a>万法奚有。<a id="a-JD"></a>以依心所起。<a id="a-JE"></a>无有定体。<a id="a-JF"></a>皆如幻化。<a id="a-JG"></a>毕竟寂灭。<a id="a-JH"></a>宝积经云。<a id="a-JI"></a>尔时世尊告幻师言。<a id="a-JJ"></a>一切众生。<a id="a-JK"></a>及诸资具。<a id="a-JL"></a>皆是幻化。<a id="a-JM"></a>谓由于业之所幻故。<a id="a-JN"></a>诸比丘众。<a id="a-JO"></a>亦是幻化。<a id="a-JP"></a>谓由于法之所幻故。<a id="a-JQ"></a>我身亦幻。<a id="a-JR"></a>智所幻故。<a id="a-JS"></a>三千大千一切世界。<a id="a-JT"></a>亦皆是幻。<a id="a-JU"></a>一切众生共所幻故。<a id="a-JV"></a>凡所有法。<a id="a-JW"></a>无非是幻。<a id="a-JX"></a>因缘和合之所幻故。<a id="a-JY"></a>又教中总明十喻。<a id="a-JZ"></a>如幻如化。<a id="a-Ja"></a>如梦。<a id="a-Jb"></a>如影等。<a id="a-Jc"></a>此是诸佛密意。<a id="a-Jd"></a>破众生执世相为实。<a id="a-Je"></a>起于常见。<a id="a-Jf"></a>世间共知幻梦等法是空。<a id="a-Jg"></a>则不信人法心境等。<a id="a-Jh"></a>如幻梦亦空。<a id="a-Ji"></a>所以将所信之虚。<a id="a-Jj"></a>破所信之实。<a id="a-Jk"></a>令所信之实。<a id="a-Jl"></a>同所信之虚。<a id="a-Jm"></a>然后乃顿悟真宗遍一切处。<a id="a-Jn"></a>心内心外。<a id="a-Jo"></a>决定无有实法建立。<a id="a-Jp"></a>大庄严论云。<a id="a-Jq"></a>我昔曾闻。<a id="a-Jr"></a>有一幻师。<a id="a-Js"></a>有信乐心。<a id="a-Jt"></a>至耆阇山。<a id="a-Ju"></a>为僧设会。<a id="a-Jv"></a>供养已讫。<a id="a-Jw"></a>幻尸陀罗木。<a id="a-Jx"></a>作一女人。<a id="a-Jy"></a>端正奇特。<a id="a-Jz"></a>在大众前。<a id="a-K0"></a>抱捉此女。<a id="a-K1"></a>而呜[口*(一/巾)]之。<a id="a-K2"></a>共为欲事。<a id="a-K3"></a>时诸比丘。<a id="a-K4"></a>见此事已。<a id="a-K5"></a>咸皆嫌忿。<a id="a-K6"></a>而作是言。<a id="a-K7"></a>此无惭人。<a id="a-K8"></a>所为鄙亵。<a id="a-K9"></a>知其如是。<a id="a-KA"></a>不受其供。<a id="a-KB"></a>时彼幻师。<a id="a-KC"></a>既行欲已。<a id="a-KD"></a>闻诸比丘。<a id="a-KE"></a>讥诃嫌责。<a id="a-KF"></a>即便以刀。<a id="a-KG"></a>斫刺是女。<a id="a-KH"></a>分解支节。<a id="a-KI"></a>挑目截鼻。<a id="a-KJ"></a>种种苦毒。<a id="a-KK"></a>而杀此女。<a id="a-KL"></a>诸比丘等。<a id="a-KM"></a>又见此事。<a id="a-KN"></a>倍复嫌忿。<a id="a-KO"></a>我等若当知汝如是。<a id="a-KP"></a>宁饮毒药。<a id="a-KQ"></a>不受其供。<a id="a-KR"></a>乃至尔时幻师。<a id="a-KS"></a>即捉尸陀罗木。<a id="a-KT"></a>用示众僧。<a id="a-KU"></a>合掌白言。<a id="a-KV"></a>我向所作。<a id="a-KW"></a>即是此木。<a id="a-KX"></a>于彼木中。<a id="a-KY"></a>有何欲杀。<a id="a-KZ"></a>欲安众僧身故。<a id="a-Ka"></a>设此饮食。<a id="a-Kb"></a>欲令众僧心安。<a id="a-Kc"></a>故为此幻耳。<a id="a-Kd"></a>愿诸比丘。<a id="a-Ke"></a>听我所说。<a id="a-Kf"></a>岂可不闻。<a id="a-Kg"></a>佛于修多罗中。<a id="a-Kh"></a>说一切法。<a id="a-Ki"></a>犹如幻化。<a id="a-Kj"></a>我今为欲成彼语故。<a id="a-Kk"></a>故作斯幻。<a id="a-Kl"></a>如斯幻身。<a id="a-Km"></a>无寿无命。<a id="a-Kn"></a>识之幻师。<a id="a-Ko"></a>运转机关。<a id="a-Kp"></a>令其视眴。<a id="a-Kq"></a>俯仰顾眄行步进止。<a id="a-Kr"></a>或语或笑。<a id="a-Ks"></a>以此事故。<a id="a-Kt"></a>深知此身真实无我。<a id="a-Ku"></a>华严经颂云。<a id="a-Kv"></a>世间种种法。<a id="a-Kw"></a>一切皆如幻。<a id="a-Kx"></a>若能如是知。<a id="a-Ky"></a>其心无所动。<a id="a-Kz"></a>诸业从心生。<a id="a-L0"></a>故说心如幻。<a id="a-L1"></a>若离此分别。<a id="a-L2"></a>普灭诸有趣。<a id="a-L3"></a>譬如工幻师。<a id="a-L4"></a>普现诸色像。<a id="a-L5"></a>徒令众贪乐。<a id="a-L6"></a>毕竟无所得。<a id="a-L7"></a>世间亦如是。<a id="a-L8"></a>一切皆如幻。<a id="a-L9"></a>无性亦无生。<a id="a-LA"></a>示现有种种。<a id="a-LB"></a>度脱诸众生。<a id="a-LC"></a>令知法如幻。<a id="a-LD"></a>众生不异幻。<a id="a-LE"></a>了幻无众生。<a id="a-LF"></a>众生及国土。<a id="a-LG"></a>三世所有法。<a id="a-LH"></a>如是悉无余。<a id="a-LI"></a>一切皆如幻。<a id="a-LJ"></a>幻作男女形。<a id="a-LK"></a>及象马牛羊。<a id="a-LL"></a>屋宅池泉类。<a id="a-LM"></a>园林华果等。<a id="a-LN"></a>幻物无觉知。<a id="a-LO"></a>亦无有住处。<a id="a-LP"></a>毕竟寂灭相。<a id="a-LQ"></a>但随分别现。<a id="a-LR"></a>菩萨能如是。<a id="a-LS"></a>普见诸世间。<a id="a-LT"></a>有无一切法。<a id="a-LU"></a>了达悉如幻。<a id="a-LV"></a>众生及国土。<a id="a-LW"></a>种种业所造。<a id="a-LX"></a>入于如幻际。<a id="a-LY"></a>于彼无依着。<a id="a-LZ"></a>如是得善巧。<a id="a-La"></a>寂灭无戏论。<a id="a-Lb"></a>住于无碍地。<a id="a-Lc"></a>普现大威力。<a id="a-Ld"></a>又入法界品。<a id="a-Le"></a>时童子童女告善财言。<a id="a-Lf"></a>善男子。<a id="a-Lg"></a>我等证得菩萨解脱。<a id="a-Lh"></a>名为幻住。<a id="a-Li"></a>得此解脱故。<a id="a-Lj"></a>见一切世界皆幻住。<a id="a-Lk"></a>因缘所生故。<a id="a-Ll"></a>一切众生皆幻住。<a id="a-Lm"></a>业烦恼所起故。<a id="a-Ln"></a>一切世间皆幻住。<a id="a-Lo"></a>无明有爱等展转缘生故。<a id="a-Lp"></a>一切法皆幻住。<a id="a-Lq"></a>我见等种种幻缘所生故。<a id="a-Lr"></a>一切三世皆幻住。<a id="a-Ls"></a>我见等颠倒智所生故。<a id="a-Lt"></a>一切众生生灭老死忧悲苦恼皆幻住。<a id="a-Lu"></a>虚妄分别所生故。<a id="a-Lv"></a>一切国土皆幻住。<a id="a-Lw"></a>想倒心倒见倒无明所现故。<a id="a-Lx"></a>一切声闻辟支佛皆幻住。<a id="a-Ly"></a>智断分别所成故。<a id="a-Lz"></a>一切菩萨皆幻住。<a id="a-M0"></a>能自调伏教化众生诸行愿法之所成故。<a id="a-M1"></a>一切菩萨众会变化调伏诸所施为皆幻住。<a id="a-M2"></a>愿智幻所成故。<a id="a-M3"></a>善男子。<a id="a-M4"></a>幻境自性。<a id="a-M5"></a>不可思议。<a id="a-M6"></a>大集经偈云。<a id="a-M7"></a>如来法界无差别。<a id="a-M8"></a>为钝根者说差别。<a id="a-M9"></a>宣说一法为无量。<a id="a-MA"></a>如大幻师。<a id="a-MB"></a>示众生。<a id="a-MC"></a>清凉疏释。<a id="a-MD"></a>如幻忍者。<a id="a-ME"></a>如一巾幻作一象。<a id="a-MF"></a>楞伽经云。<a id="a-MG"></a>智不得有无。<a id="a-MH"></a>而兴大悲心。<a id="a-MI"></a>由了体空。<a id="a-MJ"></a>不坏幻相差别。<a id="a-MK"></a>故如象生。<a id="a-ML"></a>即是象死。<a id="a-MM"></a>此二对。<a id="a-MN"></a>应成四句。<a id="a-MO"></a>谓此二无二故非异。<a id="a-MP"></a>无不二故非一。<a id="a-MQ"></a>非一即非异。<a id="a-MR"></a>故非非一。<a id="a-MS"></a>非异即非一故非非异。<a id="a-MT"></a>亦绝双照。<a id="a-MU"></a>故非亦一亦异。<a id="a-MV"></a>若以巾上二义。<a id="a-MW"></a>对象上二义。<a id="a-MX"></a>辩非一异。<a id="a-MY"></a>略有十句。<a id="a-MZ"></a>一以巾上成象义。<a id="a-Ma"></a>对象上差别义。<a id="a-Mb"></a>合为一际。<a id="a-Mc"></a>名不异。<a id="a-Md"></a>此是以本随末。<a id="a-Me"></a>就末明不异。<a id="a-Mf"></a>经云。<a id="a-Mg"></a>法身流转五道。<a id="a-Mh"></a>号曰众生。<a id="a-Mi"></a>如来藏受苦乐与因俱。<a id="a-Mj"></a>若生若灭等。<a id="a-Mk"></a>二以巾上住自位义。<a id="a-Ml"></a>与象上体空义。<a id="a-Mm"></a>合为一际。<a id="a-Mn"></a>名不异。<a id="a-Mo"></a>此是以末归本。<a id="a-Mp"></a>就本明不异。<a id="a-Mq"></a>经云。<a id="a-Mr"></a>一切众生即如。<a id="a-Ms"></a>不复更灭等。<a id="a-Mt"></a>三以摄末所归之本。<a id="a-Mu"></a>与摄本所从之末。<a id="a-Mv"></a>此二双融。<a id="a-Mw"></a>无碍不异。<a id="a-Mx"></a>此是本末平等为不异。<a id="a-My"></a>以前二经文。<a id="a-Mz"></a>不相离故。<a id="a-N0"></a>四以所摄归本之末。<a id="a-N1"></a>亦与所摄随末之本。<a id="a-N2"></a>此二相夺。<a id="a-N3"></a>故名不异。<a id="a-N4"></a>此是本末双泯明不异。<a id="a-N5"></a>以真妄平等。<a id="a-N6"></a>异不可得。<a id="a-N7"></a>次下四门明非一。<a id="a-N8"></a>谓五以巾住自位义。<a id="a-N9"></a>与象上差别义。<a id="a-NA"></a>此二本末相违相背。<a id="a-NB"></a>故名非一。<a id="a-NC"></a>楞伽经云。<a id="a-ND"></a>如来藏。<a id="a-NE"></a>不在阿赖耶中。<a id="a-NF"></a>是故七识有生灭。<a id="a-NG"></a>如来藏者。<a id="a-NH"></a>不生灭。<a id="a-NI"></a>此之谓也。<a id="a-NJ"></a>六巾上成象义。<a id="a-NK"></a>与象上体空义。<a id="a-NL"></a>此二本末相反相害。<a id="a-NM"></a>故非一。<a id="a-NN"></a>胜鬘经云。<a id="a-NO"></a>七识不流转。<a id="a-NP"></a>不受苦乐。<a id="a-NQ"></a>非涅槃因。<a id="a-NR"></a>唯如来藏。<a id="a-NS"></a>受苦乐等。<a id="a-NT"></a>七以初相背。<a id="a-NU"></a>与次相害。<a id="a-NV"></a>此二义别。<a id="a-NW"></a>故名非一。<a id="a-NX"></a>谓相背则各相背舍。<a id="a-NY"></a>相去悬远。<a id="a-NZ"></a>相害则相与敌对。<a id="a-Na"></a>亲相食害。<a id="a-Nb"></a>是故近远非一。<a id="a-Nc"></a>以前经文。<a id="a-Nd"></a>不相杂故。<a id="a-Ne"></a>八以极相害。<a id="a-Nf"></a>俱泯而不泯。<a id="a-Ng"></a>与极相背。<a id="a-Nh"></a>俱存而不存。<a id="a-Ni"></a>不存不泯。<a id="a-Nj"></a>义为非一。<a id="a-Nk"></a>此是成坏非一。<a id="a-Nl"></a>以七识即空而是有故。<a id="a-Nm"></a>真如即隐而是显故。<a id="a-Nn"></a>九上四非一与四非异。<a id="a-No"></a>而亦非一。<a id="a-Np"></a>以义不杂故。<a id="a-Nq"></a>又相违是存。<a id="a-Nr"></a>相害是泯。<a id="a-Ns"></a>然存上有不存之义。<a id="a-Nt"></a>泯上有不泯之义。<a id="a-Nu"></a>若唯泯无不泯。<a id="a-Nv"></a>则色空俱亡。<a id="a-Nw"></a>无可相即。<a id="a-Nx"></a>以不全泯故。<a id="a-Ny"></a>虽相即而色空历然。<a id="a-Nz"></a>若唯存无不存。<a id="a-O0"></a>则色空各有定性。<a id="a-O1"></a>不得相即。<a id="a-O2"></a>由有不存故。<a id="a-O3"></a>虽历然而得相即。<a id="a-O4"></a>以体虚故。<a id="a-O5"></a>十然亦不异。<a id="a-O6"></a>以理遍通故。<a id="a-O7"></a>法无二故。<a id="a-O8"></a>若以不异门取。<a id="a-O9"></a>诸门极相和会。<a id="a-OA"></a>若以非一门取。<a id="a-OB"></a>诸门极相违害。<a id="a-OC"></a>极违而极顺者。<a id="a-OD"></a>是无障碍法也。<a id="a-OE"></a>又释云。<a id="a-OF"></a>别明义理。<a id="a-OG"></a>于中有二。<a id="a-OH"></a>先成有无。<a id="a-OI"></a>后成四句。<a id="a-OJ"></a>言有无者。<a id="a-OK"></a>以三性中。<a id="a-OL"></a>各有二义。<a id="a-OM"></a>皆有无故。<a id="a-ON"></a>圆成二者。<a id="a-OO"></a>一性有。<a id="a-OP"></a>二相无。<a id="a-OQ"></a>依他二者。<a id="a-OR"></a>一缘有。<a id="a-OS"></a>二相无。<a id="a-OT"></a>遍计二者。<a id="a-OU"></a>一情有。<a id="a-OV"></a>二理无。<a id="a-OW"></a>今初巾中。<a id="a-OX"></a>即圆成二义。<a id="a-OY"></a>术马皆是依他二义。<a id="a-OZ"></a>而术是能成之因。<a id="a-Oa"></a>托真而起。<a id="a-Ob"></a>故用有体无。<a id="a-Oc"></a>用有即是缘有。<a id="a-Od"></a>体无即是性无。<a id="a-Oe"></a>三马是所成之果故。<a id="a-Of"></a>相有实无。<a id="a-Og"></a>相有即是缘有。<a id="a-Oh"></a>实无即是性无。<a id="a-Oi"></a>四明依圆不离。<a id="a-Oj"></a>即事同真。<a id="a-Ok"></a>生喻于事。<a id="a-Ol"></a>死喻于真。<a id="a-Om"></a>事泯理显。<a id="a-On"></a>故生无死有。<a id="a-Oo"></a>以无碍故。<a id="a-Op"></a>者出其所因。<a id="a-Oq"></a>即事理无碍也。<a id="a-Or"></a>五中就情则有。<a id="a-Os"></a>妄见分明故。<a id="a-Ot"></a>就理则无。<a id="a-Ou"></a>以是妄计。<a id="a-Ov"></a>必非有故。<a id="a-Ow"></a>所以幻喻广说有无者。<a id="a-Ox"></a>以惑情所封。<a id="a-Oy"></a>有无皆失。<a id="a-Oz"></a>理无惑计。<a id="a-P0"></a>有无皆真。<a id="a-P1"></a>是知幻喻诸法。<a id="a-P2"></a>非实非虚。<a id="a-P3"></a>非空非有。<a id="a-P4"></a>若无于有。<a id="a-P5"></a>不成于无。<a id="a-P6"></a>若无于无。<a id="a-P7"></a>不成于有。<a id="a-P8"></a>有无交彻。<a id="a-P9"></a>万化齐融。<a id="a-PA"></a>又五中。<a id="a-PB"></a>各具四句显成。<a id="a-PC"></a>四句者。<a id="a-PD"></a>于中有二。<a id="a-PE"></a>初一重四句。<a id="a-PF"></a>后重重四句。<a id="a-PG"></a>今初又二。<a id="a-PH"></a>先正显。<a id="a-PI"></a>后简非。<a id="a-PJ"></a>今初也。<a id="a-PK"></a>初性有相无四者。<a id="a-PL"></a>一有。<a id="a-PM"></a>真性有故。<a id="a-PN"></a>二空。<a id="a-PO"></a>无诸相故。<a id="a-PP"></a>三亦有亦空。<a id="a-PQ"></a>义门异故。<a id="a-PR"></a>四非有非空。<a id="a-PS"></a>互融夺故。<a id="a-PT"></a>二用有体无四者。<a id="a-PU"></a>一有。<a id="a-PV"></a>迷真有用故。<a id="a-PW"></a>二空。<a id="a-PX"></a>依真无体故。<a id="a-PY"></a>三亦有亦空。<a id="a-PZ"></a>体用不坏故。<a id="a-Pa"></a>四非有非空。<a id="a-Pb"></a>无体之用故非有。<a id="a-Pc"></a>即用之体故非空。<a id="a-Pd"></a>三相有实无四者。<a id="a-Pe"></a>一有。<a id="a-Pf"></a>事相现故。<a id="a-Pg"></a>二空。<a id="a-Ph"></a>缘成无实故。<a id="a-Pi"></a>三俱存。<a id="a-Pj"></a>无性不碍缘成。<a id="a-Pk"></a>缘成不碍无性故。<a id="a-Pl"></a>四俱非。<a id="a-Pm"></a>缘成即无性故非有。<a id="a-Pn"></a>无性即缘成故非空。<a id="a-Po"></a>四生即是无死即是有四者。<a id="a-Pp"></a>一真性显故。<a id="a-Pq"></a>二依他即无性故。<a id="a-Pr"></a>三性相双存故。<a id="a-Ps"></a>四性相即夺故。<a id="a-Pt"></a>五情有理无四者。<a id="a-Pu"></a>一遍计妄情。<a id="a-Pv"></a>能招生死故。<a id="a-Pw"></a>二即理而求不可得故。<a id="a-Px"></a>三要由理无。<a id="a-Py"></a>方即情有。<a id="a-Pz"></a>若无情有。<a id="a-Q0"></a>不显理无故。<a id="a-Q1"></a>四情有即理无。<a id="a-Q2"></a>理无即情有故。<a id="a-Q3"></a>已上四句。<a id="a-Q4"></a>然皆具德。<a id="a-Q5"></a>以称真故。<a id="a-Q6"></a>不同情。<a id="a-Q7"></a>计定执。<a id="a-Q8"></a>四句成谤。<a id="a-Q9"></a>皆即有之空。<a id="a-QA"></a>方为具德之空。<a id="a-QB"></a>即空之有。<a id="a-QC"></a>方为具德之有。<a id="a-QD"></a>又尽有之空。<a id="a-QE"></a>尽空。<a id="a-QF"></a>之有。<a id="a-QG"></a>方为具德。<a id="a-QH"></a>又四句齐照。<a id="a-QI"></a>成解境故。<a id="a-QJ"></a>四句齐泯。<a id="a-QK"></a>成行境故。<a id="a-QL"></a>皆言亡虑绝。<a id="a-QM"></a>方为具德耳。<a id="a-QN"></a>所以昔人云。<a id="a-QO"></a>巫山台上。<a id="a-QP"></a>托云雨以去来。<a id="a-QQ"></a>舒姑水侧。<a id="a-QR"></a>寄泉流而还往。<a id="a-QS"></a>故知聚沫之身非有。<a id="a-QT"></a>如幻之心本空。<a id="a-QU"></a>岂有欲情而成实事。<a id="a-QV"></a>又如庄周。<a id="a-QW"></a>达体虚如幻。<a id="a-QX"></a>见自身为蝴蝶。<a id="a-QY"></a>及梦中自见己身游天崖。<a id="a-QZ"></a>是以凡夫盲无慧目。<a id="a-Qa"></a>妄取前尘男女等相。<a id="a-Qb"></a>如幻化法。<a id="a-Qc"></a>但诳心眼。<a id="a-Qd"></a>都无实事。<a id="a-Qe"></a>皆业识心动。<a id="a-Qf"></a>起见现相。<a id="a-Qg"></a>意识分别。<a id="a-Qh"></a>强立我人。<a id="a-Qi"></a>自他差别。<a id="a-Qj"></a>若能识幻。<a id="a-Qk"></a>方悟前非。<a id="a-Ql"></a>终不于空而兴造作。<a id="a-Qm"></a>又此幻法。<a id="a-Qn"></a>多人错解。<a id="a-Qo"></a>执一切法如幻如化。<a id="a-Qp"></a>便作空无之见。<a id="a-Qq"></a>如方广外道。<a id="a-Qr"></a>立空无为宗。<a id="a-Qs"></a>不知实义故。<a id="a-Qt"></a>华严论云。<a id="a-Qu"></a>了如幻法。<a id="a-Qv"></a>是坚固义。<a id="a-Qw"></a>言坚固者。<a id="a-Qx"></a>即是常住义。<a id="a-Qy"></a>岂可作空无之解。<a id="a-Qz"></a>故知。<a id="a-R0"></a>此幻即真。<a id="a-R1"></a>幻不可得。<a id="a-R2"></a>无幻之幻。<a id="a-R3"></a>名为幻法。<a id="a-R4"></a>绝见之见。<a id="a-R5"></a>方名见幻。</p>
  <p id="aR6">问。<a id="a-R7"></a>诸法不真。<a id="a-R8"></a>各无自性。<a id="a-R9"></a>刹那变异。<a id="a-RA"></a>故称为幻。<a id="a-RB"></a>佛身常住。<a id="a-RC"></a>岂称幻耶。</p>
  <p id="aRD">答。<a id="a-RE"></a>诸佛略有二身。<a id="a-RF"></a>一真实身。<a id="a-RG"></a>二方便身。<a id="a-RH"></a>以众生有不见如来真实身故。<a id="a-RI"></a>示方便身。<a id="a-RJ"></a>令入真实。<a id="a-RK"></a>若悟入时。<a id="a-RL"></a>即方便身是常住体。<a id="a-RM"></a>了幻不可得故。<a id="a-RN"></a>如鸯崛魔罗。<a id="a-RO"></a>是一切宝庄严国。<a id="a-RP"></a>一切世间乐见上大精进佛。<a id="a-RQ"></a>以本愿力。<a id="a-RR"></a>入幻网门。<a id="a-RS"></a>现迹同凡。<a id="a-RT"></a>示行杀害。<a id="a-RU"></a>后见佛悟道。<a id="a-RV"></a>恶业顿消。<a id="a-RW"></a>令一切众生。<a id="a-RX"></a>知得。<a id="a-RY"></a>道业亡。<a id="a-RZ"></a>不生邪执。<a id="a-Ra"></a>皆令仰慕佛法难量。<a id="a-Rb"></a>不可思议。<a id="a-Rc"></a>有大威力。<a id="a-Rd"></a>所以鸯崛魔罗经偈云。<a id="a-Re"></a>如来所变化。<a id="a-Rf"></a>众生悉不知。<a id="a-Rg"></a>如来所作幻。<a id="a-Rh"></a>众幻中之王。<a id="a-Ri"></a>大身方便身。<a id="a-Rj"></a>是则为如来。</p>
  <p id="aRk">问。<a id="a-Rl"></a>一切法如幻。<a id="a-Rm"></a>云何有垢净能所对治。</p>
  <p id="aRn">答。<a id="a-Ro"></a>只为如幻。<a id="a-Rp"></a>故垢净不定。<a id="a-Rq"></a>由心回转。<a id="a-Rr"></a>凡圣法生故。<a id="a-Rs"></a>思益经云。<a id="a-Rt"></a>垢法说净。<a id="a-Ru"></a>见垢实性故。<a id="a-Rv"></a>净法说垢。<a id="a-Rw"></a>贪着净相故。</p>
  <p id="aRx">又庄严经论云。<a id="a-Ry"></a>问。<a id="a-Rz"></a>若诸法同如幻。<a id="a-S0"></a>以何义故。<a id="a-S1"></a>一为能治。<a id="a-S2"></a>一为所治。</p>
  <p id="aS3">偈答云。<a id="a-S4"></a>譬如强幻王。<a id="a-S5"></a>令余幻王退。<a id="a-S6"></a>如是清净法。<a id="a-S7"></a>能令染法尽。<a id="a-S8"></a>释曰。<a id="a-S9"></a>彼能治净法。<a id="a-SA"></a>亦如幻王。<a id="a-SB"></a>由能对治染法。<a id="a-SC"></a>得增上故。<a id="a-SD"></a>彼所治染法。<a id="a-SE"></a>亦如幻王。<a id="a-SF"></a>由于境界。<a id="a-SG"></a>得增上故。<a id="a-SH"></a>如是清净法。<a id="a-SI"></a>能令染法尽者。<a id="a-SJ"></a>如彼强力幻王。<a id="a-SK"></a>能令余幻王退。<a id="a-SL"></a>以染净法。<a id="a-SM"></a>各有增上力。<a id="a-SN"></a>随境自在转。<a id="a-SO"></a>故称为王。<a id="a-SP"></a>所以圆觉经云。<a id="a-SQ"></a>尔时世尊告普眼菩萨言。<a id="a-SR"></a>善男子。<a id="a-SS"></a>彼新学菩萨。<a id="a-ST"></a>及末世众生。<a id="a-SU"></a>欲求如来净圆觉心。<a id="a-SV"></a>应当正念远离诸幻。<a id="a-SW"></a>先依如来奢摩他行。<a id="a-SX"></a>坚持禁戒。<a id="a-SY"></a>安处徒众。<a id="a-SZ"></a>宴坐静室。<a id="a-Sa"></a>恒作是念。<a id="a-Sb"></a>我今此身。<a id="a-Sc"></a>四大和合。<a id="a-Sd"></a>所谓发毛爪齿。<a id="a-Se"></a>皮肉筋骨。<a id="a-Sf"></a>髓脑垢色。<a id="a-Sg"></a>皆归于地。<a id="a-Sh"></a>涕唾脓血。<a id="a-Si"></a>津液涎沫淡泪精气。<a id="a-Sj"></a>大小便利。<a id="a-Sk"></a>皆归于水。<a id="a-Sl"></a>暖气归火。<a id="a-Sm"></a>动转归风。<a id="a-Sn"></a>四大各离。<a id="a-So"></a>今者妄身当在何处。<a id="a-Sp"></a>即知此身。<a id="a-Sq"></a>毕竟无体。<a id="a-Sr"></a>和合为相。<a id="a-Ss"></a>实同幻化。<a id="a-St"></a>四缘假合。<a id="a-Su"></a>妄有六根。<a id="a-Sv"></a>六根四大。<a id="a-Sw"></a>中外合成。<a id="a-Sx"></a>妄有缘气。<a id="a-Sy"></a>于中积聚。<a id="a-Sz"></a>似有缘相。<a id="a-T0"></a>假名为心。<a id="a-T1"></a>善男子。<a id="a-T2"></a>此虚妄心。<a id="a-T3"></a>若无。<a id="a-T4"></a>六尘。<a id="a-T5"></a>则不能有。<a id="a-T6"></a>四大分解。<a id="a-T7"></a>无尘可得。<a id="a-T8"></a>于中缘尘。<a id="a-T9"></a>各归散灭。<a id="a-TA"></a>毕竟无有缘心可见。<a id="a-TB"></a>善男子。<a id="a-TC"></a>彼诸众生。<a id="a-TD"></a>幻身灭故。<a id="a-TE"></a>幻心亦灭。<a id="a-TF"></a>幻心灭故。<a id="a-TG"></a>幻尘亦灭。<a id="a-TH"></a>幻尘灭故。<a id="a-TI"></a>幻灭亦灭。<a id="a-TJ"></a>幻灭灭故。<a id="a-TK"></a>非幻不灭。<a id="a-TL"></a>譬如磨镜垢尽明现。<a id="a-TM"></a>善男子。<a id="a-TN"></a>当知身心。<a id="a-TO"></a>皆为幻垢。<a id="a-TP"></a>垢相永灭。<a id="a-TQ"></a>十方清净。<a id="a-TR"></a>善男子。<a id="a-TS"></a>譬如清净摩尼宝珠。<a id="a-TT"></a>映于五色。<a id="a-TU"></a>随方各现。<a id="a-TV"></a>诸愚痴者。<a id="a-TW"></a>见彼摩尼实有五色。<a id="a-TX"></a>善男子。<a id="a-TY"></a>圆觉净性。<a id="a-TZ"></a>现于身心。<a id="a-Ta"></a>随类各应。<a id="a-Tb"></a>彼愚痴者。<a id="a-Tc"></a>说净圆觉。<a id="a-Td"></a>实有如是。<a id="a-Te"></a>身心自相。<a id="a-Tf"></a>亦复如是。<a id="a-Tg"></a>由此不能远于幻化。<a id="a-Th"></a>释曰。<a id="a-Ti"></a>珠中无五方之色。<a id="a-Tj"></a>因光所映。<a id="a-Tk"></a>性中无五趣之身。<a id="a-Tl"></a>随业而现。<a id="a-Tm"></a>迷珠者。<a id="a-Tn"></a>执珠。<a id="a-To"></a>中实色。<a id="a-Tp"></a>昧性者。<a id="a-Tq"></a>认性内虚身。<a id="a-Tr"></a>法喻皎然。<a id="a-Ts"></a>真伪可验。</p>
 </body>
</html>