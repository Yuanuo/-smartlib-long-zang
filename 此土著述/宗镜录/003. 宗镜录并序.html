<!doctype html>
<html id="z3IBX8P1dp" data-ver="459">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录并序</h1>
  <p id="a2">宋慧日永明寺主智觉禅师延寿集</p>
  <p id="a3">伏以。<a id="a-4"></a>真源湛寂。<a id="a-5"></a>觉海澄清。<a id="a-6"></a>绝名相之端。<a id="a-7"></a>无能所之迹。<a id="a-8"></a>最初不觉。<a id="a-9"></a>忽起动心。<a id="a-A"></a>成业识之由。<a id="a-B"></a>为觉明之咎。<a id="a-C"></a>因明起照。<a id="a-D"></a>见分俄兴。<a id="a-E"></a>随照立尘。<a id="a-F"></a>相分安布。<a id="a-G"></a>如镜现像。<a id="a-H"></a>顿起根身。<a id="a-I"></a>次则随想。<a id="a-J"></a>而世界成差。<a id="a-K"></a>后即因智。<a id="a-L"></a>而憎爱不等。<a id="a-M"></a>从此遗真失性。<a id="a-N"></a>执相徇名。<a id="a-O"></a>积滞着之情尘。<a id="a-P"></a>结相续之识浪。<a id="a-Q"></a>锁真觉于梦夜。<a id="a-R"></a>沉迷三界之中。<a id="a-S"></a>瞽智眼于昏衢。<a id="a-T"></a>匍匐九居之内。<a id="a-U"></a>遂乃縻业系之苦。<a id="a-V"></a>丧解脱之门。<a id="a-W"></a>于无身中受身。<a id="a-X"></a>向无趣中立趣。<a id="a-Y"></a>约依处则分二十五有。<a id="a-Z"></a>论正报则具十二类生。<a id="a-a"></a>皆从情想根由。<a id="a-b"></a>遂致依正差别。<a id="a-c"></a>向不迁境上。<a id="a-d"></a>虚受轮回。<a id="a-e"></a>于无脱法中。<a id="a-f"></a>自生系缚。<a id="a-g"></a>如春蚕作茧。<a id="a-h"></a>似秋蛾赴灯。<a id="a-i"></a>以二见妄想之丝。<a id="a-j"></a>缠苦聚之业质。<a id="a-k"></a>用无明贪爱之翼。<a id="a-l"></a>扑生死之火轮。<a id="a-m"></a>用谷响言音。<a id="a-n"></a>论四生妍丑。<a id="a-o"></a>以妄想心镜。<a id="a-p"></a>现三有形仪。<a id="a-q"></a>然后。<a id="a-r"></a>违顺想风。<a id="a-s"></a>动摇觉海。<a id="a-t"></a>贪痴爱水。<a id="a-u"></a>资润苦芽。<a id="a-v"></a>一向徇尘。<a id="a-w"></a>罔知反本。<a id="a-x"></a>发狂乱之知见。<a id="a-y"></a>翳于自心。<a id="a-z"></a>立幻化之色声。<a id="a-10"></a>认为他法。<a id="a-11"></a>从此。<a id="a-12"></a>一微涉境。<a id="a-13"></a>渐成戛汉之高峰。<a id="a-14"></a>滴水兴波。<a id="a-15"></a>终起吞舟之巨浪。<a id="a-16"></a>迩后将欲反初复本。<a id="a-17"></a>约根利钝不同。<a id="a-18"></a>于一真如界中。<a id="a-19"></a>开三乘五性。<a id="a-1A"></a>或见空而证果。<a id="a-1B"></a>或了缘而入真。<a id="a-1C"></a>或三祇熏炼。<a id="a-1D"></a>渐具行门。<a id="a-1E"></a>或一念圆修。<a id="a-1F"></a>顿成佛道。<a id="a-1G"></a>斯则克证有异。<a id="a-1H"></a>一性非殊。<a id="a-1I"></a>因成凡圣之名。<a id="a-1J"></a>似分真俗之相。<a id="a-1K"></a>若欲穷微洞本。<a id="a-1L"></a>究旨通宗。<a id="a-1M"></a>则根本性离。<a id="a-1N"></a>毕竟寂灭。<a id="a-1O"></a>绝升沉之异。<a id="a-1P"></a>无缚脱之殊。<a id="a-1Q"></a>既无在世之人。<a id="a-1R"></a>亦无灭度之者。<a id="a-1S"></a>二际平等。<a id="a-1T"></a>一道清虚。<a id="a-1U"></a>识智俱空。<a id="a-1V"></a>名体咸寂。<a id="a-1W"></a>迥无所有。<a id="a-1X"></a>唯一真心。<a id="a-1Y"></a>达之名见道之人。<a id="a-1Z"></a>昧之号生死之始。<a id="a-1a"></a>复有邪根外种。<a id="a-1b"></a>小智权机。<a id="a-1c"></a>不了生死之病原。<a id="a-1d"></a>罔知人我之见本。<a id="a-1e"></a>唯欲厌喧斥动。<a id="a-1f"></a>破相析尘。<a id="a-1g"></a>虽云味静冥空。<a id="a-1h"></a>不知埋真拒觉。<a id="a-1i"></a>如不辩眼中之赤眚。<a id="a-1j"></a>但灭灯上之重光。<a id="a-1k"></a>罔穷识内之幻身。<a id="a-1l"></a>空避日中之虚影。<a id="a-1m"></a>斯则劳形役思。<a id="a-1n"></a>丧力捐功。<a id="a-1o"></a>不异足水助冰。<a id="a-1p"></a>投薪益火。<a id="a-1q"></a>岂知重光在眚。<a id="a-1r"></a>虚影随身。<a id="a-1s"></a>除病眼而重光自消。<a id="a-1t"></a>息幻质而虚影当灭。<a id="a-1u"></a>若能回光就已。<a id="a-1v"></a>反境观心。<a id="a-1w"></a>佛眼明而业影空。<a id="a-1x"></a>法身现而尘迹绝。<a id="a-1y"></a>以自觉之智刃。<a id="a-1z"></a>剖开缠内之心珠。<a id="a-20"></a>用一念之慧锋。<a id="a-21"></a>斩断尘中之见网。<a id="a-22"></a>此穷心之旨。<a id="a-23"></a>达识之诠。<a id="a-24"></a>言约义丰。<a id="a-25"></a>文质理诣。<a id="a-26"></a>揭疑关于正智之户。<a id="a-27"></a>薙妄草于真觉之原。<a id="a-28"></a>愈入髓之沉痾。<a id="a-29"></a>截盘根之固执。<a id="a-2A"></a>则物我遇智火之焰。<a id="a-2B"></a>融唯心之炉。<a id="a-2C"></a>名相临慧日之光。<a id="a-2D"></a>释一真之海。<a id="a-2E"></a>斯乃内证之法。<a id="a-2F"></a>岂在文诠。<a id="a-2G"></a>知解莫穷。<a id="a-2H"></a>见闻不及。<a id="a-2I"></a>今为未见者。<a id="a-2J"></a>演无见之妙见。<a id="a-2K"></a>未闻者。<a id="a-2L"></a>入不闻之圆闻。<a id="a-2M"></a>未知者。<a id="a-2N"></a>说无知之真知。<a id="a-2O"></a>未解者。<a id="a-2P"></a>成无解之大解。<a id="a-2Q"></a>所冀因指见月。<a id="a-2R"></a>得兔忘罤。<a id="a-2S"></a>抱一冥宗。<a id="a-2T"></a>舍诠检理。<a id="a-2U"></a>了万物由我。<a id="a-2V"></a>明妙觉在身。<a id="a-2W"></a>可谓搜抉玄根。<a id="a-2X"></a>磨砻理窟。<a id="a-2Y"></a>剔禅宗之骨髓。<a id="a-2Z"></a>标教网之纪纲。<a id="a-2a"></a>余惑微瑕。<a id="a-2b"></a>应手圆净。<a id="a-2c"></a>玄宗妙旨。<a id="a-2d"></a>举意全彰。<a id="a-2e"></a>能摧七慢之山。<a id="a-2f"></a>永塞六衰之路。<a id="a-2g"></a>尘劳外道。<a id="a-2h"></a>尽赴指呼。<a id="a-2i"></a>生死魔军。<a id="a-2j"></a>全消影响。<a id="a-2k"></a>现自在力。<a id="a-2l"></a>阐大威光。<a id="a-2m"></a>示真宝珠。<a id="a-2n"></a>利用无尽。<a id="a-2o"></a>倾秘密藏。<a id="a-2p"></a>周济何穷。<a id="a-2q"></a>可谓。<a id="a-2r"></a>香中爇其牛头。<a id="a-2s"></a>宝中探其骊颔。<a id="a-2t"></a>华中采其灵瑞。<a id="a-2u"></a>照中耀其神光。<a id="a-2v"></a>食中啜其乳糜。<a id="a-2w"></a>水中饮其甘露。<a id="a-2x"></a>药中服其九转。<a id="a-2y"></a>主中遇其圣王。<a id="a-2z"></a>故得法性山高。<a id="a-30"></a>顿落群峰之峻。<a id="a-31"></a>醍醐海阔。<a id="a-32"></a>横吞众派之波。<a id="a-33"></a>似夕魄之腾辉。<a id="a-34"></a>夺小乘之星宿。<a id="a-35"></a>如朝阳之孕彩。<a id="a-36"></a>破外道之昏蒙。<a id="a-37"></a>犹贫法财之人。<a id="a-38"></a>值大宝聚。<a id="a-39"></a>若渴甘露之者。<a id="a-3A"></a>遇清凉池。<a id="a-3B"></a>为众生所敬之天。<a id="a-3C"></a>作菩萨真慈之父。<a id="a-3D"></a>抱膏肓之疾。<a id="a-3E"></a>逢善见之药王。<a id="a-3F"></a>迷险难之途。<a id="a-3G"></a>偶明达之良导。<a id="a-3H"></a>久居闇室。<a id="a-3I"></a>忽临宝炬之光明。<a id="a-3J"></a>常处裸形。<a id="a-3K"></a>顿受天衣之妙服。<a id="a-3L"></a>不求而自得。<a id="a-3M"></a>无功而顿成。<a id="a-3N"></a>故知。<a id="a-3O"></a>无量国中。<a id="a-3P"></a>难闻名字。<a id="a-3Q"></a>尘沙劫内。<a id="a-3R"></a>罕遇传持。<a id="a-3S"></a>以如上之因缘。<a id="a-3T"></a>目为心镜。<a id="a-3U"></a>现一道而清虚可鉴。<a id="a-3V"></a>辟群邪而毫发不容。<a id="a-3W"></a>妙体无私。<a id="a-3X"></a>圆光匪外。<a id="a-3Y"></a>无边义海。<a id="a-3Z"></a>咸归顾眄之中。<a id="a-3a"></a>万像形容。<a id="a-3b"></a>尽入照临之内。<a id="a-3c"></a>斯乃曹溪一味之旨。<a id="a-3d"></a>诸祖同传。<a id="a-3e"></a>鹄林不二之宗。<a id="a-3f"></a>群经共述。<a id="a-3g"></a>可谓万善之渊府。<a id="a-3h"></a>众哲之玄源。<a id="a-3i"></a>一字之宝王。<a id="a-3j"></a>群灵之元祖。<a id="a-3k"></a>遂使离心之境。<a id="a-3l"></a>文理俱虚。<a id="a-3m"></a>即识之尘。<a id="a-3n"></a>诠量有据。<a id="a-3o"></a>一心之海印。<a id="a-3p"></a>揩定圆宗。<a id="a-3q"></a>八识之智灯。<a id="a-3r"></a>照开邪闇。<a id="a-3s"></a>实谓。<a id="a-3t"></a>含生灵府。<a id="a-3u"></a>万法义宗。<a id="a-3v"></a>转变无方。<a id="a-3w"></a>卷舒自在。<a id="a-3x"></a>应缘现迹。<a id="a-3y"></a>任物成名。<a id="a-3z"></a>诸佛体之号三菩提。<a id="a-40"></a>菩萨修之称六度行。<a id="a-41"></a>海慧变之为水。<a id="a-42"></a>龙女献之为珠。<a id="a-43"></a>天女散之为无著华。<a id="a-44"></a>善友求之为如意宝。<a id="a-45"></a>缘觉悟之为十二缘起。<a id="a-46"></a>声闻证之为四谛人空。<a id="a-47"></a>外道取之为邪见河。<a id="a-48"></a>异生执之作生死海。<a id="a-49"></a>论体则妙符至理。<a id="a-4A"></a>约事则深契正缘。<a id="a-4B"></a>然虽标法界之总门。<a id="a-4C"></a>须辩一乘之别旨。<a id="a-4D"></a>种种性相之义。<a id="a-4E"></a>在大觉以圆通。<a id="a-4F"></a>重重即入之门。<a id="a-4G"></a>唯种智而妙达。<a id="a-4H"></a>但以根羸靡鉴。<a id="a-4I"></a>学寡难周。<a id="a-4J"></a>不知性相二门。<a id="a-4K"></a>是自心之体用。<a id="a-4L"></a>若具用而失恒常之体。<a id="a-4M"></a>如无水有波。<a id="a-4N"></a>若得体而阙妙用之门。<a id="a-4O"></a>似无波有水。<a id="a-4P"></a>且未有无波之水。<a id="a-4Q"></a>曾无不湿之波。<a id="a-4R"></a>以波彻水源。<a id="a-4S"></a>水穷波末。<a id="a-4T"></a>如性穷相表。<a id="a-4U"></a>相达性原。<a id="a-4V"></a>须知体用相成。<a id="a-4W"></a>性相互显。<a id="a-4X"></a>今则细明总别。<a id="a-4Y"></a>广辩异同。<a id="a-4Z"></a>研一法之根元。<a id="a-4a"></a>搜诸缘之本末。<a id="a-4b"></a>则可称宗镜。<a id="a-4c"></a>以鉴幽微。<a id="a-4d"></a>无一法以逃形。<a id="a-4e"></a>则千差而普会。<a id="a-4f"></a>遂则编罗广义。<a id="a-4g"></a>撮略要文。<a id="a-4h"></a>铺舒于百卷之中。<a id="a-4i"></a>卷摄在一心之内。<a id="a-4j"></a>能使难思教海。<a id="a-4k"></a>指掌而念念圆明。<a id="a-4l"></a>无尽真宗。<a id="a-4m"></a>目睹而心心契合。<a id="a-4n"></a>若神珠在手。<a id="a-4o"></a>永息驰求。<a id="a-4p"></a>犹觉树垂阴。<a id="a-4q"></a>全消影迹。<a id="a-4r"></a>获真宝于春池之内。<a id="a-4s"></a>拾砾浑非。<a id="a-4t"></a>得本头于古镜之前。<a id="a-4u"></a>狂心顿歇。<a id="a-4v"></a>可以深挑见刺。<a id="a-4w"></a>永截疑根。<a id="a-4x"></a>不运一毫之功。<a id="a-4y"></a>全开宝藏。<a id="a-4z"></a>匪用刹那之力。<a id="a-50"></a>顿获玄珠。<a id="a-51"></a>名为一乘大寂灭场。<a id="a-52"></a>真阿兰若正修行处。<a id="a-53"></a>此是如来自到境界。<a id="a-54"></a>诸佛本住法门。<a id="a-55"></a>是以普劝后贤。<a id="a-56"></a>细垂玄览。<a id="a-57"></a>遂得智穷性海。<a id="a-58"></a>学洞真源。<a id="a-59"></a>此识此心。<a id="a-5A"></a>唯尊唯胜。<a id="a-5B"></a>此识者。<a id="a-5C"></a>十方诸佛之所证。<a id="a-5D"></a>此心者。<a id="a-5E"></a>一代时教之所诠。<a id="a-5F"></a>唯尊者。<a id="a-5G"></a>教理行果之所归。<a id="a-5H"></a>唯胜者。<a id="a-5I"></a>信解证入之所趣。<a id="a-5J"></a>诸贤依之。<a id="a-5K"></a>而解释。<a id="a-5L"></a>论起千章。<a id="a-5M"></a>众圣体之。<a id="a-5N"></a>以弘宣。<a id="a-5O"></a>谈成四辩。<a id="a-5P"></a>所以掇奇提异。<a id="a-5Q"></a>研精洞微。<a id="a-5R"></a>独举宏纲。<a id="a-5S"></a>大张正网。<a id="a-5T"></a>捞摝五乘机地。<a id="a-5U"></a>升腾第一义天。<a id="a-5V"></a>广证此宗。<a id="a-5W"></a>利益无尽。<a id="a-5X"></a>遂得正法久住。<a id="a-5Y"></a>摧外道之邪林。<a id="a-5Z"></a>能令广济含生。<a id="a-5a"></a>塞小乘之乱辙。<a id="a-5b"></a>则无邪不正。<a id="a-5c"></a>有伪皆空。<a id="a-5d"></a>由自利故。<a id="a-5e"></a>发智德之原。<a id="a-5f"></a>由利他故。<a id="a-5g"></a>立恩德之事。<a id="a-5h"></a>成智德故。<a id="a-5i"></a>则慈起无缘之化。<a id="a-5j"></a>成恩德故。<a id="a-5k"></a>则悲含同体之心。<a id="a-5l"></a>以同体故。<a id="a-5m"></a>则心起无心。<a id="a-5n"></a>以无缘故。<a id="a-5o"></a>则化成大化。<a id="a-5p"></a>心起无心故。<a id="a-5q"></a>则何乐而不与。<a id="a-5r"></a>化成大化故。<a id="a-5s"></a>则何苦而不收。<a id="a-5t"></a>何乐而不与。<a id="a-5u"></a>则利钝齐观。<a id="a-5v"></a>何苦而不收。<a id="a-5w"></a>则怨亲普救。<a id="a-5x"></a>遂使三草二木。<a id="a-5y"></a>咸归一地之荣。<a id="a-5z"></a>邪种焦芽。<a id="a-60"></a>同沾一雨之润。<a id="a-61"></a>斯乃尽善尽美。<a id="a-62"></a>无比无俦。<a id="a-63"></a>可谓括尽因门。<a id="a-64"></a>搜穷果海。<a id="a-65"></a>故得创发菩提之士。<a id="a-66"></a>初求般若之人。<a id="a-67"></a>了知成佛之端由。<a id="a-68"></a>顿圆无滞。<a id="a-69"></a>明识归家之道路。<a id="a-6A"></a>直进何疑。<a id="a-6B"></a>或离此别修。<a id="a-6C"></a>随他妄解。<a id="a-6D"></a>如构角取乳。<a id="a-6E"></a>缘木求鱼。<a id="a-6F"></a>徒历三祇。<a id="a-6G"></a>终无一得。<a id="a-6H"></a>若依此旨。<a id="a-6I"></a>信受弘持。<a id="a-6J"></a>如快舸随流。<a id="a-6K"></a>无诸阻滞。<a id="a-6L"></a>又遇便风之势。<a id="a-6M"></a>更加橹棹之功。<a id="a-6N"></a>则疾届宝城。<a id="a-6O"></a>忽登觉岸。<a id="a-6P"></a>可谓资粮易办。<a id="a-6Q"></a>道果先成。<a id="a-6R"></a>被迦葉上行之衣。<a id="a-6S"></a>坐释迦法空之座。<a id="a-6T"></a>登弥勒毗卢之阁。<a id="a-6U"></a>入普贤法界之身。<a id="a-6V"></a>能令客作贱人。<a id="a-6W"></a>全领长者之家业。<a id="a-6X"></a>忽使沈空小果。<a id="a-6Y"></a>顿受如来之记名。<a id="a-6Z"></a>未有一门匪通斯道。<a id="a-6a"></a>必无一法不契此宗。<a id="a-6b"></a>过去觉王。<a id="a-6c"></a>因兹成佛。<a id="a-6d"></a>未来大士。<a id="a-6e"></a>仗此证真。<a id="a-6f"></a>则何一法门而不开。<a id="a-6g"></a>何一义理而不现。<a id="a-6h"></a>无一色非三摩钵地。<a id="a-6i"></a>无一声非陀罗尼门。<a id="a-6j"></a>尝一味而尽变醍醐。<a id="a-6k"></a>闻一香而皆入法界。<a id="a-6l"></a>风柯月渚。<a id="a-6m"></a>并可传心。<a id="a-6n"></a>烟岛云林。<a id="a-6o"></a>咸提妙旨。<a id="a-6p"></a>步步蹈金色之界。<a id="a-6q"></a>念念嗅薝卜之香。<a id="a-6r"></a>掬沧海而已得百川。<a id="a-6s"></a>到须弥而皆同一色。<a id="a-6t"></a>焕兮开观象之目。<a id="a-6u"></a>尽复自宗。<a id="a-6v"></a>寂尔导求珠之心。<a id="a-6w"></a>俱还本法。<a id="a-6x"></a>遂使邪山落仞。<a id="a-6y"></a>苦海收波。<a id="a-6z"></a>智楫以之安流。<a id="a-70"></a>妙峰以之高出。<a id="a-71"></a>今详祖佛大意。<a id="a-72"></a>经论正宗。<a id="a-73"></a>削去繁文。<a id="a-74"></a>唯搜要旨。<a id="a-75"></a>假申问答。<a id="a-76"></a>广引证明。<a id="a-77"></a>举一心为宗。<a id="a-78"></a>照万法如镜。<a id="a-79"></a>编联古制之深义。<a id="a-7A"></a>撮略宝藏之圆诠。<a id="a-7B"></a>同此显扬。<a id="a-7C"></a>称之曰录。<a id="a-7D"></a>分为百卷。<a id="a-7E"></a>大约三章。<a id="a-7F"></a>先立正宗。<a id="a-7G"></a>以为归趣。<a id="a-7H"></a>次申问答。<a id="a-7I"></a>用去疑情。<a id="a-7J"></a>后引真诠。<a id="a-7K"></a>成其圆信。<a id="a-7L"></a>以兹妙善。<a id="a-7M"></a>普施含灵。<a id="a-7N"></a>同报。</p>
  <p id="a7O">佛恩其传斯旨耳。</p>
 </body>
</html>