<!doctype html>
<html id="z3IBXFJ1fC" data-ver="1220">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第八十四</h1>
  <p id="a2">夫妄心虚假。<a id="a-3"></a>诸圣同推。<a id="a-4"></a>此执坚牢。<a id="a-5"></a>故须具引。<a id="a-6"></a>又约经论。<a id="a-7"></a>有三种假。<a id="a-8"></a>一因成假。<a id="a-9"></a>因前境对。<a id="a-A"></a>方乃生心。<a id="a-B"></a>二相续假。<a id="a-C"></a>初心因境。<a id="a-D"></a>后起分别。<a id="a-E"></a>念念相续。<a id="a-F"></a>乃至成事。<a id="a-G"></a>三相待假。<a id="a-H"></a>如待虚空无生。<a id="a-I"></a>说心有生。<a id="a-J"></a>又计于有心待于无心。<a id="a-K"></a>如短待长。<a id="a-L"></a>似近待远。<a id="a-M"></a>此三非实。<a id="a-N"></a>故称为假。<a id="a-O"></a>所以异相互无。<a id="a-P"></a>如中观论偈云。<a id="a-Q"></a>异中无异相。<a id="a-R"></a>不异中亦无。<a id="a-S"></a>无有异相故。<a id="a-T"></a>则无彼此异。<a id="a-U"></a>如长与短异。<a id="a-V"></a>长中无短相。<a id="a-W"></a>长无可对故。<a id="a-X"></a>无有长。<a id="a-Y"></a>短中无长相。<a id="a-Z"></a>短无可对。<a id="a-a"></a>故无有短。<a id="a-b"></a>长中无长相。<a id="a-c"></a>短无可对。<a id="a-d"></a>故无有短。<a id="a-e"></a>短中无短相。<a id="a-f"></a>长无可对。<a id="a-g"></a>故无有长。<a id="a-h"></a>既无长短。<a id="a-i"></a>孰言异耶。<a id="a-j"></a>又百论云。<a id="a-k"></a>若实有长相。<a id="a-l"></a>若长中有。<a id="a-m"></a>若短中有。<a id="a-n"></a>若共中有。<a id="a-o"></a>是皆不可得。<a id="a-p"></a>何以故。<a id="a-q"></a>长中无长相。<a id="a-r"></a>以因他故。<a id="a-s"></a>因短为长故。<a id="a-t"></a>短中亦无长相。<a id="a-u"></a>性相违故。<a id="a-v"></a>若短中有长。<a id="a-w"></a>不名为短。<a id="a-x"></a>共中亦无长。<a id="a-y"></a>二俱过故。<a id="a-z"></a>长相既无。<a id="a-10"></a>短相亦尔。<a id="a-11"></a>若无长短。<a id="a-12"></a>云何相待。<a id="a-13"></a>故遮异言不异。<a id="a-14"></a>非谓有无异。<a id="a-15"></a>此双绝以契性。<a id="a-16"></a>若约双显者。<a id="a-17"></a>谓上但显实。<a id="a-18"></a>则唯性而非异。<a id="a-19"></a>今性相皆具。<a id="a-1A"></a>故云双显。<a id="a-1B"></a>谓由体一故非异。<a id="a-1C"></a>相。<a id="a-1D"></a>差别。<a id="a-1E"></a>故非不异。<a id="a-1F"></a>此举双是以显双非。<a id="a-1G"></a>斯乃非一非异。<a id="a-1H"></a>而一而异。<a id="a-1I"></a>遮照无碍。<a id="a-1J"></a>性相融通。<a id="a-1K"></a>长短既然。<a id="a-1L"></a>万法皆尔。<a id="a-1M"></a>若以初心破此三假。<a id="a-1N"></a>一念无生。<a id="a-1O"></a>得入空观。<a id="a-1P"></a>夫空观者。<a id="a-1Q"></a>乃一切观之根本。<a id="a-1R"></a>从此次入假观。<a id="a-1S"></a>因不得假而入空。<a id="a-1T"></a>复不得空而入假。<a id="a-1U"></a>以非空非假。<a id="a-1V"></a>后入中观。<a id="a-1W"></a>乃至绝观。<a id="a-1X"></a>所以止观广破。<a id="a-1Y"></a>四句检而不得。<a id="a-1Z"></a>横竖推而无生。<a id="a-1a"></a>性相俱空。<a id="a-1b"></a>名字亦寂。<a id="a-1c"></a>若一念心起即具三假。<a id="a-1d"></a>当观此一念心。<a id="a-1e"></a>若心自生者。<a id="a-1f"></a>前念为根。<a id="a-1g"></a>后念为识。<a id="a-1h"></a>为从根生心。<a id="a-1i"></a>为从识生心。<a id="a-1j"></a>若根能生识。<a id="a-1k"></a>根为有识故生识。<a id="a-1l"></a>根为无识故生识。<a id="a-1m"></a>根若有识。<a id="a-1n"></a>根识则并。<a id="a-1o"></a>又无能生所生。<a id="a-1p"></a>根。<a id="a-1q"></a>若无识而能生识。<a id="a-1r"></a>诸无识物。<a id="a-1s"></a>不能生识。<a id="a-1t"></a>根既无识。<a id="a-1u"></a>何能生识。<a id="a-1v"></a>根虽无识而有识性。<a id="a-1w"></a>故能生识者。<a id="a-1x"></a>此之识性。<a id="a-1y"></a>是有是无。<a id="a-1z"></a>有已是识。<a id="a-20"></a>并在于根。<a id="a-21"></a>何谓为性。<a id="a-22"></a>根无识性。<a id="a-23"></a>不能生识。<a id="a-24"></a>又识性与识。<a id="a-25"></a>为一为异。<a id="a-26"></a>若一性即是识。<a id="a-27"></a>无能无所。<a id="a-28"></a>若异。<a id="a-29"></a>还是他生。<a id="a-2A"></a>非心自生。<a id="a-2B"></a>若言心不自生。<a id="a-2C"></a>尘来发心故有心生。<a id="a-2D"></a>引经云。<a id="a-2E"></a>有缘思生。<a id="a-2F"></a>无缘思不生。<a id="a-2G"></a>若尔。<a id="a-2H"></a>尘在意外来发内识。<a id="a-2I"></a>则心由他生。<a id="a-2J"></a>今推此尘。<a id="a-2K"></a>为是心故生心。<a id="a-2L"></a>为非心故生心。<a id="a-2M"></a>尘若是心。<a id="a-2N"></a>则不名尘。<a id="a-2O"></a>亦非意外。<a id="a-2P"></a>则同自生。<a id="a-2Q"></a>又二心并。<a id="a-2R"></a>则无能所。<a id="a-2S"></a>尘若非心。<a id="a-2T"></a>那能生心。<a id="a-2U"></a>如前破。<a id="a-2V"></a>若尘中有生性。<a id="a-2W"></a>是故生心。<a id="a-2X"></a>此性为有为无。<a id="a-2Y"></a>性若是有。<a id="a-2Z"></a>性与尘并。<a id="a-2a"></a>亦无。<a id="a-2b"></a>能所。<a id="a-2c"></a>若无。<a id="a-2d"></a>无不能生。<a id="a-2e"></a>若根尘合故有心生者。<a id="a-2f"></a>根尘各各有心故合生心。<a id="a-2g"></a>各各无心故合生。<a id="a-2h"></a>心若各各有。<a id="a-2i"></a>有合则两心生。<a id="a-2j"></a>堕在他性中。<a id="a-2k"></a>若各各无。<a id="a-2l"></a>合时亦无。<a id="a-2m"></a>又根尘各有心性。<a id="a-2n"></a>合则心生者。<a id="a-2o"></a>当检此性。<a id="a-2p"></a>为有为无。<a id="a-2q"></a>如前破。<a id="a-2r"></a>若根尘各离而有心者。<a id="a-2s"></a>此是无因缘生。<a id="a-2t"></a>为有此离。<a id="a-2u"></a>为无此离。<a id="a-2v"></a>若有此离。<a id="a-2w"></a>还从缘生。<a id="a-2x"></a>何谓为离。<a id="a-2y"></a>若无此离。<a id="a-2z"></a>无何能生。<a id="a-30"></a>若言此离有生性。<a id="a-31"></a>为有为无。<a id="a-32"></a>若性是有。<a id="a-33"></a>还从缘生。<a id="a-34"></a>不名为离。<a id="a-35"></a>若性是无。<a id="a-36"></a>无何能生。<a id="a-37"></a>如是四句推求知心毕竟不生。<a id="a-38"></a>是名从假入空观。<a id="a-39"></a>若不悟者。<a id="a-3A"></a>转入相续假破之。<a id="a-3B"></a>何以故。<a id="a-3C"></a>虽因成假。<a id="a-3D"></a>四破不得心生。<a id="a-3E"></a>今现见心。<a id="a-3F"></a>念念生灭。<a id="a-3G"></a>相续不断。<a id="a-3H"></a>何谓不生。<a id="a-3I"></a>此之念念。<a id="a-3J"></a>为当前念灭后念生。<a id="a-3K"></a>为前念不灭后念生。<a id="a-3L"></a>为前念亦灭亦不灭后念生。<a id="a-3M"></a>为前念非灭非不灭后念生。<a id="a-3N"></a>若前念不灭后念生。<a id="a-3O"></a>此则念自生念。<a id="a-3P"></a>两生相并。<a id="a-3Q"></a>亦无能所。<a id="a-3R"></a>若前念有生性生于后念。<a id="a-3S"></a>此性为有为无。<a id="a-3T"></a>有则非性。<a id="a-3U"></a>无则不生。<a id="a-3V"></a>如前破。<a id="a-3W"></a>若前念灭后念生者。<a id="a-3X"></a>前不灭生。<a id="a-3Y"></a>名为自性。<a id="a-3Z"></a>今由灭生。<a id="a-3a"></a>不灭。<a id="a-3b"></a>望灭岂非他性。<a id="a-3c"></a>他性灭中。<a id="a-3d"></a>有生故生。<a id="a-3e"></a>无生故生。<a id="a-3f"></a>有生是生。<a id="a-3g"></a>生灭相违。<a id="a-3h"></a>乃至生生何谓灭生。<a id="a-3i"></a>若灭无生。<a id="a-3j"></a>无何能生。<a id="a-3k"></a>若灭有生性性。<a id="a-3l"></a>破如前。<a id="a-3m"></a>若前念亦灭亦不灭后念生者。<a id="a-3n"></a>若灭已属灭。<a id="a-3o"></a>若不灭已属不灭。<a id="a-3p"></a>若不灭合灭能生。<a id="a-3q"></a>即是共生。<a id="a-3r"></a>共自相违。<a id="a-3s"></a>相违何能生。<a id="a-3t"></a>又若各有生。<a id="a-3u"></a>即有二过。<a id="a-3v"></a>各各无生。<a id="a-3w"></a>合亦不生。<a id="a-3x"></a>若灭不灭中有生性者。<a id="a-3y"></a>为有为无。<a id="a-3z"></a>若性定有。<a id="a-40"></a>何谓灭不灭。<a id="a-41"></a>若性定无。<a id="a-42"></a>亦何为谓灭不灭。<a id="a-43"></a>此不免断常之失。<a id="a-44"></a>还堕共过。<a id="a-45"></a>若前念非灭非不灭而后念生者。<a id="a-46"></a>为有此非灭非不灭。<a id="a-47"></a>为无此非灭非不灭。<a id="a-48"></a>若有。<a id="a-49"></a>则非无因。<a id="a-4A"></a>若无。<a id="a-4B"></a>无因不能生。<a id="a-4C"></a>若无因有生性。<a id="a-4D"></a>此性即因。<a id="a-4E"></a>何谓无因。<a id="a-4F"></a>若无。<a id="a-4G"></a>无不能生。<a id="a-4H"></a>如是四句推相续假求心不得。<a id="a-4I"></a>无四实性。<a id="a-4J"></a>但有心名字。<a id="a-4K"></a>是字不住内外两中间。<a id="a-4L"></a>不常自有。<a id="a-4M"></a>相续无性。<a id="a-4N"></a>即世谛破性。<a id="a-4O"></a>名为性空。<a id="a-4P"></a>相续无名。<a id="a-4Q"></a>即真谛破假。<a id="a-4R"></a>名为相空。<a id="a-4S"></a>性相俱空。<a id="a-4T"></a>乃至作十八空。<a id="a-4U"></a>若不得入者。<a id="a-4V"></a>犹计有心待于无心。<a id="a-4W"></a>相待惑起。<a id="a-4X"></a>此与上异。<a id="a-4Y"></a>因成假。<a id="a-4Z"></a>取根尘两法和合为因。<a id="a-4a"></a>相续假。<a id="a-4b"></a>竖取意根前后为相续。<a id="a-4c"></a>竖望生灭。<a id="a-4d"></a>此是别灭。<a id="a-4e"></a>别灭则狭。<a id="a-4f"></a>今相待假待于通灭。<a id="a-4g"></a>此义则宽。<a id="a-4h"></a>通灭者。<a id="a-4i"></a>如三无为。<a id="a-4j"></a>不并是灭。<a id="a-4k"></a>而得是无生。<a id="a-4l"></a>待虚空无生而说心生。<a id="a-4m"></a>即是相待假。<a id="a-4n"></a>今检此心。<a id="a-4o"></a>为待无生心生。<a id="a-4p"></a>为待有心生。<a id="a-4q"></a>为待亦生亦无生而心生。<a id="a-4r"></a>为待非生非无生而心生。<a id="a-4s"></a>若待无生而生心者。<a id="a-4t"></a>有此无生。<a id="a-4u"></a>无此无生。<a id="a-4v"></a>若有生可待。<a id="a-4w"></a>还是待有。<a id="a-4x"></a>何谓待无。<a id="a-4y"></a>有有相待。<a id="a-4z"></a>即是自生。<a id="a-50"></a>若无此无生。<a id="a-51"></a>无何所待。<a id="a-52"></a>若只待此无无而生心者。<a id="a-53"></a>一切无无亦应生心。<a id="a-54"></a>无望于有。<a id="a-55"></a>无即是他生。<a id="a-56"></a>又无生虽无。<a id="a-57"></a>而有生性。<a id="a-58"></a>待此性故而知有心。<a id="a-59"></a>此性为已生。<a id="a-5A"></a>为未生。<a id="a-5B"></a>若已生。<a id="a-5C"></a>生即是于生。<a id="a-5D"></a>何谓为性。<a id="a-5E"></a>性若未生。<a id="a-5F"></a>未生何能生。<a id="a-5G"></a>若待生而心生者。<a id="a-5H"></a>生还待生。<a id="a-5I"></a>长应待长。<a id="a-5J"></a>既无此义。<a id="a-5K"></a>何待心生。<a id="a-5L"></a>若待生无生故有心生。<a id="a-5M"></a>如待短得有于长。<a id="a-5N"></a>此堕二过。<a id="a-5O"></a>各有。<a id="a-5P"></a>则二生并。<a id="a-5Q"></a>各无。<a id="a-5R"></a>生全不可得。<a id="a-5S"></a>如前破。<a id="a-5T"></a>若待非生非无生而有心生者。<a id="a-5U"></a>论云。<a id="a-5V"></a>从因缘生尚不可得。<a id="a-5W"></a>何况无因缘。<a id="a-5X"></a>又此无因。<a id="a-5Y"></a>为有为无。<a id="a-5Z"></a>若有还是待有。<a id="a-5a"></a>若无还是待无。<a id="a-5b"></a>何谓无因。<a id="a-5c"></a>若言有性。<a id="a-5d"></a>性为有为无。<a id="a-5e"></a>性若是有。<a id="a-5f"></a>为生非生。<a id="a-5g"></a>若生已是生。<a id="a-5h"></a>何谓为性。<a id="a-5i"></a>若无生云何能生。<a id="a-5j"></a>如是四句推相待假求心不得。<a id="a-5k"></a>不起性实。<a id="a-5l"></a>但有名字。<a id="a-5m"></a>名字之生。<a id="a-5n"></a>生则无生。<a id="a-5o"></a>复次性相中求阴入界不可得。<a id="a-5p"></a>即是法空。<a id="a-5q"></a>性相求人我知见不可得。<a id="a-5r"></a>名众生空。<a id="a-5s"></a>乃至十八空等。<a id="a-5t"></a>辅行记释。<a id="a-5u"></a>因成假。<a id="a-5v"></a>初破自生中云。<a id="a-5w"></a>前念为根。<a id="a-5x"></a>后念为识者。<a id="a-5y"></a>根无别体。<a id="a-5z"></a>还指无间灭意为体。<a id="a-60"></a>根名能生。<a id="a-61"></a>由前意灭。<a id="a-62"></a>生后意识。<a id="a-63"></a>故俱舍论云。<a id="a-64"></a>由即六识身无间灭为意。<a id="a-65"></a>身者。<a id="a-66"></a>体也。<a id="a-67"></a>无间灭时。<a id="a-68"></a>为意根体。<a id="a-69"></a>尔时五识。<a id="a-6A"></a>亦依无间灭意以为亲缘。<a id="a-6B"></a>用五色根以为疏缘。<a id="a-6C"></a>而生五识。<a id="a-6D"></a>五识无间。<a id="a-6E"></a>分别生时。<a id="a-6F"></a>即名意识。<a id="a-6G"></a>今此文意。<a id="a-6H"></a>不是五识。<a id="a-6I"></a>是第六识。<a id="a-6J"></a>缘于。<a id="a-6K"></a>有见以为法尘。<a id="a-6L"></a>即名为识。<a id="a-6M"></a>即以此识对根研责。<a id="a-6N"></a>故云根为有识故生识。<a id="a-6O"></a>根为无识故生识。</p>
  <p id="a6P">大智度论问曰。<a id="a-6Q"></a>前念若灭。<a id="a-6R"></a>何能生后。</p>
  <p id="a6S">答。<a id="a-6T"></a>有二义。<a id="a-6U"></a>一念念灭。<a id="a-6V"></a>二念念生。<a id="a-6W"></a>有此二故。<a id="a-6X"></a>故灭得生。<a id="a-6Y"></a>恐生断见。<a id="a-6Z"></a>是故须立。<a id="a-6a"></a>今为破故是故须责。<a id="a-6b"></a>生灭虽殊。<a id="a-6c"></a>根之与识俱是自心。<a id="a-6d"></a>从根从识俱属自性。<a id="a-6e"></a>于自性中根识互责求不可得。<a id="a-6f"></a>又心之与识。<a id="a-6g"></a>俱对于尘。<a id="a-6h"></a>以立心名。<a id="a-6i"></a>乃至根若有识。<a id="a-6j"></a>则有二妨。<a id="a-6k"></a>谓根识并。<a id="a-6l"></a>及能所并。<a id="a-6m"></a>则有生生无穷之过。<a id="a-6n"></a>若无能所。<a id="a-6o"></a>生义不成。<a id="a-6p"></a>云何言生。<a id="a-6q"></a>又无间灭方名生识。<a id="a-6r"></a>根若有识。<a id="a-6s"></a>生灭相违。<a id="a-6t"></a>故并有过。<a id="a-6u"></a>根若无识。<a id="a-6v"></a>即类无识。<a id="a-6w"></a>能生识也。<a id="a-6x"></a>又责有识性。<a id="a-6y"></a>此是纵破。<a id="a-6z"></a>有还同有。<a id="a-70"></a>亦成并生。<a id="a-71"></a>无还同无。<a id="a-72"></a>同无情生。<a id="a-73"></a>又识性作一异责。<a id="a-74"></a>若一者。<a id="a-75"></a>凡言性者。<a id="a-76"></a>后方能生。<a id="a-77"></a>识与性一。<a id="a-78"></a>故无能所。<a id="a-79"></a>若异者。<a id="a-7A"></a>若异识则同外境。<a id="a-7B"></a>境能生识即同他。<a id="a-7C"></a>如何计自。<a id="a-7D"></a>次破他性者。<a id="a-7E"></a>虽言心不自生。<a id="a-7F"></a>由有外尘而来发心。<a id="a-7G"></a>尘望于根。<a id="a-7H"></a>尘名为他。<a id="a-7I"></a>先责是心。<a id="a-7J"></a>则有三妨。<a id="a-7K"></a>一尘非心妨。<a id="a-7L"></a>则心不名尘。<a id="a-7M"></a>二尘非意。<a id="a-7N"></a>外同自生妨。<a id="a-7O"></a>三并生妨。<a id="a-7P"></a>尘若非心。<a id="a-7Q"></a>容许尘生。<a id="a-7R"></a>尘若是心。<a id="a-7S"></a>还成心处生心。<a id="a-7T"></a>即名并生。<a id="a-7U"></a>子若生苗。<a id="a-7V"></a>则有能所。<a id="a-7W"></a>子还生子。<a id="a-7X"></a>则二子并生。<a id="a-7Y"></a>有何能所。<a id="a-7Z"></a>尘若非心。<a id="a-7a"></a>则与前根中无识义。<a id="a-7b"></a>同责意亦尔。<a id="a-7c"></a>故云如前破。<a id="a-7d"></a>尘有识性。<a id="a-7e"></a>例前可知。<a id="a-7f"></a>破共生者。<a id="a-7g"></a>堕自他性。<a id="a-7h"></a>名为共生。<a id="a-7i"></a>今破。<a id="a-7j"></a>若自他各各无生。<a id="a-7k"></a>和合亦无。<a id="a-7l"></a>如二砂无油。<a id="a-7m"></a>和合亦无。<a id="a-7n"></a>破无因不生亦尔。<a id="a-7o"></a>结成性相二空者。<a id="a-7p"></a>但无性计。<a id="a-7q"></a>名为性空。<a id="a-7r"></a>性既破已。<a id="a-7s"></a>但有色心内外之相。<a id="a-7t"></a>既不住于无四句中。<a id="a-7u"></a>故相亦叵得。<a id="a-7v"></a>名为相空。<a id="a-7w"></a>言不在内外中间者。<a id="a-7x"></a>内只是因。<a id="a-7y"></a>外只是缘。<a id="a-7z"></a>中间是共。<a id="a-80"></a>常自有者。<a id="a-81"></a>只是无因。<a id="a-82"></a>无此计故。<a id="a-83"></a>即无四性。<a id="a-84"></a>此之二空。<a id="a-85"></a>言虽前后。<a id="a-86"></a>意不异时。<a id="a-87"></a>复以二谛结成二空。<a id="a-88"></a>若有性执。<a id="a-89"></a>世而非谛。<a id="a-8A"></a>破性执已。<a id="a-8B"></a>乃名世谛。<a id="a-8C"></a>故云世谛破性。<a id="a-8D"></a>性执破已。<a id="a-8E"></a>但有名字。<a id="a-8F"></a>名之为假。<a id="a-8G"></a>假即是相。<a id="a-8H"></a>为空相故。<a id="a-8I"></a>观于法性。<a id="a-8J"></a>观理证真。<a id="a-8K"></a>名真谛破相。<a id="a-8L"></a>空非前后。<a id="a-8M"></a>二谛同时。<a id="a-8N"></a>为辩性相。<a id="a-8O"></a>前后说耳。<a id="a-8P"></a>又有四运心。<a id="a-8Q"></a>一未运。<a id="a-8R"></a>二欲运。<a id="a-8S"></a>三正运。<a id="a-8T"></a>四运已。<a id="a-8U"></a>傅大士颂云。<a id="a-8V"></a>独自作。<a id="a-8W"></a>问我心中何所著。<a id="a-8X"></a>推检四运并无生。<a id="a-8Y"></a>千端万累何能缚。<a id="a-8Z"></a>释曰。<a id="a-8a"></a>未起欲起二运之心。<a id="a-8b"></a>属未来。<a id="a-8c"></a>未来何处有心。<a id="a-8d"></a>正起一运之心。<a id="a-8e"></a>属现在。<a id="a-8f"></a>现在不住何处有心。<a id="a-8g"></a>又属生时。<a id="a-8h"></a>因未生已生立生时。<a id="a-8i"></a>未生已生既无生。<a id="a-8j"></a>生时亦无生。<a id="a-8k"></a>如已去未去去时。<a id="a-8l"></a>俱无去法。<a id="a-8m"></a>如中论所破。<a id="a-8n"></a>起已一运之心。<a id="a-8o"></a>属过去。<a id="a-8p"></a>过去已谢。<a id="a-8q"></a>何处有心。<a id="a-8r"></a>所以金刚经云。<a id="a-8s"></a>过去心不可得。<a id="a-8t"></a>未来心不可得。<a id="a-8u"></a>现在心不可得。<a id="a-8v"></a>三际俱空。<a id="a-8w"></a>一心何有。<a id="a-8x"></a>以所依根本之心尚不有。<a id="a-8y"></a>能依枝末一切万法。<a id="a-8z"></a>宁是实耶。<a id="a-90"></a>故云千端万累何能缚。<a id="a-91"></a>故知但了一念空。<a id="a-92"></a>诸尘自然破。<a id="a-93"></a>所依既不有。<a id="a-94"></a>能依何得生。<a id="a-95"></a>如源尽流干。<a id="a-96"></a>根危叶谢。<a id="a-97"></a>所以阿难七处执而无据。<a id="a-98"></a>故知邪法难扶。<a id="a-99"></a>二祖直下求而不生。<a id="a-9A"></a>可验解空方悟。<a id="a-9B"></a>祖佛大约。<a id="a-9C"></a>只指斯宗。<a id="a-9D"></a>既不得能起之心。<a id="a-9E"></a>亦不得所生之境。<a id="a-9F"></a>心不可得故即我丧。<a id="a-9G"></a>境不可得故。<a id="a-9H"></a>即法亡。<a id="a-9I"></a>若能人法俱空。<a id="a-9J"></a>即显一心妙理。<a id="a-9K"></a>但以心尘相对。<a id="a-9L"></a>万法纵横。<a id="a-9M"></a>境智一如。<a id="a-9N"></a>千差顿寂。<a id="a-9O"></a>如是方能豁悟本觉灵智真心。<a id="a-9P"></a>无住无依。<a id="a-9Q"></a>遍周法界。<a id="a-9R"></a>广百论云。<a id="a-9S"></a>经言。<a id="a-9T"></a>无有少法自性可得。<a id="a-9U"></a>唯有能造。<a id="a-9V"></a>能造即是心及心法。<a id="a-9W"></a>又云。<a id="a-9X"></a>三界唯心。<a id="a-9Y"></a>如是等经。<a id="a-9Z"></a>其数无量。<a id="a-9a"></a>是故诸法唯识理成。<a id="a-9b"></a>岂不决定。<a id="a-9c"></a>执一切法实唯有识者。<a id="a-9d"></a>亦成颠倒。<a id="a-9e"></a>境即无。<a id="a-9f"></a>识云何有。<a id="a-9g"></a>经言唯识者。<a id="a-9h"></a>为令观识。<a id="a-9i"></a>舍彼外尘。<a id="a-9j"></a>既舍外尘。<a id="a-9k"></a>妄心随息。<a id="a-9l"></a>妄心息故。<a id="a-9m"></a>证会中道。<a id="a-9n"></a>故经偈言。<a id="a-9o"></a>未达境唯心。<a id="a-9p"></a>起种种分别。<a id="a-9q"></a>达境唯心已。<a id="a-9r"></a>分别则不生。<a id="a-9s"></a>若知境唯心。<a id="a-9t"></a>便舍外尘相。<a id="a-9u"></a>从此息分别。<a id="a-9v"></a>悟平等真空。</p>
  <p id="a9w">显识论问。<a id="a-9x"></a>境识俱遣。<a id="a-9y"></a>何识所成。</p>
  <p id="a9z">答。<a id="a-A0"></a>境识俱泯。<a id="a-A1"></a>即是实性。<a id="a-A2"></a>实性即是阿摩罗识。<a id="a-A3"></a>维摩经云。<a id="a-A4"></a>华严菩萨曰。<a id="a-A5"></a>从我起二为二。<a id="a-A6"></a>见我实相者。<a id="a-A7"></a>不起二法。<a id="a-A8"></a>若不住二法。<a id="a-A9"></a>则无有识。<a id="a-AA"></a>无所识者。<a id="a-AB"></a>是为入不二法门。<a id="a-AC"></a>故知见有二法。<a id="a-AD"></a>乃至纤毫并皆属识。<a id="a-AE"></a>境识俱亡。<a id="a-AF"></a>乃入真空之理。<a id="a-AG"></a>所以智光论师。<a id="a-AH"></a>立中根说。<a id="a-AI"></a>法相大乘。<a id="a-AJ"></a>境空心有唯识道理。<a id="a-AK"></a>未能全入平等真空。<a id="a-AL"></a>为上根说无相大乘。<a id="a-AM"></a>辩心境俱空平等一味。<a id="a-AN"></a>为真了义。<a id="a-AO"></a>是以因唯识。<a id="a-AP"></a>入真空究竟之门。<a id="a-AQ"></a>离此别求非真解脱。</p>
  <p id="aAR">唯识钞问云。<a id="a-AS"></a>内心唯识者。<a id="a-AT"></a>为是真实有。<a id="a-AU"></a>为非真实有耶。</p>
  <p id="aAV">答。<a id="a-AW"></a>论云。<a id="a-AX"></a>诸心心所(前陈也)。<a id="a-AY"></a>依他起故(因也)。<a id="a-AZ"></a>亦如幻事(喻也)。<a id="a-Aa"></a>非真实有(法也)</p>
  <p id="aAb">问。<a id="a-Ac"></a>若尔。<a id="a-Ad"></a>心境都无差别。<a id="a-Ae"></a>何故乃说唯有识耶。</p>
  <p id="aAf">答。<a id="a-Ag"></a>为遣外道等心心所外执实有境故。<a id="a-Ah"></a>假说唯有识。<a id="a-Ai"></a>非唯识言。<a id="a-Aj"></a>便有实。<a id="a-Ak"></a>识论云。<a id="a-Al"></a>为遣妄执心心所外实有境故。<a id="a-Am"></a>说唯有识。<a id="a-An"></a>若执唯识真实有者。<a id="a-Ao"></a>如执外境。<a id="a-Ap"></a>亦是法执。<a id="a-Aq"></a>若法执不生。<a id="a-Ar"></a>即入真空矣。</p>
  <p id="aAs">问。<a id="a-At"></a>约唯识理人法俱空者。<a id="a-Au"></a>即今受用是何等物。</p>
  <p id="aAv">答。<a id="a-Aw"></a>所受用法。<a id="a-Ax"></a>但是六尘。<a id="a-Ay"></a>因缘故生。<a id="a-Az"></a>因缘故灭。<a id="a-B0"></a>决定内无人能受。<a id="a-B1"></a>外无尘可用。<a id="a-B2"></a>十八空论云。<a id="a-B3"></a>外空者。<a id="a-B4"></a>亦名所受空。<a id="a-B5"></a>离六外入。<a id="a-B6"></a>无别法为可受者。<a id="a-B7"></a>若诸众生所受所用。<a id="a-B8"></a>但是六尘。<a id="a-B9"></a>内既无人能受。<a id="a-BA"></a>外亦无法可受。<a id="a-BB"></a>即人法俱空。<a id="a-BC"></a>唯识无境。<a id="a-BD"></a>故名外空。<a id="a-BE"></a>以无境故。<a id="a-BF"></a>亦无有识。<a id="a-BG"></a>即是内空。<a id="a-BH"></a>乃至十八空。</p>
  <p id="aBI">问。<a id="a-BJ"></a>人法俱空。<a id="a-BK"></a>识又不立。<a id="a-BL"></a>即今见闻从何而有。</p>
  <p id="aBM">答。<a id="a-BN"></a>一切前尘所现诸法。<a id="a-BO"></a>尽随念而至。<a id="a-BP"></a>皆对想而生。<a id="a-BQ"></a>念息境空。<a id="a-BR"></a>意虚法寂。<a id="a-BS"></a>故经云。<a id="a-BT"></a>想灭闲静。<a id="a-BU"></a>识停无为。<a id="a-BV"></a>又经云。<a id="a-BW"></a>一切诸佛。<a id="a-BX"></a>一切诸法。<a id="a-BY"></a>从意生形。<a id="a-BZ"></a>又经云。<a id="a-Ba"></a>诸法不牢固。<a id="a-Bb"></a>唯立在于念。<a id="a-Bc"></a>以解见空者。<a id="a-Bd"></a>一切无想念。<a id="a-Be"></a>故知见闻但是缘起。<a id="a-Bf"></a>见毕竟空。<a id="a-Bg"></a>如世幻施为。<a id="a-Bh"></a>似空华起灭。<a id="a-Bi"></a>故云见闻如幻翳。<a id="a-Bj"></a>三界若空华。<a id="a-Bk"></a>且如眼根具五缘得见。<a id="a-Bl"></a>然此能见。<a id="a-Bm"></a>只是五缘。<a id="a-Bn"></a>无见者故。<a id="a-Bo"></a>若言具五缘发识能见者。<a id="a-Bp"></a>未知何缘定能生识。<a id="a-Bq"></a>若言一一不生。<a id="a-Br"></a>和合故能生见者。<a id="a-Bs"></a>即如五盲和合。<a id="a-Bt"></a>应成一见。<a id="a-Bu"></a>众盲既不见。<a id="a-Bv"></a>和合云何生。<a id="a-Bw"></a>故知非别识生。<a id="a-Bx"></a>但有见即是众缘。<a id="a-By"></a>所以名缘起也。<a id="a-Bz"></a>故经云。<a id="a-C0"></a>眼不自见。<a id="a-C1"></a>属诸因缘。<a id="a-C2"></a>缘非见性。<a id="a-C3"></a>眼即是空。<a id="a-C4"></a>眼根既然。<a id="a-C5"></a>诸根例尔。<a id="a-C6"></a>但起唯缘起。<a id="a-C7"></a>灭唯缘灭。<a id="a-C8"></a>起灭唯缘。<a id="a-C9"></a>人法俱寂。<a id="a-CA"></a>若了此我法二空。<a id="a-CB"></a>即证圆理。<a id="a-CC"></a>故云若见因缘法。<a id="a-CD"></a>是名为见佛。</p>
  <p id="aCE">问。<a id="a-CF"></a>凡夫界中取舍分别。<a id="a-CG"></a>逆顺关念。<a id="a-CH"></a>欣厌盈怀。<a id="a-CI"></a>常缚六尘以为隔碍。<a id="a-CJ"></a>如何得根境融通。<a id="a-CK"></a>一切如意。</p>
  <p id="aCL">答。<a id="a-CM"></a>但见法性。<a id="a-CN"></a>证大涅槃。<a id="a-CO"></a>尚无一法可通。<a id="a-CP"></a>岂有诸法为碍。<a id="a-CQ"></a>则常如意。<a id="a-CR"></a>无有不如意时。<a id="a-CS"></a>故涅槃论云。<a id="a-CT"></a>今言涅槃如意者。<a id="a-CU"></a>一切苦乐善恶无不是理。<a id="a-CV"></a>故名如意。<a id="a-CW"></a>释曰。<a id="a-CX"></a>无不是理者。<a id="a-CY"></a>皆一心真如理故。<a id="a-CZ"></a>以苦乐是心受。<a id="a-Ca"></a>善恶从心生。<a id="a-Cb"></a>则无外尘所违所隔。<a id="a-Cc"></a>若了一心。<a id="a-Cd"></a>岂非如意。<a id="a-Ce"></a>若有一法当情。<a id="a-Cf"></a>则成诤竞。<a id="a-Cg"></a>楞伽经偈云。<a id="a-Ch"></a>乃至有所立。<a id="a-Ci"></a>一切皆错乱。<a id="a-Cj"></a>若见唯自心。<a id="a-Ck"></a>是则无违诤。<a id="a-Cl"></a>所以迷时人逐法。<a id="a-Cm"></a>悟后法由人。<a id="a-Cn"></a>且如摩尼珠。<a id="a-Co"></a>无情色法。<a id="a-Cp"></a>尚能无私两宝。<a id="a-Cq"></a>周给群情。<a id="a-Cr"></a>故称如意。<a id="a-Cs"></a>况灵台妙性。<a id="a-Ct"></a>岂弗能耶。<a id="a-Cu"></a>但归一心。<a id="a-Cv"></a>得大无碍。<a id="a-Cw"></a>故云。<a id="a-Cx"></a>转变天地。<a id="a-Cy"></a>自在纵横。</p>
  <p id="aCz">问。<a id="a-D0"></a>论云。<a id="a-D1"></a>唯是一心。<a id="a-D2"></a>故名真如者。<a id="a-D3"></a>真则无伪。<a id="a-D4"></a>如则不变。<a id="a-D5"></a>妙色湛然不空之性。<a id="a-D6"></a>云何经中复说心空则一切法空。</p>
  <p id="aD7">答。<a id="a-D8"></a>夫言空者。<a id="a-D9"></a>说世间一切妄心染法是空。<a id="a-DA"></a>以遍计情执无道理故。<a id="a-DB"></a>若出世佛法真心则不空。<a id="a-DC"></a>以有道理故。<a id="a-DD"></a>起信论云。<a id="a-DE"></a>真如有二。<a id="a-DF"></a>一如实空。<a id="a-DG"></a>以能究竟显实故。<a id="a-DH"></a>二如实不空。<a id="a-DI"></a>以有自体。<a id="a-DJ"></a>具足无漏性功德故。<a id="a-DK"></a>所言空者。<a id="a-DL"></a>从本已来。<a id="a-DM"></a>一切染法不相应故。<a id="a-DN"></a>谓离一切法差别之相。<a id="a-DO"></a>以无虚妄心念故。<a id="a-DP"></a>当知真如自性。<a id="a-DQ"></a>非有无一异等相。<a id="a-DR"></a>乃至总说。<a id="a-DS"></a>依一切众生。<a id="a-DT"></a>以有妄心念念分别。<a id="a-DU"></a>皆不相应。<a id="a-DV"></a>故说为空。<a id="a-DW"></a>若离妄心。<a id="a-DX"></a>实无可空故。<a id="a-DY"></a>所言不空者。<a id="a-DZ"></a>已显法体空无妄故。<a id="a-Da"></a>即是真心。<a id="a-Db"></a>常恒不变。<a id="a-Dc"></a>净法满足。<a id="a-Dd"></a>则名不空。<a id="a-De"></a>清凉记释云。<a id="a-Df"></a>不与妄合。<a id="a-Dg"></a>则名为空。<a id="a-Dh"></a>性。<a id="a-Di"></a>具万德。<a id="a-Dj"></a>即名不空。<a id="a-Dk"></a>及至释文。<a id="a-Dl"></a>乃云。<a id="a-Dm"></a>若离妄心。<a id="a-Dn"></a>实无可空。<a id="a-Do"></a>则显空藏。<a id="a-Dp"></a>因妄而显。<a id="a-Dq"></a>而不空藏。<a id="a-Dr"></a>要由翻染方显不空。<a id="a-Ds"></a>故云以显法体空无妄故。<a id="a-Dt"></a>即是真心等。<a id="a-Du"></a>如本有檀德。<a id="a-Dv"></a>今为悭贪。<a id="a-Dw"></a>本有尸德。<a id="a-Dx"></a>今随五欲。<a id="a-Dy"></a>本有寂定。<a id="a-Dz"></a>今为乱想。<a id="a-E0"></a>本有大智。<a id="a-E1"></a>今为愚痴。<a id="a-E2"></a>是则悭藏于施。<a id="a-E3"></a>乃至痴藏于慧。<a id="a-E4"></a>故论云。<a id="a-E5"></a>以知法性无悭贪故。<a id="a-E6"></a>随顺修行檀波罗蜜等。<a id="a-E7"></a>万行例然。<a id="a-E8"></a>故论云。<a id="a-E9"></a>本有真实识知义。<a id="a-EA"></a>云若心有动。<a id="a-EB"></a>非真识知。<a id="a-EC"></a>明妄心之动。<a id="a-ED"></a>藏其真知。<a id="a-EE"></a>是以即妄之空。<a id="a-EF"></a>藏不空之万德。<a id="a-EG"></a>故经颂云。<a id="a-EH"></a>知妄本自真。<a id="a-EI"></a>见佛则清净。<a id="a-EJ"></a>故论云。<a id="a-EK"></a>以能究竟显实。<a id="a-EL"></a>故名为空。<a id="a-EM"></a>故知空藏能藏不空。<a id="a-EN"></a>能藏既空。<a id="a-EO"></a>则显不空之藏。<a id="a-EP"></a>本来具矣。<a id="a-EQ"></a>二者自性心上无妄为空。<a id="a-ER"></a>随所无者。<a id="a-ES"></a>即不空德。<a id="a-ET"></a>如空无悭吝。<a id="a-EU"></a>即显有檀。<a id="a-EV"></a>空无妄动。<a id="a-EW"></a>显有性空。<a id="a-EX"></a>故是空藏藏不空也。<a id="a-EY"></a>故知一切众生本觉佛智。<a id="a-EZ"></a>本自圆具。<a id="a-Ea"></a>但以妄覆而不自知。<a id="a-Eb"></a>若了妄空。<a id="a-Ec"></a>真觉顿现。<a id="a-Ed"></a>如云开月朗。<a id="a-Ee"></a>尘去镜明。<a id="a-Ef"></a>见性之时。<a id="a-Eg"></a>故云发得。<a id="a-Eh"></a>非是修成。<a id="a-Ei"></a>三身满日。<a id="a-Ej"></a>亦云万行引出。<a id="a-Ek"></a>不从外来。<a id="a-El"></a>皆约一心。<a id="a-Em"></a>本有具足。<a id="a-En"></a>故知不空之空。<a id="a-Eo"></a>体含万德。<a id="a-Ep"></a>不有之有。<a id="a-Eq"></a>理合圆宗。<a id="a-Er"></a>空有相成。<a id="a-Es"></a>无诸障碍。<a id="a-Et"></a>若离空之有。<a id="a-Eu"></a>有则是常。<a id="a-Ev"></a>若离有之空。<a id="a-Ew"></a>空则成断。<a id="a-Ex"></a>今有无齐行。<a id="a-Ey"></a>不违一旨。<a id="a-Ez"></a>是以智能达有。<a id="a-F0"></a>慧能观空。<a id="a-F1"></a>若达有而不知空。<a id="a-F2"></a>则失慧眼。<a id="a-F3"></a>观空而不鉴有。<a id="a-F4"></a>则丧智心。<a id="a-F5"></a>菩萨不尽有为。<a id="a-F6"></a>不住无为。<a id="a-F7"></a>尽有则智业不成。<a id="a-F8"></a>住无则慧心不朗。<a id="a-F9"></a>故义海云。<a id="a-FA"></a>若空异于有。<a id="a-FB"></a>即净不名净。<a id="a-FC"></a>以迷空故。<a id="a-FD"></a>若有异于空。<a id="a-FE"></a>即染不名染。<a id="a-FF"></a>以执有故。<a id="a-FG"></a>今有即全空。<a id="a-FH"></a>方名染分。<a id="a-FI"></a>空即全有。<a id="a-FJ"></a>方名净分。<a id="a-FK"></a>由空有无碍。<a id="a-FL"></a>染净自在也。<a id="a-FM"></a>若空即有。<a id="a-FN"></a>有即空。<a id="a-FO"></a>乃至一切法皆互相即也。<a id="a-FP"></a>既互相即。<a id="a-FQ"></a>则毕竟无一异空有等法。<a id="a-FR"></a>于心外发现。<a id="a-FS"></a>设有发现。<a id="a-FT"></a>皆是自心相分。<a id="a-FU"></a>不同凡小不知。<a id="a-FV"></a>取而执有。<a id="a-FW"></a>舍而沈空。<a id="a-FX"></a>若入此一心中道之门。<a id="a-FY"></a>能成万行方便之道。<a id="a-FZ"></a>如大庄严法门经云。<a id="a-Fa"></a>文殊师利言。<a id="a-Fb"></a>方便有二种。<a id="a-Fc"></a>一者不舍生死。<a id="a-Fd"></a>二者不住涅槃。<a id="a-Fe"></a>复有二种。<a id="a-Ff"></a>一者空门。<a id="a-Fg"></a>二恶见门。<a id="a-Fh"></a>复有二种。<a id="a-Fi"></a>一者无相门。<a id="a-Fj"></a>二者相觉观门。<a id="a-Fk"></a>复有二种。<a id="a-Fl"></a>一者无愿门。<a id="a-Fm"></a>二者愿生门。<a id="a-Fn"></a>复有二种。<a id="a-Fo"></a>一者无作门。<a id="a-Fp"></a>二者种善根行门。<a id="a-Fq"></a>复有二种。<a id="a-Fr"></a>一者无生门。<a id="a-Fs"></a>二者示生门。<a id="a-Ft"></a>是以悟宗则逆顺同归。<a id="a-Fu"></a>达体则善恶并化。</p>
  <p id="aFv">问。<a id="a-Fw"></a>论云。<a id="a-Fx"></a>说智及智处。<a id="a-Fy"></a>俱名为般若。<a id="a-Fz"></a>智处即是境。<a id="a-G0"></a>云何成般若。</p>
  <p id="aG1">答。<a id="a-G2"></a>般若有二种。<a id="a-G3"></a>一真实常住般若。<a id="a-G4"></a>二观照有用般若。<a id="a-G5"></a>若真实般若。<a id="a-G6"></a>性遍一切处。<a id="a-G7"></a>寂而常照。<a id="a-G8"></a>唯一真心。<a id="a-G9"></a>不分能所。<a id="a-GA"></a>即不同世间顽境以为所照。<a id="a-GB"></a>亦不同偏小妄心以为所照。<a id="a-GC"></a>又亦不同假立真如以为所照。<a id="a-GD"></a>今则一体潜通。<a id="a-GE"></a>心心互照。<a id="a-GF"></a>以无心外境。<a id="a-GG"></a>亦无境外心。<a id="a-GH"></a>以心是境心。<a id="a-GI"></a>境是心境故。<a id="a-GJ"></a>如是融镕。<a id="a-GK"></a>岂非般若乎。<a id="a-GL"></a>所以云色无边故。<a id="a-GM"></a>般若无边。<a id="a-GN"></a>故知离色无心。<a id="a-GO"></a>离心无色。<a id="a-GP"></a>如般若经云。<a id="a-GQ"></a>复次勇猛。<a id="a-GR"></a>菩萨摩诃萨。<a id="a-GS"></a>应如是行。<a id="a-GT"></a>色非所缘。<a id="a-GU"></a>何以故。<a id="a-GV"></a>一切法无所缘。<a id="a-GW"></a>无有小法可取故。<a id="a-GX"></a>彼若是可取。<a id="a-GY"></a>此则是所缘。<a id="a-GZ"></a>如是勇猛。<a id="a-Ga"></a>非色行色。<a id="a-Gb"></a>乃至非识行识。<a id="a-Gc"></a>勇猛。<a id="a-Gd"></a>一切法不行。<a id="a-Ge"></a>故非色见。<a id="a-Gf"></a>亦非识见。<a id="a-Gg"></a>乃至非识知。<a id="a-Gh"></a>亦非可见。<a id="a-Gi"></a>若色至识。<a id="a-Gj"></a>非知非见。<a id="a-Gk"></a>是名般若波罗蜜。<a id="a-Gl"></a>又文殊般若经云。<a id="a-Gm"></a>文殊师利白佛言。<a id="a-Gn"></a>世尊。<a id="a-Go"></a>修般若波罗蜜时。<a id="a-Gp"></a>不见法是应住。<a id="a-Gq"></a>是不应住。<a id="a-Gr"></a>亦不见境界可取舍相。<a id="a-Gs"></a>何以故。<a id="a-Gt"></a>如诸如来。<a id="a-Gu"></a>不见一切法境界相故。<a id="a-Gv"></a>乃至不见诸佛境界。<a id="a-Gw"></a>况取声闻缘觉凡夫境界。<a id="a-Gx"></a>不取思议相。<a id="a-Gy"></a>亦不取不思议相。<a id="a-Gz"></a>不见诸法有若干相。<a id="a-H0"></a>自证空法不可思议。<a id="a-H1"></a>如是菩萨摩诃萨。<a id="a-H2"></a>皆已供养无量百千万亿诸佛。<a id="a-H3"></a>种诸善根。<a id="a-H4"></a>乃能于是甚深般若波罗蜜。<a id="a-H5"></a>不惊不怖。<a id="a-H6"></a>又云。<a id="a-H7"></a>复次修般若波罗蜜时。<a id="a-H8"></a>不见凡夫相。<a id="a-H9"></a>不见佛法相。<a id="a-HA"></a>不见诸法有决定相。<a id="a-HB"></a>是为修般若波罗蜜。</p>
  <p id="aHC">问。<a id="a-HD"></a>世出世间。<a id="a-HE"></a>唯是一心者。<a id="a-HF"></a>云何复分真妄。<a id="a-HG"></a>及与内外。</p>
  <p id="aHH">答。<a id="a-HI"></a>真妄内外。<a id="a-HJ"></a>但约世间文字分别。<a id="a-HK"></a>所以心非内外。<a id="a-HL"></a>内外是心。<a id="a-HM"></a>体非真妄。<a id="a-HN"></a>真妄是体。<a id="a-HO"></a>因内立外。<a id="a-HP"></a>而成对治。<a id="a-HQ"></a>假妄显真。<a id="a-HR"></a>非无所以。<a id="a-HS"></a>进趣大乘方便经云。<a id="a-HT"></a>心义者。<a id="a-HU"></a>有二种相。<a id="a-HV"></a>一者内心相。<a id="a-HW"></a>二者外心相。<a id="a-HX"></a>内相者复二。<a id="a-HY"></a>一真。<a id="a-HZ"></a>二妄。<a id="a-Ha"></a>所言真者。<a id="a-Hb"></a>谓心体本相。<a id="a-Hc"></a>如如不异。<a id="a-Hd"></a>清净圆满。<a id="a-He"></a>无障无碍。<a id="a-Hf"></a>微密难见。<a id="a-Hg"></a>以遍一切处。<a id="a-Hh"></a>常恒不坏。<a id="a-Hi"></a>建立生长一切法故。<a id="a-Hj"></a>所言妄者。<a id="a-Hk"></a>谓起念分别。<a id="a-Hl"></a>觉知缘虑忆想等事。<a id="a-Hm"></a>虽复相续。<a id="a-Hn"></a>能生一切种种境界。<a id="a-Ho"></a>而内虚伪。<a id="a-Hp"></a>无有真实。<a id="a-Hq"></a>不可见故。<a id="a-Hr"></a>所言心外相者。<a id="a-Hs"></a>谓一切诸法种种境界等。<a id="a-Ht"></a>随有所念。<a id="a-Hu"></a>境界现前。<a id="a-Hv"></a>故知有内心及内心差别。<a id="a-Hw"></a>如是当知内妄想者。<a id="a-Hx"></a>为因为体。<a id="a-Hy"></a>外妄想者。<a id="a-Hz"></a>为果为用。<a id="a-I0"></a>依如此等义。<a id="a-I1"></a>是故我说一切诸法。<a id="a-I2"></a>悉名为心。<a id="a-I3"></a>又复当知心外相者。<a id="a-I4"></a>如梦所见种种境界。<a id="a-I5"></a>唯心想作。<a id="a-I6"></a>无实外事。<a id="a-I7"></a>一切境界。<a id="a-I8"></a>悉亦如是。<a id="a-I9"></a>以皆依无明识梦所见。<a id="a-IA"></a>妄想作故。<a id="a-IB"></a>复次应知内心念念不住故。<a id="a-IC"></a>所见所缘一切境界。<a id="a-ID"></a>亦随心念念不住。<a id="a-IE"></a>所谓心生故种种法生。<a id="a-IF"></a>心灭故种种法灭。<a id="a-IG"></a>而生灭相但有名字。<a id="a-IH"></a>实不可得。<a id="a-II"></a>以心不往至于境界。<a id="a-IJ"></a>境界亦不来至于心。<a id="a-IK"></a>如镜中像。<a id="a-IL"></a>无来无去。<a id="a-IM"></a>是故一切法求生灭定相了不可得。<a id="a-IN"></a>所谓一切法毕竟无体。<a id="a-IO"></a>本来常空。<a id="a-IP"></a>实不生灭。<a id="a-IQ"></a>如是一切法实不生灭者。<a id="a-IR"></a>则无一切境界差别之相。<a id="a-IS"></a>寂静一味。<a id="a-IT"></a>名为真如第一义谛自性清净心。<a id="a-IU"></a>彼自性清净心。<a id="a-IV"></a>湛然圆满。<a id="a-IW"></a>以无分别相故。<a id="a-IX"></a>无分别相者。<a id="a-IY"></a>于一切处无所不在。<a id="a-IZ"></a>无所不在者。<a id="a-Ia"></a>以能依持建立一切法故。<a id="a-Ib"></a>是以华严经颂云。<a id="a-Ic"></a>如金与金色。<a id="a-Id"></a>其性无差别。<a id="a-Ie"></a>法非法亦然。<a id="a-If"></a>体性无有异。<a id="a-Ig"></a>又云。<a id="a-Ih"></a>刹平等。<a id="a-Ii"></a>不违众生平等。<a id="a-Ij"></a>众生平等。<a id="a-Ik"></a>不违刹平等。<a id="a-Il"></a>一切众生平等。<a id="a-Im"></a>不违一切法平等。<a id="a-In"></a>一切法平等。<a id="a-Io"></a>不违一切众生平等。<a id="a-Ip"></a>离欲际平等。<a id="a-Iq"></a>不违一切众生安住平等。<a id="a-Ir"></a>一切众生安住平等。<a id="a-Is"></a>不违离欲际平等。<a id="a-It"></a>过去。<a id="a-Iu"></a>不违未来。<a id="a-Iv"></a>未来不违过去。<a id="a-Iw"></a>过去未来。<a id="a-Ix"></a>不违现在。<a id="a-Iy"></a>现在不违过去未来。<a id="a-Iz"></a>世平等。<a id="a-J0"></a>不违佛平等。<a id="a-J1"></a>佛平等。<a id="a-J2"></a>不违世平等。<a id="a-J3"></a>菩萨行。<a id="a-J4"></a>不违一切智。<a id="a-J5"></a>一切智。<a id="a-J6"></a>不违菩萨行。<a id="a-J7"></a>释曰。<a id="a-J8"></a>刹与众生。<a id="a-J9"></a>云何平等。<a id="a-JA"></a>以各无体故。<a id="a-JB"></a>悉不成就。<a id="a-JC"></a>若自类相望。<a id="a-JD"></a>如刹望刹平等。<a id="a-JE"></a>若异类相望。<a id="a-JF"></a>如刹望众生平等。<a id="a-JG"></a>以一无性之理。<a id="a-JH"></a>乃至心境自他。<a id="a-JI"></a>同异高下。<a id="a-JJ"></a>十。<a id="a-JK"></a>方三世。<a id="a-JL"></a>悉皆平等。<a id="a-JM"></a>又事事无违。<a id="a-JN"></a>理理无违。<a id="a-JO"></a>事事无违者。<a id="a-JP"></a>略有三因。<a id="a-JQ"></a>一法性融通。<a id="a-JR"></a>二缘起相由门。<a id="a-JS"></a>此二即事事无碍义。<a id="a-JT"></a>三直语同一缘记通事通理。<a id="a-JU"></a>如观一叶落。<a id="a-JV"></a>知天下秋同一秋矣。<a id="a-JW"></a>由不坏之事。<a id="a-JX"></a>不变之性。<a id="a-JY"></a>皆同一缘起故。<a id="a-JZ"></a>理理无违者。<a id="a-Ja"></a>亦有二门。<a id="a-Jb"></a>一刹无性。<a id="a-Jc"></a>即众生无性。<a id="a-Jd"></a>二理同故。<a id="a-Je"></a>以无可即。<a id="a-Jf"></a>亦无可违。</p>
 </body>
</html>