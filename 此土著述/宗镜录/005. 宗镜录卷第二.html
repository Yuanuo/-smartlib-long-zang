<!doctype html>
<html id="z3IBX8U1dr" data-ver="1898">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第二</h1>
  <p id="a2">夫诸佛境寂。<a id="a-3"></a>众生界空。<a id="a-4"></a>有何因缘而兴教迹。</p>
  <p id="a5">答。<a id="a-6"></a>一实谛中。<a id="a-7"></a>虽无起尽。<a id="a-8"></a>方便门内。<a id="a-9"></a>有大因缘。<a id="a-A"></a>故法华经偈云。<a id="a-B"></a>诸法常无性。<a id="a-C"></a>佛种从缘起。<a id="a-D"></a>以万法常无性。<a id="a-E"></a>无不性空时。<a id="a-F"></a>法尔能随缘。<a id="a-G"></a>随缘不失性。<a id="a-H"></a>且夫起教所由。<a id="a-I"></a>因缘无量。<a id="a-J"></a>古德略标。<a id="a-K"></a>有其十种。<a id="a-L"></a>一由法尔故。<a id="a-M"></a>二愿力故。<a id="a-N"></a>三机感故。<a id="a-O"></a>四为本故。<a id="a-P"></a>五显德故。<a id="a-Q"></a>六现位故。<a id="a-R"></a>七开发故。<a id="a-S"></a>八见闻故。<a id="a-T"></a>九成行故。<a id="a-U"></a>十得果故。<a id="a-V"></a>今诸大菩萨所集唯识论等。<a id="a-W"></a>大意有其二种。<a id="a-X"></a>一为达万法之正宗。<a id="a-Y"></a>破二空之邪执。<a id="a-Z"></a>二为断烦恼所知之障。<a id="a-a"></a>证解脱菩提之门。<a id="a-b"></a>斯则自证法原本觉真地。<a id="a-c"></a>不在文字句义敷扬。<a id="a-d"></a>今为后学慕道之人。<a id="a-e"></a>方便纂集。<a id="a-f"></a>又自有二意。<a id="a-g"></a>用表本怀。<a id="a-h"></a>一为好略之人撮其枢要。<a id="a-i"></a>精通的旨免览繁文。<a id="a-j"></a>二为执总之人不明别理。<a id="a-k"></a>微细开演。<a id="a-l"></a>性相圆通。<a id="a-m"></a>载二种生死之根。<a id="a-n"></a>蹑一味菩提之道。<a id="a-o"></a>仰群经之大旨。<a id="a-p"></a>直了自心。<a id="a-q"></a>遵诸圣之微言。<a id="a-r"></a>顿开觉藏。<a id="a-s"></a>去彼依通之见。<a id="a-t"></a>破其邪执之情。<a id="a-u"></a>深信正宗。<a id="a-v"></a>令知月不在指。<a id="a-w"></a>回光返照。<a id="a-x"></a>使见性不徇文。<a id="a-y"></a>唯证相应。<a id="a-z"></a>斯为本意。<a id="a-10"></a>不可横生知解。<a id="a-11"></a>没溺见河。<a id="a-12"></a>于无得观中。<a id="a-13"></a>怀趣向之意。<a id="a-14"></a>就真空理上。<a id="a-15"></a>兴取舍之心。<a id="a-16"></a>率自胸襟。<a id="a-17"></a>疑悟后学。<a id="a-18"></a>须亲见性。<a id="a-19"></a>方晓斯宗。</p>
  <p id="a1A">问。<a id="a-1B"></a>既虑执指徇文。<a id="a-1C"></a>又何烦集教。</p>
  <p id="a1D">答。<a id="a-1E"></a>为背己合尘。<a id="a-1F"></a>齐文作解者。<a id="a-1G"></a>恐封教滞情。<a id="a-1H"></a>故有此说。<a id="a-1I"></a>若随诠了旨。<a id="a-1J"></a>即教明心者。<a id="a-1K"></a>则有何取舍。<a id="a-1L"></a>所以藏法师云。<a id="a-1M"></a>自有众生。<a id="a-1N"></a>寻教得真。<a id="a-1O"></a>会理教无碍。<a id="a-1P"></a>常观理而不碍持教。<a id="a-1Q"></a>恒诵习而不碍观空。<a id="a-1R"></a>则理教俱融。<a id="a-1S"></a>合成一观。<a id="a-1T"></a>方为究竟传通耳。<a id="a-1U"></a>斯乃教观一如。<a id="a-1V"></a>诠旨何原矣。</p>
  <p id="a1W">问。<a id="a-1X"></a>诸大经论。<a id="a-1Y"></a>自成片段。<a id="a-1Z"></a>科节伦序。<a id="a-1a"></a>句义分明。<a id="a-1b"></a>何假撮录广文。<a id="a-1c"></a>成其要略。</p>
  <p id="a1d">答。<a id="a-1e"></a>但以教海弘深。<a id="a-1f"></a>穷之罔知其际。<a id="a-1g"></a>义天高广。<a id="a-1h"></a>仰之不得其边。<a id="a-1i"></a>今则以管窥天。<a id="a-1j"></a>将螺酌海。<a id="a-1k"></a>如掬沧溟之涓滴。<a id="a-1l"></a>似撮太华之一尘。<a id="a-1m"></a>本为义广难周。<a id="a-1n"></a>情存厌怠。<a id="a-1o"></a>亦为不依一乘教之正理。<a id="a-1p"></a>唯徇不了义之因缘。<a id="a-1q"></a>罕穷横竖之门。<a id="a-1r"></a>莫知起尽之处。<a id="a-1s"></a>所以删繁简异。<a id="a-1t"></a>采妙探玄。<a id="a-1u"></a>虽文不足而大义全。<a id="a-1v"></a>缘不备而正理显。<a id="a-1w"></a>搜尽一乘之旨。<a id="a-1x"></a>抉开万法之原。<a id="a-1y"></a>为般若之玄枢。<a id="a-1z"></a>作菩提之要路。<a id="a-20"></a>则资粮易办。<a id="a-21"></a>速至大乘。<a id="a-22"></a>证入无疑免迂小径。<a id="a-23"></a>所以马鸣菩萨造起信论云。<a id="a-24"></a>或有自无智力。<a id="a-25"></a>因他广论而得解义。<a id="a-26"></a>亦有自无智力。<a id="a-27"></a>怖于广说。<a id="a-28"></a>乐闻略论摄广大义而正修行。<a id="a-29"></a>我今为彼最后人故。<a id="a-2A"></a>略摄如来最胜甚深无边之义而造此论。<a id="a-2B"></a>瑜伽论云。<a id="a-2C"></a>有二缘。<a id="a-2D"></a>故说此论。<a id="a-2E"></a>一为如来无上法教久住世故。<a id="a-2F"></a>二为平等利益安乐诸有情故。<a id="a-2G"></a>又为如来甘露圣教已隐没者。<a id="a-2H"></a>忆念采集重开显故。<a id="a-2I"></a>未隐没者。<a id="a-2J"></a>问答决择倍兴盛故。<a id="a-2K"></a>又为摄益乐略言论勤修行者。<a id="a-2L"></a>采集众经广要法义。<a id="a-2M"></a>略分别故。<a id="a-2N"></a>今斯录者。<a id="a-2O"></a>虽无广大制造之功。<a id="a-2P"></a>微有一期述成之事。<a id="a-2Q"></a>亦知钞录前后。<a id="a-2R"></a>文势不全。<a id="a-2S"></a>所冀直取要诠。<a id="a-2T"></a>且明宗旨。<a id="a-2U"></a>如从石辩玉。<a id="a-2V"></a>似披沙拣金。<a id="a-2W"></a>于群药中。<a id="a-2X"></a>但取阿陀之妙。<a id="a-2Y"></a>向众宝内。<a id="a-2Z"></a>唯探如意之珠。<a id="a-2a"></a>举一蔽诸。<a id="a-2b"></a>以本摄末。<a id="a-2c"></a>则一言无不略尽。<a id="a-2d"></a>殊说更无异途。<a id="a-2e"></a>亦望后贤。<a id="a-2f"></a>未垂嗤诮。<a id="a-2g"></a>所希断疑生信。<a id="a-2h"></a>但以见道为怀。<a id="a-2i"></a>非徇虚名以邀世誉。<a id="a-2j"></a>愿尽未来之际。<a id="a-2k"></a>遍穷法界之中。<a id="a-2l"></a>历劫逾生。<a id="a-2m"></a>常弘斯道。<a id="a-2n"></a>凡有心者。<a id="a-2o"></a>皆入此宗。<a id="a-2p"></a>去执除疑。<a id="a-2q"></a>见闻获益。<a id="a-2r"></a>承三宝力如被护持。<a id="a-2s"></a>誓报佛恩。<a id="a-2t"></a>广济含识。<a id="a-2u"></a>虚空可尽兹愿匪移。<a id="a-2v"></a>法界可穷。<a id="a-2w"></a>斯文不坠。</p>
  <p id="a2x">问。<a id="a-2y"></a>了义大乘。<a id="a-2z"></a>广略周备。<a id="a-30"></a>解一义具圆通之见。<a id="a-31"></a>闻一偈有成佛之功。<a id="a-32"></a>何假述成。<a id="a-33"></a>仍烦解释。</p>
  <p id="a34">答。<a id="a-35"></a>上上根人。<a id="a-36"></a>一闻千悟。<a id="a-37"></a>性相双辩。<a id="a-38"></a>理事俱圆。<a id="a-39"></a>若中下之徒。<a id="a-3A"></a>须假开演。<a id="a-3B"></a>庄严之道。<a id="a-3C"></a>赞饰之门。<a id="a-3D"></a>格量其功。<a id="a-3E"></a>不可为喻。<a id="a-3F"></a>所以法华经偈云。<a id="a-3G"></a>譬如优昙华。<a id="a-3H"></a>一切皆爱乐。<a id="a-3I"></a>天人所希有。<a id="a-3J"></a>时时乃一出。<a id="a-3K"></a>闻法欢喜赞。<a id="a-3L"></a>乃至发一言。<a id="a-3M"></a>则为已供养。<a id="a-3N"></a>一切三世佛。<a id="a-3O"></a>是人甚希有。<a id="a-3P"></a>过于优昙华。<a id="a-3Q"></a>般若颂云。<a id="a-3R"></a>般若无坏相。<a id="a-3S"></a>过一切言语。<a id="a-3T"></a>适无所依止。<a id="a-3U"></a>谁能赞其德。<a id="a-3V"></a>般若虽叵赞。<a id="a-3W"></a>我今能得赞。<a id="a-3X"></a>虽未脱死地。<a id="a-3Y"></a>则为已得出。<a id="a-3Z"></a>又古圣云。<a id="a-3a"></a>若菩萨造论者。<a id="a-3b"></a>名庄严经。<a id="a-3c"></a>如莲华未开。<a id="a-3d"></a>见虽生喜。<a id="a-3e"></a>不如已剖香气芬馥。<a id="a-3f"></a>如金未用。<a id="a-3g"></a>见虽生喜。<a id="a-3h"></a>不如用之为庄严具。<a id="a-3i"></a>故知弘教一念之善。<a id="a-3j"></a>能报十方诸佛之恩。<a id="a-3k"></a>论希有。<a id="a-3l"></a>则如华擅优昙之名。<a id="a-3m"></a>说光扬。<a id="a-3n"></a>则似金作庄严之具。<a id="a-3o"></a>是以菩萨释大乘密旨。<a id="a-3p"></a>闻于未闻。<a id="a-3q"></a>能断深疑。<a id="a-3r"></a>成于圆信。<a id="a-3s"></a>法利何尽。<a id="a-3t"></a>功德无边。<a id="a-3u"></a>如大般若经云。<a id="a-3v"></a>复次憍尸迦。<a id="a-3w"></a>置赡部洲诸有情类。<a id="a-3x"></a>若四大洲诸有情类。<a id="a-3y"></a>若小千界诸有情类。<a id="a-3z"></a>若中千界诸有情类。<a id="a-40"></a>若大千界诸有情类。<a id="a-41"></a>若复十方各如殑伽沙等世界诸有情类。<a id="a-42"></a>皆于无上正等菩提。<a id="a-43"></a>得不退转。<a id="a-44"></a>同作是言。<a id="a-45"></a>我今欣乐。<a id="a-46"></a>速证无上正等菩提。<a id="a-47"></a>济拔有情生死众苦。<a id="a-48"></a>令得殊胜毕竟安乐。<a id="a-49"></a>有善男子善女人等。<a id="a-4A"></a>为成彼事。<a id="a-4B"></a>书深般若波罗蜜多。<a id="a-4C"></a>众宝庄严。<a id="a-4D"></a>供养恭敬。<a id="a-4E"></a>尊重赞叹。<a id="a-4F"></a>普施与彼。<a id="a-4G"></a>受持读诵。<a id="a-4H"></a>令善通利。<a id="a-4I"></a>如理思惟。<a id="a-4J"></a>于意云何。<a id="a-4K"></a>是善男子善女人等。<a id="a-4L"></a>由此因缘。<a id="a-4M"></a>得福多不。<a id="a-4N"></a>天帝释言。<a id="a-4O"></a>甚多世尊。<a id="a-4P"></a>甚多善逝。<a id="a-4Q"></a>尔时佛告天帝释言。<a id="a-4R"></a>若善男子善女人等。<a id="a-4S"></a>书深般若波罗蜜多。<a id="a-4T"></a>众宝庄严。<a id="a-4U"></a>供养恭敬。<a id="a-4V"></a>尊重赞叹。<a id="a-4W"></a>于彼众中。<a id="a-4X"></a>随施与一。<a id="a-4Y"></a>受持读诵。<a id="a-4Z"></a>令善通利。<a id="a-4a"></a>如理思惟。<a id="a-4b"></a>以无量门巧妙文义。<a id="a-4c"></a>广为解释。<a id="a-4d"></a>分别义趣。<a id="a-4e"></a>令其解了。<a id="a-4f"></a>教授教诫。<a id="a-4g"></a>令勤修学。<a id="a-4h"></a>是善男子善女人等。<a id="a-4i"></a>所获福聚。<a id="a-4j"></a>甚多于前。<a id="a-4k"></a>无量无边。<a id="a-4l"></a>不可称数。<a id="a-4m"></a>大涅槃经云。<a id="a-4n"></a>佛言。<a id="a-4o"></a>善男子。<a id="a-4p"></a>除一阐提。<a id="a-4q"></a>其余众生。<a id="a-4r"></a>闻是经已。<a id="a-4s"></a>悉皆能作菩提因缘。<a id="a-4t"></a>法声光明入毛孔者。<a id="a-4u"></a>必定当得阿耨多罗三藐三菩提。<a id="a-4v"></a>何以故。<a id="a-4w"></a>若有人能供养恭敬无量诸佛。<a id="a-4x"></a>方乃得闻大涅槃经。<a id="a-4y"></a>薄福之人。<a id="a-4z"></a>则不得闻。<a id="a-50"></a>故知得闻宗镜所录一心实相常住法门。<a id="a-51"></a>皆是曩结深因。<a id="a-52"></a>曾亲佛会。<a id="a-53"></a>甚为大事。<a id="a-54"></a>非属小缘。<a id="a-55"></a>若未闻熏。<a id="a-56"></a>曷由值遇。<a id="a-57"></a>又大涅槃经云。<a id="a-58"></a>佛告迦葉菩萨。<a id="a-59"></a>诸善男子善女人。<a id="a-5A"></a>常当系心修此二字。<a id="a-5B"></a>佛是常住。<a id="a-5C"></a>迦葉。<a id="a-5D"></a>若有善男子善女人。<a id="a-5E"></a>修此二字。<a id="a-5F"></a>当知是人。<a id="a-5G"></a>随我所行。<a id="a-5H"></a>至我至处。<a id="a-5I"></a>是以信此法人。<a id="a-5J"></a>即凡即圣。<a id="a-5K"></a>修持契会。<a id="a-5L"></a>住佛所住之中。<a id="a-5M"></a>进止威仪。<a id="a-5N"></a>行佛所行之迹。<a id="a-5O"></a>释摩诃衍论云。<a id="a-5P"></a>第一显离疑信入功德门者。<a id="a-5Q"></a>谓有众生。<a id="a-5R"></a>闻此摩诃衍之甚深极妙广大法门已。<a id="a-5S"></a>即其心中。<a id="a-5T"></a>亦不疑畏。<a id="a-5U"></a>亦不怯弱。<a id="a-5V"></a>亦不轻贱。<a id="a-5W"></a>亦不诽谤。<a id="a-5X"></a>发决定心。<a id="a-5Y"></a>发坚固心。<a id="a-5Z"></a>发尊重心。<a id="a-5a"></a>发爱信心。<a id="a-5b"></a>当知是人。<a id="a-5c"></a>真实佛子。<a id="a-5d"></a>不断法种。<a id="a-5e"></a>不断僧种。<a id="a-5f"></a>不断佛种。<a id="a-5g"></a>常恒相续。<a id="a-5h"></a>转转增长。<a id="a-5i"></a>尽于未来。<a id="a-5j"></a>亦为诸佛亲所授记。<a id="a-5k"></a>亦为一切无量菩萨之所护念。<a id="a-5l"></a>故如论云。<a id="a-5m"></a>若人闻是法已。<a id="a-5n"></a>不生怯弱。<a id="a-5o"></a>当知是人。<a id="a-5p"></a>定绍佛种。<a id="a-5q"></a>必为诸佛之所授记。<a id="a-5r"></a>第二比类对治示胜门者。<a id="a-5s"></a>谓若有人。<a id="a-5t"></a>能善摄化三千大千世界中遍满众生。<a id="a-5u"></a>皆悉无余。<a id="a-5v"></a>令行十善。<a id="a-5w"></a>或有众生于一食顷。<a id="a-5x"></a>于此甚深法观察思量。<a id="a-5y"></a>若校量此二人功德。<a id="a-5z"></a>彼第一人。<a id="a-60"></a>所得功德甚极微少。<a id="a-61"></a>譬如芥子碎作百分之量。<a id="a-62"></a>此第二人。<a id="a-63"></a>所得功德甚极广大。<a id="a-64"></a>譬如碎十方世界微尘数量。<a id="a-65"></a>故如论云。<a id="a-66"></a>假使有人。<a id="a-67"></a>能化三千大千世界满中众生。<a id="a-68"></a>令行十善。<a id="a-69"></a>不如有人于一食顷正思此法。<a id="a-6A"></a>过前功德。<a id="a-6B"></a>不可为喻。<a id="a-6C"></a>第三举受持功赞扬门者。<a id="a-6D"></a>谓若有人。<a id="a-6E"></a>受持此论。<a id="a-6F"></a>观察义理。<a id="a-6G"></a>若一日。<a id="a-6H"></a>若一夜。<a id="a-6I"></a>中间。<a id="a-6J"></a>所得功德无量无边。<a id="a-6K"></a>不可言说。<a id="a-6L"></a>不可思量。<a id="a-6M"></a>若假使十方三世一切诸佛。<a id="a-6N"></a>十方三世一切诸菩萨。<a id="a-6O"></a>以十方世界微尘数舌。<a id="a-6P"></a>各各皆悉于十方世界微尘数之量。<a id="a-6Q"></a>不可说劫。<a id="a-6R"></a>赞扬其人所有功德。<a id="a-6S"></a>亦不能尽。<a id="a-6T"></a>所以者何。<a id="a-6U"></a>法身真如之功德。<a id="a-6V"></a>等虚空界。<a id="a-6W"></a>无边际故。<a id="a-6X"></a>何况凡夫二乘之人。<a id="a-6Y"></a>能称叹之。<a id="a-6Z"></a>一日一夜不多。<a id="a-6a"></a>中间受持人。<a id="a-6b"></a>尚所得功德不可思议。<a id="a-6c"></a>何况若二日。<a id="a-6d"></a>若三日。<a id="a-6e"></a>若四日。<a id="a-6f"></a>乃至百日中。<a id="a-6g"></a>受持读诵。<a id="a-6h"></a>思惟观察。<a id="a-6i"></a>不可思议。<a id="a-6j"></a>不可说中不可说。<a id="a-6k"></a>故如论云。<a id="a-6l"></a>复次若人受持此论。<a id="a-6m"></a>观察修行。<a id="a-6n"></a>若一日一夜。<a id="a-6o"></a>所有功德无量无边。<a id="a-6p"></a>不可得说。<a id="a-6q"></a>假令十方诸佛。<a id="a-6r"></a>各于无量无边阿僧祇劫。<a id="a-6s"></a>叹其功德。<a id="a-6t"></a>亦不能尽。<a id="a-6u"></a>何以故。<a id="a-6v"></a>谓法性功德。<a id="a-6w"></a>无有尽故。<a id="a-6x"></a>此人功德。<a id="a-6y"></a>亦复如是。<a id="a-6z"></a>无有边际。<a id="a-70"></a>故知信此心宗。<a id="a-71"></a>成摩诃衍。<a id="a-72"></a>同三世诸佛之所证。<a id="a-73"></a>义理何穷。<a id="a-74"></a>等十方菩萨之所乘。<a id="a-75"></a>功德无尽。<a id="a-76"></a>偶斯玄化。<a id="a-77"></a>庆幸逾深。<a id="a-78"></a>顺佛旨而报佛恩。<a id="a-79"></a>无先弘法。<a id="a-7A"></a>阐佛日而开佛眼。<a id="a-7B"></a>只在明心。<a id="a-7C"></a>此宗镜中。<a id="a-7D"></a>若得一句入神。<a id="a-7E"></a>历劫为种。<a id="a-7F"></a>况正言深奥。<a id="a-7G"></a>总一群经。<a id="a-7H"></a>此一乃无量中一。<a id="a-7I"></a>若染此法。<a id="a-7J"></a>即是圆顿之种。<a id="a-7K"></a>可谓甘露入顶。<a id="a-7L"></a>醍醐灌心。<a id="a-7M"></a>耀不二之慧灯。<a id="a-7N"></a>破情根之闇惑。<a id="a-7O"></a>注一味之智水。<a id="a-7P"></a>洗意地之妄尘。<a id="a-7Q"></a>能令厚障深遮。<a id="a-7R"></a>若暴风之卷危叶。<a id="a-7S"></a>繁疑积滞。<a id="a-7T"></a>犹赫日之烁轻冰。<a id="a-7U"></a>犹如于诸王中。<a id="a-7V"></a>为金轮之王。<a id="a-7W"></a>于诸照中。<a id="a-7X"></a>为晨旭之照。<a id="a-7Y"></a>于诸宝中。<a id="a-7Z"></a>为摩尼之宝。<a id="a-7a"></a>于诸华中。<a id="a-7b"></a>为青莲之华。<a id="a-7c"></a>于诸谛中为真空之门。<a id="a-7d"></a>于诸法中。<a id="a-7e"></a>为涅槃之宅。<a id="a-7f"></a>故金刚三昧经偈云。<a id="a-7g"></a>一味之法印。<a id="a-7h"></a>一乘之所成。<a id="a-7i"></a>能于一切众生中。<a id="a-7j"></a>为首为师。<a id="a-7k"></a>为明为导。<a id="a-7l"></a>如胜天王般若经云。<a id="a-7m"></a>一切法中。<a id="a-7n"></a>心为上首。<a id="a-7o"></a>大智度论云。<a id="a-7p"></a>三世诸佛。<a id="a-7q"></a>皆以诸法实相为师。<a id="a-7r"></a>祖师云。<a id="a-7s"></a>一切明中。<a id="a-7t"></a>心明为上。<a id="a-7u"></a>法华经偈云。<a id="a-7v"></a>第一之导师。<a id="a-7w"></a>得是无上法。<a id="a-7x"></a>又若未入宗镜。<a id="a-7y"></a>非唯不得见道。<a id="a-7z"></a>实乃理绝修行。<a id="a-80"></a>即本立而道生。<a id="a-81"></a>归根方究竟。<a id="a-82"></a>如观本质。<a id="a-83"></a>知画像而非真。<a id="a-84"></a>若了藏性。<a id="a-85"></a>见尘境而为妄。<a id="a-86"></a>故经偈云。<a id="a-87"></a>非不证真如。<a id="a-88"></a>而能了诸行。<a id="a-89"></a>犹如幻事等。<a id="a-8A"></a>似有而非真。<a id="a-8B"></a>是以若得本。<a id="a-8C"></a>即得末。<a id="a-8D"></a>故华严经中海会菩萨。<a id="a-8E"></a>用法界微尘以为三昧。<a id="a-8F"></a>又出现品云。<a id="a-8G"></a>此法门。<a id="a-8H"></a>名为如来秘密之处。<a id="a-8I"></a>乃至名演说如来根本实性。<a id="a-8J"></a>不思议究竟法。<a id="a-8K"></a>故先德云。<a id="a-8L"></a>剖微尘之经卷。<a id="a-8M"></a>则念念果成。<a id="a-8N"></a>尽众生之愿门。<a id="a-8O"></a>则尘尘行满。<a id="a-8P"></a>未悟宗镜。<a id="a-8Q"></a>焉信斯文。<a id="a-8R"></a>若暂信之。<a id="a-8S"></a>功力悉等。<a id="a-8T"></a>不易所习。<a id="a-8U"></a>尽具法门。<a id="a-8V"></a>即塞即通。<a id="a-8W"></a>即邪即正。<a id="a-8X"></a>所以昔人云。<a id="a-8Y"></a>遇斯教者。<a id="a-8Z"></a>应须自庆。<a id="a-8a"></a>其犹溺巨海而遇芳舟。<a id="a-8b"></a>坠长空而乘灵鹤矣。</p>
  <p id="a8c">问。<a id="a-8d"></a>凡申弘教。<a id="a-8e"></a>开示化人。<a id="a-8f"></a>应须自行功圆。<a id="a-8g"></a>历位亲证。<a id="a-8h"></a>方酬本愿。<a id="a-8i"></a>开方便门。<a id="a-8j"></a>则所利非虚。<a id="a-8k"></a>不违正教。<a id="a-8l"></a>今之所录。<a id="a-8m"></a>有何证明。</p>
  <p id="a8n">答。<a id="a-8o"></a>此但唯集祖佛菩萨言教。<a id="a-8p"></a>故称曰录。<a id="a-8q"></a>设有问答解释。<a id="a-8r"></a>皆依古德大意。<a id="a-8s"></a>傍赞劝修。<a id="a-8t"></a>述成至教。<a id="a-8u"></a>岂敢辄称开示。<a id="a-8v"></a>妄有指陈。<a id="a-8w"></a>且夫祖佛正宗。<a id="a-8x"></a>则真唯识性。<a id="a-8y"></a>才有信处。<a id="a-8z"></a>皆可为人。<a id="a-90"></a>若论修证之门。<a id="a-91"></a>诸方皆云。<a id="a-92"></a>功未齐于诸圣。<a id="a-93"></a>且教中所许。<a id="a-94"></a>初心菩萨皆可比知。<a id="a-95"></a>亦许约教而会。<a id="a-96"></a>先以闻解信入。<a id="a-97"></a>后以无思契同。<a id="a-98"></a>若入信门。<a id="a-99"></a>便登祖位。<a id="a-9A"></a>今集此宗镜。<a id="a-9B"></a>证验无边。<a id="a-9C"></a>应念皆通。<a id="a-9D"></a>寓目咸是。<a id="a-9E"></a>今且现约世间之事。<a id="a-9F"></a>于众生界中。<a id="a-9G"></a>第一比知。<a id="a-9H"></a>第二现知。<a id="a-9I"></a>第三约教而知。<a id="a-9J"></a>第一比知者。<a id="a-9K"></a>且如即今有漏之身。<a id="a-9L"></a>夜皆有梦。<a id="a-9M"></a>梦中所见好恶境界。<a id="a-9N"></a>忧喜宛然。<a id="a-9O"></a>觉来床上安眠。<a id="a-9P"></a>何曾是实。<a id="a-9Q"></a>并是梦中意识思想所为。<a id="a-9R"></a>则可比知。<a id="a-9S"></a>觉时所见之事。<a id="a-9T"></a>皆如梦中无实。<a id="a-9U"></a>夫过去未来现在三世境界。<a id="a-9V"></a>元是第八阿赖耶识亲相分。<a id="a-9W"></a>唯本识所变。<a id="a-9X"></a>若现在之境。<a id="a-9Y"></a>是明了意识分别。<a id="a-9Z"></a>若过去未来之境。<a id="a-9a"></a>是独散暗意识思惟。<a id="a-9b"></a>梦觉之境虽殊。<a id="a-9c"></a>俱不出于意识。<a id="a-9d"></a>则唯心之旨。<a id="a-9e"></a>比况昭然。<a id="a-9f"></a>第二现知者。<a id="a-9g"></a>即是对事分明。<a id="a-9h"></a>不待立。<a id="a-9i"></a>况且如现见青白物时。<a id="a-9j"></a>物本自虚。<a id="a-9k"></a>不言我青我白。<a id="a-9l"></a>皆是眼识见分自性任运分别。<a id="a-9m"></a>与同时明了意识。<a id="a-9n"></a>计度分别为青为白。<a id="a-9o"></a>以意辩为色。<a id="a-9p"></a>以言说为青。<a id="a-9q"></a>皆是意言自妄安置。<a id="a-9r"></a>且如六尘钝故。<a id="a-9s"></a>体不自立。<a id="a-9t"></a>名不自呼。<a id="a-9u"></a>一色既然。<a id="a-9v"></a>万法咸尔。<a id="a-9w"></a>皆无自性。<a id="a-9x"></a>悉是意言。<a id="a-9y"></a>故云万法本闲而人自闹。<a id="a-9z"></a>是以若有心起时。<a id="a-A0"></a>万境皆有。<a id="a-A1"></a>若空心起处。<a id="a-A2"></a>万境皆空。<a id="a-A3"></a>则空不自空。<a id="a-A4"></a>因心故空。<a id="a-A5"></a>有不自有。<a id="a-A6"></a>因心故有。<a id="a-A7"></a>既非空非有。<a id="a-A8"></a>则唯识唯心。<a id="a-A9"></a>若无于心。<a id="a-AA"></a>万法安寄。<a id="a-AB"></a>又如过去之境。<a id="a-AC"></a>何曾是有。<a id="a-AD"></a>随念起处。<a id="a-AE"></a>忽然现前。<a id="a-AF"></a>若想不生。<a id="a-AG"></a>境终不现。<a id="a-AH"></a>此皆是众生日用。<a id="a-AI"></a>可以现知。<a id="a-AJ"></a>不待功成。<a id="a-AK"></a>岂假修得。<a id="a-AL"></a>凡有心者。<a id="a-AM"></a>并可证知。<a id="a-AN"></a>故先德云。<a id="a-AO"></a>如大根人。<a id="a-AP"></a>知唯识者。<a id="a-AQ"></a>恒观自心。<a id="a-AR"></a>意言为境。<a id="a-AS"></a>此初观时。<a id="a-AT"></a>虽未成圣。<a id="a-AU"></a>分知意言。<a id="a-AV"></a>则是菩萨。<a id="a-AW"></a>第三约教而知者。<a id="a-AX"></a>经云。<a id="a-AY"></a>三界唯心。<a id="a-AZ"></a>万法唯识。<a id="a-Aa"></a>此是所证本理。<a id="a-Ab"></a>能诠正宗。<a id="a-Ac"></a>广在下文。<a id="a-Ad"></a>诚证非一。<a id="a-Ae"></a>如成实论云。<a id="a-Af"></a>佛说内外中间之言。<a id="a-Ag"></a>遂即入定。<a id="a-Ah"></a>时有五百罗汉。<a id="a-Ai"></a>各释此言。<a id="a-Aj"></a>佛出定后。<a id="a-Ak"></a>同问世尊。<a id="a-Al"></a>谁当佛意。<a id="a-Am"></a>佛言。<a id="a-An"></a>并非我意。<a id="a-Ao"></a>又白佛言。<a id="a-Ap"></a>既不当佛意。<a id="a-Aq"></a>将无得罪。<a id="a-Ar"></a>佛言。<a id="a-As"></a>虽非我意。<a id="a-At"></a>各顺正理。<a id="a-Au"></a>堪为圣教。<a id="a-Av"></a>有福无罪。<a id="a-Aw"></a>且如说小乘自证法门。<a id="a-Ax"></a>尚顺正理。<a id="a-Ay"></a>何况纯引一乘。<a id="a-Az"></a>唯谈佛旨乎。<a id="a-B0"></a>六行法云。<a id="a-B1"></a>诸大智人。<a id="a-B2"></a>欲学道者。<a id="a-B3"></a>莫问大小。<a id="a-B4"></a>皆依理教。<a id="a-B5"></a>若见权教。<a id="a-B6"></a>虽是佛说。<a id="a-B7"></a>知非实语。<a id="a-B8"></a>即不依从。<a id="a-B9"></a>若见凡人说有理者。<a id="a-BA"></a>虽非佛语。<a id="a-BB"></a>亦即依行。<a id="a-BC"></a>以有智人学佛法者。<a id="a-BD"></a>善解如来。<a id="a-BE"></a>教有权实。<a id="a-BF"></a>依佛实教。<a id="a-BG"></a>宣说道理。<a id="a-BH"></a>则过凡愚谬执权者。<a id="a-BI"></a>是以智人若有所说。<a id="a-BJ"></a>人虽是凡。<a id="a-BK"></a>法则同佛。<a id="a-BL"></a>如瓶传水。<a id="a-BM"></a>写置余瓶。<a id="a-BN"></a>瓶虽有异。<a id="a-BO"></a>所写水一。<a id="a-BP"></a>是故凡夫结虽未尽。<a id="a-BQ"></a>不妨有解。<a id="a-BR"></a>能说实义。<a id="a-BS"></a>但使解理心数。<a id="a-BT"></a>思量。<a id="a-BU"></a>此初观理。<a id="a-BV"></a>则异余凡。<a id="a-BW"></a>谓思人空。<a id="a-BX"></a>则是二乘。<a id="a-BY"></a>若观法空。<a id="a-BZ"></a>则是菩萨。<a id="a-Ba"></a>故摄论云。<a id="a-Bb"></a>初修观则是凡夫菩萨。<a id="a-Bc"></a>以此文证。<a id="a-Bd"></a>初学观者。<a id="a-Be"></a>虽未断结。<a id="a-Bf"></a>即是菩萨。<a id="a-Bg"></a>以能解理同大圣故。<a id="a-Bh"></a>说则合理。<a id="a-Bi"></a>一一可依。<a id="a-Bj"></a>宝箧经云。<a id="a-Bk"></a>犹如迦陵频伽鸟王卵中鸟子。<a id="a-Bl"></a>其嘴未现。<a id="a-Bm"></a>便出迦陵频伽妙声。<a id="a-Bn"></a>佛法卵中诸菩萨等。<a id="a-Bo"></a>未坏我见。<a id="a-Bp"></a>未出三界。<a id="a-Bq"></a>然能演出佛法妙音。<a id="a-Br"></a>谓空无相无作行音。<a id="a-Bs"></a>迦陵频伽。<a id="a-Bt"></a>至孔雀群。<a id="a-Bu"></a>终不鸣呼。<a id="a-Bv"></a>还至迦陵频伽鸟中。<a id="a-Bw"></a>乃须鸣呼。<a id="a-Bx"></a>菩萨若至一切声闻缘觉众中。<a id="a-By"></a>终不演说不可思议诸佛之法。<a id="a-Bz"></a>至菩萨众。<a id="a-C0"></a>尔乃演说。<a id="a-C1"></a>以此文证。<a id="a-C2"></a>凡夫地中。<a id="a-C3"></a>过虽未尽。<a id="a-C4"></a>不妨深解。<a id="a-C5"></a>说有理者。<a id="a-C6"></a>皆可信受。<a id="a-C7"></a>但诸凡夫说有理者。<a id="a-C8"></a>皆是宿习。<a id="a-C9"></a>非今始学。<a id="a-CA"></a>若非宿习。<a id="a-CB"></a>今学至老。<a id="a-CC"></a>唯谓他语。<a id="a-CD"></a>自仍迷理。<a id="a-CE"></a>以迷理故。<a id="a-CF"></a>虽得多言。<a id="a-CG"></a>未解权实。<a id="a-CH"></a>说则乖理。<a id="a-CI"></a>若解理者。<a id="a-CJ"></a>不拣尊幼。<a id="a-CK"></a>但求道不求事。<a id="a-CL"></a>依法不依人。<a id="a-CM"></a>如阿湿婆恃。<a id="a-CN"></a>因舍利弗见之求法。<a id="a-CO"></a>即偈答言。<a id="a-CP"></a>我年既幼稚。<a id="a-CQ"></a>学日又初浅。<a id="a-CR"></a>岂能宣至真。<a id="a-CS"></a>广说如来义。<a id="a-CT"></a>舍利弗言。<a id="a-CU"></a>可略说其要。<a id="a-CV"></a>便说偈言。<a id="a-CW"></a>诸法因缘生。<a id="a-CX"></a>是法说因缘。<a id="a-CY"></a>是法因缘尽。<a id="a-CZ"></a>大师如是说。<a id="a-Ca"></a>舍利弗一闻即获初果。<a id="a-Cb"></a>转教目连。<a id="a-Cc"></a>再说得道。<a id="a-Cd"></a>以此证知。<a id="a-Ce"></a>智人求法。<a id="a-Cf"></a>唯重他德。<a id="a-Cg"></a>不耻下就。<a id="a-Ch"></a>不同凡愚我慢自高。<a id="a-Ci"></a>虽知他胜。<a id="a-Cj"></a>耻不肯学。<a id="a-Ck"></a>凡夫无始不能入道。<a id="a-Cl"></a>多皆由此不能求法。<a id="a-Cm"></a>故诸愚人。<a id="a-Cn"></a>迷实教者。<a id="a-Co"></a>未能自悟。<a id="a-Cp"></a>唯应访德。<a id="a-Cq"></a>以迷理者。<a id="a-Cr"></a>虽有世智。<a id="a-Cs"></a>若无胜友。<a id="a-Ct"></a>常迷道故。<a id="a-Cu"></a>如胜天王般若经云。<a id="a-Cv"></a>如生盲人不能见色。<a id="a-Cw"></a>如是烦恼盲诸众生。<a id="a-Cx"></a>不能见法。<a id="a-Cy"></a>如人有眼。<a id="a-Cz"></a>无外光明。<a id="a-D0"></a>不能见色。<a id="a-D1"></a>行人如是。<a id="a-D2"></a>虽有智慧。<a id="a-D3"></a>无善知识。<a id="a-D4"></a>不能见法。<a id="a-D5"></a>以此证知。<a id="a-D6"></a>人虽有智。<a id="a-D7"></a>未能自悟。<a id="a-D8"></a>要须良友。<a id="a-D9"></a>故付法藏经云。<a id="a-DA"></a>善知识者。<a id="a-DB"></a>即是得道全分因缘。<a id="a-DC"></a>佛自劝人。<a id="a-DD"></a>逐善知识。<a id="a-DE"></a>不合守愚。<a id="a-DF"></a>一生虚过。<a id="a-DG"></a>是故诸佛有遗旨。<a id="a-DH"></a>但令依法不依人。<a id="a-DI"></a>依义不依语。<a id="a-DJ"></a>菩萨尚变身作畜生。<a id="a-DK"></a>为人说法。<a id="a-DL"></a>显此奇异。<a id="a-DM"></a>令闻者信受。<a id="a-DN"></a>皆令悟道。<a id="a-DO"></a>入平等法。<a id="a-DP"></a>岂令心生高下耶。<a id="a-DQ"></a>故华严演义。<a id="a-DR"></a>难云。<a id="a-DS"></a>此旨微密。<a id="a-DT"></a>极位方知。<a id="a-DU"></a>何以凡情。<a id="a-DV"></a>辄窥大教。<a id="a-DW"></a>释云。<a id="a-DX"></a>依凭教理。<a id="a-DY"></a>圣教许故。<a id="a-DZ"></a>涅槃经云。<a id="a-Da"></a>具缚凡夫。<a id="a-Db"></a>能知如来秘密之藏。<a id="a-Dc"></a>毗卢遮那品颂云。<a id="a-Dd"></a>如因日光照。<a id="a-De"></a>还见于日轮。<a id="a-Df"></a>以佛智慧光。<a id="a-Dg"></a>见佛所行道。<a id="a-Dh"></a>即因佛教能了教也。<a id="a-Di"></a>今宗镜中。<a id="a-Dj"></a>始终引佛智慧之教光。<a id="a-Dk"></a>显佛所行之道迹。<a id="a-Dl"></a>若深信者。<a id="a-Dm"></a>则是以众生之心光。<a id="a-Dn"></a>见众生之行迹。<a id="a-Do"></a>若难云。<a id="a-Dp"></a>凡夫不合知者。<a id="a-Dq"></a>斯乃邪见不信人耳。<a id="a-Dr"></a>故大集经云。<a id="a-Ds"></a>若有人言。<a id="a-Dt"></a>我异佛异。<a id="a-Du"></a>当知是人。<a id="a-Dv"></a>即魔弟子。<a id="a-Dw"></a>又云。<a id="a-Dx"></a>了了见者。<a id="a-Dy"></a>知一切法无二相也。<a id="a-Dz"></a>又云。<a id="a-E0"></a>观诸法等。<a id="a-E1"></a>名之为佛。<a id="a-E2"></a>所以学人问忠国师云。<a id="a-E3"></a>如来说般若。<a id="a-E4"></a>即非般若。<a id="a-E5"></a>是名般若。<a id="a-E6"></a>既尽是非。<a id="a-E7"></a>云何是般若。<a id="a-E8"></a>答。<a id="a-E9"></a>能见非名者是般若。<a id="a-EA"></a>问。<a id="a-EB"></a>佛亦如是说。<a id="a-EC"></a>答。<a id="a-ED"></a>古今不异。<a id="a-EE"></a>得则千佛等心。<a id="a-EF"></a>万圣同辙。</p>
  <p id="aEG">问。<a id="a-EH"></a>诸佛方便教门。<a id="a-EI"></a>皆依众生根起。<a id="a-EJ"></a>根性不等。<a id="a-EK"></a>法乃尘沙。<a id="a-EL"></a>三十七品助道之门。<a id="a-EM"></a>五十二位修行之路。<a id="a-EN"></a>云何唯立一心以为宗镜。</p>
  <p id="aEO">答。<a id="a-EP"></a>此一心法。<a id="a-EQ"></a>理事圆备。<a id="a-ER"></a>是大悲父。<a id="a-ES"></a>般若母。<a id="a-ET"></a>法宝藏。<a id="a-EU"></a>万行原。<a id="a-EV"></a>以一切法界。<a id="a-EW"></a>十方诸佛。<a id="a-EX"></a>诸大菩萨。<a id="a-EY"></a>缘觉声闻。<a id="a-EZ"></a>一切众生皆同此心。<a id="a-Ea"></a>诸佛已觉。<a id="a-Eb"></a>众生不知。<a id="a-Ec"></a>今为未知者。<a id="a-Ed"></a>方便直指。<a id="a-Ee"></a>以本具故不虚。<a id="a-Ef"></a>以应得故非谬。<a id="a-Eg"></a>故华严经颂云。<a id="a-Eh"></a>譬如世间人。<a id="a-Ei"></a>闻有宝藏处。<a id="a-Ej"></a>以其可得故。<a id="a-Ek"></a>心生大欢喜。<a id="a-El"></a>宝藏处者。<a id="a-Em"></a>即众生心。<a id="a-En"></a>才入信门。<a id="a-Eo"></a>自然显现。<a id="a-Ep"></a>方悟从来具足。<a id="a-Eq"></a>岂假功成。<a id="a-Er"></a>始知本性无差。<a id="a-Es"></a>非因行得。<a id="a-Et"></a>可谓最灵之物。<a id="a-Eu"></a>至道之原。<a id="a-Ev"></a>绝妙之门。<a id="a-Ew"></a>精实之义。<a id="a-Ex"></a>为凡圣根本。<a id="a-Ey"></a>作迷悟元由。<a id="a-Ez"></a>如万物得地而发生。<a id="a-F0"></a>万行证理而成就。<a id="a-F1"></a>诸门竞入。<a id="a-F2"></a>众德攸归。<a id="a-F3"></a>作千圣趣道之基。<a id="a-F4"></a>为诸佛出世之眼。<a id="a-F5"></a>是以若了自心。<a id="a-F6"></a>顿成佛慧。<a id="a-F7"></a>可谓会百川为一湿。<a id="a-F8"></a>抟众尘为一丸。<a id="a-F9"></a>融镮钏为一金。<a id="a-FA"></a>变酥酪为一味。<a id="a-FB"></a>如华严经颂云。<a id="a-FC"></a>不能了自心。<a id="a-FD"></a>焉能知佛慧。<a id="a-FE"></a>阿差末经云。<a id="a-FF"></a>但正自心。<a id="a-FG"></a>不尚余学。<a id="a-FH"></a>禅要经云。<a id="a-FI"></a>内照开解。<a id="a-FJ"></a>即大乘门。<a id="a-FK"></a>见自心性。<a id="a-FL"></a>谓之曰照。<a id="a-FM"></a>众圣所游。<a id="a-FN"></a>谓之曰门。<a id="a-FO"></a>入楞伽经偈云。<a id="a-FP"></a>心具于法藏。<a id="a-FQ"></a>离无我见垢。<a id="a-FR"></a>世尊说诸行。<a id="a-FS"></a>内心所知法。<a id="a-FT"></a>月灯三昧经偈云。<a id="a-FU"></a>若有受持是一法。<a id="a-FV"></a>能顺菩萨正修行。<a id="a-FW"></a>因此一法功德故。<a id="a-FX"></a>速得成于无上道。<a id="a-FY"></a>胜鬘经云。<a id="a-FZ"></a>世尊。<a id="a-Fa"></a>我见摄受正法。<a id="a-Fb"></a>有斯大力。<a id="a-Fc"></a>如来以此为眼。<a id="a-Fd"></a>为法根本。<a id="a-Fe"></a>为引导法。<a id="a-Ff"></a>为通达法。<a id="a-Fg"></a>释曰。<a id="a-Fh"></a>所言正法者。<a id="a-Fi"></a>即第一义心也。<a id="a-Fj"></a>心外妄计。<a id="a-Fk"></a>理外别求皆堕边邪。<a id="a-Fl"></a>迷于正见。<a id="a-Fm"></a>所以得为如来正眼。<a id="a-Fn"></a>摄尽十方之际。<a id="a-Fo"></a>照穷法界之边。<a id="a-Fp"></a>总归一心。<a id="a-Fq"></a>是名摄受正法。<a id="a-Fr"></a>起信论云。<a id="a-Fs"></a>复次真如自体相者。<a id="a-Ft"></a>一切凡夫。<a id="a-Fu"></a>声闻缘觉。<a id="a-Fv"></a>菩萨诸佛。<a id="a-Fw"></a>无有增减。<a id="a-Fx"></a>非前际生。<a id="a-Fy"></a>非后际灭。<a id="a-Fz"></a>常恒究竟。<a id="a-G0"></a>从无始来。<a id="a-G1"></a>本性具足一切功德。<a id="a-G2"></a>谓大智慧光明义。<a id="a-G3"></a>遍照法界义。<a id="a-G4"></a>如实了知义。<a id="a-G5"></a>本性清净心义。<a id="a-G6"></a>常乐我净义。<a id="a-G7"></a>寂静不变自在义。<a id="a-G8"></a>如是等过恒沙数。<a id="a-G9"></a>非同非异。<a id="a-GA"></a>不思议佛法。<a id="a-GB"></a>无有断绝。<a id="a-GC"></a>依此义故。<a id="a-GD"></a>名如来藏。<a id="a-GE"></a>亦名法身。</p>
  <p id="aGF">问。<a id="a-GG"></a>上说真如离一切相。<a id="a-GH"></a>云何今说具足一切功德相。</p>
  <p id="aGI">答。<a id="a-GJ"></a>虽实具有一切功德。<a id="a-GK"></a>然无差别相。<a id="a-GL"></a>彼一切法。<a id="a-GM"></a>皆同一味一真。<a id="a-GN"></a>离分别相。<a id="a-GO"></a>无二性故。<a id="a-GP"></a>以依业识等生灭相。<a id="a-GQ"></a>而立彼一切差别之相。<a id="a-GR"></a>此云何立。<a id="a-GS"></a>以一切法。<a id="a-GT"></a>本来唯心。<a id="a-GU"></a>实无分别。<a id="a-GV"></a>以不觉故。<a id="a-GW"></a>分别心起。<a id="a-GX"></a>见有境界。<a id="a-GY"></a>名为无明。<a id="a-GZ"></a>心性本净。<a id="a-Ga"></a>无明不起。<a id="a-Gb"></a>即于真如。<a id="a-Gc"></a>立大智慧光明义。<a id="a-Gd"></a>若心生见境。<a id="a-Ge"></a>则有不见之相。<a id="a-Gf"></a>心性无见。<a id="a-Gg"></a>则无不见。<a id="a-Gh"></a>即于真如。<a id="a-Gi"></a>立遍照法界义。<a id="a-Gj"></a>若心有动。<a id="a-Gk"></a>则非真了知。<a id="a-Gl"></a>非本性清净。<a id="a-Gm"></a>非常乐我净。<a id="a-Gn"></a>非寂静。<a id="a-Go"></a>是变异。<a id="a-Gp"></a>不自在。<a id="a-Gq"></a>由是具起过于恒沙虚妄杂染。<a id="a-Gr"></a>以心性无动故。<a id="a-Gs"></a>即立真实了知义。<a id="a-Gt"></a>乃至过于恒沙清净功德相义。<a id="a-Gu"></a>若心有起。<a id="a-Gv"></a>见有余境可分别求。<a id="a-Gw"></a>则于内法有所不足。<a id="a-Gx"></a>以无边功德。<a id="a-Gy"></a>即一心自性。<a id="a-Gz"></a>不见有余法而可更求。<a id="a-H0"></a>是故满足过于恒沙非一非异不可思议诸佛之法。<a id="a-H1"></a>无有断绝。<a id="a-H2"></a>故说真如名如来藏。<a id="a-H3"></a>亦复名为如来法身。<a id="a-H4"></a>然此一心。<a id="a-H5"></a>非同凡夫。<a id="a-H6"></a>妄认缘虑能推之心。<a id="a-H7"></a>决定执在色身之内。<a id="a-H8"></a>今遍十方世界。<a id="a-H9"></a>皆是妙明真心。<a id="a-HA"></a>如入法界品云。<a id="a-HB"></a>华藏世界海中。<a id="a-HC"></a>无问若山若河。<a id="a-HD"></a>大地虚空。<a id="a-HE"></a>草木丛林。<a id="a-HF"></a>尘毛等处。<a id="a-HG"></a>无不咸称真法界。<a id="a-HH"></a>具无边德。<a id="a-HI"></a>故先德云。<a id="a-HJ"></a>元亨利贞。<a id="a-HK"></a>干之德也。<a id="a-HL"></a>始于一气。<a id="a-HM"></a>常乐我净。<a id="a-HN"></a>佛之德也。<a id="a-HO"></a>本乎一心。<a id="a-HP"></a>专一气而致柔。<a id="a-HQ"></a>修一心而成道。<a id="a-HR"></a>心也者。<a id="a-HS"></a>冲虚粹妙。<a id="a-HT"></a>炳焕灵明。<a id="a-HU"></a>无去无来。<a id="a-HV"></a>冥通三际。<a id="a-HW"></a>非中非外。<a id="a-HX"></a>朗彻十方。<a id="a-HY"></a>不灭不生。<a id="a-HZ"></a>岂四山之可害。<a id="a-Ha"></a>离性离相。<a id="a-Hb"></a>奚五色之能盲。<a id="a-Hc"></a>处生死流。<a id="a-Hd"></a>骊珠独耀于沧海。<a id="a-He"></a>踞涅槃岸。<a id="a-Hf"></a>桂轮孤朗于碧天。<a id="a-Hg"></a>大矣哉。<a id="a-Hh"></a>万法资始也。<a id="a-Hi"></a>万法虚伪。<a id="a-Hj"></a>缘会而生。<a id="a-Hk"></a>生法本无。<a id="a-Hl"></a>一切唯识。<a id="a-Hm"></a>识如幻梦。<a id="a-Hn"></a>但是一心。<a id="a-Ho"></a>心寂而知。<a id="a-Hp"></a>目之圆觉。<a id="a-Hq"></a>弥满清净。<a id="a-Hr"></a>中不容他。<a id="a-Hs"></a>故德用无边。<a id="a-Ht"></a>皆同一性。<a id="a-Hu"></a>性起为相。<a id="a-Hv"></a>境智历然。<a id="a-Hw"></a>相得性融。<a id="a-Hx"></a>身心廊尔。<a id="a-Hy"></a>方之海印。<a id="a-Hz"></a>越彼太虚。<a id="a-I0"></a>恢恢焉。<a id="a-I1"></a>晃晃焉。<a id="a-I2"></a>迥出思议之表也。<a id="a-I3"></a>又先德云。<a id="a-I4"></a>如来藏者。<a id="a-I5"></a>即一心之异名。<a id="a-I6"></a>何谓一心。<a id="a-I7"></a>谓真妄染净一切诸法无二之性。<a id="a-I8"></a>故名为一。<a id="a-I9"></a>此无二处。<a id="a-IA"></a>诸法中实。<a id="a-IB"></a>不同虚空。<a id="a-IC"></a>性自神解。<a id="a-ID"></a>故名为心。<a id="a-IE"></a>是以若于外别求。<a id="a-IF"></a>从他妄学者。<a id="a-IG"></a>犹如钻冰觅火。<a id="a-IH"></a>压沙出油。<a id="a-II"></a>以冰砂非油火之正因。<a id="a-IJ"></a>欲求济用。<a id="a-IK"></a>徒劳功力。<a id="a-IL"></a>又若但修渐行。<a id="a-IM"></a>空住权乘。<a id="a-IN"></a>则似画无胶。<a id="a-IO"></a>如坏未锻。<a id="a-IP"></a>以坏画非坚牢之器。<a id="a-IQ"></a>欲求究竟。<a id="a-IR"></a>无有是处。<a id="a-IS"></a>若能谛了自心。<a id="a-IT"></a>不妄外求者。<a id="a-IU"></a>如从木出火。<a id="a-IV"></a>从麻出油。<a id="a-IW"></a>不坏正因。<a id="a-IX"></a>速得成办。<a id="a-IY"></a>又如画得胶。<a id="a-IZ"></a>如坏经火。<a id="a-Ia"></a>堪成器用。<a id="a-Ib"></a>事不唐捐。<a id="a-Ic"></a>凡有施为。<a id="a-Id"></a>悉皆究竟。<a id="a-Ie"></a>若未信入。<a id="a-If"></a>取舍万端。<a id="a-Ig"></a>随境生迷。<a id="a-Ih"></a>为法所害。<a id="a-Ii"></a>不观空以遣累。<a id="a-Ij"></a>但取空而废善。<a id="a-Ik"></a>不达有以兴慈。<a id="a-Il"></a>但著有而起罪。<a id="a-Im"></a>皆为不了空有一心。<a id="a-In"></a>致兹得失。<a id="a-Io"></a>若入宗镜。<a id="a-Ip"></a>才发心时。<a id="a-Iq"></a>非唯行成。<a id="a-Ir"></a>理即顿具。<a id="a-Is"></a>便同古佛。<a id="a-It"></a>一际无差。<a id="a-Iu"></a>如大涅槃经云。<a id="a-Iv"></a>拘尸那城。<a id="a-Iw"></a>有旃陀罗。<a id="a-Ix"></a>名曰欢喜。<a id="a-Iy"></a>佛记是人。<a id="a-Iz"></a>由一发心。<a id="a-J0"></a>当于此界千佛数中。<a id="a-J1"></a>速成无上正真之道。<a id="a-J2"></a>法华玄义云。<a id="a-J3"></a>心法者。<a id="a-J4"></a>前所明法。<a id="a-J5"></a>岂得异心。<a id="a-J6"></a>但众生法太广。<a id="a-J7"></a>佛法太高。<a id="a-J8"></a>于初学为难。<a id="a-J9"></a>然心佛及众生。<a id="a-JA"></a>是三无别者。<a id="a-JB"></a>但自观己心则为易。<a id="a-JC"></a>涅槃经云。<a id="a-JD"></a>一切众生。<a id="a-JE"></a>具足三定。<a id="a-JF"></a>上定者。<a id="a-JG"></a>谓佛性也。<a id="a-JH"></a>能观心性。<a id="a-JI"></a>名为上定。<a id="a-JJ"></a>上能兼下。<a id="a-JK"></a>即摄得众生法也。<a id="a-JL"></a>华严经云。<a id="a-JM"></a>游心法界如虚空。<a id="a-JN"></a>则知诸佛之境界。<a id="a-JO"></a>法界即中也。<a id="a-JP"></a>虚空即空也。<a id="a-JQ"></a>心佛即假也。<a id="a-JR"></a>三种即佛境界也。<a id="a-JS"></a>是为观心。<a id="a-JT"></a>仍具佛法。<a id="a-JU"></a>又游心法界者。<a id="a-JV"></a>观根尘相对。<a id="a-JW"></a>一念心起。<a id="a-JX"></a>于十界中。<a id="a-JY"></a>必属一界。<a id="a-JZ"></a>若属一界。<a id="a-Ja"></a>即具百界千法。<a id="a-Jb"></a>于一念中。<a id="a-Jc"></a>悉皆备足。<a id="a-Jd"></a>此心幻师。<a id="a-Je"></a>于一日夜。<a id="a-Jf"></a>常造种种众生。<a id="a-Jg"></a>种种五阴。<a id="a-Jh"></a>种种国土。<a id="a-Ji"></a>所谓地狱界。<a id="a-Jj"></a>假实国土。<a id="a-Jk"></a>乃至佛界。<a id="a-Jl"></a>假实国土。<a id="a-Jm"></a>行人当自选择。<a id="a-Jn"></a>何道可从。<a id="a-Jo"></a>又如虚空者。<a id="a-Jp"></a>观心自生心。<a id="a-Jq"></a>不须藉缘。<a id="a-Jr"></a>有心。<a id="a-Js"></a>心无生力。<a id="a-Jt"></a>心无生力。<a id="a-Ju"></a>缘亦无生。<a id="a-Jv"></a>心缘名无。<a id="a-Jw"></a>合云何有。<a id="a-Jx"></a>合尚叵得。<a id="a-Jy"></a>离则不生。<a id="a-Jz"></a>尚无一生。<a id="a-K0"></a>况有百界千法耶。<a id="a-K1"></a>以心空故。<a id="a-K2"></a>从心所生。<a id="a-K3"></a>一切皆空。<a id="a-K4"></a>此空亦空。<a id="a-K5"></a>若空。<a id="a-K6"></a>非空。<a id="a-K7"></a>点空。<a id="a-K8"></a>设假。<a id="a-K9"></a>假亦非假。<a id="a-KA"></a>无假无空。<a id="a-KB"></a>毕竟清净。<a id="a-KC"></a>岂止三观。<a id="a-KD"></a>万行。<a id="a-KE"></a>乃至十方虚空。<a id="a-KF"></a>尚从心变。<a id="a-KG"></a>岂况空中所生物像。<a id="a-KH"></a>如首楞严经颂云。<a id="a-KI"></a>空生大觉中。<a id="a-KJ"></a>如海一沤发。<a id="a-KK"></a>所以华严疏云。<a id="a-KL"></a>空有二法。<a id="a-KM"></a>俱称真之理。<a id="a-KN"></a>则有与空皆性空也。<a id="a-KO"></a>钞释云。<a id="a-KP"></a>空有称真之理者。<a id="a-KQ"></a>此空是外空。<a id="a-KR"></a>若以理空对外空。<a id="a-KS"></a>外空离法。<a id="a-KT"></a>是断灭空。<a id="a-KU"></a>理空即名为真空。<a id="a-KV"></a>若以外空亦心现。<a id="a-KW"></a>亦由对色。<a id="a-KX"></a>灭色方显。<a id="a-KY"></a>则此断空。<a id="a-KZ"></a>从缘无性。<a id="a-Ka"></a>即性空也。<a id="a-Kb"></a>故十八空中明大者。<a id="a-Kc"></a>谓十方空。<a id="a-Kd"></a>即十方虚空。<a id="a-Ke"></a>亦是性空矣。<a id="a-Kf"></a>所以千圣付嘱。<a id="a-Kg"></a>难遇机缘。<a id="a-Kh"></a>若对上根。<a id="a-Ki"></a>豁然可验。<a id="a-Kj"></a>如寒山子诗云。<a id="a-Kk"></a>自古多少圣。<a id="a-Kl"></a>语路苦叮咛。<a id="a-Km"></a>人根性不等。<a id="a-Kn"></a>高下有利钝。<a id="a-Ko"></a>真佛不肯信。<a id="a-Kp"></a>置功抂受困。<a id="a-Kq"></a>不如心净明。<a id="a-Kr"></a>便是心王印。<a id="a-Ks"></a>先德云。<a id="a-Kt"></a>欲知法要。<a id="a-Ku"></a>心是十二部经之根本。<a id="a-Kv"></a>入道要门。<a id="a-Kw"></a>此心门者。<a id="a-Kx"></a>三世之佛祖。<a id="a-Ky"></a>唯此一事实。<a id="a-Kz"></a>余二即非真。<a id="a-L0"></a>唯有一乘法。<a id="a-L1"></a>无二亦无三。<a id="a-L2"></a>一乘法者。<a id="a-L3"></a>一心是。<a id="a-L4"></a>但守一心。<a id="a-L5"></a>即心真如门。<a id="a-L6"></a>一切诸法。<a id="a-L7"></a>无有缺少。<a id="a-L8"></a>一切法行。<a id="a-L9"></a>不出自心。<a id="a-LA"></a>唯心自知。<a id="a-LB"></a>更无别心。<a id="a-LC"></a>心无形色。<a id="a-LD"></a>无根无住。<a id="a-LE"></a>无生无灭。<a id="a-LF"></a>亦无觉观可行。<a id="a-LG"></a>若有可观行者。<a id="a-LH"></a>即是受想行识。<a id="a-LI"></a>非是本心。<a id="a-LJ"></a>皆是有为功用。<a id="a-LK"></a>诸祖只是以心传心。<a id="a-LL"></a>达者印可。<a id="a-LM"></a>更无别法。<a id="a-LN"></a>如华严经中。<a id="a-LO"></a>文殊童子。<a id="a-LP"></a>化五百童子。<a id="a-LQ"></a>发菩提心。<a id="a-LR"></a>唯一人。<a id="a-LS"></a>善财童子。<a id="a-LT"></a>达本心原。<a id="a-LU"></a>游一百一十城。<a id="a-LV"></a>问菩提万行。<a id="a-LW"></a>所学三昧门。<a id="a-LX"></a>皆如幻化而无实体。<a id="a-LY"></a>故知从心所生。<a id="a-LZ"></a>皆同幻化。<a id="a-La"></a>但直了真心。<a id="a-Lb"></a>自然真实。<a id="a-Lc"></a>如唯识枢要云。<a id="a-Ld"></a>依境教理行果。<a id="a-Le"></a>五唯识中。<a id="a-Lf"></a>此论有义。<a id="a-Lg"></a>但明境唯识。<a id="a-Lh"></a>舍离心外取境。<a id="a-Li"></a>一切境不离心故。<a id="a-Lj"></a>有义。<a id="a-Lk"></a>但说教唯识。<a id="a-Ll"></a>成论本教。<a id="a-Lm"></a>释彼说故。<a id="a-Ln"></a>有义。<a id="a-Lo"></a>但取理唯识。<a id="a-Lp"></a>成立本教所说之理。<a id="a-Lq"></a>分别唯识性相故。<a id="a-Lr"></a>有义。<a id="a-Ls"></a>但取行唯识。<a id="a-Lt"></a>明五位修唯识行故。<a id="a-Lu"></a>有义。<a id="a-Lv"></a>但取果唯识。<a id="a-Lw"></a>求大果故。<a id="a-Lx"></a>安乐解脱身。<a id="a-Ly"></a>大牟尼名法故。<a id="a-Lz"></a>乃至今释彼说。<a id="a-M0"></a>唯取教理。<a id="a-M1"></a>说。<a id="a-M2"></a>依教理。<a id="a-M3"></a>成彼性相。<a id="a-M4"></a>性相即摄一切尽故。<a id="a-M5"></a>一切皆取。<a id="a-M6"></a>于理为胜。<a id="a-M7"></a>是知唯识之理。<a id="a-M8"></a>成佛正宗。<a id="a-M9"></a>但以理该罗。<a id="a-MA"></a>无法不是。<a id="a-MB"></a>故云万法唯识。<a id="a-MC"></a>述宗镜之正意。<a id="a-MD"></a>穷祖佛之本怀。<a id="a-ME"></a>唯以一法逗一机。<a id="a-MF"></a>更无别旨。<a id="a-MG"></a>故法华经云。<a id="a-MH"></a>十方佛土中。<a id="a-MI"></a>唯有一乘法。<a id="a-MJ"></a>大涅槃经云。<a id="a-MK"></a>师子吼者。<a id="a-ML"></a>是决定说。<a id="a-MM"></a>一切众生。<a id="a-MN"></a>悉有佛性。<a id="a-MO"></a>又云。<a id="a-MP"></a>众生亦尔。<a id="a-MQ"></a>悉皆有心。<a id="a-MR"></a>凡有心者。<a id="a-MS"></a>悉皆当得阿耨多罗三藐三菩提。</p>
  <p id="aMT">问。<a id="a-MU"></a>三界唯心。<a id="a-MV"></a>万法唯识者。<a id="a-MW"></a>此该万法。<a id="a-MX"></a>应别立真如为宗。</p>
  <p id="aMY">答。<a id="a-MZ"></a>真如是识性。<a id="a-Ma"></a>识既该万法。<a id="a-Mb"></a>即是有为无为诸法平等之性。<a id="a-Mc"></a>故经云。<a id="a-Md"></a>未曾有一法。<a id="a-Me"></a>而出于法性。<a id="a-Mf"></a>司马彪云。<a id="a-Mg"></a>性者。<a id="a-Mh"></a>人之本也。<a id="a-Mi"></a>蔡邕云。<a id="a-Mj"></a>性者。<a id="a-Mk"></a>心之本也。<a id="a-Ml"></a>故古师云。<a id="a-Mm"></a>唯识论。<a id="a-Mn"></a>是十支中高建法幢支。<a id="a-Mo"></a>何法而不收。<a id="a-Mp"></a>何宗而不立。<a id="a-Mq"></a>唯以简为义。<a id="a-Mr"></a>识以了为义。<a id="a-Ms"></a>离识之外。<a id="a-Mt"></a>无别唯体。<a id="a-Mu"></a>即识。<a id="a-Mv"></a>有遮心外之用。<a id="a-Mw"></a>故名为唯。<a id="a-Mx"></a>唯之名独。<a id="a-My"></a>性相俱收。<a id="a-Mz"></a>真如是识性。<a id="a-N0"></a>依他相分色等是识相。<a id="a-N1"></a>心所。<a id="a-N2"></a>以识为主。<a id="a-N3"></a>皆不离识故。<a id="a-N4"></a>总名唯识。</p>
  <p id="aN5">又问。<a id="a-N6"></a>三界是有漏法。<a id="a-N7"></a>由属三界爱结所系。<a id="a-N8"></a>故名三界。<a id="a-N9"></a>其无为无漏法。<a id="a-NA"></a>不为三界爱结所系。<a id="a-NB"></a>即不名三界法。<a id="a-NC"></a>经何故但言三界唯心。<a id="a-ND"></a>即不摄无为无漏等法。<a id="a-NE"></a>此岂非唯识。<a id="a-NF"></a>而但言三界耶。</p>
  <p id="aNG">答。<a id="a-NH"></a>三界所治。<a id="a-NI"></a>迷乱之法。<a id="a-NJ"></a>尚名唯识。<a id="a-NK"></a>无为无漏法。<a id="a-NL"></a>性是能治。<a id="a-NM"></a>体非迷乱。<a id="a-NN"></a>不说自成。<a id="a-NO"></a>故但言三界唯心也。<a id="a-NP"></a>又诸部总句。<a id="a-NQ"></a>有为无为。<a id="a-NR"></a>染净诸法。<a id="a-NS"></a>皆心为本。<a id="a-NT"></a>萨婆多等云。<a id="a-NU"></a>无为由心故显。<a id="a-NV"></a>有为由心故起。<a id="a-NW"></a>由心起染净法。<a id="a-NX"></a>势用缘强故。<a id="a-NY"></a>说心为本。</p>
  <p id="aNZ">问。<a id="a-Na"></a>立心为宗。<a id="a-Nb"></a>具几功德之门。<a id="a-Nc"></a>能起见闻之信。</p>
  <p id="aNd">答。<a id="a-Ne"></a>真心自体。<a id="a-Nf"></a>非言所诠。<a id="a-Ng"></a>湛如无际之虚空。<a id="a-Nh"></a>莹若圆明之净镜。<a id="a-Ni"></a>毁赞不及。<a id="a-Nj"></a>义理难通。<a id="a-Nk"></a>以功德过患二门。<a id="a-Nl"></a>绝对待故。<a id="a-Nm"></a>今依先德。<a id="a-Nn"></a>约相分别心。<a id="a-No"></a>略有五义。<a id="a-Np"></a>一远离所取差别之相。<a id="a-Nq"></a>二解脱能取分别之执。<a id="a-Nr"></a>三遍三际无所不等。<a id="a-Ns"></a>四等虚空界无所不遍。<a id="a-Nt"></a>五不堕有无一异等边。<a id="a-Nu"></a>超心行处。<a id="a-Nv"></a>过言语道。<a id="a-Nw"></a>又此无住之心。<a id="a-Nx"></a>双泯二谛。<a id="a-Ny"></a>故无出俗入真之异。<a id="a-Nz"></a>既无出入。<a id="a-O0"></a>不在空有。<a id="a-O1"></a>故经言。<a id="a-O2"></a>心处无在。<a id="a-O3"></a>无在之处。<a id="a-O4"></a>唯是一心。<a id="a-O5"></a>一心之体。<a id="a-O6"></a>本来寂灭。<a id="a-O7"></a>不可以有无处所穷其幽迹。<a id="a-O8"></a>不可以识智诠量谈其妙体。<a id="a-O9"></a>唯有入者。<a id="a-OA"></a>只在心知。<a id="a-OB"></a>如捣万种而为香丸。<a id="a-OC"></a>爇一尘而具足众气。<a id="a-OD"></a>似入大海水中浴。<a id="a-OE"></a>掬微滴而已用百川。<a id="a-OF"></a>执砾而尽成真金。<a id="a-OG"></a>揽草而无非妙药。<a id="a-OH"></a>空器悉盈甘露之味。<a id="a-OI"></a>满室唯闻薝卜之香。<a id="a-OJ"></a>众义同归。<a id="a-OK"></a>若太虚包含于万像。<a id="a-OL"></a>千途竞入。<a id="a-OM"></a>犹多影靡碍于澄潭。<a id="a-ON"></a>若论一心性起功德。<a id="a-OO"></a>无尽无边。<a id="a-OP"></a>岂以有量之心。<a id="a-OQ"></a>赞无为之德。<a id="a-OR"></a>任尽神力。<a id="a-OS"></a>未述一毫。<a id="a-OT"></a>以信入之人。<a id="a-OU"></a>悉皆现证。<a id="a-OV"></a>即凡即圣。<a id="a-OW"></a>感应非虚。<a id="a-OX"></a>坚信不移。<a id="a-OY"></a>法空之虚声自息。<a id="a-OZ"></a>明诚可验。<a id="a-Oa"></a>灵润之野焰俄停。<a id="a-Ob"></a>岂假神通。<a id="a-Oc"></a>心魔顿绝。<a id="a-Od"></a>匪凭他术。<a id="a-Oe"></a>识火自消。<a id="a-Of"></a>除不肖人。<a id="a-Og"></a>焉明斯旨。<a id="a-Oh"></a>如昔人云。<a id="a-Oi"></a>依智不依识者。<a id="a-Oj"></a>谓识现行。<a id="a-Ok"></a>随尘分别。<a id="a-Ol"></a>眼色耳声。<a id="a-Om"></a>耽迷不觉。<a id="a-On"></a>大圣示教。<a id="a-Oo"></a>境是自心。<a id="a-Op"></a>下愚冰执。<a id="a-Oq"></a>尘为识外。<a id="a-Or"></a>今人口诵其空。<a id="a-Os"></a>心未亡有。<a id="a-Ot"></a>腾空不起。<a id="a-Ou"></a>入火逾难。<a id="a-Ov"></a>俱是心相封迷故尔。<a id="a-Ow"></a>后得通达。<a id="a-Ox"></a>随心转用。<a id="a-Oy"></a>岂不同鸟之游空。<a id="a-Oz"></a>自常如是。<a id="a-P0"></a>布之火浣。<a id="a-P1"></a>不足怪也。<a id="a-P2"></a>但群生识性不同。<a id="a-P3"></a>致令大圣随情别说。<a id="a-P4"></a>然据至道。<a id="a-P5"></a>但是自心。<a id="a-P6"></a>故经云。<a id="a-P7"></a>三界上下。<a id="a-P8"></a>法义唯心。<a id="a-P9"></a>此就世界依报以明心。<a id="a-PA"></a>又云。<a id="a-PB"></a>如如与真际。<a id="a-PC"></a>涅槃及法界。<a id="a-PD"></a>种种意生身。<a id="a-PE"></a>我说为心量。<a id="a-PF"></a>此据出世法体以明心。<a id="a-PG"></a>终穷至实。<a id="a-PH"></a>毕到斯原。<a id="a-PI"></a>随流感果。<a id="a-PJ"></a>还宗了义。</p>
  <p id="aPK">问。<a id="a-PL"></a>一心为宗。<a id="a-PM"></a>可称纲要者。<a id="a-PN"></a>教中何故。<a id="a-PO"></a>广谈诸道。<a id="a-PP"></a>各立经宗。</p>
  <p id="aPQ">答。<a id="a-PR"></a>种种诸法虽多。<a id="a-PS"></a>但是一心所作。<a id="a-PT"></a>于一圣道。<a id="a-PU"></a>立无量名。<a id="a-PV"></a>如一火因然。<a id="a-PW"></a>得草火木火种种之号。<a id="a-PX"></a>犹一水就用。<a id="a-PY"></a>得或羹或酒多多之名。<a id="a-PZ"></a>此一心门。<a id="a-Pa"></a>亦复如是。<a id="a-Pb"></a>对小机而称小法。<a id="a-Pc"></a>逗大量而号大乘。<a id="a-Pd"></a>大小虽分。<a id="a-Pe"></a>真性无隔。<a id="a-Pf"></a>若决定执佛说有多法。<a id="a-Pg"></a>即谤法轮。<a id="a-Ph"></a>成两舌之过。<a id="a-Pi"></a>故经云。<a id="a-Pj"></a>心不离道。<a id="a-Pk"></a>道不离心。<a id="a-Pl"></a>如大涅槃经云。<a id="a-Pm"></a>尔时世尊。<a id="a-Pn"></a>赞迦葉菩萨。<a id="a-Po"></a>善哉善哉。<a id="a-Pp"></a>善男子。<a id="a-Pq"></a>汝今欲知菩萨大乘微妙经典所有秘密。<a id="a-Pr"></a>故作是问。<a id="a-Ps"></a>善男子。<a id="a-Pt"></a>如是诸经。<a id="a-Pu"></a>悉入道谛。<a id="a-Pv"></a>善男子。<a id="a-Pw"></a>如我先说。<a id="a-Px"></a>若有信道。<a id="a-Py"></a>如是信道。<a id="a-Pz"></a>是信根本。<a id="a-Q0"></a>是能佐助菩提之道。<a id="a-Q1"></a>是故我说。<a id="a-Q2"></a>无有错谬。<a id="a-Q3"></a>善男子。<a id="a-Q4"></a>如来善知无量方便。<a id="a-Q5"></a>欲化众生。<a id="a-Q6"></a>故作如是种种说法。<a id="a-Q7"></a>善男子。<a id="a-Q8"></a>譬如良医。<a id="a-Q9"></a>识诸众生种种病原。<a id="a-QA"></a>随其所患。<a id="a-QB"></a>而为合药。<a id="a-QC"></a>并药所禁。<a id="a-QD"></a>唯水一种。<a id="a-QE"></a>不在禁例。<a id="a-QF"></a>或服姜水。<a id="a-QG"></a>或甘草水。<a id="a-QH"></a>或细辛水。<a id="a-QI"></a>或黑石蜜水。<a id="a-QJ"></a>或阿摩勒水。<a id="a-QK"></a>或尼婆罗水。<a id="a-QL"></a>或钵昼罗水。<a id="a-QM"></a>或服冷水。<a id="a-QN"></a>或服热水。<a id="a-QO"></a>或蒲萄水。<a id="a-QP"></a>或安石榴水。<a id="a-QQ"></a>善男子。<a id="a-QR"></a>如是良医。<a id="a-QS"></a>善知众生所患种种。<a id="a-QT"></a>药虽多禁。<a id="a-QU"></a>水不在例。<a id="a-QV"></a>如来亦尔。<a id="a-QW"></a>善知方便。<a id="a-QX"></a>于一法相。<a id="a-QY"></a>随诸众生。<a id="a-QZ"></a>分别广说种种名相。<a id="a-Qa"></a>彼诸众生。<a id="a-Qb"></a>随所说受。<a id="a-Qc"></a>受已修习。<a id="a-Qd"></a>除断烦恼。<a id="a-Qe"></a>如彼病人。<a id="a-Qf"></a>随良医教。<a id="a-Qg"></a>所患得除。<a id="a-Qh"></a>复次善男子。<a id="a-Qi"></a>如有一人。<a id="a-Qj"></a>善解众语。<a id="a-Qk"></a>在大众中。<a id="a-Ql"></a>是诸大众。<a id="a-Qm"></a>热渴所逼。<a id="a-Qn"></a>咸发声言。<a id="a-Qo"></a>我欲饮水。<a id="a-Qp"></a>我欲饮水。<a id="a-Qq"></a>是人即时以清冷水。<a id="a-Qr"></a>随其种类。<a id="a-Qs"></a>说言是水。<a id="a-Qt"></a>或言波尼。<a id="a-Qu"></a>或言郁持。<a id="a-Qv"></a>或言娑利蓝。<a id="a-Qw"></a>或言婆利。<a id="a-Qx"></a>或言波耶。<a id="a-Qy"></a>或言甘露。<a id="a-Qz"></a>或言牛乳。<a id="a-R0"></a>以如是等无量水名。<a id="a-R1"></a>为大众说。<a id="a-R2"></a>善男子。<a id="a-R3"></a>如来亦尔。<a id="a-R4"></a>以一圣道。<a id="a-R5"></a>为诸声闻种种演说。<a id="a-R6"></a>从信根等。<a id="a-R7"></a>至八圣道。<a id="a-R8"></a>复次善男子。<a id="a-R9"></a>譬如金师。<a id="a-RA"></a>以一种金。<a id="a-RB"></a>随意造作种种璎珞。<a id="a-RC"></a>所谓钳锁镮钏。<a id="a-RD"></a>钗铛天冠臂印。<a id="a-RE"></a>虽有如是差别不同。<a id="a-RF"></a>然不离金。<a id="a-RG"></a>善男子。<a id="a-RH"></a>如来亦尔。<a id="a-RI"></a>以一佛道。<a id="a-RJ"></a>随诸众生。<a id="a-RK"></a>种种分别。<a id="a-RL"></a>而为说之。<a id="a-RM"></a>或说一种。<a id="a-RN"></a>所谓诸佛一道无二。<a id="a-RO"></a>复说二种。<a id="a-RP"></a>所谓定慧。<a id="a-RQ"></a>复说三种。<a id="a-RR"></a>谓见慧智。<a id="a-RS"></a>复说四种。<a id="a-RT"></a>所谓见道修道无学道佛道。<a id="a-RU"></a>乃至复说二十道。<a id="a-RV"></a>所谓十力四无所畏。<a id="a-RW"></a>大慈大悲。<a id="a-RX"></a>念佛三昧。<a id="a-RY"></a>三正念处。<a id="a-RZ"></a>善男子。<a id="a-Ra"></a>是道一体。<a id="a-Rb"></a>如来昔日为众生故。<a id="a-Rc"></a>种种分别。<a id="a-Rd"></a>复次善男子。<a id="a-Re"></a>譬如一火。<a id="a-Rf"></a>因所然故。<a id="a-Rg"></a>得种种名。<a id="a-Rh"></a>所谓木火草火。<a id="a-Ri"></a>糠火[麩-夫+戈]火。<a id="a-Rj"></a>牛马粪火。<a id="a-Rk"></a>善男子。<a id="a-Rl"></a>佛道亦尔。<a id="a-Rm"></a>一而无二。<a id="a-Rn"></a>为众生故。<a id="a-Ro"></a>种种分别。<a id="a-Rp"></a>复次善男子。<a id="a-Rq"></a>譬如一识。<a id="a-Rr"></a>分别说六。<a id="a-Rs"></a>若至于眼。<a id="a-Rt"></a>则名眼识。<a id="a-Ru"></a>乃至意识。<a id="a-Rv"></a>亦复如是。<a id="a-Rw"></a>善男子。<a id="a-Rx"></a>道亦如是。<a id="a-Ry"></a>一而无二。<a id="a-Rz"></a>如来为化诸众生故。<a id="a-S0"></a>种种分别。<a id="a-S1"></a>复次善男子。<a id="a-S2"></a>譬如一色。<a id="a-S3"></a>眼所见者。<a id="a-S4"></a>则名为色。<a id="a-S5"></a>耳所闻者。<a id="a-S6"></a>则名为声。<a id="a-S7"></a>鼻所嗅者。<a id="a-S8"></a>则名为香。<a id="a-S9"></a>舌所尝者。<a id="a-SA"></a>则名为味。<a id="a-SB"></a>身所觉者。<a id="a-SC"></a>则名为触。<a id="a-SD"></a>善男子。<a id="a-SE"></a>道亦如是。<a id="a-SF"></a>一而无二。<a id="a-SG"></a>如来为欲化众生故。<a id="a-SH"></a>种种分别。<a id="a-SI"></a>善男子。<a id="a-SJ"></a>以是义故。<a id="a-SK"></a>以八圣道分。<a id="a-SL"></a>名道圣谛。<a id="a-SM"></a>善男子。<a id="a-SN"></a>是四圣谛。<a id="a-SO"></a>诸佛世尊次第说之。<a id="a-SP"></a>以是因缘。<a id="a-SQ"></a>无量众生得度生死。<a id="a-SR"></a>又云。<a id="a-SS"></a>若言十善十恶。<a id="a-ST"></a>可作不可作。<a id="a-SU"></a>善道恶道。<a id="a-SV"></a>白法黑法。<a id="a-SW"></a>凡夫谓二。<a id="a-SX"></a>智者了达其性无二。<a id="a-SY"></a>无二之性。<a id="a-SZ"></a>即是实性。<a id="a-Sa"></a>陀罗尼经。<a id="a-Sb"></a>云无有一切诸法。<a id="a-Sc"></a>是名一字法门。<a id="a-Sd"></a>又经云。<a id="a-Se"></a>佛言。<a id="a-Sf"></a>三世诸佛所说之法。<a id="a-Sg"></a>吾今四十九年不加一字。<a id="a-Sh"></a>故知此一心门。<a id="a-Si"></a>能成至道。<a id="a-Sj"></a>若上根直入者。<a id="a-Sk"></a>终不立余门。<a id="a-Sl"></a>为中下未入者。<a id="a-Sm"></a>则权分诸道。<a id="a-Sn"></a>是以祖佛同指。<a id="a-So"></a>贤圣冥归。<a id="a-Sp"></a>虽名异而体同。<a id="a-Sq"></a>乃缘分而性合。<a id="a-Sr"></a>般若唯言无二。<a id="a-Ss"></a>法华但说一乘。<a id="a-St"></a>净名无非道场。<a id="a-Su"></a>涅槃咸归秘藏。<a id="a-Sv"></a>天台专勤三观。<a id="a-Sw"></a>江西举体全真。<a id="a-Sx"></a>马祖即佛是心。<a id="a-Sy"></a>荷泽直指知见。<a id="a-Sz"></a>又教有二种说。<a id="a-T0"></a>一显了说。<a id="a-T1"></a>二秘密说。<a id="a-T2"></a>显了说者。<a id="a-T3"></a>如楞伽密严等经。<a id="a-T4"></a>起信唯识等论。<a id="a-T5"></a>秘密说者。<a id="a-T6"></a>各据经宗。<a id="a-T7"></a>立其异号。<a id="a-T8"></a>如维摩经以不思议为宗。<a id="a-T9"></a>金刚经以无住为宗。<a id="a-TA"></a>华严经以法界为宗。<a id="a-TB"></a>涅槃经以佛性为宗。<a id="a-TC"></a>任立千途。<a id="a-TD"></a>皆是一心之别义。<a id="a-TE"></a>何者。<a id="a-TF"></a>以真心妙体。<a id="a-TG"></a>不在有无。<a id="a-TH"></a>智不能知。<a id="a-TI"></a>言不可及。<a id="a-TJ"></a>非情识思量之境界。<a id="a-TK"></a>故号不思议。<a id="a-TL"></a>体虚相寂。<a id="a-TM"></a>绝待灵通。<a id="a-TN"></a>现法界而无生。<a id="a-TO"></a>超三世而绝迹。<a id="a-TP"></a>故号之无住。<a id="a-TQ"></a>竖彻三际。<a id="a-TR"></a>横亘十方。<a id="a-TS"></a>无有界量。<a id="a-TT"></a>边表不可得。<a id="a-TU"></a>故称法界。<a id="a-TV"></a>为万物之根。<a id="a-TW"></a>由作群生之元始。<a id="a-TX"></a>在凡不减。<a id="a-TY"></a>处圣非增。<a id="a-TZ"></a>灵觉昭然。<a id="a-Ta"></a>常如其体。<a id="a-Tb"></a>故曰佛性。<a id="a-Tc"></a>乃至或名灵台妙性。<a id="a-Td"></a>宝藏神珠。<a id="a-Te"></a>悉是一心。<a id="a-Tf"></a>随缘别称。<a id="a-Tg"></a>经云。<a id="a-Th"></a>三阿僧祇百千名号。<a id="a-Ti"></a>皆是如来之异名。<a id="a-Tj"></a>只为不知诸佛方便。<a id="a-Tk"></a>迷名著相。<a id="a-Tl"></a>随解成差。<a id="a-Tm"></a>但了斯宗豁然空寂。<a id="a-Tn"></a>有何名相。<a id="a-To"></a>可得披陈。<a id="a-Tp"></a>如龙王一味之雨。<a id="a-Tq"></a>随人天善恶之业。<a id="a-Tr"></a>所雨不同。<a id="a-Ts"></a>各见差别。<a id="a-Tt"></a>华严经云。<a id="a-Tu"></a>譬如娑竭罗龙王。<a id="a-Tv"></a>欲现龙王。<a id="a-Tw"></a>大自在力。<a id="a-Tx"></a>饶益众生。<a id="a-Ty"></a>咸令欢喜。<a id="a-Tz"></a>从四天下。<a id="a-U0"></a>乃至他化自在天处。<a id="a-U1"></a>及于地上。<a id="a-U2"></a>于一切处。<a id="a-U3"></a>所雨不同。<a id="a-U4"></a>所谓于大海中雨清冷水。<a id="a-U5"></a>名为无断绝。<a id="a-U6"></a>于他化自在天雨箫笛等种。<a id="a-U7"></a>种乐音。<a id="a-U8"></a>名为美妙。<a id="a-U9"></a>于化乐天雨大摩尼宝。<a id="a-UA"></a>名为放大光明。<a id="a-UB"></a>于兜率天雨大庄严具。<a id="a-UC"></a>名为垂髻。<a id="a-UD"></a>于夜摩天雨大妙华。<a id="a-UE"></a>名为种种庄严具。<a id="a-UF"></a>于三十三天雨众妙香。<a id="a-UG"></a>名为悦意。<a id="a-UH"></a>于四天王天雨天宝衣。<a id="a-UI"></a>名为覆盖。<a id="a-UJ"></a>于龙王宫雨赤真珠。<a id="a-UK"></a>名为踊出光明。<a id="a-UL"></a>于阿修罗宫雨诸兵仗。<a id="a-UM"></a>名为降伏怨敌。<a id="a-UN"></a>于北郁单越雨种种华。<a id="a-UO"></a>名曰开敷。<a id="a-UP"></a>余三天下。<a id="a-UQ"></a>悉亦如是。<a id="a-UR"></a>然各随其处。<a id="a-US"></a>所雨不同。<a id="a-UT"></a>虽彼龙王。<a id="a-UU"></a>其心平等。<a id="a-UV"></a>无有彼此。<a id="a-UW"></a>但以众生善根异故。<a id="a-UX"></a>雨有差别。<a id="a-UY"></a>是以龙王一味之雨。<a id="a-UZ"></a>随诸天感处不同。<a id="a-Ua"></a>犹如诸佛一心法门。<a id="a-Ub"></a>逐众生见时有别。</p>
 </body>
</html>