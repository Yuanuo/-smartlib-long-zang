<!doctype html>
<html id="z3IBXCo1eg" data-ver="1260">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第五十三</h1>
  <p id="a2">第三能变者。<a id="a-3"></a>唯识论颂云。<a id="a-4"></a>次第三能变。<a id="a-5"></a>差别有六种。<a id="a-6"></a>了境为性相。<a id="a-7"></a>善不善俱非。<a id="a-8"></a>此三能变。<a id="a-9"></a>是了别境识。<a id="a-A"></a>自证分是了别性。<a id="a-B"></a>见分是了别相。<a id="a-C"></a>有覆有记。<a id="a-D"></a>识。<a id="a-E"></a>以了境为自性。<a id="a-F"></a>即复用彼为行相故。<a id="a-G"></a>则了境者。<a id="a-H"></a>是识自性。<a id="a-I"></a>亦是行相。<a id="a-J"></a>行相是用。<a id="a-K"></a>故识论云。<a id="a-L"></a>随六根境。<a id="a-M"></a>种类异故。<a id="a-N"></a>或名色识。<a id="a-O"></a>乃至法识。<a id="a-P"></a>随境立名。<a id="a-Q"></a>顺识义故。<a id="a-R"></a>谓于六境。<a id="a-S"></a>了别名识。<a id="a-T"></a>色等五识。<a id="a-U"></a>唯了色等。<a id="a-V"></a>法识通能了一切法。<a id="a-W"></a>或能了别法。<a id="a-X"></a>独得法识名。<a id="a-Y"></a>故六识名。<a id="a-Z"></a>无相滥失。</p>
  <p id="aa">问。<a id="a-b"></a>若心外无实色。<a id="a-c"></a>则眼等五识无有所缘。</p>
  <p id="ad">答。<a id="a-e"></a>识论云。<a id="a-f"></a>虽非无色。<a id="a-g"></a>而是识变。<a id="a-h"></a>谓识生时。<a id="a-i"></a>内因缘力。<a id="a-j"></a>变似眼等色等相现。<a id="a-k"></a>即以此相。<a id="a-l"></a>为所依缘。<a id="a-m"></a>然眼等根。<a id="a-n"></a>非现量得。<a id="a-o"></a>以能发识。<a id="a-p"></a>比知是有。<a id="a-q"></a>此但功能。<a id="a-r"></a>非外所造。<a id="a-s"></a>外有对色。<a id="a-t"></a>理既不成。<a id="a-u"></a>故应但是内识变现。<a id="a-v"></a>释云。<a id="a-w"></a>眼等虽有所依所缘之色。<a id="a-x"></a>而是识所变现。<a id="a-y"></a>非是心外。<a id="a-z"></a>别有极微。<a id="a-10"></a>以成根境。<a id="a-11"></a>但八识生时。<a id="a-12"></a>内因缘种子力等。<a id="a-13"></a>第八识变似五根五尘。<a id="a-14"></a>眼等五识。<a id="a-15"></a>依彼所变根。<a id="a-16"></a>缘彼本质尘境。<a id="a-17"></a>虽亲不得。<a id="a-18"></a>要托彼生。<a id="a-19"></a>实于本识色尘之上。<a id="a-1A"></a>变作五尘相现。<a id="a-1B"></a>即以彼五根为所依。<a id="a-1C"></a>以彼及此二种五尘。<a id="a-1D"></a>为所缘缘。<a id="a-1E"></a>五识若不托第八所变。<a id="a-1F"></a>便无所缘缘。<a id="a-1G"></a>所缘缘中。<a id="a-1H"></a>有亲疏故。<a id="a-1I"></a>然眼等根。<a id="a-1J"></a>非现量得者。<a id="a-1K"></a>色等五尘。<a id="a-1L"></a>世间共见。<a id="a-1M"></a>现量所得。<a id="a-1N"></a>眼等五根。<a id="a-1O"></a>非现量得。<a id="a-1P"></a>除第八识缘。<a id="a-1Q"></a>及如来等缘。<a id="a-1R"></a>是现量得。<a id="a-1S"></a>世不共言。<a id="a-1T"></a>余散心中。<a id="a-1U"></a>无现量得。<a id="a-1V"></a>此但能有发识之用。<a id="a-1W"></a>此知是有。<a id="a-1X"></a>此但有功能。<a id="a-1Y"></a>非是心外别有大种所造之色。<a id="a-1Z"></a>此功能言。<a id="a-1a"></a>即是发生五识作用。<a id="a-1b"></a>观用知体。<a id="a-1c"></a>如观生芽。<a id="a-1d"></a>比知种体是有。<a id="a-1e"></a>所以密严经偈云。<a id="a-1f"></a>眼色等为缘。<a id="a-1g"></a>而得生于识。<a id="a-1h"></a>犹火因薪炽。<a id="a-1i"></a>识起亦复然。<a id="a-1j"></a>境转随妄心。<a id="a-1k"></a>犹铁逐礠石。<a id="a-1l"></a>如干城阳焰。<a id="a-1m"></a>愚渴之所取。<a id="a-1n"></a>中无能造物。<a id="a-1o"></a>但随心变异。<a id="a-1p"></a>复如干城人。<a id="a-1q"></a>往来皆不实。<a id="a-1r"></a>众生身亦尔。<a id="a-1s"></a>进止悉非真。<a id="a-1t"></a>亦如梦中见。<a id="a-1u"></a>寤后即非有。<a id="a-1v"></a>妄见蕴等法。<a id="a-1w"></a>觉已本寂然。<a id="a-1x"></a>四大微尘聚。<a id="a-1y"></a>离心无所得。<a id="a-1z"></a>华严经云。<a id="a-20"></a>自在主童子告善财言。<a id="a-21"></a>善男子。<a id="a-22"></a>我复善知十八工巧。<a id="a-23"></a>种种技术。<a id="a-24"></a>并六十二眷属明论。<a id="a-25"></a>及内明等一切方法。<a id="a-26"></a>治内烦恼。<a id="a-27"></a>何等名为内身烦恼。<a id="a-28"></a>有四因缘。<a id="a-29"></a>一谓眼根。<a id="a-2A"></a>摄受色境。<a id="a-2B"></a>二由无始取着习气。<a id="a-2C"></a>三由彼识自性本性。<a id="a-2D"></a>四于色境作意希望。<a id="a-2E"></a>由此四种因缘力故。<a id="a-2F"></a>藏识转已。<a id="a-2G"></a>识波浪生。<a id="a-2H"></a>譬如瀑流。<a id="a-2I"></a>相续不断。<a id="a-2J"></a>善男子。<a id="a-2K"></a>如眼识起。<a id="a-2L"></a>一切根识微尘毛孔。<a id="a-2M"></a>俱时出生。<a id="a-2N"></a>亦复如是。<a id="a-2O"></a>譬如明镜。<a id="a-2P"></a>顿现众像。<a id="a-2Q"></a>诸识亦尔。<a id="a-2R"></a>或时顿现。<a id="a-2S"></a>善男子。<a id="a-2T"></a>譬如猛风。<a id="a-2U"></a>吹大海水。<a id="a-2V"></a>波浪不停。<a id="a-2W"></a>由境界风。<a id="a-2X"></a>飘静心海。<a id="a-2Y"></a>起识波浪。<a id="a-2Z"></a>相续不断。<a id="a-2a"></a>因缘相作。<a id="a-2b"></a>不相舍离。<a id="a-2c"></a>不一不异。<a id="a-2d"></a>如水与波。<a id="a-2e"></a>由业生相。<a id="a-2f"></a>深起系缚。<a id="a-2g"></a>不能了知色等自性。<a id="a-2h"></a>五识身转。<a id="a-2i"></a>彼阿赖耶。<a id="a-2j"></a>终不自言。<a id="a-2k"></a>我生七识。<a id="a-2l"></a>七识不言。<a id="a-2m"></a>从阿赖耶生。<a id="a-2n"></a>但由自心。<a id="a-2o"></a>执取境相。<a id="a-2p"></a>分别而生。<a id="a-2q"></a>如是甚深阿赖耶识。<a id="a-2r"></a>行相微细。<a id="a-2s"></a>究竟边际。<a id="a-2t"></a>唯诸如来住地菩萨之所通达。<a id="a-2u"></a>愚法声闻。<a id="a-2v"></a>及辟支佛。<a id="a-2w"></a>凡夫外道。<a id="a-2x"></a>悉不能知。</p>
  <p id="a2y">问。<a id="a-2z"></a>眼识等。<a id="a-30"></a>为复依根发识。<a id="a-31"></a>依境发识。</p>
  <p id="a32">答。<a id="a-33"></a>定依根发。<a id="a-34"></a>百法云。<a id="a-35"></a>眼识依根发识。<a id="a-36"></a>乃至意识亦尔。<a id="a-37"></a>若眼根变异。<a id="a-38"></a>眼识必随变异。<a id="a-39"></a>如眼病所见青色为黄色。<a id="a-3A"></a>此不是坏境。<a id="a-3B"></a>但是根损。<a id="a-3C"></a>令识取境。<a id="a-3D"></a>变为黄色。<a id="a-3E"></a>故知随根得名。</p>
  <p id="a3F">问。<a id="a-3G"></a>眼识缘青色为黄。<a id="a-3H"></a>岂不是非量。</p>
  <p id="a3I">答。<a id="a-3J"></a>但是同时乱意识。<a id="a-3K"></a>以眼根有损。<a id="a-3L"></a>令同时意识缘乱故。<a id="a-3M"></a>便变青为黄。<a id="a-3N"></a>其实眼识。<a id="a-3O"></a>不作青黄缘也。<a id="a-3P"></a>意根损。<a id="a-3Q"></a>意识亦损。<a id="a-3R"></a>如初地我法二执。<a id="a-3S"></a>即时成无漏。<a id="a-3T"></a>此时意根坏。<a id="a-3U"></a>无其二执。<a id="a-3V"></a>能缘之识。<a id="a-3W"></a>亦能坏却二执也。<a id="a-3X"></a>故知依根所发。<a id="a-3Y"></a>得名眼识。<a id="a-3Z"></a>但随根立也。<a id="a-3a"></a>护法云。<a id="a-3b"></a>六识体性各别。<a id="a-3c"></a>但依根境而立其名。<a id="a-3d"></a>若执有一识能缘六境者。<a id="a-3e"></a>若六境一时到。<a id="a-3f"></a>如何一个意识。<a id="a-3g"></a>能一时缘得耶。<a id="a-3h"></a>若前后起。<a id="a-3i"></a>即不遍故。<a id="a-3j"></a>所以随六根境种类异故。<a id="a-3k"></a>依根得名。</p>
  <p id="a3l">问。<a id="a-3m"></a>眼识等六既依根发识。<a id="a-3n"></a>以何为根。</p>
  <p id="a3o">答。<a id="a-3p"></a>护法通用现种为根。<a id="a-3q"></a>根既然。<a id="a-3r"></a>境亦尔。<a id="a-3s"></a>瑜伽论亦云。<a id="a-3t"></a>皆以现行及种子二法。<a id="a-3u"></a>为眼等根。<a id="a-3v"></a>由本熏时。<a id="a-3w"></a>心变似色。<a id="a-3x"></a>从熏时为名。<a id="a-3y"></a>以四大所造清净色故。<a id="a-3z"></a>对所生之果识。<a id="a-40"></a>假说现行为功能。<a id="a-41"></a>实唯现色。<a id="a-42"></a>功能。<a id="a-43"></a>生识之义。<a id="a-44"></a>大小共成。</p>
  <p id="a45">问。<a id="a-46"></a>根以何为义。</p>
  <p id="a47">答。<a id="a-48"></a>根者。<a id="a-49"></a>即五根。<a id="a-4A"></a>有增上出生义故。<a id="a-4B"></a>名之为根。<a id="a-4C"></a>于中有清净五色根。<a id="a-4D"></a>有扶尘五色根。<a id="a-4E"></a>若清净五色根。<a id="a-4F"></a>即是不可见有对净色。<a id="a-4G"></a>以为体性。<a id="a-4H"></a>能发生五识。<a id="a-4I"></a>有照境用故。<a id="a-4J"></a>若扶尘五色根者。<a id="a-4K"></a>即扶清净根。<a id="a-4L"></a>能照其境。<a id="a-4M"></a>自体即不能照境。<a id="a-4N"></a>为扶尘根。<a id="a-4O"></a>是粗显色故。<a id="a-4P"></a>不妨与清净根为所依。<a id="a-4Q"></a>五蕴论云。<a id="a-4R"></a>根者。<a id="a-4S"></a>最胜义。<a id="a-4T"></a>自在义。<a id="a-4U"></a>主义。<a id="a-4V"></a>增上义。<a id="a-4W"></a>是为根义。<a id="a-4X"></a>云何眼根。<a id="a-4Y"></a>谓以色为境。<a id="a-4Z"></a>净色为性。<a id="a-4a"></a>谓于眼中一分净色。<a id="a-4b"></a>如净醍醐。<a id="a-4c"></a>此性有故。<a id="a-4d"></a>眼识得生。<a id="a-4e"></a>无即不生。<a id="a-4f"></a>乃至身根以触为境。<a id="a-4g"></a>并净色为性。<a id="a-4h"></a>无即不生。</p>
  <p id="a4i">问。<a id="a-4j"></a>未转依中。<a id="a-4k"></a>前五转识。<a id="a-4l"></a>于三量中。<a id="a-4m"></a>定是何量。</p>
  <p id="a4n">答。<a id="a-4o"></a>古德云。<a id="a-4p"></a>旦眼识缘色境相分。<a id="a-4q"></a>即各自缘自相分。<a id="a-4r"></a>三量分别者。<a id="a-4s"></a>是现量。<a id="a-4t"></a>现量具三义。<a id="a-4u"></a>一现在。<a id="a-4v"></a>非过未。<a id="a-4w"></a>二显现。<a id="a-4x"></a>非种子。<a id="a-4y"></a>三现有。<a id="a-4z"></a>简无体法。<a id="a-50"></a>缘现量境名现量者。<a id="a-51"></a>不度量也。<a id="a-52"></a>即因修证境。<a id="a-53"></a>不带名言。<a id="a-54"></a>是任运义。<a id="a-55"></a>即五识缘境。<a id="a-56"></a>得法自相。<a id="a-57"></a>但中间无隔碍。<a id="a-58"></a>故名亲缘。<a id="a-59"></a>相分有。<a id="a-5A"></a>赤色。<a id="a-5B"></a>即得赤色之相分。<a id="a-5C"></a>但不分别故。<a id="a-5D"></a>任运不带名言故。<a id="a-5E"></a>名得自相也。<a id="a-5F"></a>护法云。<a id="a-5G"></a>五识唯缘实五尘境。<a id="a-5H"></a>即不缘假。<a id="a-5I"></a>但任运而缘。<a id="a-5J"></a>不作行解。<a id="a-5K"></a>不带名言。<a id="a-5L"></a>是现量故。<a id="a-5M"></a>且如眼识缘青黄赤白四般实色时。<a id="a-5N"></a>长短方圆假色。<a id="a-5O"></a>虽不离实色上有。<a id="a-5P"></a>眼识但缘实。<a id="a-5Q"></a>不缘长短假色也。<a id="a-5R"></a>眼识定不缘长短色。<a id="a-5S"></a>唯意识作长短心而缘也。<a id="a-5T"></a>如五识初念。<a id="a-5U"></a>与明了意识缘五尘境时。<a id="a-5V"></a>唯是现量。<a id="a-5W"></a>得五尘之实色。<a id="a-5X"></a>若后念分别意识起时。<a id="a-5Y"></a>即行解心中。<a id="a-5Z"></a>作长短色缘。<a id="a-5a"></a>是比量心缘也。<a id="a-5b"></a>即五识唯是现量。<a id="a-5c"></a>缘实不缘假。<a id="a-5d"></a>故论云。<a id="a-5e"></a>无有眼等识。<a id="a-5f"></a>不缘实境生。<a id="a-5g"></a>即五识唯缘实。<a id="a-5h"></a>是自相境。<a id="a-5i"></a>如眼识缘青境自相时。<a id="a-5j"></a>得青色之自相。<a id="a-5k"></a>若后念分别意识起时。<a id="a-5l"></a>即非青色解。<a id="a-5m"></a>便是共相比量也。<a id="a-5n"></a>才作解心时。<a id="a-5o"></a>不实青色心体。<a id="a-5p"></a>为带名言。<a id="a-5q"></a>是在假相也。<a id="a-5r"></a>故识论云。<a id="a-5s"></a>谓假智诠不得自相。<a id="a-5t"></a>唯于诸法共相而转也。<a id="a-5u"></a>言假智者。<a id="a-5v"></a>即作行解心。<a id="a-5w"></a>名假智也。<a id="a-5x"></a>言诠者。<a id="a-5y"></a>心上解心名句文。<a id="a-5z"></a>及声上名句文。<a id="a-60"></a>是能诠。<a id="a-61"></a>皆不得所诠自相也。<a id="a-62"></a>又释云。<a id="a-63"></a>显假不依真。<a id="a-64"></a>唯依共相转。<a id="a-65"></a>即此真事。<a id="a-66"></a>不说心识实体名真。<a id="a-67"></a>但心所取法自体相。<a id="a-68"></a>言说不及。<a id="a-69"></a>假智缘不着。<a id="a-6A"></a>说之为真。<a id="a-6B"></a>此唯现量智。<a id="a-6C"></a>知。<a id="a-6D"></a>性离言说。<a id="a-6E"></a>及智分别。<a id="a-6F"></a>此出真体非智诠。<a id="a-6G"></a>及如色法等而为自性。<a id="a-6H"></a>水湿为性。<a id="a-6I"></a>但可证知。<a id="a-6J"></a>言说不及。<a id="a-6K"></a>第六意识。<a id="a-6L"></a>随五识后起。<a id="a-6M"></a>缘此智故。<a id="a-6N"></a>发言语等。<a id="a-6O"></a>但是所缘所说。<a id="a-6P"></a>法之共相。<a id="a-6Q"></a>非彼自相。<a id="a-6R"></a>又遮得自相。<a id="a-6S"></a>名得共相。<a id="a-6T"></a>若所变中。<a id="a-6U"></a>有共相法是可得者。<a id="a-6V"></a>即得自体。<a id="a-6W"></a>应一切法可说可缘故。<a id="a-6X"></a>共相法。<a id="a-6Y"></a>亦说缘不及。<a id="a-6Z"></a>然非是执。<a id="a-6a"></a>不坚取故。<a id="a-6b"></a>如五蕴中。<a id="a-6c"></a>以五蕴事为自相。<a id="a-6d"></a>空无我等理为共相。<a id="a-6e"></a>又以理推。<a id="a-6f"></a>无自相体。<a id="a-6g"></a>且说不可言法体名自相。<a id="a-6h"></a>可说为共相。<a id="a-6i"></a>以理而论。<a id="a-6j"></a>共既非共。<a id="a-6k"></a>自亦非自。<a id="a-6l"></a>为互遮故。<a id="a-6m"></a>但各别说。<a id="a-6n"></a>说空无我等是共相者。<a id="a-6o"></a>从假智说。<a id="a-6p"></a>此但有能缘行解。<a id="a-6q"></a>都无所缘空实共体。<a id="a-6r"></a>入真观时。<a id="a-6s"></a>则一一法皆别了知。<a id="a-6t"></a>非作共解。<a id="a-6u"></a>言说。<a id="a-6v"></a>若着自相者。<a id="a-6w"></a>说火之时。<a id="a-6x"></a>火应烧口。<a id="a-6y"></a>火以烧物为自相故。<a id="a-6z"></a>缘亦如是。<a id="a-70"></a>缘火之时。<a id="a-71"></a>火应烧心。<a id="a-72"></a>今不烧心。<a id="a-73"></a>及不烧口。<a id="a-74"></a>明缘及说。<a id="a-75"></a>俱得共相。<a id="a-76"></a>若尔。<a id="a-77"></a>唤火。<a id="a-78"></a>何不得水。<a id="a-79"></a>不得火之自相故。<a id="a-7A"></a>如唤于水。<a id="a-7B"></a>此理不然。<a id="a-7C"></a>无始惯习共呼故。<a id="a-7D"></a>今缘于青。<a id="a-7E"></a>作青解者。<a id="a-7F"></a>此比量智。<a id="a-7G"></a>不称前法。<a id="a-7H"></a>如眼识缘色。<a id="a-7I"></a>称自相故。<a id="a-7J"></a>不作色解。<a id="a-7K"></a>后起意识。<a id="a-7L"></a>缘色共相。<a id="a-7M"></a>不着色故。<a id="a-7N"></a>遂作青解。<a id="a-7O"></a>遮缘非青之物。<a id="a-7P"></a>遂作青解。<a id="a-7Q"></a>非谓青解。<a id="a-7R"></a>即称青事。<a id="a-7S"></a>故唯识颂云。<a id="a-7T"></a>现觉如梦等。<a id="a-7U"></a>已起现觉时。<a id="a-7V"></a>见及境已无。<a id="a-7W"></a>宁许有现量。<a id="a-7X"></a>此谓假智。<a id="a-7Y"></a>唯缘。<a id="a-7Z"></a>共相而得起故。<a id="a-7a"></a>法之自相。<a id="a-7b"></a>离分别故。<a id="a-7c"></a>言说亦尔。<a id="a-7d"></a>不称本法。<a id="a-7e"></a>亦但只于共相处转。<a id="a-7f"></a>今大乘宗。<a id="a-7g"></a>唯有自相体。<a id="a-7h"></a>都无共相体。<a id="a-7i"></a>假智及诠。<a id="a-7j"></a>但唯得共。<a id="a-7k"></a>不得自相。<a id="a-7l"></a>若说共相。<a id="a-7m"></a>唯有观心。<a id="a-7n"></a>现量。<a id="a-7o"></a>通缘自相共相。<a id="a-7p"></a>若法自相。<a id="a-7q"></a>唯现量得。<a id="a-7r"></a>共相亦通比量所得。<a id="a-7s"></a>乃至故言唯于诸法共相而转。<a id="a-7t"></a>此之自相。<a id="a-7u"></a>证量所知。<a id="a-7v"></a>非言说等境故。</p>
  <p id="a7w">又疏问云。<a id="a-7x"></a>何故名自相共相。</p>
  <p id="a7y">答曰。<a id="a-7z"></a>若法自体。<a id="a-80"></a>唯证智知。<a id="a-81"></a>言说不及。<a id="a-82"></a>是为自相。<a id="a-83"></a>若法体性。<a id="a-84"></a>言说所及。<a id="a-85"></a>假智所缘。<a id="a-86"></a>是为共相。</p>
  <p id="a87">问曰。<a id="a-88"></a>如一切法。<a id="a-89"></a>皆言不及。<a id="a-8A"></a>而复乃云。<a id="a-8B"></a>言说及者是为共相。<a id="a-8C"></a>一何乖返。</p>
  <p id="a8D">答曰。<a id="a-8E"></a>共相是法自体上义。<a id="a-8F"></a>更无别体。<a id="a-8G"></a>又此名诠火等法时。<a id="a-8H"></a>遮非火等。<a id="a-8I"></a>此义即通一切火上。<a id="a-8J"></a>故言共相。<a id="a-8K"></a>即其义也。<a id="a-8L"></a>非苦空等之共相理。<a id="a-8M"></a>若尔。<a id="a-8N"></a>即一切法不可言。<a id="a-8O"></a>不可言亦不称理。<a id="a-8P"></a>遮可言故言不可言。<a id="a-8Q"></a>非不可言即称法体。<a id="a-8R"></a>法体亦非不可言故。<a id="a-8S"></a>而今乃言名得共相之自性故。<a id="a-8T"></a>今应解此。<a id="a-8U"></a>非法体。<a id="a-8V"></a>其义可然。<a id="a-8W"></a>言名等诠共相。<a id="a-8X"></a>非谓即得共相体。<a id="a-8Y"></a>但遮得自相。<a id="a-8Z"></a>故言名诠共相。<a id="a-8a"></a>又自相者。<a id="a-8b"></a>即诸法之自体相。<a id="a-8c"></a>如火以暖为自相。<a id="a-8d"></a>唤火之时。<a id="a-8e"></a>不得暖故。<a id="a-8f"></a>不得自相。<a id="a-8g"></a>此暖自相。<a id="a-8h"></a>唯身识现量证故。<a id="a-8i"></a>非名所得。<a id="a-8j"></a>共相者。<a id="a-8k"></a>此以名下所诠之义名共相。<a id="a-8l"></a>共相有二。<a id="a-8m"></a>一者共自类相。<a id="a-8n"></a>二者共异类相。<a id="a-8o"></a>如言火时。<a id="a-8p"></a>不该于水等。<a id="a-8q"></a>但遍一切火上。<a id="a-8r"></a>故名共自类相。<a id="a-8s"></a>若言苦空无常等。<a id="a-8t"></a>则不唯在一类法上。<a id="a-8u"></a>及遍一切水火等法上。<a id="a-8v"></a>故名共异类相。<a id="a-8w"></a>又自相者。<a id="a-8x"></a>唯五根五尘。<a id="a-8y"></a>心心所得。<a id="a-8z"></a>谓五根。<a id="a-90"></a>是第八现证。<a id="a-91"></a>五尘是五八心心所现量。<a id="a-92"></a>证。<a id="a-93"></a>自体性。<a id="a-94"></a>独散意识等。<a id="a-95"></a>尚不得自体性。<a id="a-96"></a>何况名诠得自体性也。<a id="a-97"></a>五识缘五尘境时。<a id="a-98"></a>具四义故。<a id="a-99"></a>名得法自相。<a id="a-9A"></a>一任运故。<a id="a-9B"></a>二现量故。<a id="a-9C"></a>三不带名言故。<a id="a-9D"></a>四唯缘现在境故。<a id="a-9E"></a>得名自相。<a id="a-9F"></a>意识所缘境有二。<a id="a-9G"></a>若是独头意识。<a id="a-9H"></a>所缘境。<a id="a-9I"></a>即于法处收。<a id="a-9J"></a>若明了意识所缘境。<a id="a-9K"></a>即于色处摄。<a id="a-9L"></a>且如眼识明了意识。<a id="a-9M"></a>初一念率尔同缘色时。<a id="a-9N"></a>但缘色之自相。<a id="a-9O"></a>后念明了意识。<a id="a-9P"></a>分别所缘色上长等假色。<a id="a-9Q"></a>即是共相。<a id="a-9R"></a>虽然长等假色是明了意识所缘境。<a id="a-9S"></a>亦在于色处收。<a id="a-9T"></a>为是假。<a id="a-9U"></a>故眼识不缘也。<a id="a-9V"></a>乃至声亦耳。<a id="a-9W"></a>且如耳识初刹那。<a id="a-9X"></a>率尔。<a id="a-9Y"></a>与明了意识同缘声时。<a id="a-9Z"></a>亦是得法自相。<a id="a-9a"></a>后念意识起。<a id="a-9b"></a>缘于声上名句。<a id="a-9c"></a>文三有分别行解等。<a id="a-9d"></a>缘假也。<a id="a-9e"></a>今五识既无分别行解。<a id="a-9f"></a>所以不缘假也。</p>
  <p id="a9g">问。<a id="a-9h"></a>且如色有二十五种。<a id="a-9i"></a>青黄等四般显色是实。<a id="a-9j"></a>余是假。<a id="a-9k"></a>声有十二种。<a id="a-9l"></a>唯执受不执受声是实。<a id="a-9m"></a>余是假。<a id="a-9n"></a>触有二十六种。<a id="a-9o"></a>四大是实。<a id="a-9p"></a>余是假。<a id="a-9q"></a>此中实者。<a id="a-9r"></a>五识缘于五尘处摄。<a id="a-9s"></a>若假者。<a id="a-9t"></a>论主既言五识不缘。<a id="a-9u"></a>是意识缘。<a id="a-9v"></a>如何不于法处摄耶。</p>
  <p id="a9w">答。<a id="a-9x"></a>第六明了意识。<a id="a-9y"></a>缘长等假色。<a id="a-9z"></a>有三义故。<a id="a-A0"></a>所以不于法处摄。<a id="a-A1"></a>一明闇不同。<a id="a-A2"></a>二以假从实。<a id="a-A3"></a>三以影从质。<a id="a-A4"></a>具此三义。<a id="a-A5"></a>故于色处摄也。<a id="a-A6"></a>若独头意识。<a id="a-A7"></a>无此三故。<a id="a-A8"></a>所以法处摄。<a id="a-A9"></a>且第一明闇有异者。<a id="a-AA"></a>若明了意识。<a id="a-AB"></a>与五识初念率尔心时。<a id="a-AC"></a>即是现量。<a id="a-AD"></a>不缘其假。<a id="a-AE"></a>至后念明了意识分别心生。<a id="a-AF"></a>即缘假色。<a id="a-AG"></a>五识正缘实色时。<a id="a-AH"></a>此意于五识所缘实色。<a id="a-AI"></a>而生行解。<a id="a-AJ"></a>缘其假是六。<a id="a-AK"></a>与五识不同时起分别故。<a id="a-AL"></a>即此意识。<a id="a-AM"></a>即是明也。<a id="a-AN"></a>所缘假色等。<a id="a-AO"></a>即于色处摄。<a id="a-AP"></a>不于法处收。<a id="a-AQ"></a>若是独头意。<a id="a-AR"></a>不假五识而生分别。<a id="a-AS"></a>但约独起者。<a id="a-AT"></a>即是闇意识。<a id="a-AU"></a>即于法处摄。<a id="a-AV"></a>二以假从实者。<a id="a-AW"></a>以长等假色。<a id="a-AX"></a>依他实色上立。<a id="a-AY"></a>虽意识缘。<a id="a-AZ"></a>摄此假色。<a id="a-Aa"></a>归于实色。<a id="a-Ab"></a>总于色处摄也。<a id="a-Ac"></a>不于法处收。<a id="a-Ad"></a>三以影从质。<a id="a-Ae"></a>长等假色。<a id="a-Af"></a>是第六识。<a id="a-Ag"></a>托五尘实色为质。<a id="a-Ah"></a>而变起长等假相分缘。<a id="a-Ai"></a>将此假相分长等色。<a id="a-Aj"></a>就五尘实色处收。<a id="a-Ak"></a>总于色处摄也。<a id="a-Al"></a>若独头意识。<a id="a-Am"></a>不必有本质也。<a id="a-An"></a>此有三义。<a id="a-Ao"></a>故假五尘色。<a id="a-Ap"></a>总于色收。<a id="a-Aq"></a>若是独头生闇意识所缘之境。<a id="a-Ar"></a>即法处收。</p>
  <p id="aAs">问。<a id="a-At"></a>五根于何教中证是现量。</p>
  <p id="aAu">答。<a id="a-Av"></a>诚证非一。<a id="a-Aw"></a>圆觉经云。<a id="a-Ax"></a>譬如眼光。<a id="a-Ay"></a>照了前境。<a id="a-Az"></a>其光圆满。<a id="a-B0"></a>得无憎爱。<a id="a-B1"></a>可证五根现量。<a id="a-B2"></a>不生分别。<a id="a-B3"></a>其眼光到处。<a id="a-B4"></a>无有前后。<a id="a-B5"></a>终不舍怨取亲。<a id="a-B6"></a>爱妍增丑。<a id="a-B7"></a>例如耳根不分毁赞之声。<a id="a-B8"></a>鼻根不避香臭之气。<a id="a-B9"></a>舌根不简甜苦之味。<a id="a-BA"></a>身根不隔涩滑之触。<a id="a-BB"></a>以率尔心时不分别故。<a id="a-BC"></a>刹那流入意地。<a id="a-BD"></a>才起寻求。<a id="a-BE"></a>便落比量。<a id="a-BF"></a>则染净心生。<a id="a-BG"></a>取舍情起。</p>
  <p id="aBH">问。<a id="a-BI"></a>眼等五根缘境之时。<a id="a-BJ"></a>当具几义。</p>
  <p id="aBK">答。<a id="a-BL"></a>缘者。<a id="a-BM"></a>是缘藉之义。<a id="a-BN"></a>境有二义。<a id="a-BO"></a>一所藉义。<a id="a-BP"></a>二所照义。<a id="a-BQ"></a>言所藉者。<a id="a-BR"></a>如缘有体境。<a id="a-BS"></a>藉彼为所缘缘故。<a id="a-BT"></a>言所照者。<a id="a-BU"></a>虽不藉彼为所缘。<a id="a-BV"></a>然是所照瞩处。<a id="a-BW"></a>亦说为境。<a id="a-BX"></a>如眼等五根照色等境。<a id="a-BY"></a>虽非所缘。<a id="a-BZ"></a>然对此根。<a id="a-Ba"></a>得名为境。<a id="a-Bb"></a>是所照故。<a id="a-Bc"></a>又眼根照色。<a id="a-Bd"></a>眼识缘色。<a id="a-Be"></a>乃至身根觉触。<a id="a-Bf"></a>身识了触等。</p>
  <p id="aBg">又古德问。<a id="a-Bh"></a>五识既唯缘实色。<a id="a-Bi"></a>只如长短等。<a id="a-Bj"></a>依色境现前时。<a id="a-Bk"></a>眼根不坏。<a id="a-Bl"></a>此时眼识。<a id="a-Bm"></a>为缘。<a id="a-Bn"></a>为不缘。<a id="a-Bo"></a>若言缘者。<a id="a-Bp"></a>便犯五识缘假之过。<a id="a-Bq"></a>若不缘者。<a id="a-Br"></a>何故闭眼不见。<a id="a-Bs"></a>开眼乃见耶。</p>
  <p id="aBt">答。<a id="a-Bu"></a>此时眼识。<a id="a-Bv"></a>但得青等实色。<a id="a-Bw"></a>而同时意识。<a id="a-Bx"></a>依眼根为门。<a id="a-By"></a>分明显了。<a id="a-Bz"></a>取得长等。<a id="a-C0"></a>据意识得。<a id="a-C1"></a>合法处收。<a id="a-C2"></a>但缘此时。<a id="a-C3"></a>意识。<a id="a-C4"></a>依眼根取。<a id="a-C5"></a>对所依根。<a id="a-C6"></a>故色处摄。</p>
  <p id="aC7">问。<a id="a-C8"></a>前五识具几业。<a id="a-C9"></a>能了前境。</p>
  <p id="aCA">答。<a id="a-CB"></a>前五识具六业。<a id="a-CC"></a>瑜伽论云。<a id="a-CD"></a>一唯了别自境所缘。<a id="a-CE"></a>二唯了别自相。<a id="a-CF"></a>三唯了别现在。<a id="a-CG"></a>四唯一刹那了别。<a id="a-CH"></a>五随意识转。<a id="a-CI"></a>随善染转。<a id="a-CJ"></a>随发业转。<a id="a-CK"></a>六能取爱非爱果。</p>
  <p id="aCL">问。<a id="a-CM"></a>眼识现量。<a id="a-CN"></a>称境而知。<a id="a-CO"></a>若眼病之时。<a id="a-CP"></a>或见青为黄。<a id="a-CQ"></a>岂称境耶。<a id="a-CR"></a>若不称境。<a id="a-CS"></a>何名现量。</p>
  <p id="aCT">答。<a id="a-CU"></a>一师云。<a id="a-CV"></a>见青为黄。<a id="a-CW"></a>实是意识。<a id="a-CX"></a>谓由根病故。<a id="a-CY"></a>引得病眼识。<a id="a-CZ"></a>由病眼识故。<a id="a-Ca"></a>遂引非量意识。<a id="a-Cb"></a>见青为黄。<a id="a-Cc"></a>非眼识见青为黄。<a id="a-Cd"></a>由病眼识。<a id="a-Ce"></a>能起见黄识。<a id="a-Cf"></a>故作是说。<a id="a-Cg"></a>二师云。<a id="a-Ch"></a>由病眼根。<a id="a-Ci"></a>引病眼识。<a id="a-Cj"></a>虽见青为黄。<a id="a-Ck"></a>而不作黄解。<a id="a-Cl"></a>故是现量。<a id="a-Cm"></a>如无分别。<a id="a-Cn"></a>观佛性真如为八自在我时。<a id="a-Co"></a>虽不称境。<a id="a-Cp"></a>而无分别智不作我解故。<a id="a-Cq"></a>得是现量。<a id="a-Cr"></a>此亦然也。</p>
  <p id="aCs">杂集论问云。<a id="a-Ct"></a>若了别色等故名为识。<a id="a-Cu"></a>何故但名眼等识。<a id="a-Cv"></a>不名色等识耶。</p>
  <p id="aCw">答。<a id="a-Cx"></a>以依眼等五种。<a id="a-Cy"></a>解释。<a id="a-Cz"></a>道理。<a id="a-D0"></a>成就。<a id="a-D1"></a>非于色等。<a id="a-D2"></a>何以故。<a id="a-D3"></a>眼中之识。<a id="a-D4"></a>故名眼识。<a id="a-D5"></a>依眼处所。<a id="a-D6"></a>识得生故。<a id="a-D7"></a>又由有眼。<a id="a-D8"></a>识得有故。<a id="a-D9"></a>所以者何。<a id="a-DA"></a>若有眼根识定生。<a id="a-DB"></a>不盲暝者。<a id="a-DC"></a>乃至闇中亦能见故。<a id="a-DD"></a>不由有色眼识定生。<a id="a-DE"></a>以盲暝者。<a id="a-DF"></a>不能见故。<a id="a-DG"></a>又眼所发识。<a id="a-DH"></a>故名眼识。<a id="a-DI"></a>由眼变异。<a id="a-DJ"></a>识亦变异。<a id="a-DK"></a>色虽无变。<a id="a-DL"></a>识有变故。<a id="a-DM"></a>如迦末罗病。<a id="a-DN"></a>损坏眼根。<a id="a-DO"></a>于青等色。<a id="a-DP"></a>皆见为黄。<a id="a-DQ"></a>又属眼之识。<a id="a-DR"></a>故名眼识。<a id="a-DS"></a>由识种子。<a id="a-DT"></a>随逐于眼而得生故。<a id="a-DU"></a>又助眼之识。<a id="a-DV"></a>故名眼识。<a id="a-DW"></a>作彼损益故。<a id="a-DX"></a>所以者何。<a id="a-DY"></a>由根合识。<a id="a-DZ"></a>有所领受。<a id="a-Da"></a>令根损益。<a id="a-Db"></a>非境界故。<a id="a-Dc"></a>又如眼之识。<a id="a-Dd"></a>故名眼识。<a id="a-De"></a>俱有情数之所摄故。<a id="a-Df"></a>色则不尔。<a id="a-Dg"></a>不决定故。<a id="a-Dh"></a>眼识既然。<a id="a-Di"></a>余识亦尔。</p>
  <p id="aDj">问。<a id="a-Dk"></a>为眼见色。<a id="a-Dl"></a>为识等耶。</p>
  <p id="aDm">答。<a id="a-Dn"></a>非眼见色。<a id="a-Do"></a>亦非识等。<a id="a-Dp"></a>以一切法。<a id="a-Dq"></a>无作用故。<a id="a-Dr"></a>由有和合假立为见。<a id="a-Ds"></a>又由六相眼于见色中最胜。<a id="a-Dt"></a>非识等。<a id="a-Du"></a>是故说眼能见诸色。<a id="a-Dv"></a>何等为六。<a id="a-Dw"></a>一由生因。<a id="a-Dx"></a>眼。<a id="a-Dy"></a>能生彼故。<a id="a-Dz"></a>二由依处。<a id="a-E0"></a>见依眼故。<a id="a-E1"></a>三由无动转。<a id="a-E2"></a>眼常一类故。<a id="a-E3"></a>四由自在转。<a id="a-E4"></a>不待缘合。<a id="a-E5"></a>念念生故。<a id="a-E6"></a>五由端严转。<a id="a-E7"></a>由此庄严所依身故。<a id="a-E8"></a>六由圣教。<a id="a-E9"></a>如经中说。<a id="a-EA"></a>眼能见色故。<a id="a-EB"></a>如是所说六种相貌。<a id="a-EC"></a>于识等中。<a id="a-ED"></a>皆不可得。<a id="a-EE"></a>识动转者。<a id="a-EF"></a>当知多种差别生起。</p>
  <p id="aEG">问。<a id="a-EH"></a>六根所成。<a id="a-EI"></a>各有几义。</p>
  <p id="aEJ">答。<a id="a-EK"></a>古释云。<a id="a-EL"></a>各有二义。<a id="a-EM"></a>一是异熟。<a id="a-EN"></a>二是长养。<a id="a-EO"></a>且如眼根者。<a id="a-EP"></a>如过去业。<a id="a-EQ"></a>招今世眼。<a id="a-ER"></a>名异熟眼。<a id="a-ES"></a>于今世时。<a id="a-ET"></a>因饮食等。<a id="a-EU"></a>长小令大。<a id="a-EV"></a>养瘦令肥。<a id="a-EW"></a>名长养眼。<a id="a-EX"></a>余五根亦然。</p>
  <p id="aEY">问。<a id="a-EZ"></a>若无外境。<a id="a-Ea"></a>应无现量能觉之心。<a id="a-Eb"></a>若无现量能觉。<a id="a-Ec"></a>云何世人作如是觉。<a id="a-Ed"></a>我今现证如是境耶。</p>
  <p id="aEe">答。<a id="a-Ef"></a>古德云。<a id="a-Eg"></a>现觉如梦者。<a id="a-Eh"></a>如正起现量五识。<a id="a-Ei"></a>证色等五境之时。<a id="a-Ej"></a>但唯能证所证色等境。<a id="a-Ek"></a>不能觉现量能觉之心。<a id="a-El"></a>所以者何。<a id="a-Em"></a>觉能觉法是意识。<a id="a-En"></a>正随起五识时。<a id="a-Eo"></a>必无意识。<a id="a-Ep"></a>故于此念。<a id="a-Eq"></a>必不能觉现量之心。<a id="a-Er"></a>至第二念正起意识。<a id="a-Es"></a>觉前念五识现量。<a id="a-Et"></a>时无所觉。<a id="a-Eu"></a>现量五识。<a id="a-Ev"></a>及现量所觉之境。<a id="a-Ew"></a>并已谢灭。<a id="a-Ex"></a>所以者何。<a id="a-Ey"></a>以诸识不并生故。<a id="a-Ez"></a>起意识时。<a id="a-F0"></a>现量五识已灭。<a id="a-F1"></a>又有为法刹那灭故。<a id="a-F2"></a>现量五识所缘之境。<a id="a-F3"></a>此时亦已谢灭。<a id="a-F4"></a>若言须有实外境。<a id="a-F5"></a>方能生心者。<a id="a-F6"></a>且如后念意识。<a id="a-F7"></a>缘前念现量五识为境。<a id="a-F8"></a>岂是实有法耶。<a id="a-F9"></a>由过去无体故。<a id="a-FA"></a>此过去现量五识已灭。<a id="a-FB"></a>今虽无体。<a id="a-FC"></a>犹能为境。<a id="a-FD"></a>生于意识。<a id="a-FE"></a>何必五识。<a id="a-FF"></a>须缘心外实境而生耶。<a id="a-FG"></a>谓若在睡时正起梦心。<a id="a-FH"></a>即不能起觉梦之心。<a id="a-FI"></a>至睡惺后起觉梦心时。<a id="a-FJ"></a>其所觉之梦心已灭。<a id="a-FK"></a>其五识现量正起时。<a id="a-FL"></a>未能起觉现量意识心。<a id="a-FM"></a>及至第二念起。<a id="a-FN"></a>得觉现量五识之意识心。<a id="a-FO"></a>其所觉现量五识已灭。<a id="a-FP"></a>与觉梦心相似。<a id="a-FQ"></a>故举为喻。</p>
  <p id="aFR">又难。<a id="a-FS"></a>定许有现量耶。<a id="a-FT"></a>谓正起觉现量之能觉意识时。<a id="a-FU"></a>彼所觉五识定有耶。</p>
  <p id="aFV">答。<a id="a-FW"></a>此时所觉已灭。<a id="a-FX"></a>虽无体。<a id="a-FY"></a>犹生能觉之心。<a id="a-FZ"></a>何妨外境是无。<a id="a-Fa"></a>能生识耶。<a id="a-Fb"></a>然大乘五境。<a id="a-Fc"></a>虽似有。<a id="a-Fd"></a>而非心外。<a id="a-Fe"></a>与凡小不同。</p>
  <p id="aFf">问。<a id="a-Fg"></a>于眼等六识中。<a id="a-Fh"></a>有几分别。</p>
  <p id="aFi">答。<a id="a-Fj"></a>略有三种。<a id="a-Fk"></a>一自性分别。<a id="a-Fl"></a>唯缘现在所缘诸行。<a id="a-Fm"></a>自相行分别。<a id="a-Fn"></a>所缘行。<a id="a-Fo"></a>即五尘也。<a id="a-Fp"></a>自相行。<a id="a-Fq"></a>如色以青为行相。<a id="a-Fr"></a>眼识缘时。<a id="a-Fs"></a>亦任运作青行相。<a id="a-Ft"></a>名自行。<a id="a-Fu"></a>又自相行即能缘行。<a id="a-Fv"></a>简共相行。<a id="a-Fw"></a>如缘青时。<a id="a-Fx"></a>即缘黄不着。<a id="a-Fy"></a>二随念分别。<a id="a-Fz"></a>于昔曾所受诸行。<a id="a-G0"></a>追念行分别。<a id="a-G1"></a>唯缘过去。<a id="a-G2"></a>三计度分别。<a id="a-G3"></a>于去来今不现前。<a id="a-G4"></a>思[御-ㄗ+名]行分别。<a id="a-G5"></a>即非有计有。<a id="a-G6"></a>是非量境。<a id="a-G7"></a>然约三世计度。<a id="a-G8"></a>不定一世。<a id="a-G9"></a>又杂集论于三分别中。<a id="a-GA"></a>复有七种分别。<a id="a-GB"></a>一谓于缘任运分别。<a id="a-GC"></a>谓五识身。<a id="a-GD"></a>如所缘相。<a id="a-GE"></a>无异分别。<a id="a-GF"></a>于自境界。<a id="a-GG"></a>任运转故。<a id="a-GH"></a>二有相分别。<a id="a-GI"></a>谓自性随念二种分别。<a id="a-GJ"></a>取过现境。<a id="a-GK"></a>种种相故。<a id="a-GL"></a>三无相分别。<a id="a-GM"></a>谓希求未来境行分别。<a id="a-GN"></a>四寻求分别。<a id="a-GO"></a>五伺察分别。<a id="a-GP"></a>六染污分别。<a id="a-GQ"></a>七不染污分别。<a id="a-GR"></a>此四分别。<a id="a-GS"></a>皆用计度分别以为自性。<a id="a-GT"></a>所以者何。<a id="a-GU"></a>以思度故。<a id="a-GV"></a>或时寻求。<a id="a-GW"></a>或时伺察。<a id="a-GX"></a>或时染污。<a id="a-GY"></a>或不染污种种分别。<a id="a-GZ"></a>又摄大乘论。<a id="a-Ga"></a>有十种根境微细分别。<a id="a-Gb"></a>论云。<a id="a-Gc"></a>复次总摄一切分别。<a id="a-Gd"></a>略有十种。<a id="a-Ge"></a>一根本分别。<a id="a-Gf"></a>谓阿赖耶识。<a id="a-Gg"></a>二缘相分别。<a id="a-Gh"></a>谓色等识。<a id="a-Gi"></a>三显相分别。<a id="a-Gj"></a>谓眼识等。<a id="a-Gk"></a>并所依识。<a id="a-Gl"></a>四缘相变异分别。<a id="a-Gm"></a>谓老等变异。<a id="a-Gn"></a>乐受等变异。<a id="a-Go"></a>贪等变异。<a id="a-Gp"></a>逼害时节代谢等变异。<a id="a-Gq"></a>捺落迦等诸趣变异。<a id="a-Gr"></a>及欲界等诸界变异。<a id="a-Gs"></a>五显相变异分别。<a id="a-Gt"></a>谓即如前所说变异。<a id="a-Gu"></a>所有变异。<a id="a-Gv"></a>六他引分别。<a id="a-Gw"></a>谓闻非正法类。<a id="a-Gx"></a>及闻正法类分别。<a id="a-Gy"></a>七不如理分别。<a id="a-Gz"></a>谓诸外道闻非正法类分别。<a id="a-H0"></a>八如理分别。<a id="a-H1"></a>谓正法中闻正法类分别。<a id="a-H2"></a>九执着分别。<a id="a-H3"></a>谓不如理作意。<a id="a-H4"></a>类。<a id="a-H5"></a>萨迦邪见为本。<a id="a-H6"></a>六十二见趣相应分别。<a id="a-H7"></a>十散动分别。<a id="a-H8"></a>谓诸菩萨十种分别。<a id="a-H9"></a>释曰。<a id="a-HA"></a>根本分别者。<a id="a-HB"></a>谓阿赖耶识。<a id="a-HC"></a>是余分别根。<a id="a-HD"></a>自性。<a id="a-HE"></a>亦是分别故。<a id="a-HF"></a>名根本分别。<a id="a-HG"></a>缘相分别者。<a id="a-HH"></a>谓分别色等。<a id="a-HI"></a>有如是缘相。<a id="a-HJ"></a>显相分别者。<a id="a-HK"></a>谓眼识等并所依识。<a id="a-HL"></a>显现似彼所缘相故。<a id="a-HM"></a>缘相变异分别者。<a id="a-HN"></a>谓以色等。<a id="a-HO"></a>影识变异所起分别。<a id="a-HP"></a>老等变异者。<a id="a-HQ"></a>谓色等识。<a id="a-HR"></a>似老等相。<a id="a-HS"></a>起诸变异。<a id="a-HT"></a>何以故。<a id="a-HU"></a>内外色等。<a id="a-HV"></a>皆有老等转变相故。<a id="a-HW"></a>等者。<a id="a-HX"></a>等取病死变异。<a id="a-HY"></a>乐受等变异者。<a id="a-HZ"></a>由乐受故。<a id="a-Ha"></a>身相变异。<a id="a-Hb"></a>如说乐者。<a id="a-Hc"></a>面目端严。<a id="a-Hd"></a>等者。<a id="a-He"></a>等取苦。<a id="a-Hf"></a>及不苦不乐受。<a id="a-Hg"></a>贪等变异者。<a id="a-Hh"></a>谓由贪等身相变异。<a id="a-Hi"></a>等者。<a id="a-Hj"></a>等取嗔痴忿等。<a id="a-Hk"></a>如说忿等。<a id="a-Hl"></a>恶形色等。<a id="a-Hm"></a>逼害时节代谢等变异者。<a id="a-Hn"></a>谓杀缚等。<a id="a-Ho"></a>令身相等生起变异。<a id="a-Hp"></a>时节代谢。<a id="a-Hq"></a>亦令内外身树色等。<a id="a-Hr"></a>形相改变。<a id="a-Hs"></a>如说寒等所逼切时。<a id="a-Ht"></a>身等变异。<a id="a-Hu"></a>捺落迦等诸趣变异者。<a id="a-Hv"></a>等。<a id="a-Hw"></a>即等取一切恶趣。<a id="a-Hx"></a>彼恶色等变异共了。<a id="a-Hy"></a>及欲界等诸界变异者。<a id="a-Hz"></a>等取色界。<a id="a-I0"></a>无色界中。<a id="a-I1"></a>无似色等影像识故。<a id="a-I2"></a>于诸天中及静虑中。<a id="a-I3"></a>亦有有情及器色等。<a id="a-I4"></a>种种变异。<a id="a-I5"></a>如末尼珠。<a id="a-I6"></a>威神力故。<a id="a-I7"></a>种种净妙光色变异。<a id="a-I8"></a>显相变异分别者。<a id="a-I9"></a>谓由眼等所依根故。<a id="a-IA"></a>令似色等影像显现。<a id="a-IB"></a>眼识等识。<a id="a-IC"></a>种种变异。<a id="a-ID"></a>即于此中。<a id="a-IE"></a>起诸分别。<a id="a-IF"></a>即知如前说。<a id="a-IG"></a>老等变异。<a id="a-IH"></a>随其所应而起变异。<a id="a-II"></a>何以故。<a id="a-IJ"></a>如说眼等根有利钝。<a id="a-IK"></a>识明昧故。<a id="a-IL"></a>如无表色。<a id="a-IM"></a>所依变异。<a id="a-IN"></a>彼亦变异。<a id="a-IO"></a>由乐受等。<a id="a-IP"></a>变异亦尔。<a id="a-IQ"></a>如说乐者。<a id="a-IR"></a>心安定故。<a id="a-IS"></a>如说苦者。<a id="a-IT"></a>心散动故。<a id="a-IU"></a>贪等逼害时节代谢。<a id="a-IV"></a>亦尔。<a id="a-IW"></a>捺落迦等。<a id="a-IX"></a>及欲界等。<a id="a-IY"></a>依身变异。<a id="a-IZ"></a>识亦变异。<a id="a-Ia"></a>如应当知。<a id="a-Ib"></a>无色界中。<a id="a-Ic"></a>亦有受等。<a id="a-Id"></a>所作变异。<a id="a-Ie"></a>诸识分别。<a id="a-If"></a>他引分别者。<a id="a-Ig"></a>谓善恶友。<a id="a-Ih"></a>亲近所起。<a id="a-Ii"></a>及与听闻正非正法。<a id="a-Ij"></a>为因分别。<a id="a-Ik"></a>即是外道迦比罗等。<a id="a-Il"></a>及正法中。<a id="a-Im"></a>诸骚揭多。<a id="a-In"></a>所有分别。<a id="a-Io"></a>名不如理。<a id="a-Ip"></a>如理分别。<a id="a-Iq"></a>如是二种。<a id="a-Ir"></a>随其所应。<a id="a-Is"></a>能生。<a id="a-It"></a>邪见正见相应二种分别。<a id="a-Iu"></a>萨迦邪见为因。<a id="a-Iv"></a>所起六十二见相应分别。<a id="a-Iw"></a>即梵网经中前际后际分别。<a id="a-Ix"></a>谓我过去为曾有耶。<a id="a-Iy"></a>如是等分别。<a id="a-Iz"></a>名执着分别。<a id="a-J0"></a>言见趣者。<a id="a-J1"></a>是品类义。<a id="a-J2"></a>散动分别者。<a id="a-J3"></a>散乱扰动。<a id="a-J4"></a>故名散动。<a id="a-J5"></a>此即分别。<a id="a-J6"></a>是故说名散动分别。<a id="a-J7"></a>此即扰乱无分别智。<a id="a-J8"></a>何以故。<a id="a-J9"></a>由此扰乱般若波罗蜜多故。<a id="a-JA"></a>无分别智。<a id="a-JB"></a>即是般若波罗蜜多。<a id="a-JC"></a>谓诸菩萨十种分别者。<a id="a-JD"></a>谓诸菩萨能发语言。<a id="a-JE"></a>他引而转。<a id="a-JF"></a>不称真理。<a id="a-JG"></a>十种分别。<a id="a-JH"></a>何以故。<a id="a-JI"></a>证会真理。<a id="a-JJ"></a>若正现前。<a id="a-JK"></a>不可说故。</p>
  <p id="aJL">问。<a id="a-JM"></a>前三分别。<a id="a-JN"></a>于八识中。<a id="a-JO"></a>几识能具。</p>
  <p id="aJP">答。<a id="a-JQ"></a>八识中唯第六识具三分别。<a id="a-JR"></a>自第七识。<a id="a-JS"></a>唯有自性分别。<a id="a-JT"></a>以缘现在故。<a id="a-JU"></a>或可末那亦有计度。<a id="a-JV"></a>以计度执我故。<a id="a-JW"></a>若论体性。<a id="a-JX"></a>计度分别。<a id="a-JY"></a>以慧为性。<a id="a-JZ"></a>随念。<a id="a-Ja"></a>以念为性。<a id="a-Jb"></a>分别。<a id="a-Jc"></a>以慧为性。<a id="a-Jd"></a>真法之中。<a id="a-Je"></a>既无虚妄。<a id="a-Jf"></a>八识。<a id="a-Jg"></a>所以无此分别。<a id="a-Jh"></a>又古师于十种分别。<a id="a-Ji"></a>就八识广辩。</p>
  <p id="aJj">问。<a id="a-Jk"></a>八识中各具几分别。</p>
  <p id="aJl">答。<a id="a-Jm"></a>第六识具广略十种分别。<a id="a-Jn"></a>前五识唯自性。<a id="a-Jo"></a>任运。<a id="a-Jp"></a>二种分别。<a id="a-Jq"></a>五识于自境界。<a id="a-Jr"></a>任运转故。<a id="a-Js"></a>第七识具计度。<a id="a-Jt"></a>染污有相。<a id="a-Ju"></a>三种分别。<a id="a-Jv"></a>第八识同前五识。<a id="a-Jw"></a>得有自性任运分别。<a id="a-Jx"></a>若自性任运分别自现量。<a id="a-Jy"></a>若计度染污无相分别。<a id="a-Jz"></a>唯比非二量。<a id="a-K0"></a>若有相分别。<a id="a-K1"></a>一分缘现在者。<a id="a-K2"></a>通三量。<a id="a-K3"></a>一分缘过去者。<a id="a-K4"></a>唯比非二量。<a id="a-K5"></a>若随念分别。<a id="a-K6"></a>无漏。<a id="a-K7"></a>即是现量。<a id="a-K8"></a>若有漏。<a id="a-K9"></a>即比非二量。</p>
  <p id="aKA">问。<a id="a-KB"></a>何故五识无分别执耶。</p>
  <p id="aKC">答。<a id="a-KD"></a>夫言执者。<a id="a-KE"></a>须是分别筹度之意方能坚执。<a id="a-KF"></a>五识虽有慧。<a id="a-KG"></a>而但任运。<a id="a-KH"></a>不能分别筹度故。<a id="a-KI"></a>五无执。<a id="a-KJ"></a>唯第六也。</p>
 </body>
</html>