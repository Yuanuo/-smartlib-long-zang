<!doctype html>
<html id="z3IBXAo1eK" data-ver="1500">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第三十一</h1>
  <p id="a2">夫诸佛境界。<a id="a-3"></a>唯趣不思议一心解脱之门。<a id="a-4"></a>何谓不思议解脱。<a id="a-5"></a>以一切法非有而有。<a id="a-6"></a>有而非有。<a id="a-7"></a>非定量之所知故。<a id="a-8"></a>称不思议。<a id="a-9"></a>既以非有而有。<a id="a-A"></a>即不住于无。<a id="a-B"></a>有而非有。<a id="a-C"></a>即不住于有。<a id="a-D"></a>有无不住。<a id="a-E"></a>即于诸法悉皆解脱。<a id="a-F"></a>以一切法不出有无故。<a id="a-G"></a>是知一心解脱之中。<a id="a-H"></a>无有文字。<a id="a-I"></a>则无生死。<a id="a-J"></a>无烦恼。<a id="a-K"></a>无阴界。<a id="a-L"></a>无众生。<a id="a-M"></a>无忧喜。<a id="a-N"></a>无苦乐。<a id="a-O"></a>无系缚。<a id="a-P"></a>无往来。<a id="a-Q"></a>无是无非。<a id="a-R"></a>无得无失。<a id="a-S"></a>乃至无菩提。<a id="a-T"></a>无涅槃。<a id="a-U"></a>无真如。<a id="a-V"></a>无解脱。<a id="a-W"></a>以要言之。<a id="a-X"></a>一切世出世间诸法。<a id="a-Y"></a>悉皆无有。<a id="a-Z"></a>如首楞严经云。<a id="a-a"></a>知见立知。<a id="a-b"></a>即无明本。<a id="a-c"></a>知见无见。<a id="a-d"></a>斯即涅槃。<a id="a-e"></a>无漏真净。<a id="a-f"></a>云何是中更容他物。<a id="a-g"></a>如上所说。<a id="a-h"></a>世间生死。<a id="a-i"></a>出世涅槃等。<a id="a-j"></a>无量差别之名。<a id="a-k"></a>皆从知见文字所立。<a id="a-l"></a>若无知见文字。<a id="a-m"></a>名体本空。<a id="a-n"></a>于妙明心中。<a id="a-o"></a>更有何物。<a id="a-p"></a>如六祖偈云。<a id="a-q"></a>菩提亦非树。<a id="a-r"></a>明镜亦非台。<a id="a-s"></a>本来无一物。<a id="a-t"></a>何用拂尘埃。<a id="a-u"></a>融大师云。<a id="a-v"></a>至理无诠。<a id="a-w"></a>非解非缠。<a id="a-x"></a>灵通应物。<a id="a-y"></a>常存目前。<a id="a-z"></a>目前无物。<a id="a-10"></a>无物宛然。<a id="a-11"></a>不用人致。<a id="a-12"></a>体自虚玄。<a id="a-13"></a>又云。<a id="a-14"></a>无物即天真。<a id="a-15"></a>天真即大道。<a id="a-16"></a>寒山子诗云。<a id="a-17"></a>寒山居一窟。<a id="a-18"></a>窟中无一物。<a id="a-19"></a>净洁空堂堂。<a id="a-1A"></a>皎皎明如日。<a id="a-1B"></a>粝食资微躯。<a id="a-1C"></a>布裘遮幻质。<a id="a-1D"></a>任汝千圣现。<a id="a-1E"></a>我有天真佛。<a id="a-1F"></a>所以大涅槃经中。<a id="a-1G"></a>佛说一百句解脱况百斤金。<a id="a-1H"></a>即诸佛无上之珍。<a id="a-1I"></a>涅槃秘密之宝。<a id="a-1J"></a>是以句句皆云真解脱者。<a id="a-1K"></a>即是如来。<a id="a-1L"></a>夫如来者。<a id="a-1M"></a>即一心真如自性中来。<a id="a-1N"></a>故云如来。<a id="a-1O"></a>又如者。<a id="a-1P"></a>不变不异。<a id="a-1Q"></a>不失自性。<a id="a-1R"></a>故名为如。<a id="a-1S"></a>来者。<a id="a-1T"></a>即真如不守自性。<a id="a-1U"></a>随缘显现。<a id="a-1V"></a>故名为来。<a id="a-1W"></a>斯乃是不来之来。<a id="a-1X"></a>以真如性遍一切处。<a id="a-1Y"></a>实无去来。<a id="a-1Z"></a>从心所感。<a id="a-1a"></a>无出没故。<a id="a-1b"></a>又经云。<a id="a-1c"></a>如来者。<a id="a-1d"></a>即是法也。<a id="a-1e"></a>故起信论云。<a id="a-1f"></a>所言法者。<a id="a-1g"></a>即众生心。<a id="a-1h"></a>所以古德云。<a id="a-1i"></a>心本清净。<a id="a-1j"></a>亦无净相。<a id="a-1k"></a>方见我心。<a id="a-1l"></a>故知一百句解脱中。<a id="a-1m"></a>句句明心。<a id="a-1n"></a>心心解脱。<a id="a-1o"></a>未有一文一字不是宗镜之指南。<a id="a-1p"></a>如经云。<a id="a-1q"></a>尔时迦葉菩萨复白佛言。<a id="a-1r"></a>世尊。<a id="a-1s"></a>唯愿哀愍。<a id="a-1t"></a>重垂广说。<a id="a-1u"></a>大涅槃行。<a id="a-1v"></a>解脱之义。<a id="a-1w"></a>佛赞迦葉。<a id="a-1x"></a>善哉善哉。<a id="a-1y"></a>善男子。<a id="a-1z"></a>真解脱者。<a id="a-20"></a>名曰远离一切系缚。<a id="a-21"></a>若真解脱离诸系缚。<a id="a-22"></a>则无有生。<a id="a-23"></a>亦无和合。<a id="a-24"></a>譬如父母和合生子。<a id="a-25"></a>真解脱者。<a id="a-26"></a>则不如是。<a id="a-27"></a>是故解脱。<a id="a-28"></a>名曰不生。<a id="a-29"></a>迦葉。<a id="a-2A"></a>譬如醍醐。<a id="a-2B"></a>其性清净。<a id="a-2C"></a>如来亦尔。<a id="a-2D"></a>非因父母和合而生。<a id="a-2E"></a>其性清净。<a id="a-2F"></a>所以示现有父母者。<a id="a-2G"></a>为欲化度诸众生故。<a id="a-2H"></a>真解脱者。<a id="a-2I"></a>即是如来。<a id="a-2J"></a>如来解脱。<a id="a-2K"></a>无二无别。<a id="a-2L"></a>譬如春月下诸豆子。<a id="a-2M"></a>得暖气已。<a id="a-2N"></a>寻便出生。<a id="a-2O"></a>真解脱者。<a id="a-2P"></a>则不如是。<a id="a-2Q"></a>又解脱者。<a id="a-2R"></a>名曰虚无。<a id="a-2S"></a>虚无即是解脱。<a id="a-2T"></a>解脱即是如来。<a id="a-2U"></a>如来即是虚无。<a id="a-2V"></a>非作所作。<a id="a-2W"></a>凡是作者。<a id="a-2X"></a>犹如城郭楼观却敌。<a id="a-2Y"></a>真解脱者。<a id="a-2Z"></a>则不如是。<a id="a-2a"></a>是故解脱即是如来。<a id="a-2b"></a>又解脱者。<a id="a-2c"></a>即无为法。<a id="a-2d"></a>譬如陶师。<a id="a-2e"></a>作已还破。<a id="a-2f"></a>解脱不尔。<a id="a-2g"></a>真。<a id="a-2h"></a>解脱者。<a id="a-2i"></a>不生不灭。<a id="a-2j"></a>是故解脱即是如来。<a id="a-2k"></a>如来亦尔。<a id="a-2l"></a>不生不灭。<a id="a-2m"></a>不老不死。<a id="a-2n"></a>不破不坏。<a id="a-2o"></a>非有为法。<a id="a-2p"></a>以是义故。<a id="a-2q"></a>名曰如来。<a id="a-2r"></a>入大涅槃。<a id="a-2s"></a>不老不死。<a id="a-2t"></a>有何等义。<a id="a-2u"></a>老者。<a id="a-2v"></a>为迁变。<a id="a-2w"></a>发白面皱。<a id="a-2x"></a>死者。<a id="a-2y"></a>身坏命终。<a id="a-2z"></a>如是等法。<a id="a-30"></a>解脱中无。<a id="a-31"></a>以无是事。<a id="a-32"></a>故名解脱。<a id="a-33"></a>如来亦无发白面皱有为之法。<a id="a-34"></a>是故如来无有老也。<a id="a-35"></a>无有老故。<a id="a-36"></a>则无有死。<a id="a-37"></a>又解脱者。<a id="a-38"></a>名曰无病。<a id="a-39"></a>所谓病者。<a id="a-3A"></a>四百四病。<a id="a-3B"></a>及余外来侵损身者。<a id="a-3C"></a>是处无故。<a id="a-3D"></a>故名解脱。<a id="a-3E"></a>无疾病者。<a id="a-3F"></a>即真解脱。<a id="a-3G"></a>真解脱者。<a id="a-3H"></a>即是如来。<a id="a-3I"></a>如来无病。<a id="a-3J"></a>是故法身亦无有病。<a id="a-3K"></a>如是无病。<a id="a-3L"></a>即是如来。<a id="a-3M"></a>死者。<a id="a-3N"></a>名曰身坏命终。<a id="a-3O"></a>是处无死。<a id="a-3P"></a>即是甘露。<a id="a-3Q"></a>是甘露者。<a id="a-3R"></a>即真解脱。<a id="a-3S"></a>真解脱者。<a id="a-3T"></a>即是如来。<a id="a-3U"></a>如来成就如是功德。<a id="a-3V"></a>云何当言如来无常。<a id="a-3W"></a>若言无常。<a id="a-3X"></a>无有是处。<a id="a-3Y"></a>是金刚身。<a id="a-3Z"></a>云何无常。<a id="a-3a"></a>是故如来不名命终。<a id="a-3b"></a>如来清净。<a id="a-3c"></a>无有垢秽。<a id="a-3d"></a>如来之身。<a id="a-3e"></a>非胎所污。<a id="a-3f"></a>如分陀利。<a id="a-3g"></a>本性清净。<a id="a-3h"></a>如来解脱。<a id="a-3i"></a>亦复如是。<a id="a-3j"></a>如是解脱。<a id="a-3k"></a>即是如来。<a id="a-3l"></a>是故如来清净无垢。<a id="a-3m"></a>又解脱者。<a id="a-3n"></a>诸漏疮疣永无遗余。<a id="a-3o"></a>如来亦尔。<a id="a-3p"></a>无有一切诸漏疮疣。<a id="a-3q"></a>又解脱者。<a id="a-3r"></a>无有斗诤。<a id="a-3s"></a>譬如饥人见他饮食。<a id="a-3t"></a>生贪夺想。<a id="a-3u"></a>解脱不尔。<a id="a-3v"></a>又解脱者。<a id="a-3w"></a>名曰安静。<a id="a-3x"></a>凡夫人言。<a id="a-3y"></a>夫安静者。<a id="a-3z"></a>谓摩醯首罗。<a id="a-40"></a>如是之言。<a id="a-41"></a>即是虚妄。<a id="a-42"></a>真安静者。<a id="a-43"></a>毕竟解脱。<a id="a-44"></a>即是如来。<a id="a-45"></a>又解脱者。<a id="a-46"></a>名曰安隐。<a id="a-47"></a>如多贼处。<a id="a-48"></a>不名安隐。<a id="a-49"></a>清夷之处。<a id="a-4A"></a>乃名安隐。<a id="a-4B"></a>是解脱中无有怖畏。<a id="a-4C"></a>故名安隐。<a id="a-4D"></a>是故安隐。<a id="a-4E"></a>即真解脱。<a id="a-4F"></a>真解脱者。<a id="a-4G"></a>即是如来。<a id="a-4H"></a>如来者。<a id="a-4I"></a>即是法也。<a id="a-4J"></a>又解脱者。<a id="a-4K"></a>无有等侣。<a id="a-4L"></a>有等侣者。<a id="a-4M"></a>如有国王。<a id="a-4N"></a>有邻国等。<a id="a-4O"></a>夫解脱者。<a id="a-4P"></a>则无如是。<a id="a-4Q"></a>无等侣者。<a id="a-4R"></a>谓转轮圣王。<a id="a-4S"></a>无有能与作齐等者。<a id="a-4T"></a>解脱亦尔。<a id="a-4U"></a>无有等侣。<a id="a-4V"></a>无等侣者。<a id="a-4W"></a>即真解脱。<a id="a-4X"></a>真解脱者。<a id="a-4Y"></a>即是如来。<a id="a-4Z"></a>转轮法王。<a id="a-4a"></a>是故如来。<a id="a-4b"></a>无有等侣。<a id="a-4c"></a>有等侣者。<a id="a-4d"></a>无有是处。<a id="a-4e"></a>又解脱者。<a id="a-4f"></a>名无忧愁。<a id="a-4g"></a>有忧愁者。<a id="a-4h"></a>譬如国王。<a id="a-4i"></a>畏难强邻而生忧愁。<a id="a-4j"></a>夫解脱者。<a id="a-4k"></a>则无是事。<a id="a-4l"></a>譬如坏怨。<a id="a-4m"></a>则无忧虑。<a id="a-4n"></a>解脱亦尔。<a id="a-4o"></a>是无忧畏。<a id="a-4p"></a>无忧畏者。<a id="a-4q"></a>即是如来。<a id="a-4r"></a>又解脱者。<a id="a-4s"></a>名无忧喜。<a id="a-4t"></a>譬如女人止有一子。<a id="a-4u"></a>从役远行。<a id="a-4v"></a>卒得凶问。<a id="a-4w"></a>闻之愁苦。<a id="a-4x"></a>后复闻活便生欢喜。<a id="a-4y"></a>夫解脱中。<a id="a-4z"></a>无如是事。<a id="a-50"></a>无忧喜者即真解脱。<a id="a-51"></a>真解脱者。<a id="a-52"></a>即是如来。<a id="a-53"></a>又解脱者。<a id="a-54"></a>无有尘垢。<a id="a-55"></a>譬如春月。<a id="a-56"></a>日没之后。<a id="a-57"></a>风。<a id="a-58"></a>起尘雾。<a id="a-59"></a>夫解脱中。<a id="a-5A"></a>无如是事。<a id="a-5B"></a>无尘雾者。<a id="a-5C"></a>喻真解脱。<a id="a-5D"></a>真解脱者。<a id="a-5E"></a>即是如来。<a id="a-5F"></a>譬如圣王髻中明珠。<a id="a-5G"></a>无有垢秽。<a id="a-5H"></a>夫解脱性。<a id="a-5I"></a>亦复如是。<a id="a-5J"></a>无有垢秽。<a id="a-5K"></a>无垢秽者。<a id="a-5L"></a>喻真解脱。<a id="a-5M"></a>真解脱者。<a id="a-5N"></a>即是如来。<a id="a-5O"></a>如真金性不杂沙石。<a id="a-5P"></a>乃名真宝。<a id="a-5Q"></a>有人得之。<a id="a-5R"></a>生于财想。<a id="a-5S"></a>夫解脱性。<a id="a-5T"></a>亦复如是。<a id="a-5U"></a>如彼真宝。<a id="a-5V"></a>彼真宝者。<a id="a-5W"></a>喻真解脱。<a id="a-5X"></a>真解脱者。<a id="a-5Y"></a>即是如来。<a id="a-5Z"></a>譬如瓦瓶。<a id="a-5a"></a>破而声[斯/瓦]。<a id="a-5b"></a>金刚宝瓶。<a id="a-5c"></a>则不如是。<a id="a-5d"></a>夫解脱者。<a id="a-5e"></a>亦无[斯/瓦]破。<a id="a-5f"></a>金刚宝瓶喻真解脱。<a id="a-5g"></a>真解脱者即是如来。<a id="a-5h"></a>是故如来身不可坏。<a id="a-5i"></a>其声[斯/瓦]者。<a id="a-5j"></a>如蓖麻子盛热之时置之日曝出声震爆。<a id="a-5k"></a>夫解脱者无如是事。<a id="a-5l"></a>如彼金刚真宝之瓶无[斯/瓦]破声。<a id="a-5m"></a>假使无量百千之人。<a id="a-5n"></a>悉共射之。<a id="a-5o"></a>无能坏者。<a id="a-5p"></a>无[斯/瓦]破声。<a id="a-5q"></a>喻真解脱。<a id="a-5r"></a>真解脱者。<a id="a-5s"></a>即是如来。<a id="a-5t"></a>如贫宝穷人负他物故。<a id="a-5u"></a>为他所系。<a id="a-5v"></a>枷锁策罚受诸苦毒。<a id="a-5w"></a>夫解脱中无如是事。<a id="a-5x"></a>无有负责。<a id="a-5y"></a>犹如长者。<a id="a-5z"></a>多有财宝。<a id="a-60"></a>无量亿数。<a id="a-61"></a>势力自在不负他物。<a id="a-62"></a>夫解脱者亦复如是。<a id="a-63"></a>多有无量法财珍宝。<a id="a-64"></a>势力自在无所负也。<a id="a-65"></a>无所负者。<a id="a-66"></a>喻真解脱。<a id="a-67"></a>真解脱者。<a id="a-68"></a>即是如来。<a id="a-69"></a>又解脱者。<a id="a-6A"></a>名无逼切。<a id="a-6B"></a>如春涉热。<a id="a-6C"></a>夏日食甜。<a id="a-6D"></a>冬日冷触。<a id="a-6E"></a>真解脱中。<a id="a-6F"></a>无有如是不适意事。<a id="a-6G"></a>无逼切者。<a id="a-6H"></a>喻真解脱。<a id="a-6I"></a>真解脱者。<a id="a-6J"></a>即是如来。<a id="a-6K"></a>又无逼切者。<a id="a-6L"></a>譬如有人饱食鱼肉。<a id="a-6M"></a>而复饮乳。<a id="a-6N"></a>是人则为近死不久。<a id="a-6O"></a>真解脱中。<a id="a-6P"></a>无如是事。<a id="a-6Q"></a>是人若得甘露良药。<a id="a-6R"></a>所患得除。<a id="a-6S"></a>真解脱者。<a id="a-6T"></a>亦复如是。<a id="a-6U"></a>甘露良药。<a id="a-6V"></a>喻真解脱。<a id="a-6W"></a>真解脱者。<a id="a-6X"></a>即是如来。<a id="a-6Y"></a>云何逼切不逼切也。<a id="a-6Z"></a>譬如凡人。<a id="a-6a"></a>我慢自高。<a id="a-6b"></a>而作是念。<a id="a-6c"></a>一切众中。<a id="a-6d"></a>谁能害我。<a id="a-6e"></a>即便携持。<a id="a-6f"></a>蛇虎毒虫。<a id="a-6g"></a>当知是人不尽寿命。<a id="a-6h"></a>则为横死。<a id="a-6i"></a>真解脱中。<a id="a-6j"></a>无如是事。<a id="a-6k"></a>不逼切者。<a id="a-6l"></a>如转轮王所有神珠。<a id="a-6m"></a>能伏蜣螂。<a id="a-6n"></a>九十六种诸毒虫等。<a id="a-6o"></a>若有闻是神珠香者。<a id="a-6p"></a>诸毒消灭。<a id="a-6q"></a>真解脱者。<a id="a-6r"></a>亦复如是。<a id="a-6s"></a>皆悉远离二十五有。<a id="a-6t"></a>毒消灭者。<a id="a-6u"></a>喻真解脱。<a id="a-6v"></a>真解脱者。<a id="a-6w"></a>即是如来。<a id="a-6x"></a>又不逼切者。<a id="a-6y"></a>譬如虚空。<a id="a-6z"></a>解脱亦尔。<a id="a-70"></a>彼虚空者。<a id="a-71"></a>喻真解脱。<a id="a-72"></a>真解脱者。<a id="a-73"></a>即是如来。<a id="a-74"></a>又逼切者。<a id="a-75"></a>如近干草。<a id="a-76"></a>然诸灯火。<a id="a-77"></a>近则炽然。<a id="a-78"></a>真解脱中。<a id="a-79"></a>无如是事。<a id="a-7A"></a>又不逼切者。<a id="a-7B"></a>譬如日月。<a id="a-7C"></a>不逼众生。<a id="a-7D"></a>解脱亦尔。<a id="a-7E"></a>于诸众生无有逼切。<a id="a-7F"></a>无有逼切。<a id="a-7G"></a>喻真解脱。<a id="a-7H"></a>真解脱者。<a id="a-7I"></a>即是如来。<a id="a-7J"></a>又解脱者。<a id="a-7K"></a>名无动法。<a id="a-7L"></a>犹如怨亲。<a id="a-7M"></a>真解脱中。<a id="a-7N"></a>无如是事。<a id="a-7O"></a>又不动者。<a id="a-7P"></a>如转轮王。<a id="a-7Q"></a>更无圣王以为亲友。<a id="a-7R"></a>若更有亲。<a id="a-7S"></a>则无是处。<a id="a-7T"></a>解脱亦尔。<a id="a-7U"></a>更无有亲。<a id="a-7V"></a>若有亲者。<a id="a-7W"></a>亦无是处。<a id="a-7X"></a>彼王无亲。<a id="a-7Y"></a>喻真解脱。<a id="a-7Z"></a>真解脱者。<a id="a-7a"></a>即是如来。<a id="a-7b"></a>如来者。<a id="a-7c"></a>即是法也。<a id="a-7d"></a>又无动者。<a id="a-7e"></a>譬如素衣易受染色。<a id="a-7f"></a>解脱不尔。<a id="a-7g"></a>又无动者。<a id="a-7h"></a>如婆师华。<a id="a-7i"></a>欲令有臭及青色者。<a id="a-7j"></a>无有是处。<a id="a-7k"></a>解脱亦尔。<a id="a-7l"></a>欲令有臭及诸色者。<a id="a-7m"></a>亦无是处。<a id="a-7n"></a>是故解脱。<a id="a-7o"></a>即是如来。<a id="a-7p"></a>又解脱者。<a id="a-7q"></a>名为希有。<a id="a-7r"></a>譬如水中生于莲华。<a id="a-7s"></a>非为希有。<a id="a-7t"></a>火中生者。<a id="a-7u"></a>是乃希有。<a id="a-7v"></a>有人见之。<a id="a-7w"></a>便生欢喜。<a id="a-7x"></a>真解脱者。<a id="a-7y"></a>亦复如是。<a id="a-7z"></a>其有见者。<a id="a-80"></a>心生欢喜。<a id="a-81"></a>彼希有者。<a id="a-82"></a>喻真解脱。<a id="a-83"></a>真解脱者。<a id="a-84"></a>即是如来。<a id="a-85"></a>其如来者。<a id="a-86"></a>即是法身。<a id="a-87"></a>又希有者。<a id="a-88"></a>譬如婴儿。<a id="a-89"></a>其齿未生。<a id="a-8A"></a>渐渐长大。<a id="a-8B"></a>然后乃生。<a id="a-8C"></a>解脱不尔。<a id="a-8D"></a>无有生与不生。<a id="a-8E"></a>又解脱者。<a id="a-8F"></a>名曰虚寂。<a id="a-8G"></a>无有不定。<a id="a-8H"></a>夫不定者。<a id="a-8I"></a>如一阐提。<a id="a-8J"></a>究竟不移。<a id="a-8K"></a>犯重禁者不成佛道。<a id="a-8L"></a>无有是处。<a id="a-8M"></a>何以故。<a id="a-8N"></a>是人若于佛正法中心得净信。<a id="a-8O"></a>尔时即便灭一阐提。<a id="a-8P"></a>若复得作优婆塞者。<a id="a-8Q"></a>亦得断灭于一阐提。<a id="a-8R"></a>犯重禁者。<a id="a-8S"></a>灭此罪已。<a id="a-8T"></a>则得成佛。<a id="a-8U"></a>是故若言毕定不移。<a id="a-8V"></a>不成佛道。<a id="a-8W"></a>无有是处。<a id="a-8X"></a>真解脱中。<a id="a-8Y"></a>都无如是灭尽之事。<a id="a-8Z"></a>又虚寂者。<a id="a-8a"></a>堕于法界。<a id="a-8b"></a>如法界性。<a id="a-8c"></a>即真解脱。<a id="a-8d"></a>真解脱者。<a id="a-8e"></a>即是如来。<a id="a-8f"></a>又一阐提若尽灭者。<a id="a-8g"></a>则不得称一阐提也。<a id="a-8h"></a>何等名为一阐提耶。<a id="a-8i"></a>一阐提者。<a id="a-8j"></a>断灭一切诸善根本。<a id="a-8k"></a>心不攀缘一切善法。<a id="a-8l"></a>乃至不生一念之善。<a id="a-8m"></a>真解脱中。<a id="a-8n"></a>都无是事。<a id="a-8o"></a>无是事故。<a id="a-8p"></a>即真解脱。<a id="a-8q"></a>真解脱者。<a id="a-8r"></a>即是如来。<a id="a-8s"></a>又解脱者。<a id="a-8t"></a>名不可量。<a id="a-8u"></a>譬如谷聚。<a id="a-8v"></a>其量可知。<a id="a-8w"></a>真解脱者。<a id="a-8x"></a>则不如是。<a id="a-8y"></a>譬如大海。<a id="a-8z"></a>不可度量。<a id="a-90"></a>解脱亦尔。<a id="a-91"></a>不可度量。<a id="a-92"></a>不可量者。<a id="a-93"></a>即真解脱。<a id="a-94"></a>真解脱者。<a id="a-95"></a>即是如来。<a id="a-96"></a>又解脱者。<a id="a-97"></a>名无量法。<a id="a-98"></a>如一众生。<a id="a-99"></a>多有业报。<a id="a-9A"></a>解脱亦尔。<a id="a-9B"></a>有无量报。<a id="a-9C"></a>无量报者。<a id="a-9D"></a>即真解脱。<a id="a-9E"></a>真解脱者。<a id="a-9F"></a>即是如来。<a id="a-9G"></a>又解脱者。<a id="a-9H"></a>名为广大。<a id="a-9I"></a>譬如大海。<a id="a-9J"></a>无与等者。<a id="a-9K"></a>解脱亦尔。<a id="a-9L"></a>无能与等。<a id="a-9M"></a>无与等者。<a id="a-9N"></a>即真解脱。<a id="a-9O"></a>真解脱者。<a id="a-9P"></a>即是如来。<a id="a-9Q"></a>又解脱者。<a id="a-9R"></a>名曰最上。<a id="a-9S"></a>譬如虚空。<a id="a-9T"></a>最高无比。<a id="a-9U"></a>解脱亦尔。<a id="a-9V"></a>最高无比。<a id="a-9W"></a>高无比者。<a id="a-9X"></a>即真解脱。<a id="a-9Y"></a>真解脱者。<a id="a-9Z"></a>即是如来。<a id="a-9a"></a>又解脱者。<a id="a-9b"></a>名无能过。<a id="a-9c"></a>譬如师子所住之处。<a id="a-9d"></a>一切百兽无能过者。<a id="a-9e"></a>解脱亦尔。<a id="a-9f"></a>无有能过。<a id="a-9g"></a>无能过者。<a id="a-9h"></a>即真解脱。<a id="a-9i"></a>真解脱者。<a id="a-9j"></a>即是如来。<a id="a-9k"></a>又解脱者。<a id="a-9l"></a>名为无上。<a id="a-9m"></a>譬如北方。<a id="a-9n"></a>诸方中上。<a id="a-9o"></a>解脱亦尔。<a id="a-9p"></a>为无有上。<a id="a-9q"></a>无有上者。<a id="a-9r"></a>即真解脱。<a id="a-9s"></a>真解脱者。<a id="a-9t"></a>即是如来。<a id="a-9u"></a>又解脱者。<a id="a-9v"></a>名无上上。<a id="a-9w"></a>譬如北方之于东力为无上上。<a id="a-9x"></a>解脱亦尔。<a id="a-9y"></a>无有上上。<a id="a-9z"></a>无上上者。<a id="a-A0"></a>即真解脱。<a id="a-A1"></a>真解脱者。<a id="a-A2"></a>即是如来。<a id="a-A3"></a>又解脱者。<a id="a-A4"></a>名曰恒法。<a id="a-A5"></a>譬如人天。<a id="a-A6"></a>身坏命终。<a id="a-A7"></a>是名曰恒。<a id="a-A8"></a>非不恒也。<a id="a-A9"></a>解脱亦尔。<a id="a-AA"></a>非是不恒。<a id="a-AB"></a>非不恒者。<a id="a-AC"></a>即真解脱。<a id="a-AD"></a>真解脱者。<a id="a-AE"></a>即是如来。<a id="a-AF"></a>又解脱者。<a id="a-AG"></a>名曰坚住。<a id="a-AH"></a>如佉罗栴檀沉水。<a id="a-AI"></a>其性坚实。<a id="a-AJ"></a>解脱亦尔。<a id="a-AK"></a>其性坚实。<a id="a-AL"></a>性坚实者。<a id="a-AM"></a>即真解脱。<a id="a-AN"></a>真解脱者。<a id="a-AO"></a>即是如来。<a id="a-AP"></a>又解脱者。<a id="a-AQ"></a>名曰不虚。<a id="a-AR"></a>譬如竹苇。<a id="a-AS"></a>其体空疏。<a id="a-AT"></a>解脱不尔。<a id="a-AU"></a>当知解脱。<a id="a-AV"></a>即是如来。<a id="a-AW"></a>又解脱者。<a id="a-AX"></a>名不可污。<a id="a-AY"></a>譬如墙壁未见涂治。<a id="a-AZ"></a>蚊虻在上止住游戏。<a id="a-Aa"></a>若以涂治彩画雕饰。<a id="a-Ab"></a>虫闻彩香即便不住。<a id="a-Ac"></a>如是不住。<a id="a-Ad"></a>喻真解脱。<a id="a-Ae"></a>真解脱者。<a id="a-Af"></a>即是如来。<a id="a-Ag"></a>又解脱者。<a id="a-Ah"></a>名曰无边。<a id="a-Ai"></a>譬如村落。<a id="a-Aj"></a>皆有边表。<a id="a-Ak"></a>解脱不尔。<a id="a-Al"></a>譬如虚空。<a id="a-Am"></a>无有边际。<a id="a-An"></a>解脱亦尔。<a id="a-Ao"></a>无有边际。<a id="a-Ap"></a>如是解脱。<a id="a-Aq"></a>即是如来。<a id="a-Ar"></a>又解脱者。<a id="a-As"></a>名不可见。<a id="a-At"></a>譬如空中。<a id="a-Au"></a>鸟迹难见。<a id="a-Av"></a>如是难见。<a id="a-Aw"></a>喻真解脱。<a id="a-Ax"></a>真解脱者。<a id="a-Ay"></a>即是如来。<a id="a-Az"></a>又解脱者。<a id="a-B0"></a>名甚深。<a id="a-B1"></a>何以故。<a id="a-B2"></a>声闻缘觉所不能入。<a id="a-B3"></a>不能入者。<a id="a-B4"></a>即真解脱。<a id="a-B5"></a>真解脱者。<a id="a-B6"></a>即是如来。<a id="a-B7"></a>又甚深者。<a id="a-B8"></a>诸佛菩萨之所恭敬。<a id="a-B9"></a>譬如孝子供养父母。<a id="a-BA"></a>功德甚深。<a id="a-BB"></a>功德甚深。<a id="a-BC"></a>喻真解脱。<a id="a-BD"></a>真解脱者。<a id="a-BE"></a>即是如来。<a id="a-BF"></a>又解脱者。<a id="a-BG"></a>名不可见。<a id="a-BH"></a>譬如有人。<a id="a-BI"></a>不见自顶。<a id="a-BJ"></a>解脱亦尔。<a id="a-BK"></a>声闻缘觉所不能见。<a id="a-BL"></a>不能见者。<a id="a-BM"></a>即真解脱。<a id="a-BN"></a>真解脱者。<a id="a-BO"></a>即是如来。<a id="a-BP"></a>又解脱者。<a id="a-BQ"></a>名无屋宅。<a id="a-BR"></a>譬如虚空无有屋宅。<a id="a-BS"></a>解脱亦尔。<a id="a-BT"></a>言屋宅者。<a id="a-BU"></a>喻二十五有。<a id="a-BV"></a>无有屋宅。<a id="a-BW"></a>喻真解脱。<a id="a-BX"></a>真解脱者。<a id="a-BY"></a>即是如来。<a id="a-BZ"></a>又解脱者。<a id="a-Ba"></a>名不可取。<a id="a-Bb"></a>如阿摩勒果。<a id="a-Bc"></a>人可取持。<a id="a-Bd"></a>解脱不尔。<a id="a-Be"></a>不可取持。<a id="a-Bf"></a>不可取持。<a id="a-Bg"></a>即真解脱。<a id="a-Bh"></a>真解脱者。<a id="a-Bi"></a>即是如来。<a id="a-Bj"></a>又解脱者。<a id="a-Bk"></a>名不可执。<a id="a-Bl"></a>譬如幻物。<a id="a-Bm"></a>不可执持。<a id="a-Bn"></a>解脱亦尔。<a id="a-Bo"></a>不可执持。<a id="a-Bp"></a>不可执持。<a id="a-Bq"></a>即真解脱。<a id="a-Br"></a>真解脱者。<a id="a-Bs"></a>即是如来。<a id="a-Bt"></a>又解脱者。<a id="a-Bu"></a>无有身体。<a id="a-Bv"></a>譬如有人。<a id="a-Bw"></a>体生疮癞。<a id="a-Bx"></a>又诸痈疽癫狂干枯。<a id="a-By"></a>真解脱中。<a id="a-Bz"></a>无如是病。<a id="a-C0"></a>无如是病。<a id="a-C1"></a>喻真解脱。<a id="a-C2"></a>真解脱者。<a id="a-C3"></a>即是如来。<a id="a-C4"></a>又解脱者。<a id="a-C5"></a>名为一味。<a id="a-C6"></a>如乳一味。<a id="a-C7"></a>解脱亦尔。<a id="a-C8"></a>唯有一味。<a id="a-C9"></a>如是一味。<a id="a-CA"></a>即真解脱。<a id="a-CB"></a>真解脱者。<a id="a-CC"></a>即是如来。<a id="a-CD"></a>又解脱者。<a id="a-CE"></a>名曰清净。<a id="a-CF"></a>如水无泥。<a id="a-CG"></a>澄静清净。<a id="a-CH"></a>解脱亦尔。<a id="a-CI"></a>澄静清净。<a id="a-CJ"></a>澄静清净。<a id="a-CK"></a>则真解脱。<a id="a-CL"></a>真解脱者。<a id="a-CM"></a>即是如来。<a id="a-CN"></a>又解脱者。<a id="a-CO"></a>名曰一味。<a id="a-CP"></a>如空中雨。<a id="a-CQ"></a>一味清净。<a id="a-CR"></a>一味清净。<a id="a-CS"></a>喻真解脱。<a id="a-CT"></a>真解脱者。<a id="a-CU"></a>即是如来。<a id="a-CV"></a>又解脱者。<a id="a-CW"></a>名曰除却。<a id="a-CX"></a>譬如满月。<a id="a-CY"></a>无诸云曀。<a id="a-CZ"></a>解脱亦尔。<a id="a-Ca"></a>无诸云曀。<a id="a-Cb"></a>无诸云曀。<a id="a-Cc"></a>即真解脱。<a id="a-Cd"></a>真解脱者。<a id="a-Ce"></a>即是如来。<a id="a-Cf"></a>又解脱者。<a id="a-Cg"></a>名曰寂静。<a id="a-Ch"></a>譬如有人。<a id="a-Ci"></a>热病除愈。<a id="a-Cj"></a>身得寂静。<a id="a-Ck"></a>解脱亦尔。<a id="a-Cl"></a>身得寂静。<a id="a-Cm"></a>身得寂静。<a id="a-Cn"></a>即真解脱。<a id="a-Co"></a>真解脱者。<a id="a-Cp"></a>即是如来。<a id="a-Cq"></a>又解脱者。<a id="a-Cr"></a>即是平等。<a id="a-Cs"></a>譬如野猫毒蛇鼠狼。<a id="a-Ct"></a>俱有杀心。<a id="a-Cu"></a>解脱不尔。<a id="a-Cv"></a>无有杀心。<a id="a-Cw"></a>无杀心者。<a id="a-Cx"></a>即真解脱。<a id="a-Cy"></a>真解脱者。<a id="a-Cz"></a>即是如来。<a id="a-D0"></a>又平等者。<a id="a-D1"></a>譬如父母。<a id="a-D2"></a>等心于子。<a id="a-D3"></a>解脱亦尔。<a id="a-D4"></a>其心平等。<a id="a-D5"></a>心平等者。<a id="a-D6"></a>即真解脱。<a id="a-D7"></a>真解脱者。<a id="a-D8"></a>即是如来。<a id="a-D9"></a>又解脱者。<a id="a-DA"></a>无有异处。<a id="a-DB"></a>譬如有人。<a id="a-DC"></a>唯居上妙清净屋宅。<a id="a-DD"></a>更无异处。<a id="a-DE"></a>解脱亦尔。<a id="a-DF"></a>无有异处。<a id="a-DG"></a>无异处者。<a id="a-DH"></a>即真解脱。<a id="a-DI"></a>真解脱者。<a id="a-DJ"></a>即是如来。<a id="a-DK"></a>又解脱者。<a id="a-DL"></a>名曰知足。<a id="a-DM"></a>譬如饥人。<a id="a-DN"></a>值遇甘膳食之无厌。<a id="a-DO"></a>解脱不尔。<a id="a-DP"></a>如食乳糜。<a id="a-DQ"></a>更无所须。<a id="a-DR"></a>更无所须。<a id="a-DS"></a>喻真解脱。<a id="a-DT"></a>真解脱者。<a id="a-DU"></a>即是如来。<a id="a-DV"></a>又解脱者。<a id="a-DW"></a>名曰断绝。<a id="a-DX"></a>如人被缚。<a id="a-DY"></a>断缚得脱。<a id="a-DZ"></a>解脱亦尔。<a id="a-Da"></a>断绝一切疑心结缚。<a id="a-Db"></a>如是断疑。<a id="a-Dc"></a>即真解脱。<a id="a-Dd"></a>真解脱者。<a id="a-De"></a>即是如来。<a id="a-Df"></a>又解脱者。<a id="a-Dg"></a>名到彼岸。<a id="a-Dh"></a>譬如大海。<a id="a-Di"></a>有此彼岸。<a id="a-Dj"></a>解脱不尔。<a id="a-Dk"></a>虽无此岸。<a id="a-Dl"></a>而有彼岸。<a id="a-Dm"></a>有彼岸者。<a id="a-Dn"></a>即真解脱。<a id="a-Do"></a>真解脱者。<a id="a-Dp"></a>即是如来。<a id="a-Dq"></a>又解脱者。<a id="a-Dr"></a>名曰默然。<a id="a-Ds"></a>譬如大海。<a id="a-Dt"></a>其水泛涨。<a id="a-Du"></a>多诸音声。<a id="a-Dv"></a>解脱不尔。<a id="a-Dw"></a>如是解脱。<a id="a-Dx"></a>即是如来。<a id="a-Dy"></a>又解脱者。<a id="a-Dz"></a>名曰美妙。<a id="a-E0"></a>譬如众药。<a id="a-E1"></a>杂诃梨勒其味则苦。<a id="a-E2"></a>解脱不尔。<a id="a-E3"></a>味如甘露。<a id="a-E4"></a>味如甘露。<a id="a-E5"></a>喻真解脱。<a id="a-E6"></a>真解脱者。<a id="a-E7"></a>即是如来。<a id="a-E8"></a>又解脱者。<a id="a-E9"></a>除诸烦恼。<a id="a-EA"></a>譬如良医。<a id="a-EB"></a>和合诸药。<a id="a-EC"></a>善疗众病。<a id="a-ED"></a>解脱亦尔。<a id="a-EE"></a>能除烦恼。<a id="a-EF"></a>除烦恼者。<a id="a-EG"></a>即真解脱。<a id="a-EH"></a>真解脱者。<a id="a-EI"></a>即是如来。<a id="a-EJ"></a>又解脱者。<a id="a-EK"></a>名曰无窄。<a id="a-EL"></a>譬如小舍。<a id="a-EM"></a>不容多人。<a id="a-EN"></a>解脱不尔。<a id="a-EO"></a>多所容受。<a id="a-EP"></a>多所容受。<a id="a-EQ"></a>即真解脱。<a id="a-ER"></a>真解脱者。<a id="a-ES"></a>即是如来。<a id="a-ET"></a>又解脱者。<a id="a-EU"></a>名灭诸爱。<a id="a-EV"></a>不杂淫欲。<a id="a-EW"></a>譬如女人。<a id="a-EX"></a>多诸爱欲。<a id="a-EY"></a>解脱不尔。<a id="a-EZ"></a>如是解脱。<a id="a-Ea"></a>即是如来。<a id="a-Eb"></a>如来如是。<a id="a-Ec"></a>无有贪欲嗔恚愚痴憍慢等结。<a id="a-Ed"></a>又解脱者。<a id="a-Ee"></a>名曰无爱。<a id="a-Ef"></a>爱有二种。<a id="a-Eg"></a>一者饿鬼爱。<a id="a-Eh"></a>二者法爱。<a id="a-Ei"></a>真解脱者。<a id="a-Ej"></a>离饿鬼爱。<a id="a-Ek"></a>怜愍众生。<a id="a-El"></a>故有法爱。<a id="a-Em"></a>如是法爱。<a id="a-En"></a>即真解脱。<a id="a-Eo"></a>真解脱者。<a id="a-Ep"></a>即是如来。<a id="a-Eq"></a>又解脱者。<a id="a-Er"></a>离我我所。<a id="a-Es"></a>如是解脱。<a id="a-Et"></a>即是如来。<a id="a-Eu"></a>如来者。<a id="a-Ev"></a>即是法也。<a id="a-Ew"></a>又解脱者。<a id="a-Ex"></a>是灭尽。<a id="a-Ey"></a>离诸有贪。<a id="a-Ez"></a>如是解脱。<a id="a-F0"></a>即是如来。<a id="a-F1"></a>如来者。<a id="a-F2"></a>即法也。<a id="a-F3"></a>又解脱者。<a id="a-F4"></a>即是救护。<a id="a-F5"></a>能救一切诸怖畏者。<a id="a-F6"></a>如是解脱。<a id="a-F7"></a>即是如来。<a id="a-F8"></a>如来者。<a id="a-F9"></a>即是法也。<a id="a-FA"></a>又解脱者。<a id="a-FB"></a>即是归处。<a id="a-FC"></a>若有归依如是解脱。<a id="a-FD"></a>不求余依。<a id="a-FE"></a>譬如有人依恃于王。<a id="a-FF"></a>不求余依。<a id="a-FG"></a>虽复依王。<a id="a-FH"></a>则有动转。<a id="a-FI"></a>依解脱者。<a id="a-FJ"></a>无有动转。<a id="a-FK"></a>无动转者。<a id="a-FL"></a>即真解脱。<a id="a-FM"></a>真解脱者。<a id="a-FN"></a>即是如来。<a id="a-FO"></a>如来者。<a id="a-FP"></a>即是法也。<a id="a-FQ"></a>又解脱者。<a id="a-FR"></a>名为屋宅。<a id="a-FS"></a>譬如有人。<a id="a-FT"></a>行于旷野。<a id="a-FU"></a>则有险难。<a id="a-FV"></a>解脱不尔。<a id="a-FW"></a>无有险难。<a id="a-FX"></a>无险难者。<a id="a-FY"></a>即真解脱。<a id="a-FZ"></a>真解脱者。<a id="a-Fa"></a>即是如来。<a id="a-Fb"></a>又解脱者。<a id="a-Fc"></a>是无所畏。<a id="a-Fd"></a>如师子王。<a id="a-Fe"></a>于诸百兽。<a id="a-Ff"></a>不生怖畏。<a id="a-Fg"></a>解脱亦尔。<a id="a-Fh"></a>于诸魔众不生怖畏。<a id="a-Fi"></a>无怖畏者。<a id="a-Fj"></a>即真解脱。<a id="a-Fk"></a>真解脱者。<a id="a-Fl"></a>即是如来。<a id="a-Fm"></a>及解脱者。<a id="a-Fn"></a>无有窄狭。<a id="a-Fo"></a>譬如隘路。<a id="a-Fp"></a>乃至不受二人并行。<a id="a-Fq"></a>解脱不尔。<a id="a-Fr"></a>如是解脱。<a id="a-Fs"></a>即是如来。<a id="a-Ft"></a>又有不窄。<a id="a-Fu"></a>譬如有人。<a id="a-Fv"></a>畏虎堕井。<a id="a-Fw"></a>解脱不尔。<a id="a-Fx"></a>如是解脱。<a id="a-Fy"></a>即是如来。<a id="a-Fz"></a>又有不窄。<a id="a-G0"></a>如大海中。<a id="a-G1"></a>舍坏小船。<a id="a-G2"></a>得坚牢船。<a id="a-G3"></a>乘之渡海。<a id="a-G4"></a>到安隐处。<a id="a-G5"></a>心得快乐。<a id="a-G6"></a>解脱亦尔。<a id="a-G7"></a>心得快乐。<a id="a-G8"></a>得快乐者。<a id="a-G9"></a>即真解脱。<a id="a-GA"></a>真解脱者。<a id="a-GB"></a>即是如来。<a id="a-GC"></a>又解脱者。<a id="a-GD"></a>拔诸因缘。<a id="a-GE"></a>譬如因乳得酪。<a id="a-GF"></a>因酪得酥。<a id="a-GG"></a>因酥得醍醐。<a id="a-GH"></a>真解脱中。<a id="a-GI"></a>都无是因。<a id="a-GJ"></a>无是因者。<a id="a-GK"></a>即真解脱。<a id="a-GL"></a>真解脱者。<a id="a-GM"></a>即是如来。<a id="a-GN"></a>又解脱者。<a id="a-GO"></a>能伏憍慢。<a id="a-GP"></a>譬如大王。<a id="a-GQ"></a>慢于小王。<a id="a-GR"></a>解脱不尔。<a id="a-GS"></a>如是解脱。<a id="a-GT"></a>即是如来。<a id="a-GU"></a>如来者。<a id="a-GV"></a>即是法也。<a id="a-GW"></a>又解脱者。<a id="a-GX"></a>伏诸放逸。<a id="a-GY"></a>谓放逸者。<a id="a-GZ"></a>多有贪欲。<a id="a-Ga"></a>真解脱中。<a id="a-Gb"></a>无有是名。<a id="a-Gc"></a>无是名者。<a id="a-Gd"></a>即真解脱。<a id="a-Ge"></a>真解脱者。<a id="a-Gf"></a>即是如来。<a id="a-Gg"></a>又解脱者。<a id="a-Gh"></a>能除无明。<a id="a-Gi"></a>如上妙酥。<a id="a-Gj"></a>除诸滓秽。<a id="a-Gk"></a>乃名醍醐。<a id="a-Gl"></a>解脱亦尔。<a id="a-Gm"></a>除无明滓。<a id="a-Gn"></a>生于真明。<a id="a-Go"></a>如是真明。<a id="a-Gp"></a>即真解脱。<a id="a-Gq"></a>真解脱者。<a id="a-Gr"></a>即是如来。<a id="a-Gs"></a>又解脱者。<a id="a-Gt"></a>名为寂静。<a id="a-Gu"></a>纯一无二。<a id="a-Gv"></a>如空野象。<a id="a-Gw"></a>独一无侣。<a id="a-Gx"></a>解脱亦尔。<a id="a-Gy"></a>独一无二。<a id="a-Gz"></a>独一无二即真解脱。<a id="a-H0"></a>真解脱者。<a id="a-H1"></a>即是如来。<a id="a-H2"></a>又解脱者。<a id="a-H3"></a>名为坚实。<a id="a-H4"></a>如竹苇蓖麻。<a id="a-H5"></a>茎干虚空而子坚实。<a id="a-H6"></a>除佛如来。<a id="a-H7"></a>其余人天皆不坚实。<a id="a-H8"></a>真解脱者。<a id="a-H9"></a>远离一切诸有流等。<a id="a-HA"></a>如是解脱。<a id="a-HB"></a>即是如来。<a id="a-HC"></a>又解脱者。<a id="a-HD"></a>名能觉了。<a id="a-HE"></a>增益于我。<a id="a-HF"></a>真解脱者。<a id="a-HG"></a>亦复如是。<a id="a-HH"></a>如是解脱。<a id="a-HI"></a>即是如来。<a id="a-HJ"></a>又解脱者。<a id="a-HK"></a>名舍诸有。<a id="a-HL"></a>譬如有人。<a id="a-HM"></a>食已而吐。<a id="a-HN"></a>解脱亦尔。<a id="a-HO"></a>舍于诸有。<a id="a-HP"></a>舍诸有者。<a id="a-HQ"></a>即真解脱。<a id="a-HR"></a>真解脱者。<a id="a-HS"></a>即是如来。<a id="a-HT"></a>又解脱者。<a id="a-HU"></a>名曰决定。<a id="a-HV"></a>如婆师华香。<a id="a-HW"></a>七叶中无。<a id="a-HX"></a>解脱亦尔。<a id="a-HY"></a>如是解脱。<a id="a-HZ"></a>即是如来。<a id="a-Ha"></a>又解脱者。<a id="a-Hb"></a>名曰水大。<a id="a-Hc"></a>譬如水大。<a id="a-Hd"></a>于诸大胜。<a id="a-He"></a>能润一切草木种子。<a id="a-Hf"></a>解脱亦尔。<a id="a-Hg"></a>能润一切有生之类。<a id="a-Hh"></a>如是解脱。<a id="a-Hi"></a>即是如来。<a id="a-Hj"></a>又解脱者。<a id="a-Hk"></a>名曰为入。<a id="a-Hl"></a>如有门户。<a id="a-Hm"></a>则通路。<a id="a-Hn"></a>入金性之处。<a id="a-Ho"></a>金则可得。<a id="a-Hp"></a>解脱亦尔。<a id="a-Hq"></a>如彼门户。<a id="a-Hr"></a>修无我者则得入中。<a id="a-Hs"></a>如是解脱。<a id="a-Ht"></a>即是如来。<a id="a-Hu"></a>又解脱者。<a id="a-Hv"></a>名曰为善。<a id="a-Hw"></a>譬如弟子。<a id="a-Hx"></a>随逐于师。<a id="a-Hy"></a>善奉教敕得名为善。<a id="a-Hz"></a>解脱亦尔。<a id="a-I0"></a>如是解脱。<a id="a-I1"></a>即是如来。<a id="a-I2"></a>又解脱者。<a id="a-I3"></a>名出世法。<a id="a-I4"></a>于一切法最为出过。<a id="a-I5"></a>如众味中。<a id="a-I6"></a>酥乳最胜。<a id="a-I7"></a>解脱亦尔。<a id="a-I8"></a>如是解脱。<a id="a-I9"></a>即是如来。<a id="a-IA"></a>又解脱者。<a id="a-IB"></a>名四不动。<a id="a-IC"></a>譬如门阃。<a id="a-ID"></a>风不能动。<a id="a-IE"></a>真解脱者。<a id="a-IF"></a>亦复如是。<a id="a-IG"></a>如是解脱。<a id="a-IH"></a>即是如来。<a id="a-II"></a>又解脱者。<a id="a-IJ"></a>名无涛波。<a id="a-IK"></a>如彼大海。<a id="a-IL"></a>其水涛波。<a id="a-IM"></a>解脱不尔。<a id="a-IN"></a>如是解脱。<a id="a-IO"></a>即是如来。<a id="a-IP"></a>又解脱者。<a id="a-IQ"></a>譬如宫殿。<a id="a-IR"></a>解脱亦尔。<a id="a-IS"></a>当知解脱。<a id="a-IT"></a>即是如来。<a id="a-IU"></a>又解脱者。<a id="a-IV"></a>名曰所用。<a id="a-IW"></a>如阎浮檀金。<a id="a-IX"></a>多有所任。<a id="a-IY"></a>无有能说是金过恶。<a id="a-IZ"></a>解脱亦尔。<a id="a-Ia"></a>无有过恶。<a id="a-Ib"></a>即真解脱。<a id="a-Ic"></a>真解脱者。<a id="a-Id"></a>即是如来。<a id="a-Ie"></a>又解脱者。<a id="a-If"></a>舍婴儿行。<a id="a-Ig"></a>譬如大人。<a id="a-Ih"></a>舍小儿行。<a id="a-Ii"></a>解脱亦尔。<a id="a-Ij"></a>除舍五阴。<a id="a-Ik"></a>除舍五阴。<a id="a-Il"></a>即真解脱。<a id="a-Im"></a>真解脱者。<a id="a-In"></a>即是如来。<a id="a-Io"></a>又解脱者。<a id="a-Ip"></a>名曰究竟。<a id="a-Iq"></a>如被系者。<a id="a-Ir"></a>从系得脱。<a id="a-Is"></a>洗浴清净。<a id="a-It"></a>然后还家。<a id="a-Iu"></a>解脱亦尔。<a id="a-Iv"></a>毕竟清净。<a id="a-Iw"></a>毕竟清净。<a id="a-Ix"></a>即真解脱。<a id="a-Iy"></a>真解脱者。<a id="a-Iz"></a>即是如来。<a id="a-J0"></a>又解脱者。<a id="a-J1"></a>名无作乐。<a id="a-J2"></a>无作乐者。<a id="a-J3"></a>贪欲嗔恚愚痴吐故。<a id="a-J4"></a>喻如有人。<a id="a-J5"></a>误饮蛇毒。<a id="a-J6"></a>为除毒故。<a id="a-J7"></a>即服吐药。<a id="a-J8"></a>既得吐已。<a id="a-J9"></a>毒即除愈。<a id="a-JA"></a>身得安乐。<a id="a-JB"></a>解脱亦尔。<a id="a-JC"></a>吐于烦恼诸结缚毒。<a id="a-JD"></a>身得安乐。<a id="a-JE"></a>名无作乐。<a id="a-JF"></a>无作乐者。<a id="a-JG"></a>即真解脱。<a id="a-JH"></a>真解脱者。<a id="a-JI"></a>即是如来。<a id="a-JJ"></a>又解脱者。<a id="a-JK"></a>名断四种毒蛇烦恼。<a id="a-JL"></a>断烦恼者。<a id="a-JM"></a>即真解脱。<a id="a-JN"></a>真解脱者。<a id="a-JO"></a>即是如来。<a id="a-JP"></a>又解脱者。<a id="a-JQ"></a>名离诸有。<a id="a-JR"></a>灭一切苦。<a id="a-JS"></a>得一切乐。<a id="a-JT"></a>永断贪欲嗔恚愚痴。<a id="a-JU"></a>拔断一切烦恼根本。<a id="a-JV"></a>拔根本者。<a id="a-JW"></a>即真解脱。<a id="a-JX"></a>真解脱者。<a id="a-JY"></a>即是如来。<a id="a-JZ"></a>又解脱者。<a id="a-Ja"></a>名断一切有为之法。<a id="a-Jb"></a>出生一切无漏善法。<a id="a-Jc"></a>断塞诸道。<a id="a-Jd"></a>所谓若我无我。<a id="a-Je"></a>非我非无我。<a id="a-Jf"></a>唯断取着。<a id="a-Jg"></a>不断我见。<a id="a-Jh"></a>我见者。<a id="a-Ji"></a>名为佛性。<a id="a-Jj"></a>佛性者。<a id="a-Jk"></a>即真解脱。<a id="a-Jl"></a>真解脱者。<a id="a-Jm"></a>即是如来。<a id="a-Jn"></a>又解脱者。<a id="a-Jo"></a>名不空空。<a id="a-Jp"></a>空空者。<a id="a-Jq"></a>名无所有。<a id="a-Jr"></a>无所有者。<a id="a-Js"></a>即是外道尼揵子等所计解脱。<a id="a-Jt"></a>而是尼揵实无解脱。<a id="a-Ju"></a>故名空空。<a id="a-Jv"></a>真解脱者。<a id="a-Jw"></a>则不如是。<a id="a-Jx"></a>故不空空。<a id="a-Jy"></a>不空空者。<a id="a-Jz"></a>即真解脱。<a id="a-K0"></a>真解脱者。<a id="a-K1"></a>即是如来。<a id="a-K2"></a>又解脱者。<a id="a-K3"></a>名曰不空。<a id="a-K4"></a>如水酒酪酥蜜等瓶。<a id="a-K5"></a>虽无水酒酪酥蜜时。<a id="a-K6"></a>犹故得名为水等瓶。<a id="a-K7"></a>如是瓶等。<a id="a-K8"></a>不可说空及以不空。<a id="a-K9"></a>若言空者。<a id="a-KA"></a>则不得有色香味触。<a id="a-KB"></a>若言不空。<a id="a-KC"></a>而复无有水酒等实。<a id="a-KD"></a>解脱亦尔。<a id="a-KE"></a>不可说色及以非色。<a id="a-KF"></a>不可说空及以不空。<a id="a-KG"></a>若言空者。<a id="a-KH"></a>则不得有常乐我净。<a id="a-KI"></a>若言不空。<a id="a-KJ"></a>谁受是常乐我净者。<a id="a-KK"></a>以是义故。<a id="a-KL"></a>不可说空及以不空。<a id="a-KM"></a>空者。<a id="a-KN"></a>谓无二十五有。<a id="a-KO"></a>及诸烦恼。<a id="a-KP"></a>一切苦。<a id="a-KQ"></a>一切相。<a id="a-KR"></a>一切有为行。<a id="a-KS"></a>如瓶无酪。<a id="a-KT"></a>则名为空。<a id="a-KU"></a>不空者。<a id="a-KV"></a>谓真实善色。<a id="a-KW"></a>常乐我净。<a id="a-KX"></a>不动不变。<a id="a-KY"></a>犹如彼瓶色香味触。<a id="a-KZ"></a>故名不空。<a id="a-Ka"></a>是故解脱。<a id="a-Kb"></a>喻如彼瓶。<a id="a-Kc"></a>彼瓶遇缘。<a id="a-Kd"></a>则有破坏。<a id="a-Ke"></a>解脱不尔。<a id="a-Kf"></a>不可破坏。<a id="a-Kg"></a>不可破坏。<a id="a-Kh"></a>即真解脱。<a id="a-Ki"></a>真解脱者。<a id="a-Kj"></a>即是如来。<a id="a-Kk"></a>又解脱者。<a id="a-Kl"></a>名曰离爱。<a id="a-Km"></a>譬如有人爱心希望。<a id="a-Kn"></a>释提桓因。<a id="a-Ko"></a>大梵天王。<a id="a-Kp"></a>自在天王。<a id="a-Kq"></a>解脱不尔。<a id="a-Kr"></a>若得成于阿耨多罗三藐三菩提已。<a id="a-Ks"></a>无爱无疑。<a id="a-Kt"></a>无爱无疑。<a id="a-Ku"></a>即真解脱。<a id="a-Kv"></a>真解脱者。<a id="a-Kw"></a>即是如来。<a id="a-Kx"></a>若言解脱有爱疑者。<a id="a-Ky"></a>无有是处。<a id="a-Kz"></a>又解脱者。<a id="a-L0"></a>断诸有贪。<a id="a-L1"></a>断一切相。<a id="a-L2"></a>一切系缚。<a id="a-L3"></a>一切烦恼。<a id="a-L4"></a>一切生死。<a id="a-L5"></a>一切因缘。<a id="a-L6"></a>一切果报。<a id="a-L7"></a>如是解脱。<a id="a-L8"></a>即是如来。<a id="a-L9"></a>如来者。<a id="a-LA"></a>即是涅槃。<a id="a-LB"></a>一切众生。<a id="a-LC"></a>怖畏生死诸烦恼故。<a id="a-LD"></a>故受三归。<a id="a-LE"></a>譬如群鹿怖畏猎师。<a id="a-LF"></a>既得免离。<a id="a-LG"></a>若得一趒则喻一归。<a id="a-LH"></a>如是三趒则喻三归。<a id="a-LI"></a>以三趒故。<a id="a-LJ"></a>得受安乐。<a id="a-LK"></a>众生亦尔。<a id="a-LL"></a>怖畏四魔恶猎师故。<a id="a-LM"></a>受三归依。<a id="a-LN"></a>二归依故。<a id="a-LO"></a>则得安乐。<a id="a-LP"></a>受安乐者。<a id="a-LQ"></a>即真解脱。<a id="a-LR"></a>真解脱者。<a id="a-LS"></a>即是如来。<a id="a-LT"></a>如来者。<a id="a-LU"></a>即是涅槃。<a id="a-LV"></a>涅槃者。<a id="a-LW"></a>即是无尽。<a id="a-LX"></a>无尽者。<a id="a-LY"></a>即是佛性。<a id="a-LZ"></a>佛性者。<a id="a-La"></a>即是决定。<a id="a-Lb"></a>决定者。<a id="a-Lc"></a>即是阿耨多罗三藐三菩提。<a id="a-Ld"></a>释曰。<a id="a-Le"></a>上来一百句解脱。<a id="a-Lf"></a>文现不繁。<a id="a-Lg"></a>更释大意。<a id="a-Lh"></a>只明一心真性解脱。<a id="a-Li"></a>以实慧解脱显此真性。<a id="a-Lj"></a>然后成方便慧解脱。<a id="a-Lk"></a>故能自觉觉他。<a id="a-Ll"></a>名之为佛。<a id="a-Lm"></a>即是平等法身天真之佛。<a id="a-Ln"></a>所以经云。<a id="a-Lo"></a>当知解脱即是如来。<a id="a-Lp"></a>如来之性。<a id="a-Lq"></a>即是解脱。<a id="a-Lr"></a>解脱如来。<a id="a-Ls"></a>无二无别。<a id="a-Lt"></a>是以如来之性。<a id="a-Lu"></a>即众生性。<a id="a-Lv"></a>众生之性。<a id="a-Lw"></a>即一切法性。<a id="a-Lx"></a>一切法性。<a id="a-Ly"></a>即是心性。<a id="a-Lz"></a>以心性遍一切处故。<a id="a-M0"></a>则一切处悉是不思议解脱。<a id="a-M1"></a>以不见自性故。<a id="a-M2"></a>则随处贪着。<a id="a-M3"></a>着即被缚。<a id="a-M4"></a>若了斯宗。<a id="a-M5"></a>缚脱俱寂。<a id="a-M6"></a>所以云。<a id="a-M7"></a>离即着。<a id="a-M8"></a>着即离。<a id="a-M9"></a>幻化门中生实义。<a id="a-MA"></a>亦无离。<a id="a-MB"></a>亦无著。<a id="a-MC"></a>何处更求无病药。<a id="a-MD"></a>又此一百句解脱。<a id="a-ME"></a>委曲披陈。<a id="a-MF"></a>是最后指归。<a id="a-MG"></a>究竟垂示。<a id="a-MH"></a>则涅槃之秘藏。<a id="a-MI"></a>祖佛之正宗。<a id="a-MJ"></a>所以具录全文。<a id="a-MK"></a>证明宗镜。<a id="a-ML"></a>请不厌繁览。<a id="a-MM"></a>所冀子细明心。<a id="a-MN"></a>斯乃解缚之原。<a id="a-MO"></a>迷悟之本。<a id="a-MP"></a>若心解则一切解。<a id="a-MQ"></a>与真性而相应。<a id="a-MR"></a>若心缚则一切缚。<a id="a-MS"></a>与尘劳而共处。<a id="a-MT"></a>出要之道。<a id="a-MU"></a>于此绝言。<a id="a-MV"></a>方便之门。<a id="a-MW"></a>更无过上。<a id="a-MX"></a>此不思议真性解脱法门。<a id="a-MY"></a>一入全真。<a id="a-MZ"></a>真外无法。<a id="a-Ma"></a>意消能所。<a id="a-Mb"></a>情断是非。<a id="a-Mc"></a>此非诵文法师。<a id="a-Md"></a>凑其智海。<a id="a-Me"></a>闇证禅伯。<a id="a-Mf"></a>了此慧灯。<a id="a-Mg"></a>唯除直见性人。<a id="a-Mh"></a>一乘道种。<a id="a-Mi"></a>方能悟入顿了无疑。<a id="a-Mj"></a>此圆顿教门。<a id="a-Mk"></a>唯一无分别法耳。<a id="a-Ml"></a>无有际畔。<a id="a-Mm"></a>不涉一多。<a id="a-Mn"></a>以即边而中故。<a id="a-Mo"></a>无法可比。<a id="a-Mp"></a>以即妄而真。<a id="a-Mq"></a>故无法可待。<a id="a-Mr"></a>岂更佛法待于佛法。<a id="a-Ms"></a>唯一绝待如来法界。<a id="a-Mt"></a>故出法界外。<a id="a-Mu"></a>无复有法。<a id="a-Mv"></a>无所可待。<a id="a-Mw"></a>亦无所绝。<a id="a-Mx"></a>唯证相应。<a id="a-My"></a>不在言说。<a id="a-Mz"></a>如大集经云。<a id="a-N0"></a>不待庄严。<a id="a-N1"></a>了知诸法。<a id="a-N2"></a>以得一总得余故。<a id="a-N3"></a>所以云。<a id="a-N4"></a>一叶落。<a id="a-N5"></a>天下秋。<a id="a-N6"></a>一尘起。<a id="a-N7"></a>大地收。<a id="a-N8"></a>一华开。<a id="a-N9"></a>天下春。<a id="a-NA"></a>一事寂。<a id="a-NB"></a>万法真。<a id="a-NC"></a>则上根一览。<a id="a-ND"></a>终不再疑。<a id="a-NE"></a>中下之机宁无方便。<a id="a-NF"></a>如孤寂吟云。<a id="a-NG"></a>举一例诸足可知。<a id="a-NH"></a>何用喃喃说引词。<a id="a-NI"></a>只见饿夫来取饱。<a id="a-NJ"></a>不闻浆逐渴人飞。</p>
  <p id="aNK">问。<a id="a-NL"></a>众生法身与佛平等。<a id="a-NM"></a>云何不起报化之用耶。</p>
  <p id="aNN">答。<a id="a-NO"></a>虽本平等。<a id="a-NP"></a>隐显有殊。<a id="a-NQ"></a>隐名如来藏。<a id="a-NR"></a>显名法身。<a id="a-NS"></a>起信疏云。<a id="a-NT"></a>但众生迷自真理。<a id="a-NU"></a>起于妄念。<a id="a-NV"></a>是时真如。<a id="a-NW"></a>俱现染相。<a id="a-NX"></a>不显其用。</p>
  <p id="aNY">钞问云。<a id="a-NZ"></a>众生心与佛体既同。<a id="a-Na"></a>众生迷时何不起用。</p>
  <p id="aNb">答。<a id="a-Nc"></a>以无明有力。<a id="a-Nd"></a>起于九相。<a id="a-Ne"></a>真如无力被隐故。<a id="a-Nf"></a>不能现用。<a id="a-Ng"></a>如水为风所击。<a id="a-Nh"></a>但起波澜。<a id="a-Ni"></a>而不能现像。<a id="a-Nj"></a>石壁钞云。<a id="a-Nk"></a>论云本觉常起用者。<a id="a-Nl"></a>有其二意。<a id="a-Nm"></a>一约内熏。<a id="a-Nn"></a>即自体相熏习义故。<a id="a-No"></a>论云。<a id="a-Np"></a>从无始来具无漏法。<a id="a-Nq"></a>备有不思议业。<a id="a-Nr"></a>作境界之性。<a id="a-Ns"></a>依此二义恒常熏习。<a id="a-Nt"></a>二约应化不起者。<a id="a-Nu"></a>但以妄染覆之。<a id="a-Nv"></a>非谓本觉无此应用。<a id="a-Nw"></a>亦非固心抑令不起。<a id="a-Nx"></a>斯则过在于妄迷而不知。<a id="a-Ny"></a>何关于觉。<a id="a-Nz"></a>以本觉常具常熏故。<a id="a-O0"></a>如修竹有龙凤之音。<a id="a-O1"></a>尘镜有照胆之用。<a id="a-O2"></a>是知灵台绝妙。<a id="a-O3"></a>众生莫知。<a id="a-O4"></a>若暂返照回光。<a id="a-O5"></a>无有不得之者。<a id="a-O6"></a>如地中求水矿里求金。<a id="a-O7"></a>唯虑不肯承当沉埋心宝。<a id="a-O8"></a>宗镜委细。<a id="a-O9"></a>意嘱于斯。<a id="a-OA"></a>普劝后贤。<a id="a-OB"></a>直须知有。</p>
 </body>
</html>