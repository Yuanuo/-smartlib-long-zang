<!doctype html>
<html id="z3IBX9W1dy" data-ver="2389">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第九</h1>
  <p id="a2">夫修行契悟。<a id="a-3"></a>法乃尘沙。<a id="a-4"></a>云何独立一心为宗。<a id="a-5"></a>而称绝妙。</p>
  <p id="a6">答。<a id="a-7"></a>若不了心宗。<a id="a-8"></a>皆成迷倒。<a id="a-9"></a>触途成壅。<a id="a-A"></a>证入无门。<a id="a-B"></a>如俗谛中。<a id="a-C"></a>亦有秘密之法。<a id="a-D"></a>若不得要诀。<a id="a-E"></a>学亦无成。<a id="a-F"></a>或得其门。<a id="a-G"></a>所作皆办。<a id="a-H"></a>今教乘称秘密之法。<a id="a-I"></a>禅宗标不传之文。<a id="a-J"></a>则向何路而进修。<a id="a-K"></a>从何门而趣入。<a id="a-L"></a>若不得唯心之诀。<a id="a-M"></a>正信无由得成。<a id="a-N"></a>才得斯宗。<a id="a-O"></a>千门自辟。<a id="a-P"></a>道不待求而顿现。<a id="a-Q"></a>行弗假修而自圆。<a id="a-R"></a>如地遇阳春。<a id="a-S"></a>萌芽沸发。<a id="a-T"></a>故云。<a id="a-U"></a>若无观慧。<a id="a-V"></a>事亦不成。<a id="a-W"></a>又此心能成一切。<a id="a-X"></a>能坏一切。<a id="a-Y"></a>成则顿成天真之佛。<a id="a-Z"></a>所以真觉大师歌云。<a id="a-a"></a>是以禅门了却心。<a id="a-b"></a>顿入无生慈忍力。<a id="a-c"></a>以此无生一门。<a id="a-d"></a>一成一切成。<a id="a-e"></a>乃至三身四智。<a id="a-f"></a>八解六通。<a id="a-g"></a>无漏无为。<a id="a-h"></a>普贤万行。<a id="a-i"></a>悉于无生。<a id="a-j"></a>一时圆满。<a id="a-k"></a>故云。<a id="a-l"></a>初闻阿字门。<a id="a-m"></a>即解一切义。<a id="a-n"></a>所谓一切法不生。<a id="a-o"></a>坏则渐坏有为无为功德之门。<a id="a-p"></a>所以歌云。<a id="a-q"></a>损法财。<a id="a-r"></a>灭功德。<a id="a-s"></a>莫不由乎心意识。<a id="a-t"></a>故知。<a id="a-u"></a>此心。<a id="a-v"></a>无幽。<a id="a-w"></a>不烛。<a id="a-x"></a>有法皆知。<a id="a-y"></a>察密防微。<a id="a-z"></a>穷今洞古。<a id="a-10"></a>故谓之灵台。<a id="a-11"></a>故司马彪云。<a id="a-12"></a>心为神灵之台。<a id="a-13"></a>庄子云。<a id="a-14"></a>万恶不可内于灵台。</p>
  <p id="a15">净名疏问云。<a id="a-16"></a>玄义处处多明观心。<a id="a-17"></a>已恐不可。<a id="a-18"></a>入文复尔。<a id="a-19"></a>将不坏乱经教耶。</p>
  <p id="a1A">答。<a id="a-1B"></a>说经本为入道。<a id="a-1C"></a>若怀道。<a id="a-1D"></a>之贤。<a id="a-1E"></a>触处观行。<a id="a-1F"></a>岂有寻求涅槃圣典。<a id="a-1G"></a>而不观行者乎。<a id="a-1H"></a>但巧说得宜。<a id="a-1I"></a>非止不损文义。<a id="a-1J"></a>兼得观慧分明。<a id="a-1K"></a>分别法门。<a id="a-1L"></a>非观何逮。<a id="a-1M"></a>岂有坏乱之咎乎。<a id="a-1N"></a>夫有所说。<a id="a-1O"></a>意在言前。<a id="a-1P"></a>祖佛本意。<a id="a-1Q"></a>皆为明心达道。<a id="a-1R"></a>假以文义。<a id="a-1S"></a>直指心原。<a id="a-1T"></a>岂可执诠迷旨。<a id="a-1U"></a>背心求道耶。<a id="a-1V"></a>所以正法念处经偈云。<a id="a-1W"></a>天龙阿修罗。<a id="a-1X"></a>地狱鬼罗刹。<a id="a-1Y"></a>心常为导主。<a id="a-1Z"></a>如王行三界。<a id="a-1a"></a>心将诣天上。<a id="a-1b"></a>复行于人中。<a id="a-1c"></a>心将至恶道。<a id="a-1d"></a>心轮转世间。<a id="a-1e"></a>宝雨经云。<a id="a-1f"></a>云何菩萨得奢摩他毗钵舍那善巧。<a id="a-1g"></a>谓此菩萨心善巧。<a id="a-1h"></a>已。<a id="a-1i"></a>观察诸法如幻如梦。<a id="a-1j"></a>思惟诸法。<a id="a-1k"></a>此是善法。<a id="a-1l"></a>此非善法。<a id="a-1m"></a>此出离法。<a id="a-1n"></a>此不出离法。<a id="a-1o"></a>谓诸菩萨观一切法。<a id="a-1p"></a>皆依于心。<a id="a-1q"></a>心为自性。<a id="a-1r"></a>心为上首。<a id="a-1s"></a>能摄受心。<a id="a-1t"></a>善调伏心。<a id="a-1u"></a>善了知心。<a id="a-1v"></a>故能摄此一切诸法。<a id="a-1w"></a>既善调伏。<a id="a-1x"></a>又善了知。<a id="a-1y"></a>由此因缘。<a id="a-1z"></a>便能修习奢摩他法。<a id="a-20"></a>如是系心。<a id="a-21"></a>如是止心。<a id="a-22"></a>及安住心。<a id="a-23"></a>勤修如是奢摩他故。<a id="a-24"></a>便能安住心一境性。<a id="a-25"></a>弘道广显定意经云。<a id="a-26"></a>彼德本者。<a id="a-27"></a>了识心本。<a id="a-28"></a>以此心行。<a id="a-29"></a>慈及众生。<a id="a-2A"></a>识了知彼。<a id="a-2B"></a>空无我人。<a id="a-2C"></a>其心德本。<a id="a-2D"></a>助劝于道。<a id="a-2E"></a>故知心为德本。<a id="a-2F"></a>即是总相。<a id="a-2G"></a>心佛众生。<a id="a-2H"></a>三之别相。<a id="a-2I"></a>心是总相者。<a id="a-2J"></a>法界染净。<a id="a-2K"></a>万类万法。<a id="a-2L"></a>不出一心。<a id="a-2M"></a>是心即摄一切世间出世间法。<a id="a-2N"></a>故名总相。<a id="a-2O"></a>余染净二缘。<a id="a-2P"></a>各属二类。<a id="a-2Q"></a>然总相说。<a id="a-2R"></a>十法界中。<a id="a-2S"></a>六道为染。<a id="a-2T"></a>四圣为净。<a id="a-2U"></a>则十法界中染净二缘。<a id="a-2V"></a>凡圣两道。<a id="a-2W"></a>俱不出一心矣。<a id="a-2X"></a>故经云。<a id="a-2Y"></a>心能导世间。<a id="a-2Z"></a>即自在义。<a id="a-2a"></a>心能遍摄受。<a id="a-2b"></a>即随行义。<a id="a-2c"></a>如是一心法。<a id="a-2d"></a>皆自在随行。<a id="a-2e"></a>金刚三昧论云。<a id="a-2f"></a>出世之因者。<a id="a-2g"></a>入实相观。<a id="a-2h"></a>出世之果者。<a id="a-2i"></a>一味解脱。<a id="a-2j"></a>故知初则信心而入道。<a id="a-2k"></a>后则证心而得果。<a id="a-2l"></a>始终不出宗镜矣。<a id="a-2m"></a>又楞伽经偈云。<a id="a-2n"></a>唯心无所有。<a id="a-2o"></a>诸行及佛地。<a id="a-2p"></a>去来现在佛。<a id="a-2q"></a>三世说如是。<a id="a-2r"></a>贤劫定意经云。<a id="a-2s"></a>等视一切诸法。<a id="a-2t"></a>根原。<a id="a-2u"></a>皆如是。<a id="a-2v"></a>谛本无所有。<a id="a-2w"></a>是曰一心。<a id="a-2x"></a>华严经夜摩天宫偈赞品云。<a id="a-2y"></a>譬如工画师。<a id="a-2z"></a>分布诸彩色。<a id="a-30"></a>虚妄取异色。<a id="a-31"></a>大种无差别。<a id="a-32"></a>大种中无色。<a id="a-33"></a>色中无大种。<a id="a-34"></a>亦不离大种。<a id="a-35"></a>而有色可得。<a id="a-36"></a>心中无彩画。<a id="a-37"></a>彩画中无心。<a id="a-38"></a>然不离于心。<a id="a-39"></a>有彩画可得。<a id="a-3A"></a>彼心恒不住。<a id="a-3B"></a>无量难思议。<a id="a-3C"></a>示现一切色。<a id="a-3D"></a>各各不相知。<a id="a-3E"></a>譬如工画师。<a id="a-3F"></a>不能知自心。<a id="a-3G"></a>而由心故画。<a id="a-3H"></a>诸法性如是。<a id="a-3I"></a>心如工画师。<a id="a-3J"></a>能画诸世间。<a id="a-3K"></a>五蕴悉从生。<a id="a-3L"></a>无法而不造。<a id="a-3M"></a>如心佛亦尔。<a id="a-3N"></a>如佛众生然。<a id="a-3O"></a>应知佛与心。<a id="a-3P"></a>体性皆无尽。<a id="a-3Q"></a>若人知心行。<a id="a-3R"></a>普造诸世间。<a id="a-3S"></a>是人则见佛。<a id="a-3T"></a>了佛真实性。<a id="a-3U"></a>心不住于身。<a id="a-3V"></a>身亦不住心。<a id="a-3W"></a>而能作佛事。<a id="a-3X"></a>自在未曾有。<a id="a-3Y"></a>若人欲了知。<a id="a-3Z"></a>三世一切佛。<a id="a-3a"></a>应观法界性。<a id="a-3b"></a>一切唯心造。<a id="a-3c"></a>疏释云。<a id="a-3d"></a>此颂显于具分唯识。<a id="a-3e"></a>此不相知义。<a id="a-3f"></a>谓非唯所画之法。<a id="a-3g"></a>自不相知。<a id="a-3h"></a>喻所变之境。<a id="a-3i"></a>无有体性。<a id="a-3j"></a>能画之心。<a id="a-3k"></a>念念生灭。<a id="a-3l"></a>自不相知。<a id="a-3m"></a>故亦不能知于所画。<a id="a-3n"></a>双喻心境皆无自性。<a id="a-3o"></a>各不相知。<a id="a-3p"></a>故言不能知自心。<a id="a-3q"></a>而由心故画。<a id="a-3r"></a>又虽不知画心。<a id="a-3s"></a>而由心能画。<a id="a-3t"></a>喻众生虽迷心现量。<a id="a-3u"></a>而心变于境。<a id="a-3v"></a>又由不能知所画。<a id="a-3w"></a>但画于自心。<a id="a-3x"></a>故能成所画。<a id="a-3y"></a>喻众生由迷境唯心。<a id="a-3z"></a>方能现妄境。<a id="a-40"></a>又喻正由无性。<a id="a-41"></a>方成万境。<a id="a-42"></a>故云诸法性如是。<a id="a-43"></a>应观法界性者。<a id="a-44"></a>即真如理观。<a id="a-45"></a>一切唯心造者。<a id="a-46"></a>即唯识事观。<a id="a-47"></a>以理观唯识之性。<a id="a-48"></a>诸佛证此为成佛之体。<a id="a-49"></a>以事观唯识之相。<a id="a-4A"></a>众生达此为出离之门。<a id="a-4B"></a>如华严演义云。<a id="a-4C"></a>良以一文之妙。<a id="a-4D"></a>摄义无遗。<a id="a-4E"></a>一偈之功。<a id="a-4F"></a>能破地狱。<a id="a-4G"></a>故普贤菩萨告善财言。<a id="a-4H"></a>我此法海中。<a id="a-4I"></a>无有一文。<a id="a-4J"></a>无有一句。<a id="a-4K"></a>非是舍施转轮王位而求得者。<a id="a-4L"></a>非是舍施一切所有而求得者。<a id="a-4M"></a>释曰。<a id="a-4N"></a>以一是一切之一故。<a id="a-4O"></a>称性之一故。<a id="a-4P"></a>纂灵记云。<a id="a-4Q"></a>有京兆人。<a id="a-4R"></a>性王。<a id="a-4S"></a>失其名。<a id="a-4T"></a>本无戒行。<a id="a-4U"></a>曾不修善。<a id="a-4V"></a>因患致死。<a id="a-4W"></a>被二人引至地狱。<a id="a-4X"></a>地狱门前见一僧。<a id="a-4Y"></a>云是地藏菩萨。<a id="a-4Z"></a>乃教诵偈云。<a id="a-4a"></a>若人欲了知。<a id="a-4b"></a>三世一切佛。<a id="a-4c"></a>应观法界性。<a id="a-4d"></a>一切唯心造。<a id="a-4e"></a>菩萨授经已。<a id="a-4f"></a>谓之曰。<a id="a-4g"></a>诵得此偈。<a id="a-4h"></a>能破地狱苦。<a id="a-4i"></a>其人诵已。<a id="a-4j"></a>遂入见王。<a id="a-4k"></a>王问。<a id="a-4l"></a>此人。<a id="a-4m"></a>有何功德。<a id="a-4n"></a>答云。<a id="a-4o"></a>唯受持一四句偈。<a id="a-4p"></a>具如上说。<a id="a-4q"></a>王遂放免。<a id="a-4r"></a>当诵此偈时。<a id="a-4s"></a>声所至处。<a id="a-4t"></a>受苦之人。<a id="a-4u"></a>皆得解脱。<a id="a-4v"></a>后三日方稣。<a id="a-4w"></a>忆持此偈。<a id="a-4x"></a>向诸道俗说之。<a id="a-4y"></a>参验偈文。<a id="a-4z"></a>方知是华严经夜摩天宫。<a id="a-50"></a>无量菩萨云集所说。<a id="a-51"></a>即觉林菩萨偈。<a id="a-52"></a>意明地狱心造。<a id="a-53"></a>了心造佛地狱自空耳。<a id="a-54"></a>故知若观此心。<a id="a-55"></a>言下离苦。<a id="a-56"></a>不唯破地狱界。<a id="a-57"></a>乃至十法界一时。<a id="a-58"></a>破。<a id="a-59"></a>以入真空一际法故。<a id="a-5A"></a>则平等真法界。<a id="a-5B"></a>无佛无众生。<a id="a-5C"></a>此非妙术神通。<a id="a-5D"></a>假于他势。<a id="a-5E"></a>以法如是故。<a id="a-5F"></a>可验自心。<a id="a-5G"></a>不可思议神妙之力。<a id="a-5H"></a>高而无上。<a id="a-5I"></a>渊而不深。<a id="a-5J"></a>延而不长。<a id="a-5K"></a>促而非短。<a id="a-5L"></a>广而无相。<a id="a-5M"></a>显而无踪。<a id="a-5N"></a>有而不常。<a id="a-5O"></a>无而不灭。<a id="a-5P"></a>照体独立。<a id="a-5Q"></a>称性普周。<a id="a-5R"></a>妙万物。<a id="a-5S"></a>故称之为神。<a id="a-5T"></a>孕一切。<a id="a-5U"></a>故名之为母。<a id="a-5V"></a>统御该摄。<a id="a-5W"></a>通变无穷。<a id="a-5X"></a>任照忘疲。<a id="a-5Y"></a>若明镜之写像。<a id="a-5Z"></a>应缘无作。<a id="a-5a"></a>犹虚谷之传声。<a id="a-5b"></a>居方而方相分明。<a id="a-5c"></a>处圆而圆文显现。<a id="a-5d"></a>在悟而悟成诸佛。<a id="a-5e"></a>堕迷而迷作众生。<a id="a-5f"></a>迹任千途。<a id="a-5g"></a>本地不动。<a id="a-5h"></a>台教云。<a id="a-5i"></a>心如幻化。<a id="a-5j"></a>但有名字。<a id="a-5k"></a>名之为心。<a id="a-5l"></a>适言其有。<a id="a-5m"></a>不见色质。<a id="a-5n"></a>适言其无。<a id="a-5o"></a>复起虑想。<a id="a-5p"></a>不可以有无思度故。<a id="a-5q"></a>名心为妙。<a id="a-5r"></a>非是待粗成妙。<a id="a-5s"></a>以绝待为妙。<a id="a-5t"></a>故傅大士称为妙神。<a id="a-5u"></a>亦云妙识。<a id="a-5v"></a>妙神即是法身。<a id="a-5w"></a>佛。<a id="a-5x"></a>若无妙神。<a id="a-5y"></a>谁受寂灭乐。<a id="a-5z"></a>宝藏论云。<a id="a-60"></a>其为也形。<a id="a-61"></a>其寂也冥。<a id="a-62"></a>本净非莹。<a id="a-63"></a>法尔天成。<a id="a-64"></a>光超日月。<a id="a-65"></a>德越太清。<a id="a-66"></a>万物无作。<a id="a-67"></a>一切无名。<a id="a-68"></a>转变天地。<a id="a-69"></a>自在纵横。<a id="a-6A"></a>恒沙而用。<a id="a-6B"></a>混沌而成。<a id="a-6C"></a>谁闻不喜。<a id="a-6D"></a>谁闻不惊。<a id="a-6E"></a>如何以无价之宝。<a id="a-6F"></a>隐于阴入之坑。<a id="a-6G"></a>是以体之即妙即神。<a id="a-6H"></a>显无价之宝。<a id="a-6I"></a>迷之成粗成昧。<a id="a-6J"></a>堕阴入之坑。<a id="a-6K"></a>遍览圆诠。<a id="a-6L"></a>释之莫尽。<a id="a-6M"></a>仰唯诸圣。<a id="a-6N"></a>赞之靡穷。<a id="a-6O"></a>可谓入道玄关。<a id="a-6P"></a>成佛妙诀。<a id="a-6Q"></a>乃至凡圣因果。<a id="a-6R"></a>行位进修。<a id="a-6S"></a>不离此心而得成办。<a id="a-6T"></a>契同心性。<a id="a-6U"></a>何德不收。<a id="a-6V"></a>以一切法。<a id="a-6W"></a>随所依住。<a id="a-6X"></a>皆于一心。<a id="a-6Y"></a>顿圆满故。<a id="a-6Z"></a>如斯之事。<a id="a-6a"></a>岂非绝待之妙耶。<a id="a-6b"></a>如法华玄义云。<a id="a-6c"></a>绝待明妙者。<a id="a-6d"></a>为四。<a id="a-6e"></a>一随情三段法起。<a id="a-6f"></a>若入真谛。<a id="a-6g"></a>待对即绝。<a id="a-6h"></a>故身子云。<a id="a-6i"></a>吾闻解脱之中。<a id="a-6j"></a>无有言说。<a id="a-6k"></a>此三藏经中。<a id="a-6l"></a>绝待意也。<a id="a-6m"></a>二若随理三假。<a id="a-6n"></a>一切世间皆如幻化。<a id="a-6o"></a>即事而真。<a id="a-6p"></a>无有一事而非真者。<a id="a-6q"></a>更待何物为不真耶。<a id="a-6r"></a>望彼三藏。<a id="a-6s"></a>绝还不绝。<a id="a-6t"></a>即事而真。<a id="a-6u"></a>乃是绝待。<a id="a-6v"></a>此通教绝待也。<a id="a-6w"></a>三别教。<a id="a-6x"></a>若起。<a id="a-6y"></a>望即真之绝。<a id="a-6z"></a>还是世谛。<a id="a-70"></a>何者。<a id="a-71"></a>非大涅槃。<a id="a-72"></a>犹是生死世谛。<a id="a-73"></a>绝还有待。<a id="a-74"></a>若入别教中道。<a id="a-75"></a>待则绝矣。<a id="a-76"></a>四圆教。<a id="a-77"></a>若起。<a id="a-78"></a>说无分别法。<a id="a-79"></a>即边而中。<a id="a-7A"></a>无非佛法。<a id="a-7B"></a>亡泯清净。<a id="a-7C"></a>岂更佛法待于佛法。<a id="a-7D"></a>如来法界。<a id="a-7E"></a>故出法界外。<a id="a-7F"></a>无复有法可相形比。<a id="a-7G"></a>待谁为粗。<a id="a-7H"></a>形谁得妙。<a id="a-7I"></a>无所可待。<a id="a-7J"></a>亦无所绝。<a id="a-7K"></a>不知何名。<a id="a-7L"></a>强言为绝。<a id="a-7M"></a>大涅槃经云。<a id="a-7N"></a>大名不可称量。<a id="a-7O"></a>不可思议。<a id="a-7P"></a>故为大。<a id="a-7Q"></a>譬如虚空。<a id="a-7R"></a>不因小空名为大也。<a id="a-7S"></a>涅槃亦尔。<a id="a-7T"></a>不因小相名大涅槃。<a id="a-7U"></a>妙亦如是。<a id="a-7V"></a>妙名不可思议。<a id="a-7W"></a>不因于粗而名为妙。<a id="a-7X"></a>若谓定有法界。<a id="a-7Y"></a>广大独绝者。<a id="a-7Z"></a>此则大有所有。<a id="a-7a"></a>何谓为绝。<a id="a-7b"></a>今法界清净。<a id="a-7c"></a>非见闻觉知。<a id="a-7d"></a>不可说示。<a id="a-7e"></a>经云。<a id="a-7f"></a>止止不须说。<a id="a-7g"></a>我法妙难思。<a id="a-7h"></a>止止不须说。<a id="a-7i"></a>即是绝言。<a id="a-7j"></a>我法妙难思。<a id="a-7k"></a>即是绝思。<a id="a-7l"></a>又云。<a id="a-7m"></a>是法不可示。<a id="a-7n"></a>言辞相寂灭。<a id="a-7o"></a>亦是绝叹之文。<a id="a-7p"></a>不可以待示。<a id="a-7q"></a>不可以绝示。<a id="a-7r"></a>灭待灭绝。<a id="a-7s"></a>故言寂灭。<a id="a-7t"></a>又云。<a id="a-7u"></a>一切诸法。<a id="a-7v"></a>常寂灭相。<a id="a-7w"></a>终归于空。<a id="a-7x"></a>此空亦空。<a id="a-7y"></a>则无复待绝。<a id="a-7z"></a>中论云。<a id="a-80"></a>若法为待成。<a id="a-81"></a>是法还成待。<a id="a-82"></a>今则无因待。<a id="a-83"></a>亦无所成。<a id="a-84"></a>法华首经云。<a id="a-85"></a>既得无生忍。<a id="a-86"></a>此不生无生。<a id="a-87"></a>生即无生。<a id="a-88"></a>是名绝待。<a id="a-89"></a>降此已外。<a id="a-8A"></a>若更作者。<a id="a-8B"></a>绝何物。<a id="a-8C"></a>显何理。<a id="a-8D"></a>流浪无穷。<a id="a-8E"></a>则堕戏论。<a id="a-8F"></a>乃是迷情分别。<a id="a-8G"></a>绝待不绝。<a id="a-8H"></a>非绝非待。<a id="a-8I"></a>待于亦待亦绝。<a id="a-8J"></a>言语相逐。<a id="a-8K"></a>永无绝矣。<a id="a-8L"></a>何者。<a id="a-8M"></a>言语从觉观生。<a id="a-8N"></a>心虑不息。<a id="a-8O"></a>语何由绝。<a id="a-8P"></a>如痴犬逐块。<a id="a-8Q"></a>徒自疲劳。<a id="a-8R"></a>块终不绝。<a id="a-8S"></a>若能妙悟寰中。<a id="a-8T"></a>息觉观风。<a id="a-8U"></a>心水澄清。<a id="a-8V"></a>言思皆绝。<a id="a-8W"></a>如黠师子放块逐人。<a id="a-8X"></a>块本既除。<a id="a-8Y"></a>块则绝矣。<a id="a-8Z"></a>妙悟之时。<a id="a-8a"></a>洞知法界外无法而论绝者。<a id="a-8b"></a>约有门明绝也。<a id="a-8c"></a>是绝亦绝。<a id="a-8d"></a>约空门明绝也。<a id="a-8e"></a>如駃马见鞭影。<a id="a-8f"></a>无不得入。<a id="a-8g"></a>是名绝待妙也。<a id="a-8h"></a>用是两妙。<a id="a-8i"></a>妙上三法。<a id="a-8j"></a>众生之法。<a id="a-8k"></a>亦具二妙。<a id="a-8l"></a>称之为妙。<a id="a-8m"></a>佛法心法。<a id="a-8n"></a>亦具二妙。<a id="a-8o"></a>称之为妙。</p>
  <p id="a8p">问。<a id="a-8q"></a>何意以绝释妙。</p>
  <p id="a8r">答。<a id="a-8s"></a>只唤妙为绝。<a id="a-8t"></a>绝是妙之异名。<a id="a-8u"></a>如世人称绝能耳。<a id="a-8v"></a>又妙是能绝。<a id="a-8w"></a>粗是所绝。<a id="a-8x"></a>此妙有绝粗之功。<a id="a-8y"></a>故举绝以名妙。<a id="a-8z"></a>此绝非是断绝。<a id="a-90"></a>以无尽为绝。<a id="a-91"></a>如还原观云。<a id="a-92"></a>一尘出生无尽遍。<a id="a-93"></a>一尘之内。<a id="a-94"></a>即理即事。<a id="a-95"></a>即人即法。<a id="a-96"></a>即依即正。<a id="a-97"></a>即染即净。<a id="a-98"></a>即因即果。<a id="a-99"></a>即同即异。<a id="a-9A"></a>即彼即此。<a id="a-9B"></a>即一即多。<a id="a-9C"></a>即广即狭。<a id="a-9D"></a>即情即非情。<a id="a-9E"></a>即三身即十身。<a id="a-9F"></a>何以故。<a id="a-9G"></a>理事无碍。<a id="a-9H"></a>法如是故。<a id="a-9I"></a>十身互作。<a id="a-9J"></a>自在用。<a id="a-9K"></a>故唯普眼之境界也。<a id="a-9L"></a>如上事相之中。<a id="a-9M"></a>一一互相容相摄。<a id="a-9N"></a>各具重重无尽之境界也。<a id="a-9O"></a>经颂云。<a id="a-9P"></a>一切法门无尽海。<a id="a-9Q"></a>同会一法道场中。<a id="a-9R"></a>如是次第展转成。<a id="a-9S"></a>此无碍人方得悟。</p>
  <p id="a9T">问。<a id="a-9U"></a>据其所说。<a id="a-9V"></a>则一尘之上。<a id="a-9W"></a>理无不显。<a id="a-9X"></a>事无不融。<a id="a-9Y"></a>文无不释。<a id="a-9Z"></a>义无不通。<a id="a-9a"></a>今时修学之徒。<a id="a-9b"></a>云何晓悟。<a id="a-9c"></a>达于尘处。<a id="a-9d"></a>顿决群疑。<a id="a-9e"></a>且于一尘之上。<a id="a-9f"></a>何者是染。<a id="a-9g"></a>云何名净。<a id="a-9h"></a>何者名真。<a id="a-9i"></a>若为称俗。<a id="a-9j"></a>何者名生死。<a id="a-9k"></a>何者是涅槃。<a id="a-9l"></a>云何名烦恼。<a id="a-9m"></a>云何是菩提。<a id="a-9n"></a>何者名小乘法。<a id="a-9o"></a>云何名大乘法。<a id="a-9p"></a>请垂开决。<a id="a-9q"></a>闻所未闻。</p>
  <p id="a9r">答。<a id="a-9s"></a>大智圆明。<a id="a-9t"></a>睹纤毫而观性海。<a id="a-9u"></a>真原朗现。<a id="a-9v"></a>一尘之处以眺全身。<a id="a-9w"></a>万法显必同时。<a id="a-9x"></a>一际理无前后。<a id="a-9y"></a>何以故。<a id="a-9z"></a>由此一尘虚相。<a id="a-A0"></a>能翳于真。<a id="a-A1"></a>即是染也。<a id="a-A2"></a>由尘相空无所有。<a id="a-A3"></a>即净也。<a id="a-A4"></a>由于尘性本体同如。<a id="a-A5"></a>即是真也。<a id="a-A6"></a>由此尘相缘生幻有。<a id="a-A7"></a>即俗也。<a id="a-A8"></a>由于尘相念念迁变。<a id="a-A9"></a>即是生死也。<a id="a-AA"></a>由观尘生灭相尽。<a id="a-AB"></a>空无有实。<a id="a-AC"></a>即涅槃也。<a id="a-AD"></a>由尘相大小。<a id="a-AE"></a>皆是妄心分别。<a id="a-AF"></a>即烦恼也。<a id="a-AG"></a>由尘体本空。<a id="a-AH"></a>缘虑自尽。<a id="a-AI"></a>即菩提也。<a id="a-AJ"></a>由尘相体无遍计。<a id="a-AK"></a>即小乘法也。<a id="a-AL"></a>由尘性无生无灭。<a id="a-AM"></a>依他似有。<a id="a-AN"></a>即大乘法也。<a id="a-AO"></a>如是略说。<a id="a-AP"></a>若具言之。<a id="a-AQ"></a>假使一切众生怀疑。<a id="a-AR"></a>各异。<a id="a-AS"></a>一时同问如来。<a id="a-AT"></a>如来唯以一个尘字而为解释。<a id="a-AU"></a>宜深思之。<a id="a-AV"></a>经颂云。<a id="a-AW"></a>一切法门无尽海。<a id="a-AX"></a>一言演说尽无余。<a id="a-AY"></a>依此义理故。<a id="a-AZ"></a>名一尘出生无尽遍也。<a id="a-Aa"></a>所言即者。<a id="a-Ab"></a>现今平等。<a id="a-Ac"></a>故此一心法门。<a id="a-Ad"></a>如镜顿现。<a id="a-Ae"></a>不待次第。<a id="a-Af"></a>如印顿成。<a id="a-Ag"></a>更无前后。<a id="a-Ah"></a>一见一切见。<a id="a-Ai"></a>一闻一切闻。<a id="a-Aj"></a>不俟推寻。<a id="a-Ak"></a>若待了达而成。<a id="a-Al"></a>皆为权渐。<a id="a-Am"></a>若能观于心性之一。<a id="a-An"></a>则是一道甚深。<a id="a-Ao"></a>即正道之一。<a id="a-Ap"></a>是唯一之一。<a id="a-Aq"></a>千佛同辙。<a id="a-Ar"></a>今古不易之一道也。<a id="a-As"></a>亦云一路涅槃门。<a id="a-At"></a>亦云一道出生死。<a id="a-Au"></a>又名大佛顶首楞严王具足万行。<a id="a-Av"></a>十方如来一门超出。<a id="a-Aw"></a>妙庄严路。<a id="a-Ax"></a>犹如百华共成一蜜。<a id="a-Ay"></a>故知万法同会斯宗。<a id="a-Az"></a>若谛了之。<a id="a-B0"></a>一切在我。<a id="a-B1"></a>升沉去住。<a id="a-B2"></a>任意随缘。<a id="a-B3"></a>示圣现凡。<a id="a-B4"></a>出生入死。<a id="a-B5"></a>变化难测。<a id="a-B6"></a>运无作之神通。<a id="a-B7"></a>隐显同时。<a id="a-B8"></a>阐如幻之三昧。<a id="a-B9"></a>是非冥合。<a id="a-BA"></a>逆顺同归。<a id="a-BB"></a>语默卷舒。<a id="a-BC"></a>常顺一真之道。<a id="a-BD"></a>治生产业。<a id="a-BE"></a>不违实相之门。<a id="a-BF"></a>运用施为。<a id="a-BG"></a>念念而未离法界。<a id="a-BH"></a>行住坐卧。<a id="a-BI"></a>步步而常在其中。<a id="a-BJ"></a>若不信之人。<a id="a-BK"></a>对面千里。<a id="a-BL"></a>如寒山子诗云。<a id="a-BM"></a>可贵天然物。<a id="a-BN"></a>独一无伴侣。<a id="a-BO"></a>促之在方寸。<a id="a-BP"></a>延之一切处。<a id="a-BQ"></a>汝若不信受。<a id="a-BR"></a>相逢不相遇。<a id="a-BS"></a>如明达之者。<a id="a-BT"></a>寓目关怀。<a id="a-BU"></a>悉能先觉。<a id="a-BV"></a>若未遇之子。<a id="a-BW"></a>可以事知。<a id="a-BX"></a>举动施为。<a id="a-BY"></a>未尝间断。<a id="a-BZ"></a>如蔡顺。<a id="a-Ba"></a>字君仲。<a id="a-Bb"></a>以孝闻。<a id="a-Bc"></a>顺少孤。<a id="a-Bd"></a>养母。<a id="a-Be"></a>常出求薪。<a id="a-Bf"></a>有客卒至。<a id="a-Bg"></a>母望顺不还。<a id="a-Bh"></a>乃啮其指。<a id="a-Bi"></a>顺即心动。<a id="a-Bj"></a>弃薪驰归。<a id="a-Bk"></a>跪问其故。<a id="a-Bl"></a>母曰。<a id="a-Bm"></a>有急客来。<a id="a-Bn"></a>吾啮指以悟汝耳。<a id="a-Bo"></a>又唐裴敬彝。<a id="a-Bp"></a>父为陈王典所杀。<a id="a-Bq"></a>敬彝时在城。<a id="a-Br"></a>忽自觉。<a id="a-Bs"></a>流涕不食。<a id="a-Bt"></a>谓人曰。<a id="a-Bu"></a>我大人凡有痛处。<a id="a-Bv"></a>吾即不安。<a id="a-Bw"></a>今日心痛。<a id="a-Bx"></a>手足皆废。<a id="a-By"></a>事在不测。<a id="a-Bz"></a>遂归觐。<a id="a-C0"></a>父果已死。<a id="a-C1"></a>又唐张志安。<a id="a-C2"></a>居乡闾称孝。<a id="a-C3"></a>差为里尹。<a id="a-C4"></a>在县忽称母疾急。<a id="a-C5"></a>县令问。<a id="a-C6"></a>志安曰。<a id="a-C7"></a>母有疾志安亦病。<a id="a-C8"></a>志安适患心痛。<a id="a-C9"></a>是以知母有疾。<a id="a-CA"></a>令拘之。<a id="a-CB"></a>差人覆之。<a id="a-CC"></a>果如所说。<a id="a-CD"></a>寻奏高表门闾。<a id="a-CE"></a>拜为散骑常侍。</p>
  <p id="aCF">问。<a id="a-CG"></a>此宗所悟。<a id="a-CH"></a>还有师不。</p>
  <p id="aCI">答。<a id="a-CJ"></a>此是自觉圣智。<a id="a-CK"></a>无师智。<a id="a-CL"></a>自然智。<a id="a-CM"></a>之所证处。<a id="a-CN"></a>不从他悟。<a id="a-CO"></a>自证之时。<a id="a-CP"></a>法从心现。<a id="a-CQ"></a>不从外来。<a id="a-CR"></a>故无师。<a id="a-CS"></a>契而能自得阿耨菩提。<a id="a-CT"></a>楞伽经云。<a id="a-CU"></a>大慧白佛言。<a id="a-CV"></a>世尊。<a id="a-CW"></a>若善自觉圣智相。<a id="a-CX"></a>及一乘。<a id="a-CY"></a>我及余菩萨。<a id="a-CZ"></a>若善自觉圣智相。<a id="a-Ca"></a>及一乘。<a id="a-Cb"></a>不由于他。<a id="a-Cc"></a>通达佛法。<a id="a-Cd"></a>又经云。<a id="a-Ce"></a>舍利弗复问。<a id="a-Cf"></a>何故诸贤。<a id="a-Cg"></a>复发此言。<a id="a-Ch"></a>从今日始。<a id="a-Ci"></a>不以佛为圣师。<a id="a-Cj"></a>诸比丘报曰。<a id="a-Ck"></a>从今日始。<a id="a-Cl"></a>自在其地。<a id="a-Cm"></a>不在他乡。<a id="a-Cn"></a>自归于己。<a id="a-Co"></a>不归他人。<a id="a-Cp"></a>以为师主。<a id="a-Cq"></a>不用他师。<a id="a-Cr"></a>是以故往。<a id="a-Cs"></a>不以佛为圣师。<a id="a-Ct"></a>乃至于是世尊。<a id="a-Cu"></a>赞诸比丘。<a id="a-Cv"></a>善哉善哉。<a id="a-Cw"></a>其于诸法。<a id="a-Cx"></a>无所得者。<a id="a-Cy"></a>乃为真得。<a id="a-Cz"></a>此乃但可自知。<a id="a-D0"></a>方见真实。<a id="a-D1"></a>所以千圣拱手。<a id="a-D2"></a>作计校不成。<a id="a-D3"></a>如经颂云。<a id="a-D4"></a>言语说诸法。<a id="a-D5"></a>不能显真实。<a id="a-D6"></a>平等乃能见。<a id="a-D7"></a>如法佛亦尔。<a id="a-D8"></a>所以永嘉歌云。<a id="a-D9"></a>不离当处常湛然。<a id="a-DA"></a>觅即知君不可见。<a id="a-DB"></a>又先德偈云。<a id="a-DC"></a>不烦问师匠。<a id="a-DD"></a>心王应自知。<a id="a-DE"></a>斯乃真照无照。<a id="a-DF"></a>真知无知。<a id="a-DG"></a>何者。<a id="a-DH"></a>若有照。<a id="a-DI"></a>则有对处。<a id="a-DJ"></a>故云。<a id="a-DK"></a>随照失宗。<a id="a-DL"></a>若有知。<a id="a-DM"></a>则被知碍。<a id="a-DN"></a>故云。<a id="a-DO"></a>法离见闻觉知。<a id="a-DP"></a>如信心铭云。<a id="a-DQ"></a>纵横无照。<a id="a-DR"></a>最为微妙。<a id="a-DS"></a>知法无知。<a id="a-DT"></a>无知知要。<a id="a-DU"></a>达此要者。<a id="a-DV"></a>即无一法可同。<a id="a-DW"></a>无一法可异。<a id="a-DX"></a>无一法可是。<a id="a-DY"></a>无一法可非。<a id="a-DZ"></a>则何用外求知解。<a id="a-Da"></a>古德歌云。<a id="a-Db"></a>古人重义不重金。<a id="a-Dc"></a>曲高和寡无知音。<a id="a-Dd"></a>今时学士还如此。<a id="a-De"></a>语默动用迹难寻。<a id="a-Df"></a>所嗟世上岐途者。<a id="a-Dg"></a>终日崎岖枉用心。<a id="a-Dh"></a>平坦栴檀不肯取。<a id="a-Di"></a>要须登陟访椿林。<a id="a-Dj"></a>穷子舍父远逃逝。<a id="a-Dk"></a>却于本舍绝知音。<a id="a-Dl"></a>贫女宅中无价宝。<a id="a-Dm"></a>却将小秤买他金。<a id="a-Dn"></a>故大涅槃经云。<a id="a-Do"></a>如平坦路。<a id="a-Dp"></a>一切众生。<a id="a-Dq"></a>悉于中行。<a id="a-Dr"></a>无障碍者。<a id="a-Ds"></a>中路有树。<a id="a-Dt"></a>其阴清凉。<a id="a-Du"></a>行人在下。<a id="a-Dv"></a>憩驾止息。<a id="a-Dw"></a>然其树阴。<a id="a-Dx"></a>常住不异。<a id="a-Dy"></a>亦不消坏。<a id="a-Dz"></a>无持去者。<a id="a-E0"></a>路喻圣道。<a id="a-E1"></a>阴喻佛性。<a id="a-E2"></a>是以若达此宗。<a id="a-E3"></a>归于自地。<a id="a-E4"></a>室中宝藏。<a id="a-E5"></a>岂是外来。<a id="a-E6"></a>衣内明珠。<a id="a-E7"></a>非从他获。<a id="a-E8"></a>若能开发秘藏。<a id="a-E9"></a>得现前受用之荣。<a id="a-EA"></a>货易神珠。<a id="a-EB"></a>息积劫贫穷之苦。<a id="a-EC"></a>非数他宝。<a id="a-ED"></a>岂徇彼求。<a id="a-EE"></a>则润己之智藏何穷。<a id="a-EF"></a>利他之法财无尽。</p>
  <p id="aEG">问。<a id="a-EH"></a>若言无师自证者。<a id="a-EI"></a>即堕自然之计。<a id="a-EJ"></a>执从他解者。<a id="a-EK"></a>仍涉因缘之门。<a id="a-EL"></a>且大道之性。<a id="a-EM"></a>非是自然。<a id="a-EN"></a>亦非因缘。<a id="a-EO"></a>云何开示而乖道体。</p>
  <p id="aEP">答。<a id="a-EQ"></a>为破他求故说须自证。<a id="a-ER"></a>为执自解。<a id="a-ES"></a>故从他印可。<a id="a-ET"></a>若当亲省之时。<a id="a-EU"></a>迷悟悉空。<a id="a-EV"></a>自他俱绝。<a id="a-EW"></a>非限量之所及。<a id="a-EX"></a>岂言论之能诠。<a id="a-EY"></a>所以牛头初祖云。<a id="a-EZ"></a>夫道者。<a id="a-Ea"></a>若一人得之。<a id="a-Eb"></a>道即不遍。<a id="a-Ec"></a>若众人得之。<a id="a-Ed"></a>道即有穷。<a id="a-Ee"></a>若各各有之。<a id="a-Ef"></a>道即有数。<a id="a-Eg"></a>若总共有之。<a id="a-Eh"></a>方便即空。<a id="a-Ei"></a>若修行得之。<a id="a-Ej"></a>造作非真。<a id="a-Ek"></a>若本自有之。<a id="a-El"></a>万行虚设。<a id="a-Em"></a>何以故。<a id="a-En"></a>离一切限量分别故。<a id="a-Eo"></a>明知说自说他。<a id="a-Ep"></a>言得言失者。<a id="a-Eq"></a>若约圣教。<a id="a-Er"></a>则是随世语言。<a id="a-Es"></a>破执方便。<a id="a-Et"></a>若依意解。<a id="a-Eu"></a>尽是限量分别。<a id="a-Ev"></a>不出情尘。<a id="a-Ew"></a>但不执教以徇情。<a id="a-Ex"></a>则方见性而达道。</p>
  <p id="aEy">问。<a id="a-Ez"></a>初心学人。<a id="a-F0"></a>悟入此宗。<a id="a-F1"></a>信解圆通。<a id="a-F2"></a>有何胜力。</p>
  <p id="aF3">答。<a id="a-F4"></a>若正解圆明。<a id="a-F5"></a>决定信入。<a id="a-F6"></a>有超劫之功。<a id="a-F7"></a>获顿成之力。<a id="a-F8"></a>虽在生死。<a id="a-F9"></a>常入涅槃。<a id="a-FA"></a>恒处尘劳。<a id="a-FB"></a>长居净刹。<a id="a-FC"></a>现具肉眼。<a id="a-FD"></a>而开慧眼之光明。<a id="a-FE"></a>匪易凡心。<a id="a-FF"></a>便同佛心之知见。<a id="a-FG"></a>如太子具王仪之相。<a id="a-FH"></a>迦陵超众鸟之音。<a id="a-FI"></a>将师子筋为琴弦。<a id="a-FJ"></a>余音断绝。<a id="a-FK"></a>以善见药而治病。<a id="a-FL"></a>众患潜消。<a id="a-FM"></a>若那罗箭之功。<a id="a-FN"></a>势穿铁鼓。<a id="a-FO"></a>似金刚锤之力。<a id="a-FP"></a>拟碎金山。<a id="a-FQ"></a>则烦恼尘劳。<a id="a-FR"></a>不待断而自灭。<a id="a-FS"></a>菩提妙果。<a id="a-FT"></a>弗假修而自圆。<a id="a-FU"></a>乃至等冤亲。<a id="a-FV"></a>和诤论。<a id="a-FW"></a>齐凡圣。<a id="a-FX"></a>泯自他。<a id="a-FY"></a>一去来。<a id="a-FZ"></a>印同异。<a id="a-Fa"></a>融延促。<a id="a-Fb"></a>混中边。<a id="a-Fc"></a>世出世间不可称。<a id="a-Fd"></a>不可量。<a id="a-Fe"></a>不可说不可说之力。<a id="a-Ff"></a>莫能过者。<a id="a-Fg"></a>亦名佛力。<a id="a-Fh"></a>亦名般若力。<a id="a-Fi"></a>亦名大乘力。<a id="a-Fj"></a>亦名法力。<a id="a-Fk"></a>亦名无住力。<a id="a-Fl"></a>所以先德释云。<a id="a-Fm"></a>无住力持者。<a id="a-Fn"></a>则大劫不离一念。<a id="a-Fo"></a>又云。<a id="a-Fp"></a>色平等是佛力。<a id="a-Fq"></a>色既平等。<a id="a-Fr"></a>则唯心义成。<a id="a-Fs"></a>故知观心之门。<a id="a-Ft"></a>理无过者。<a id="a-Fu"></a>最尊最贵。<a id="a-Fv"></a>绝妙绝伦。<a id="a-Fw"></a>有刹那成佛之功。<a id="a-Fx"></a>顿截苦轮之力。<a id="a-Fy"></a>大涅槃经云。<a id="a-Fz"></a>譬如药树。<a id="a-G0"></a>名曰树王。<a id="a-G1"></a>于诸药中。<a id="a-G2"></a>最为殊胜。<a id="a-G3"></a>能灭诸病。<a id="a-G4"></a>树不作念。<a id="a-G5"></a>若取枝叶及皮身等。<a id="a-G6"></a>虽不作念。<a id="a-G7"></a>能愈诸病。<a id="a-G8"></a>涅槃亦尔。<a id="a-G9"></a>是以若于宗镜。<a id="a-GA"></a>有圆信圆修。<a id="a-GB"></a>乃至见闻随喜。<a id="a-GC"></a>一念发心者。<a id="a-GD"></a>无不除八万尘劳。<a id="a-GE"></a>三障二死之病。<a id="a-GF"></a>大品经云。<a id="a-GG"></a>如摩尼珠。<a id="a-GH"></a>所在住处。<a id="a-GI"></a>一切非人。<a id="a-GJ"></a>不得其便。<a id="a-GK"></a>以珠着身。<a id="a-GL"></a>闇中得明。<a id="a-GM"></a>热时得凉。<a id="a-GN"></a>寒时得温。<a id="a-GO"></a>若在水中。<a id="a-GP"></a>随物现色。<a id="a-GQ"></a>即况识此自心如意灵珠。<a id="a-GR"></a>圆信坚固。<a id="a-GS"></a>一切时处。<a id="a-GT"></a>不为无明尘劳非人之所侵害。<a id="a-GU"></a>则处繁不乱。<a id="a-GV"></a>履险恒安。<a id="a-GW"></a>高而不危。<a id="a-GX"></a>满而不溢。<a id="a-GY"></a>台教引佛藏经云。<a id="a-GZ"></a>无名相中。<a id="a-Ga"></a>假名相说。<a id="a-Gb"></a>皆是如来不思议力。<a id="a-Gc"></a>譬如有人。<a id="a-Gd"></a>嚼须弥山。<a id="a-Ge"></a>飞行虚空。<a id="a-Gf"></a>石筏渡海。<a id="a-Gg"></a>负四天下及须弥山。<a id="a-Gh"></a>蚊脚为梯。<a id="a-Gi"></a>登至梵宫。<a id="a-Gj"></a>劫尽烧时。<a id="a-Gk"></a>一唾劫火即灭。<a id="a-Gl"></a>一吹世界即成。<a id="a-Gm"></a>以藕丝悬须弥山。<a id="a-Gn"></a>手接四天下。<a id="a-Go"></a>雨。<a id="a-Gp"></a>如来所说。<a id="a-Gq"></a>一切诸法。<a id="a-Gr"></a>无相无为。<a id="a-Gs"></a>无生无灭。<a id="a-Gt"></a>令人信解。<a id="a-Gu"></a>甚为难有。<a id="a-Gv"></a>甚为希有。<a id="a-Gw"></a>若少有所得。<a id="a-Gx"></a>与佛法僧诤。<a id="a-Gy"></a>入于邪道。<a id="a-Gz"></a>不听出家受戒。<a id="a-H0"></a>饮一杯水。<a id="a-H1"></a>当知经明无生外用。<a id="a-H2"></a>以显妙理因果无生。<a id="a-H3"></a>是则不了一体三宝常住。<a id="a-H4"></a>不听出家。<a id="a-H5"></a>言不听者。<a id="a-H6"></a>若不解此。<a id="a-H7"></a>戒不具足。<a id="a-H8"></a>若约观心者。<a id="a-H9"></a>一刹那起。<a id="a-HA"></a>名一众生。<a id="a-HB"></a>即起即灭。<a id="a-HC"></a>名为一期。<a id="a-HD"></a>念念之中。<a id="a-HE"></a>恒起三毒。<a id="a-HF"></a>即当劫尽三灾。<a id="a-HG"></a>三毒贪为首。<a id="a-HH"></a>三灾火为端。<a id="a-HI"></a>以不思议止观。<a id="a-HJ"></a>观此三毒。<a id="a-HK"></a>一念贪心。<a id="a-HL"></a>无有起处。<a id="a-HM"></a>即是一唾劫火而灭。<a id="a-HN"></a>了念成智。<a id="a-HO"></a>即是一吹世界而成。<a id="a-HP"></a>乃至一切不思议希有之事。<a id="a-HQ"></a>但达一念无明心。<a id="a-HR"></a>成诸佛智。<a id="a-HS"></a>无有不洞晓之者。<a id="a-HT"></a>若不解此。<a id="a-HU"></a>非唯不听出家。<a id="a-HV"></a>一切万善。<a id="a-HW"></a>皆不成就。<a id="a-HX"></a>以不知佛法根本故。<a id="a-HY"></a>大智度论云。<a id="a-HZ"></a>复次有人。<a id="a-Ha"></a>谓地为坚牢。<a id="a-Hb"></a>心无形质。<a id="a-Hc"></a>皆是虚妄。<a id="a-Hd"></a>以是故。<a id="a-He"></a>佛说心力为大。<a id="a-Hf"></a>行般若波罗蜜故。<a id="a-Hg"></a>散此大地以为微尘。<a id="a-Hh"></a>以地有色香味触重故。<a id="a-Hi"></a>自无所作。<a id="a-Hj"></a>水少香故。<a id="a-Hk"></a>动作胜地。<a id="a-Hl"></a>火少香味。<a id="a-Hm"></a>势胜于水。<a id="a-Hn"></a>风少色香味。<a id="a-Ho"></a>故动作胜火。<a id="a-Hp"></a>心无四事。<a id="a-Hq"></a>故所为力大。<a id="a-Hr"></a>又以心多烦恼结使系缚。<a id="a-Hs"></a>故令心力微少。<a id="a-Ht"></a>有漏善心。<a id="a-Hu"></a>虽无烦恼。<a id="a-Hv"></a>以心取诸法相故。<a id="a-Hw"></a>其力亦少。<a id="a-Hx"></a>二乘无漏心。<a id="a-Hy"></a>虽不取相。<a id="a-Hz"></a>以智慧有量。<a id="a-I0"></a>及出无漏道时。<a id="a-I1"></a>六情随俗分别。<a id="a-I2"></a>取诸法相故。<a id="a-I3"></a>不尽心力。<a id="a-I4"></a>诸佛及大菩萨。<a id="a-I5"></a>智慧无量无边。<a id="a-I6"></a>常处禅定。<a id="a-I7"></a>于世间涅槃。<a id="a-I8"></a>无所分别。<a id="a-I9"></a>诸法实相。<a id="a-IA"></a>其实不异。<a id="a-IB"></a>但智有优劣。<a id="a-IC"></a>行般若波罗蜜者。<a id="a-ID"></a>毕竟清净。<a id="a-IE"></a>无所挂碍。<a id="a-IF"></a>一念中。<a id="a-IG"></a>能散十方一切如恒河沙等。<a id="a-IH"></a>三千大千国土。<a id="a-II"></a>大地诸山微尘。<a id="a-IJ"></a>故知真心。<a id="a-IK"></a>有此大力。<a id="a-IL"></a>众生妄隔而不觉知。<a id="a-IM"></a>金光明经疏云。<a id="a-IN"></a>如日光能照天下。<a id="a-IO"></a>不能照道理。<a id="a-IP"></a>心智之光明。<a id="a-IQ"></a>能发智照理。<a id="a-IR"></a>故心是光。<a id="a-IS"></a>若心痴闇。<a id="a-IT"></a>体则憔悴。<a id="a-IU"></a>心有智光。<a id="a-IV"></a>肤色充泽。<a id="a-IW"></a>故云。<a id="a-IX"></a>般若大故色大。<a id="a-IY"></a>般若净故色净。<a id="a-IZ"></a>即是明也。<a id="a-Ia"></a>天下万物。<a id="a-Ib"></a>唯人为贵。<a id="a-Ic"></a>七尺形骸。<a id="a-Id"></a>不如灵智为贵。<a id="a-Ie"></a>所以观之心贵。<a id="a-If"></a>心即是金。<a id="a-Ig"></a>又知依知正名光。<a id="a-Ih"></a>知一切法无一切法为明。<a id="a-Ii"></a>是以若于宗镜才有信入。<a id="a-Ij"></a>便生圆解。<a id="a-Ik"></a>能发真正菩提心。<a id="a-Il"></a>更无过上。<a id="a-Im"></a>是无等等心。<a id="a-In"></a>是最胜心。<a id="a-Io"></a>是最实心。<a id="a-Ip"></a>止观云。<a id="a-Iq"></a>发此心者。<a id="a-Ir"></a>能翻一一尘劳门。<a id="a-Is"></a>即是八万四千诸三昧门。<a id="a-It"></a>无明转。<a id="a-Iu"></a>即变为明。<a id="a-Iv"></a>如融冰成水。<a id="a-Iw"></a>更非远物。<a id="a-Ix"></a>不余处来。<a id="a-Iy"></a>但一念心。<a id="a-Iz"></a>普皆具足。<a id="a-J0"></a>如如意珠。<a id="a-J1"></a>非有宝。<a id="a-J2"></a>非无宝。<a id="a-J3"></a>若谓无者。<a id="a-J4"></a>即妄语。<a id="a-J5"></a>若谓有者。<a id="a-J6"></a>即邪见。<a id="a-J7"></a>不可以心知。<a id="a-J8"></a>不可以言辩。<a id="a-J9"></a>众生于此不思议不缚法中。<a id="a-JA"></a>而思想作缚。<a id="a-JB"></a>于无脱法中。<a id="a-JC"></a>而求于脱。<a id="a-JD"></a>是故起大慈悲。<a id="a-JE"></a>兴四弘誓。<a id="a-JF"></a>拔两苦。<a id="a-JG"></a>与两乐。<a id="a-JH"></a>故名非缚非脱。<a id="a-JI"></a>真正菩提心。<a id="a-JJ"></a>此发一菩提心。<a id="a-JK"></a>即一切菩提心。<a id="a-JL"></a>譬如良医。<a id="a-JM"></a>有一秘方。<a id="a-JN"></a>总摄诸方。<a id="a-JO"></a>阿伽陀药。<a id="a-JP"></a>功兼诸药。<a id="a-JQ"></a>如食乳糜。<a id="a-JR"></a>更无所须。<a id="a-JS"></a>一切具足。<a id="a-JT"></a>如如意珠。<a id="a-JU"></a>乃至此一心。<a id="a-JV"></a>是大中大。<a id="a-JW"></a>上中上。<a id="a-JX"></a>圆中圆。<a id="a-JY"></a>满中满。<a id="a-JZ"></a>实中实。<a id="a-Ja"></a>真中真。<a id="a-Jb"></a>了义中了义。<a id="a-Jc"></a>玄中玄。<a id="a-Jd"></a>妙中妙。<a id="a-Je"></a>不可思议中不可思议。<a id="a-Jf"></a>若能如此。<a id="a-Jg"></a>简非显是。<a id="a-Jh"></a>体权识实。<a id="a-Ji"></a>而发心者。<a id="a-Jj"></a>是一切诸佛种。<a id="a-Jk"></a>譬如金刚。<a id="a-Jl"></a>从金性生。<a id="a-Jm"></a>佛菩提心。<a id="a-Jn"></a>从大悲起。<a id="a-Jo"></a>是诸行先。<a id="a-Jp"></a>如服阿娑罗药。<a id="a-Jq"></a>先用清水。<a id="a-Jr"></a>诸行中最。<a id="a-Js"></a>如诸根中。<a id="a-Jt"></a>命根为最。<a id="a-Ju"></a>佛正法正行中。<a id="a-Jv"></a>此心为最。<a id="a-Jw"></a>如太子生。<a id="a-Jx"></a>具王仪相。<a id="a-Jy"></a>大臣恭敬。<a id="a-Jz"></a>有大声名。<a id="a-K0"></a>如迦陵频伽鸟[穀-禾+卵]中鸣声。<a id="a-K1"></a>已胜诸鸟。<a id="a-K2"></a>此菩提心。<a id="a-K3"></a>有大势力。<a id="a-K4"></a>如师子筋弦。<a id="a-K5"></a>如师子乳。<a id="a-K6"></a>如金刚锤。<a id="a-K7"></a>如那罗延箭。<a id="a-K8"></a>具足众宝。<a id="a-K9"></a>能除贫苦。<a id="a-KA"></a>如如意珠。<a id="a-KB"></a>虽小懈怠。<a id="a-KC"></a>小失威仪。<a id="a-KD"></a>犹胜二乘功德。<a id="a-KE"></a>举要言之。<a id="a-KF"></a>此心即具一切菩萨功德。<a id="a-KG"></a>能成三世无上正觉。<a id="a-KH"></a>若解此心。<a id="a-KI"></a>任运达于止观。<a id="a-KJ"></a>无发无碍即是观。<a id="a-KK"></a>其性寂灭即是止。<a id="a-KL"></a>止观即菩提。<a id="a-KM"></a>菩提即止观。<a id="a-KN"></a>如上广赞。<a id="a-KO"></a>发此圆信菩提心人。<a id="a-KP"></a>实为难有。<a id="a-KQ"></a>若凡夫外道。<a id="a-KR"></a>迷于此心。<a id="a-KS"></a>而为分段生死。<a id="a-KT"></a>藏通二乘。<a id="a-KU"></a>背于此心。<a id="a-KV"></a>而作有余涅槃。<a id="a-KW"></a>乃至通教菩萨。<a id="a-KX"></a>始发大乘之人。<a id="a-KY"></a>体于此心。<a id="a-KZ"></a>只成自性之空。<a id="a-Ka"></a>别教菩萨。<a id="a-Kb"></a>至大乘之终。<a id="a-Kc"></a>悟于此心。<a id="a-Kd"></a>虽见不空为十法界之所依。<a id="a-Ke"></a>然即今未具。<a id="a-Kf"></a>犹假别修次第生起。<a id="a-Kg"></a>俱不能识知。<a id="a-Kh"></a>自心。<a id="a-Ki"></a>一念顿圆平等正性。<a id="a-Kj"></a>凡圣共有。<a id="a-Kk"></a>一际。<a id="a-Kl"></a>无差。<a id="a-Km"></a>以不识故。<a id="a-Kn"></a>皆不能发此无上无等。<a id="a-Ko"></a>最胜广大不可思议菩提之心。<a id="a-Kp"></a>所有悲愿智行。<a id="a-Kq"></a>俱不具足。<a id="a-Kr"></a>若一发此心。<a id="a-Ks"></a>功德无际。<a id="a-Kt"></a>念念圆满十波罗蜜。<a id="a-Ku"></a>故净名经云。<a id="a-Kv"></a>维摩诘言。<a id="a-Kw"></a>然汝等。<a id="a-Kx"></a>便发阿耨多罗三藐三菩提心。<a id="a-Ky"></a>是即出家。<a id="a-Kz"></a>是即具足。<a id="a-L0"></a>今宗镜。<a id="a-L1"></a>正为开示此心。<a id="a-L2"></a>一一搜穷。<a id="a-L3"></a>重重引证。<a id="a-L4"></a>普为一切法界含生。<a id="a-L5"></a>凡有心者。<a id="a-L6"></a>愿皆信受。<a id="a-L7"></a>才得信入。<a id="a-L8"></a>法尔自然发此无上菩提之心。<a id="a-L9"></a>便坐道场。<a id="a-LA"></a>行同体大悲。<a id="a-LB"></a>起无缘慈化。<a id="a-LC"></a>是以十方诸佛。<a id="a-LD"></a>赞了此心。<a id="a-LE"></a>能发菩提者。<a id="a-LF"></a>功德无尽。<a id="a-LG"></a>如华严经云。<a id="a-LH"></a>菩提心者。<a id="a-LI"></a>犹如种子。<a id="a-LJ"></a>能生一切诸佛法故。<a id="a-LK"></a>菩提心者。<a id="a-LL"></a>犹如良田。<a id="a-LM"></a>能长众生白净法故。<a id="a-LN"></a>菩提心者。<a id="a-LO"></a>犹如大地。<a id="a-LP"></a>能持一切诸世间故。<a id="a-LQ"></a>菩提心者。<a id="a-LR"></a>犹如净水。<a id="a-LS"></a>能洗一切烦恼垢故。<a id="a-LT"></a>菩提心者。<a id="a-LU"></a>犹如大风。<a id="a-LV"></a>普于世间无所碍故。<a id="a-LW"></a>菩提心者。<a id="a-LX"></a>犹如盛火。<a id="a-LY"></a>能烧一切诸见薪故。<a id="a-LZ"></a>菩提心者。<a id="a-La"></a>犹如净日。<a id="a-Lb"></a>普照一切诸世间故。<a id="a-Lc"></a>菩提心者。<a id="a-Ld"></a>犹如盛月。<a id="a-Le"></a>诸白净法悉圆满故。<a id="a-Lf"></a>菩提心者。<a id="a-Lg"></a>犹如明灯。<a id="a-Lh"></a>能放种种法光明故。<a id="a-Li"></a>菩提心者。<a id="a-Lj"></a>犹如净目。<a id="a-Lk"></a>普见一切安危处故。<a id="a-Ll"></a>菩提心者。<a id="a-Lm"></a>犹如大道。<a id="a-Ln"></a>普令得入大智城故。<a id="a-Lo"></a>菩提心者。<a id="a-Lp"></a>犹如正济。<a id="a-Lq"></a>令其得离诸邪法故。<a id="a-Lr"></a>菩提心者。<a id="a-Ls"></a>犹如大车。<a id="a-Lt"></a>普能运载诸菩萨故。<a id="a-Lu"></a>菩提心者。<a id="a-Lv"></a>犹如门户。<a id="a-Lw"></a>开示一切菩萨行故。<a id="a-Lx"></a>菩提心者。<a id="a-Ly"></a>犹如宫殿。<a id="a-Lz"></a>安住修习三昧法故。<a id="a-M0"></a>菩提心者。<a id="a-M1"></a>犹如园苑。<a id="a-M2"></a>于中游戏受法乐故。<a id="a-M3"></a>菩提心者。<a id="a-M4"></a>犹如舍宅。<a id="a-M5"></a>安隐一切诸众生故。<a id="a-M6"></a>菩提心者。<a id="a-M7"></a>则为所归。<a id="a-M8"></a>利益一切诸世间故。<a id="a-M9"></a>菩提心者。<a id="a-MA"></a>则为所依。<a id="a-MB"></a>诸菩萨行所依处故。<a id="a-MC"></a>菩提心者。<a id="a-MD"></a>犹如慈父。<a id="a-ME"></a>训导一切诸菩萨故。<a id="a-MF"></a>菩提心者。<a id="a-MG"></a>犹如慈母。<a id="a-MH"></a>生长一切诸菩萨故。<a id="a-MI"></a>菩提心者。<a id="a-MJ"></a>犹如乳母。<a id="a-MK"></a>养育一切诸菩萨故。<a id="a-ML"></a>菩提心者。<a id="a-MM"></a>犹如善友。<a id="a-MN"></a>成益一切诸菩萨故。<a id="a-MO"></a>菩提心者。<a id="a-MP"></a>犹如君主。<a id="a-MQ"></a>胜出一切二乘人故。<a id="a-MR"></a>菩提心者。<a id="a-MS"></a>犹如帝王。<a id="a-MT"></a>一切愿中得自在故。<a id="a-MU"></a>菩提心者。<a id="a-MV"></a>犹如大海。<a id="a-MW"></a>一切功德悉入中故。<a id="a-MX"></a>菩提心者。<a id="a-MY"></a>如须弥山。<a id="a-MZ"></a>于诸众生心平等故。<a id="a-Ma"></a>菩提心者。<a id="a-Mb"></a>如铁围山。<a id="a-Mc"></a>摄持一切诸世间故。<a id="a-Md"></a>菩提心者。<a id="a-Me"></a>犹如雪山。<a id="a-Mf"></a>长养一切智慧药故。<a id="a-Mg"></a>菩提心者。<a id="a-Mh"></a>犹如香山。<a id="a-Mi"></a>出生一切功德香故。<a id="a-Mj"></a>菩提心者。<a id="a-Mk"></a>犹如虚空。<a id="a-Ml"></a>诸妙功德广无边故。<a id="a-Mm"></a>菩提心者。<a id="a-Mn"></a>犹如莲华。<a id="a-Mo"></a>不染一切世间法故。<a id="a-Mp"></a>菩提心者。<a id="a-Mq"></a>犹如调慧象。<a id="a-Mr"></a>其心善顺。<a id="a-Ms"></a>不犷戾故。<a id="a-Mt"></a>菩提心者。<a id="a-Mu"></a>犹如良善马。<a id="a-Mv"></a>远离一切诸恶性故。<a id="a-Mw"></a>菩提心者。<a id="a-Mx"></a>如调御师。<a id="a-My"></a>守护大乘一切法故。<a id="a-Mz"></a>菩提心者。<a id="a-N0"></a>犹如良药。<a id="a-N1"></a>能治一切烦恼病故。<a id="a-N2"></a>菩提心者。<a id="a-N3"></a>犹如坑阱。<a id="a-N4"></a>陷没一切诸恶法故。<a id="a-N5"></a>菩提心者。<a id="a-N6"></a>犹如金刚。<a id="a-N7"></a>悉能穿彻一切法故。<a id="a-N8"></a>菩提心者。<a id="a-N9"></a>犹如香箧。<a id="a-NA"></a>能贮一切功德香故。<a id="a-NB"></a>菩提心者。<a id="a-NC"></a>犹如妙华。<a id="a-ND"></a>一切世间所乐见故。<a id="a-NE"></a>菩提心者。<a id="a-NF"></a>如白栴檀。<a id="a-NG"></a>除众生欲热使清凉故。<a id="a-NH"></a>菩提心者。<a id="a-NI"></a>如黑沉香。<a id="a-NJ"></a>能熏法界悉周遍故。<a id="a-NK"></a>菩提心者。<a id="a-NL"></a>如善见药王。<a id="a-NM"></a>能破一切烦恼病故。<a id="a-NN"></a>菩提心者。<a id="a-NO"></a>如毗笈摩药。<a id="a-NP"></a>能拔一切诸惑箭故。<a id="a-NQ"></a>菩提心者。<a id="a-NR"></a>犹如帝释。<a id="a-NS"></a>一切主中最为尊故。<a id="a-NT"></a>菩提心者。<a id="a-NU"></a>如毗沙门。<a id="a-NV"></a>能断一切贫穷苦故。<a id="a-NW"></a>菩提心者。<a id="a-NX"></a>如功德天。<a id="a-NY"></a>一切功德所庄严故。<a id="a-NZ"></a>菩提心者。<a id="a-Na"></a>如庄严具。<a id="a-Nb"></a>庄严一切诸菩萨故。<a id="a-Nc"></a>菩提心者。<a id="a-Nd"></a>如劫烧火。<a id="a-Ne"></a>能烧一切诸有为故。<a id="a-Nf"></a>菩提心者。<a id="a-Ng"></a>如无生根药。<a id="a-Nh"></a>长养一切诸佛法故。<a id="a-Ni"></a>菩提心者。<a id="a-Nj"></a>犹如龙珠。<a id="a-Nk"></a>能消一切烦恼毒故。<a id="a-Nl"></a>菩提心者。<a id="a-Nm"></a>如水精珠。<a id="a-Nn"></a>能清一切烦恼浊故。<a id="a-No"></a>菩提心者。<a id="a-Np"></a>如如意珠。<a id="a-Nq"></a>周给一切诸贫乏故。<a id="a-Nr"></a>菩提心者。<a id="a-Ns"></a>如功德瓶。<a id="a-Nt"></a>满足一切众生心故。<a id="a-Nu"></a>菩提心者。<a id="a-Nv"></a>如如意树。<a id="a-Nw"></a>能雨一切庄严具故。<a id="a-Nx"></a>菩提心者。<a id="a-Ny"></a>如鹅羽衣。<a id="a-Nz"></a>不受一切生死垢故。<a id="a-O0"></a>菩提心者。<a id="a-O1"></a>如白氎线。<a id="a-O2"></a>从本已来性清净故。<a id="a-O3"></a>菩提心者。<a id="a-O4"></a>如快利犁。<a id="a-O5"></a>能治一切众生田故。<a id="a-O6"></a>菩提心者。<a id="a-O7"></a>如那罗延。<a id="a-O8"></a>能摧一切我见敌故。<a id="a-O9"></a>菩提心者。<a id="a-OA"></a>犹如快箭。<a id="a-OB"></a>能破一切诸苦的故。<a id="a-OC"></a>菩提心者。<a id="a-OD"></a>犹如利矛。<a id="a-OE"></a>能穿一切烦恼甲故。<a id="a-OF"></a>菩提心者。<a id="a-OG"></a>犹如坚甲。<a id="a-OH"></a>能护一切如理心故。<a id="a-OI"></a>菩提心者。<a id="a-OJ"></a>犹如利刀。<a id="a-OK"></a>能斩一切烦恼首故。<a id="a-OL"></a>菩提心者。<a id="a-OM"></a>犹如利剑。<a id="a-ON"></a>能断一切憍慢铠故。<a id="a-OO"></a>菩提心者。<a id="a-OP"></a>如勇将幢。<a id="a-OQ"></a>能伏一切诸魔军故。<a id="a-OR"></a>菩提心者。<a id="a-OS"></a>犹如利锯。<a id="a-OT"></a>能截一切无明树故。<a id="a-OU"></a>菩提心者。<a id="a-OV"></a>犹如利斧。<a id="a-OW"></a>能伐一切诸苦树故。<a id="a-OX"></a>菩提心者。<a id="a-OY"></a>犹如兵仗。<a id="a-OZ"></a>能防一切诸苦难故。<a id="a-Oa"></a>菩提心者。<a id="a-Ob"></a>犹如善手。<a id="a-Oc"></a>防护一切诸度身故。<a id="a-Od"></a>菩提心者。<a id="a-Oe"></a>犹如好足。<a id="a-Of"></a>安立一切诸功德故。<a id="a-Og"></a>菩提心者。<a id="a-Oh"></a>犹如眼药。<a id="a-Oi"></a>灭除一切无明翳故。<a id="a-Oj"></a>菩提心者。<a id="a-Ok"></a>犹如钳镊。<a id="a-Ol"></a>能拔一切身见刺故。<a id="a-Om"></a>菩提心者。<a id="a-On"></a>犹如卧具。<a id="a-Oo"></a>息除生死诸劳苦故。<a id="a-Op"></a>菩提心者。<a id="a-Oq"></a>如善知识。<a id="a-Or"></a>能解一切生死缚故。<a id="a-Os"></a>菩提心者。<a id="a-Ot"></a>如好珍财。<a id="a-Ou"></a>能除一切贫穷事故。<a id="a-Ov"></a>菩提心者。<a id="a-Ow"></a>如大导师。<a id="a-Ox"></a>善知菩萨出要道故。<a id="a-Oy"></a>菩提心者。<a id="a-Oz"></a>犹如伏藏。<a id="a-P0"></a>出功德财无匮乏故。<a id="a-P1"></a>菩提心者。<a id="a-P2"></a>犹如涌泉。<a id="a-P3"></a>生智慧水无穷尽故。<a id="a-P4"></a>菩提心者。<a id="a-P5"></a>犹如明镜。<a id="a-P6"></a>普现一切法门像故。<a id="a-P7"></a>菩提心者。<a id="a-P8"></a>犹如莲华。<a id="a-P9"></a>不染一切诸罪垢故。<a id="a-PA"></a>菩提心者。<a id="a-PB"></a>犹如大河。<a id="a-PC"></a>流引一切度摄法故。<a id="a-PD"></a>菩提心者。<a id="a-PE"></a>如大龙王。<a id="a-PF"></a>能雨一切妙法雨故。<a id="a-PG"></a>菩提心者。<a id="a-PH"></a>犹如命根。<a id="a-PI"></a>任持菩萨大悲身故。<a id="a-PJ"></a>菩提心者。<a id="a-PK"></a>犹如甘露。<a id="a-PL"></a>能令安住不死界故。<a id="a-PM"></a>菩提心者。<a id="a-PN"></a>犹如大网。<a id="a-PO"></a>普摄一切诸众生故。<a id="a-PP"></a>菩提心者。<a id="a-PQ"></a>犹如罥索。<a id="a-PR"></a>摄取一切所应化故。<a id="a-PS"></a>菩提心者。<a id="a-PT"></a>犹如钩饵。<a id="a-PU"></a>出有渊中所居者故。<a id="a-PV"></a>菩提心者。<a id="a-PW"></a>如阿伽陀药。<a id="a-PX"></a>能令无病永安隐故。<a id="a-PY"></a>菩提心者。<a id="a-PZ"></a>如除毒药。<a id="a-Pa"></a>悉能消歇含爱毒故。<a id="a-Pb"></a>菩提心者。<a id="a-Pc"></a>如善持咒。<a id="a-Pd"></a>能除一切颠倒毒故。<a id="a-Pe"></a>菩提心者。<a id="a-Pf"></a>犹如疾风。<a id="a-Pg"></a>能卷一切诸障雾故。<a id="a-Ph"></a>菩提心者。<a id="a-Pi"></a>如大宝洲。<a id="a-Pj"></a>出生一切觉分宝故。<a id="a-Pk"></a>菩提心者。<a id="a-Pl"></a>如好种性。<a id="a-Pm"></a>出生一切白净法故。<a id="a-Pn"></a>菩提心者。<a id="a-Po"></a>犹如住宅。<a id="a-Pp"></a>诸功德法所依处故。<a id="a-Pq"></a>菩提心者。<a id="a-Pr"></a>犹如市肆。<a id="a-Ps"></a>菩萨商人贸易处故。<a id="a-Pt"></a>菩提心者。<a id="a-Pu"></a>如炼金药。<a id="a-Pv"></a>能治一切烦恼垢故。<a id="a-Pw"></a>菩提心者。<a id="a-Px"></a>犹如好蜜。<a id="a-Py"></a>圆满一切功德味故。<a id="a-Pz"></a>菩提心者。<a id="a-Q0"></a>犹如正道。<a id="a-Q1"></a>令诸菩萨入智城故。<a id="a-Q2"></a>菩提心者。<a id="a-Q3"></a>犹如好器。<a id="a-Q4"></a>能持一切白净物故。<a id="a-Q5"></a>菩提心者。<a id="a-Q6"></a>犹如时雨。<a id="a-Q7"></a>能灭一切烦恼尘故。<a id="a-Q8"></a>菩提心者。<a id="a-Q9"></a>则为住处。<a id="a-QA"></a>一切菩萨所住处故。<a id="a-QB"></a>菩提心者。<a id="a-QC"></a>则为授行。<a id="a-QD"></a>不取声闻解脱果故。<a id="a-QE"></a>菩提心者。<a id="a-QF"></a>如净琉璃。<a id="a-QG"></a>自性明洁无诸垢故。<a id="a-QH"></a>菩提心者。<a id="a-QI"></a>如帝青宝。<a id="a-QJ"></a>出过世间三乘智故。<a id="a-QK"></a>菩提心者。<a id="a-QL"></a>如更漏鼓。<a id="a-QM"></a>觉诸众生。<a id="a-QN"></a>烦恼睡故。<a id="a-QO"></a>菩提心者。<a id="a-QP"></a>如清净水。<a id="a-QQ"></a>性本澄洁无垢浊故。<a id="a-QR"></a>菩提心者。<a id="a-QS"></a>如阎浮金。<a id="a-QT"></a>映夺一切有为善故。<a id="a-QU"></a>菩提心者。<a id="a-QV"></a>如大山王。<a id="a-QW"></a>超出一切诸世间故。<a id="a-QX"></a>菩提心者。<a id="a-QY"></a>则为所归。<a id="a-QZ"></a>不拒一切诸来者故。<a id="a-Qa"></a>菩提心者。<a id="a-Qb"></a>则为义利。<a id="a-Qc"></a>能除一切衰恼事故。<a id="a-Qd"></a>菩提心者。<a id="a-Qe"></a>则为妙宝。<a id="a-Qf"></a>能令一切心欢喜故。<a id="a-Qg"></a>菩提心者。<a id="a-Qh"></a>如大施会。<a id="a-Qi"></a>充满一切众生心故。<a id="a-Qj"></a>菩提心者。<a id="a-Qk"></a>则为尊胜。<a id="a-Ql"></a>诸众生心无与等故。<a id="a-Qm"></a>菩提心者。<a id="a-Qn"></a>犹如伏藏。<a id="a-Qo"></a>能摄一切诸佛法故。<a id="a-Qp"></a>菩提心者。<a id="a-Qq"></a>如因陀罗网。<a id="a-Qr"></a>能伏烦恼阿修罗故。<a id="a-Qs"></a>菩提心者。<a id="a-Qt"></a>如婆楼那风。<a id="a-Qu"></a>能动一切所应化故。<a id="a-Qv"></a>菩提心者。<a id="a-Qw"></a>如因陀罗火。<a id="a-Qx"></a>能烧一切诸惑习故。<a id="a-Qy"></a>菩提心者。<a id="a-Qz"></a>如佛支提。<a id="a-R0"></a>一切世间应供养故。<a id="a-R1"></a>善男子。<a id="a-R2"></a>菩提心者。<a id="a-R3"></a>成就如是无量功德。<a id="a-R4"></a>举要言之。<a id="a-R5"></a>应知悉与一切佛法诸功德等。<a id="a-R6"></a>何以故。<a id="a-R7"></a>因菩提心。<a id="a-R8"></a>出生一切诸菩萨行。<a id="a-R9"></a>三世如来。<a id="a-RA"></a>从菩提心而出生故。<a id="a-RB"></a>是故善男子。<a id="a-RC"></a>若有发阿耨多罗三藐三菩提心者。<a id="a-RD"></a>则已出生无量功德。<a id="a-RE"></a>普能摄取一切智道。<a id="a-RF"></a>乃至善男子。<a id="a-RG"></a>如有宝珠。<a id="a-RH"></a>名自在王。<a id="a-RI"></a>日月光明所照之处。<a id="a-RJ"></a>一切财宝衣服等物。<a id="a-RK"></a>所有价直悉不能及。<a id="a-RL"></a>菩萨摩诃萨。<a id="a-RM"></a>发菩提心。<a id="a-RN"></a>自在王宝。<a id="a-RO"></a>亦复如是。<a id="a-RP"></a>一切智光所照之处。<a id="a-RQ"></a>三世所有天人二乘。<a id="a-RR"></a>漏无漏善一切功德。<a id="a-RS"></a>皆不能及。<a id="a-RT"></a>善男子。<a id="a-RU"></a>海中有宝。<a id="a-RV"></a>名曰海藏。<a id="a-RW"></a>普现海中庄严事。<a id="a-RX"></a>菩萨摩诃萨。<a id="a-RY"></a>菩提心宝。<a id="a-RZ"></a>亦复如是。<a id="a-Ra"></a>普能显现一切智海诸庄严事。<a id="a-Rb"></a>善男子。<a id="a-Rc"></a>譬如天上阎浮檀金。<a id="a-Rd"></a>唯除心王大摩尼宝。<a id="a-Re"></a>余无及者。<a id="a-Rf"></a>菩萨摩诃萨。<a id="a-Rg"></a>发菩提心阎浮檀金。<a id="a-Rh"></a>亦复如是。<a id="a-Ri"></a>除一切智心王大宝。<a id="a-Rj"></a>余无及者。<a id="a-Rk"></a>乃至善男子。<a id="a-Rl"></a>菩提心者。<a id="a-Rm"></a>成就如是无量无边。<a id="a-Rn"></a>乃至不可说不可说殊胜功德。<a id="a-Ro"></a>若有众生。<a id="a-Rp"></a>发阿耨多罗三藐三菩提心。<a id="a-Rq"></a>则获如是胜功德法。<a id="a-Rr"></a>如上略录。<a id="a-Rs"></a>华严大教一百二十门。<a id="a-Rt"></a>赞发此心功德。<a id="a-Ru"></a>广大无边。<a id="a-Rv"></a>然经中。<a id="a-Rw"></a>虽引诸希奇珍宝譬况。<a id="a-Rx"></a>皆是世间有限之物。<a id="a-Ry"></a>以粗比妙。<a id="a-Rz"></a>将浅况深。<a id="a-S0"></a>宁齐出世无尽之珍。<a id="a-S1"></a>岂等佛法难思之旨。<a id="a-S2"></a>故知世出世间。<a id="a-S3"></a>天下之贵。<a id="a-S4"></a>无过心宝。<a id="a-S5"></a>如师子奋迅。<a id="a-S6"></a>威猛最雄。<a id="a-S7"></a>象王蹴蹋。<a id="a-S8"></a>势力无等。<a id="a-S9"></a>所以大树紧那罗王所问经云。<a id="a-SA"></a>尔时大树紧那罗王白言。<a id="a-SB"></a>世尊。<a id="a-SC"></a>我闻菩萨所有三昧。<a id="a-SD"></a>名曰宝住。<a id="a-SE"></a>若有菩萨得是三昧。<a id="a-SF"></a>一切法宝。<a id="a-SG"></a>诸功德法。<a id="a-SH"></a>自然而得。<a id="a-SI"></a>佛告紧那罗王言。<a id="a-SJ"></a>若有菩萨。<a id="a-SK"></a>欲令佛宝种性不断。<a id="a-SL"></a>法宝种性僧宝种性不绝者。<a id="a-SM"></a>修集生起八十种宝。<a id="a-SN"></a>所谓不忘一切智宝之心。<a id="a-SO"></a>乃至观空无相无愿解脱门宝心。<a id="a-SP"></a>入甘露门故。<a id="a-SQ"></a>观一切法无生。<a id="a-SR"></a>宝心。<a id="a-SS"></a>得无生法忍故。<a id="a-ST"></a>见一切法如幻如梦如焰如影如响如水月。<a id="a-SU"></a>宝心。<a id="a-SV"></a>不住诸见故。<a id="a-SW"></a>观因缘法。<a id="a-SX"></a>宝心离断常见故。<a id="a-SY"></a>离诸边见垢秽。<a id="a-SZ"></a>宝心。<a id="a-Sa"></a>离于二故。<a id="a-Sb"></a>入无二法门。<a id="a-Sc"></a>宝心。<a id="a-Sd"></a>觉一道故。<a id="a-Se"></a>离一切行。<a id="a-Sf"></a>宝心。<a id="a-Sg"></a>至正位故。<a id="a-Sh"></a>正观法位。<a id="a-Si"></a>宝心。<a id="a-Sj"></a>一切法平等故。<a id="a-Sk"></a>集助一切菩提法。<a id="a-Sl"></a>宝心。<a id="a-Sm"></a>觉了一切佛法故。<a id="a-Sn"></a>乃至喻如大海。<a id="a-So"></a>为众法主。<a id="a-Sp"></a>集一切宝。<a id="a-Sq"></a>一切众宝。<a id="a-Sr"></a>皆悉来归。<a id="a-Ss"></a>于是海中出生诸宝。<a id="a-St"></a>如是紧那罗王。<a id="a-Su"></a>菩萨。<a id="a-Sv"></a>得是宝住三昧。<a id="a-Sw"></a>为诸一切众生之主。<a id="a-Sx"></a>集一切宝。<a id="a-Sy"></a>一切法宝。<a id="a-Sz"></a>皆悉归趣。<a id="a-T0"></a>是以祖师云。<a id="a-T1"></a>一切宝中。<a id="a-T2"></a>心宝为上。<a id="a-T3"></a>故知一切法宝。<a id="a-T4"></a>皆归宗镜中。<a id="a-T5"></a>无有法财珍宝。<a id="a-T6"></a>而不积聚。<a id="a-T7"></a>如入法界体性经云。<a id="a-T8"></a>文殊师利。<a id="a-T9"></a>复白佛言。<a id="a-TA"></a>以何因缘。<a id="a-TB"></a>名以三昧为宝积耶。<a id="a-TC"></a>佛告文殊师利。<a id="a-TD"></a>譬如大摩尼宝。<a id="a-TE"></a>善磨莹已。<a id="a-TF"></a>安置净处。<a id="a-TG"></a>随彼地方。<a id="a-TH"></a>出诸珍宝不可穷尽。<a id="a-TI"></a>如是文殊师利。<a id="a-TJ"></a>我住此三昧。<a id="a-TK"></a>观于东方。<a id="a-TL"></a>见无量阿僧祇世界。<a id="a-TM"></a>现在诸佛如来。<a id="a-TN"></a>阿罗诃。<a id="a-TO"></a>三藐三佛陀。<a id="a-TP"></a>如是南西北方四维上下。<a id="a-TQ"></a>如是。<a id="a-TR"></a>十方无量阿僧祇世界。<a id="a-TS"></a>我皆现见是诸如来。<a id="a-TT"></a>住此三昧。<a id="a-TU"></a>为众说法。<a id="a-TV"></a>文殊师利。<a id="a-TW"></a>我住此三昧。<a id="a-TX"></a>不见一法。<a id="a-TY"></a>然非法界。<a id="a-TZ"></a>释曰。<a id="a-Ta"></a>宝积三昧者。<a id="a-Tb"></a>即一切众生心。<a id="a-Tc"></a>是。<a id="a-Td"></a>无量功德聚。<a id="a-Te"></a>犹如世间宝积。<a id="a-Tf"></a>若能住此一心宝积三昧。<a id="a-Tg"></a>有何功德宝而不知。<a id="a-Th"></a>故能见十方佛宝。<a id="a-Ti"></a>普照无余。<a id="a-Tj"></a>所以云不见一法。<a id="a-Tk"></a>然非法界。<a id="a-Tl"></a>是以万类之中。<a id="a-Tm"></a>唯心为贵。<a id="a-Tn"></a>如金翅鸟。<a id="a-To"></a>命终之后。<a id="a-Tp"></a>骨肉散尽。<a id="a-Tq"></a>唯有心在。<a id="a-Tr"></a>难陀龙王。<a id="a-Ts"></a>取此鸟心。<a id="a-Tt"></a>以为明珠。<a id="a-Tu"></a>转轮王得。<a id="a-Tv"></a>以为如意珠。<a id="a-Tw"></a>然一切众生心。<a id="a-Tx"></a>亦复如是。<a id="a-Ty"></a>幻身虽灭。<a id="a-Tz"></a>真心不坏。<a id="a-U0"></a>如经云。<a id="a-U1"></a>如劫烧火。<a id="a-U2"></a>不烧虚空。<a id="a-U3"></a>又祖师云。<a id="a-U4"></a>百骸虽溃散。<a id="a-U5"></a>一物镇长灵。<a id="a-U6"></a>若能了此常住真心。<a id="a-U7"></a>即同获于如意珠宝。<a id="a-U8"></a>若得之者。<a id="a-U9"></a>广济于法界。<a id="a-UA"></a>用之者。<a id="a-UB"></a>普润于十方。<a id="a-UC"></a>以此诸大乘经中。<a id="a-UD"></a>十方诸佛。<a id="a-UE"></a>同共赞扬此菩提心。<a id="a-UF"></a>况如无际虚空。<a id="a-UG"></a>未言少分。<a id="a-UH"></a>若下位浅智。<a id="a-UI"></a>焉敢言之。<a id="a-UJ"></a>故先德释涅槃教义云。<a id="a-UK"></a>种种名目。<a id="a-UL"></a>只是一心法。<a id="a-UM"></a>此法即是佛师。<a id="a-UN"></a>诸菩萨母。<a id="a-UO"></a>诸佛菩萨。<a id="a-UP"></a>辩不能宣。<a id="a-UQ"></a>凡夫千舌。<a id="a-UR"></a>岂解揄扬。<a id="a-US"></a>二乘百盲。<a id="a-UT"></a>焉能舞手者哉。<a id="a-UU"></a>此论开发信入。<a id="a-UV"></a>功德无边。<a id="a-UW"></a>若但见闻。<a id="a-UX"></a>设不信乐。<a id="a-UY"></a>尚种善根。<a id="a-UZ"></a>无空过者。<a id="a-Ua"></a>如华严经云。<a id="a-Ub"></a>佛子。<a id="a-Uc"></a>譬如丈夫。<a id="a-Ud"></a>食少金刚。<a id="a-Ue"></a>终竟不消。<a id="a-Uf"></a>要穿其身。<a id="a-Ug"></a>出在于外。<a id="a-Uh"></a>何以故。<a id="a-Ui"></a>金刚不与肉身杂秽而同止故。<a id="a-Uj"></a>于如来所。<a id="a-Uk"></a>种少善根。<a id="a-Ul"></a>亦复如是。<a id="a-Um"></a>要穿一切有为诸行烦恼身。<a id="a-Un"></a>过到于无为究竟智处。<a id="a-Uo"></a>何以故。<a id="a-Up"></a>此少善根。<a id="a-Uq"></a>不与有为诸行烦恼而共住故。<a id="a-Ur"></a>佛子。<a id="a-Us"></a>假使干草。<a id="a-Ut"></a>积同须弥。<a id="a-Uu"></a>投火于中。<a id="a-Uv"></a>如芥子许。<a id="a-Uw"></a>必皆烧尽。<a id="a-Ux"></a>何以故。<a id="a-Uy"></a>火能烧故。<a id="a-Uz"></a>于如来所。<a id="a-V0"></a>种少善根。<a id="a-V1"></a>亦复如是。<a id="a-V2"></a>必能烧尽一切烦恼。<a id="a-V3"></a>究竟得于无余涅槃。<a id="a-V4"></a>何以故。<a id="a-V5"></a>此少善根。<a id="a-V6"></a>性究竟故。<a id="a-V7"></a>佛子。<a id="a-V8"></a>譬如雪山有药王树。<a id="a-V9"></a>名曰善见。<a id="a-VA"></a>若有见者。<a id="a-VB"></a>眼得清净。<a id="a-VC"></a>若有闻者。<a id="a-VD"></a>耳得清净。<a id="a-VE"></a>若有嗅者。<a id="a-VF"></a>鼻得清净。<a id="a-VG"></a>若有尝者。<a id="a-VH"></a>舌得清净。<a id="a-VI"></a>若有触者。<a id="a-VJ"></a>身得清净。<a id="a-VK"></a>若有众生。<a id="a-VL"></a>取彼地土。<a id="a-VM"></a>亦能为作除病利益。<a id="a-VN"></a>佛子。<a id="a-VO"></a>如来应正等觉无上药王。<a id="a-VP"></a>亦复如是。<a id="a-VQ"></a>能作一切。<a id="a-VR"></a>饶益众生。<a id="a-VS"></a>若有得见如来色身。<a id="a-VT"></a>眼得清净。<a id="a-VU"></a>若有得闻如来名号。<a id="a-VV"></a>耳得清净。<a id="a-VW"></a>若有得嗅如来戒香。<a id="a-VX"></a>鼻得清净。<a id="a-VY"></a>若有得尝如来法味。<a id="a-VZ"></a>舌得清净。<a id="a-Va"></a>具广长舌。<a id="a-Vb"></a>解语言法。<a id="a-Vc"></a>若有得触如来光者。<a id="a-Vd"></a>身得清净。<a id="a-Ve"></a>究竟获得无上法身。<a id="a-Vf"></a>若于如来生忆念者。<a id="a-Vg"></a>则得念佛三昧清净。<a id="a-Vh"></a>若有众生。<a id="a-Vi"></a>供养如来所经土地。<a id="a-Vj"></a>及塔庙者。<a id="a-Vk"></a>亦具善根。<a id="a-Vl"></a>灭除一切诸烦恼患。<a id="a-Vm"></a>得贤圣乐。<a id="a-Vn"></a>佛子。<a id="a-Vo"></a>我今告汝。<a id="a-Vp"></a>设有众生。<a id="a-Vq"></a>见闻于佛。<a id="a-Vr"></a>业障缠覆。<a id="a-Vs"></a>不生信乐。<a id="a-Vt"></a>亦种善根。<a id="a-Vu"></a>无空过者。<a id="a-Vv"></a>乃至究竟入于涅槃。<a id="a-Vw"></a>佛子。<a id="a-Vx"></a>菩萨摩诃萨应如是知。<a id="a-Vy"></a>于如来所。<a id="a-Vz"></a>见闻亲近。<a id="a-W0"></a>所种善根。<a id="a-W1"></a>悉离一切诸不善法。<a id="a-W2"></a>具足善法。<a id="a-W3"></a>故知若见若闻。<a id="a-W4"></a>若信不信。<a id="a-W5"></a>皆得究竟无上善根。<a id="a-W6"></a>以见圆觉之佛。<a id="a-W7"></a>普门之法故。<a id="a-W8"></a>以觉圆故。<a id="a-W9"></a>无有缺减。<a id="a-WA"></a>以法普故。<a id="a-WB"></a>自然具足。<a id="a-WC"></a>岂非究竟耶。<a id="a-WD"></a>所以华严初发心功德品颂云。<a id="a-WE"></a>菩萨发心功德量。<a id="a-WF"></a>亿劫称扬不可尽。<a id="a-WG"></a>以出一切诸如来。<a id="a-WH"></a>独觉声闻安乐故。<a id="a-WI"></a>十方国土诸众生。<a id="a-WJ"></a>皆悉施安无量劫。<a id="a-WK"></a>劝持五戒及十善。<a id="a-WL"></a>四禅四等诸定处。<a id="a-WM"></a>复于多劫施安乐。<a id="a-WN"></a>令断诸惑成罗汉。<a id="a-WO"></a>彼诸福聚虽无量。<a id="a-WP"></a>不与发心功德比。<a id="a-WQ"></a>又教亿众成缘觉。<a id="a-WR"></a>获无诤行微妙道。<a id="a-WS"></a>以彼而校菩提心。<a id="a-WT"></a>算数譬喻无能及。<a id="a-WU"></a>一念能过尘数刹。<a id="a-WV"></a>如是经于无量劫。<a id="a-WW"></a>此诸刹数尚可量。<a id="a-WX"></a>发心功德不可知。<a id="a-WY"></a>又颂云。<a id="a-WZ"></a>所说种种众譬喻。<a id="a-Wa"></a>无有能及菩提心。<a id="a-Wb"></a>以诸三世人中尊。<a id="a-Wc"></a>皆从发心而得生。<a id="a-Wd"></a>华严指归云。<a id="a-We"></a>明经有十种益。<a id="a-Wf"></a>一见闻益。<a id="a-Wg"></a>谓此见闻如来。<a id="a-Wh"></a>及此遗法。<a id="a-Wi"></a>所种善根。<a id="a-Wj"></a>成金刚种不可破坏。<a id="a-Wk"></a>要心成佛。<a id="a-Wl"></a>如性起品云。<a id="a-Wm"></a>佛子。<a id="a-Wn"></a>乃至不信邪见众生。<a id="a-Wo"></a>见闻佛者。<a id="a-Wp"></a>彼诸众生。<a id="a-Wq"></a>于见闻中得种善根。<a id="a-Wr"></a>果报不虚。<a id="a-Ws"></a>乃至究竟涅槃等。<a id="a-Wt"></a>二发心益。<a id="a-Wu"></a>谓信位既满。<a id="a-Wv"></a>称彼佛怀发此大心。<a id="a-Ww"></a>此心即是普贤法摄。<a id="a-Wx"></a>是故融通。<a id="a-Wy"></a>即遍无尽时处等法界。<a id="a-Wz"></a>既入彼摄彼。<a id="a-X0"></a>即全诸位。<a id="a-X1"></a>悉皆成满。<a id="a-X2"></a>故经云。<a id="a-X3"></a>初发心即是佛故。<a id="a-X4"></a>悉与三世诸如来等。<a id="a-X5"></a>三起行益。<a id="a-X6"></a>谓若起一普贤行时。<a id="a-X7"></a>即遍一切行。<a id="a-X8"></a>一切位。<a id="a-X9"></a>一切德。<a id="a-XA"></a>一切法。<a id="a-XB"></a>一切处。<a id="a-XC"></a>一切时。<a id="a-XD"></a>一切因。<a id="a-XE"></a>一切果。<a id="a-XF"></a>穷尽法界。<a id="a-XG"></a>具足一切。<a id="a-XH"></a>如帝网等。<a id="a-XI"></a>故经云。<a id="a-XJ"></a>菩萨摩诃萨得闻此法。<a id="a-XK"></a>以少方便。<a id="a-XL"></a>疾得菩提。<a id="a-XM"></a>四摄位益。<a id="a-XN"></a>谓信等五位。<a id="a-XO"></a>一一位中摄一切位。<a id="a-XP"></a>然有二门。<a id="a-XQ"></a>一全位相是门。<a id="a-XR"></a>即一切位是一位故。<a id="a-XS"></a>十信满处。<a id="a-XT"></a>即便成佛。<a id="a-XU"></a>二诸位相资门。<a id="a-XV"></a>则一位中具一切位。<a id="a-XW"></a>如十信中有十住。<a id="a-XX"></a>乃至十地。<a id="a-XY"></a>故经云。<a id="a-XZ"></a>住于一地普摄一切诸地功德。<a id="a-Xa"></a>如十玄门。<a id="a-Xb"></a>五速证益。<a id="a-Xc"></a>依此普门。<a id="a-Xd"></a>一证一切证。<a id="a-Xe"></a>如经明地狱众生。<a id="a-Xf"></a>蒙光灭苦。<a id="a-Xg"></a>才从地狱门出。<a id="a-Xh"></a>升兜率天。<a id="a-Xi"></a>闻此普法。<a id="a-Xj"></a>即得十地者。<a id="a-Xk"></a>明是此法之深益。<a id="a-Xl"></a>六灭障益。<a id="a-Xm"></a>依此普法。<a id="a-Xn"></a>亦一断一切断。<a id="a-Xo"></a>如前兜率天子。<a id="a-Xp"></a>非直自身顿得十地。<a id="a-Xq"></a>亦乃毛孔香熏。<a id="a-Xr"></a>全示众生。<a id="a-Xs"></a>顿灭无量烦恼。<a id="a-Xt"></a>并是普法之胜力。<a id="a-Xu"></a>七转利益。<a id="a-Xv"></a>普行亦成。<a id="a-Xw"></a>即能顿益无边众生。<a id="a-Xx"></a>悉亦同得此十地法。<a id="a-Xy"></a>如前兜率天子。<a id="a-Xz"></a>得十地已。<a id="a-Y0"></a>毛孔中出盖云供养佛。<a id="a-Y1"></a>经云。<a id="a-Y2"></a>若有众生见此盖云者。<a id="a-Y3"></a>彼诸众生。<a id="a-Y4"></a>种一恒河沙转轮王所植善根等。<a id="a-Y5"></a>八造修益。<a id="a-Y6"></a>如善财依此普法。<a id="a-Y7"></a>一得一切得。<a id="a-Y8"></a>以前生曾见闻普法。<a id="a-Y9"></a>成金刚种。<a id="a-YA"></a>遂令今生顿成解行。<a id="a-YB"></a>九顿得益。<a id="a-YC"></a>如经明六千比丘。<a id="a-YD"></a>顿见如来。<a id="a-YE"></a>得十眼境界。<a id="a-YF"></a>祇洹林中。<a id="a-YG"></a>不可说尘数菩萨。<a id="a-YH"></a>顿得无尽自在法海等。<a id="a-YI"></a>十称性益。<a id="a-YJ"></a>谓依此普法。<a id="a-YK"></a>一切众生。<a id="a-YL"></a>无不皆悉称其本性。<a id="a-YM"></a>在佛果海中。<a id="a-YN"></a>即是旧来益。<a id="a-YO"></a>如经明于佛身中。<a id="a-YP"></a>见一切众生已成佛竟。<a id="a-YQ"></a>已涅槃竟。<a id="a-YR"></a>是以此宗镜录中。<a id="a-YS"></a>并是称性而谈。<a id="a-YT"></a>约本而说。<a id="a-YU"></a>因果皆实。<a id="a-YV"></a>理事俱真。<a id="a-YW"></a>以是圆满之宗。<a id="a-YX"></a>普门之法。<a id="a-YY"></a>见普法故。<a id="a-YZ"></a>名为普眼。<a id="a-Ya"></a>普法者。<a id="a-Yb"></a>一具一切。<a id="a-Yc"></a>一一称性。<a id="a-Yd"></a>同时具足。<a id="a-Ye"></a>眼外无法。<a id="a-Yf"></a>乃称普眼。<a id="a-Yg"></a>亦名普眼经。<a id="a-Yh"></a>遂令见闻之人。<a id="a-Yi"></a>皆同性得。<a id="a-Yj"></a>以此性无尽。<a id="a-Yk"></a>则所益何穷。<a id="a-Yl"></a>故能总括无边。<a id="a-Ym"></a>该通一切。<a id="a-Yn"></a>摄前则摄后。<a id="a-Yo"></a>如举初步。<a id="a-Yp"></a>即到千里之程途。<a id="a-Yq"></a>得一则得余。<a id="a-Yr"></a>犹观天月。<a id="a-Ys"></a>即了一切之水月。<a id="a-Yt"></a>故知有教的有其位。<a id="a-Yu"></a>有法必有其人。<a id="a-Yv"></a>如地狱众生。<a id="a-Yw"></a>见闻为种。<a id="a-Yx"></a>处八难内超十地阶。<a id="a-Yy"></a>善财童子。<a id="a-Yz"></a>行解在躬。<a id="a-Z0"></a>于一生中。<a id="a-Z1"></a>圆多劫果。<a id="a-Z2"></a>文理有据。<a id="a-Z3"></a>果报非虚。<a id="a-Z4"></a>可示后贤。<a id="a-Z5"></a>同继斯种。<a id="a-Z6"></a>所以如来藏经中。<a id="a-Z7"></a>校量功德。<a id="a-Z8"></a>受持此经。<a id="a-Z9"></a>供养过去恒河沙现在诸佛。<a id="a-ZA"></a>造恒河沙七宝台。<a id="a-ZB"></a>高十由旬。<a id="a-ZC"></a>日日如是。<a id="a-ZD"></a>乃至五十恒河沙七宝台。<a id="a-ZE"></a>供养恒河沙如来。<a id="a-ZF"></a>不如有人喜乐菩提。<a id="a-ZG"></a>受持此经。<a id="a-ZH"></a>乃至算数譬喻所不能及。<a id="a-ZI"></a>释曰。<a id="a-ZJ"></a>七宝是限量之财。<a id="a-ZK"></a>供养乃有为之福。<a id="a-ZL"></a>若持此经者。<a id="a-ZM"></a>则一乘常住之宝。<a id="a-ZN"></a>真如无尽之福。<a id="a-ZO"></a>如法界比微尘。<a id="a-ZP"></a>岂可校量乎。</p>
  <p id="aZQ">问。<a id="a-ZR"></a>此发菩提心。<a id="a-ZS"></a>当有几种。<a id="a-ZT"></a>依何等菩提发心。<a id="a-ZU"></a>便获如是功德。</p>
  <p id="aZV">答。<a id="a-ZW"></a>若约横论。<a id="a-ZX"></a>随根所证。<a id="a-ZY"></a>有四种菩提。<a id="a-ZZ"></a>若约竖论。<a id="a-Za"></a>依初中后。<a id="a-Zb"></a>有三种菩提。<a id="a-Zc"></a>又发有二种。<a id="a-Zd"></a>一是起发。<a id="a-Ze"></a>二是开发。<a id="a-Zf"></a>起发即一乘十信之首。<a id="a-Zg"></a>开发即一乘十住之初。<a id="a-Zh"></a>今所赞者。<a id="a-Zi"></a>是四种之中。<a id="a-Zj"></a>依上上根。<a id="a-Zk"></a>佛之菩提。<a id="a-Zl"></a>若宗镜所赞。<a id="a-Zm"></a>多取圆信起发之发。<a id="a-Zn"></a>若引华严。<a id="a-Zo"></a>或是初住开发之发。<a id="a-Zp"></a>又今论发者。<a id="a-Zq"></a>不依人依法。<a id="a-Zr"></a>顿悟自心。<a id="a-Zs"></a>万行圆足。<a id="a-Zt"></a>故称曰发。<a id="a-Zu"></a>如华严论云。<a id="a-Zv"></a>发心有二。<a id="a-Zw"></a>一有久从生死苦。<a id="a-Zx"></a>厌苦发心。<a id="a-Zy"></a>有得三乘。<a id="a-Zz"></a>一乘之果。<a id="a-a0"></a>名自觉圣智。<a id="a-a1"></a>亦名佛智。<a id="a-a2"></a>自然智。<a id="a-a3"></a>无师智。<a id="a-a4"></a>二依先觉者。<a id="a-a5"></a>劝令知苦本。<a id="a-a6"></a>方能发心。<a id="a-a7"></a>夫发心者。<a id="a-a8"></a>又有此二种。<a id="a-a9"></a>若言要依先佛发心者。<a id="a-aA"></a>即有常过。<a id="a-aB"></a>即同外道常见。<a id="a-aC"></a>即先觉者。<a id="a-aD"></a>以谁为师。<a id="a-aE"></a>转转相承。<a id="a-aF"></a>不离常见。<a id="a-aG"></a>若有古时常佛为展转之师。<a id="a-aH"></a>即古佛自体自真。<a id="a-aI"></a>不随妄者。<a id="a-aJ"></a>即不可践其古迹。<a id="a-aK"></a>为真自常真。<a id="a-aL"></a>不可以真随生死故。<a id="a-aM"></a>即生死是常生死。<a id="a-aN"></a>佛自是常佛故。<a id="a-aO"></a>若也众生定有生死者。<a id="a-aP"></a>生死自常生死。<a id="a-aQ"></a>不可得成真故。<a id="a-aR"></a>此是断见。<a id="a-aS"></a>此二种俱非。<a id="a-aT"></a>不离断常也。<a id="a-aU"></a>为一切众生生死无性。<a id="a-aV"></a>本无生死。<a id="a-aW"></a>横计生死。<a id="a-aX"></a>本非生死。<a id="a-aY"></a>一切诸佛本无自性故。<a id="a-aZ"></a>实无菩提。<a id="a-aa"></a>亦无涅槃。<a id="a-ab"></a>而众生妄谓诸佛。<a id="a-ac"></a>有菩提涅槃。<a id="a-ad"></a>若有众生能如是知者。<a id="a-ae"></a>名为发心。<a id="a-af"></a>名为诸佛。<a id="a-ag"></a>名为见道。<a id="a-ah"></a>而能开悟一切众生。<a id="a-ai"></a>是达无明者。<a id="a-aj"></a>无明本无。<a id="a-ak"></a>诸佛亦无。<a id="a-al"></a>名为觉者。<a id="a-am"></a>但以无依无住。<a id="a-an"></a>无体无性妙智。<a id="a-ao"></a>能随响应。<a id="a-ap"></a>对现色身。<a id="a-aq"></a>能以此理教化众生。<a id="a-ar"></a>名为大悲。<a id="a-as"></a>故不可有得有证。<a id="a-at"></a>有忻有厌。<a id="a-au"></a>有取有舍。<a id="a-av"></a>有古有今。<a id="a-aw"></a>有真有假。<a id="a-ax"></a>发菩提心也。<a id="a-ay"></a>如是发菩提心。<a id="a-az"></a>不为长夜无明之所覆故。<a id="a-b0"></a>又云。<a id="a-b1"></a>善财白德云比丘言。<a id="a-b2"></a>我已发无上菩提心者。<a id="a-b3"></a>已于文殊师利所。<a id="a-b4"></a>发菩提心。<a id="a-b5"></a>为知菩提无证修。<a id="a-b6"></a>无所求故。<a id="a-b7"></a>但求菩萨。<a id="a-b8"></a>方便三昧加行。<a id="a-b9"></a>其菩提心。<a id="a-bA"></a>自然明白无垢。<a id="a-bB"></a>犹如空中有云。<a id="a-bC"></a>云亡其虚空自空。<a id="a-bD"></a>不复云求虚空也。<a id="a-bE"></a>以明但修菩萨三昧观照。<a id="a-bF"></a>以治执障。<a id="a-bG"></a>然菩提心。<a id="a-bH"></a>无有修作留除之体。<a id="a-bI"></a>在凡不减。<a id="a-bJ"></a>在圣不增。<a id="a-bK"></a>是故今以妙峰山。<a id="a-bL"></a>像以止观二门。<a id="a-bM"></a>七菩提之助显。<a id="a-bN"></a>方便。<a id="a-bO"></a>菩提。<a id="a-bP"></a>心自明白。<a id="a-bQ"></a>及至菩提明白。<a id="a-bR"></a>即菩萨行诸三昧。<a id="a-bS"></a>自是菩提。<a id="a-bT"></a>不复别有菩提。<a id="a-bU"></a>而自明白。<a id="a-bV"></a>以明菩萨处于世间修诸万行。<a id="a-bW"></a>世间万行。<a id="a-bX"></a>乃至菩提。<a id="a-bY"></a>涅槃。<a id="a-bZ"></a>性自离故。<a id="a-ba"></a>以将此法。<a id="a-bb"></a>教化迷流。<a id="a-bc"></a>不了此者。<a id="a-bd"></a>而令悟达性空无垢之智。<a id="a-be"></a>以净诸业。<a id="a-bf"></a>令苦不生。<a id="a-bg"></a>名为大悲。<a id="a-bh"></a>犹如化人教化幻士。<a id="a-bi"></a>以智观业。<a id="a-bj"></a>随时随根。<a id="a-bk"></a>十方等利。<a id="a-bl"></a>无心意识。<a id="a-bm"></a>智幻利生。<a id="a-bn"></a>以此义故。<a id="a-bo"></a>但求菩萨一切诸行。<a id="a-bp"></a>以明即行是菩提。<a id="a-bq"></a>一切无生灭。<a id="a-br"></a>故云我已发无上菩提心者。<a id="a-bs"></a>以明信心菩提。<a id="a-bt"></a>虽未有三昧加行显发。<a id="a-bu"></a>已知无所修无所求故。<a id="a-bv"></a>今求菩萨行者。<a id="a-bw"></a>以明方便三昧相印。<a id="a-bx"></a>方明。<a id="a-by"></a>行及菩提。<a id="a-bz"></a>如实无二。<a id="a-c0"></a>于此之中。<a id="a-c1"></a>不可说言。<a id="a-c2"></a>诸行无常。<a id="a-c3"></a>是生是灭。<a id="a-c4"></a>如此经云。<a id="a-c5"></a>一切法不生。<a id="a-c6"></a>一切法不灭。<a id="a-c7"></a>若能如是解。<a id="a-c8"></a>诸佛当现前。<a id="a-c9"></a>是知菩提之心。<a id="a-cA"></a>不生不灭。<a id="a-cB"></a>无得无依。<a id="a-cC"></a>所云求菩萨行者。<a id="a-cD"></a>是方便显发。<a id="a-cE"></a>当显发之时。<a id="a-cF"></a>则理行无二。<a id="a-cG"></a>所以般若会中。<a id="a-cH"></a>舍利弗念。<a id="a-cI"></a>须菩提。<a id="a-cJ"></a>依何法门。<a id="a-cK"></a>善说般若。<a id="a-cL"></a>须菩提云。<a id="a-cM"></a>我以无依故。<a id="a-cN"></a>辩说如是。<a id="a-cO"></a>诸佛第子。<a id="a-cP"></a>若于一切无依。<a id="a-cQ"></a>皆法尔如是。<a id="a-cR"></a>非我能为。<a id="a-cS"></a>亦如妙善堂中天鼓说法。<a id="a-cT"></a>称为无依印法门。<a id="a-cU"></a>故古偈云。<a id="a-cV"></a>识心达本如如佛。<a id="a-cW"></a>毕竟无依自在人。</p>
 </body>
</html>