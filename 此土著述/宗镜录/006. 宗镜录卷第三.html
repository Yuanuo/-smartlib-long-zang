<!doctype html>
<html id="z3IBX8Y1ds" data-ver="1724">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第三</h1>
  <p id="a2">夫教明一切万法。<a id="a-3"></a>至理虚玄。<a id="a-4"></a>非有无之诠绝自他之性。<a id="a-5"></a>若无一法自体。<a id="a-6"></a>云何立宗。</p>
  <p id="a7">答。<a id="a-8"></a>若不立宗。<a id="a-9"></a>学何归趣。<a id="a-A"></a>若论自他有无。<a id="a-B"></a>皆是众生识心分别。<a id="a-C"></a>是对治门。<a id="a-D"></a>从相待有。<a id="a-E"></a>法身自体。<a id="a-F"></a>中实理心。<a id="a-G"></a>岂同幻有。<a id="a-H"></a>不随幻无。<a id="a-I"></a>楞伽经云。<a id="a-J"></a>佛言。<a id="a-K"></a>大慧。<a id="a-L"></a>譬如非牛马性。<a id="a-M"></a>牛马性。<a id="a-N"></a>其实非有非无。<a id="a-O"></a>彼非无自相。<a id="a-P"></a>古释云。<a id="a-Q"></a>马体上不得说牛性是有是无。<a id="a-R"></a>然非无马自体。<a id="a-S"></a>以譬法身上不得说阴界入性是有是无。<a id="a-T"></a>然非无法身自相。<a id="a-U"></a>此法空之理。<a id="a-V"></a>超过有无。<a id="a-W"></a>即法身之性。<a id="a-X"></a>然有趣有向。<a id="a-Y"></a>智背天真。<a id="a-Z"></a>无得无归情生断灭。<a id="a-a"></a>但有之不用求真规宛尔。<a id="a-b"></a>无之自然足。<a id="a-c"></a>妙旨焕然。<a id="a-d"></a>则寂尔有归。<a id="a-e"></a>恬然无间。<a id="a-f"></a>顿超能所。<a id="a-g"></a>不在有无。<a id="a-h"></a>可谓真归。<a id="a-i"></a>能通至道矣。</p>
  <p id="aj">问。<a id="a-k"></a>以心为宗。<a id="a-l"></a>如何是宗通之相。</p>
  <p id="am">答。<a id="a-n"></a>内证自心第一义理。<a id="a-o"></a>住自觉地。<a id="a-p"></a>入圣智门。<a id="a-q"></a>以此相应。<a id="a-r"></a>名宗通相。<a id="a-s"></a>此是行时。<a id="a-t"></a>非是解时。<a id="a-u"></a>因解成行。<a id="a-v"></a>行成解绝。<a id="a-w"></a>则言说道断。<a id="a-x"></a>心行处灭。<a id="a-y"></a>如楞伽经云。<a id="a-z"></a>佛告大慧。<a id="a-10"></a>宗通者。<a id="a-11"></a>谓缘自得胜进相。<a id="a-12"></a>远离言说文字妄想。<a id="a-13"></a>趣无漏界自觉地自相。<a id="a-14"></a>远离一切虚妄觉想。<a id="a-15"></a>降伏一切外道众魔。<a id="a-16"></a>缘自觉趣光明辉发。<a id="a-17"></a>是名宗通相。<a id="a-18"></a>所以悟心成祖。<a id="a-19"></a>先圣相传。<a id="a-1A"></a>故达磨大师云。<a id="a-1B"></a>明佛心宗。<a id="a-1C"></a>寸无差悟。<a id="a-1D"></a>行解相应。<a id="a-1E"></a>名之曰祖。<a id="a-1F"></a>又偈云。<a id="a-1G"></a>亦不睹恶而生慊。<a id="a-1H"></a>亦不观善而勤措。<a id="a-1I"></a>亦不舍愚而近贤。<a id="a-1J"></a>亦不抛迷而就悟。<a id="a-1K"></a>达大道兮。<a id="a-1L"></a>过量。<a id="a-1M"></a>通佛心兮。<a id="a-1N"></a>出度。<a id="a-1O"></a>不与凡圣同躔。<a id="a-1P"></a>超然。<a id="a-1Q"></a>名之曰祖。</p>
  <p id="a1R">问。<a id="a-1S"></a>悟道明宗。<a id="a-1T"></a>如人饮水。<a id="a-1U"></a>冷暖自知。<a id="a-1V"></a>云何说其行相。</p>
  <p id="a1W">答。<a id="a-1X"></a>前已云。<a id="a-1Y"></a>诸佛方便。<a id="a-1Z"></a>不断今时。<a id="a-1a"></a>密布深慈。<a id="a-1b"></a>不令孤弃。<a id="a-1c"></a>已明达者。<a id="a-1d"></a>终不发言。<a id="a-1e"></a>只为因疑故。<a id="a-1f"></a>问因问故答。<a id="a-1g"></a>此是本师。<a id="a-1h"></a>于楞伽会上。<a id="a-1i"></a>为十方诸大菩萨。<a id="a-1j"></a>来求法者。<a id="a-1k"></a>亲说此二通。<a id="a-1l"></a>一宗通。<a id="a-1m"></a>二说通。<a id="a-1n"></a>宗通为菩萨。<a id="a-1o"></a>说通为童蒙。<a id="a-1p"></a>祖佛俯为初机童蒙。<a id="a-1q"></a>少垂开示。<a id="a-1r"></a>此约说通。<a id="a-1s"></a>只为从他觅法。<a id="a-1t"></a>随语生解。<a id="a-1u"></a>恐执方便为真实。<a id="a-1v"></a>迷于宗通。<a id="a-1w"></a>是以分开二通之义。<a id="a-1x"></a>宗通者。<a id="a-1y"></a>谓缘自得胜进相。<a id="a-1z"></a>远离言说文字妄想。<a id="a-20"></a>乃至缘自觉趣光明辉发。<a id="a-21"></a>若亲到自觉地。<a id="a-22"></a>光明发时。<a id="a-23"></a>得云如人饮水。<a id="a-24"></a>冷暖自知。<a id="a-25"></a>如群盲眼开。<a id="a-26"></a>分明照境。<a id="a-27"></a>验象真体。<a id="a-28"></a>终不摸其尾牙。<a id="a-29"></a>见乳正色。<a id="a-2A"></a>岂在谈其鹄雪。<a id="a-2B"></a>当此具眼人前。<a id="a-2C"></a>若更说示。<a id="a-2D"></a>则不得称知时名为大法师。<a id="a-2E"></a>实见月人。<a id="a-2F"></a>终不观指。<a id="a-2G"></a>亲到家者。<a id="a-2H"></a>自息问程。<a id="a-2I"></a>唯证相应。<a id="a-2J"></a>不俟言说。<a id="a-2K"></a>终不执指为月。<a id="a-2L"></a>亦不离指见月。<a id="a-2M"></a>如大涅槃经云。<a id="a-2N"></a>譬如有王。<a id="a-2O"></a>告一大臣。<a id="a-2P"></a>汝牵一象。<a id="a-2Q"></a>以示盲者。<a id="a-2R"></a>尔时大臣。<a id="a-2S"></a>受王敕已。<a id="a-2T"></a>多集众盲。<a id="a-2U"></a>以象示之。<a id="a-2V"></a>时彼众盲。<a id="a-2W"></a>各以手触。<a id="a-2X"></a>大臣即还。<a id="a-2Y"></a>而白王言。<a id="a-2Z"></a>臣已示竟。<a id="a-2a"></a>尔时大王。<a id="a-2b"></a>即唤众盲。<a id="a-2c"></a>各各问言。<a id="a-2d"></a>汝见象耶。<a id="a-2e"></a>众盲各言。<a id="a-2f"></a>我已得见。<a id="a-2g"></a>王言。<a id="a-2h"></a>象为何类。<a id="a-2i"></a>其触牙者。<a id="a-2j"></a>即言。<a id="a-2k"></a>象形。<a id="a-2l"></a>如芦菔根。<a id="a-2m"></a>其触耳者。<a id="a-2n"></a>言象如箕。<a id="a-2o"></a>其触头者。<a id="a-2p"></a>言象如石。<a id="a-2q"></a>其触鼻者。<a id="a-2r"></a>言象如杵。<a id="a-2s"></a>其触脚者。<a id="a-2t"></a>言象如木臼。<a id="a-2u"></a>其触脊者。<a id="a-2v"></a>言象如床。<a id="a-2w"></a>其触腹者。<a id="a-2x"></a>言象如瓮。<a id="a-2y"></a>其触尾者。<a id="a-2z"></a>言象如绳。<a id="a-30"></a>善男子。<a id="a-31"></a>如彼众盲。<a id="a-32"></a>不说象体。<a id="a-33"></a>亦非不说。<a id="a-34"></a>若是众相。<a id="a-35"></a>悉非象者。<a id="a-36"></a>离是之外。<a id="a-37"></a>更无别象。<a id="a-38"></a>善男子。<a id="a-39"></a>王喻如来应正遍知。<a id="a-3A"></a>臣喻方等大涅槃经。<a id="a-3B"></a>象喻佛性。<a id="a-3C"></a>盲喻一切无明众生。<a id="a-3D"></a>是诸众生闻佛说已。<a id="a-3E"></a>或作是言。<a id="a-3F"></a>色是佛性。<a id="a-3G"></a>何以故。<a id="a-3H"></a>是色虽灭。<a id="a-3I"></a>次第相续。<a id="a-3J"></a>是故获得无上如来三十二相如来常色。<a id="a-3K"></a>如来色者。<a id="a-3L"></a>常不断故。<a id="a-3M"></a>是说色名为佛性。<a id="a-3N"></a>譬如真金。<a id="a-3O"></a>质虽迁变。<a id="a-3P"></a>色常不异。<a id="a-3Q"></a>或时作钏作盘。<a id="a-3R"></a>然其黄色初无改易。<a id="a-3S"></a>众生佛性。<a id="a-3T"></a>亦复如是。<a id="a-3U"></a>质虽无常。<a id="a-3V"></a>而色是常。<a id="a-3W"></a>以是故。<a id="a-3X"></a>说色为佛性。<a id="a-3Y"></a>乃至说受想行识等为佛性。<a id="a-3Z"></a>又有说言。<a id="a-3a"></a>离阴有我。<a id="a-3b"></a>我是佛性。<a id="a-3c"></a>如彼盲人。<a id="a-3d"></a>各各说象。<a id="a-3e"></a>虽不得实。<a id="a-3f"></a>非不说象。<a id="a-3g"></a>说佛性者。<a id="a-3h"></a>亦复如是。<a id="a-3i"></a>非即六法。<a id="a-3j"></a>不离六法。<a id="a-3k"></a>善男子。<a id="a-3l"></a>是故我说众生佛性。<a id="a-3m"></a>非色不离色。<a id="a-3n"></a>乃至非我不离我。<a id="a-3o"></a>善男子。<a id="a-3p"></a>有诸外道。<a id="a-3q"></a>虽说有我。<a id="a-3r"></a>而实无我。<a id="a-3s"></a>众生我者。<a id="a-3t"></a>即是五阴。<a id="a-3u"></a>离阴之外。<a id="a-3v"></a>更无别我。<a id="a-3w"></a>善男子。<a id="a-3x"></a>譬如茎叶须台。<a id="a-3y"></a>合为莲华。<a id="a-3z"></a>离是之外。<a id="a-40"></a>更无别华。<a id="a-41"></a>又佛言。<a id="a-42"></a>善男子。<a id="a-43"></a>是诸外道。<a id="a-44"></a>痴如小儿。<a id="a-45"></a>无慧方便。<a id="a-46"></a>不能了达。<a id="a-47"></a>常与无常。<a id="a-48"></a>苦与乐。<a id="a-49"></a>净不净。<a id="a-4A"></a>我无我。<a id="a-4B"></a>寿命非寿命。<a id="a-4C"></a>众生非众生。<a id="a-4D"></a>实非实。<a id="a-4E"></a>有非有。<a id="a-4F"></a>于佛法中。<a id="a-4G"></a>取少许分。<a id="a-4H"></a>虚妄计有。<a id="a-4I"></a>常乐我净。<a id="a-4J"></a>而实不知常乐我净。<a id="a-4K"></a>如生盲人。<a id="a-4L"></a>不识乳色。<a id="a-4M"></a>便问他言。<a id="a-4N"></a>乳色何似。<a id="a-4O"></a>他人答言。<a id="a-4P"></a>色白如贝。<a id="a-4Q"></a>盲人复问。<a id="a-4R"></a>是乳色者。<a id="a-4S"></a>如贝[革*卬]耶。<a id="a-4T"></a>答言不也。<a id="a-4U"></a>复问。<a id="a-4V"></a>贝色为何似耶。<a id="a-4W"></a>答言。<a id="a-4X"></a>犹稻米粖。<a id="a-4Y"></a>盲人复问。<a id="a-4Z"></a>乳色柔软。<a id="a-4a"></a>如稻米粖耶。<a id="a-4b"></a>稻米粖者。<a id="a-4c"></a>复何所似。<a id="a-4d"></a>答言。<a id="a-4e"></a>犹如雨雪。<a id="a-4f"></a>盲人复言。<a id="a-4g"></a>彼稻米粖冷如雪耶。<a id="a-4h"></a>雪复何似。<a id="a-4i"></a>答言。<a id="a-4j"></a>犹如白鹄。<a id="a-4k"></a>是生盲人。<a id="a-4l"></a>虽闻如是四种譬喻。<a id="a-4m"></a>终不能得识乳真色。<a id="a-4n"></a>是诸外道。<a id="a-4o"></a>亦复如是。<a id="a-4p"></a>终不能识常乐我净。<a id="a-4q"></a>善男子。<a id="a-4r"></a>以是义故。<a id="a-4s"></a>我佛法中。<a id="a-4t"></a>有真实谛。<a id="a-4u"></a>非于外道。<a id="a-4v"></a>夫真实谛者。<a id="a-4w"></a>宗镜所归。<a id="a-4x"></a>未闻悟时。<a id="a-4y"></a>不信解者。<a id="a-4z"></a>所有说法。<a id="a-50"></a>及自修行。<a id="a-51"></a>皆成生灭折伏之门。<a id="a-52"></a>不入无生究竟之道。<a id="a-53"></a>如庵提遮女经云。<a id="a-54"></a>尔时文殊师利。<a id="a-55"></a>又问曰。<a id="a-56"></a>颇有明知生而不生相。<a id="a-57"></a>为生所留者不。<a id="a-58"></a>答曰有。<a id="a-59"></a>虽自明见。<a id="a-5A"></a>其力未充。<a id="a-5B"></a>而为生所留者是也。<a id="a-5C"></a>又问曰。<a id="a-5D"></a>颇有无知不识生性。<a id="a-5E"></a>而毕竟不为生所留者不。<a id="a-5F"></a>答曰无。<a id="a-5G"></a>所以者何。<a id="a-5H"></a>若不见生性。<a id="a-5I"></a>虽因调伏。<a id="a-5J"></a>少得安处。<a id="a-5K"></a>其不安之相。<a id="a-5L"></a>常为对治。<a id="a-5M"></a>若能见生性者。<a id="a-5N"></a>虽在不安之处。<a id="a-5O"></a>而安相常现前。<a id="a-5P"></a>若不如是知者。<a id="a-5Q"></a>虽有种种胜辩谈说。<a id="a-5R"></a>甚深典籍。<a id="a-5S"></a>而即是生灭心。<a id="a-5T"></a>说彼实相密要之言。<a id="a-5U"></a>如盲辩色。<a id="a-5V"></a>因他语故。<a id="a-5W"></a>说得青黄赤白黑。<a id="a-5X"></a>而不能自见色之正相。<a id="a-5Y"></a>今不能见诸法者。<a id="a-5Z"></a>亦复如是。<a id="a-5a"></a>但今为生所生。<a id="a-5b"></a>为死所死者。<a id="a-5c"></a>而有所说者。<a id="a-5d"></a>乃于其人。<a id="a-5e"></a>即无生死之义耶。<a id="a-5f"></a>若为常无常所系者。<a id="a-5g"></a>亦复如是。<a id="a-5h"></a>当知大得空者亦不自得空。<a id="a-5i"></a>故说有空义耶。<a id="a-5j"></a>故知能了万法无生之性。<a id="a-5k"></a>是为得道。<a id="a-5l"></a>大般若经云。<a id="a-5m"></a>佛言。<a id="a-5n"></a>善现。<a id="a-5o"></a>以一切法空无所有。<a id="a-5p"></a>皆不自在。<a id="a-5q"></a>虚诳不坚。<a id="a-5r"></a>故一切法。<a id="a-5s"></a>无生无起。<a id="a-5t"></a>无知无见。<a id="a-5u"></a>复次善现。<a id="a-5v"></a>一切法性。<a id="a-5w"></a>无所依止。<a id="a-5x"></a>无所系属。<a id="a-5y"></a>由此因缘。<a id="a-5z"></a>无生无起。<a id="a-60"></a>无知无见。<a id="a-61"></a>华严经云。<a id="a-62"></a>如实法印。<a id="a-63"></a>印诸业门。<a id="a-64"></a>得法无生。<a id="a-65"></a>住佛所住。<a id="a-66"></a>观无生性。<a id="a-67"></a>印诸境界。<a id="a-68"></a>诸佛护念。<a id="a-69"></a>发心回向。<a id="a-6A"></a>与诸法性。<a id="a-6B"></a>相应回向。<a id="a-6C"></a>入无作法。<a id="a-6D"></a>成就所作方便。<a id="a-6E"></a>是以不了唯心之旨。<a id="a-6F"></a>未入宗镜之人。<a id="a-6G"></a>向无生中。<a id="a-6H"></a>起贪痴之垢。<a id="a-6I"></a>于真空内。<a id="a-6J"></a>着境界之缘。<a id="a-6K"></a>以为对治。<a id="a-6L"></a>成其轮转。<a id="a-6M"></a>若能返照。<a id="a-6N"></a>心境俱寂。<a id="a-6O"></a>如诸法无行经云。<a id="a-6P"></a>若菩萨见贪欲际。<a id="a-6Q"></a>即是真际。<a id="a-6R"></a>见嗔恚际。<a id="a-6S"></a>即是真际。<a id="a-6T"></a>见愚痴际。<a id="a-6U"></a>即是真际。<a id="a-6V"></a>则能毕灭业障之罪。<a id="a-6W"></a>乃至凡夫愚人。<a id="a-6X"></a>不知诸法毕竟灭相故。<a id="a-6Y"></a>自见其身。<a id="a-6Z"></a>亦见他人。<a id="a-6a"></a>以是见故。<a id="a-6b"></a>便起身口意业。<a id="a-6c"></a>乃至不见佛。<a id="a-6d"></a>不见法。<a id="a-6e"></a>不见僧。<a id="a-6f"></a>是则不见一切法。<a id="a-6g"></a>若不见一切法。<a id="a-6h"></a>于诸法中。<a id="a-6i"></a>则不生疑。<a id="a-6j"></a>不生疑故。<a id="a-6k"></a>则不受一切法。<a id="a-6l"></a>不受一切法故。<a id="a-6m"></a>则自寂灭。<a id="a-6n"></a>不思议佛境界经云。<a id="a-6o"></a>尔时世尊。<a id="a-6p"></a>复语文殊师利菩萨言。<a id="a-6q"></a>童子。<a id="a-6r"></a>汝能了知如来所住平等法不。<a id="a-6s"></a>文殊师利菩萨言。<a id="a-6t"></a>世尊。<a id="a-6u"></a>我已了知。<a id="a-6v"></a>佛言。<a id="a-6w"></a>童子。<a id="a-6x"></a>何者是如来所住平等法。<a id="a-6y"></a>文殊师利菩萨言。<a id="a-6z"></a>世尊。<a id="a-70"></a>一切凡夫。<a id="a-71"></a>起贪嗔痴处。<a id="a-72"></a>是如来所住平等法。<a id="a-73"></a>佛言。<a id="a-74"></a>童子。<a id="a-75"></a>云何一切凡夫。<a id="a-76"></a>起贪嗔痴处。<a id="a-77"></a>是如来所住平等法。<a id="a-78"></a>文殊师利菩萨言。<a id="a-79"></a>世尊。<a id="a-7A"></a>一切凡夫。<a id="a-7B"></a>于空无相无愿法中。<a id="a-7C"></a>起贪嗔痴。<a id="a-7D"></a>是故一切凡夫。<a id="a-7E"></a>起贪嗔痴处。<a id="a-7F"></a>即是如来所住平等法。<a id="a-7G"></a>佛言。<a id="a-7H"></a>童子。<a id="a-7I"></a>空岂是有法。<a id="a-7J"></a>而言于中。<a id="a-7K"></a>有贪嗔痴。<a id="a-7L"></a>文殊师利菩萨言。<a id="a-7M"></a>世尊。<a id="a-7N"></a>空是有。<a id="a-7O"></a>是故贪嗔痴亦是有。<a id="a-7P"></a>佛言。<a id="a-7Q"></a>童子。<a id="a-7R"></a>空云何有。<a id="a-7S"></a>贪嗔痴。<a id="a-7T"></a>复云何有。<a id="a-7U"></a>文殊师利菩萨言。<a id="a-7V"></a>世尊。<a id="a-7W"></a>空以言说故有。<a id="a-7X"></a>贪嗔痴。<a id="a-7Y"></a>亦以言说故有。<a id="a-7Z"></a>如佛说。<a id="a-7a"></a>比丘有。<a id="a-7b"></a>无生无起。<a id="a-7c"></a>无作无为。<a id="a-7d"></a>非诸行法。<a id="a-7e"></a>此无生无起。<a id="a-7f"></a>无作无为非诸行法。<a id="a-7g"></a>非不有。<a id="a-7h"></a>若不有者。<a id="a-7i"></a>则于生起作为诸行之法。<a id="a-7j"></a>应无出离。<a id="a-7k"></a>以有。<a id="a-7l"></a>故言出离耳。<a id="a-7m"></a>此亦如是。<a id="a-7n"></a>若无有空。<a id="a-7o"></a>则于贪嗔痴。<a id="a-7p"></a>无有出离。<a id="a-7q"></a>以有。<a id="a-7r"></a>故说离贪等诸烦恼耳。<a id="a-7s"></a>中观论偈云。<a id="a-7t"></a>从法不生法。<a id="a-7u"></a>亦不生非法。<a id="a-7v"></a>从非法不生。<a id="a-7w"></a>法。<a id="a-7x"></a>及于非法。<a id="a-7y"></a>直释偈意。<a id="a-7z"></a>法即是有。<a id="a-80"></a>如色心等。<a id="a-81"></a>非法是无。<a id="a-82"></a>如兔角等。<a id="a-83"></a>若从法生法。<a id="a-84"></a>如母生子。<a id="a-85"></a>法生非法。<a id="a-86"></a>如人生石女儿。<a id="a-87"></a>从非法生法。<a id="a-88"></a>如兔角生人。<a id="a-89"></a>从非法生非法者。<a id="a-8A"></a>如龟毛生兔角。<a id="a-8B"></a>故般若假名论云。<a id="a-8C"></a>复有念言。<a id="a-8D"></a>若如来但证无所得者。<a id="a-8E"></a>佛法即一非是无边。<a id="a-8F"></a>是故经言。<a id="a-8G"></a>如来说一切法。<a id="a-8H"></a>皆是佛法。<a id="a-8I"></a>佛法谓何。<a id="a-8J"></a>即无所得。<a id="a-8K"></a>未曾一法。<a id="a-8L"></a>有可得性。<a id="a-8M"></a>是故一切。<a id="a-8N"></a>无非佛法。<a id="a-8O"></a>云何一切。<a id="a-8P"></a>皆无所得。<a id="a-8Q"></a>经云。<a id="a-8R"></a>一切法者。<a id="a-8S"></a>即非一切法。<a id="a-8T"></a>云何非耶。<a id="a-8U"></a>无生性故。<a id="a-8V"></a>若无生即无性。<a id="a-8W"></a>云何名一切法。<a id="a-8X"></a>于无性中。<a id="a-8Y"></a>假言说故。<a id="a-8Z"></a>一切法无有性者。<a id="a-8a"></a>即是众生如来藏性。<a id="a-8b"></a>庞居士偈云。<a id="a-8c"></a>劫火燃天天不热。<a id="a-8d"></a>岚风吹动不闻声。<a id="a-8e"></a>百川竞注海不溢。<a id="a-8f"></a>五岳名山不见形。<a id="a-8g"></a>澄清静虑无踪迹。<a id="a-8h"></a>千途尽总入无生。<a id="a-8i"></a>故知诸法从意成形。<a id="a-8j"></a>千途因心有像。<a id="a-8k"></a>一念澄寂。<a id="a-8l"></a>万境旷然。<a id="a-8m"></a>元同不二之门。<a id="a-8n"></a>尽入无生之旨。<a id="a-8o"></a>所以傅大士行路难云。<a id="a-8p"></a>君不见。<a id="a-8q"></a>诸法但假空施设。<a id="a-8r"></a>寂静无门为法门。<a id="a-8s"></a>一切法中心为主。<a id="a-8t"></a>余今不复得心原。<a id="a-8u"></a>究捡心原既不得。<a id="a-8v"></a>当知诸法并无根。<a id="a-8w"></a>又无生有二。<a id="a-8x"></a>如通心论云。<a id="a-8y"></a>一法性无生。<a id="a-8z"></a>妙理言法。<a id="a-90"></a>至虚言性。<a id="a-91"></a>本来自尔。<a id="a-92"></a>名曰无生。<a id="a-93"></a>二缘起无生。<a id="a-94"></a>夫境由心现。<a id="a-95"></a>故不从他生。<a id="a-96"></a>心籍境起。<a id="a-97"></a>故不自生。<a id="a-98"></a>心境各异。<a id="a-99"></a>故不共生。<a id="a-9A"></a>相因而有。<a id="a-9B"></a>故不无因生。<a id="a-9C"></a>亦云。<a id="a-9D"></a>一理无生。<a id="a-9E"></a>圆成实性。<a id="a-9F"></a>本不生故。<a id="a-9G"></a>二事无生。<a id="a-9H"></a>缘生之相。<a id="a-9I"></a>即无生故。<a id="a-9J"></a>止观云。<a id="a-9K"></a>若释金刚经。<a id="a-9L"></a>即转无生意。<a id="a-9M"></a>度入不住门中。<a id="a-9N"></a>种种不住。<a id="a-9O"></a>不住色布施。<a id="a-9P"></a>不住声香等布施。<a id="a-9Q"></a>虽诸法不住。<a id="a-9R"></a>以无住法住般若中。<a id="a-9S"></a>即是入空。<a id="a-9T"></a>以无住法住世谛。<a id="a-9U"></a>即是入假。<a id="a-9V"></a>以无住法住实相。<a id="a-9W"></a>即是入中。<a id="a-9X"></a>此无住慧。<a id="a-9Y"></a>即是金刚。<a id="a-9Z"></a>三昧。<a id="a-9a"></a>能破盘石沙砾。<a id="a-9b"></a>彻至本际。<a id="a-9c"></a>又如释迦牟尼入大寂定金刚三昧。<a id="a-9d"></a>天亲无著论。<a id="a-9e"></a>开善广解。<a id="a-9f"></a>讵出无生无住之意。<a id="a-9g"></a>若得此意。<a id="a-9h"></a>千经万论。<a id="a-9i"></a>豁矣无疑。<a id="a-9j"></a>此是学观之初章。<a id="a-9k"></a>思议之根本。<a id="a-9l"></a>释异之妙慧。<a id="a-9m"></a>入道之指归。<a id="a-9n"></a>纲骨旷大。<a id="a-9o"></a>事理具足。<a id="a-9p"></a>一解千从。<a id="a-9q"></a>法门自在。<a id="a-9r"></a>故知一切诸法。<a id="a-9s"></a>皆从无生性空而有。<a id="a-9t"></a>有而非有。<a id="a-9u"></a>不离俗而常真。<a id="a-9v"></a>非有而有。<a id="a-9w"></a>不离真而恒俗。<a id="a-9x"></a>则幻有立而无生显。<a id="a-9y"></a>空有历然。<a id="a-9z"></a>两相泯而双事存。<a id="a-A0"></a>真俗宛尔。<a id="a-A1"></a>斯则无生而无不生。<a id="a-A2"></a>不住二边矣。<a id="a-A3"></a>如古德颂云。<a id="a-A4"></a>无生终不住。<a id="a-A5"></a>万像徒流布。<a id="a-A6"></a>若作无生解。<a id="a-A7"></a>还被无生固。</p>
  <p id="aA8">问。<a id="a-A9"></a>以心为宗。<a id="a-AA"></a>理须究竟。<a id="a-AB"></a>约有情界。<a id="a-AC"></a>真妄似分。<a id="a-AD"></a>不可雷同。<a id="a-AE"></a>有滥圆觉。<a id="a-AF"></a>如金鋀共爇。<a id="a-AG"></a>真伪俄分。<a id="a-AH"></a>砂米同炊。<a id="a-AI"></a>生熟有异。<a id="a-AJ"></a>未审以何心为宗。</p>
  <p id="aAK">答。<a id="a-AL"></a>诚如所问。<a id="a-AM"></a>须细识心。<a id="a-AN"></a>此妙难知。<a id="a-AO"></a>唯佛能辩。<a id="a-AP"></a>只为三乘慕道。<a id="a-AQ"></a>见有差殊。<a id="a-AR"></a>错指妄心。<a id="a-AS"></a>以为真实。<a id="a-AT"></a>认妄贼而为真子。<a id="a-AU"></a>劫尽家珍。<a id="a-AV"></a>收鱼目以作骊珠。<a id="a-AW"></a>空迷智眼。<a id="a-AX"></a>遂使愚痴之子。<a id="a-AY"></a>陷有狱之重关。<a id="a-AZ"></a>邪倒之人。<a id="a-Aa"></a>溺见河之骇浪。<a id="a-Ab"></a>戏炽焰于朽宅。<a id="a-Ac"></a>忘苦忘疲。<a id="a-Ad"></a>卧大梦于长宵。<a id="a-Ae"></a>迷心迷性。<a id="a-Af"></a>皆为执斯缘虑。<a id="a-Ag"></a>作自己身。<a id="a-Ah"></a>遗此真心。<a id="a-Ai"></a>认他声色。<a id="a-Aj"></a>斯则出俗外道。<a id="a-Ak"></a>在家凡夫之所失也。<a id="a-Al"></a>乃至三乘慕道。<a id="a-Am"></a>法学。<a id="a-An"></a>禅宗。<a id="a-Ao"></a>亦迷此心。<a id="a-Ap"></a>执佛方便。<a id="a-Aq"></a>致使教开八网。<a id="a-Ar"></a>乘对四机。<a id="a-As"></a>越一念而远骤三祇。<a id="a-At"></a>功虚大劫。<a id="a-Au"></a>离宝所而久淹化垒。<a id="a-Av"></a>迹困长衢。<a id="a-Aw"></a>斯即权机小果。<a id="a-Ax"></a>乃至禅宗不得意者之所失也。<a id="a-Ay"></a>所以首楞严经云。<a id="a-Az"></a>佛告阿难。<a id="a-B0"></a>一切众生从无始来。<a id="a-B1"></a>种种颠倒。<a id="a-B2"></a>业种自然。<a id="a-B3"></a>如恶叉聚。<a id="a-B4"></a>诸修行人。<a id="a-B5"></a>不能得成无上菩提。<a id="a-B6"></a>乃至别成声闻缘觉。<a id="a-B7"></a>及成外道诸天魔王。<a id="a-B8"></a>及魔眷属。<a id="a-B9"></a>皆由不知二种根本。<a id="a-BA"></a>错乱修习。<a id="a-BB"></a>犹如煮砂欲成嘉馔。<a id="a-BC"></a>纵经尘劫。<a id="a-BD"></a>终不能得。<a id="a-BE"></a>云何二种。<a id="a-BF"></a>阿难。<a id="a-BG"></a>一者。<a id="a-BH"></a>无始生死根本。<a id="a-BI"></a>则汝今者。<a id="a-BJ"></a>与诸众生。<a id="a-BK"></a>用攀缘心。<a id="a-BL"></a>为自性者。<a id="a-BM"></a>二者。<a id="a-BN"></a>无始菩提涅槃。<a id="a-BO"></a>元清净体。<a id="a-BP"></a>则汝今者。<a id="a-BQ"></a>识精元明。<a id="a-BR"></a>能生诸缘。<a id="a-BS"></a>缘所遗者。<a id="a-BT"></a>由诸众生遗此本明。<a id="a-BU"></a>虽终日行而不自觉。<a id="a-BV"></a>枉入诸趣。<a id="a-BW"></a>释曰。<a id="a-BX"></a>此二种根本。<a id="a-BY"></a>即真妄二心。<a id="a-BZ"></a>一者无始生死根本者。<a id="a-Ba"></a>即根本无明。<a id="a-Bb"></a>此是妄心。<a id="a-Bc"></a>最初迷一法界。<a id="a-Bd"></a>不觉忽起而有其念。<a id="a-Be"></a>忽起即是无始。<a id="a-Bf"></a>如睛劳华现。<a id="a-Bg"></a>睡熟梦生。<a id="a-Bh"></a>本无元起之由。<a id="a-Bi"></a>非有定。<a id="a-Bj"></a>生之处。<a id="a-Bk"></a>皆自妄念。<a id="a-Bl"></a>非他外缘。<a id="a-Bm"></a>从此成微细业识。<a id="a-Bn"></a>则起转识。<a id="a-Bo"></a>转作能心。<a id="a-Bp"></a>后起现识。<a id="a-Bq"></a>现外境界。<a id="a-Br"></a>一切众生。<a id="a-Bs"></a>同用此业转现等三识。<a id="a-Bt"></a>起内外攀缘。<a id="a-Bu"></a>为心自性。<a id="a-Bv"></a>因此生死相续。<a id="a-Bw"></a>以为根本。<a id="a-Bx"></a>二者无始菩提。<a id="a-By"></a>涅槃元清净体者。<a id="a-Bz"></a>此即真心。<a id="a-C0"></a>亦云自性清净心。<a id="a-C1"></a>亦云清净本觉。<a id="a-C2"></a>以无起无生。<a id="a-C3"></a>自体不动。<a id="a-C4"></a>不为生死所染。<a id="a-C5"></a>不为涅槃所净。<a id="a-C6"></a>目为清净。<a id="a-C7"></a>此清净体。<a id="a-C8"></a>是八识之精元。<a id="a-C9"></a>本自圆明。<a id="a-CA"></a>以随染不觉不守性故。<a id="a-CB"></a>如虚谷任响。<a id="a-CC"></a>随缘发声。<a id="a-CD"></a>此亦如然。<a id="a-CE"></a>能生诸法。<a id="a-CF"></a>则立见相二分。<a id="a-CG"></a>心境互生。<a id="a-CH"></a>但随染净之缘。<a id="a-CI"></a>遗此圆常之性。<a id="a-CJ"></a>如水随风。<a id="a-CK"></a>作诸波浪。<a id="a-CL"></a>由此众生。<a id="a-CM"></a>失本逐末。<a id="a-CN"></a>一向沉沦。<a id="a-CO"></a>都不觉知。<a id="a-CP"></a>枉受妄苦。<a id="a-CQ"></a>虽受妄苦。<a id="a-CR"></a>真乐恒存。<a id="a-CS"></a>任涉升沉本觉不动。<a id="a-CT"></a>如水作波。<a id="a-CU"></a>不失湿性。<a id="a-CV"></a>唯知变心作境。<a id="a-CW"></a>以悟为迷。<a id="a-CX"></a>从迷积迷。<a id="a-CY"></a>空历尘沙之劫。<a id="a-CZ"></a>因梦生梦。<a id="a-Ca"></a>永昏长夜之中。<a id="a-Cb"></a>故经云。<a id="a-Cc"></a>当知一切众生。<a id="a-Cd"></a>从无始来生死相续。<a id="a-Ce"></a>皆由不知常住真心。<a id="a-Cf"></a>性净明体。<a id="a-Cg"></a>用诸妄想。<a id="a-Ch"></a>此想不真。<a id="a-Ci"></a>故有轮转。<a id="a-Cj"></a>以不了不动真心。<a id="a-Ck"></a>而随轮回妄识。<a id="a-Cl"></a>此识无体。<a id="a-Cm"></a>不离真心。<a id="a-Cn"></a>元于无相真原。<a id="a-Co"></a>转作有情妄想。<a id="a-Cp"></a>如风起澄潭之浪。<a id="a-Cq"></a>浪虽动而常居不动之源。<a id="a-Cr"></a>似翳生空界之华。<a id="a-Cs"></a>华虽现而匪离虚空之性。<a id="a-Ct"></a>翳消空净。<a id="a-Cu"></a>浪息潭清。<a id="a-Cv"></a>唯一真心。<a id="a-Cw"></a>周遍法界。<a id="a-Cx"></a>又此心不从前际生。<a id="a-Cy"></a>不居中际住。<a id="a-Cz"></a>不向后际灭。<a id="a-D0"></a>升降不动。<a id="a-D1"></a>性相一如。<a id="a-D2"></a>则从上禀受。<a id="a-D3"></a>以此真心为宗。<a id="a-D4"></a>离此修行。<a id="a-D5"></a>尽萦魔罥。<a id="a-D6"></a>别有所得。<a id="a-D7"></a>悉陷邪林。<a id="a-D8"></a>是以能动深慈。<a id="a-D9"></a>倍生怜愍。<a id="a-DA"></a>故二祖求此妄心不得。<a id="a-DB"></a>初祖于是传衣。<a id="a-DC"></a>阿难执此妄心。<a id="a-DD"></a>如来所以呵斥。<a id="a-DE"></a>如经云。<a id="a-DF"></a>佛告阿难。<a id="a-DG"></a>汝今欲知奢摩他路。<a id="a-DH"></a>愿出生死。<a id="a-DI"></a>今复问汝。<a id="a-DJ"></a>即时如来举金色臂。<a id="a-DK"></a>屈五轮指。<a id="a-DL"></a>语阿难言。<a id="a-DM"></a>汝今见不。<a id="a-DN"></a>阿难言见。<a id="a-DO"></a>佛言。<a id="a-DP"></a>汝何所见。<a id="a-DQ"></a>阿难言。<a id="a-DR"></a>我见如来。<a id="a-DS"></a>举臂屈指为光明拳。<a id="a-DT"></a>耀我心目。<a id="a-DU"></a>佛言。<a id="a-DV"></a>汝将谁见。<a id="a-DW"></a>阿难言。<a id="a-DX"></a>我与大众。<a id="a-DY"></a>同将眼见。<a id="a-DZ"></a>佛告阿难。<a id="a-Da"></a>汝今答我。<a id="a-Db"></a>如来屈指为光明拳。<a id="a-Dc"></a>耀汝心目。<a id="a-Dd"></a>汝目可见。<a id="a-De"></a>以何为心。<a id="a-Df"></a>当我拳耀。<a id="a-Dg"></a>阿难言。<a id="a-Dh"></a>如来现今征心所在。<a id="a-Di"></a>而我以心推穷寻逐。<a id="a-Dj"></a>即能推者。<a id="a-Dk"></a>我将为心。<a id="a-Dl"></a>佛言。<a id="a-Dm"></a>咄。<a id="a-Dn"></a>阿难。<a id="a-Do"></a>此非汝心。<a id="a-Dp"></a>阿难。<a id="a-Dq"></a>矍然避座。<a id="a-Dr"></a>合掌起立白佛。<a id="a-Ds"></a>此非我心。<a id="a-Dt"></a>当名何等。<a id="a-Du"></a>佛告阿难。<a id="a-Dv"></a>此是前尘虚妄想相。<a id="a-Dw"></a>惑汝真性。<a id="a-Dx"></a>由汝无始至于今生。<a id="a-Dy"></a>认贼为子。<a id="a-Dz"></a>失汝元常。<a id="a-E0"></a>故受轮转。<a id="a-E1"></a>阿难白佛言。<a id="a-E2"></a>世尊。<a id="a-E3"></a>我佛宠弟。<a id="a-E4"></a>心爱佛故。<a id="a-E5"></a>令我出家。<a id="a-E6"></a>我心何独供养如来。<a id="a-E7"></a>乃至遍历恒沙国土。<a id="a-E8"></a>承事诸佛。<a id="a-E9"></a>及善知识。<a id="a-EA"></a>发大勇猛。<a id="a-EB"></a>行诸一切难行法事。<a id="a-EC"></a>皆用此心。<a id="a-ED"></a>纵令谤法。<a id="a-EE"></a>永退善根。<a id="a-EF"></a>亦因此心。<a id="a-EG"></a>若此发明不是心者。<a id="a-EH"></a>我乃无心。<a id="a-EI"></a>同诸土木。<a id="a-EJ"></a>离此觉知。<a id="a-EK"></a>更无所有。<a id="a-EL"></a>云何如来说此非心。<a id="a-EM"></a>我实惊怖。<a id="a-EN"></a>兼此大众无不疑惑。<a id="a-EO"></a>唯垂大悲。<a id="a-EP"></a>开示未悟。<a id="a-EQ"></a>尔时世尊。<a id="a-ER"></a>开示阿难。<a id="a-ES"></a>及诸大众。<a id="a-ET"></a>欲令心入无生法忍。<a id="a-EU"></a>于师子座。<a id="a-EV"></a>摩阿难顶而告之言。<a id="a-EW"></a>如来常说。<a id="a-EX"></a>诸法所生。<a id="a-EY"></a>唯心所现。<a id="a-EZ"></a>一切因果。<a id="a-Ea"></a>世界微尘。<a id="a-Eb"></a>因心成体。<a id="a-Ec"></a>阿难。<a id="a-Ed"></a>若诸世界。<a id="a-Ee"></a>一切所有。<a id="a-Ef"></a>其中乃至草叶缕结。<a id="a-Eg"></a>诘其根元。<a id="a-Eh"></a>咸有体性。<a id="a-Ei"></a>纵令虚空。<a id="a-Ej"></a>亦有名貌。<a id="a-Ek"></a>何况清净妙净明心。<a id="a-El"></a>性一切心。<a id="a-Em"></a>而自无体。<a id="a-En"></a>若汝执吝分别觉观所了知性。<a id="a-Eo"></a>必为心者。<a id="a-Ep"></a>此心即应离诸一切色香味触诸尘事业。<a id="a-Eq"></a>别有全性。<a id="a-Er"></a>如汝今者。<a id="a-Es"></a>承听我法。<a id="a-Et"></a>此则因声而有分别。<a id="a-Eu"></a>纵灭一切见闻觉知。<a id="a-Ev"></a>内守幽闲。<a id="a-Ew"></a>犹为法尘分别影事。<a id="a-Ex"></a>我非敕汝执为非心。<a id="a-Ey"></a>但汝于心。<a id="a-Ez"></a>微细揣摩。<a id="a-F0"></a>若离前尘有分别性。<a id="a-F1"></a>即真汝心。<a id="a-F2"></a>若分别性。<a id="a-F3"></a>离尘无体。<a id="a-F4"></a>斯则前尘分别影事。<a id="a-F5"></a>尘非常住。<a id="a-F6"></a>若变灭时。<a id="a-F7"></a>此心则同龟毛兔角。<a id="a-F8"></a>则汝法身同于断灭。<a id="a-F9"></a>其谁修证无生法忍。<a id="a-FA"></a>古释云。<a id="a-FB"></a>能推者。<a id="a-FC"></a>即是妄心。<a id="a-FD"></a>皆有缘虑之用。<a id="a-FE"></a>亦得名心。<a id="a-FF"></a>然不是真心。<a id="a-FG"></a>妄心是真心上之影像。<a id="a-FH"></a>故云。<a id="a-FI"></a>汝身汝心。<a id="a-FJ"></a>皆是妙明真精。<a id="a-FK"></a>妙心中所现物。<a id="a-FL"></a>若执此影像为真。<a id="a-FM"></a>影像灭时。<a id="a-FN"></a>此心即断。<a id="a-FO"></a>故云若执缘尘。<a id="a-FP"></a>即同断灭。<a id="a-FQ"></a>以妄心揽尘成体。<a id="a-FR"></a>如镜中之像。<a id="a-FS"></a>水上之泡。<a id="a-FT"></a>迷水执波。<a id="a-FU"></a>波宁心灭。<a id="a-FV"></a>迷镜执像。<a id="a-FW"></a>像灭心亡。<a id="a-FX"></a>心若灭时。<a id="a-FY"></a>即成断见。<a id="a-FZ"></a>若知湿性不坏。<a id="a-Fa"></a>镜体常明。<a id="a-Fb"></a>则波浪本空。<a id="a-Fc"></a>影像元寂。<a id="a-Fd"></a>故知诸佛境智。<a id="a-Fe"></a>遍界遍空。<a id="a-Ff"></a>凡夫身心。<a id="a-Fg"></a>如影如像。<a id="a-Fh"></a>若执末为本。<a id="a-Fi"></a>以妄为真。<a id="a-Fj"></a>生死现时。<a id="a-Fk"></a>方验不实。<a id="a-Fl"></a>故古圣云。<a id="a-Fm"></a>见矿不识金。<a id="a-Fn"></a>入炉始知错。</p>
  <p id="aFo">问。<a id="a-Fp"></a>真妄二心。<a id="a-Fq"></a>各以何义名心。<a id="a-Fr"></a>以何为体。<a id="a-Fs"></a>以何为相。</p>
  <p id="aFt">答。<a id="a-Fu"></a>真心以灵知寂照为心。<a id="a-Fv"></a>不空无住为体。<a id="a-Fw"></a>实相为相。<a id="a-Fx"></a>妄心以六尘缘影为心。<a id="a-Fy"></a>无性为体。<a id="a-Fz"></a>攀缘思虑为相。<a id="a-G0"></a>此缘虑觉了能知之妄心。<a id="a-G1"></a>而无自体。<a id="a-G2"></a>但是前尘。<a id="a-G3"></a>随境有无。<a id="a-G4"></a>境来即生。<a id="a-G5"></a>境去即灭。<a id="a-G6"></a>因境而起。<a id="a-G7"></a>全境是心。<a id="a-G8"></a>又因心照境。<a id="a-G9"></a>全心是境。<a id="a-GA"></a>各无自性。<a id="a-GB"></a>唯是因缘。<a id="a-GC"></a>故法句经云。<a id="a-GD"></a>焰光无水。<a id="a-GE"></a>但阳气耳。<a id="a-GF"></a>阴中无色。<a id="a-GG"></a>但缘气耳。<a id="a-GH"></a>以热时炎气。<a id="a-GI"></a>因日光烁。<a id="a-GJ"></a>远看似水。<a id="a-GK"></a>但从想生。<a id="a-GL"></a>唯阳气耳。<a id="a-GM"></a>此虚妄色心。<a id="a-GN"></a>亦复如是。<a id="a-GO"></a>以自业为因。<a id="a-GP"></a>父母外尘为缘。<a id="a-GQ"></a>和合似现色心。<a id="a-GR"></a>唯缘气耳。<a id="a-GS"></a>故圆觉经云。<a id="a-GT"></a>妄认六尘缘影。<a id="a-GU"></a>为自心性。<a id="a-GV"></a>故知此能推之心。<a id="a-GW"></a>若无因缘。<a id="a-GX"></a>即不生起。<a id="a-GY"></a>但从缘生。<a id="a-GZ"></a>缘生之法。<a id="a-Ga"></a>皆是无常。<a id="a-Gb"></a>如镜里之形。<a id="a-Gc"></a>无体。<a id="a-Gd"></a>而全因外境。<a id="a-Ge"></a>似水中之月。<a id="a-Gf"></a>不实。<a id="a-Gg"></a>而虚现空轮。<a id="a-Gh"></a>认此为真。<a id="a-Gi"></a>愚之甚矣。<a id="a-Gj"></a>所以庆喜执而无据。<a id="a-Gk"></a>七处茫然。<a id="a-Gl"></a>二祖了而不生。<a id="a-Gm"></a>一言契道。<a id="a-Gn"></a>则二祖求此缘虑不安之心不得。<a id="a-Go"></a>即知真心遍一切处。<a id="a-Gp"></a>悟此为宗。<a id="a-Gq"></a>遂乃最初绍于祖位。<a id="a-Gr"></a>阿难因如来推破妄心。<a id="a-Gs"></a>乃至于五阴六入。<a id="a-Gt"></a>十二处。<a id="a-Gu"></a>十八界。<a id="a-Gv"></a>七大性。<a id="a-Gw"></a>一一微细穷诘。<a id="a-Gx"></a>彻底。<a id="a-Gy"></a>唯空。<a id="a-Gz"></a>皆无自性。<a id="a-H0"></a>既非因缘自他和合而有。<a id="a-H1"></a>又非自然无因而生。<a id="a-H2"></a>悉是意言识想分别。<a id="a-H3"></a>因兹豁悟妙明真心。<a id="a-H4"></a>广大含容遍一切处。<a id="a-H5"></a>即与大众俱达此心。<a id="a-H6"></a>同声赞佛。<a id="a-H7"></a>故经云。<a id="a-H8"></a>尔时阿难。<a id="a-H9"></a>及诸大众。<a id="a-HA"></a>蒙佛如来。<a id="a-HB"></a>微妙开示。<a id="a-HC"></a>身心荡然。<a id="a-HD"></a>得无挂碍。<a id="a-HE"></a>是诸大众。<a id="a-HF"></a>各各自知。<a id="a-HG"></a>心遍十方。<a id="a-HH"></a>见十方空。<a id="a-HI"></a>如观手中所持叶物。<a id="a-HJ"></a>一切世间诸所有物。<a id="a-HK"></a>皆即菩提妙明元心。<a id="a-HL"></a>心精遍圆。<a id="a-HM"></a>含里十方。<a id="a-HN"></a>反观父母所生之身。<a id="a-HO"></a>犹彼十方虚空之中。<a id="a-HP"></a>吹一微尘。<a id="a-HQ"></a>若存若亡。<a id="a-HR"></a>如湛巨海。<a id="a-HS"></a>流一浮沤。<a id="a-HT"></a>起灭无从。<a id="a-HU"></a>了然自知。<a id="a-HV"></a>获本妙心。<a id="a-HW"></a>常住不灭。<a id="a-HX"></a>礼佛合掌。<a id="a-HY"></a>得未曾有。<a id="a-HZ"></a>于如来前。<a id="a-Ha"></a>说偈赞佛。<a id="a-Hb"></a>妙湛总持不动尊。<a id="a-Hc"></a>首楞严王世希有。<a id="a-Hd"></a>消我亿劫颠倒想。<a id="a-He"></a>不历僧祇获法身。<a id="a-Hf"></a>即同初祖。<a id="a-Hg"></a>直指人心。<a id="a-Hh"></a>见性成佛。</p>
  <p id="aHi">问。<a id="a-Hj"></a>真心行相。<a id="a-Hk"></a>有何证文。</p>
  <p id="aHl">答。<a id="a-Hm"></a>持世经云。<a id="a-Hn"></a>菩萨观心。<a id="a-Ho"></a>心中无心相。<a id="a-Hp"></a>是心从本以来。<a id="a-Hq"></a>不生不起。<a id="a-Hr"></a>性常清净。<a id="a-Hs"></a>客尘烦恼染。<a id="a-Ht"></a>故有分别。<a id="a-Hu"></a>心不知心。<a id="a-Hv"></a>亦不见心。<a id="a-Hw"></a>何以故。<a id="a-Hx"></a>是心空。<a id="a-Hy"></a>性自空。<a id="a-Hz"></a>故根本无所有。<a id="a-I0"></a>是心无有一定法。<a id="a-I1"></a>定法不可得故。<a id="a-I2"></a>是心无法。<a id="a-I3"></a>若合若散。<a id="a-I4"></a>是心前后际不可得。<a id="a-I5"></a>是心无形。<a id="a-I6"></a>无能见者。<a id="a-I7"></a>心不自见。<a id="a-I8"></a>不知自性。<a id="a-I9"></a>乃至是人。<a id="a-IA"></a>尔时。<a id="a-IB"></a>不分别是心是非心。<a id="a-IC"></a>但善知心无生相。<a id="a-ID"></a>通达是心无生性。<a id="a-IE"></a>何以故。<a id="a-IF"></a>心无决定性。<a id="a-IG"></a>亦无决定相。<a id="a-IH"></a>乃至不得心垢相。<a id="a-II"></a>不得心净相。<a id="a-IJ"></a>但知是心。<a id="a-IK"></a>常清净相。<a id="a-IL"></a>大般若经云。<a id="a-IM"></a>于一切法。<a id="a-IN"></a>虽无所取。<a id="a-IO"></a>而能成办一切事业。<a id="a-IP"></a>释曰。<a id="a-IQ"></a>若了自心。<a id="a-IR"></a>无事不办。<a id="a-IS"></a>或妄取前境界。<a id="a-IT"></a>却成内自不足。<a id="a-IU"></a>所以金刚三昧经云。<a id="a-IV"></a>菩萨观本性相。<a id="a-IW"></a>谓自满足。<a id="a-IX"></a>千思万虑不益道理。<a id="a-IY"></a>徒为动乱。<a id="a-IZ"></a>失本心王。<a id="a-Ia"></a>论释云。<a id="a-Ib"></a>无量功德。<a id="a-Ic"></a>即是一心。<a id="a-Id"></a>一心为主。<a id="a-Ie"></a>故名心王。<a id="a-If"></a>生灭动乱。<a id="a-Ig"></a>违此心王。<a id="a-Ih"></a>不得还归。<a id="a-Ii"></a>故言失也。<a id="a-Ij"></a>又心者。<a id="a-Ik"></a>统摄诸法。<a id="a-Il"></a>一切最胜。<a id="a-Im"></a>无一法而不摄。<a id="a-In"></a>王者。<a id="a-Io"></a>统御四海。<a id="a-Ip"></a>八表朝宗。<a id="a-Iq"></a>无一民而不臣。<a id="a-Ir"></a>故如幻三昧经云。<a id="a-Is"></a>不求诸法。<a id="a-It"></a>是名己身。<a id="a-Iu"></a>进趣大乘方便经云。<a id="a-Iv"></a>真如实观者。<a id="a-Iw"></a>思惟心性。<a id="a-Ix"></a>无生无灭。<a id="a-Iy"></a>不住见闻觉知。<a id="a-Iz"></a>永离一切分别之想。</p>
  <p id="aJ0">问。<a id="a-J1"></a>心能作佛。<a id="a-J2"></a>心作众生。<a id="a-J3"></a>以了真心。<a id="a-J4"></a>故成佛。<a id="a-J5"></a>以执妄心。<a id="a-J6"></a>故成众生。<a id="a-J7"></a>若成佛。<a id="a-J8"></a>皆具圆通五眼。<a id="a-J9"></a>无漏五阴。<a id="a-JA"></a>故经云。<a id="a-JB"></a>灭无常色。<a id="a-JC"></a>获得常色。<a id="a-JD"></a>又云。<a id="a-JE"></a>妙色湛然常安住。<a id="a-JF"></a>又云。<a id="a-JG"></a>善能分别诸法相。<a id="a-JH"></a>云何说真心。<a id="a-JI"></a>不住见闻觉知。<a id="a-JJ"></a>永离一切分别之想。</p>
  <p id="aJK">答。<a id="a-JL"></a>若是妄心见闻。<a id="a-JM"></a>须假因缘能所生起。<a id="a-JN"></a>如云。<a id="a-JO"></a>眼具九缘生等。<a id="a-JP"></a>若无色空和合之缘。<a id="a-JQ"></a>见性无由得发。<a id="a-JR"></a>五根亦然。<a id="a-JS"></a>皆仗缘起。<a id="a-JT"></a>斯则缘会而生。<a id="a-JU"></a>缘散而灭。<a id="a-JV"></a>无自主宰。<a id="a-JW"></a>毕竟性空。<a id="a-JX"></a>如楞伽经偈云。<a id="a-JY"></a>心为工技儿。<a id="a-JZ"></a>意如和技者。<a id="a-Ja"></a>五识为伴侣。<a id="a-Jb"></a>妄想观技众。<a id="a-Jc"></a>如歌舞立技之人。<a id="a-Jd"></a>随他拍转。<a id="a-Je"></a>拍缓则步缓。<a id="a-Jf"></a>拍急则步急。<a id="a-Jg"></a>五根亦如是。<a id="a-Jh"></a>但随意转。<a id="a-Ji"></a>如云。<a id="a-Jj"></a>身非念轮。<a id="a-Jk"></a>随念而转。<a id="a-Jl"></a>何者。<a id="a-Jm"></a>意地若生。<a id="a-Jn"></a>身轮动作。<a id="a-Jo"></a>意地若息。<a id="a-Jp"></a>根境寂然。<a id="a-Jq"></a>真心则不尔。<a id="a-Jr"></a>常照常现。<a id="a-Js"></a>铁围不能匿其辉。<a id="a-Jt"></a>遍界遍空。<a id="a-Ju"></a>穹苍不能覆其体。<a id="a-Jv"></a>非纯非杂。<a id="a-Jw"></a>万法不能隐其真。<a id="a-Jx"></a>无住无依。<a id="a-Jy"></a>尘劳不能易其性。<a id="a-Jz"></a>岂假前尘发耀。<a id="a-K0"></a>对境生知。<a id="a-K1"></a>自然寂照灵知。<a id="a-K2"></a>湛然无际。<a id="a-K3"></a>故首楞严经云。<a id="a-K4"></a>佛告阿难。<a id="a-K5"></a>如是六根。<a id="a-K6"></a>由彼觉明。<a id="a-K7"></a>有明明觉。<a id="a-K8"></a>失彼精了。<a id="a-K9"></a>黏妄发光。<a id="a-KA"></a>是以汝今离暗离明。<a id="a-KB"></a>无有见体。<a id="a-KC"></a>离动离静。<a id="a-KD"></a>元无听质。<a id="a-KE"></a>无通无塞。<a id="a-KF"></a>嗅性不生。<a id="a-KG"></a>非变非恬。<a id="a-KH"></a>尝无所出。<a id="a-KI"></a>不离不合。<a id="a-KJ"></a>觉触本无。<a id="a-KK"></a>无灭无生。<a id="a-KL"></a>了知安寄。<a id="a-KM"></a>汝但不循动静合离。<a id="a-KN"></a>恬变通塞。<a id="a-KO"></a>生灭暗明。<a id="a-KP"></a>如是十二诸有为相。<a id="a-KQ"></a>随拔一根。<a id="a-KR"></a>脱黏内伏。<a id="a-KS"></a>伏归元真。<a id="a-KT"></a>发本明耀。<a id="a-KU"></a>耀性发明。<a id="a-KV"></a>诸余五黏应拔圆脱。<a id="a-KW"></a>不由前尘所起知见。<a id="a-KX"></a>明不循根。<a id="a-KY"></a>寄根明发。<a id="a-KZ"></a>由是六根互相为用。<a id="a-Ka"></a>阿难。<a id="a-Kb"></a>汝岂不知。<a id="a-Kc"></a>今此会中。<a id="a-Kd"></a>阿那律陀。<a id="a-Ke"></a>无目而见。<a id="a-Kf"></a>跋难陀龙。<a id="a-Kg"></a>无耳而听。<a id="a-Kh"></a>殑伽神女。<a id="a-Ki"></a>非鼻闻香。<a id="a-Kj"></a>骄梵钵提。<a id="a-Kk"></a>异舌知味。<a id="a-Kl"></a>舜若多神。<a id="a-Km"></a>无身有触。<a id="a-Kn"></a>如来光中。<a id="a-Ko"></a>映令暂现。<a id="a-Kp"></a>既为风质。<a id="a-Kq"></a>其体元无。<a id="a-Kr"></a>诸灭尽定。<a id="a-Ks"></a>得寂声闻。<a id="a-Kt"></a>如此会中摩诃迦葉。<a id="a-Ku"></a>久灭意根。<a id="a-Kv"></a>圆明了知。<a id="a-Kw"></a>不因心念。<a id="a-Kx"></a>阿难。<a id="a-Ky"></a>今汝诸根。<a id="a-Kz"></a>若圆拔已。<a id="a-L0"></a>内莹发光。<a id="a-L1"></a>如是浮尘。<a id="a-L2"></a>及器世间诸变化相。<a id="a-L3"></a>如汤消冰。<a id="a-L4"></a>应念化成无上知觉。<a id="a-L5"></a>阿难。<a id="a-L6"></a>如彼世人。<a id="a-L7"></a>聚见于眼。<a id="a-L8"></a>若令急合。<a id="a-L9"></a>暗相现前。<a id="a-LA"></a>六根黤然。<a id="a-LB"></a>头足相类。<a id="a-LC"></a>彼人以手循体外绕。<a id="a-LD"></a>彼虽不见。<a id="a-LE"></a>头足一辩。<a id="a-LF"></a>知觉是同。<a id="a-LG"></a>缘见因明。<a id="a-LH"></a>暗成无见。<a id="a-LI"></a>不明自发。<a id="a-LJ"></a>则诸暗相永不能昏。<a id="a-LK"></a>根尘既消。<a id="a-LL"></a>云何觉明。<a id="a-LM"></a>不成圆妙。<a id="a-LN"></a>释曰。<a id="a-LO"></a>如彼世人聚见于眼者。<a id="a-LP"></a>此先明世见。<a id="a-LQ"></a>非眼莫观。<a id="a-LR"></a>若令急合。<a id="a-LS"></a>则无所见。<a id="a-LT"></a>与耳等。<a id="a-LU"></a>五根相似。<a id="a-LV"></a>彼人以手。<a id="a-LW"></a>循体外绕。<a id="a-LX"></a>虽不假眼。<a id="a-LY"></a>而亦自知。<a id="a-LZ"></a>此况真见。<a id="a-La"></a>不藉外境。<a id="a-Lb"></a>缘见因明暗成无见者。<a id="a-Lc"></a>此牒世间眼见。<a id="a-Ld"></a>须仗明暗因缘。<a id="a-Le"></a>根尘和合。<a id="a-Lf"></a>方成于见。<a id="a-Lg"></a>无见。<a id="a-Lh"></a>不明自发者。<a id="a-Li"></a>此正明真见之时。<a id="a-Lj"></a>见性非眼。<a id="a-Lk"></a>既不属眼。<a id="a-Ll"></a>又何假明暗根尘所发。<a id="a-Lm"></a>则不明之明。<a id="a-Ln"></a>无见之见。<a id="a-Lo"></a>自然寂照灵知。<a id="a-Lp"></a>何曾间断。<a id="a-Lq"></a>且世间明暗虚幻出没之相。<a id="a-Lr"></a>又焉能覆盖乎。<a id="a-Ls"></a>是以明不能明。<a id="a-Lt"></a>暗不能暗也。<a id="a-Lu"></a>故云。<a id="a-Lv"></a>则诸暗相。<a id="a-Lw"></a>永不能昏。<a id="a-Lx"></a>真性天然。<a id="a-Ly"></a>岂非圆妙。<a id="a-Lz"></a>所以学人问先德云。<a id="a-M0"></a>如何是大悲千手眼。<a id="a-M1"></a>答云。<a id="a-M2"></a>如人夜里摸得枕子。</p>
  <p id="aM3">问。<a id="a-M4"></a>妄心行相。<a id="a-M5"></a>有何证文。</p>
  <p id="aM6">答。<a id="a-M7"></a>胜天王般若波罗蜜经云。<a id="a-M8"></a>佛言。<a id="a-M9"></a>菩萨行般若波罗蜜。<a id="a-MA"></a>念心作是思惟。<a id="a-MB"></a>此心无常。<a id="a-MC"></a>而谓常住。<a id="a-MD"></a>于苦谓乐。<a id="a-ME"></a>无我谓我。<a id="a-MF"></a>不净谓净。<a id="a-MG"></a>数动不住。<a id="a-MH"></a>速疾转易。<a id="a-MI"></a>结使根本。<a id="a-MJ"></a>诸恶趣门。<a id="a-MK"></a>烦恼因缘。<a id="a-ML"></a>坏灭善道。<a id="a-MM"></a>是不可信。<a id="a-MN"></a>贪嗔痴主。<a id="a-MO"></a>一切法中。<a id="a-MP"></a>心为上首。<a id="a-MQ"></a>若善知心。<a id="a-MR"></a>悉解众法。<a id="a-MS"></a>种种世间皆由心造。<a id="a-MT"></a>心不自见。<a id="a-MU"></a>若善若恶。<a id="a-MV"></a>悉由心起。<a id="a-MW"></a>心性回转。<a id="a-MX"></a>如旋火轮。<a id="a-MY"></a>易转如马。<a id="a-MZ"></a>能烧如火。<a id="a-Ma"></a>暴起如水。<a id="a-Mb"></a>作如是观。<a id="a-Mc"></a>于念不动。<a id="a-Md"></a>不随心行。<a id="a-Me"></a>令心随已。<a id="a-Mf"></a>若能伏心。<a id="a-Mg"></a>则伏众法。<a id="a-Mh"></a>大涅槃经云。<a id="a-Mi"></a>佛言。<a id="a-Mj"></a>善男子。<a id="a-Mk"></a>心若常者。<a id="a-Ml"></a>亦复不能分别诸色。<a id="a-Mm"></a>所谓青黄赤白紫色。<a id="a-Mn"></a>善男子。<a id="a-Mo"></a>心若常者。<a id="a-Mp"></a>诸忆念法。<a id="a-Mq"></a>不应忘失。<a id="a-Mr"></a>善男子。<a id="a-Ms"></a>心若常者。<a id="a-Mt"></a>凡所读诵。<a id="a-Mu"></a>不应增长。<a id="a-Mv"></a>复次善男子。<a id="a-Mw"></a>心若常者。<a id="a-Mx"></a>不应说言。<a id="a-My"></a>已作今作当作。<a id="a-Mz"></a>若有已作今作当作。<a id="a-N0"></a>当知是心必定无常。<a id="a-N1"></a>善男子。<a id="a-N2"></a>心若常者。<a id="a-N3"></a>则无怨亲。<a id="a-N4"></a>非怨非亲。<a id="a-N5"></a>心若常者。<a id="a-N6"></a>则不应言。<a id="a-N7"></a>我物他物。<a id="a-N8"></a>若死若生。<a id="a-N9"></a>心若常者。<a id="a-NA"></a>虽有所作。<a id="a-NB"></a>不应增长。<a id="a-NC"></a>善男子。<a id="a-ND"></a>以是义故。<a id="a-NE"></a>当知心性。<a id="a-NF"></a>各各别异故。<a id="a-NG"></a>当知无常。<a id="a-NH"></a>又云。<a id="a-NI"></a>云何现喻。<a id="a-NJ"></a>如经中说。<a id="a-NK"></a>众生心性。<a id="a-NL"></a>犹如猕猴。<a id="a-NM"></a>猕猴之性。<a id="a-NN"></a>舍一取一。<a id="a-NO"></a>众生心性。<a id="a-NP"></a>亦复如是。<a id="a-NQ"></a>取着色声香味触法。<a id="a-NR"></a>无暂住时。<a id="a-NS"></a>是名现喻。<a id="a-NT"></a>可验。<a id="a-NU"></a>即今众生之心。<a id="a-NV"></a>如猿猴之处高树。<a id="a-NW"></a>上下不停。<a id="a-NX"></a>犹弥泥之泛迅流。<a id="a-NY"></a>出入无碍。<a id="a-NZ"></a>似幻士之游众会。<a id="a-Na"></a>名相皆虚。<a id="a-Nb"></a>若技儿之出戏场。<a id="a-Nc"></a>本末非实。<a id="a-Nd"></a>所以正法念处经云。<a id="a-Ne"></a>又彼比丘。<a id="a-Nf"></a>次复观察心之猿猴。<a id="a-Ng"></a>如见猿猴。<a id="a-Nh"></a>如彼猿猴躁扰不停。<a id="a-Ni"></a>种种树枝。<a id="a-Nj"></a>华果林等。<a id="a-Nk"></a>山谷岩窟。<a id="a-Nl"></a>回曲之处。<a id="a-Nm"></a>行不障碍。<a id="a-Nn"></a>心之猿猴。<a id="a-No"></a>亦复如是。<a id="a-Np"></a>五道差别。<a id="a-Nq"></a>如种种林。<a id="a-Nr"></a>地狱。<a id="a-Ns"></a>畜生。<a id="a-Nt"></a>饿鬼。<a id="a-Nu"></a>诸道。<a id="a-Nv"></a>犹如彼树。<a id="a-Nw"></a>众生无量。<a id="a-Nx"></a>如种种枝。<a id="a-Ny"></a>爱如华叶。<a id="a-Nz"></a>分别爱声诸香味等。<a id="a-O0"></a>以为众果。<a id="a-O1"></a>行三界山。<a id="a-O2"></a>身则如窟。<a id="a-O3"></a>行不障碍。<a id="a-O4"></a>是心猿猴。<a id="a-O5"></a>此心猿猴。<a id="a-O6"></a>常行地狱饿鬼。<a id="a-O7"></a>畜生。<a id="a-O8"></a>生死之地。<a id="a-O9"></a>又彼比丘。<a id="a-OA"></a>依禅观察心之技儿。<a id="a-OB"></a>如见技儿。<a id="a-OC"></a>如彼技儿。<a id="a-OD"></a>取诸乐器。<a id="a-OE"></a>於戏场地。<a id="a-OF"></a>作种种戏。<a id="a-OG"></a>心之技儿。<a id="a-OH"></a>亦复如是。<a id="a-OI"></a>种种业化。<a id="a-OJ"></a>以为衣服。<a id="a-OK"></a>戏场地者。<a id="a-OL"></a>谓五道地。<a id="a-OM"></a>种种装饰。<a id="a-ON"></a>种种因缘。<a id="a-OO"></a>种种乐器。<a id="a-OP"></a>谓自境界。<a id="a-OQ"></a>技儿戏者。<a id="a-OR"></a>生死戏也。<a id="a-OS"></a>心为技儿种种戏者。<a id="a-OT"></a>无始无终长生死也。<a id="a-OU"></a>又彼比丘。<a id="a-OV"></a>依禅观察心弥泥鱼。<a id="a-OW"></a>如见弥泥。<a id="a-OX"></a>如弥泥鱼。<a id="a-OY"></a>在于河中。<a id="a-OZ"></a>若诸河水。<a id="a-Oa"></a>急速乱波。<a id="a-Ob"></a>深而流疾。<a id="a-Oc"></a>难可得行。<a id="a-Od"></a>能漂无量。<a id="a-Oe"></a>种种树木。<a id="a-Of"></a>势力暴疾。<a id="a-Og"></a>不可遮障。<a id="a-Oh"></a>山涧河水。<a id="a-Oi"></a>峻速急恶。<a id="a-Oj"></a>彼弥泥鱼。<a id="a-Ok"></a>能入能出。<a id="a-Ol"></a>能行能住。<a id="a-Om"></a>心之弥泥。<a id="a-On"></a>亦复如是。<a id="a-Oo"></a>于欲界河急疾波乱。<a id="a-Op"></a>能出能入。<a id="a-Oq"></a>能行能住。<a id="a-Or"></a>大智度论云。<a id="a-Os"></a>如佛说。<a id="a-Ot"></a>凡夫人。<a id="a-Ou"></a>或时知身无常。<a id="a-Ov"></a>而不能知心无常。<a id="a-Ow"></a>若凡夫人。<a id="a-Ox"></a>言身有常犹差。<a id="a-Oy"></a>以心为常。<a id="a-Oz"></a>是大惑。<a id="a-P0"></a>何以故。<a id="a-P1"></a>身住或十岁。<a id="a-P2"></a>二十岁。<a id="a-P3"></a>是心日日过去。<a id="a-P4"></a>生灭各异。<a id="a-P5"></a>念念不停。<a id="a-P6"></a>欲生异生。<a id="a-P7"></a>欲灭异灭。<a id="a-P8"></a>如幻事。<a id="a-P9"></a>实相不可得。<a id="a-PA"></a>如是无量因缘。<a id="a-PB"></a>故知心无常。<a id="a-PC"></a>是名心念处。<a id="a-PD"></a>行者思惟。<a id="a-PE"></a>是心属谁。<a id="a-PF"></a>谁使是心。<a id="a-PG"></a>观已。<a id="a-PH"></a>不见有主。<a id="a-PI"></a>一切法因缘和合。<a id="a-PJ"></a>故不自在。<a id="a-PK"></a>不自在。<a id="a-PL"></a>故无自性。<a id="a-PM"></a>无自性。<a id="a-PN"></a>故无我。<a id="a-PO"></a>若无我。<a id="a-PP"></a>谁当使是心。<a id="a-PQ"></a>止观云。<a id="a-PR"></a>起一念虑知之心。<a id="a-PS"></a>随善恶而生十道。<a id="a-PT"></a>一若其心念念专贪嗔痴。<a id="a-PU"></a>摄之不还。<a id="a-PV"></a>拔之不出。<a id="a-PW"></a>日增月甚。<a id="a-PX"></a>起上品十恶如五扇提罗者。<a id="a-PY"></a>此发地狱之心。<a id="a-PZ"></a>行火涂道。<a id="a-Pa"></a>二若其心念念欲多眷属。<a id="a-Pb"></a>如海吞流。<a id="a-Pc"></a>如火焚薪。<a id="a-Pd"></a>起中品十恶。<a id="a-Pe"></a>如调达诱众者。<a id="a-Pf"></a>此发畜生心。<a id="a-Pg"></a>行血涂道。<a id="a-Ph"></a>三若其心念念欲得名闻。<a id="a-Pi"></a>四远八方。<a id="a-Pj"></a>称扬钦咏。<a id="a-Pk"></a>内无实德。<a id="a-Pl"></a>虚比贤圣。<a id="a-Pm"></a>起下品十恶。<a id="a-Pn"></a>如摩犍提者。<a id="a-Po"></a>此发鬼心。<a id="a-Pp"></a>行刀涂道。<a id="a-Pq"></a>四若其心念念常欲胜彼。<a id="a-Pr"></a>不耐下人。<a id="a-Ps"></a>轻他珍已。<a id="a-Pt"></a>如鸱高飞下视。<a id="a-Pu"></a>而外扬仁义礼智信。<a id="a-Pv"></a>起下品善心。<a id="a-Pw"></a>行阿修罗道。<a id="a-Px"></a>五若其心念念。<a id="a-Py"></a>欣世间乐。<a id="a-Pz"></a>安其嗅身。<a id="a-Q0"></a>悦其痴心。<a id="a-Q1"></a>此起中品善心。<a id="a-Q2"></a>行于人道。<a id="a-Q3"></a>六若其心念念知三恶苦多。<a id="a-Q4"></a>人间苦乐相间天上纯乐。<a id="a-Q5"></a>为天上乐。<a id="a-Q6"></a>折伏粗恶。<a id="a-Q7"></a>此上品善心。<a id="a-Q8"></a>行于天道。<a id="a-Q9"></a>七若其心念念欲大威势。<a id="a-QA"></a>身口意才有所作。<a id="a-QB"></a>一切弭从。<a id="a-QC"></a>此发欲界主心。<a id="a-QD"></a>行魔罗道。<a id="a-QE"></a>八若其心念念欲得利智辩聪。<a id="a-QF"></a>高才勇哲。<a id="a-QG"></a>鉴达六合。<a id="a-QH"></a>十方颙颙。<a id="a-QI"></a>此发世智心。<a id="a-QJ"></a>行尼乾道。<a id="a-QK"></a>九若其心念念五尘六欲。<a id="a-QL"></a>外乐盖微。<a id="a-QM"></a>三禅之乐。<a id="a-QN"></a>犹如石泉。<a id="a-QO"></a>其乐内重。<a id="a-QP"></a>此发梵心。<a id="a-QQ"></a>行色无色道。<a id="a-QR"></a>十若其心念念知善恶轮环。<a id="a-QS"></a>凡夫耽湎。<a id="a-QT"></a>贤圣所诃。<a id="a-QU"></a>破恶由净慧。<a id="a-QV"></a>净慧由净禅。<a id="a-QW"></a>净禅由净戒。<a id="a-QX"></a>尚此三法。<a id="a-QY"></a>如饥如渴。<a id="a-QZ"></a>此发无漏心。<a id="a-Qa"></a>行二乘道。<a id="a-Qb"></a>此上十心。<a id="a-Qc"></a>或先起非心。<a id="a-Qd"></a>或先起是心。<a id="a-Qe"></a>或是非并起。<a id="a-Qf"></a>譬象鱼风。<a id="a-Qg"></a>并浊池水。<a id="a-Qh"></a>象譬诸非。<a id="a-Qi"></a>自外而起。<a id="a-Qj"></a>鱼譬内观羸弱。<a id="a-Qk"></a>为二边所动。<a id="a-Ql"></a>风譬内外合杂。<a id="a-Qm"></a>秽浊混和。<a id="a-Qn"></a>前九种心是生死。<a id="a-Qo"></a>如蚕自缚。<a id="a-Qp"></a>后一种心是涅槃。<a id="a-Qq"></a>如獐独跳。<a id="a-Qr"></a>虽得自脱。<a id="a-Qs"></a>未具佛法。<a id="a-Qt"></a>俱非。<a id="a-Qu"></a>故双简。<a id="a-Qv"></a>明知三界无别理。<a id="a-Qw"></a>但是妄心生。<a id="a-Qx"></a>为八倒之根株。<a id="a-Qy"></a>作四流之源穴。<a id="a-Qz"></a>疾如掣电。<a id="a-R0"></a>猛若狂风。<a id="a-R1"></a>瞥起尘劳。<a id="a-R2"></a>速甚瀑川之水。<a id="a-R3"></a>欻生五欲。<a id="a-R4"></a>急过旋火之轮。<a id="a-R5"></a>是以结构四魔。<a id="a-R6"></a>驱驰十使。<a id="a-R7"></a>沈二死之河底。<a id="a-R8"></a>投八苦之焰中。<a id="a-R9"></a>醉迷衣里之珠。<a id="a-RA"></a>徒经艰险。<a id="a-RB"></a>斗没额中之宝。<a id="a-RC"></a>空自悲嗟。<a id="a-RD"></a>皆因妄心。<a id="a-RE"></a>迷此真觉。<a id="a-RF"></a>终无别失。<a id="a-RG"></a>有出斯文。<a id="a-RH"></a>如上依教所说。<a id="a-RI"></a>真妄二心。<a id="a-RJ"></a>约义似分。<a id="a-RK"></a>归宗匪别。<a id="a-RL"></a>何者。<a id="a-RM"></a>真心约理体。<a id="a-RN"></a>妄心据相用。<a id="a-RO"></a>今以理恒是心。<a id="a-RP"></a>不得心相。<a id="a-RQ"></a>心恒是理。<a id="a-RR"></a>不动心相。<a id="a-RS"></a>如水即波。<a id="a-RT"></a>不得波相。<a id="a-RU"></a>波即是水。<a id="a-RV"></a>不坏波相。<a id="a-RW"></a>是以动静无际。<a id="a-RX"></a>性相一原。<a id="a-RY"></a>当凡心而是佛心。<a id="a-RZ"></a>观世谛而成真谛。<a id="a-Ra"></a>所以华严经云。<a id="a-Rb"></a>菩萨摩诃萨。<a id="a-Rc"></a>观一切法。<a id="a-Rd"></a>皆以心为自性。<a id="a-Re"></a>如是而住。<a id="a-Rf"></a>若摄境为心。<a id="a-Rg"></a>是世俗胜义。<a id="a-Rh"></a>心之自性。<a id="a-Ri"></a>即是真如。<a id="a-Rj"></a>是胜义胜义。<a id="a-Rk"></a>如是而住。<a id="a-Rl"></a>以无所得而为方便。<a id="a-Rm"></a>双照真俗。<a id="a-Rn"></a>无住住故。</p>
 </body>
</html>