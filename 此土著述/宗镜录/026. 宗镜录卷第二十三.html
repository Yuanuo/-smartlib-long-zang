<!doctype html>
<html id="z3IBXAC1eC" data-ver="2244">
 <head>
  <meta charset="utf-8">
  <meta author="永明延寿">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">宗镜录卷第二十三</h1>
  <p id="a2">夫菩提之道。<a id="a-3"></a>不可图度。<a id="a-4"></a>约一期方便宁无指示。<a id="a-5"></a>如何是菩提之相。</p>
  <p id="a6">答。<a id="a-7"></a>若约究竟菩提。<a id="a-8"></a>体常冥寂。<a id="a-9"></a>如。<a id="a-A"></a>净名经云。<a id="a-B"></a>寂灭是菩提。<a id="a-C"></a>离诸相故。<a id="a-D"></a>若以无相之相。<a id="a-E"></a>于方便门中。<a id="a-F"></a>不无显示。<a id="a-G"></a>令初发菩提心人。<a id="a-H"></a>分明无惑故。<a id="a-I"></a>如先德云。<a id="a-J"></a>谓寂照无二。<a id="a-K"></a>为菩提相。<a id="a-L"></a>犹如明镜。<a id="a-M"></a>无心为体。<a id="a-N"></a>鉴照为用。<a id="a-O"></a>合为其相。<a id="a-P"></a>亦即禅宗即体之用。<a id="a-Q"></a>自知。<a id="a-R"></a>即用之体恒寂。<a id="a-S"></a>知寂不二为心之相。<a id="a-T"></a>又云。<a id="a-U"></a>理智相摄。<a id="a-V"></a>以离理无智。<a id="a-W"></a>离智无理。<a id="a-X"></a>如珠之明故。<a id="a-Y"></a>以珠是体。<a id="a-Z"></a>明是用。<a id="a-a"></a>用不离体。<a id="a-b"></a>体不离用。<a id="a-c"></a>明不离珠。<a id="a-d"></a>珠不离明故。</p>
  <p id="ae">问。<a id="a-f"></a>有念即众生。<a id="a-g"></a>无念即佛。<a id="a-h"></a>云何言凡圣一等。</p>
  <p id="ai">答。<a id="a-j"></a>众生虽起念。<a id="a-k"></a>不觉念本无念。<a id="a-l"></a>与佛无念等。<a id="a-m"></a>妄堕有念中。<a id="a-n"></a>佛得无念。<a id="a-o"></a>知念本无。<a id="a-p"></a>众生虽现在念中。<a id="a-q"></a>佛知念即无念。<a id="a-r"></a>斯则佛无念。<a id="a-s"></a>与众生无念义同。<a id="a-t"></a>又以众生不知念空。<a id="a-u"></a>于念成事似有差别。<a id="a-v"></a>若实了念空。<a id="a-w"></a>则于苦乐境。<a id="a-x"></a>不生执受。<a id="a-y"></a>何者。<a id="a-z"></a>以境从念生。<a id="a-10"></a>心空则境何有。<a id="a-11"></a>既无有境。<a id="a-12"></a>相缚自除。<a id="a-13"></a>能所俱空。<a id="a-14"></a>谁生取着。<a id="a-15"></a>既不取着。<a id="a-16"></a>生死自无。<a id="a-17"></a>如圆觉经云。<a id="a-18"></a>知是空华。<a id="a-19"></a>即无流转。<a id="a-1A"></a>亦无身心受彼生死。</p>
  <p id="a1B">问。<a id="a-1C"></a>即心成佛之宗。<a id="a-1D"></a>曹豁正意。<a id="a-1E"></a>见性达道之旨。<a id="a-1F"></a>灵鹫本怀。<a id="a-1G"></a>如今信不及人。<a id="a-1H"></a>谓不现证。<a id="a-1I"></a>古今悟者。<a id="a-1J"></a>请垂指南。</p>
  <p id="a1K">答。<a id="a-1L"></a>若亲见。<a id="a-1M"></a>无一人而非佛。<a id="a-1N"></a>若不信。<a id="a-1O"></a>无一佛而非人。<a id="a-1P"></a>迷则常作佛之众生。<a id="a-1Q"></a>悟则现证众生之佛。<a id="a-1R"></a>人佛不异。<a id="a-1S"></a>妄见成差。<a id="a-1T"></a>迷悟虽殊。<a id="a-1U"></a>本性恒一。<a id="a-1V"></a>如过去有佛。<a id="a-1W"></a>号住无住。<a id="a-1X"></a>发愿使己国众生。<a id="a-1Y"></a>同日同时成佛。<a id="a-1Z"></a>即日同灭度。<a id="a-1a"></a>又贤劫前有佛。<a id="a-1b"></a>号平等。<a id="a-1c"></a>亦愿己国。<a id="a-1d"></a>及十方众生。<a id="a-1e"></a>亦同日成佛。<a id="a-1f"></a>即日灭度。<a id="a-1g"></a>如宝积经云。<a id="a-1h"></a>是时妙慧童女。<a id="a-1i"></a>重白目连。<a id="a-1j"></a>以我如是真实言故。<a id="a-1k"></a>于未来世。<a id="a-1l"></a>当得成佛。<a id="a-1m"></a>亦如今日释迦如来。<a id="a-1n"></a>乃至若我此言非虚妄者。<a id="a-1o"></a>令斯大众身皆金色。<a id="a-1p"></a>说是语已众皆金色。<a id="a-1q"></a>又思益经云。<a id="a-1r"></a>思益菩萨。<a id="a-1s"></a>放右掌宝光。<a id="a-1t"></a>一切四众。<a id="a-1u"></a>皆如佛相。<a id="a-1v"></a>下方四菩萨踊出。<a id="a-1w"></a>欲礼世尊。<a id="a-1x"></a>乃发愿言。<a id="a-1y"></a>今此众会。<a id="a-1z"></a>其色无异。<a id="a-20"></a>当知一切法。<a id="a-21"></a>亦复如是。<a id="a-22"></a>此语不虚。<a id="a-23"></a>愿释迦如来现异相。<a id="a-24"></a>令我礼敬。<a id="a-25"></a>即时释迦如来。<a id="a-26"></a>踊起七多罗树。<a id="a-27"></a>坐师子座。<a id="a-28"></a>又最胜王经云。<a id="a-29"></a>佛言。<a id="a-2A"></a>修菩提行者。<a id="a-2B"></a>于诸圣境。<a id="a-2C"></a>体非一异。<a id="a-2D"></a>不舍于俗。<a id="a-2E"></a>不离于真。<a id="a-2F"></a>依于法界。<a id="a-2G"></a>行菩提行。<a id="a-2H"></a>时善女天白佛言。<a id="a-2I"></a>世尊。<a id="a-2J"></a>如上所说。<a id="a-2K"></a>菩提正行。<a id="a-2L"></a>我今当学。<a id="a-2M"></a>时梵天王问曰。<a id="a-2N"></a>此菩提行。<a id="a-2O"></a>难可修行。<a id="a-2P"></a>汝今云何于菩提行而得自在。<a id="a-2Q"></a>善天女曰。<a id="a-2R"></a>我今依于此法。<a id="a-2S"></a>得安乐住。<a id="a-2T"></a>是实语者。<a id="a-2U"></a>愿令一切五浊恶世。<a id="a-2V"></a>无量无数无边众生。<a id="a-2W"></a>皆得金色三十二相。<a id="a-2X"></a>非男非女。<a id="a-2Y"></a>坐宝莲华。<a id="a-2Z"></a>受无量乐。<a id="a-2a"></a>乃至说是语已。<a id="a-2b"></a>一切五浊恶世所有众生。<a id="a-2c"></a>皆悉金色。<a id="a-2d"></a>具大人相。<a id="a-2e"></a>非男非女。<a id="a-2f"></a>坐宝莲华。<a id="a-2g"></a>受无量乐。<a id="a-2h"></a>犹如他化自在天宫。<a id="a-2i"></a>释曰。<a id="a-2j"></a>于诸圣境体非一异者。<a id="a-2k"></a>即是不舍于俗。<a id="a-2l"></a>是不一。<a id="a-2m"></a>不离于真。<a id="a-2n"></a>是不异。<a id="a-2o"></a>若一即坏真俗。<a id="a-2p"></a>若异。<a id="a-2q"></a>即成断常。<a id="a-2r"></a>不断不常。<a id="a-2s"></a>即是依于法界。<a id="a-2t"></a>非真非俗。<a id="a-2u"></a>乃曰修习菩提。<a id="a-2v"></a>故云我依此法。<a id="a-2w"></a>得安乐住。<a id="a-2x"></a>所以善天女悟五浊质成。<a id="a-2y"></a>真金之色。<a id="a-2z"></a>阎浮提。<a id="a-30"></a>迷大人相。<a id="a-31"></a>成恶业之身。<a id="a-32"></a>是知若智照之。<a id="a-33"></a>即世法而成佛法。<a id="a-34"></a>若以情执之。<a id="a-35"></a>即佛法而成世法。<a id="a-36"></a>一心实不动。<a id="a-37"></a>二见自成差。<a id="a-38"></a>同共一法中。<a id="a-39"></a>别成凡圣解。<a id="a-3A"></a>若了非男非女之体。<a id="a-3B"></a>现具三十二相。<a id="a-3C"></a>坐宝莲华。<a id="a-3D"></a>若执是男是女之形。<a id="a-3E"></a>常系二十五有沈无明海。<a id="a-3F"></a>故知信力所及。<a id="a-3G"></a>发真实言。<a id="a-3H"></a>可验。<a id="a-3I"></a>现证法门。<a id="a-3J"></a>顿明心佛矣。</p>
  <p id="a3K">问。<a id="a-3L"></a>此犹叙古引文。<a id="a-3M"></a>如何是即今之佛。</p>
  <p id="a3N">答。<a id="a-3O"></a>如今一念才起。<a id="a-3P"></a>了不可得。<a id="a-3Q"></a>无有处所。<a id="a-3R"></a>是过去佛。<a id="a-3S"></a>过去不有。<a id="a-3T"></a>未来亦空。<a id="a-3U"></a>是未来佛。<a id="a-3V"></a>即今念念不住。<a id="a-3W"></a>是现在佛。<a id="a-3X"></a>但一念起时。<a id="a-3Y"></a>莫执莫断。<a id="a-3Z"></a>不取不舍。<a id="a-3a"></a>则三际无踪。<a id="a-3b"></a>一念圆具十法界。<a id="a-3c"></a>非因非果而因而果之法。<a id="a-3d"></a>若能如是一念而达者。<a id="a-3e"></a>则念念相应。<a id="a-3f"></a>念念成佛。<a id="a-3g"></a>凡圣悉等。<a id="a-3h"></a>今古皆齐。<a id="a-3i"></a>故云了了识心。<a id="a-3j"></a>惺惺见佛。<a id="a-3k"></a>是佛是心。<a id="a-3l"></a>是心是佛。<a id="a-3m"></a>念念佛心。<a id="a-3n"></a>心心念佛。<a id="a-3o"></a>欲得早成。<a id="a-3p"></a>戒心自律。<a id="a-3q"></a>净戒律。<a id="a-3r"></a>心净心即佛。<a id="a-3s"></a>除此心。<a id="a-3t"></a>王更无别佛。<a id="a-3u"></a>欲求万法。<a id="a-3v"></a>莫染一物。<a id="a-3w"></a>心性虽空含真体实。<a id="a-3x"></a>入此法门。<a id="a-3y"></a>端坐成佛。<a id="a-3z"></a>如是则十方诸佛。<a id="a-40"></a>同一法身。<a id="a-41"></a>若欲念外施功。<a id="a-42"></a>心外求佛。<a id="a-43"></a>便落他境。<a id="a-44"></a>无有得时。<a id="a-45"></a>遂即前后情生。<a id="a-46"></a>凡圣缘起。<a id="a-47"></a>徒经时劫。<a id="a-48"></a>枉用功夫。<a id="a-49"></a>所以华严论云。<a id="a-4A"></a>不如一念缘起无生。<a id="a-4B"></a>超彼三乘权学等见。</p>
  <p id="a4C">问。<a id="a-4D"></a>一念成佛已入信门。<a id="a-4E"></a>如何得目前了了分明而见。</p>
  <p id="a4F">答。<a id="a-4G"></a>目前无物。<a id="a-4H"></a>是真见佛。<a id="a-4I"></a>如文殊师利巡行经。<a id="a-4J"></a>以经中说文殊。<a id="a-4K"></a>遍巡五百比丘房。<a id="a-4L"></a>皆见寂定。<a id="a-4M"></a>因以为名。<a id="a-4N"></a>最后难舍利弗。<a id="a-4O"></a>以显甚深般若。<a id="a-4P"></a>问舍利弗言。<a id="a-4Q"></a>我时见汝。<a id="a-4R"></a>独处一房。<a id="a-4S"></a>结加趺坐。<a id="a-4T"></a>折伏其身。<a id="a-4U"></a>汝为当坐禅耶不耶。<a id="a-4V"></a>答云坐。<a id="a-4W"></a>难云。<a id="a-4X"></a>为当欲令未断者断故。<a id="a-4Y"></a>坐禅耶等。<a id="a-4Z"></a>因此广显性空无得之理意。<a id="a-4a"></a>五百比丘从座而起。<a id="a-4b"></a>于世尊前。<a id="a-4c"></a>高声唱言。<a id="a-4d"></a>从今已去。<a id="a-4e"></a>更不复见文殊身。<a id="a-4f"></a>不复闻其名字。<a id="a-4g"></a>如是方处。<a id="a-4h"></a>速应舍离。<a id="a-4i"></a>所有文殊一切住处。<a id="a-4j"></a>亦莫趣向。<a id="a-4k"></a>所以者何。<a id="a-4l"></a>文殊烦恼解脱一相说故等。<a id="a-4m"></a>舍利弗。<a id="a-4n"></a>令文殊为决了。<a id="a-4o"></a>文殊言。<a id="a-4p"></a>实无文殊而可得故。<a id="a-4q"></a>若实无文殊可得者。<a id="a-4r"></a>彼亦不可见等。<a id="a-4s"></a>广为说法。<a id="a-4t"></a>四百比丘漏尽得果。<a id="a-4u"></a>一百比丘更谤。<a id="a-4v"></a>陷入地狱。<a id="a-4w"></a>后还得道。<a id="a-4x"></a>广如彼说。<a id="a-4y"></a>所以无见是真见。<a id="a-4z"></a>无闻是真闻。<a id="a-50"></a>不见不闻文殊。<a id="a-51"></a>是真见真闻文殊矣。<a id="a-52"></a>若不信此说。<a id="a-53"></a>虽起谤而陷狱。<a id="a-54"></a>以曾闻故。<a id="a-55"></a>终熏种而得道。<a id="a-56"></a>何况闻而信耶。<a id="a-57"></a>则成道不隔于一念。<a id="a-58"></a>故知宗镜。<a id="a-59"></a>见闻无不获益矣。<a id="a-5A"></a>所以宝积经云。<a id="a-5B"></a>无畏女言。<a id="a-5C"></a>大迦葉。<a id="a-5D"></a>诸法永无。<a id="a-5E"></a>不可示现。<a id="a-5F"></a>是故大迦葉。<a id="a-5G"></a>一切法皆无。<a id="a-5H"></a>若法本无。<a id="a-5I"></a>云何可见彼清净法界。<a id="a-5J"></a>大迦葉。<a id="a-5K"></a>若欲见清净如来。<a id="a-5L"></a>彼善男子善女人。<a id="a-5M"></a>应善净自心。<a id="a-5N"></a>时大迦葉语无畏言。<a id="a-5O"></a>云何善净自心。<a id="a-5P"></a>女言。<a id="a-5Q"></a>大迦葉。<a id="a-5R"></a>如自身真如。<a id="a-5S"></a>及一切法真如。<a id="a-5T"></a>若信彼者。<a id="a-5U"></a>不作不失。<a id="a-5V"></a>如是见自心清净故。<a id="a-5W"></a>迦葉问言。<a id="a-5X"></a>自心以何为体。<a id="a-5Y"></a>女言。<a id="a-5Z"></a>空为体。<a id="a-5a"></a>若证彼空。<a id="a-5b"></a>信自身故。<a id="a-5c"></a>即信真如空。<a id="a-5d"></a>以一切法性寂静故。<a id="a-5e"></a>又云。<a id="a-5f"></a>如来者。<a id="a-5g"></a>即虚空界。<a id="a-5h"></a>是故虚空即是如来。<a id="a-5i"></a>此中无一物可分别者。<a id="a-5j"></a>华手经云。<a id="a-5k"></a>一切法如即是如来。<a id="a-5l"></a>如来即是一切法如。<a id="a-5m"></a>是故世尊。<a id="a-5n"></a>无所住处。<a id="a-5o"></a>是如来义。<a id="a-5p"></a>又报化如影。<a id="a-5q"></a>空无去来。<a id="a-5r"></a>心净佛现。<a id="a-5s"></a>则云佛来。<a id="a-5t"></a>佛亦不来。<a id="a-5u"></a>心垢不现。<a id="a-5v"></a>即云佛去。<a id="a-5w"></a>佛亦不去。<a id="a-5x"></a>斯即来而非来。<a id="a-5y"></a>去而非去。<a id="a-5z"></a>佛既无来去。<a id="a-60"></a>心亦不生灭。<a id="a-61"></a>如是解者。<a id="a-62"></a>可见真佛矣。<a id="a-63"></a>故金刚经云。<a id="a-64"></a>若人言。<a id="a-65"></a>如来若来若去若坐若卧。<a id="a-66"></a>是人不解我所说义。<a id="a-67"></a>如来者。<a id="a-68"></a>无所从来。<a id="a-69"></a>亦无所去。<a id="a-6A"></a>故名如来。<a id="a-6B"></a>则知若人若法。<a id="a-6C"></a>俱不出一如之道。<a id="a-6D"></a>如是通达。<a id="a-6E"></a>六根所对。<a id="a-6F"></a>无非见自性如如佛矣。<a id="a-6G"></a>此以不见为真见。<a id="a-6H"></a>见实为真佛。<a id="a-6I"></a>肇法师云。<a id="a-6J"></a>佛者何也。<a id="a-6K"></a>盖穷理尽性。<a id="a-6L"></a>大觉之称也。<a id="a-6M"></a>生法师云。<a id="a-6N"></a>以见实为佛。<a id="a-6O"></a>如是则亦名真见道。<a id="a-6P"></a>亦名真供养。</p>
  <p id="a6Q">问。<a id="a-6R"></a>如何是真供养。</p>
  <p id="a6S">答。<a id="a-6T"></a>契如理之心。<a id="a-6U"></a>无见佛之想。<a id="a-6V"></a>了自法身。<a id="a-6W"></a>是真供养。<a id="a-6X"></a>宝积经云。<a id="a-6Y"></a>真供养者。<a id="a-6Z"></a>无佛想。<a id="a-6a"></a>无能见佛。<a id="a-6b"></a>何况供养。<a id="a-6c"></a>若供养佛。<a id="a-6d"></a>当供养自身。</p>
  <p id="a6e">问。<a id="a-6f"></a>自身如何供养。</p>
  <p id="a6g">答。<a id="a-6h"></a>若舍己徇尘。<a id="a-6i"></a>是名违背。<a id="a-6j"></a>能回光反照。<a id="a-6k"></a>随顺真如。<a id="a-6l"></a>境智冥合。<a id="a-6m"></a>是真供养。<a id="a-6n"></a>故维摩经云。<a id="a-6o"></a>无前无后。<a id="a-6p"></a>一时供养。<a id="a-6q"></a>此是运无舍无得之意。<a id="a-6r"></a>起一际平等之心。<a id="a-6s"></a>则遍十方供养一切如来。<a id="a-6t"></a>尽法界含灵。<a id="a-6u"></a>一时受润。<a id="a-6v"></a>如是之供。<a id="a-6w"></a>施莫大焉。<a id="a-6x"></a>所以宝雨经云。<a id="a-6y"></a>如理思惟。<a id="a-6z"></a>即是供养一切如来。</p>
  <p id="a70">问。<a id="a-71"></a>云何如理思惟。</p>
  <p id="a72">答。<a id="a-73"></a>但一切不思惟。<a id="a-74"></a>是真思惟。<a id="a-75"></a>以顿悟一心。<a id="a-76"></a>无法可思量故。<a id="a-77"></a>是以十方诸佛。<a id="a-78"></a>证心成道。<a id="a-79"></a>故称如理。<a id="a-7A"></a>若了自心。<a id="a-7B"></a>能顺佛旨。<a id="a-7C"></a>即是供养一切如来。<a id="a-7D"></a>若不依此如理悟心。<a id="a-7E"></a>则随事施为。<a id="a-7F"></a>心外见佛。<a id="a-7G"></a>设经多劫。<a id="a-7H"></a>皆不成真实供养。<a id="a-7I"></a>为背诸佛指授故。<a id="a-7J"></a>如华严经颂云。<a id="a-7K"></a>设于念念中。<a id="a-7L"></a>供养无量佛。<a id="a-7M"></a>未知真实法。<a id="a-7N"></a>不名为供养。<a id="a-7O"></a>云何真实法。<a id="a-7P"></a>所谓了心真如无生之旨故。<a id="a-7Q"></a>是以思益经问云。<a id="a-7R"></a>谁能供养佛。<a id="a-7S"></a>佛言。<a id="a-7T"></a>能通达无生际者。<a id="a-7U"></a>文殊般若经云。<a id="a-7V"></a>佛问文殊。<a id="a-7W"></a>汝云何供养佛。<a id="a-7X"></a>答言。<a id="a-7Y"></a>世尊。<a id="a-7Z"></a>若幻人心数灭。<a id="a-7a"></a>我则供养佛。<a id="a-7b"></a>台教云。<a id="a-7c"></a>供养佛者。<a id="a-7d"></a>只是随顺佛语。<a id="a-7e"></a>今顺佛教。<a id="a-7f"></a>修三观心。<a id="a-7g"></a>即是供养佛。<a id="a-7h"></a>为破五住得解脱故。<a id="a-7i"></a>即供养法。<a id="a-7j"></a>三谛理和。<a id="a-7k"></a>即供养僧。<a id="a-7l"></a>又众行心资观智心。<a id="a-7m"></a>即供养佛。<a id="a-7n"></a>观智心开发境界。<a id="a-7o"></a>即供养法。<a id="a-7p"></a>境智心和。<a id="a-7q"></a>即供养僧。<a id="a-7r"></a>此是真实供养。<a id="a-7s"></a>亦名法供养。<a id="a-7t"></a>如义海云。<a id="a-7u"></a>谓以无生心中。<a id="a-7v"></a>施一切珍宝。<a id="a-7w"></a>乃至微尘。<a id="a-7x"></a>皆能摄于法界。<a id="a-7y"></a>即以此法界尘而作供养。<a id="a-7z"></a>此供养。<a id="a-80"></a>乃至遍通三世一切诸如来前。<a id="a-81"></a>无不显现。<a id="a-82"></a>彼诸如来无不摄受。<a id="a-83"></a>何以故。<a id="a-84"></a>由尘即法界。<a id="a-85"></a>是理与佛法界相应。<a id="a-86"></a>是故遍至一切。<a id="a-87"></a>名广大供养。<a id="a-88"></a>无空过者。<a id="a-89"></a>何谓无空过。<a id="a-8A"></a>以心通即法通。<a id="a-8B"></a>法遍即心遍。<a id="a-8C"></a>一切处无非见理故。<a id="a-8D"></a>悉皆通达。<a id="a-8E"></a>则是一一承事无空过者。<a id="a-8F"></a>亦不碍香华等种种供养。<a id="a-8G"></a>以内外唯心故。<a id="a-8H"></a>破执显宗。<a id="a-8I"></a>故有是说。<a id="a-8J"></a>又若于正观心中。<a id="a-8K"></a>不唯供养。<a id="a-8L"></a>乃至行道礼拜。<a id="a-8M"></a>一切施为。<a id="a-8N"></a>皆须就已。<a id="a-8O"></a>方得其力。<a id="a-8P"></a>如三藏勒那云。<a id="a-8Q"></a>正观修诚礼者。<a id="a-8R"></a>此明自礼自身佛。<a id="a-8S"></a>不缘他境他身佛。<a id="a-8T"></a>何以故。<a id="a-8U"></a>一切众生。<a id="a-8V"></a>自有佛性平等本觉。<a id="a-8W"></a>随顺法界。<a id="a-8X"></a>缘起炽然。<a id="a-8Y"></a>但为迷故。<a id="a-8Z"></a>唯敬他身。<a id="a-8a"></a>己身佛性。<a id="a-8b"></a>妄认为恶。<a id="a-8c"></a>若能反照本觉。<a id="a-8d"></a>则解脱有期。<a id="a-8e"></a>经云。<a id="a-8f"></a>不观佛。<a id="a-8g"></a>不观法。<a id="a-8h"></a>不观僧。<a id="a-8i"></a>以见自身他身平等正法性故。<a id="a-8j"></a>如涉远道。<a id="a-8k"></a>要藉自身。<a id="a-8l"></a>欲见佛性。<a id="a-8m"></a>要观己佛。<a id="a-8n"></a>体同无二。<a id="a-8o"></a>是名正观礼。</p>
  <p id="a8p">问。<a id="a-8q"></a>若心外无相。<a id="a-8r"></a>相外无心。<a id="a-8s"></a>如是圆通。<a id="a-8t"></a>名真供养者。<a id="a-8u"></a>云何教中说供养诸佛。<a id="a-8v"></a>得福无量。</p>
  <p id="a8w">答。<a id="a-8x"></a>如前已说。<a id="a-8y"></a>谛了一心。<a id="a-8z"></a>理事无碍。<a id="a-90"></a>云何坚执疑境疑心。<a id="a-91"></a>故维摩经云。<a id="a-92"></a>各见世尊在其前。<a id="a-93"></a>法华经偈云。<a id="a-94"></a>乾闼紧那罗。<a id="a-95"></a>各供养其佛。<a id="a-96"></a>牛头初祖释云。<a id="a-97"></a>如观贪即见贪性。<a id="a-98"></a>贪即是众生。<a id="a-99"></a>悟贪性智即是佛。<a id="a-9A"></a>贪众生自见佛在其前。<a id="a-9B"></a>一切例尔。<a id="a-9C"></a>又各供养其佛者。<a id="a-9D"></a>即是于一一法门。<a id="a-9E"></a>各自发明。<a id="a-9F"></a>如理思惟。<a id="a-9G"></a>即是各供养佛。<a id="a-9H"></a>设尔。<a id="a-9I"></a>事法香华供养者。<a id="a-9J"></a>经云。<a id="a-9K"></a>十方诸佛。<a id="a-9L"></a>机宜感出。<a id="a-9M"></a>既随感现。<a id="a-9N"></a>何离自心。<a id="a-9O"></a>如灵山四众八部。<a id="a-9P"></a>各随根力心念。<a id="a-9Q"></a>见佛不同。<a id="a-9R"></a>如龙见是大龙王。<a id="a-9S"></a>鬼见是大鬼王等。<a id="a-9T"></a>则心外无法之诠。<a id="a-9U"></a>有文有理。<a id="a-9V"></a>空外执色之见。<a id="a-9W"></a>无理无文。<a id="a-9X"></a>设有恶慧邪见之人。<a id="a-9Y"></a>抱疑不信之者。<a id="a-9Z"></a>拟陈狂解强欲破之。<a id="a-9a"></a>似将一蚊嘴拟吸大海之水。<a id="a-9b"></a>如以十指爪。<a id="a-9c"></a>欲坏妙高之山。<a id="a-9d"></a>我此圆顿之诠。<a id="a-9e"></a>真如之理。<a id="a-9f"></a>如刀断水。<a id="a-9g"></a>似风吹光。<a id="a-9h"></a>徒自劳神。<a id="a-9i"></a>反招深咎。</p>
  <p id="a9j">问。<a id="a-9k"></a>如上剖析。<a id="a-9l"></a>义理虽明。<a id="a-9m"></a>犹是因他方便强说。<a id="a-9n"></a>云何得如今亲自现证。<a id="a-9o"></a>得见自心之佛。</p>
  <p id="a9p">答。<a id="a-9q"></a>当自审问。</p>
  <p id="a9r">问。<a id="a-9s"></a>如何审问。</p>
  <p id="a9t">答。<a id="a-9u"></a>还就人觅。<a id="a-9v"></a>岂有歇时。<a id="a-9w"></a>欲绝纤疑。<a id="a-9x"></a>应须亲到。</p>
  <p id="a9y">问。<a id="a-9z"></a>岂无他助之力。<a id="a-A0"></a>发自智照之心。</p>
  <p id="aA1">答。<a id="a-A2"></a>无正无助。<a id="a-A3"></a>非自非他。<a id="a-A4"></a>若以智求智则成解。<a id="a-A5"></a>解背圆宗。<a id="a-A6"></a>若起照心。<a id="a-A7"></a>照则立境。<a id="a-A8"></a>随照失旨。<a id="a-A9"></a>皆是彰事。<a id="a-AA"></a>不契斯宗。<a id="a-AB"></a>若了真心。<a id="a-AC"></a>自然无心合道。<a id="a-AD"></a>合道则言语道断。<a id="a-AE"></a>无心则境智俱闲。<a id="a-AF"></a>如庞居士偈云。<a id="a-AG"></a>须弥颓。<a id="a-AH"></a>五岳崩。<a id="a-AI"></a>大海竭。<a id="a-AJ"></a>十方空。<a id="a-AK"></a>乾坤尚纳毛头里。<a id="a-AL"></a>日月犹潜毫相中。<a id="a-AM"></a>此是西国那提子。<a id="a-AN"></a>示疾不起现神通。<a id="a-AO"></a>妙德启口问不二。<a id="a-AP"></a>忘言入理显真宗。</p>
  <p id="aAQ">问。<a id="a-AR"></a>如上所说。<a id="a-AS"></a>即心成佛之旨。<a id="a-AT"></a>事已皎然。<a id="a-AU"></a>只如禅宗从上先德云。<a id="a-AV"></a>如今须知十方诸佛出身处。<a id="a-AW"></a>空知有佛。<a id="a-AX"></a>不得成佛。<a id="a-AY"></a>如何是诸佛出身处。</p>
  <p id="aAZ">答。<a id="a-Aa"></a>石牛生象子。<a id="a-Ab"></a>木女孕婴儿。<a id="a-Ac"></a>诸佛从中出。<a id="a-Ad"></a>最初成道时。</p>
  <p id="aAe">问。<a id="a-Af"></a>既众生已成。<a id="a-Ag"></a>理事圆备。<a id="a-Ah"></a>则诸佛何以出世。<a id="a-Ai"></a>更化众生。</p>
  <p id="aAj">答。<a id="a-Ak"></a>众生不如是知。<a id="a-Al"></a>所以须化。<a id="a-Am"></a>故经云。<a id="a-An"></a>俱同一性。<a id="a-Ao"></a>所谓无性。<a id="a-Ap"></a>大悲相续。<a id="a-Aq"></a>救度众生。<a id="a-Ar"></a>随门不同。<a id="a-As"></a>种种有异。<a id="a-At"></a>约成佛门。<a id="a-Au"></a>一切成也。<a id="a-Av"></a>同一无性。<a id="a-Aw"></a>故得现成。<a id="a-Ax"></a>妄性本虚。<a id="a-Ay"></a>生元是佛。<a id="a-Az"></a>真性叵得。<a id="a-B0"></a>非今始成。<a id="a-B1"></a>故皆成也。<a id="a-B2"></a>物物无性。<a id="a-B3"></a>故成种智。<a id="a-B4"></a>证斯同体。<a id="a-B5"></a>而起大悲。<a id="a-B6"></a>一得永常。<a id="a-B7"></a>故云相续。<a id="a-B8"></a>只由不知无性故。<a id="a-B9"></a>教化不绝。<a id="a-BA"></a>虽现报化。<a id="a-BB"></a>法体不迁。<a id="a-BC"></a>如随色之摩尼。<a id="a-BD"></a>众相现而本体不动。<a id="a-BE"></a>似应声之虚谷。<a id="a-BF"></a>群响发而起处无心。<a id="a-BG"></a>不着自他。<a id="a-BH"></a>岂见众生之相。<a id="a-BI"></a>本非出没。<a id="a-BJ"></a>常冥大觉之原。<a id="a-BK"></a>华严经云。<a id="a-BL"></a>佛身无有生。<a id="a-BM"></a>而能示出生。<a id="a-BN"></a>法性如虚空。<a id="a-BO"></a>诸佛于中住。<a id="a-BP"></a>又颂云。<a id="a-BQ"></a>无体无住处。<a id="a-BR"></a>亦无生可得。<a id="a-BS"></a>无相亦无形。<a id="a-BT"></a>所现皆如影。<a id="a-BU"></a>思益经云。<a id="a-BV"></a>大迦葉言。<a id="a-BW"></a>善男子。<a id="a-BX"></a>幻所化人。<a id="a-BY"></a>离于自相。<a id="a-BZ"></a>无异无别。<a id="a-Ba"></a>无所志愿。<a id="a-Bb"></a>汝亦如是耶。<a id="a-Bc"></a>若如是者。<a id="a-Bd"></a>汝云何能利益无量众生。<a id="a-Be"></a>网明言。<a id="a-Bf"></a>阿耨多罗三藐三菩提性。<a id="a-Bg"></a>即是一切众生性。<a id="a-Bh"></a>一切众生性。<a id="a-Bi"></a>即是幻性。<a id="a-Bj"></a>幻性即是一切法性。<a id="a-Bk"></a>于是法中。<a id="a-Bl"></a>我不见有利。<a id="a-Bm"></a>不见无利。<a id="a-Bn"></a>又云。<a id="a-Bo"></a>网明菩萨白佛言。<a id="a-Bp"></a>世尊。<a id="a-Bq"></a>若有菩萨。<a id="a-Br"></a>希望功德利。<a id="a-Bs"></a>而发菩提心者。<a id="a-Bt"></a>不名发大乘也。<a id="a-Bu"></a>所以者何。<a id="a-Bv"></a>一切法无功德利。<a id="a-Bw"></a>以无有对处故。<a id="a-Bx"></a>若有众生可度。<a id="a-By"></a>而求功德之利。<a id="a-Bz"></a>斯则心外见法。<a id="a-C0"></a>全不识心。<a id="a-C1"></a>何名发大乘心也。<a id="a-C2"></a>以绝待心。<a id="a-C3"></a>无对处故。<a id="a-C4"></a>如楞伽经云。<a id="a-C5"></a>佛语外道言。<a id="a-C6"></a>若能了达有无等法。<a id="a-C7"></a>一切皆是自心所见。<a id="a-C8"></a>不生分别。<a id="a-C9"></a>不取外境。<a id="a-CA"></a>于自处住。<a id="a-CB"></a>自处住者。<a id="a-CC"></a>是不起义。<a id="a-CD"></a>不起于何。<a id="a-CE"></a>不起分别。<a id="a-CF"></a>此是我法。<a id="a-CG"></a>非汝有也。<a id="a-CH"></a>我法者。<a id="a-CI"></a>即众生心也。<a id="a-CJ"></a>以不知不信故。<a id="a-CK"></a>自成疏外。<a id="a-CL"></a>有亦同无。<a id="a-CM"></a>所以祖师西来。<a id="a-CN"></a>只为直示众生。<a id="a-CO"></a>令自知有。<a id="a-CP"></a>顿入凡圣平等真原。<a id="a-CQ"></a>如胜天王般若经云。<a id="a-CR"></a>菩萨摩诃萨。<a id="a-CS"></a>行般若波罗蜜。<a id="a-CT"></a>得心微细。<a id="a-CU"></a>作是思惟。<a id="a-CV"></a>世间炽然大火之聚。<a id="a-CW"></a>所谓贪欲火。<a id="a-CX"></a>嗔恚烟。<a id="a-CY"></a>愚痴闇。<a id="a-CZ"></a>云何当令一切众生皆得出离。<a id="a-Ca"></a>若能通达诸法平等。<a id="a-Cb"></a>名为出离。<a id="a-Cc"></a>如实知法。<a id="a-Cd"></a>犹如幻相。<a id="a-Ce"></a>善观因缘。<a id="a-Cf"></a>而不分别。<a id="a-Cg"></a>是以若欲舍劣就胜。<a id="a-Ch"></a>厌异忻同。<a id="a-Ci"></a>欲令凡圣一伦。<a id="a-Cj"></a>垢净平等者。<a id="a-Ck"></a>无有是处。<a id="a-Cl"></a>但明宗镜。<a id="a-Cm"></a>万法自齐。<a id="a-Cn"></a>即究竟出离三界火宅义。<a id="a-Co"></a>亦是与诸子同住秘密藏义。<a id="a-Cp"></a>如云。<a id="a-Cq"></a>若夫以齐而齐不齐者。<a id="a-Cr"></a>未齐矣。<a id="a-Cs"></a>以齐而齐于齐者。<a id="a-Ct"></a>未齐焉。<a id="a-Cu"></a>余闻善齐天下者。<a id="a-Cv"></a>以不齐而齐天下者也。<a id="a-Cw"></a>何须夷岳实渊。<a id="a-Cx"></a>然后方平。<a id="a-Cy"></a>续凫截鹤。<a id="a-Cz"></a>于焉始等。<a id="a-D0"></a>故知但了法法皆如。<a id="a-D1"></a>自然平等。<a id="a-D2"></a>则青松绿蕙不见短长。<a id="a-D3"></a>鹏翥蜎飞。<a id="a-D4"></a>自忘大小。<a id="a-D5"></a>如肇论云。<a id="a-D6"></a>是以经云诸法不异者。<a id="a-D7"></a>岂曰续凫截鹤。<a id="a-D8"></a>夷岳盈壑。<a id="a-D9"></a>然后无异哉。<a id="a-DA"></a>诚以不异于异故。<a id="a-DB"></a>虽异而不异耳。<a id="a-DC"></a>乃至经云。<a id="a-DD"></a>般若与诸法。<a id="a-DE"></a>亦不一相。<a id="a-DF"></a>亦不异相。<a id="a-DG"></a>信矣。<a id="a-DH"></a>庄子南华经云。<a id="a-DI"></a>长者不为有余。<a id="a-DJ"></a>短者不为不足。<a id="a-DK"></a>故凫胫虽短。<a id="a-DL"></a>续之则忧。<a id="a-DM"></a>鹤胫虽长。<a id="a-DN"></a>断之则悲。<a id="a-DO"></a>故性长非所断。<a id="a-DP"></a>性短非所续。<a id="a-DQ"></a>以明境智虽异而同。<a id="a-DR"></a>不待同而后同也。<a id="a-DS"></a>若能如上了达同异二门。<a id="a-DT"></a>或诸佛出世不出世。<a id="a-DU"></a>众生可度不可度。<a id="a-DV"></a>乃至有无高下。<a id="a-DW"></a>皆绝疑矣。<a id="a-DX"></a>若执同则滞寂。<a id="a-DY"></a>若执异则两分。<a id="a-DZ"></a>迷此同异二门。<a id="a-Da"></a>皆智不自在。<a id="a-Db"></a>金刚辩宗云。<a id="a-Dc"></a>以有镜故。<a id="a-Dd"></a>男女之像于中现。<a id="a-De"></a>以有法身故。<a id="a-Df"></a>而能处处应现往。<a id="a-Dg"></a>只缘镜中本无像。<a id="a-Dh"></a>所以能现男女像。<a id="a-Di"></a>佛身本无身。<a id="a-Dj"></a>所以能现一切身。<a id="a-Dk"></a>众生机感。<a id="a-Dl"></a>无缘之慈任运能应。<a id="a-Dm"></a>若定有身。<a id="a-Dn"></a>即为所碍。<a id="a-Do"></a>肇论云。<a id="a-Dp"></a>佛非天非人。<a id="a-Dq"></a>而能天能人耳。<a id="a-Dr"></a>故一切菩萨。<a id="a-Ds"></a>皆以无所得为方便。<a id="a-Dt"></a>能入无量无边尘劳幻网。<a id="a-Du"></a>以心外无法故。<a id="a-Dv"></a>方成无所得慧。<a id="a-Dw"></a>若心外有一毫所得。<a id="a-Dx"></a>云何成无缘之慈。<a id="a-Dy"></a>同体之化。<a id="a-Dz"></a>以宗镜明。<a id="a-E0"></a>故能广照世间。<a id="a-E1"></a>观生也。<a id="a-E2"></a>如石女之怀儿。<a id="a-E3"></a>观住也。<a id="a-E4"></a>若阳焰之翻浪。<a id="a-E5"></a>观异也。<a id="a-E6"></a>同浮云之万变。<a id="a-E7"></a>观死也。<a id="a-E8"></a>犹狂华之谢空。<a id="a-E9"></a>是以深达无生。<a id="a-EA"></a>知皆无我。<a id="a-EB"></a>空生空灭。<a id="a-EC"></a>幻坠幻升。<a id="a-ED"></a>愍彼愚迷。<a id="a-EE"></a>盲无慧目。<a id="a-EF"></a>遂乃发无能作之智照。<a id="a-EG"></a>开无所舍之檀门。<a id="a-EH"></a>秉自性空之戒心。<a id="a-EI"></a>具无所起之精进。<a id="a-EJ"></a>圆无所伤之法忍。<a id="a-EK"></a>修无所住之禅门。<a id="a-EL"></a>了无身而相好庄严。<a id="a-EM"></a>达无说而纵横辩说。<a id="a-EN"></a>游戏性空之世界。<a id="a-EO"></a>建立水月之道场。<a id="a-EP"></a>陈列如幻之供门。<a id="a-EQ"></a>供养影响之善逝。<a id="a-ER"></a>遍习空华之万行。<a id="a-ES"></a>施为谷响之度门。<a id="a-ET"></a>降伏镜像之魔军。<a id="a-EU"></a>大作梦中之佛事。<a id="a-EV"></a>广度如化之含识。<a id="a-EW"></a>同证寂灭之菩提。</p>
  <p id="aEX">问。<a id="a-EY"></a>绝待真心。<a id="a-EZ"></a>本无名相。<a id="a-Ea"></a>云何成佛。<a id="a-Eb"></a>又作异生。<a id="a-Ec"></a>若云随顺世法立此假名。<a id="a-Ed"></a>又因何法而得成立。</p>
  <p id="aEe">答。<a id="a-Ef"></a>实际理中。<a id="a-Eg"></a>本无凡圣可得。<a id="a-Eh"></a>以一切众生。<a id="a-Ei"></a>迷无性理。<a id="a-Ej"></a>以无性故。<a id="a-Ek"></a>不觉起妄。<a id="a-El"></a>于真空中。<a id="a-Em"></a>妄立名相。<a id="a-En"></a>故名为凡。<a id="a-Eo"></a>了名相空。<a id="a-Ep"></a>复称为圣。<a id="a-Eq"></a>凡圣之号。<a id="a-Er"></a>因五法成。<a id="a-Es"></a>犹如幻化。<a id="a-Et"></a>名相非真。<a id="a-Eu"></a>且如幻以术成。<a id="a-Ev"></a>形因业有。<a id="a-Ew"></a>术业俱假。<a id="a-Ex"></a>形幻同空。<a id="a-Ey"></a>俱有迷悟之名。<a id="a-Ez"></a>本无凡圣之体。<a id="a-F0"></a>五法者。<a id="a-F1"></a>瑜伽论云。<a id="a-F2"></a>一名。<a id="a-F3"></a>二相。<a id="a-F4"></a>三妄想。<a id="a-F5"></a>四正智。<a id="a-F6"></a>五真如。<a id="a-F7"></a>古释云。<a id="a-F8"></a>名相妄想三法成。<a id="a-F9"></a>凡正智真如成圣。<a id="a-FA"></a>名相妄想者。<a id="a-FB"></a>是凡夫法。<a id="a-FC"></a>名相二法。<a id="a-FD"></a>是凡夫境。<a id="a-FE"></a>妄想一法。<a id="a-FF"></a>是凡夫六识。<a id="a-FG"></a>迷事缘境而起。<a id="a-FH"></a>故名妄想。<a id="a-FI"></a>经偈云。<a id="a-FJ"></a>不了心及缘。<a id="a-FK"></a>则生二妄想。<a id="a-FL"></a>正智真如者。<a id="a-FM"></a>是圣人法。<a id="a-FN"></a>正智。<a id="a-FO"></a>是圣人对治金刚。<a id="a-FP"></a>缘修无漏断惑智。<a id="a-FQ"></a>亦名能觉智。<a id="a-FR"></a>真如。<a id="a-FS"></a>是圣人心中所证之理。<a id="a-FT"></a>真如是体。<a id="a-FU"></a>正智是用。<a id="a-FV"></a>异者未曾异。<a id="a-FW"></a>同者未曾同。<a id="a-FX"></a>同者是真如。<a id="a-FY"></a>异者是正智。<a id="a-FZ"></a>正智常用。<a id="a-Fa"></a>故障生灭。<a id="a-Fb"></a>真如常体。<a id="a-Fc"></a>故无生灭。<a id="a-Fd"></a>体用无碍。<a id="a-Fe"></a>法界不思议真实义也。<a id="a-Ff"></a>又凡夫心惑。<a id="a-Fg"></a>不达名相空故。<a id="a-Fh"></a>妄计为有。<a id="a-Fi"></a>迷有不空。<a id="a-Fj"></a>名之为妄。<a id="a-Fk"></a>从妄起心。<a id="a-Fl"></a>名之为想。<a id="a-Fm"></a>正智者。<a id="a-Fn"></a>觉知名相本来空寂。<a id="a-Fo"></a>以知空故。<a id="a-Fp"></a>妄想自息。<a id="a-Fq"></a>息妄归真。<a id="a-Fr"></a>显理分明。<a id="a-Fs"></a>正智现前。<a id="a-Ft"></a>不立名相。<a id="a-Fu"></a>故名正智。<a id="a-Fv"></a>经偈云。<a id="a-Fw"></a>了心及境界。<a id="a-Fx"></a>妄想不复生。<a id="a-Fy"></a>真如者。<a id="a-Fz"></a>即此正智心性真故。<a id="a-G0"></a>即名真如。<a id="a-G1"></a>故知但是一法。<a id="a-G2"></a>无中。<a id="a-G3"></a>执有成凡。<a id="a-G4"></a>达有本空成圣。<a id="a-G5"></a>不唯五法。<a id="a-G6"></a>乃至恒沙。<a id="a-G7"></a>义出无边。<a id="a-G8"></a>理恒一道。<a id="a-G9"></a>此唯心之道。<a id="a-GA"></a>即是如来行处。<a id="a-GB"></a>步步履法空故。<a id="a-GC"></a>亦是摩诃衍处。<a id="a-GD"></a>念念无所得故。<a id="a-GE"></a>如持世经云。<a id="a-GF"></a>佛言。<a id="a-GG"></a>诸善男子。<a id="a-GH"></a>是故我说。<a id="a-GI"></a>一切法是如来行处。<a id="a-GJ"></a>如来行处。<a id="a-GK"></a>是无行处。<a id="a-GL"></a>何以故。<a id="a-GM"></a>一切法行处。<a id="a-GN"></a>是中无法可行。<a id="a-GO"></a>是故说无行处。<a id="a-GP"></a>文殊悔过经云。<a id="a-GQ"></a>文殊师利言。<a id="a-GR"></a>吾往古时。<a id="a-GS"></a>希望诸法。<a id="a-GT"></a>求空处所。<a id="a-GU"></a>游于闲居。<a id="a-GV"></a>限节知足。<a id="a-GW"></a>少欲为得。<a id="a-GX"></a>不能识知。<a id="a-GY"></a>一切法空。<a id="a-GZ"></a>心无所著。<a id="a-Ga"></a>尔乃可谓。<a id="a-Gb"></a>静处宴坐。<a id="a-Gc"></a>住于法界。<a id="a-Gd"></a>释曰。<a id="a-Ge"></a>若了人法二空。<a id="a-Gf"></a>见真唯识性。<a id="a-Gg"></a>即常在三昧。<a id="a-Gh"></a>住真法界矣。</p>
  <p id="aGi">问。<a id="a-Gj"></a>云何说入此宗镜。<a id="a-Gk"></a>一念相应。<a id="a-Gl"></a>见道速疾。<a id="a-Gm"></a>超过劫量。</p>
  <p id="aGn">答。<a id="a-Go"></a>实有斯理。<a id="a-Gp"></a>世况可知。<a id="a-Gq"></a>若不直下顿悟自心。<a id="a-Gr"></a>功德圆满。<a id="a-Gs"></a>即于心外妄求。<a id="a-Gt"></a>徒经劫数。<a id="a-Gu"></a>若能内照。<a id="a-Gv"></a>如船遇便风。<a id="a-Gw"></a>一念圆成所作无滞。<a id="a-Gx"></a>如大涅槃经云。<a id="a-Gy"></a>譬如有人。<a id="a-Gz"></a>在大海中。<a id="a-H0"></a>乘船欲渡。<a id="a-H1"></a>若得顺风。<a id="a-H2"></a>须臾之间。<a id="a-H3"></a>则能得过无量由旬。<a id="a-H4"></a>若不得者。<a id="a-H5"></a>虽复久住。<a id="a-H6"></a>经无量岁不离本处。<a id="a-H7"></a>有时船坏。<a id="a-H8"></a>没水而死。<a id="a-H9"></a>众生如是。<a id="a-HA"></a>在于愚痴生死大海。<a id="a-HB"></a>乘诸行船。<a id="a-HC"></a>若得值遇大般涅槃猛利之风。<a id="a-HD"></a>则能疾到无上道岸。<a id="a-HE"></a>若不值遇当久流转无量生死。<a id="a-HF"></a>或时破坏。<a id="a-HG"></a>堕于地狱畜生饿鬼。<a id="a-HH"></a>故知不遇宗镜之风。<a id="a-HI"></a>有为行船。<a id="a-HJ"></a>终不能速度生死之波。<a id="a-HK"></a>直至涅槃之岸。<a id="a-HL"></a>有兹大利。<a id="a-HM"></a>广集无劳。<a id="a-HN"></a>唯嘱后贤。<a id="a-HO"></a>转相传授。<a id="a-HP"></a>如法句经云。<a id="a-HQ"></a>善知识者。<a id="a-HR"></a>有大功德。<a id="a-HS"></a>能令汝等。<a id="a-HT"></a>于贪欲嗔恚愚痴邪见。<a id="a-HU"></a>五欲五盖众尘劳中。<a id="a-HV"></a>建立佛法。<a id="a-HW"></a>不起一心。<a id="a-HX"></a>得大功德。<a id="a-HY"></a>譬如有人。<a id="a-HZ"></a>持坚牢船。<a id="a-Ha"></a>渡于大海。<a id="a-Hb"></a>不动身心。<a id="a-Hc"></a>而到彼岸。<a id="a-Hd"></a>故知入宗镜中。<a id="a-He"></a>即凡即圣。<a id="a-Hf"></a>可谓不断烦恼而入涅槃。<a id="a-Hg"></a>不断五欲而净诸根矣。<a id="a-Hh"></a>所以华严论云。<a id="a-Hi"></a>十住初位。<a id="a-Hj"></a>以无作三昧。<a id="a-Hk"></a>自体应真。<a id="a-Hl"></a>烦恼客尘。<a id="a-Hm"></a>本无体性。<a id="a-Hn"></a>唯真体用。<a id="a-Ho"></a>无贪嗔痴。<a id="a-Hp"></a>任运即佛。<a id="a-Hq"></a>故一念相应一念佛。<a id="a-Hr"></a>一日相应一日佛。<a id="a-Hs"></a>此宗镜录中。<a id="a-Ht"></a>前后皆悉微细委曲。<a id="a-Hu"></a>一一直指示了。<a id="a-Hv"></a>见即便见。<a id="a-Hw"></a>不在意思。<a id="a-Hx"></a>才信入时。<a id="a-Hy"></a>理行俱备。<a id="a-Hz"></a>终不更兴恶行。<a id="a-I0"></a>似有纤疑。<a id="a-I1"></a>若不如然争称圆顿。<a id="a-I2"></a>以了心外无境故。<a id="a-I3"></a>则念念归宗。<a id="a-I4"></a>何有虚幻能惑。<a id="a-I5"></a>所以宝藏论云。<a id="a-I6"></a>一切如幻。<a id="a-I7"></a>其幻不实。<a id="a-I8"></a>知幻是幻。<a id="a-I9"></a>守真抱一。<a id="a-IA"></a>又如学人问大梅和尚。<a id="a-IB"></a>师常言神性独立。<a id="a-IC"></a>学人不识。<a id="a-ID"></a>乞师指示。<a id="a-IE"></a>答。<a id="a-IF"></a>阿谁教汝问。<a id="a-IG"></a>问。<a id="a-IH"></a>莫不问者便是不。<a id="a-II"></a>答。<a id="a-IJ"></a>若不是。<a id="a-IK"></a>是阿谁能如是问。<a id="a-IL"></a>问。<a id="a-IM"></a>神性非是声色。<a id="a-IN"></a>师所示。<a id="a-IO"></a>问者是神性。<a id="a-IP"></a>学人只识得声色。<a id="a-IQ"></a>不识真性。<a id="a-IR"></a>乞师指示。<a id="a-IS"></a>如何得识。<a id="a-IT"></a>答。<a id="a-IU"></a>譬如大宝藏。<a id="a-IV"></a>众宝皆具足。<a id="a-IW"></a>上福德人见。<a id="a-IX"></a>直捉得明月宝珠。<a id="a-IY"></a>薄福德者。<a id="a-IZ"></a>只见铜铁之类。<a id="a-Ia"></a>非是藏中无宝。<a id="a-Ib"></a>亦非主藏者不与。<a id="a-Ic"></a>我如今向汝道。<a id="a-Id"></a>性不是声色。<a id="a-Ie"></a>汝只见声色。<a id="a-If"></a>我亦无过。<a id="a-Ig"></a>汝知么。<a id="a-Ih"></a>此神性。<a id="a-Ii"></a>火不能烧。<a id="a-Ij"></a>水不能溺。<a id="a-Ik"></a>须臾能到千里万里。<a id="a-Il"></a>山河石壁不能碍。<a id="a-Im"></a>汝如今扬眉动目弹指謦咳。<a id="a-In"></a>口喃喃问答。<a id="a-Io"></a>总是此性。<a id="a-Ip"></a>唤作大道。<a id="a-Iq"></a>常在目前。<a id="a-Ir"></a>虽在目前难睹。<a id="a-Is"></a>汝若疑惑不信受。<a id="a-It"></a>破法堕恶道。<a id="a-Iu"></a>若是上根者。<a id="a-Iv"></a>闻言下便会。<a id="a-Iw"></a>更不作诸恶。<a id="a-Ix"></a>唤作一受不退常寂然。<a id="a-Iy"></a>中根者。<a id="a-Iz"></a>亲近善知识。<a id="a-J0"></a>近于智者。<a id="a-J1"></a>数数闻说。<a id="a-J2"></a>不久还会。<a id="a-J3"></a>若是下根。<a id="a-J4"></a>千遍万遍与说。<a id="a-J5"></a>元来不会。<a id="a-J6"></a>虽然记得少许。<a id="a-J7"></a>如破布里明珠。<a id="a-J8"></a>出门还漏却。<a id="a-J9"></a>汝知么。<a id="a-JA"></a>佛道不远。<a id="a-JB"></a>回心即是。<a id="a-JC"></a>若悟则刹那。<a id="a-JD"></a>不悟恒沙劫。</p>
  <p id="aJE">问。<a id="a-JF"></a>此一心宗。<a id="a-JG"></a>成佛之道。<a id="a-JH"></a>还假历地位修证不。</p>
  <p id="aJI">答。<a id="a-JJ"></a>此无住真心。<a id="a-JK"></a>实不可修。<a id="a-JL"></a>不可证。<a id="a-JM"></a>不可得。<a id="a-JN"></a>何以故。<a id="a-JO"></a>非取果。<a id="a-JP"></a>故不可证。<a id="a-JQ"></a>非着法。<a id="a-JR"></a>故不可得。<a id="a-JS"></a>非作法。<a id="a-JT"></a>故不可修。<a id="a-JU"></a>以本净非莹。<a id="a-JV"></a>法尔天成。<a id="a-JW"></a>若论地位。<a id="a-JX"></a>即在世谛行门。<a id="a-JY"></a>亦不失理。<a id="a-JZ"></a>以无位中。<a id="a-Ja"></a>论其地位。<a id="a-Jb"></a>不可起决定有无之执。<a id="a-Jc"></a>经明十地差别。<a id="a-Jd"></a>如空中鸟迹。<a id="a-Je"></a>若圆融门。<a id="a-Jf"></a>寂灭真如。<a id="a-Jg"></a>有何次第。<a id="a-Jh"></a>若行布门。<a id="a-Ji"></a>对治习气。<a id="a-Jj"></a>升进非无。<a id="a-Jk"></a>又染净阶位。<a id="a-Jl"></a>皆依世俗名字分别。<a id="a-Jm"></a>则似分阶降。<a id="a-Jn"></a>不坏一心。<a id="a-Jo"></a>譬如众生位如土器。<a id="a-Jp"></a>菩萨位如银器。<a id="a-Jq"></a>诸佛位如金器。<a id="a-Jr"></a>土银金等三种器量虽殊。<a id="a-Js"></a>然一一器中虚空。<a id="a-Jt"></a>遍满平等。<a id="a-Ju"></a>无有差别。<a id="a-Jv"></a>虚空。<a id="a-Jw"></a>即喻一心法身平等之理。<a id="a-Jx"></a>诸器。<a id="a-Jy"></a>即况根器地位阶降不同。<a id="a-Jz"></a>道本无差。<a id="a-K0"></a>随行有异。<a id="a-K1"></a>夫论行解。<a id="a-K2"></a>顿渐不同。<a id="a-K3"></a>现行烦恼有浅深。<a id="a-K4"></a>熏染习气有厚薄。<a id="a-K5"></a>不可一向。<a id="a-K6"></a>各在当人。<a id="a-K7"></a>业轻则易圆。<a id="a-K8"></a>障深则难断。<a id="a-K9"></a>只如登八地菩萨。<a id="a-KA"></a>亲证无生法忍。<a id="a-KB"></a>观一切法。<a id="a-KC"></a>如虚空性。<a id="a-KD"></a>此犹是渐证无心。<a id="a-KE"></a>至十地中。<a id="a-KF"></a>尚有二愚。<a id="a-KG"></a>入等觉位。<a id="a-KH"></a>一分无明未尽。<a id="a-KI"></a>犹如微烟尚须忏悔。<a id="a-KJ"></a>又若未自住三摩地中。<a id="a-KK"></a>不信心外无法。<a id="a-KL"></a>如患眼翳者。<a id="a-KM"></a>不信空中无花。<a id="a-KN"></a>以分别智。<a id="a-KO"></a>解心不亡。<a id="a-KP"></a>但缘他境。<a id="a-KQ"></a>未住自地。<a id="a-KR"></a>如首楞严经云。<a id="a-KS"></a>十方如来。<a id="a-KT"></a>及大菩萨。<a id="a-KU"></a>于其自住三摩地中。<a id="a-KV"></a>见与见缘。<a id="a-KW"></a>并所想相。<a id="a-KX"></a>如虚空华。<a id="a-KY"></a>本无所有。<a id="a-KZ"></a>所云大菩萨者。<a id="a-Ka"></a>即八地已上。<a id="a-Kb"></a>若八地菩萨。<a id="a-Kc"></a>尚心外见净土。<a id="a-Kd"></a>以智缘理。<a id="a-Ke"></a>不名自住。<a id="a-Kf"></a>若十地菩萨。<a id="a-Kg"></a>虽心外不见境。<a id="a-Kh"></a>犹有色心二习。<a id="a-Ki"></a>是以有颂云。<a id="a-Kj"></a>唯佛一人持净戒。<a id="a-Kk"></a>其余并名破戒者。<a id="a-Kl"></a>故知若入宗镜究竟一乘门中。<a id="a-Km"></a>方云持戒。<a id="a-Kn"></a>方云见道。<a id="a-Ko"></a>且知见有四。<a id="a-Kp"></a>一知而不见。<a id="a-Kq"></a>初地至九地。<a id="a-Kr"></a>二见而不知。<a id="a-Ks"></a>即十地。<a id="a-Kt"></a>三。<a id="a-Ku"></a>亦见亦知。<a id="a-Kv"></a>唯佛。<a id="a-Kw"></a>四不见不知。<a id="a-Kx"></a>地前异生等。<a id="a-Ky"></a>若得直下无心。<a id="a-Kz"></a>量出虚空之外。<a id="a-L0"></a>又何用更历阶梯。<a id="a-L1"></a>如未顿合无心。<a id="a-L2"></a>一念有异者。<a id="a-L3"></a>直须以佛知见治之。<a id="a-L4"></a>然后五忍明其正修。<a id="a-L5"></a>六即拣其叨滥。<a id="a-L6"></a>则免堕增上慢。<a id="a-L7"></a>究竟圆满佛乘。<a id="a-L8"></a>若入宗镜中。<a id="a-L9"></a>则为普机。<a id="a-LA"></a>菩萨乘不思议乘。<a id="a-LB"></a>依普门法。<a id="a-LC"></a>一位一切位。<a id="a-LD"></a>如善财一生具五位等。<a id="a-LE"></a>皆是普法相收。<a id="a-LF"></a>此普贤机。<a id="a-LG"></a>乃见一切所见。<a id="a-LH"></a>闻一切所闻。<a id="a-LI"></a>即普眼境也。<a id="a-LJ"></a>普法相收者。<a id="a-LK"></a>以心外无法。<a id="a-LL"></a>故名为普。<a id="a-LM"></a>一切行位。<a id="a-LN"></a>皆在心中。<a id="a-LO"></a>岂不相收耶。<a id="a-LP"></a>于行布门。<a id="a-LQ"></a>似分深浅。<a id="a-LR"></a>又玄义格云。<a id="a-LS"></a>圆教四十二位。<a id="a-LT"></a>同一真理。<a id="a-LU"></a>就智论之。<a id="a-LV"></a>遂分明晦。<a id="a-LW"></a>太虚一也。<a id="a-LX"></a>日行空中。<a id="a-LY"></a>具有中旦。<a id="a-LZ"></a>圆教登住。<a id="a-La"></a>如船入海。<a id="a-Lb"></a>似日游空。<a id="a-Lc"></a>智皆无作。<a id="a-Ld"></a>行亦无为。<a id="a-Le"></a>运运道风。<a id="a-Lf"></a>自然增进。<a id="a-Lg"></a>如止观云。<a id="a-Lh"></a>入佛正宗免堕邪倒。<a id="a-Li"></a>创发圆信之人。<a id="a-Lj"></a>须明十种观法。<a id="a-Lk"></a>十种观法者。<a id="a-Ll"></a>一观不思议境。<a id="a-Lm"></a>二发真正菩提心。<a id="a-Ln"></a>三巧安止观。<a id="a-Lo"></a>四破诸法遍。<a id="a-Lp"></a>五善识通塞。<a id="a-Lq"></a>六三十七品调适。<a id="a-Lr"></a>七对治助开。<a id="a-Ls"></a>八善知位次。<a id="a-Lt"></a>九安忍强软两贼。<a id="a-Lu"></a>十顺道法爱不生。<a id="a-Lv"></a>如是不滥。<a id="a-Lw"></a>方入圆乘。<a id="a-Lx"></a>且最初一念信解之心。<a id="a-Ly"></a>能成五品。<a id="a-Lz"></a>台教云。<a id="a-M0"></a>若人宿植深厚。<a id="a-M1"></a>或值善知识。<a id="a-M2"></a>或从经卷。<a id="a-M3"></a>圆闻妙理。<a id="a-M4"></a>谓一法一切法。<a id="a-M5"></a>一切法一法。<a id="a-M6"></a>非一非一切。<a id="a-M7"></a>不可思议。<a id="a-M8"></a>起圆信解。<a id="a-M9"></a>信一心中。<a id="a-MA"></a>具十法界。<a id="a-MB"></a>如一微尘。<a id="a-MC"></a>有大千经卷。<a id="a-MD"></a>欲闻此心。<a id="a-ME"></a>而修圆行。<a id="a-MF"></a>圆行者。<a id="a-MG"></a>一行一切行。<a id="a-MH"></a>略言为十。<a id="a-MI"></a>谓识一念心平等具足。<a id="a-MJ"></a>不可思议。<a id="a-MK"></a>伤已昏沉慈及一切。<a id="a-ML"></a>又知此心常寂常照。<a id="a-MM"></a>用寂照心。<a id="a-MN"></a>破一切法。<a id="a-MO"></a>即空。<a id="a-MP"></a>即假。<a id="a-MQ"></a>即中。<a id="a-MR"></a>又识一心诸心。<a id="a-MS"></a>若通若塞。<a id="a-MT"></a>能于此心具足道品。<a id="a-MU"></a>得菩提路。<a id="a-MV"></a>又解此心正助之法。<a id="a-MW"></a>又识己心及凡圣心。<a id="a-MX"></a>又安心不动不堕。<a id="a-MY"></a>不退不散。<a id="a-MZ"></a>虽识一心无量功德。<a id="a-Ma"></a>不生染着。<a id="a-Mb"></a>十心成就。<a id="a-Mc"></a>举要言之。<a id="a-Md"></a>其心念念悉与诸波罗蜜相应。<a id="a-Me"></a>是名圆教初随喜品。<a id="a-Mf"></a>从此具修十法。<a id="a-Mg"></a>得入圆教初发心住。<a id="a-Mh"></a>分真即中。<a id="a-Mi"></a>初阿后茶。<a id="a-Mj"></a>发心毕竟二不别。<a id="a-Mk"></a>以行位念三不退故。<a id="a-Ml"></a>台教接人上住于此。<a id="a-Mm"></a>迩后直至十行十回向十地等妙二觉位。<a id="a-Mn"></a>所有智断升进。<a id="a-Mo"></a>任运无功。<a id="a-Mp"></a>念念圆满无上菩提。<a id="a-Mq"></a>又广释不可思议境者。<a id="a-Mr"></a>如华严经颂云。<a id="a-Ms"></a>心如工画师。<a id="a-Mt"></a>造种种五阴。<a id="a-Mu"></a>一切世间中。<a id="a-Mv"></a>莫不从心造。<a id="a-Mw"></a>种种五阴者。<a id="a-Mx"></a>十法界五阴也。<a id="a-My"></a>法界者。<a id="a-Mz"></a>有三义。<a id="a-N0"></a>十数是能依。<a id="a-N1"></a>法界是所依。<a id="a-N2"></a>能所合称。<a id="a-N3"></a>故言十法界。<a id="a-N4"></a>又此十法。<a id="a-N5"></a>各各因。<a id="a-N6"></a>各各果。<a id="a-N7"></a>不相混滥。<a id="a-N8"></a>故言十法界。<a id="a-N9"></a>又此十法。<a id="a-NA"></a>一一当体皆是法界。<a id="a-NB"></a>故言十法界。<a id="a-NC"></a>十法界通称阴入界。<a id="a-ND"></a>其实不同。<a id="a-NE"></a>三涂是有漏恶阴界入。<a id="a-NF"></a>三善是有漏善阴界入。<a id="a-NG"></a>二乘是无漏有漏阴界入。<a id="a-NH"></a>菩萨是亦有漏亦无漏阴界入。<a id="a-NI"></a>佛是非有漏非无漏阴界入。<a id="a-NJ"></a>释论云。<a id="a-NK"></a>法无上者。<a id="a-NL"></a>涅槃是。<a id="a-NM"></a>即非有漏非无漏法也。<a id="a-NN"></a>无量义经云。<a id="a-NO"></a>佛无诸大阴界入者。<a id="a-NP"></a>无前九阴界入也。<a id="a-NQ"></a>今言有者。<a id="a-NR"></a>有涅槃常住阴界入也。<a id="a-NS"></a>大经云。<a id="a-NT"></a>因灭无常色。<a id="a-NU"></a>获得常色。<a id="a-NV"></a>受想行识。<a id="a-NW"></a>亦复如是。<a id="a-NX"></a>常乐重沓。<a id="a-NY"></a>即积聚义。<a id="a-NZ"></a>慈悲覆盖。<a id="a-Na"></a>即阴义。<a id="a-Nb"></a>以十种阴界不同故。<a id="a-Nc"></a>名五阴世间也。<a id="a-Nd"></a>揽五阴通称众生。<a id="a-Ne"></a>众生不同。<a id="a-Nf"></a>揽三涂阴。<a id="a-Ng"></a>罪苦众生。<a id="a-Nh"></a>揽人天阴。<a id="a-Ni"></a>受乐众生。<a id="a-Nj"></a>揽无漏阴。<a id="a-Nk"></a>真圣众生。<a id="a-Nl"></a>揽慈悲阴。<a id="a-Nm"></a>大士众生。<a id="a-Nn"></a>揽常住阴。<a id="a-No"></a>尊极众生。<a id="a-Np"></a>大论云。<a id="a-Nq"></a>众生无上者。<a id="a-Nr"></a>佛是。<a id="a-Ns"></a>岂与凡下同。<a id="a-Nt"></a>大经云。<a id="a-Nu"></a>歌逻罗时名字异。<a id="a-Nv"></a>乃至老时名字异。<a id="a-Nw"></a>芽时名字异。<a id="a-Nx"></a>乃至果时名字亦异。<a id="a-Ny"></a>且约一期。<a id="a-Nz"></a>十时差别。<a id="a-O0"></a>况十异众生。<a id="a-O1"></a>宁得不异。<a id="a-O2"></a>故名众生世间也。<a id="a-O3"></a>十种所居。<a id="a-O4"></a>通称国土世间者。<a id="a-O5"></a>地狱依赤铁住。<a id="a-O6"></a>畜生依地水空住。<a id="a-O7"></a>修罗依海畔海底住。<a id="a-O8"></a>人依地住。<a id="a-O9"></a>天依宫殿住。<a id="a-OA"></a>六度菩萨。<a id="a-OB"></a>同人依地住。<a id="a-OC"></a>通教菩萨惑未尽。<a id="a-OD"></a>同依人天住。<a id="a-OE"></a>断惑尽者。<a id="a-OF"></a>依方便土住。<a id="a-OG"></a>别圆菩萨。<a id="a-OH"></a>惑未尽者。<a id="a-OI"></a>同人天方便等住。<a id="a-OJ"></a>断惑尽者。<a id="a-OK"></a>依实报土住。<a id="a-OL"></a>如来依常寂光土住。<a id="a-OM"></a>仁王经偈云。<a id="a-ON"></a>三贤十圣住果报。<a id="a-OO"></a>唯佛一人居净土。<a id="a-OP"></a>净土不同故。<a id="a-OQ"></a>名国土世间也。<a id="a-OR"></a>此三十种世间悉从心造。<a id="a-OS"></a>又十种五阴。<a id="a-OT"></a>一一各具十法。<a id="a-OU"></a>谓如是相性体力作因缘果报本末究竟等。<a id="a-OV"></a>此是十如。<a id="a-OW"></a>五阴世间。<a id="a-OX"></a>众生世间。<a id="a-OY"></a>国土世间。<a id="a-OZ"></a>即是三种世间。<a id="a-Oa"></a>此一心具十法界。<a id="a-Ob"></a>一法界又具十法界。<a id="a-Oc"></a>即百法界。<a id="a-Od"></a>一法界具三十种世间。<a id="a-Oe"></a>百法界具三千种世间。<a id="a-Of"></a>此三千在一念心。<a id="a-Og"></a>若无心而已。<a id="a-Oh"></a>介尔有心。<a id="a-Oi"></a>即具三千。<a id="a-Oj"></a>亦不言一心在前。<a id="a-Ok"></a>一切法在后。<a id="a-Ol"></a>亦不言一切法在前。<a id="a-Om"></a>一心在后。<a id="a-On"></a>例如八相迁物。<a id="a-Oo"></a>物在相前。<a id="a-Op"></a>物不被迁。<a id="a-Oq"></a>相在物前。<a id="a-Or"></a>亦不被迁。<a id="a-Os"></a>前亦不可。<a id="a-Ot"></a>后亦不可。<a id="a-Ou"></a>只物论相迁。<a id="a-Ov"></a>只相迁论物。<a id="a-Ow"></a>今心亦如是。<a id="a-Ox"></a>若从一心生一切法者。<a id="a-Oy"></a>此则是纵。<a id="a-Oz"></a>若心一时含一切法者。<a id="a-P0"></a>此即是横。<a id="a-P1"></a>纵亦不可。<a id="a-P2"></a>横亦不可。<a id="a-P3"></a>只心是一切法。<a id="a-P4"></a>一切法是心。<a id="a-P5"></a>故非纵非横。<a id="a-P6"></a>非一非异。<a id="a-P7"></a>玄妙深绝。<a id="a-P8"></a>非识所识。<a id="a-P9"></a>非言所言。<a id="a-PA"></a>所以称为不可思议境。<a id="a-PB"></a>意在于此。<a id="a-PC"></a>既自了达一心不思议境。<a id="a-PD"></a>遂起同体大悲。<a id="a-PE"></a>发真正菩提心等。<a id="a-PF"></a>已下九种观门成熟。<a id="a-PG"></a>华严论云。<a id="a-PH"></a>如三乘中。<a id="a-PI"></a>亦说根本智后得智。<a id="a-PJ"></a>今欲令三乘人回心。<a id="a-PK"></a>指此金色世界不动智佛。<a id="a-PL"></a>令使直认是自心能分别智。<a id="a-PM"></a>本无所动。<a id="a-PN"></a>文殊师利。<a id="a-PO"></a>即是自心善拣择无相妙慧。<a id="a-PP"></a>觉首目首等菩萨。<a id="a-PQ"></a>即是自心随信解中所见之理智。<a id="a-PR"></a>如是三乘之人未回心者。<a id="a-PS"></a>定当不信。<a id="a-PT"></a>何以故。<a id="a-PU"></a>为立三阿僧祇劫后当得佛故。<a id="a-PV"></a>为直自认身及心总是凡夫。<a id="a-PW"></a>但信佛有不动智等。<a id="a-PX"></a>不自信自心是根本不动智佛。<a id="a-PY"></a>与佛无异。<a id="a-PZ"></a>以是义故。<a id="a-Pa"></a>不成此教法界乘中以根本智为信心。<a id="a-Pb"></a>此经信心。<a id="a-Pc"></a>应当如是直信。<a id="a-Pd"></a>自心分别之性。<a id="a-Pe"></a>是法界性中根本不动智佛。<a id="a-Pf"></a>金色世界。<a id="a-Pg"></a>是自心无染之理。<a id="a-Ph"></a>文殊师利。<a id="a-Pi"></a>是自心善拣择妙慧。<a id="a-Pj"></a>觉首目首等菩萨。<a id="a-Pk"></a>是随信心中理智现前。<a id="a-Pl"></a>以信因中契诸佛果法分毫不谬。<a id="a-Pm"></a>方成信心。<a id="a-Pn"></a>从此信已。<a id="a-Po"></a>以定慧进修。<a id="a-Pp"></a>经历十住十行十回向十地十一地。<a id="a-Pq"></a>日月岁劫时复无迁。<a id="a-Pr"></a>法界如本。<a id="a-Ps"></a>不动智佛如旧。<a id="a-Pt"></a>而成一切种智海。<a id="a-Pu"></a>教化众生。<a id="a-Pv"></a>因果不迁。<a id="a-Pw"></a>时劫不改。<a id="a-Px"></a>方成信也。<a id="a-Py"></a>若立僧祇定实身。<a id="a-Pz"></a>是凡夫。<a id="a-Q0"></a>凡圣二途时劫移改。<a id="a-Q1"></a>心外有佛。<a id="a-Q2"></a>不成信心。<a id="a-Q3"></a>又如圆觉经云。<a id="a-Q4"></a>金刚藏菩萨白佛言。<a id="a-Q5"></a>世尊。<a id="a-Q6"></a>若诸众生本来成佛。<a id="a-Q7"></a>何故复有一切无明。<a id="a-Q8"></a>若诸无明众生本有。<a id="a-Q9"></a>何因缘故。<a id="a-QA"></a>如来复说本来成佛。<a id="a-QB"></a>十方异生本成佛道。<a id="a-QC"></a>后起无明。<a id="a-QD"></a>一切如来。<a id="a-QE"></a>何时复生一切烦恼。<a id="a-QF"></a>唯愿不舍无遮大慈。<a id="a-QG"></a>为诸菩萨。<a id="a-QH"></a>开秘密藏。<a id="a-QI"></a>乃至佛言。<a id="a-QJ"></a>善男子。<a id="a-QK"></a>一切世界。<a id="a-QL"></a>始终生灭。<a id="a-QM"></a>前后有无。<a id="a-QN"></a>聚散起止。<a id="a-QO"></a>念念相续。<a id="a-QP"></a>循还往复。<a id="a-QQ"></a>种种取舍。<a id="a-QR"></a>皆是轮回。<a id="a-QS"></a>未出轮回而辩圆觉。<a id="a-QT"></a>彼圆觉性。<a id="a-QU"></a>即同流转。<a id="a-QV"></a>若免轮回无有是处。<a id="a-QW"></a>譬如动目。<a id="a-QX"></a>能摇湛水。<a id="a-QY"></a>又如定眼。<a id="a-QZ"></a>犹回转火。<a id="a-Qa"></a>云驶月运。<a id="a-Qb"></a>舟行岸移。<a id="a-Qc"></a>亦复如是。<a id="a-Qd"></a>善男子。<a id="a-Qe"></a>诸旋未息。<a id="a-Qf"></a>彼物先住。<a id="a-Qg"></a>尚不可得。<a id="a-Qh"></a>何况轮转生死垢心。<a id="a-Qi"></a>曾未清净。<a id="a-Qj"></a>观佛圆觉而不旋复。<a id="a-Qk"></a>是故汝等。<a id="a-Ql"></a>便生三惑。<a id="a-Qm"></a>善男子。<a id="a-Qn"></a>譬如幻翳妄见空华。<a id="a-Qo"></a>幻翳若除。<a id="a-Qp"></a>不可说言。<a id="a-Qq"></a>此翳已灭。<a id="a-Qr"></a>何时更起一切诸翳。<a id="a-Qs"></a>何以故。<a id="a-Qt"></a>翳华二法。<a id="a-Qu"></a>非相待故。<a id="a-Qv"></a>亦如空华灭于空时。<a id="a-Qw"></a>不可说言。<a id="a-Qx"></a>虚空。<a id="a-Qy"></a>何时更起空华。<a id="a-Qz"></a>何以故。<a id="a-R0"></a>空本无华。<a id="a-R1"></a>非起灭故。<a id="a-R2"></a>生死涅槃。<a id="a-R3"></a>同于起灭。<a id="a-R4"></a>妙觉圆照。<a id="a-R5"></a>离于华翳。<a id="a-R6"></a>善男子。<a id="a-R7"></a>当知虚空。<a id="a-R8"></a>非是暂有。<a id="a-R9"></a>亦无暂无况复如来圆觉随顺。<a id="a-RA"></a>而为虚空平等本性。<a id="a-RB"></a>善男子。<a id="a-RC"></a>如销金矿。<a id="a-RD"></a>金非销有。<a id="a-RE"></a>既已成金。<a id="a-RF"></a>不重为矿。<a id="a-RG"></a>经无穷时。<a id="a-RH"></a>金性不坏。<a id="a-RI"></a>不应说言。<a id="a-RJ"></a>本非成就。<a id="a-RK"></a>如来圆觉。<a id="a-RL"></a>亦复如是。<a id="a-RM"></a>故知圆觉妙心。<a id="a-RN"></a>如虚空之性。<a id="a-RO"></a>生死涅槃。<a id="a-RP"></a>即空华之相。<a id="a-RQ"></a>翳眼不无起灭。<a id="a-RR"></a>真性。<a id="a-RS"></a>何曾有无。<a id="a-RT"></a>如矿藏金。<a id="a-RU"></a>金非矿有。<a id="a-RV"></a>又非销得。<a id="a-RW"></a>要以销成。<a id="a-RX"></a>迷时如未净之金。<a id="a-RY"></a>悟了若已成之宝。<a id="a-RZ"></a>真金不动。<a id="a-Ra"></a>垢净俄分。<a id="a-Rb"></a>妙性无亏。<a id="a-Rc"></a>迷悟自得。<a id="a-Rd"></a>所以不思议佛境界经云。<a id="a-Re"></a>尔时须菩提。<a id="a-Rf"></a>又问言。<a id="a-Rg"></a>大士。<a id="a-Rh"></a>汝决定住于何地。<a id="a-Ri"></a>为住声闻地。<a id="a-Rj"></a>为住辟支佛地。<a id="a-Rk"></a>为住佛地耶。<a id="a-Rl"></a>文殊师利菩萨言。<a id="a-Rm"></a>大德。<a id="a-Rn"></a>汝应知我决定住于一切诸地。<a id="a-Ro"></a>须菩提言。<a id="a-Rp"></a>大士。<a id="a-Rq"></a>汝可亦决定住凡夫地耶。<a id="a-Rr"></a>答曰。<a id="a-Rs"></a>如是。<a id="a-Rt"></a>何以故。<a id="a-Ru"></a>一切诸法。<a id="a-Rv"></a>及以众生。<a id="a-Rw"></a>其性即是决定正位。<a id="a-Rx"></a>我常住此正位。<a id="a-Ry"></a>是故我言。<a id="a-Rz"></a>决定住于凡夫地也。<a id="a-S0"></a>须菩提。<a id="a-S1"></a>又问言。<a id="a-S2"></a>若一切法及以众生。<a id="a-S3"></a>即是决定正位者。<a id="a-S4"></a>云何建立诸地差别。<a id="a-S5"></a>而言此是凡夫地。<a id="a-S6"></a>此是辟支佛地。<a id="a-S7"></a>此是佛地耶。<a id="a-S8"></a>文殊师利菩萨言。<a id="a-S9"></a>大德。<a id="a-SA"></a>譬如世间以言说故。<a id="a-SB"></a>于虚空中。<a id="a-SC"></a>建立十方。<a id="a-SD"></a>所谓此是东方。<a id="a-SE"></a>此是南方。<a id="a-SF"></a>乃至此是上方。<a id="a-SG"></a>此是下方。<a id="a-SH"></a>虽虚空无差别。<a id="a-SI"></a>而诸方有如是如是种种差别。<a id="a-SJ"></a>此亦如是。<a id="a-SK"></a>如来于一切法决定正位中。<a id="a-SL"></a>以善方便立于诸地。<a id="a-SM"></a>所谓此是凡夫地。<a id="a-SN"></a>此是声闻地。<a id="a-SO"></a>此是辟支佛地。<a id="a-SP"></a>此是菩萨地。<a id="a-SQ"></a>此是佛地。<a id="a-SR"></a>虽正位无差别。<a id="a-SS"></a>而诸地有别耳。<a id="a-ST"></a>所以天台云。<a id="a-SU"></a>四教如空中四点。<a id="a-SV"></a>四点虽历然。<a id="a-SW"></a>不坏虚空性。<a id="a-SX"></a>然此地位。<a id="a-SY"></a>至究竟位中。<a id="a-SZ"></a>若理若行。<a id="a-Sa"></a>方可穷尽。<a id="a-Sb"></a>如菩萨璎珞本业经云。<a id="a-Sc"></a>佛子。<a id="a-Sd"></a>第四十二地。<a id="a-Se"></a>名寂灭心妙觉地。<a id="a-Sf"></a>常住一相。<a id="a-Sg"></a>第一无极。<a id="a-Sh"></a>湛若虚空。<a id="a-Si"></a>一切种智。<a id="a-Sj"></a>照达无生。<a id="a-Sk"></a>有谛始终。<a id="a-Sl"></a>唯佛穷尽。<a id="a-Sm"></a>众生根本。<a id="a-Sn"></a>有始有终。<a id="a-So"></a>佛亦照尽。<a id="a-Sp"></a>乃至一切烦恼。<a id="a-Sq"></a>一切众生果报。<a id="a-Sr"></a>佛一念心。<a id="a-Ss"></a>称量尽原。<a id="a-St"></a>一切佛国。<a id="a-Su"></a>一切佛因。<a id="a-Sv"></a>一切菩萨神变。<a id="a-Sw"></a>亦一念一时知。<a id="a-Sx"></a>住不可思议二谛之外。<a id="a-Sy"></a>独在无二。<a id="a-Sz"></a>是知先得宗本。<a id="a-T0"></a>然后炼磨。<a id="a-T1"></a>于炼磨时。<a id="a-T2"></a>不失道本。<a id="a-T3"></a>如巧炼金。<a id="a-T4"></a>不失铢两。<a id="a-T5"></a>于圆渐内。<a id="a-T6"></a>阶降宁无。<a id="a-T7"></a>从有为而至无为。<a id="a-T8"></a>因生忍而成法忍。<a id="a-T9"></a>圆融不坏行布。<a id="a-TA"></a>坏则失全理之事。<a id="a-TB"></a>行布不碍圆融。<a id="a-TC"></a>碍则失全事之理。<a id="a-TD"></a>然虽理事一际。<a id="a-TE"></a>因果同时。<a id="a-TF"></a>生熟之机似分。<a id="a-TG"></a>初后之心不混。<a id="a-TH"></a>直至妙觉。<a id="a-TI"></a>如月圆时。<a id="a-TJ"></a>始尽因门。<a id="a-TK"></a>方冥果海。<a id="a-TL"></a>如华严经云。<a id="a-TM"></a>佛子。<a id="a-TN"></a>譬如乘船。<a id="a-TO"></a>欲入大海。<a id="a-TP"></a>未至于海。<a id="a-TQ"></a>多用功力。<a id="a-TR"></a>若至海已但随风去。<a id="a-TS"></a>不假人力。<a id="a-TT"></a>以至大海。<a id="a-TU"></a>一日所行。<a id="a-TV"></a>比于未至。<a id="a-TW"></a>其未至时。<a id="a-TX"></a>设经百岁亦不能及。<a id="a-TY"></a>佛子。<a id="a-TZ"></a>菩萨摩诃萨。<a id="a-Ta"></a>亦复如是。<a id="a-Tb"></a>积集广大善根资粮。<a id="a-Tc"></a>乘大乘船。<a id="a-Td"></a>到菩萨行海。<a id="a-Te"></a>于一念顷。<a id="a-Tf"></a>以无功用智。<a id="a-Tg"></a>入一切智智境界。<a id="a-Th"></a>本有功用行。<a id="a-Ti"></a>经于无量百千亿那由他劫。<a id="a-Tj"></a>所不能及。</p>
  <p id="aTk">问。<a id="a-Tl"></a>入实观者。<a id="a-Tm"></a>一尚不存。<a id="a-Tn"></a>云何广明十法。</p>
  <p id="aTo">答。<a id="a-Tp"></a>夫入实观者。<a id="a-Tq"></a>是观诸法之实。<a id="a-Tr"></a>一法既实。<a id="a-Ts"></a>万法皆然。<a id="a-Tt"></a>则一实一切实。<a id="a-Tu"></a>如知蜜性甜。<a id="a-Tv"></a>则一切蜜皆甜。<a id="a-Tw"></a>则不假诸多观门。<a id="a-Tx"></a>但了不思议一法。<a id="a-Ty"></a>自然横周法界。<a id="a-Tz"></a>皆同此旨。<a id="a-U0"></a>大根一览。<a id="a-U1"></a>荡尔无遗。<a id="a-U2"></a>如上医治患。<a id="a-U3"></a>见草童舞而众疾咸消。<a id="a-U4"></a>又直闻其言。<a id="a-U5"></a>病自除愈。<a id="a-U6"></a>则何须轸候。<a id="a-U7"></a>更待施方。<a id="a-U8"></a>又如上医以非药为药。<a id="a-U9"></a>中医以药为药。<a id="a-UA"></a>下医药成非药。<a id="a-UB"></a>非药为药者。<a id="a-UC"></a>如云无有一物不是药者。<a id="a-UD"></a>揽草皆成。<a id="a-UE"></a>岂云是药非药。<a id="a-UF"></a>如行非道而通佛道。<a id="a-UG"></a>即烦恼而成菩提。<a id="a-UH"></a>一切世法纯是佛法。<a id="a-UI"></a>以药为药者。<a id="a-UJ"></a>即应病与药。<a id="a-UK"></a>随手痊愈。<a id="a-UL"></a>附子治风。<a id="a-UM"></a>橘皮消气等。<a id="a-UN"></a>如观根授法。<a id="a-UO"></a>不失其时。<a id="a-UP"></a>思觉多者。<a id="a-UQ"></a>修数息观。<a id="a-UR"></a>淫欲多者。<a id="a-US"></a>修不净观等。<a id="a-UT"></a>药为非药者。<a id="a-UU"></a>即不识病原。<a id="a-UV"></a>反增其疾。<a id="a-UW"></a>如说法者。<a id="a-UX"></a>不逗其机。<a id="a-UY"></a>浅根起于谤心。<a id="a-UZ"></a>下士闻而大笑。<a id="a-Ua"></a>醍醐上味。<a id="a-Ub"></a>为世珍奇。<a id="a-Uc"></a>遇斯等人。<a id="a-Ud"></a>翻成毒药。<a id="a-Ue"></a>如上上根人。<a id="a-Uf"></a>才悟其宗。<a id="a-Ug"></a>不俟言说。<a id="a-Uh"></a>所以古圣云。<a id="a-Ui"></a>上士见我诗。<a id="a-Uj"></a>把着满面笑。<a id="a-Uk"></a>杨修见幼妇。<a id="a-Ul"></a>一览便知妙。<a id="a-Um"></a>或遮障深厚。<a id="a-Un"></a>根思迟回。<a id="a-Uo"></a>须备历观门。<a id="a-Up"></a>对治种现。<a id="a-Uq"></a>如加减修合。<a id="a-Ur"></a>服食后差。<a id="a-Us"></a>台教约中下之根。<a id="a-Ut"></a>备历十乘观法。<a id="a-Uu"></a>然虽具十不离一门。<a id="a-Uv"></a>如法华玄义云。<a id="a-Uw"></a>明入实观者。<a id="a-Ux"></a>即十乘观法。<a id="a-Uy"></a>一不思议境。<a id="a-Uz"></a>即是一实四谛。<a id="a-V0"></a>谓生死苦谛不可思议。<a id="a-V1"></a>即空即假即中。<a id="a-V2"></a>即空。<a id="a-V3"></a>故方便净。<a id="a-V4"></a>即假。<a id="a-V5"></a>故圆净。<a id="a-V6"></a>即中。<a id="a-V7"></a>故性净。<a id="a-V8"></a>三净一心中得。<a id="a-V9"></a>名大涅槃。<a id="a-VA"></a>净名经云。<a id="a-VB"></a>一切众生。<a id="a-VC"></a>即大涅槃。<a id="a-VD"></a>故名不可思议四谛也。<a id="a-VE"></a>不可复灭。<a id="a-VF"></a>此即生死之苦谛。<a id="a-VG"></a>是无作之灭谛。<a id="a-VH"></a>亦是集道也。<a id="a-VI"></a>烦恼集谛不可思议。<a id="a-VJ"></a>即空即假即中。<a id="a-VK"></a>即空故名一切智。<a id="a-VL"></a>即假。<a id="a-VM"></a>故名道种智。<a id="a-VN"></a>即中。<a id="a-VO"></a>故名一切种智。<a id="a-VP"></a>三智一心中得。<a id="a-VQ"></a>名大般若。<a id="a-VR"></a>净名经云。<a id="a-VS"></a>一切众生。<a id="a-VT"></a>即菩提相。<a id="a-VU"></a>不可复得。<a id="a-VV"></a>此即烦恼之集。<a id="a-VW"></a>而是无作道谛。<a id="a-VX"></a>亦是苦灭。<a id="a-VY"></a>故名不思议一实四谛也。<a id="a-VZ"></a>亦是真善妙色。<a id="a-Va"></a>何者。<a id="a-Vb"></a>生死即空。<a id="a-Vc"></a>故名真。<a id="a-Vd"></a>生死即假。<a id="a-Ve"></a>故名善。<a id="a-Vf"></a>生死即中。<a id="a-Vg"></a>故名妙。<a id="a-Vh"></a>此名有门不可思议境也。<a id="a-Vi"></a>二发真正心者。<a id="a-Vj"></a>一切众生。<a id="a-Vk"></a>即大涅槃。<a id="a-Vl"></a>云何颠倒以乐为苦。<a id="a-Vm"></a>即起大悲。<a id="a-Vn"></a>兴两誓愿。<a id="a-Vo"></a>令未度者度。<a id="a-Vp"></a>令未断者断。<a id="a-Vq"></a>一切烦恼。<a id="a-Vr"></a>即是菩提。<a id="a-Vs"></a>云何愚闇以道为非。<a id="a-Vt"></a>即起大慈。<a id="a-Vu"></a>兴两誓愿。<a id="a-Vv"></a>令未知者知。<a id="a-Vw"></a>令未得者得。<a id="a-Vx"></a>无缘慈悲。<a id="a-Vy"></a>清净誓愿。<a id="a-Vz"></a>慈善根力。<a id="a-W0"></a>任运吸取一切众生也。<a id="a-W1"></a>三安心者。<a id="a-W2"></a>既体解成就。<a id="a-W3"></a>发心具足。<a id="a-W4"></a>岂可临池观鱼。<a id="a-W5"></a>不肯结网裹粮束脚。<a id="a-W6"></a>安坐不行。<a id="a-W7"></a>修行之要。<a id="a-W8"></a>不出定慧。<a id="a-W9"></a>譬如阴阳调适。<a id="a-WA"></a>万物秀实。<a id="a-WB"></a>雨旱不节燋烂岂生。<a id="a-WC"></a>若两轮均平。<a id="a-WD"></a>是乘能运。<a id="a-WE"></a>二翼具足。<a id="a-WF"></a>堪任飞升。<a id="a-WG"></a>体生死即涅槃名为定。<a id="a-WH"></a>达烦恼即菩提名为慧。<a id="a-WI"></a>于一心中。<a id="a-WJ"></a>巧修定慧。<a id="a-WK"></a>具足一切行也。<a id="a-WL"></a>四破法遍者。<a id="a-WM"></a>以此妙慧。<a id="a-WN"></a>如金刚斧。<a id="a-WO"></a>所拟皆碎。<a id="a-WP"></a>如无翳目所临皆朗。<a id="a-WQ"></a>若生死即涅槃者。<a id="a-WR"></a>分段变易。<a id="a-WS"></a>苦谛皆破。<a id="a-WT"></a>若烦恼即菩提者。<a id="a-WU"></a>四住五住。<a id="a-WV"></a>集谛皆破。<a id="a-WW"></a>虽复能破。<a id="a-WX"></a>亦不有所破。<a id="a-WY"></a>何者。<a id="a-WZ"></a>生死即涅槃。<a id="a-Wa"></a>故无所破也。<a id="a-Wb"></a>五识通塞者。<a id="a-Wc"></a>如主兵宝。<a id="a-Wd"></a>取舍得宜。<a id="a-We"></a>强者绥之。<a id="a-Wf"></a>弱者抚之。<a id="a-Wg"></a>知生死过患名为塞。<a id="a-Wh"></a>即是涅槃名为通。<a id="a-Wi"></a>知烦恼杂乱名为塞。<a id="a-Wj"></a>即是菩提名为通。<a id="a-Wk"></a>始从外道四见。<a id="a-Wl"></a>乃至圆教四门。<a id="a-Wm"></a>皆识通塞。<a id="a-Wn"></a>节节执着即是塞。<a id="a-Wo"></a>节节亡泯名为通。<a id="a-Wp"></a>若不识诸法夷险。<a id="a-Wq"></a>非但行法不前。<a id="a-Wr"></a>亦亡去重宝也。<a id="a-Ws"></a>六善识道品者。<a id="a-Wt"></a>观生死即涅槃。<a id="a-Wu"></a>十界生死色阴。<a id="a-Wv"></a>皆非净非不净。<a id="a-Ww"></a>乃至识阴。<a id="a-Wx"></a>非常非不常。<a id="a-Wy"></a>能破八颠倒。<a id="a-Wz"></a>即法性四念处。<a id="a-X0"></a>念处中。<a id="a-X1"></a>具道品三解脱。<a id="a-X2"></a>及一切法。<a id="a-X3"></a>又知涅槃即生死。<a id="a-X4"></a>显四枯树。<a id="a-X5"></a>知生死即涅槃。<a id="a-X6"></a>显四荣树。<a id="a-X7"></a>知生死涅槃不二即一实谛。<a id="a-X8"></a>非枯非荣。<a id="a-X9"></a>住大涅槃也。<a id="a-XA"></a>七善修对治者。<a id="a-XB"></a>若正道多障。<a id="a-XC"></a>应须助道。<a id="a-XD"></a>观生死即涅槃。<a id="a-XE"></a>治报障。<a id="a-XF"></a>观烦恼即菩提。<a id="a-XG"></a>治业障烦恼障也。<a id="a-XH"></a>八善知次位者。<a id="a-XI"></a>生死之法。<a id="a-XJ"></a>本即涅槃。<a id="a-XK"></a>理涅槃也。<a id="a-XL"></a>解知生死即涅槃。<a id="a-XM"></a>名字涅槃也。<a id="a-XN"></a>勤观生死即涅槃。<a id="a-XO"></a>观行涅槃也。<a id="a-XP"></a>善根功德生。<a id="a-XQ"></a>即相似涅槃也。<a id="a-XR"></a>真实慧起。<a id="a-XS"></a>即分真涅槃也。<a id="a-XT"></a>尽生死底。<a id="a-XU"></a>即究竟涅槃也。<a id="a-XV"></a>观烦恼即菩提亦如是。<a id="a-XW"></a>九善安忍者。<a id="a-XX"></a>能安内外强软遮障。<a id="a-XY"></a>不坏观心。<a id="a-XZ"></a>若观生死即涅槃。<a id="a-Xa"></a>不为阴入境。<a id="a-Xb"></a>病患业魔禅。<a id="a-Xc"></a>二乘菩萨等境所动坏也。<a id="a-Xd"></a>若观烦恼即菩提。<a id="a-Xe"></a>不为诸见增上慢境所动也。<a id="a-Xf"></a>十无法爱者。<a id="a-Xg"></a>既过障难。<a id="a-Xh"></a>道根成立。<a id="a-Xi"></a>诸功德生。<a id="a-Xj"></a>观生死即涅槃故。<a id="a-Xk"></a>诸禅三昧功德生。<a id="a-Xl"></a>观烦恼即菩提故。<a id="a-Xm"></a>诸陀罗尼无畏不共诸般若生。<a id="a-Xn"></a>观生死涅槃不二故。<a id="a-Xo"></a>法身实相生。<a id="a-Xp"></a>相似功德。<a id="a-Xq"></a>顺理而生。<a id="a-Xr"></a>喜起顺道法爱生。<a id="a-Xs"></a>名法爱。<a id="a-Xt"></a>不上不退。<a id="a-Xu"></a>名为顶堕。<a id="a-Xv"></a>此爱若起。<a id="a-Xw"></a>即当疾灭。<a id="a-Xx"></a>已爱若灭已破无明。<a id="a-Xy"></a>开佛知见。<a id="a-Xz"></a>证实相体。<a id="a-Y0"></a>观生死即涅槃故。<a id="a-Y1"></a>证得解脱。<a id="a-Y2"></a>烦恼即菩提故。<a id="a-Y3"></a>证得般若。<a id="a-Y4"></a>此二不二。<a id="a-Y5"></a>证得法身。<a id="a-Y6"></a>一身无量身。<a id="a-Y7"></a>无上宝聚。<a id="a-Y8"></a>如意圆珠。<a id="a-Y9"></a>众法具足。<a id="a-YA"></a>是名有门入实。<a id="a-YB"></a>证得经体。<a id="a-YC"></a>三门亦如是。<a id="a-YD"></a>乃至历一切法门亦如是。</p>
  <p id="aYE">问。<a id="a-YF"></a>若即心是佛者。<a id="a-YG"></a>则一切含生。<a id="a-YH"></a>皆有此心。<a id="a-YI"></a>尽得成佛。<a id="a-YJ"></a>教中云何不见授劫国名号之记。</p>
  <p id="aYK">答。<a id="a-YL"></a>劫国名号。<a id="a-YM"></a>乃是出世化门之中现前别记。<a id="a-YN"></a>欲知真记者。<a id="a-YO"></a>净名经云。<a id="a-YP"></a>一切众生亦如也。<a id="a-YQ"></a>一切法亦如也。<a id="a-YR"></a>华严经颂云。<a id="a-YS"></a>显佛自在力。<a id="a-YT"></a>如说圆满经。<a id="a-YU"></a>无量诸众生。<a id="a-YV"></a>悉受菩提记。<a id="a-YW"></a>又颂云。<a id="a-YX"></a>一一心念中。<a id="a-YY"></a>普观一切法。<a id="a-YZ"></a>安住真如地。<a id="a-Ya"></a>了达诸法海。<a id="a-Yb"></a>又颂云。<a id="a-Yc"></a>一一微尘中。<a id="a-Yd"></a>能证一切法。<a id="a-Ye"></a>如是无所碍。<a id="a-Yf"></a>周行十方国。<a id="a-Yg"></a>斯则人法心境。<a id="a-Yh"></a>悉记成佛。<a id="a-Yi"></a>以一念具足。<a id="a-Yj"></a>一尘不亏。<a id="a-Yk"></a>念念证真。<a id="a-Yl"></a>尘尘合体。<a id="a-Ym"></a>同居常寂光土。<a id="a-Yn"></a>俱号毗卢遮那。<a id="a-Yo"></a>终无异土别身。<a id="a-Yp"></a>圣强凡劣。<a id="a-Yq"></a>与三世佛一时成道。<a id="a-Yr"></a>前后情消。<a id="a-Ys"></a>共十类生同日涅槃始终见绝。<a id="a-Yt"></a>免起有情无情之妄解。<a id="a-Yu"></a>不生心内心外之邪思。<a id="a-Yv"></a>可谓上无所求。<a id="a-Yw"></a>下无可化。<a id="a-Yx"></a>冥真履实。<a id="a-Yy"></a>得本归宗。<a id="a-Yz"></a>俱登一际解脱之门。<a id="a-Z0"></a>尽受平等菩提之记。</p>
  <p id="aZ1">又古德问云。<a id="a-Z2"></a>既色心不二修性一切。<a id="a-Z3"></a>何不见木石受菩提记耶。</p>
  <p id="aZ4">答。<a id="a-Z5"></a>一一诸色。<a id="a-Z6"></a>但唯心故。<a id="a-Z7"></a>心外无法。<a id="a-Z8"></a>岂唯心灭而色犹存。<a id="a-Z9"></a>佛但记有情。<a id="a-ZA"></a>摄无情也。<a id="a-ZB"></a>譬如幻事。<a id="a-ZC"></a>要藉幻心。<a id="a-ZD"></a>心在幻中。<a id="a-ZE"></a>能持幻事。<a id="a-ZF"></a>若其心灭。<a id="a-ZG"></a>幻事同无。<a id="a-ZH"></a>故但灭心。<a id="a-ZI"></a>不复灭事。<a id="a-ZJ"></a>众生色心。<a id="a-ZK"></a>亦复如是。<a id="a-ZL"></a>皆如幻相。<a id="a-ZM"></a>一切外境。<a id="a-ZN"></a>从幻心生。<a id="a-ZO"></a>岂犹灭心而存幻色。<a id="a-ZP"></a>此即有情得记。<a id="a-ZQ"></a>无情亦然。<a id="a-ZR"></a>是故无情。<a id="a-ZS"></a>不须别记。<a id="a-ZT"></a>玄义格云。<a id="a-ZU"></a>真佛者。<a id="a-ZV"></a>从初发心。<a id="a-ZW"></a>即体一真法界。<a id="a-ZX"></a>全同古佛。<a id="a-ZY"></a>相极三际。<a id="a-ZZ"></a>全现一尘。<a id="a-Za"></a>性海无边。<a id="a-Zb"></a>表里不可得。<a id="a-Zc"></a>信此法故。<a id="a-Zd"></a>名为发心。<a id="a-Ze"></a>心无异念。<a id="a-Zf"></a>故名为证。<a id="a-Zg"></a>证成名佛。<a id="a-Zh"></a>的无方处。<a id="a-Zi"></a>又圆教入初住人。<a id="a-Zj"></a>心同法界。<a id="a-Zk"></a>神无方所。<a id="a-Zl"></a>何用天衣天座。<a id="a-Zm"></a>四众围绕。<a id="a-Zn"></a>夫立劫国名号授记作佛者。<a id="a-Zo"></a>为引未发心者令向慕耳。<a id="a-Zp"></a>若爱着身土。<a id="a-Zq"></a>情未尽耳。<a id="a-Zr"></a>所以华严论云。<a id="a-Zs"></a>初发心时。<a id="a-Zt"></a>便成正觉。<a id="a-Zu"></a>于一刹那际。<a id="a-Zv"></a>皆得此之法。<a id="a-Zw"></a>不许于刹那际外有别时。<a id="a-Zx"></a>当知即非本法故。<a id="a-Zy"></a>若有人于佛法中见佛成道。<a id="a-Zz"></a>作劫量延促处所而生见者。<a id="a-a0"></a>信亦未成。<a id="a-a1"></a>未论修道。<a id="a-a2"></a>若解者。<a id="a-a3"></a>本来全得。<a id="a-a4"></a>处迷者。<a id="a-a5"></a>自没轮回。<a id="a-a6"></a>又云。<a id="a-a7"></a>但有所见境界。<a id="a-a8"></a>及如来名号。<a id="a-a9"></a>总是自心佛果所会之法。<a id="a-aA"></a>若自心不会。<a id="a-aB"></a>对面无睹见之期。</p>
 </body>
</html>