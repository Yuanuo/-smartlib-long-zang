<!doctype html>
<html id="z3IBX071cF" data-ver="806">
 <head>
  <meta charset="utf-8">
  <meta author="遵式">
  <meta library="龙藏">
  <meta catalog="此土著述">
  <meta period="宋">
 </head>
 <body>
  <h1 id="a1">炽盛光道场念诵仪</h1>
  <p id="a2">夫法仪施设在乎必当为主。<a id="a-3"></a>若言理有归何须诤论除传者不肖醍醐杀人。<a id="a-4"></a>炽盛光大威德真言者。<a id="a-5"></a>大圣垂愍别示神方。<a id="a-6"></a>虽言小异持盖功深难测。<a id="a-7"></a>专心暂诵立见有功。<a id="a-8"></a>岂在载言。</p>
  <p id="a9">第一设坛场供养自有三意。</p>
  <p id="aA">初示清净处者。<a id="a-B"></a>经文但云于清净处。<a id="a-C"></a>不别指方隅。<a id="a-D"></a>又云于国于家及分野处。<a id="a-E"></a>若定须闲静离于阓闹。<a id="a-F"></a>别求净地者。<a id="a-G"></a>或若一家灾难起时。<a id="a-H"></a>贫庶之士。<a id="a-I"></a>屋但逾寻室唯方丈。<a id="a-J"></a>四迫邻含傍远精蓝。<a id="a-K"></a>岂亦专令别求净地。<a id="a-L"></a>若其无者便合坐受灾耶。<a id="a-M"></a>理而推之决不然矣。<a id="a-N"></a>今作二意若贫者秖于所住选于胜处。<a id="a-O"></a>便于净地安立道场(若大悲经中。<a id="a-P"></a>用刀咒二十一遍。<a id="a-Q"></a>画地为界。<a id="a-R"></a>或想到处为界。<a id="a-S"></a>若灾难变缘急准此。<a id="a-T"></a>便可持诵)</p>
  <p id="aU">若国王大臣及豪富者。<a id="a-V"></a>选取上处避喧远秽。<a id="a-W"></a>迥绝之室及先非秽染。<a id="a-X"></a>或新立堂宇最为第一。<a id="a-Y"></a>若苾刍精舍亦选可知。<a id="a-Z"></a>当于其处作诵咒场。</p>
  <p id="aa">二立道场法。<a id="a-b"></a>若国王臣庶并须预空其屋。<a id="a-c"></a>净洁扫洒香泥涂地。<a id="a-d"></a>随看广狭而安道场。<a id="a-e"></a>于香坛上正面安释迦像。<a id="a-f"></a>以曼殊普贤观音等像从之。<a id="a-g"></a>四方安护世四天王像。<a id="a-h"></a>坛中佛前安忿怒明王像(圣捺迦忿怒金刚童子菩萨成就轨仪经上卷。<a id="a-i"></a>金刚藏菩萨云。<a id="a-j"></a>画菩萨法。<a id="a-k"></a>取白氎用牛尿洗。<a id="a-l"></a>复用香水濯之。<a id="a-m"></a>于闲静处。<a id="a-n"></a>对佛前舍利塔。<a id="a-o"></a>不应用皮胶和彩色。<a id="a-p"></a>画笔色盏须新者。<a id="a-q"></a>画匠澡浴着净衣受八斋戒。<a id="a-r"></a>勿吐气以冲其像。<a id="a-s"></a>亦不与画人论其价直。<a id="a-t"></a>其像独身从海涌出。<a id="a-u"></a>如吠琉璃色。<a id="a-v"></a>身有六臂。<a id="a-w"></a>臂膊佣停相貌充满。<a id="a-x"></a>面有三目。<a id="a-y"></a>其目赤色。<a id="a-z"></a>首戴宝冠。<a id="a-10"></a>狗牙上出口咬下唇。<a id="a-11"></a>颦眉威怒。<a id="a-12"></a>又于海中画一宝山。<a id="a-13"></a>像以左足踏于宝山。<a id="a-14"></a>山上有妙莲华。<a id="a-15"></a>以承其足。<a id="a-16"></a>右足在海水中立没其半膝。<a id="a-17"></a>右第一手持金刚杵作掷势。<a id="a-18"></a>第二手持母婆罗棒。<a id="a-19"></a>谓棒一头如铁杵形。<a id="a-1A"></a>第三手执钺斧。<a id="a-1B"></a>左第一手把棒。<a id="a-1C"></a>第二手如拟势。<a id="a-1D"></a>作金刚拳舒头指。<a id="a-1E"></a>第三手持剑。<a id="a-1F"></a>以大蛇于身角络系。<a id="a-1G"></a>又以一切毒蛇。<a id="a-1H"></a>膊钏臂钏腰绦璎珞及耳珰系发。<a id="a-1I"></a>又以大蛇绕腰三匝。<a id="a-1J"></a>身背圆光火焰围绕。<a id="a-1K"></a>于火焰外有其云电。<a id="a-1L"></a>以相辅翼也)以设睹噜形对之(梵语设睹噜。<a id="a-1M"></a>此翻为冤。<a id="a-1N"></a>即画冤家形于忿怒明王像前也)余绕四壁。<a id="a-1O"></a>列诸星曜净居天等位。<a id="a-1P"></a>供养取意自裁。</p>
  <p id="a1Q">三供养者。<a id="a-1R"></a>并悬新缯盖旛华。<a id="a-1S"></a>珍果名香饮食。<a id="a-1T"></a>种种精美竭诚尽力。<a id="a-1U"></a>若实贫乏亦随己所有尽出供养。<a id="a-1V"></a>无令隐惜诳圣欺心。</p>
  <p id="a1W">第二示方法　经云我今说过去娑罗王如来所说。<a id="a-1X"></a>炽盛光大威德陀罗尼除灾难法。<a id="a-1Y"></a>若有国王及诸大臣。<a id="a-1Z"></a>所居之处及诸国界。<a id="a-1a"></a>或被五星陵逼。<a id="a-1b"></a>罗睺彗孛妖星。<a id="a-1c"></a>照临所属本命宫宿。<a id="a-1d"></a>及诸星位或临帝座。<a id="a-1e"></a>于国于家及分野处陵逼之时。<a id="a-1f"></a>或退或入作诸障难者。<a id="a-1g"></a>但于清净处置立道场。<a id="a-1h"></a>念此陀罗尼一百八遍或一千遍。<a id="a-1i"></a>若一日二日三日乃至七日。<a id="a-1j"></a>依法修饰坛场至心受持读诵。<a id="a-1k"></a>一切灾难悉皆消灭不能为害。<a id="a-1l"></a>乃至云。<a id="a-1m"></a>若有苾刍苾刍尼族姓男族姓女。<a id="a-1n"></a>受持读诵此陀罗尼者。<a id="a-1o"></a>能成就八万种吉祥事。<a id="a-1p"></a>能除灭八万种不吉祥事等。<a id="a-1q"></a>据于经文具乎四义。<a id="a-1r"></a>一所消三障。<a id="a-1s"></a>二能消胜法。<a id="a-1t"></a>三明力用。<a id="a-1u"></a>四显陀罗尼。<a id="a-1v"></a>经云一切灾难悉皆消灭。<a id="a-1w"></a>一切之言包乎三障。<a id="a-1x"></a>而业障经分明。<a id="a-1y"></a>然由烦恼故有业。<a id="a-1z"></a>业必招报也。<a id="a-20"></a>又内身外报灾难等事。<a id="a-21"></a>是报障也。<a id="a-22"></a>专明内心。<a id="a-23"></a>是烦恼障也。<a id="a-24"></a>若起决定心动发身口。<a id="a-25"></a>必牵来报者。<a id="a-26"></a>是业障也。<a id="a-27"></a>若尔恶星灾星异都不关心。<a id="a-28"></a>云何是业障。<a id="a-29"></a>答此乃外相表业将起。<a id="a-2A"></a>是业责报之相。<a id="a-2B"></a>业障感报。<a id="a-2C"></a>故其相现前。<a id="a-2D"></a>业障外彰报对不久。<a id="a-2E"></a>若无方法何以禳之。<a id="a-2F"></a>所以第二有能消方法。<a id="a-2G"></a>若一日二日三日乃至七日。<a id="a-2H"></a>诵此陀罗尼一百八遍。<a id="a-2I"></a>表破一百八烦恼。<a id="a-2J"></a>成就百八三昧。<a id="a-2K"></a>或一千遍成就千种法门。<a id="a-2L"></a>故约三业持咒。<a id="a-2M"></a>作三德方法。<a id="a-2N"></a>以事表理但于清净处。<a id="a-2O"></a>置立道场处。<a id="a-2P"></a>清净身须沐浴。<a id="a-2Q"></a>以外明内表作法身。<a id="a-2R"></a>念此陀罗尼。<a id="a-2S"></a>欲知智在说表作般若。<a id="a-2T"></a>至心受持。<a id="a-2U"></a>信力故受念力故持。<a id="a-2V"></a>拟作解脱。<a id="a-2W"></a>作法若成。<a id="a-2X"></a>必恶灭善生。<a id="a-2Y"></a>故第三明于力用。<a id="a-2Z"></a>夫人身本于不净。<a id="a-2a"></a>莲华本于淤泥。<a id="a-2b"></a>今近因三业规矩。<a id="a-2c"></a>远成三德妙义。<a id="a-2d"></a>身业成能禳报障。<a id="a-2e"></a>口业成能禳烦恼障。<a id="a-2f"></a>至心能禳业障。<a id="a-2g"></a>三业既消即成三德。<a id="a-2h"></a>故第四显陀罗尼。<a id="a-2i"></a>体三障既其以转理数成于三德。<a id="a-2j"></a>报障转成法身德。<a id="a-2k"></a>烦恼障转成般若德。<a id="a-2l"></a>业障转成解脱德。<a id="a-2m"></a>如此三法即陀罗尼三德妙体非空而空慧光炽盛。<a id="a-2n"></a>非寂而寂具大威德。<a id="a-2o"></a>遮九界恶持佛界善。<a id="a-2p"></a>遮持不二举一具三言三即一。<a id="a-2q"></a>苟非三德秘咒。<a id="a-2r"></a>安能成就八万种吉祥事。<a id="a-2s"></a>能除灭八万种不吉祥事耶。<a id="a-2t"></a>略示如此。<a id="a-2u"></a>委陈行相。<a id="a-2v"></a>如摩诃止观具明。</p>
  <p id="a2w">第三拣众清净　经云。<a id="a-2x"></a>若有国界不安灾难竞起。<a id="a-2y"></a>请清净众拣众为二。<a id="a-2z"></a>一旧行清净。<a id="a-30"></a>二入道场行清净。<a id="a-31"></a>旧即出家已来精玩律范定慧循修。<a id="a-32"></a>遍检七支曾无一过。<a id="a-33"></a>大集开其悔净。<a id="a-34"></a>尚名污道。<a id="a-35"></a>近世三学难具。<a id="a-36"></a>四仪易颓。<a id="a-37"></a>但取随分如法之僧。<a id="a-38"></a>不犯重戒曾无丑露。<a id="a-39"></a>檀越信奉亦得清净。<a id="a-3A"></a>恐拣众太精世少良导。<a id="a-3B"></a>若尘埃过甚三业彰露。<a id="a-3C"></a>及为贪供养诳说清净。<a id="a-3D"></a>南山云人前似人屏处如鬼。<a id="a-3E"></a>天龙恶见鬼魅嗤诮。<a id="a-3F"></a>如此又何能持咒却灾乎。<a id="a-3G"></a>又何能使列宿收光妖怪灭影乎。<a id="a-3H"></a>二入道场行清净者。<a id="a-3I"></a>众虽旧行净洁堪为福田。<a id="a-3J"></a>至入道场更加严肃。<a id="a-3K"></a>先须洗染新净衣服料理威仪。<a id="a-3L"></a>令去就安庠生人善敬。<a id="a-3M"></a>每日沐浴饮食洗漱。<a id="a-3N"></a>勿得语笑为施主调谑。<a id="a-3O"></a>瞻望堂室道场未满。<a id="a-3P"></a>预筹信施喜恚多少。<a id="a-3Q"></a>非时汤果无度须索。<a id="a-3R"></a>饮食粗细勿起恚爱。<a id="a-3S"></a>勿睡勿倚。<a id="a-3T"></a>謦咳弹指警喧俗舍。<a id="a-3U"></a>当可意知勿使生人讥诮。<a id="a-3V"></a>或为国王大臣。<a id="a-3W"></a>弥加至诚肃清三业。<a id="a-3X"></a>可以意知。</p>
  <p id="a3Y">第四诵咒法　夫诵咒法者。<a id="a-3Z"></a>历览念诵部。<a id="a-3a"></a>诸文设轨不同。<a id="a-3b"></a>今取大意略示。<a id="a-3c"></a>或礼佛前及礼后诵。<a id="a-3d"></a>皆须一上满一百八遍。<a id="a-3e"></a>据此文须厉声令声不得有间。<a id="a-3f"></a>如钻火法。<a id="a-3g"></a>若运手间断则烟燧歇灭取火不成。<a id="a-3h"></a>今亦如是。<a id="a-3i"></a>又如[虫*莆]蠦祝虫为子。<a id="a-3j"></a>声声不绝咒成方罢。<a id="a-3k"></a>今亦如是。<a id="a-3l"></a>若一上发声咒未满百八。<a id="a-3m"></a>则咒功不成。<a id="a-3n"></a>所作空过兼有障难。<a id="a-3o"></a>若水火事急起时须心念言。<a id="a-3p"></a>我咒法未断即来续之。<a id="a-3q"></a>至去须心悬不断。<a id="a-3r"></a>中间不得接人言语。<a id="a-3s"></a>来时复心念言。<a id="a-3t"></a>我已复来续满咒数。<a id="a-3u"></a>除此急外余事不得辄开。<a id="a-3v"></a>若故开者定得障难。<a id="a-3w"></a>宜专慎之。<a id="a-3x"></a>切不得行来做作手运口诵及正诵持应接人语。<a id="a-3y"></a>快须满数然后作事。<a id="a-3z"></a>兼并须界内或跪或坐。<a id="a-40"></a>诵之辄不得离界又坛内若一日若二日至七日。<a id="a-41"></a>不得一弹指顷阙人诵咒。<a id="a-42"></a>唯除礼佛及饮食时。<a id="a-43"></a>多见时僧不识触犯。<a id="a-44"></a>任意乱为笑语不拘。<a id="a-45"></a>出入无度饮食不节。<a id="a-46"></a>恣餐药石果蓏及食供养三宝并鬼神斋食。<a id="a-47"></a>坐立行住皆口诵咒不拘界内界外。<a id="a-48"></a>眼耳不禁声色。<a id="a-49"></a>身心不奉节度。<a id="a-4A"></a>非唯自生障道。<a id="a-4B"></a>亦令施主返得灾殃。<a id="a-4C"></a>纵未现应亦全无益。<a id="a-4D"></a>虚消信施不念地狱。<a id="a-4E"></a>哀哉苦哉。<a id="a-4F"></a>望善思之恶切之。<a id="a-4G"></a>语不在读过意在行持。<a id="a-4H"></a>近世滋彰卒难改革。<a id="a-4I"></a>有识之者寒心思之。</p>
  <p id="a4J">第五三业供养。<a id="a-4K"></a>礼请陈意自为七。<a id="a-4L"></a>一者三业供养。<a id="a-4M"></a>二者奉请三宝。<a id="a-4N"></a>三者赞叹三宝。<a id="a-4O"></a>四者作法持咒。<a id="a-4P"></a>五者礼佛。<a id="a-4Q"></a>六者忏悔。<a id="a-4R"></a>七者行道。<a id="a-4S"></a>旋绕将入道场。<a id="a-4T"></a>先令一人持咒。<a id="a-4U"></a>结界护持恐有留难。<a id="a-4V"></a>结界竟然后可以作法。</p>
  <p data-pb></p>
  <h2 id="a4W">第一行者修三业供养法</h2>
  <p id="a4X">(方法如法华中所著)</p>
  <p id="a4Y">一切恭敬信礼常住三宝(一礼各想三宝性海。<a id="a-4Z"></a>无能无所毕竟平等。<a id="a-4a"></a>一切众生同入此三宝海中。<a id="a-4b"></a>起已各胡跪。<a id="a-4c"></a>手执香炉端身正意。<a id="a-4d"></a>口自唱言)</p>
  <p id="a4e">严持香华如法供养。<a id="a-4f"></a>愿此香华诸佛受用。<a id="a-4g"></a>遍满一切佛法僧前。<a id="a-4h"></a>诸天仙众日月星宫。<a id="a-4i"></a>为光明台广作佛事(运想如常)</p>
  <p id="a4j">供养已一切恭信。</p>
  <p data-pb></p>
  <h2 id="a4k">第二行者召请三宝方法</h2>
  <p id="a4l">(各各胡跪手执香炉。<a id="a-4m"></a>一一专想召入道场。<a id="a-4n"></a>证明持咒放大光明。<a id="a-4o"></a>照彼家国及其分野为除灾难应当目注。<a id="a-4p"></a>心存如见三宝圣众。<a id="a-4q"></a>入于道场念念不移。<a id="a-4r"></a>首者唱云)</p>
  <p id="a4s">一心奉请。<a id="a-4t"></a>总持教主释迦牟尼佛(每位三请运想如常)</p>
  <p id="a4u">一心奉请。<a id="a-4v"></a>南无过去娑罗王佛。</p>
  <p id="a4w">一心奉请。<a id="a-4x"></a>南无过去七佛。<a id="a-4y"></a>未来弥勒。<a id="a-4z"></a>贤劫千佛。<a id="a-50"></a>十方三世一切诸佛。</p>
  <p id="a51">一心奉请。<a id="a-52"></a>南无陀罗尼藏一切密言清净法宝。</p>
  <p id="a53">一心奉请。<a id="a-54"></a>南无忿怒明王金刚手菩萨摩诃萨(圣捺迦金刚童子菩萨成就轨仪经中卷。<a id="a-55"></a>尔时金刚手菩萨告大众言。<a id="a-56"></a>此忿怒王有无量威德大神通力。<a id="a-57"></a>善能调伏难调伏故示诸方便。<a id="a-58"></a>从于三昧生此菩萨。<a id="a-59"></a>适才忆念一切鬼魅悉皆驰走。<a id="a-5A"></a>一切恶心众生皆当损坏。<a id="a-5B"></a>一切灾祸悉皆除灭。<a id="a-5C"></a>经云。<a id="a-5D"></a>此忿怒王菩萨即金刚手。<a id="a-5E"></a>是坛场主。<a id="a-5F"></a>弥加虔请必希降临)</p>
  <p id="a5G">一心奉请。<a id="a-5H"></a>南无曼殊室利菩萨。<a id="a-5I"></a>普贤菩萨观世音菩萨。<a id="a-5J"></a>大势至菩萨摩诃萨。</p>
  <p id="a5K">一心奉请。<a id="a-5L"></a>南无总持王菩萨。<a id="a-5M"></a>金刚藏菩萨。<a id="a-5N"></a>及十方一切菩萨摩诃萨。</p>
  <p id="a5O">一心奉请。<a id="a-5P"></a>南无声闻缘觉一切贤圣僧。</p>
  <p id="a5Q">一心奉请。<a id="a-5R"></a>南无梵释天等净居诸天。<a id="a-5S"></a>护世四镇一切天众(此位已下。<a id="a-5T"></a>惟俗众作礼比丘立)</p>
  <p id="a5U">一心奉请。<a id="a-5V"></a>南无游空天众九执大天。<a id="a-5W"></a>二十八宿十二宫神一切圣众。</p>
  <p id="a5X">一心奉请。<a id="a-5Y"></a>阎罗王界十八狱主。<a id="a-5Z"></a>主善罚恶一切灵只。<a id="a-5a"></a>行病行药行灾鬼王一切圣众。</p>
  <p id="a5b">一心奉请。<a id="a-5c"></a>此所住处护伽蓝神守正法者(为施主。<a id="a-5d"></a>此位不须请)</p>
  <p id="a5e">一心奉请。<a id="a-5f"></a>此一境邑灵坛社庙五圣王子。<a id="a-5g"></a>城隍神等一切圣众。</p>
  <p id="a5h">一心奉请。<a id="a-5i"></a>施主宅内护宅龙神。<a id="a-5j"></a>方隅禁忌坊务库店守护神众。<a id="a-5k"></a>宅中长幼宫宿元辰。<a id="a-5l"></a>除灾注福一切神众(若国若家。<a id="a-5m"></a>但看住处各有所事。<a id="a-5n"></a>随意加减周旋三请)</p>
  <p id="a5o">上所奉请一切三宝。<a id="a-5p"></a>释迦牟尼娑罗王佛。<a id="a-5q"></a>惟愿不舍大慈大悲。<a id="a-5r"></a>领诸眷属到我所居。<a id="a-5s"></a>受我供养及诸星曜。<a id="a-5t"></a>一切灵只各承三宝威光。<a id="a-5u"></a>皆来集会。<a id="a-5v"></a>我今此处作大吉祥。<a id="a-5w"></a>诵持神咒惟愿守护。<a id="a-5x"></a>使无留难令诸有情。<a id="a-5y"></a>获福无量如是至三。<a id="a-5z"></a>此召请法但只入时用。<a id="a-60"></a>余则削之。<a id="a-61"></a>须当恳告希望降临。</p>
  <p data-pb></p>
  <h2 id="a62">第三赞叹三宝法</h2>
  <p id="a63">(请三宝已。<a id="a-64"></a>众名起立合掌。<a id="a-65"></a>令施主手执香炉。<a id="a-66"></a>跪对三宝专听陈意。<a id="a-67"></a>须流泪恳告。<a id="a-68"></a>必取所成求大吉祥。<a id="a-69"></a>除灭灾障。<a id="a-6A"></a>心念三宝。<a id="a-6B"></a>微妙功德。<a id="a-6C"></a>口同宣偈。<a id="a-6D"></a>赞叹咒愿)</p>
  <p id="a6E">如来妙色身　　世间无与等</p>
  <p id="a6F">无比不思议　　是故今敬礼</p>
  <p id="a6G">如来色无尽　　智慧亦复然</p>
  <p id="a6H">一切法常住　　是故我归依</p>
  <p id="a6I">(赞叹已述建道场意回向菩提所求吉祥随意陈述)</p>
  <p data-pb></p>
  <h2 id="a6J">第四依法持咒</h2>
  <p id="a6K">(叹述竟。<a id="a-6L"></a>众名一礼胡跪同声称云)</p>
  <p id="a6M">南无佛南无法南无僧。<a id="a-6N"></a>南无释迦牟尼佛。<a id="a-6O"></a>南无过去娑罗王佛(三称竟即作是言)</p>
  <p id="a6P">我今当诵过去娑罗王佛所说。<a id="a-6Q"></a>炽盛光大威德陀罗尼曰。</p>
  <p id="a6R">曩谟。<a id="a-6S"></a>三满哆(一)母默喃(二)阿钵罗(二合)底(丁以切下同三)贺多舍(四)娑曩喃(引五)但儞也(二合引)他(六)唵(引七)佉佉(八)佉呬佉呬(九)吽吽(十)入嚩(二合下同)啰(十一)入嚩啰(十二)钵啰(二合下同)入嚩啰(十三)钵啰入嚩啰(十四)底瑟姹(二合下同十五)底瑟姹(十六)瑟致哩(三合下同十七)瑟致哩(十八)娑发(二合下同)吒(十九)娑发吒(二十)扇底迦(二十一)室哩(二合)曳(二十二)娑嚩贺(二十三)</p>
  <p id="a6T">此陀罗尼者。<a id="a-6U"></a>一切如来同共宣说。<a id="a-6V"></a>若有苾刍苾刍尼族姓男族姓女。<a id="a-6W"></a>受持读诵此陀罗尼者。<a id="a-6X"></a>能成就八万种吉祥事。<a id="a-6Y"></a>能除灭八万种不吉祥事。<a id="a-6Z"></a>乃至一切四众。<a id="a-6a"></a>闻佛所说皆大欢喜。</p>
  <p data-pb></p>
  <h2 id="a6b">第五礼佛方法</h2>
  <p id="a6c">行者既持咒意。<a id="a-6d"></a>应一心正身威仪次第。<a id="a-6e"></a>礼诸佛法身犹如虚空。<a id="a-6f"></a>应物现形如对目前。<a id="a-6g"></a>一一皆然。<a id="a-6h"></a>行者自知身心空寂。<a id="a-6i"></a>影现法界一一佛前。<a id="a-6j"></a>悉有此身头面顶礼。<a id="a-6k"></a>令施主随礼一一起伏。<a id="a-6l"></a>齐整勿令失仪。<a id="a-6m"></a>唱云。</p>
  <p id="a6n">一心顶礼。<a id="a-6o"></a>本师释迦牟尼佛遍法界诸佛(运想如常)</p>
  <p id="a6p">一心顶礼。<a id="a-6q"></a>过去娑罗王佛遍法界诸佛。</p>
  <p id="a6r">一心顶礼。<a id="a-6s"></a>过去毗婆尸佛遍法界诸佛。</p>
  <p id="a6t">一心顶礼。<a id="a-6u"></a>过去尸弃佛遍法界诸佛。</p>
  <p id="a6v">一心顶礼。<a id="a-6w"></a>毗首尸佛遍法界诸佛。</p>
  <p id="a6x">一心顶礼。<a id="a-6y"></a>迦求村佛遍法界诸佛。</p>
  <p id="a6z">一心顶礼。<a id="a-70"></a>迦那舍牟尼佛遍法界诸佛。</p>
  <p id="a71">一心顶礼。<a id="a-72"></a>迦葉佛遍法界诸佛。</p>
  <p id="a73">一心顶礼。<a id="a-74"></a>当来弥勒佛遍法界诸佛。</p>
  <p id="a75">一心顶礼。<a id="a-76"></a>十方三世诸佛。<a id="a-77"></a>贤劫千佛遍法界诸佛。</p>
  <p id="a78">一心顶礼。<a id="a-79"></a>十方诸佛舍利形像支提宝塔。</p>
  <p id="a7A">一心顶礼。<a id="a-7B"></a>总持法藏大威德神咒。<a id="a-7C"></a>及一切尊经清净妙法。</p>
  <p id="a7D">一心顶礼。<a id="a-7E"></a>忿怒明王。<a id="a-7F"></a>金刚手菩萨摩诃萨。</p>
  <p id="a7G">一心顶礼。<a id="a-7H"></a>总持王菩萨。<a id="a-7I"></a>金刚菩萨藏摩诃萨。</p>
  <p id="a7J">一心顶礼。<a id="a-7K"></a>观世音菩萨。<a id="a-7L"></a>大势至菩萨摩诃萨。</p>
  <p id="a7M">一心顶礼。<a id="a-7N"></a>十方一切诸大菩萨摩诃萨。</p>
  <p id="a7O">一心顶礼。<a id="a-7P"></a>声闻缘觉得道贤圣僧。</p>
  <p id="a7Q">(跪膝手执香炉。<a id="a-7R"></a>心念云。<a id="a-7S"></a>我及众生无始常为三业六根重罪所障。<a id="a-7T"></a>不见诸佛不知出要。<a id="a-7U"></a>但顺生死不知妙理。<a id="a-7V"></a>我今虽知犹与一切众生同为一切重罪所障。<a id="a-7W"></a>今对释迦十方佛前普为众生归命忏悔。<a id="a-7X"></a>惟愿加护今障消灭)</p>
  <p id="a7Y">普为梵释四王游空天等。<a id="a-7Z"></a>及一切众生。<a id="a-7a"></a>悉愿消除三障。<a id="a-7b"></a>归命忏悔。</p>
  <p data-pb></p>
  <h2 id="a7c">第六忏悔方法</h2>
  <p id="a7d">行者既礼佛竟。<a id="a-7e"></a>即于法座前。<a id="a-7f"></a>正身威仪烧香散华。<a id="a-7g"></a>存想三宝畟塞虚空。<a id="a-7h"></a>如对目前一心一意。<a id="a-7i"></a>普与众生行忏悔法。<a id="a-7j"></a>生重惭愧。<a id="a-7k"></a>发露无量劫来。<a id="a-7l"></a>及至此生与一切众生。<a id="a-7m"></a>三业所造一切恶业。<a id="a-7n"></a>断相续心。<a id="a-7o"></a>从于今日乃至尽未来际。<a id="a-7p"></a>终不更造一切恶业。<a id="a-7q"></a>所以者何。<a id="a-7r"></a>业性虽空果报不失。<a id="a-7s"></a>了空之人尚不作善况复作罪。<a id="a-7t"></a>若造罪不止悉是颠倒因缘。<a id="a-7u"></a>则受妄果。<a id="a-7v"></a>是故行者以知空故。<a id="a-7w"></a>生大惭愧发露忏悔(逆顺十心如常)</p>
  <p id="a7x">至心忏悔我比丘(某甲)归命顶礼。<a id="a-7y"></a>十方一切常住三宝。<a id="a-7z"></a>释迦牟尼娑罗王佛曼殊室利。<a id="a-80"></a>忿怒明王。<a id="a-81"></a>金刚手菩萨摩诃萨等。<a id="a-82"></a>愿起哀怜现前明证。<a id="a-83"></a>我与法界一切众生。<a id="a-84"></a>心性平等威德炽盛。<a id="a-85"></a>具足总持。<a id="a-86"></a>同佛所证。<a id="a-87"></a>清净涅槃最上安乐。<a id="a-88"></a>我无始来迷惑不了。<a id="a-89"></a>随无明流于生死中受诸热恼。<a id="a-8A"></a>为身口意造诸恶业。<a id="a-8B"></a>十不善法五逆七遮。<a id="a-8C"></a>破佛律仪侵损常住。<a id="a-8D"></a>谤法谤人谤无因果。<a id="a-8E"></a>如是罪障无量无边。<a id="a-8F"></a>当堕阿鼻及诸地狱。<a id="a-8G"></a>畜生饿鬼恶道受身。<a id="a-8H"></a>百劫千劫永无出期。<a id="a-8I"></a>以恶业故现感灾殃。<a id="a-8J"></a>五星陵逼本命宫宿。<a id="a-8K"></a>及诸星位罗睺彗孛妖怪恶星作诸障难。<a id="a-8L"></a>或现身疾病王法所加。<a id="a-8M"></a>水火盗贼劫夺漂烧。<a id="a-8N"></a>冤家谋害诸恶横事。<a id="a-8O"></a>厌祷咒诅一切不祥。<a id="a-8P"></a>今奉本师释迦文佛教。<a id="a-8Q"></a>我诵持威德神咒。<a id="a-8R"></a>如是灾难皆悉灭除。<a id="a-8S"></a>一切吉祥令得成就。<a id="a-8T"></a>惟愿世尊诸大菩萨。<a id="a-8U"></a>受我忏悔满我所求。<a id="a-8V"></a>令我熏修庄严福慧。<a id="a-8W"></a>弘通佛法开化众生。<a id="a-8X"></a>三宝光扬法灯相续。<a id="a-8Y"></a>诸天星宿增长威权。<a id="a-8Z"></a>风雨以时护持国界。<a id="a-8a"></a>圣君圣化臣宰忠贤。<a id="a-8b"></a>万姓四民各臻福寿。<a id="a-8c"></a>十方信施父母师僧。<a id="a-8d"></a>法界众生一切含识。<a id="a-8e"></a>三障消除同成佛道(忏悔已归命礼三宝)</p>
  <p id="a8f">为施主当诵此文至心忏悔我在家弟子(某甲)稽首归命。<a id="a-8g"></a>十方三世三宝。<a id="a-8h"></a>本师释迦牟尼佛等。<a id="a-8i"></a>娑罗王佛。<a id="a-8j"></a>七佛世尊惟愿大慈大悲受我忏悔。<a id="a-8k"></a>我与法界一切众生。<a id="a-8l"></a>无始迷妄。<a id="a-8m"></a>随贪嗔痴造诸恶业。<a id="a-8n"></a>由恶业故。<a id="a-8o"></a>堕在三涂受诸苦报。<a id="a-8p"></a>罪毕得出偶受人身。<a id="a-8q"></a>恶习难除余业残报。<a id="a-8r"></a>及以今生更造。<a id="a-8s"></a>杀生劫盗嗜酒贪非。<a id="a-8t"></a>欺诳无道背理求财。<a id="a-8u"></a>以是因缘未来恶报。<a id="a-8v"></a>现感灾殃横罗恶事。<a id="a-8w"></a>或五星陵逼罗睺计都彗孛妖怪镇临宫宿。<a id="a-8x"></a>灾难并起种种侵陵。<a id="a-8y"></a>及宿世冤家竞相谋害。<a id="a-8z"></a>诸恶横事口舌厌祷咒诅毒药。<a id="a-90"></a>官事所牵禁系枷锁。<a id="a-91"></a>受诸楚痛。<a id="a-92"></a>水火盗贼劫夺漂焚钱财舍宅一切破坏。<a id="a-93"></a>所有眷属离间斗诤互相残害。<a id="a-94"></a>如是等种种恶报。<a id="a-95"></a>由心所生惭愧克责。<a id="a-96"></a>今日严净道场。<a id="a-97"></a>归命三宝诸佛贤圣。<a id="a-98"></a>惟愿悉来受我忏悔。<a id="a-99"></a>发露众罪不敢覆藏。<a id="a-9A"></a>烧香散华诵持神咒。<a id="a-9B"></a>作除障难法求大吉祥。<a id="a-9C"></a>一切恶曜灾星傍临正照冤家咒诅诸不吉祥。<a id="a-9D"></a>永得消除无使侵害。<a id="a-9E"></a>又愿十方三宝菩萨天仙威德咒王加持覆护。<a id="a-9F"></a>变灾为福皆得吉祥。<a id="a-9G"></a>富足钱财充盛眷属。<a id="a-9H"></a>所求皆得一切随心。<a id="a-9I"></a>饮食丰盈寿命长远。<a id="a-9J"></a>六亲和穆围苑滋荣。<a id="a-9K"></a>长幼同心常奉三宝。<a id="a-9L"></a>深信因果无敢为非。<a id="a-9M"></a>读诵大乘愿求净报。<a id="a-9N"></a>生生之内常住佛家。<a id="a-9O"></a>受受之身行菩萨道又愿。</p>
  <p id="a9P">皇帝圣主。<a id="a-9Q"></a>仁慈广大覆育黎甿。<a id="a-9R"></a>雨顺风祥边安中静。<a id="a-9S"></a>州县官属。<a id="a-9T"></a>常受宠恩弥加清显。<a id="a-9U"></a>境邑之内百姓咸安。<a id="a-9V"></a>彗孛诸星不兴灾难。<a id="a-9W"></a>然后虚空法界六道四生。<a id="a-9X"></a>我此道场所有福业。<a id="a-9Y"></a>一切回向同成佛道(忏悔发愿已。<a id="a-9Z"></a>归命礼三宝)</p>
  <p data-pb></p>
  <h2 id="a9a">第七行道方法</h2>
  <p id="a9b">(行者当正身威仪。<a id="a-9c"></a>右绕法座安。<a id="a-9d"></a>庠徐步。<a id="a-9e"></a>称三宝名课诵经典了。<a id="a-9f"></a>音声性空亦知身心如云如影。<a id="a-9g"></a>举足下足心无所得。<a id="a-9h"></a>亦知此身影现十方。<a id="a-9i"></a>充满法界无不普现。<a id="a-9j"></a>围绕诸佛三宝称云)</p>
  <p id="a9k">南无佛　南无法　南无僧　南无释迦牟尼佛　南无娑罗王佛　南无过去七佛　南无十方诸佛　南无炽盛光陀罗尼　南无总持王菩萨　南无金刚手菩萨　南无曼殊室利菩萨　南无普贤菩萨　南无观世音菩萨　南无大势至菩萨　南无十方一切菩萨摩诃萨(三称已诵炽盛光经供养三宝然后三归依)</p>
  <p id="a9l">自归依佛当愿众生体解大道发无上心。</p>
  <p id="a9m">自归依法当愿众生深入经藏智慧如海。</p>
  <p id="a9n">自归依僧当愿众生统理大众一切无碍和南圣众。</p>
  <p id="a9o">(竟方共坐食此是初日法余时但除召请一日乃至七日昼夜准此)</p>
  <p id="a9p">第六释疑　疑者曰。<a id="a-9q"></a>斯经作法。<a id="a-9r"></a>专以持咒为主。<a id="a-9s"></a>近孤山法师。<a id="a-9t"></a>于请观音记中。<a id="a-9u"></a>不许梵诵。<a id="a-9v"></a>故令华音不遵梵诵。<a id="a-9w"></a>有梵诵者排彼华音。<a id="a-9x"></a>疑既在心功何成就。<a id="a-9y"></a>释曰。<a id="a-9z"></a>华梵雨存适时之变。<a id="a-A0"></a>依法持诵功力弗殊。<a id="a-A1"></a>其有偏弘恐妨通论。<a id="a-A2"></a>如无梵学指教可以从华。<a id="a-A3"></a>若其专据华音不许梵诵。<a id="a-A4"></a>则二合三合之例无用空翻。<a id="a-A5"></a>荆溪云。<a id="a-A6"></a>当知西方有三合声。<a id="a-A7"></a>如翻译流类有音字俱。<a id="a-A8"></a>翻如如是我闻等诸显教能诠。<a id="a-A9"></a>若翻字不翻音如陀罗尼。<a id="a-AA"></a>或句绝处引。<a id="a-AB"></a>或有须急呼。<a id="a-AC"></a>斯皆译人。<a id="a-AD"></a>指示此方声势。<a id="a-AE"></a>故僧传十科翻译为首。<a id="a-AF"></a>智者详之无劳致。<a id="a-AG"></a>惑或日。<a id="a-AH"></a>变灾为福。<a id="a-AI"></a>报应之说出乎释典。<a id="a-AJ"></a>儒宗则天命所赋。<a id="a-AK"></a>何所祈禳。<a id="a-AL"></a>解曰。<a id="a-AM"></a>尚书金縢历代所宝遇有灾变。<a id="a-AN"></a>开取其法以禳之。<a id="a-AO"></a>又曰。<a id="a-AP"></a>作善降之百祥。<a id="a-AQ"></a>作不善降之百殃。<a id="a-AR"></a>周易所谓一言善千里之外应之。<a id="a-AS"></a>一言不善千里之外违之。<a id="a-AT"></a>况其迩者乎。<a id="a-AU"></a>如宋景公。<a id="a-AV"></a>一言善荧惑三徙。<a id="a-AW"></a>布在方册明如日星。<a id="a-AX"></a>有见作法持咒即引。<a id="a-AY"></a>仲尼云吾祷久矣。<a id="a-AZ"></a>且仲尼圣人也。<a id="a-Aa"></a>圣人无过言岂虚哉。<a id="a-Ab"></a>仲尼之徒皆其弟子。<a id="a-Ac"></a>同乎圣人无过。<a id="a-Ad"></a>岂免滥圣之非且子夏丧明乃云。<a id="a-Ae"></a>天乎予之无罪。<a id="a-Af"></a>友人谓曰。<a id="a-Ag"></a>子居河上。<a id="a-Ah"></a>人疑汝如夫子。<a id="a-Ai"></a>而罪一也。<a id="a-Aj"></a>亲奉圣师尚或惑之。<a id="a-Ak"></a>徇名之徒坚守偏见。<a id="a-Al"></a>虽曰排释实是破儒。<a id="a-Am"></a>或云。<a id="a-An"></a>此法专为国主大臣。<a id="a-Ao"></a>一切庶民及诸眷属。<a id="a-Ap"></a>除灾难法得大吉祥。<a id="a-Aq"></a>出家之人视身如寄。<a id="a-Ar"></a>小乘乃无常苦空念念生灭。<a id="a-As"></a>大乘则心安实相造境即中。<a id="a-At"></a>何灾可消何福可禳。<a id="a-Au"></a>今谓不然。<a id="a-Av"></a>经云。<a id="a-Aw"></a>若有苾刍苾刍尼。<a id="a-Ax"></a>族姓男族性女。<a id="a-Ay"></a>受持读诵此陀罗尼者。<a id="a-Az"></a>能成就八万种吉祥事。<a id="a-B0"></a>能除灭八万种不吉祥事。<a id="a-B1"></a>据乎经文何隔道俗。<a id="a-B2"></a>圣人以秘密语诠微妙法。<a id="a-B3"></a>非凡所知。<a id="a-B4"></a>况三乘行人引道修行。<a id="a-B5"></a>或遇梵命及诸灾难障乎。<a id="a-B6"></a>道法不得熏修。<a id="a-B7"></a>讵有守愚弗遵胜法。<a id="a-B8"></a>世有苟名之徒。<a id="a-B9"></a>挟邪拒正。<a id="a-BA"></a>如经所谓。<a id="a-BB"></a>口虽说空行在有中。<a id="a-BC"></a>见有变灾为福之言。<a id="a-BD"></a>又弗细寻经旨便云俗事岂非偏执。<a id="a-BE"></a>且生善灭恶诸经率同。<a id="a-BF"></a>何非此而是彼乎。<a id="a-BG"></a>如金光明中恶星灾异令当听是经请观音经生身。<a id="a-BH"></a>十地未免虎狼师子等难。<a id="a-BI"></a>当须称名持咒。<a id="a-BJ"></a>在圣尚然居凡奚舍。<a id="a-BK"></a>纵是内有实德。<a id="a-BL"></a>必须外假熏修。<a id="a-BM"></a>障道因缘以之寂灭。<a id="a-BN"></a>是故经云功德无比良在兹焉。</p>
  <p id="aBO">第七诫劝檀越夫修福慧之门。<a id="a-BP"></a>置于菩提之道。<a id="a-BQ"></a>实难实易。<a id="a-BR"></a>得之即易失之即难。<a id="a-BS"></a>如善钻摇醍醐可获。<a id="a-BT"></a>其不善者浆犹难得。<a id="a-BU"></a>此亦如是。<a id="a-BV"></a>善用心者。<a id="a-BW"></a>一华一香功等虚空。<a id="a-BX"></a>一偈一句累灭道成。<a id="a-BY"></a>其不善者。<a id="a-BZ"></a>人天近果尚失。<a id="a-Ba"></a>何况菩萨胜因。<a id="a-Bb"></a>夫沙门者。<a id="a-Bc"></a>名世间眼。<a id="a-Bd"></a>世间盲瞑即须导之。<a id="a-Be"></a>不然则非沙门。<a id="a-Bf"></a>如来遗嘱令无悭吝法财施人。<a id="a-Bg"></a>既奉圣言故斯诫劝。<a id="a-Bh"></a>近见檀越之家。<a id="a-Bi"></a>深有信向请僧归舍。<a id="a-Bj"></a>设食读经望其福慧。<a id="a-Bk"></a>势力损财无善仪则。<a id="a-Bl"></a>敬慢不分是非宁别。<a id="a-Bm"></a>或倚恃豪富。<a id="a-Bn"></a>或放纵矜高。<a id="a-Bo"></a>反言衣食庇荫门僧。<a id="a-Bp"></a>请唤道场便言恩幸趋瞻失节朗责明诃。<a id="a-Bq"></a>铺设法筵稳便驱。<a id="a-Br"></a>使门僧无识恐失依栖。<a id="a-Bs"></a>苦事先为免劳施主纵有法则岂敢辄言。<a id="a-Bt"></a>檀越不询门僧不说。<a id="a-Bu"></a>讹谬之迹自此滋彰。<a id="a-Bv"></a>不扫厅堂便张法席。<a id="a-Bw"></a>未断荤秽辄请圣贤。<a id="a-Bx"></a>至于迎像延尊。<a id="a-By"></a>殊不避座旋踵致敬。<a id="a-Bz"></a>儒典所谓过尊之位必趋况其三宝。<a id="a-C0"></a>荆溪大师云。<a id="a-C1"></a>凡建道场。<a id="a-C2"></a>应先严净然后请像。<a id="a-C3"></a>世人口云求道灭障。<a id="a-C4"></a>置道场时。<a id="a-C5"></a>令愚童慢竖猥服裸形。<a id="a-C6"></a>云将像来取像去。<a id="a-C7"></a>以此观之可悲之甚。<a id="a-C8"></a>又云。<a id="a-C9"></a>虽置道场傲慢尊像。<a id="a-CA"></a>反招罪累灭障良难。<a id="a-CB"></a>又经云。<a id="a-CC"></a>佛灭后供养像者。<a id="a-CD"></a>与在世无别。<a id="a-CE"></a>云何世人视同土木迎之大慢礼时薄敬。<a id="a-CF"></a>而怪无福报者可弗暂思。<a id="a-CG"></a>又石壁大师云。<a id="a-CH"></a>断奠斋筵不如礼席。<a id="a-CI"></a>诚哉此言谁肯暂听。<a id="a-CJ"></a>徒丧财力实无福报。<a id="a-CK"></a>故使世间。<a id="a-CL"></a>贫穷者多富足者少。<a id="a-CM"></a>由此而然。<a id="a-CN"></a>今观檀越。<a id="a-CO"></a>常亲有识请问佛法。<a id="a-CP"></a>甚深福慧云何修行。<a id="a-CQ"></a>下气低心屈膝接足敬奉为师。<a id="a-CR"></a>凡设法筵先往取则。<a id="a-CS"></a>严洒厅观斋洁身心。<a id="a-CT"></a>名香异华珍果美食预备支储。<a id="a-CU"></a>请迎勤重承按众僧。<a id="a-CV"></a>虔想十方三宝众圣。<a id="a-CW"></a>来入我家惭悚惊惶。<a id="a-CX"></a>如仆奉大家。<a id="a-CY"></a>如婆罗门事火。<a id="a-CZ"></a>遵依法式不得师心。<a id="a-Ca"></a>勿惮勤劳事事供给。<a id="a-Cb"></a>皆可意裁。<a id="a-Cc"></a>此事千条不可尽说。<a id="a-Cd"></a>今略示五事粗可行持。<a id="a-Ce"></a>第一欲陈法会。<a id="a-Cf"></a>家中长幼尽须同心。<a id="a-Cg"></a>去其酒肉五辛等物。<a id="a-Ch"></a>施主每日随僧礼佛陈吐忏悔。<a id="a-Ci"></a>第二当斋僧次躬须给侍。<a id="a-Cj"></a>不得坐于僧上。<a id="a-Ck"></a>称是主人放纵谈笑。<a id="a-Cl"></a>第三佛前供养须倍于僧。<a id="a-Cm"></a>凡圣等心事事精细。<a id="a-Cn"></a>第四尽其所惜施佛及僧。<a id="a-Co"></a>勿得隐细用粗。<a id="a-Cp"></a>世世招失意果报第五道场缓急不得使僧。<a id="a-Cq"></a>此是福田翻为僮仆岂得然乎。<a id="a-Cr"></a>我今此说智者知之。<a id="a-Cs"></a>有愚者为檀越之家。<a id="a-Ct"></a>嫌难遵奉。<a id="a-Cu"></a>门僧无识见有拣众之言。<a id="a-Cv"></a>恐为所鄙不能尽行。<a id="a-Cw"></a>吾知此文将被烧灭。<a id="a-Cx"></a>愿。</p>
  <p id="aCy">十方三宝。<a id="a-Cz"></a>及有识者用力护持。</p>
 </body>
</html>