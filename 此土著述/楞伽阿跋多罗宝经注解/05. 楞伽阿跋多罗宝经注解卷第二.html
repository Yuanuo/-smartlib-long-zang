<!doctype html>
<html id="z3IBXPr1kM" data-ver="1732">
 <head>
  <meta charset="utf-8">
  <meta author="宗泐">
  <meta author="如己">
  <meta library="龙藏">
  <meta catalog="此土著述">
  <meta period="unknown">
 </head>
 <body>
  <h1 id="a1">楞伽阿跋多罗宝经注解卷第二(下)</h1>
  <p id="a2">复次大慧。<a id="a-3"></a>非幻无有相似。<a id="a-4"></a>见一切法如幻。<a id="a-5"></a>大慧白佛言。<a id="a-6"></a>世尊为种种幻相计着。<a id="a-7"></a>言一切法如幻。<a id="a-8"></a>为异相计着。<a id="a-9"></a>若种种幻相计着。<a id="a-A"></a>言一切性如幻者。<a id="a-B"></a>世尊。<a id="a-C"></a>有性不如幻者。<a id="a-D"></a>所以者何。<a id="a-E"></a>谓色种种相非因。<a id="a-F"></a>世尊。<a id="a-G"></a>无有因色。<a id="a-H"></a>种种相现如幻。<a id="a-I"></a>世尊。<a id="a-J"></a>是故无种种幻相计着。<a id="a-K"></a>相似性如幻　上言一切法如幻。<a id="a-L"></a>佛恐大慧疑何独以幻为喻。<a id="a-M"></a>故复告云。<a id="a-N"></a>非假幻喻诸法。<a id="a-O"></a>更无有可相似者。<a id="a-P"></a>故说一切法如幻也。<a id="a-Q"></a>此第三问中。<a id="a-R"></a>意谓佛说一切法如幻。<a id="a-S"></a>为执着种种幻相而言如幻耶。<a id="a-T"></a>为不执着诸相而言如幻耶。<a id="a-U"></a>若执着幻相。<a id="a-V"></a>言诸法如幻者。<a id="a-W"></a>未必诸法皆如幻也。<a id="a-X"></a>故曰有性不如幻者。<a id="a-Y"></a>性即法也。<a id="a-Z"></a>又征难者意谓若概言之。<a id="a-a"></a>凡诸色相应无别因。<a id="a-b"></a>然世间未有有因之色皆如幻者。<a id="a-c"></a>世尊下结难如文。</p>
  <p id="ad">佛告大慧。<a id="a-e"></a>非种种幻相计着。<a id="a-f"></a>相似一切法如幻。<a id="a-g"></a>大慧。<a id="a-h"></a>然不实一切法速灭如电。<a id="a-i"></a>是则如幻。<a id="a-j"></a>大慧。<a id="a-k"></a>譬如电光刹那顷现现已即灭。<a id="a-l"></a>非愚夫现。<a id="a-m"></a>如是一切性。<a id="a-n"></a>自妄想自共相。<a id="a-o"></a>观察无性非现色相计着　答中言诸法如幻者。<a id="a-p"></a>正非计着幻相。<a id="a-q"></a>直以一切法不实速灭如电。<a id="a-r"></a>乃如幻耳。<a id="a-s"></a>又以喻显电光刹那起灭之速。<a id="a-t"></a>惟圣智乃知。<a id="a-u"></a>非愚夫所觉现相。<a id="a-v"></a>如是一切下。<a id="a-w"></a>入楞伽云。<a id="a-x"></a>一切诸法依自分别自共相现。<a id="a-y"></a>亦复如是。<a id="a-z"></a>以不能观察无所有故。<a id="a-10"></a>而妄计着种种色相。</p>
  <p id="a11">尔时世尊欲重宣此义而说偈言。</p>
  <p id="a12">非幻无有譬　　说法性如幻</p>
  <p id="a13">不实速如电　　是故说如幻</p>
  <p id="a14">上二句答非幻无以喻诸法。<a id="a-15"></a>下二句答幻相如电。</p>
  <p id="a16">大慧复白佛言。<a id="a-17"></a>如世尊所说。<a id="a-18"></a>一切性无生。<a id="a-19"></a>及如幻。<a id="a-1A"></a>将无世尊前后所说自相违耶。<a id="a-1B"></a>说无生性如幻　此第四问。<a id="a-1C"></a>谓佛既说一切法无生是无。<a id="a-1D"></a>又云如幻是有。<a id="a-1E"></a>岂非有无相违耶。</p>
  <p id="a1F">佛告大慧。<a id="a-1G"></a>非我说无生性如幻前后相违过。<a id="a-1H"></a>所以者何。<a id="a-1I"></a>谓生无生觉自心现量。<a id="a-1J"></a>有非有外性非性无生现。<a id="a-1K"></a>大慧。<a id="a-1L"></a>非我前后说相违过。<a id="a-1M"></a>然坏外道因生故。<a id="a-1N"></a>我说一切性无生。<a id="a-1O"></a>大慧。<a id="a-1P"></a>外道痴聚。<a id="a-1Q"></a>欲令有无有生。<a id="a-1R"></a>非自妄想种种计着缘。<a id="a-1S"></a>大慧。<a id="a-1T"></a>我非有无有生。<a id="a-1U"></a>是故我以无生说而说　佛答非我说有相违所以下。<a id="a-1V"></a>征释。<a id="a-1W"></a>生无生者。<a id="a-1X"></a>言我了于生即是无生。<a id="a-1Y"></a>唯是自心之所现故。<a id="a-1Z"></a>若有若无一切外法。<a id="a-1a"></a>其性本无有生故。<a id="a-1b"></a>我说无生。<a id="a-1c"></a>此总答也。<a id="a-1d"></a>别答中有二。<a id="a-1e"></a>一为坏外道因生。<a id="a-1f"></a>如彼计种种异因有生故。<a id="a-1g"></a>说一切性无生。<a id="a-1h"></a>二为破外道计有无生。<a id="a-1i"></a>非自执着妄想为缘。<a id="a-1j"></a>又告大慧云。<a id="a-1k"></a>我非有无者。<a id="a-1l"></a>谓离有无之见故。<a id="a-1m"></a>我以无生之说。<a id="a-1n"></a>而说无生也。</p>
  <p id="a1o">大慧。<a id="a-1p"></a>说性者为摄受生死故。<a id="a-1q"></a>坏无见断见故。<a id="a-1r"></a>为我弟子摄受种种业受生处故。<a id="a-1s"></a>以性声说摄受生死　说性者下。<a id="a-1t"></a>入楞伽云。<a id="a-1u"></a>说诸法者为令弟子知依诸业摄受生死。<a id="a-1v"></a>遮其有无断灭见故。<a id="a-1w"></a>为我弟子下。<a id="a-1x"></a>为令弟子知随业受生。<a id="a-1y"></a>性声者。<a id="a-1z"></a>性即法声即说。<a id="a-20"></a>言以法说说摄受生死也。</p>
  <p id="a21">大慧。<a id="a-22"></a>说幻性自性相。<a id="a-23"></a>为离性自性相故。<a id="a-24"></a>堕愚夫恶见相希望。<a id="a-25"></a>不知自心现量。<a id="a-26"></a>坏因所作生。<a id="a-27"></a>缘自性相计着。<a id="a-28"></a>说幻梦自性相一切法。<a id="a-29"></a>不令愚夫恶见希望。<a id="a-2A"></a>计着自及他一切法如实处见作不正论。<a id="a-2B"></a>大慧。<a id="a-2C"></a>如实处见一切法者。<a id="a-2D"></a>谓超自心现量　说幻性下释说幻义。<a id="a-2E"></a>一为之性离故。<a id="a-2F"></a>以知幻性即离自性。<a id="a-2G"></a>圆觉云。<a id="a-2H"></a>知幻即离是也。<a id="a-2I"></a>二为破愚夫取着相。<a id="a-2J"></a>此复有三。<a id="a-2K"></a>不知自心现量一也。<a id="a-2L"></a>坏正因缘所生法二也。<a id="a-2M"></a>缘自性相作实有计着三也。<a id="a-2N"></a>故说一切法如幻如梦之相破之。<a id="a-2O"></a>不令愚夫下。<a id="a-2P"></a>结过显德。<a id="a-2Q"></a>于如实处作不正论。<a id="a-2R"></a>结过也。<a id="a-2S"></a>不正论即自他性计戏论也。<a id="a-2T"></a>又如实处下。<a id="a-2U"></a>是显德。<a id="a-2V"></a>入楞伽云。<a id="a-2W"></a>见一切法如实处者。<a id="a-2X"></a>谓能了达唯心所现也。</p>
  <p id="a2Y">尔时世尊欲重宣此义。<a id="a-2Z"></a>而说偈言。</p>
  <p id="a2a">无生作非性　　有性摄生死</p>
  <p id="a2b">观察如幻等　　于相不妄想</p>
  <p id="a2c">无生作非性者。<a id="a-2d"></a>入楞伽云。<a id="a-2e"></a>无作故无生。<a id="a-2f"></a>谓诸法性本无生故说无生。<a id="a-2g"></a>有性摄生死。<a id="a-2h"></a>颂上依业说生死也。<a id="a-2i"></a>以如幻观之。<a id="a-2j"></a>则离妄想分别也。</p>
  <p id="a2k">复次大慧。<a id="a-2l"></a>当说名句形身相。<a id="a-2m"></a>善观名句形身。<a id="a-2n"></a>菩萨摩诃萨。<a id="a-2o"></a>随入义句形身。<a id="a-2p"></a>疾得阿耨多罗三藐三菩提。<a id="a-2q"></a>如是觉已。<a id="a-2r"></a>觉一切众生。<a id="a-2s"></a>大慧。<a id="a-2t"></a>名身者。<a id="a-2u"></a>谓若依事立名。<a id="a-2v"></a>是名名身。<a id="a-2w"></a>句身者谓句有义身自性决定究竟。<a id="a-2x"></a>是名句身。<a id="a-2y"></a>形身者。<a id="a-2z"></a>谓显示名句。<a id="a-30"></a>是名形身。<a id="a-31"></a>又形身者。<a id="a-32"></a>谓长短高下。<a id="a-33"></a>又句身者。<a id="a-34"></a>谓径迹。<a id="a-35"></a>如象马人兽等所行径迹。<a id="a-36"></a>得句身名。<a id="a-37"></a>大慧。<a id="a-38"></a>名及形者。<a id="a-39"></a>谓以名说无色四阴故说名。<a id="a-3A"></a>自相现故说形。<a id="a-3B"></a>是名名句形身。<a id="a-3C"></a>说名句形身相分齐。<a id="a-3D"></a>应当修学　名句形身者。<a id="a-3E"></a>唯识论云。<a id="a-3F"></a>名诠自性句诠差别。<a id="a-3G"></a>文即是字。<a id="a-3H"></a>为二所依。<a id="a-3I"></a>形即文也。<a id="a-3J"></a>身者聚义。<a id="a-3K"></a>名诠自性者。<a id="a-3L"></a>如说六根。<a id="a-3M"></a>但云眼耳鼻舌身意之名而已。<a id="a-3N"></a>句诠差别者。<a id="a-3O"></a>如云眼是佛眼法眼慧眼等种种差别也。<a id="a-3P"></a>然此名句形三身。<a id="a-3Q"></a>名为三假。<a id="a-3R"></a>假者对实而言。<a id="a-3S"></a>则声为实。<a id="a-3T"></a>此一实三假。<a id="a-3U"></a>乃能诠教体。<a id="a-3V"></a>今但云当说名句形身。<a id="a-3W"></a>而不言一实者。<a id="a-3X"></a>以佛说法之声即一实也。<a id="a-3Y"></a>善观者。<a id="a-3Z"></a>谓当善观察名句形身能诠之教即达所诠之义速成菩提。<a id="a-3a"></a>非唯自觉亦能觉他也。<a id="a-3b"></a>已上总释。<a id="a-3c"></a>自大慧下别解。<a id="a-3d"></a>谓依事立名者。<a id="a-3e"></a>即名诠自性也。<a id="a-3f"></a>句有义身者。<a id="a-3g"></a>即句诠差别也。<a id="a-3h"></a>凡句以诠义差别。<a id="a-3i"></a>为性故。<a id="a-3j"></a>决定究竟不相混滥。<a id="a-3k"></a>是身句之功也。<a id="a-3l"></a>形身谓显示。<a id="a-3m"></a>名句者。<a id="a-3n"></a>即由文字以显名句。<a id="a-3o"></a>亦即名句以成文。<a id="a-3p"></a>故曰文即是字。<a id="a-3q"></a>为二所依。<a id="a-3r"></a>又形者是喻。<a id="a-3s"></a>喻如人之形有长短高下。<a id="a-3t"></a>文之长短亦犹是也。<a id="a-3u"></a>句身谓径迹者。<a id="a-3v"></a>如因迹始知有象马等所行。<a id="a-3w"></a>犹寻句而得义也。<a id="a-3x"></a>上乃以形句对言。<a id="a-3y"></a>若名与形相对言者。<a id="a-3z"></a>则如五阴之受想行识四阴无色而有名。<a id="a-40"></a>色阴自相显现故说有形。<a id="a-41"></a>亦犹文因义而显也。<a id="a-42"></a>佛之说此名句形身。<a id="a-43"></a>是示学者入理之门。<a id="a-44"></a>理由行显故。<a id="a-45"></a>云应当修学。</p>
  <p id="a46">尔时世尊欲重宣此义。<a id="a-47"></a>而说偈言。</p>
  <p id="a48">名身与句身　　及形身差别</p>
  <p id="a49">凡愚夫计着　　如象溺深泥</p>
  <p id="a4A">文字性离即是解脱。<a id="a-4B"></a>若随文起见过同邪外。<a id="a-4C"></a>如象溺深泥。<a id="a-4D"></a>可不戒耶。</p>
  <p id="a4E">复次大慧。<a id="a-4F"></a>未来世智者。<a id="a-4G"></a>以离一异俱不俱见相我所通义。<a id="a-4H"></a>问无智者。<a id="a-4I"></a>彼即答言。<a id="a-4J"></a>此非正问。<a id="a-4K"></a>谓色等常无常。<a id="a-4L"></a>为异不异。<a id="a-4M"></a>如是涅槃诸行相所相求那所求那造所造见所见尘及微尘修与修者。<a id="a-4N"></a>如是比展转相。<a id="a-4O"></a>如是等问而言。<a id="a-4P"></a>佛说无记止论。<a id="a-4Q"></a>非彼痴人之所能知。<a id="a-4R"></a>谓闻慧不具故。<a id="a-4S"></a>如来应供等正觉。<a id="a-4T"></a>令彼离恐怖句故。<a id="a-4U"></a>说言无记不为记说。<a id="a-4V"></a>又止外道见论故。<a id="a-4W"></a>而不为说　佛说离四句本令归正故语大慧。<a id="a-4X"></a>未来世菩萨。<a id="a-4Y"></a>当以离四句相问彼世人。<a id="a-4Z"></a>意示入道之门。<a id="a-4a"></a>彼无智人不达此意。<a id="a-4b"></a>乃答云。<a id="a-4c"></a>此非正论。<a id="a-4d"></a>谓色等者。<a id="a-4e"></a>言约阴入界等诸法上。<a id="a-4f"></a>而分常无常异不异等四句也。<a id="a-4g"></a>如是涅槃诸行者。<a id="a-4h"></a>行即能显涅槃之行。<a id="a-4i"></a>能相所相能依所依能造所造能见所见尘及微尘。<a id="a-4j"></a>谓泥团微尘也。<a id="a-4k"></a>修与修者即人法也。<a id="a-4l"></a>如是比展转相者。<a id="a-4m"></a>言上相对二法。<a id="a-4n"></a>如是等下。<a id="a-4o"></a>入楞伽云。<a id="a-4p"></a>如是不可记事次第而问。<a id="a-4q"></a>世尊说此当止记答。<a id="a-4r"></a>愚夫无智非所能知。<a id="a-4s"></a>佛欲令其离惊怖处。<a id="a-4t"></a>不为记说。</p>
  <p id="a4u">大慧。<a id="a-4v"></a>外道作如是说。<a id="a-4w"></a>谓命即是身。<a id="a-4x"></a>如是等无记论。<a id="a-4y"></a>大慧。<a id="a-4z"></a>彼诸外道。<a id="a-50"></a>愚痴于因作无记论。<a id="a-51"></a>非我所说。<a id="a-52"></a>大慧。<a id="a-53"></a>我所说者。<a id="a-54"></a>离摄所摄妄想不生。<a id="a-55"></a>云何止彼。<a id="a-56"></a>大慧。<a id="a-57"></a>若摄所摄计著者。<a id="a-58"></a>不知自心现量故止彼。<a id="a-59"></a>大慧。<a id="a-5A"></a>如来应供等正觉。<a id="a-5B"></a>以四种记论。<a id="a-5C"></a>为众生说法。<a id="a-5D"></a>大慧。<a id="a-5E"></a>止记论者。<a id="a-5F"></a>我时时说。<a id="a-5G"></a>为根未熟不为熟者　止外道见论者。<a id="a-5H"></a>随语生解执为见论故。<a id="a-5I"></a>皆止而不说。<a id="a-5J"></a>俾思之而自得。<a id="a-5K"></a>命即身者。<a id="a-5L"></a>以外道计即阴是我离阴是我故。<a id="a-5M"></a>说身命为一异等。<a id="a-5N"></a>如是等说名无记论。<a id="a-5O"></a>于因作无记论者。<a id="a-5P"></a>计无因而生。<a id="a-5Q"></a>是为无记。<a id="a-5R"></a>然佛所说者。<a id="a-5S"></a>离能取所取不起妄想。<a id="a-5T"></a>云何止彼者。<a id="a-5U"></a>谓何不直作如是而说以晓之。<a id="a-5V"></a>而止之者何耶但为彼执着能取所取不知唯心所现故止之也四种论如后文。<a id="a-5W"></a>止论是其一也。<a id="a-5X"></a>不唯止彼外道。<a id="a-5Y"></a>亦为根未熟者。<a id="a-5Z"></a>时复说之耳。</p>
  <p id="a5a">复次大慧一切法离所作因缘不生。<a id="a-5b"></a>无作者故一切法不生大慧。<a id="a-5c"></a>何故一切性离自性。<a id="a-5d"></a>以自觉观时。<a id="a-5e"></a>自共性相不可得故。<a id="a-5f"></a>说一切法不生。<a id="a-5g"></a>何故一切法不可持来不可持去。<a id="a-5h"></a>以自共相欲持来无所来欲持去无所去。<a id="a-5i"></a>是故一切法离持来去。<a id="a-5j"></a>大慧。<a id="a-5k"></a>何故一切诸法不灭。<a id="a-5l"></a>谓性自性相无故。<a id="a-5m"></a>一切法不可得故。<a id="a-5n"></a>一切法不灭。<a id="a-5o"></a>大慧何故一切法无常。<a id="a-5p"></a>谓相起无常性。<a id="a-5q"></a>是故说一切法无常。<a id="a-5r"></a>大慧。<a id="a-5s"></a>何故一切法常。<a id="a-5t"></a>谓相起无生性。<a id="a-5u"></a>无常常故。<a id="a-5v"></a>说一切法常　一切法下。<a id="a-5w"></a>明不生句有一意。<a id="a-5x"></a>一离所作因缘故不生。<a id="a-5y"></a>二离自共性相故不生也。<a id="a-5z"></a>不可持来下。<a id="a-60"></a>以事言之非无去来。<a id="a-61"></a>但以四句求自共相不可得故。<a id="a-62"></a>不见有去来之迹。<a id="a-63"></a>净名经云。<a id="a-64"></a>来者无所从来。<a id="a-65"></a>去者亦无所至。<a id="a-66"></a>此以理言之也。<a id="a-67"></a>诸法不灭者。<a id="a-68"></a>谓一切法本无性相。<a id="a-69"></a>岂有灭乎。<a id="a-6A"></a>常无常句约情理言。<a id="a-6B"></a>若以情见相相迁流。<a id="a-6C"></a>故云相起无常。<a id="a-6D"></a>以理言之法法即性。<a id="a-6E"></a>故云相起无生。<a id="a-6F"></a>此无常即常也。</p>
  <p id="a6G">尔时世尊欲重宣此义而说偈言。</p>
  <p id="a6H">记论有四种　　一向反诘问</p>
  <p id="a6I">分别及止论　　以制诸外道</p>
  <p id="a6J">有及非有生　　僧佉毗舍师</p>
  <p id="a6K">一切悉无记　　彼如是显示</p>
  <p id="a6L">正觉所分别　　自性不可得</p>
  <p id="a6M">以离于言说　　故说离自性</p>
  <p id="a6N">此四种论。<a id="a-6O"></a>言一向曰直答。<a id="a-6P"></a>谓随问而答也。<a id="a-6Q"></a>反诘问亦曰反质。<a id="a-6R"></a>谓反质所问也。<a id="a-6S"></a>分别。<a id="a-6T"></a>谓详辩而答也。<a id="a-6U"></a>止论谓置而不答也。<a id="a-6V"></a>制诸外道多用止论有及非有生者。<a id="a-6W"></a>谓数论计有胜论计无。<a id="a-6X"></a>僧佉者数论也。<a id="a-6Y"></a>毗舍者胜论也。<a id="a-6Z"></a>如是等法皆无记论所摄。<a id="a-6a"></a>彼外道计不出有无。<a id="a-6b"></a>故云彼如是显示。<a id="a-6c"></a>以正智观之。<a id="a-6d"></a>求其性相皆不可得。<a id="a-6e"></a>况言说乎。</p>
  <p id="a6f">尔时大慧菩萨摩诃萨。<a id="a-6g"></a>复白佛言。<a id="a-6h"></a>世尊。<a id="a-6i"></a>惟愿为说诸须陀洹须陀洹趣差别通相。<a id="a-6j"></a>若菩萨摩诃萨善解须陀洹趣差别通相及斯陀含阿那含阿罗汉方便相。<a id="a-6k"></a>分别知已如是如是为众生说法。<a id="a-6l"></a>谓二无我相。<a id="a-6m"></a>及二障净度诸地相。<a id="a-6n"></a>究竟通达得诸如来不思议究竟境界。<a id="a-6o"></a>如众色摩尼善能饶益一切众生。<a id="a-6p"></a>以一切法境界无尽身财。<a id="a-6q"></a>摄养一切　大慧是大乘人。<a id="a-6r"></a>请说小乘者何。<a id="a-6s"></a>盖菩萨有自行化他不同。<a id="a-6t"></a>自行则唯趣极果。<a id="a-6u"></a>化他则法须遍至故。<a id="a-6v"></a>为众请说四果之法。<a id="a-6w"></a>须陀洹此云预流。<a id="a-6x"></a>初果也。<a id="a-6y"></a>又言须陀洹趣者。<a id="a-6z"></a>趣即趣向。<a id="a-70"></a>谓初果向也。<a id="a-71"></a>差别通相者。<a id="a-72"></a>通即同也。<a id="a-73"></a>谓分别同相别相也。<a id="a-74"></a>及二果三果四果。<a id="a-75"></a>修行方便之相皆得善解。<a id="a-76"></a>分别知已如是如是者。<a id="a-77"></a>谓如是分别如是而知。<a id="a-78"></a>为诸众生。<a id="a-79"></a>说此四法。<a id="a-7A"></a>令其证得二无我相净除惑智二障。<a id="a-7B"></a>于诸地相渐次通达。<a id="a-7C"></a>获于如来智慧境界。<a id="a-7D"></a>以法身法财。<a id="a-7E"></a>利物无尽。<a id="a-7F"></a>如摩尼珠以宝济人之无匮也。</p>
  <p id="a7G">佛告大慧。<a id="a-7H"></a>谛听谛听善思念之。<a id="a-7I"></a>今为汝说。<a id="a-7J"></a>大慧白佛言。<a id="a-7K"></a>善哉世尊。<a id="a-7L"></a>唯然听受。<a id="a-7M"></a>佛告大慧。<a id="a-7N"></a>有三种须陀洹须陀洹果差别。<a id="a-7O"></a>云何为三。<a id="a-7P"></a>谓下中上。<a id="a-7Q"></a>下者。<a id="a-7R"></a>极七有生。<a id="a-7S"></a>中者三五有生。<a id="a-7T"></a>而般涅槃。<a id="a-7U"></a>上者即彼生。<a id="a-7V"></a>而般涅槃　答初果中。<a id="a-7W"></a>言有上中下三种差别者。<a id="a-7X"></a>根性利钝不同耳。<a id="a-7Y"></a>极七有生者。<a id="a-7Z"></a>谓极钝下根。<a id="a-7a"></a>断见惑证初果。<a id="a-7b"></a>后进断思惑欲界中九品思惑。<a id="a-7c"></a>具经七反生死。<a id="a-7d"></a>方断此惑取证三果。<a id="a-7e"></a>七反者。<a id="a-7f"></a>谓人中七生天中七生中阴中十四。<a id="a-7g"></a>生合二十八。<a id="a-7h"></a>生今言七反者。<a id="a-7i"></a>从略也。<a id="a-7j"></a>三五有生者。<a id="a-7k"></a>谓中根之人证初果。<a id="a-7l"></a>后三生或五生。<a id="a-7m"></a>断此惑尽取证三果。<a id="a-7n"></a>即彼生而般涅槃者。<a id="a-7o"></a>谓上根之人得初果已。<a id="a-7p"></a>即于当生超至四果。<a id="a-7q"></a>而入真空涅槃也。</p>
  <p id="a7r">此三种有三结下中上。<a id="a-7s"></a>云何三结。<a id="a-7t"></a>谓身见疑戒取。<a id="a-7u"></a>是三结差别。<a id="a-7v"></a>上上升进得阿罗汉　三结正当初果所断见惑。<a id="a-7w"></a>与八十八使。<a id="a-7x"></a>广略之异耳。<a id="a-7y"></a>言亦有下中上者。<a id="a-7z"></a>以结惑从人根性。<a id="a-80"></a>而分为三也。<a id="a-81"></a>上上升进等者。<a id="a-82"></a>于此断惑证果。<a id="a-83"></a>合有三断四超。<a id="a-84"></a>言上上者。<a id="a-85"></a>约大超根性而说也。</p>
  <p id="a86">大慧。<a id="a-87"></a>身见有二种。<a id="a-88"></a>谓俱生及妄想。<a id="a-89"></a>如缘起妄想自性妄想。<a id="a-8A"></a>譬如依缘起自性种种妄想自性计着生。<a id="a-8B"></a>以彼非有非无非有无无实妄想相故。<a id="a-8C"></a>愚夫妄想种种妄想。<a id="a-8D"></a>自性相计着。<a id="a-8E"></a>如熟时焰鹿渴水想。<a id="a-8F"></a>是须陀洹妄想身见。<a id="a-8G"></a>彼以人无我摄受无性。<a id="a-8H"></a>断除久远无知计着　身见者。<a id="a-8I"></a>彼于五阴身作主宰见。<a id="a-8J"></a>此分二种。<a id="a-8K"></a>俱生者。<a id="a-8L"></a>谓见与身俱生。<a id="a-8M"></a>如前身见。<a id="a-8N"></a>妄想复依见而起。<a id="a-8O"></a>如后边见。<a id="a-8P"></a>故曰如缘起等。<a id="a-8Q"></a>谓依缘起故。<a id="a-8R"></a>起妄想自性。<a id="a-8S"></a>以彼非有下。<a id="a-8T"></a>正释上妄想身见。<a id="a-8U"></a>以本非四见而有四见。<a id="a-8V"></a>则是无实妄想相。<a id="a-8W"></a>如彼缘起。<a id="a-8X"></a>而愚夫以妄想故。<a id="a-8Y"></a>起种种妄想自性计着。<a id="a-8Z"></a>故譬之。<a id="a-8a"></a>如熟时焰非水谓水。<a id="a-8b"></a>即其相也。<a id="a-8c"></a>彼以人无我摄受无性者。<a id="a-8d"></a>即初果向人。<a id="a-8e"></a>以人无我观。<a id="a-8f"></a>了本无性故其惑即断。<a id="a-8g"></a>言无知者。<a id="a-8h"></a>谓染污无知也。</p>
  <p id="a8i">大慧。<a id="a-8j"></a>俱生者。<a id="a-8k"></a>须陀洹身见自他身等四阴。<a id="a-8l"></a>无色相故。<a id="a-8m"></a>色生造及所造故。<a id="a-8n"></a>展转相因相故。<a id="a-8o"></a>大种及色不集故。<a id="a-8p"></a>须陀洹观有无品不现身见则断。<a id="a-8q"></a>如是身见断贪则不生。<a id="a-8r"></a>是名身见相　俱生身见者。<a id="a-8s"></a>初果人观察自他之身受想行识四阴无色相故。<a id="a-8t"></a>色由四大种生。<a id="a-8u"></a>造及所造即能造所造。<a id="a-8v"></a>谓四大造色阴。<a id="a-8w"></a>展转者。<a id="a-8x"></a>即四大互相因也。<a id="a-8y"></a>不集者。<a id="a-8z"></a>谓大种与色性无和合。<a id="a-90"></a>如是观之五阴有无皆不可得。<a id="a-91"></a>孰为身见。<a id="a-92"></a>故曰有无品不现。<a id="a-93"></a>身见既断贪亦不生也。</p>
  <p id="a94">大慧。<a id="a-95"></a>疑相者。<a id="a-96"></a>谓得法善见相故。<a id="a-97"></a>及先二种身见妄想断故。<a id="a-98"></a>疑法不生。<a id="a-99"></a>不于余处起大师见为净不净。<a id="a-9A"></a>是名疑相须陀洹断　此疑相中。<a id="a-9B"></a>谓初果人。<a id="a-9C"></a>于四谛法谛了无惑即善见相。<a id="a-9D"></a>及前二种身见分别断故。<a id="a-9E"></a>于诸法中更不生疑。<a id="a-9F"></a>自然明了邪正。<a id="a-9G"></a>不复余外道处起大师想。<a id="a-9H"></a>为净不净者。<a id="a-9I"></a>不于佛处疑善不善。<a id="a-9J"></a>是为疑相不生也。</p>
  <p id="a9K">大慧。<a id="a-9L"></a>戒取者。<a id="a-9M"></a>云何须陀洹不取戒。<a id="a-9N"></a>谓善见受生处苦相故。<a id="a-9O"></a>是故不取。<a id="a-9P"></a>大慧取者。<a id="a-9Q"></a>谓愚夫决定受习苦行。<a id="a-9R"></a>为众具乐故求受生。<a id="a-9S"></a>彼则不取。<a id="a-9T"></a>除回向自觉胜离妄想无漏法相行方便受持戒支。<a id="a-9U"></a>是名须陀洹取戒相断　戒取者。<a id="a-9V"></a>非戒为戒也。<a id="a-9W"></a>外道邪习非因计因。<a id="a-9X"></a>如持鸡狗等戒是也。<a id="a-9Y"></a>初果人不取彼戒。<a id="a-9Z"></a>谓善见彼受报苦相徒劳苦行故不取也。<a id="a-9a"></a>愚夫取者。<a id="a-9b"></a>以五欲等众具为乐故求受生。<a id="a-9c"></a>然非三昧之乐。<a id="a-9d"></a>虽求乐果其实何有。<a id="a-9e"></a>彼初果人不取是为戒。<a id="a-9f"></a>非无自己所持之戒。<a id="a-9g"></a>故曰除回向自觉胜等。<a id="a-9h"></a>即彼所修戒行回因向果。<a id="a-9i"></a>戒支者。<a id="a-9j"></a>支谓支分。<a id="a-9k"></a>如七觉支及五支戒等是。<a id="a-9l"></a>虽不取乎彼。<a id="a-9m"></a>而取乎此。<a id="a-9n"></a>然非大乘无取之戒。<a id="a-9o"></a>是亦取也。</p>
  <p id="a9p">须陀洹断三结贪痴不生。<a id="a-9q"></a>若须陀洹作是念。<a id="a-9r"></a>此诸结我不成就者。<a id="a-9s"></a>应有二过。<a id="a-9t"></a>堕身见及诸结不断。<a id="a-9u"></a>大慧白佛言。<a id="a-9v"></a>世尊。<a id="a-9w"></a>世尊说众多贪欲。<a id="a-9x"></a>彼何者贪断。<a id="a-9y"></a>佛告大慧。<a id="a-9z"></a>爱乐女人缠绵贪着。<a id="a-A0"></a>种种方便身口恶业。<a id="a-A1"></a>受现在乐种未来苦。<a id="a-A2"></a>彼则不生。<a id="a-A3"></a>所以者何。<a id="a-A4"></a>得三昧正受乐故。<a id="a-A5"></a>是故彼断非趣涅槃贪断　言三结者。<a id="a-A6"></a>见惑也。<a id="a-A7"></a>因断此见离贪嗔痴。<a id="a-A8"></a>此三者。<a id="a-A9"></a>即见惑中之思惑也。<a id="a-AA"></a>言二过者。<a id="a-AB"></a>身见本也。<a id="a-AC"></a>诸结末也。<a id="a-AD"></a>本既不除末何由灭。<a id="a-AE"></a>贪有多种。<a id="a-AF"></a>特言爱乐女人。<a id="a-AG"></a>举其重者言之。<a id="a-AH"></a>初果人得三昧胜乐能断比欲。<a id="a-AI"></a>虽离于有犹着于空。<a id="a-AJ"></a>故云非趣涅槃贪断也。</p>
  <p id="aAK">大慧。<a id="a-AL"></a>云何斯陀舍相。<a id="a-AM"></a>谓顿照色相妄想生相见相不生。<a id="a-AN"></a>善见禅趣相故。<a id="a-AO"></a>顿来此世尽苦际得涅槃。<a id="a-AP"></a>是故名斯陀舍　此明二果相。<a id="a-AQ"></a>谓照了五阴色相妄想。<a id="a-AR"></a>不同初果修四行观故得顿名。<a id="a-AS"></a>生相即诸结。<a id="a-AT"></a>见相即妄想。<a id="a-AU"></a>此二不生。<a id="a-AV"></a>惟无漏智加修禅定。<a id="a-AW"></a>则善见禅趣之相。<a id="a-AX"></a>进断欲界思惑。<a id="a-AY"></a>至尽六品。<a id="a-AZ"></a>惟余一生故。<a id="a-Aa"></a>曰顿来此世。<a id="a-Ab"></a>尽苦际者。<a id="a-Ac"></a>离人中生死。<a id="a-Ad"></a>得涅槃者。<a id="a-Ae"></a>证二果也。</p>
  <p id="aAf">大慧。<a id="a-Ag"></a>云何阿那舍。<a id="a-Ah"></a>谓过去未来现在色相性非性。<a id="a-Ai"></a>生见过患使妄想不生故。<a id="a-Aj"></a>及结断故名阿那舍　此三果人。<a id="a-Ak"></a>通观三世色相皆空。<a id="a-Al"></a>非性即空也。<a id="a-Am"></a>离有无分别过患。<a id="a-An"></a>故云妄想不生。<a id="a-Ao"></a>结断者。<a id="a-Ap"></a>断欲界后三品思惑也。</p>
  <p id="aAq">大慧。<a id="a-Ar"></a>阿罗汉者。<a id="a-As"></a>谓诸禅三昧解脱力明。<a id="a-At"></a>烦恼苦妄想非性故。<a id="a-Au"></a>名阿罗汉　诸禅三昧。<a id="a-Av"></a>即罗汉所修智定。<a id="a-Aw"></a>解脱力明。<a id="a-Ax"></a>即所证之法。<a id="a-Ay"></a>力即神通明乃三明也。<a id="a-Az"></a>以是照了烦恼诸苦分别皆空。<a id="a-B0"></a>谓色无色界思惑净尽。<a id="a-B1"></a>证无学果也。</p>
  <p id="aB2">大慧白佛言。<a id="a-B3"></a>世尊。<a id="a-B4"></a>世尊说三种阿罗汉。<a id="a-B5"></a>此说何等阿罗汉。<a id="a-B6"></a>世尊为说寂静一乘道。<a id="a-B7"></a>为菩萨摩诃萨方便示现阿罗汉。<a id="a-B8"></a>为佛化化。<a id="a-B9"></a>佛告大慧。<a id="a-BA"></a>得寂静一乘道声闻非余。<a id="a-BB"></a>余者。<a id="a-BC"></a>行菩萨行及佛化化。<a id="a-BD"></a>巧方便本愿故。<a id="a-BE"></a>于大众中示现受生。<a id="a-BF"></a>为庄严佛眷属故。<a id="a-BG"></a>大慧。<a id="a-BH"></a>于妄想处。<a id="a-BI"></a>种种说法。<a id="a-BJ"></a>谓得果得禅。<a id="a-BK"></a>禅者入禅悉远离故。<a id="a-BL"></a>示现得自心现量得果相。<a id="a-BM"></a>说名得果。<a id="a-BN"></a>复次大慧。<a id="a-BO"></a>欲超禅无量无色界者。<a id="a-BP"></a>当离自心现量相。<a id="a-BQ"></a>大慧。<a id="a-BR"></a>受想正受。<a id="a-BS"></a>超自心现量者。<a id="a-BT"></a>不然。<a id="a-BU"></a>何以故。<a id="a-BV"></a>有心量故　此蕳罗汉名相通别。<a id="a-BW"></a>通则通名罗汉。<a id="a-BX"></a>别则三种不同。<a id="a-BY"></a>三种中一实二权。<a id="a-BZ"></a>得寂静一乘道者。<a id="a-Ba"></a>一实也。<a id="a-Bb"></a>菩萨方便示现及佛化化者。<a id="a-Bc"></a>二权也佛答谓所说罗汉是实非权。<a id="a-Bd"></a>一乘者。<a id="a-Be"></a>乃三乘之一。<a id="a-Bf"></a>非佛乘之一也。<a id="a-Bg"></a>巧方便本愿者。<a id="a-Bh"></a>即余二种。<a id="a-Bi"></a>为已曾发善巧方便誓愿。<a id="a-Bj"></a>示现罗汉庄严佛会。<a id="a-Bk"></a>而为眷属也。<a id="a-Bl"></a>于妄想众生之处。<a id="a-Bm"></a>为其说法同其修证。<a id="a-Bn"></a>故曰得果得禅。<a id="a-Bo"></a>虽入于禅而不住禅。<a id="a-Bp"></a>亦随心量示现得果。<a id="a-Bq"></a>而不住于果。<a id="a-Br"></a>二种权行既不同于实行。<a id="a-Bs"></a>又不住果住禅。<a id="a-Bt"></a>是为超禅。<a id="a-Bu"></a>故示超禅之相。<a id="a-Bv"></a>令其舍世间禅得出世间禅。<a id="a-Bw"></a>世间禅。<a id="a-Bx"></a>谓四禅四无量四无色定也。<a id="a-By"></a>当离自心者。<a id="a-Bz"></a>心量既极即是如来禅。<a id="a-C0"></a>然则灭受想定。<a id="a-C1"></a>岂非超心量乎。<a id="a-C2"></a>故复蕳云不然。<a id="a-C3"></a>以其取灭受想亦是心量故。<a id="a-C4"></a>须一切舍离皆不可得。<a id="a-C5"></a>圆觉经所谓。<a id="a-C6"></a>照与照者同时寂灭斯得之矣。</p>
  <p id="aC7">尔时世尊欲重宣此义。<a id="a-C8"></a>而说偈言。</p>
  <p id="aC9">诸禅四无量　　无色三摩提</p>
  <p id="aCA">一切受想灭　　心量彼无有</p>
  <p id="aCB">须陀槃那果　　往来及不还</p>
  <p id="aCC">及与阿罗汉　　斯等心惑乱</p>
  <p id="aCD">禅者禅及缘　　断知见真谛</p>
  <p id="aCE">此则妄想量　　若觉得解脱</p>
  <p id="aCF">偈中初四句。<a id="a-CG"></a>颂上超禅相。<a id="a-CH"></a>中四句颂上四果。<a id="a-CI"></a>惑乱者。<a id="a-CJ"></a>以大斥小。<a id="a-CK"></a>谓小乘取涅槃相。<a id="a-CL"></a>亦是心惑乱也。<a id="a-CM"></a>后四句禅者禅等。<a id="a-CN"></a>即上能入所入。<a id="a-CO"></a>及禅所缘境。<a id="a-CP"></a>与夫断集知苦见真谛理。<a id="a-CQ"></a>皆寂灭性中妄想心量。<a id="a-CR"></a>若能觉了则究竟解脱无得而得也。</p>
  <p id="aCS">复次大慧。<a id="a-CT"></a>有二种觉。<a id="a-CU"></a>谓观察觉。<a id="a-CV"></a>及妄想相摄受计着建立觉。<a id="a-CW"></a>大慧观察觉者。<a id="a-CX"></a>谓若觉性自性相。<a id="a-CY"></a>选择离四句不可得。<a id="a-CZ"></a>是名观察觉　上云若觉得解脱故。<a id="a-Ca"></a>又告之以觉知之道。<a id="a-Cb"></a>二种觉义。<a id="a-Cc"></a>一往言之。<a id="a-Cd"></a>虽若真妄之异。<a id="a-Ce"></a>然据结文。<a id="a-Cf"></a>云菩萨成就。<a id="a-Cg"></a>则皆大士所观而真俗不同。<a id="a-Ch"></a>观察觉即真谛之觉也。<a id="a-Ci"></a>建立觉即俗谛之觉也。<a id="a-Cj"></a>良以菩萨观真不舍俗。<a id="a-Ck"></a>照俗不违真。<a id="a-Cl"></a>若觉性自性等者。<a id="a-Cm"></a>即观一切法之自性。<a id="a-Cn"></a>此性本来离相。<a id="a-Co"></a>不可以一异等四句分别蕳择。<a id="a-Cp"></a>故云不可得也。</p>
  <p id="aCq">大慧。<a id="a-Cr"></a>彼四句者。<a id="a-Cs"></a>谓离一异俱不俱有无非有非无常无常。<a id="a-Ct"></a>是名四句。<a id="a-Cu"></a>大慧。<a id="a-Cv"></a>此四句离。<a id="a-Cw"></a>是名一切法。<a id="a-Cx"></a>大慧。<a id="a-Cy"></a>此四句。<a id="a-Cz"></a>观察一切法。<a id="a-D0"></a>应当修学　分别四句之相如前。<a id="a-D1"></a>言四句离者。<a id="a-D2"></a>是不着于妄计也。<a id="a-D3"></a>若堕四句计中非所以觉性自性。<a id="a-D4"></a>今皆求之叵得。<a id="a-D5"></a>则离彼四句。<a id="a-D6"></a>复乎本性。<a id="a-D7"></a>是名一切法。<a id="a-D8"></a>以此四句观一切法。<a id="a-D9"></a>无情不离无性不显。<a id="a-DA"></a>故结劝云应当修学。</p>
  <p id="aDB">大慧。<a id="a-DC"></a>云何妄想相摄受计着建立觉。<a id="a-DD"></a>谓妄想相摄受。<a id="a-DE"></a>计着坚湿暖动不实妄想相。<a id="a-DF"></a>四大种宗因相譬喻。<a id="a-DG"></a>计着不实建立而建立。<a id="a-DH"></a>是名妄想相摄受计着建立觉。<a id="a-DI"></a>是名二种觉相。<a id="a-DJ"></a>若菩萨摩诃萨成就此二觉相。<a id="a-DK"></a>人法无我相。<a id="a-DL"></a>究竟善知方便。<a id="a-DM"></a>无所有觉。<a id="a-DN"></a>观察行地得初地。<a id="a-DO"></a>入百三昧得差别三昧。<a id="a-DP"></a>见百佛及百菩萨。<a id="a-DQ"></a>知前后际各百劫事。<a id="a-DR"></a>光照百刹土。<a id="a-DS"></a>知上上地相。<a id="a-DT"></a>大愿殊胜神力自在法云灌顶。<a id="a-DU"></a>当得如来自觉地善系心十无尽句成熟众生。<a id="a-DV"></a>种种变化光明庄严得自觉圣乐三昧正受　二建立觉者。<a id="a-DW"></a>入楞伽云。<a id="a-DX"></a>谓于坚湿暖动诸大种性。<a id="a-DY"></a>取相执着虚妄分别。<a id="a-DZ"></a>以宗因喻而妄建立。<a id="a-Da"></a>是名取相分别执着建立智。<a id="a-Db"></a>宗因喻者。<a id="a-Dc"></a>即五分论法虽是不实建立。<a id="a-Dd"></a>以世谛故而建立之。<a id="a-De"></a>则真俗两行不相妨碍。<a id="a-Df"></a>若菩萨下。<a id="a-Dg"></a>总结二觉成相。<a id="a-Dh"></a>初觉成故。<a id="a-Di"></a>于人法知无我相。<a id="a-Dj"></a>次觉成故。<a id="a-Dk"></a>了无我相不离人法。<a id="a-Dl"></a>故曰究竟善知方便。<a id="a-Dm"></a>无所有觉者。<a id="a-Dn"></a>还以二种觉。<a id="a-Do"></a>观历于行地。<a id="a-Dp"></a>而后得入初地也。<a id="a-Dq"></a>入三昧见佛等。<a id="a-Dr"></a>皆以百言之者。<a id="a-Ds"></a>以菩萨初破无明。<a id="a-Dt"></a>能分身百界所入法门数皆如之。<a id="a-Du"></a>故摄论云。<a id="a-Dv"></a>菩萨入初地时。<a id="a-Dw"></a>证十百明门。<a id="a-Dx"></a>一于一刹那顷。<a id="a-Dy"></a>证百三摩地。<a id="a-Dz"></a>二以净天眼见百佛国。<a id="a-E0"></a>三以神通力。<a id="a-E1"></a>能动百佛世界。<a id="a-E2"></a>四能往百佛世界。<a id="a-E3"></a>教化众生。<a id="a-E4"></a>五能以一身化百类身形令有情见。<a id="a-E5"></a>六能成就百类所化有情。<a id="a-E6"></a>七若为利益。<a id="a-E7"></a>能留身住世百劫。<a id="a-E8"></a>八能知前后际百劫事。<a id="a-E9"></a>九能以智慧。<a id="a-EA"></a>入百法明门。<a id="a-EB"></a>洞达晓了。<a id="a-EC"></a>十能以身观百类眷属。<a id="a-ED"></a>余地倍倍增胜。<a id="a-EE"></a>十无尽句者。<a id="a-EF"></a>如华严十地品住初欢喜地有十不可尽句。<a id="a-EG"></a>云云。<a id="a-EH"></a>亦如普贤十行愿。<a id="a-EI"></a>皆言无尽。<a id="a-EJ"></a>以此善系其心。<a id="a-EK"></a>成熟众生。<a id="a-EL"></a>至于自觉圣乐三昧。<a id="a-EM"></a>则菩萨之能事毕矣。</p>
  <p id="aEN">复次大慧。<a id="a-EO"></a>菩萨摩诃萨当善四大造色。<a id="a-EP"></a>云何菩萨善四大造色。<a id="a-EQ"></a>大慧。<a id="a-ER"></a>菩萨摩诃萨作是觉。<a id="a-ES"></a>彼真谛者。<a id="a-ET"></a>四大不生。<a id="a-EU"></a>于彼四大不生。<a id="a-EV"></a>作如是观察。<a id="a-EW"></a>观察已觉名相妄想分齐自心现分齐外性非性。<a id="a-EX"></a>是名心现妄想分齐。<a id="a-EY"></a>谓三界。<a id="a-EZ"></a>观彼四大造色性离。<a id="a-Ea"></a>四句通净。<a id="a-Eb"></a>离我我所。<a id="a-Ec"></a>如实相自相分段住。<a id="a-Ed"></a>无生自相成　上云四大。<a id="a-Ee"></a>言之未详故重示之。<a id="a-Ef"></a>初明能觉观。<a id="a-Eg"></a>则曰菩萨作是觉等。<a id="a-Eh"></a>言彼真谛四大不生者。<a id="a-Ei"></a>理也。<a id="a-Ej"></a>亦承上观察觉。<a id="a-Ek"></a>言之。<a id="a-El"></a>然理非无四大。<a id="a-Em"></a>直彰无相故云不生。<a id="a-En"></a>所以菩萨作不生观察。<a id="a-Eo"></a>不生而生。<a id="a-Ep"></a>是生四大之本。<a id="a-Eq"></a>故有四大名相妄想次第。<a id="a-Er"></a>究其四大所起。<a id="a-Es"></a>亦是自心现之分齐。<a id="a-Et"></a>既了诸法唯心即达外性非性。<a id="a-Eu"></a>是则观彼四大造色性离。<a id="a-Ev"></a>性离者。<a id="a-Ew"></a>无生四句也。<a id="a-Ex"></a>以是四句通净四大。<a id="a-Ey"></a>亦即四大圆离四性。<a id="a-Ez"></a>由是离我我所。<a id="a-F0"></a>离故复本。<a id="a-F1"></a>复本故法法不失自体。<a id="a-F2"></a>故曰如实相自相分段住。<a id="a-F3"></a>如实相则相相一如自相分段则有差别。<a id="a-F4"></a>惟其同异不相妨碍。<a id="a-F5"></a>则无生自相如是而成。<a id="a-F6"></a>此能觉之智也。</p>
  <p id="aF7">大慧。<a id="a-F8"></a>彼四大种。<a id="a-F9"></a>云何生造色。<a id="a-FA"></a>谓津润妄想大种。<a id="a-FB"></a>生内外水界。<a id="a-FC"></a>堪能妄想大种。<a id="a-FD"></a>生内外火界。<a id="a-FE"></a>飘动妄想大种。<a id="a-FF"></a>生内外风界。<a id="a-FG"></a>断截色妄想大种。<a id="a-FH"></a>生内外地界。<a id="a-FI"></a>色及虚空俱计着邪谛。<a id="a-FJ"></a>五阴集聚四大造色生　此明所觉之法。<a id="a-FK"></a>复蹑上文征释其相。<a id="a-FL"></a>彼四大者对真谛而言。<a id="a-FM"></a>则以四大为彼。<a id="a-FN"></a>对四大而言。<a id="a-FO"></a>亦以真谛为彼。<a id="a-FP"></a>言四大种生造色者。<a id="a-FQ"></a>即大种为能造。<a id="a-FR"></a>如前坚湿暖动是也。<a id="a-FS"></a>四大为所造。<a id="a-FT"></a>如后内外水大等通名为色是也。<a id="a-FU"></a>若楞严则交互而起。<a id="a-FV"></a>如觉明空昧相待成摇故有风轮等。<a id="a-FW"></a>云云。<a id="a-FX"></a>今各从类造故。<a id="a-FY"></a>有津润大种。<a id="a-FZ"></a>生于水大等。<a id="a-Fa"></a>盖文虽别而理通。<a id="a-Fb"></a>言其造法。<a id="a-Fc"></a>莫不因性而有相从微而至着相因想成未由种起。<a id="a-Fd"></a>所以发生万类。<a id="a-Fe"></a>本乎一心。<a id="a-Ff"></a>所谓津润堪能摇动断截者。<a id="a-Fg"></a>各随四大性分说也。<a id="a-Fh"></a>又津润等。<a id="a-Fi"></a>亦可约贪嗔痴等分言之。<a id="a-Fj"></a>故一一皆曰妄想想也。<a id="a-Fk"></a>大种种也。<a id="a-Fl"></a>此皆发于微者也。<a id="a-Fm"></a>及其既着则为内外四大。<a id="a-Fn"></a>谓正报为内依报为外。<a id="a-Fo"></a>俱遍一切而与空俱。<a id="a-Fp"></a>故曰色及虚空等。<a id="a-Fq"></a>外道于此计着邪谛。<a id="a-Fr"></a>或计有无或起分齐。<a id="a-Fs"></a>已如前斥。<a id="a-Ft"></a>由四大造色故有五阴。<a id="a-Fu"></a>因阴而有六根。<a id="a-Fv"></a>次第而生故。<a id="a-Fw"></a>云四大。<a id="a-Fx"></a>造色生也。</p>
  <p id="aFy">大慧。<a id="a-Fz"></a>识者。<a id="a-G0"></a>因乐种种迹境界故余趣相续。<a id="a-G1"></a>大慧。<a id="a-G2"></a>地等四大及造色等。<a id="a-G3"></a>有四大缘。<a id="a-G4"></a>非彼四大缘。<a id="a-G5"></a>所以者何。<a id="a-G6"></a>谓性形相处所作方便无性。<a id="a-G7"></a>大种不生。<a id="a-G8"></a>大慧。<a id="a-G9"></a>性形相处所作方便和合生。<a id="a-GA"></a>非无形。<a id="a-GB"></a>是故四大造色相外道妄想非我　识者六识。<a id="a-GC"></a>谓六识乐诸尘境出入履历。<a id="a-GD"></a>故曰迹。<a id="a-GE"></a>此由妄识着于妄境。<a id="a-GF"></a>遂成结业。<a id="a-GG"></a>六趣受生相续不断。<a id="a-GH"></a>又曰地四大等者。<a id="a-GI"></a>示四大不能独造必兼于缘。<a id="a-GJ"></a>不专在缘。<a id="a-GK"></a>故曰非彼四大缘。<a id="a-GL"></a>所以下征释其义。<a id="a-GM"></a>谓性津润等性形相。<a id="a-GN"></a>四大色相因也。<a id="a-GO"></a>处及所作方便缘也。<a id="a-GP"></a>若因无生性。<a id="a-GQ"></a>虽缘亦不生。<a id="a-GR"></a>故曰大种不生。<a id="a-GS"></a>必由众缘和合成形。<a id="a-GT"></a>非无形者。<a id="a-GU"></a>则亦在缘也。<a id="a-GV"></a>既无在无不在。<a id="a-GW"></a>则本无实性无性而生。<a id="a-GX"></a>则因缘之义彰矣。<a id="a-GY"></a>言外道妄想者。<a id="a-GZ"></a>此与前计着邪谛之语。<a id="a-Ga"></a>皆因而斥非。<a id="a-Gb"></a>谓四大造色相。<a id="a-Gc"></a>不同外道妄想分别。<a id="a-Gd"></a>故曰非我。</p>
  <p id="aGe">复次大慧。<a id="a-Gf"></a>当说诸阴自性相。<a id="a-Gg"></a>云何诸阴自性相。<a id="a-Gh"></a>谓五阴。<a id="a-Gi"></a>云何五。<a id="a-Gj"></a>谓色受想行识。<a id="a-Gk"></a>彼四阴非色。<a id="a-Gl"></a>谓受想行识。<a id="a-Gm"></a>大慧。<a id="a-Gn"></a>色者。<a id="a-Go"></a>四大及造色各各异相。<a id="a-Gp"></a>大慧。<a id="a-Gq"></a>非无色有四数如虚空。<a id="a-Gr"></a>譬如虚空过数相离于数。<a id="a-Gs"></a>而妄想言一虚空。<a id="a-Gt"></a>大慧。<a id="a-Gu"></a>如是阴过数相离于数。<a id="a-Gv"></a>离性非性离四句数。<a id="a-Gw"></a>相者愚夫言说。<a id="a-Gx"></a>非圣贤也　此明五阴自性相数非数。<a id="a-Gy"></a>言数者。<a id="a-Gz"></a>以色非色各有四数故曰彼四阴非色。<a id="a-H0"></a>又曰色者。<a id="a-H1"></a>四大造色各各异相。<a id="a-H2"></a>则四大不同通名为色。<a id="a-H3"></a>而色亦有四。<a id="a-H4"></a>次言有数者。<a id="a-H5"></a>即色界无色界皆非数也。<a id="a-H6"></a>且约无色界示之。<a id="a-H7"></a>故云非无色有四数如虚空。<a id="a-H8"></a>正言无色四阴本无有四。<a id="a-H9"></a>譬如虚空超过数相。<a id="a-HA"></a>然妄想分别。<a id="a-HB"></a>言虚空是一。<a id="a-HC"></a>阴亦如是。<a id="a-HD"></a>离诸数相有无等四句。<a id="a-HE"></a>计有数相者。<a id="a-HF"></a>是凡夫所言。<a id="a-HG"></a>非诸圣贤。<a id="a-HH"></a>如云佛身无为不堕诸数是也。</p>
  <p id="aHI">大慧。<a id="a-HJ"></a>圣者如幻种种色像。<a id="a-HK"></a>离异不异施设。<a id="a-HL"></a>又如梦影士夫身离异不异故。<a id="a-HM"></a>大慧。<a id="a-HN"></a>圣智趣同阴妄想现。<a id="a-HO"></a>是名诸阴自性相。<a id="a-HP"></a>汝当除灭。<a id="a-HQ"></a>灭已说寂静法。<a id="a-HR"></a>断一切佛刹诸外道见。<a id="a-HS"></a>大慧。<a id="a-HT"></a>说寂静时。<a id="a-HU"></a>法无我见净。<a id="a-HV"></a>及入不动地。<a id="a-HW"></a>入不动地已。<a id="a-HX"></a>无量三昧自在。<a id="a-HY"></a>及得意生身。<a id="a-HZ"></a>得如幻三昧。<a id="a-Ha"></a>通达究竟力明自在。<a id="a-Hb"></a>救摄饶益一切众生。<a id="a-Hc"></a>犹如大地载育众生。<a id="a-Hd"></a>菩萨摩诃萨普济众生亦复如是　圣人了阴如幻。<a id="a-He"></a>虽现种种色像。<a id="a-Hf"></a>离于施设异不异见。<a id="a-Hg"></a>如梦影中现士夫身皆无实体。<a id="a-Hh"></a>岂有异不异耶。<a id="a-Hi"></a>然异不异见。<a id="a-Hj"></a>乃凡夫之妄想。<a id="a-Hk"></a>佛之所以能离者。<a id="a-Hl"></a>由了凡圣阴体本来不二。<a id="a-Hm"></a>故曰圣智趣同阴妄想现。<a id="a-Hn"></a>凡夫欲复本体。<a id="a-Ho"></a>当须远离阴妄性相。<a id="a-Hp"></a>故云汝当除灭。<a id="a-Hq"></a>妄执若灭寂静乃彰。<a id="a-Hr"></a>故复能说此寂静之法。<a id="a-Hs"></a>远离一切外道之见。<a id="a-Ht"></a>说此法时既离法无我执。<a id="a-Hu"></a>即能入不动地。<a id="a-Hv"></a>得无量三昧一切法门。<a id="a-Hw"></a>普济群品。<a id="a-Hx"></a>如地之载育也。</p>
  <p id="aHy">复次大慧。<a id="a-Hz"></a>诸外道有四种涅槃。<a id="a-I0"></a>云何为四。<a id="a-I1"></a>谓性自性非性涅槃。<a id="a-I2"></a>种种相性非性涅槃。<a id="a-I3"></a>自相自性非性觉涅槃。<a id="a-I4"></a>诸阴自共相相续流注断涅槃。<a id="a-I5"></a>是名诸外道四种涅槃。<a id="a-I6"></a>非我所说法。<a id="a-I7"></a>大慧。<a id="a-I8"></a>我所说者。<a id="a-I9"></a>妄想识灭名为涅槃　涅槃之说有邪有正。<a id="a-IA"></a>佛欲说正乃先斥邪。<a id="a-IB"></a>言外道四种涅槃。<a id="a-IC"></a>名相如经所列。<a id="a-ID"></a>涅槃是果果由因得。<a id="a-IE"></a>其因既邪果亦非正。<a id="a-IF"></a>故云非我所说。<a id="a-IG"></a>我之所说涅槃者。<a id="a-IH"></a>直以妄识心灭耳。<a id="a-II"></a>盖有外道涅槃不离神我。<a id="a-IJ"></a>神我即妄识故。<a id="a-IK"></a>以妄想识灭。<a id="a-IL"></a>而对破之也。</p>
  <p id="aIM">大慧白佛言。<a id="a-IN"></a>世尊。<a id="a-IO"></a>不建立八识邪。<a id="a-IP"></a>佛言建立。<a id="a-IQ"></a>大慧白佛言。<a id="a-IR"></a>若建立者。<a id="a-IS"></a>云何离意识非七识。<a id="a-IT"></a>佛告大慧。<a id="a-IU"></a>彼因及彼攀缘故七识不生。<a id="a-IV"></a>意识者。<a id="a-IW"></a>境界分段计着生。<a id="a-IX"></a>习气长养藏识意俱。<a id="a-IY"></a>我我所计着。<a id="a-IZ"></a>思惟因缘生。<a id="a-Ia"></a>不坏身相藏识因。<a id="a-Ib"></a>攀缘自心现境界。<a id="a-Ic"></a>计着心聚生。<a id="a-Id"></a>展转相因。<a id="a-Ie"></a>譬如海浪自心现境界风吹若生若灭。<a id="a-If"></a>亦如是。<a id="a-Ig"></a>是故意识灭七识亦灭　上云妄想识灭名为涅槃。<a id="a-Ih"></a>遂疑八识亦灭。<a id="a-Ii"></a>佛答以不灭。<a id="a-Ij"></a>言建立者不灭也。<a id="a-Ik"></a>又疑七识不灭。<a id="a-Il"></a>佛答以彼因及攀缘故。<a id="a-Im"></a>七识不生者。<a id="a-In"></a>彼即六识。<a id="a-Io"></a>言因及攀缘在六识。<a id="a-Ip"></a>而七识执我未常相离。<a id="a-Iq"></a>若六识灭则七识亦不生也。<a id="a-Ir"></a>意识者下。<a id="a-Is"></a>通示诸识展转相因。<a id="a-It"></a>未始不俱。<a id="a-Iu"></a>乃体一而相异也。<a id="a-Iv"></a>又有四意。<a id="a-Iw"></a>一境界分段者。<a id="a-Ix"></a>言六识从六尘生也。<a id="a-Iy"></a>二习气长养者。<a id="a-Iz"></a>言六识不离七识八识也。<a id="a-J0"></a>三我我所计著者。<a id="a-J1"></a>言七识我执。<a id="a-J2"></a>从思惟彼因彼缘而生。<a id="a-J3"></a>四不坏身相下。<a id="a-J4"></a>藏识即第八识。<a id="a-J5"></a>言因攀缘自心现境界等。<a id="a-J6"></a>此八识因于六识能缘。<a id="a-J7"></a>还缘自心所现境界。<a id="a-J8"></a>即六尘也。<a id="a-J9"></a>以计着故而生六识。<a id="a-JA"></a>能总诸心故云心聚生也。<a id="a-JB"></a>谓八识与六识。<a id="a-JC"></a>展转相因而生。<a id="a-JD"></a>如此相因有本有末。<a id="a-JE"></a>本谓八识转生诸识。<a id="a-JF"></a>末谓六识起善起恶。<a id="a-JG"></a>七识则传送其间。<a id="a-JH"></a>故云展转相因。<a id="a-JI"></a>复以喻显。<a id="a-JJ"></a>海喻八识浪喻六识。<a id="a-JK"></a>以六尘为境界风。<a id="a-JL"></a>境界乃自心所现。<a id="a-JM"></a>还吹八识心海转生诸识。<a id="a-JN"></a>若生若灭亦犹依海而有风因风而鼓浪。<a id="a-JO"></a>展转之相其若是也。<a id="a-JP"></a>风息则浪灭。<a id="a-JQ"></a>故云意识灭七识亦灭也。</p>
  <p id="aJR">尔时世尊欲重宣此义。<a id="a-JS"></a>而说偈言。</p>
  <p id="aJT">我不涅槃性　　所作及与相</p>
  <p id="aJU">妄想尔焰识　　此灭我涅槃</p>
  <p id="aJV">彼因彼攀缘　　意趣等成身</p>
  <p id="aJW">与因者是心　　为识之所依</p>
  <p id="aJX">如水大流尽　　波浪则不起</p>
  <p id="aJY">如是意识灭　　种种识不生</p>
  <p id="aJZ">外道所谓四种涅槃。<a id="a-Ja"></a>不离性之与相。<a id="a-Jb"></a>佛既斥之。<a id="a-Jc"></a>则曰我不以性相为涅槃。<a id="a-Jd"></a>直以妄想智障识灭为涅槃耳。<a id="a-Je"></a>彼因彼攀缘等。<a id="a-Jf"></a>言七识由意趣因等成六识身。<a id="a-Jg"></a>究其本因还以八识之心。<a id="a-Jh"></a>为诸识之所依。<a id="a-Ji"></a>如水下喻意可见。</p>
  <p id="aJj">复次大慧今当说妄想自性分别通相。<a id="a-Jk"></a>若妄想自性分别通相善分别。<a id="a-Jl"></a>汝及余菩萨摩诃萨。<a id="a-Jm"></a>离妄想到自觉圣。<a id="a-Jn"></a>外道通趣善见。<a id="a-Jo"></a>觉摄所摄妄想。<a id="a-Jp"></a>断缘起种种相妄想自性行。<a id="a-Jq"></a>不复妄想　入楞伽云。<a id="a-Jr"></a>我今当说妄计自性差别相。<a id="a-Js"></a>令汝及诸菩萨摩诃萨善知此义超诸妄想证圣智境知外道法。<a id="a-Jt"></a>远离能取所取分别。<a id="a-Ju"></a>于依他起种种相中。<a id="a-Jv"></a>不更取着妄所计相。</p>
  <p id="aJw">大慧。<a id="a-Jx"></a>云何妄想自性分别通相。<a id="a-Jy"></a>谓言说妄想所说事妄想相妄想利妄想自性妄想因妄想见妄想成妄想生妄想不生妄想相续妄想缚不缚妄想。<a id="a-Jz"></a>是名妄想自性分别通相　妄想是一随境有异。<a id="a-K0"></a>此中先总次别。<a id="a-K1"></a>总名可见。<a id="a-K2"></a>别相凡十有二。<a id="a-K3"></a>初列十二名。<a id="a-K4"></a>次征释其义。</p>
  <p id="aK5">大慧。<a id="a-K6"></a>云何言说妄想。<a id="a-K7"></a>谓种种妙音歌咏之声美乐计着。<a id="a-K8"></a>是名言说妄想　此计着种种音声词句。<a id="a-K9"></a>以为有性也。</p>
  <p id="aKA">大慧。<a id="a-KB"></a>云何所说事妄想。<a id="a-KC"></a>谓有所说事自性。<a id="a-KD"></a>圣智所知。<a id="a-KE"></a>依彼而生言说妄想。<a id="a-KF"></a>是名所说事妄想　所说事自性者。<a id="a-KG"></a>凡所说事极其所以自性。<a id="a-KH"></a>惟圣智所知凡愚不了。<a id="a-KI"></a>但依彼事而生言说妄想也。</p>
  <p id="aKJ">大慧。<a id="a-KK"></a>云何相妄想。<a id="a-KL"></a>谓即彼所说事。<a id="a-KM"></a>如鹿渴想种种计着而计着。<a id="a-KN"></a>谓坚湿暖动相。<a id="a-KO"></a>一切性妄想。<a id="a-KP"></a>是名相妄想　此言随事起见。<a id="a-KQ"></a>如渴鹿之奔阳焰以作水想。<a id="a-KR"></a>谓于地水火风。<a id="a-KS"></a>执有坚湿暖动之性。<a id="a-KT"></a>而不知其性本融。<a id="a-KU"></a>于一切法妄计名相。<a id="a-KV"></a>性即法也。</p>
  <p id="aKW">大慧。<a id="a-KX"></a>云何利妄想。<a id="a-KY"></a>谓乐种种金银珍宝。<a id="a-KZ"></a>是名利妄想　世间财宝本是幻物。<a id="a-Ka"></a>凡夫不了而起贪着。</p>
  <p id="aKb">大慧。<a id="a-Kc"></a>云何自性妄想。<a id="a-Kd"></a>谓自性持此如是不异恶见妄想。<a id="a-Ke"></a>是名自性妄想　言持此如是者。<a id="a-Kf"></a>持谓执持。<a id="a-Kg"></a>即于诸法起自性见。<a id="a-Kh"></a>执以为是。<a id="a-Ki"></a>余皆为非。<a id="a-Kj"></a>何异外道恶见分别也。</p>
  <p id="aKk">大慧。<a id="a-Kl"></a>云何因妄想。<a id="a-Km"></a>谓若因若缘有无分别因相生。<a id="a-Kn"></a>是名因妄想　谓于因缘生法起有无等见。<a id="a-Ko"></a>妄想分别成生死因也。</p>
  <p id="aKp">大慧。<a id="a-Kq"></a>云何见妄想。<a id="a-Kr"></a>谓有无一异。<a id="a-Ks"></a>俱不俱。<a id="a-Kt"></a>恶见外道妄想计着妄想。<a id="a-Ku"></a>是名见妄想　此言外道恶见执著有无一异俱不俱四句分别也。</p>
  <p id="aKv">大慧。<a id="a-Kw"></a>云何成妄想。<a id="a-Kx"></a>谓我我所想。<a id="a-Ky"></a>成决定论。<a id="a-Kz"></a>是名成妄想　此于假名实法上。<a id="a-L0"></a>计我我所而起言说分别。</p>
  <p id="aL1">大慧。<a id="a-L2"></a>云何生妄想。<a id="a-L3"></a>谓缘有无性生计着。<a id="a-L4"></a>是名生妄想　入楞伽云。<a id="a-L5"></a>谓计诸法若有若无从缘而生。<a id="a-L6"></a>是名生分别也。</p>
  <p id="aL7">大慧。<a id="a-L8"></a>云何不生妄想。<a id="a-L9"></a>谓一切性本无生。<a id="a-LA"></a>无种因缘生无因身是。<a id="a-LB"></a>名不生妄想　谓一切法未有诸缘。<a id="a-LC"></a>而先有体是。<a id="a-LD"></a>不假因缘而生故。<a id="a-LE"></a>起不生分别也。</p>
  <p id="aLF">大慧。<a id="a-LG"></a>云何相续妄想。<a id="a-LH"></a>谓彼俱相续如金缕。<a id="a-LI"></a>是名相续妄想　彼俱相续如金缕者。<a id="a-LJ"></a>入楞伽云。<a id="a-LK"></a>谓此与彼递相系属如金与线。<a id="a-LL"></a>是名相续分别。</p>
  <p id="aLM">大慧。<a id="a-LN"></a>云何缚不缚妄想。<a id="a-LO"></a>谓缚不缚因缘计着。<a id="a-LP"></a>如士夫方便若缚若解。<a id="a-LQ"></a>是名缚不缚妄想　缚不缚因缘计著者。<a id="a-LR"></a>以理言之。<a id="a-LS"></a>法本自离何缚之有。<a id="a-LT"></a>情着成缚不可云无。<a id="a-LU"></a>如士夫者。<a id="a-LV"></a>入楞伽云。<a id="a-LW"></a>如人以绳方便力故缚已复解。<a id="a-LX"></a>此于无缚解中。<a id="a-LY"></a>而生计着也。</p>
  <p id="aLZ">于此妄想自性分别通相。<a id="a-La"></a>一切愚夫计著有无　已上诸计不出有无故结云也。</p>
  <p id="aLb">大慧。<a id="a-Lc"></a>计着缘起而计著者。<a id="a-Ld"></a>种种妄想计着自性。<a id="a-Le"></a>如幻示现种种之身。<a id="a-Lf"></a>凡夫妄想见种种异幻。<a id="a-Lg"></a>大慧。<a id="a-Lh"></a>幻与种种。<a id="a-Li"></a>非异非不异。<a id="a-Lj"></a>若异者。<a id="a-Lk"></a>幻非种种因。<a id="a-Ll"></a>若不异者。<a id="a-Lm"></a>幻与种种无差别。<a id="a-Ln"></a>而见差别。<a id="a-Lo"></a>是故非异非不异。<a id="a-Lp"></a>是故大慧。<a id="a-Lq"></a>汝及余菩萨摩诃萨。<a id="a-Lr"></a>如幻缘起妄想自性。<a id="a-Ls"></a>异不异有无莫计着　前直分别妄想自性。<a id="a-Lt"></a>未明其所计著者。<a id="a-Lu"></a>故次明缘起。<a id="a-Lv"></a>复以幻喻之。<a id="a-Lw"></a>示妄想本虚。<a id="a-Lx"></a>凡夫不了。<a id="a-Ly"></a>见有种种差别之相。<a id="a-Lz"></a>故喻云幻与种种非异非不异。<a id="a-M0"></a>反覆核示列前可见。<a id="a-M1"></a>若了法无自性。<a id="a-M2"></a>于缘起妄想皆不可得。<a id="a-M3"></a>故不应作异不异有无计着。</p>
  <p id="aM4">尔时世尊欲重宣此义。<a id="a-M5"></a>而说偈言。</p>
  <p id="aM6">心缚于境界　　觉想智随转</p>
  <p id="aM7">无所有及胜　　平等智慧生</p>
  <p id="aM8">妄想自性有　　于缘起则无</p>
  <p id="aM9">妄想或摄受　　缘起非妄想</p>
  <p id="aMA">种种支分生　　如幻则不成</p>
  <p id="aMB">彼相有种种　　妄想则不成</p>
  <p id="aMC">心缚者。<a id="a-MD"></a>谓现前一念为尘境所转故有业缚。<a id="a-ME"></a>而本有觉智。<a id="a-MF"></a>亦随妄而转若了妄即真。<a id="a-MG"></a>离诸有相及至佛地。<a id="a-MH"></a>则复平等大慧矣。<a id="a-MI"></a>胜即最胜处佛地也。<a id="a-MJ"></a>妄想自性下八句。<a id="a-MK"></a>言妄想缘起之为有无。<a id="a-ML"></a>初四句约法。<a id="a-MM"></a>后四句约喻。<a id="a-MN"></a>谓妄想自性若有。<a id="a-MO"></a>则缘起无法可得。<a id="a-MP"></a>亦不待缘起而成妄想。<a id="a-MQ"></a>若以妄想能摄受。<a id="a-MR"></a>取彼境界成妄想者。<a id="a-MS"></a>而缘起自非妄想。<a id="a-MT"></a>又何能成于妄想耶。<a id="a-MU"></a>喻者谓如幻人幻作种种支分。<a id="a-MV"></a>若先已生则不待幻而成。<a id="a-MW"></a>彼之幻相虽有种种。<a id="a-MX"></a>而妄想自无种种故曰不成。<a id="a-MY"></a>此皆显有无不可得也。</p>
  <p id="aMZ">彼相则是过　　皆从心缚生</p>
  <p id="aMa">妄想无所知　　于缘起妄想</p>
  <p id="aMb">此诸妄想性　　即是彼缘起</p>
  <p id="aMc">妄想有种种　　于缘起妄想</p>
  <p id="aMd">此八句复言缘起妄想相因而成。<a id="a-Me"></a>言彼相过者。<a id="a-Mf"></a>谓缘起相之过。<a id="a-Mg"></a>由心缚着所以成过。<a id="a-Mh"></a>心缚即妄想也。<a id="a-Mi"></a>若了缘起则无妄想。<a id="a-Mj"></a>因妄想不觉于缘起生诸分别。<a id="a-Mk"></a>此缘起与妄想相由而有初。<a id="a-Ml"></a>无前后之异故。<a id="a-Mm"></a>云妄想即缘起。<a id="a-Mn"></a>体固无二。<a id="a-Mo"></a>而终以缘起而有分别也。</p>
  <p id="aMp">世谛第一义　　第三无因生</p>
  <p id="aMq">妄想说世谛　　断则圣境界</p>
  <p id="aMr">世谛俗谛也。<a id="a-Ms"></a>第一义真谛也诸佛说法常依此二谛。<a id="a-Mt"></a>此外则外道邪计。<a id="a-Mu"></a>故曰第三无因生。<a id="a-Mv"></a>故涅槃云。<a id="a-Mw"></a>出世人所知名第一义谛。<a id="a-Mx"></a>世人所知名世谛。<a id="a-My"></a>外道立二十五谛。<a id="a-Mz"></a>明因中有果。<a id="a-N0"></a>第一从冥初生觉。<a id="a-N1"></a>第二从觉生我心。<a id="a-N2"></a>第三从我心生色声香味触等。<a id="a-N3"></a>此云无因。<a id="a-N4"></a>即自然性也。<a id="a-N5"></a>妄想说下结成三种自性。<a id="a-N6"></a>世谛者。<a id="a-N7"></a>缘起妄想二种自性也。<a id="a-N8"></a>圣境界。<a id="a-N9"></a>即第一义谛成自性也。<a id="a-NA"></a>然迷之即世谛。<a id="a-NB"></a>悟之即第一义谛。<a id="a-NC"></a>故云断则圣境界也。</p>
  <p id="aND">譬如修行事　　于一种种现</p>
  <p id="aNE">于彼无种种　　妄想相如是</p>
  <p id="aNF">譬如种种翳　　妄想众色现</p>
  <p id="aNG">翳无色非色　　缘起不觉然</p>
  <p id="aNH">譬如炼真金　　远离诸垢秽</p>
  <p id="aNI">虚空无云翳　　妄想净亦然</p>
  <p id="aNJ">此四喻。<a id="a-NK"></a>初喻妄想自性。<a id="a-NL"></a>言修行事者。<a id="a-NM"></a>如禅有十种一切处。<a id="a-NN"></a>谓青黄赤白等。<a id="a-NO"></a>皆遍一切其境本一。<a id="a-NP"></a>以心想故有种种现。<a id="a-NQ"></a>妄想之相亦复如是。<a id="a-NR"></a>次种种翳下。<a id="a-NS"></a>喻缘起自性。<a id="a-NT"></a>翳本无色妄见色现。<a id="a-NU"></a>故无色非色之实。<a id="a-NV"></a>缘起不觉亦复然也。<a id="a-NW"></a>又炼真金空无翳二喻。<a id="a-NX"></a>皆喻成自性也。<a id="a-NY"></a>言无彼妄想缘起二种自性。<a id="a-NZ"></a>则如金之无垢空之无翳。<a id="a-Na"></a>故云妄想净亦然也。</p>
  <p id="aNb">无有妄想性　　及有彼缘起</p>
  <p id="aNc">建立及诽谤　　悉由妄想坏</p>
  <p id="aNd">妄想若无性　　而有缘起性</p>
  <p id="aNe">无性而有性　　有性无性生</p>
  <p id="aNf">依因于妄想　　而得彼缘起</p>
  <p id="aNg">相名常相随　　而生诸妄想</p>
  <p id="aNh">究竟不成就　　则度诸妄想</p>
  <p id="aNi">然后智清净　　是名第一义</p>
  <p id="aNj">无有妄想性等。<a id="a-Nk"></a>重释上缘起妄想自性本来非有非无。<a id="a-Nl"></a>言定有则堕建立。<a id="a-Nm"></a>言定无则堕诽谤。<a id="a-Nn"></a>皆由妄想以坏正见。<a id="a-No"></a>妄想若无性等。<a id="a-Np"></a>谓若无妄想性。<a id="a-Nq"></a>而有缘起性者。<a id="a-Nr"></a>则有从无生成无因之过。<a id="a-Ns"></a>盖无始妄念分别而有缘起。<a id="a-Nt"></a>然妄想之由。<a id="a-Nu"></a>依于名相。<a id="a-Nv"></a>名之与相如影随形皆是虚妄。<a id="a-Nw"></a>因不了此而起妄想。<a id="a-Nx"></a>穷其妄源无所成就。<a id="a-Ny"></a>则妄想自灭。<a id="a-Nz"></a>以复自觉圣智。<a id="a-O0"></a>名第一义。<a id="a-O1"></a>度即灭也。</p>
  <p id="aO2">妄想有十二　　缘起有六种</p>
  <p id="aO3">自觉知尔焰　　彼无有差别</p>
  <p id="aO4">五法为真实　　自性有三种</p>
  <p id="aO5">修行分别此　　不越于如如</p>
  <p id="aO6">妄想十二如前所说。<a id="a-O7"></a>缘起有六者。<a id="a-O8"></a>六即六尘。<a id="a-O9"></a>谓缘起自性。<a id="a-OA"></a>由六尘境界风所动而起。<a id="a-OB"></a>或谓六因者非也。<a id="a-OC"></a>然此妄想缘起。<a id="a-OD"></a>总是差别之相。<a id="a-OE"></a>自觉圣智之中。<a id="a-OF"></a>则无如是差别也。<a id="a-OG"></a>尔明即智也。<a id="a-OH"></a>五法三自性。<a id="a-OI"></a>皆如来自行化他法门。<a id="a-OJ"></a>修行之人称性观之。<a id="a-OK"></a>无非真实一理。<a id="a-OL"></a>故曰不越于如如也。</p>
  <p id="aOM">众相及缘起　　彼名起妄想</p>
  <p id="aON">彼诸妄想相　　从彼缘起生</p>
  <p id="aOO">觉慧善观察　　无缘无妄想</p>
  <p id="aOP">成已无有性　　云何妄想觉</p>
  <p id="aOQ">彼妄想自性　　建立二自性</p>
  <p id="aOR">妄想种种现　　清净圣境界</p>
  <p id="aOS">妄想如画色　　缘起计妄想</p>
  <p id="aOT">若异妄想者　　则依外道论</p>
  <p id="aOU">妄想说所想　　因见和合生</p>
  <p id="aOV">离二妄想者　　如是则为成</p>
  <p id="aOW">众相及名俱为缘起。<a id="a-OX"></a>彼名及相皆为妄想。<a id="a-OY"></a>此妄想缘起。<a id="a-OZ"></a>皆从名相而生而又言妄想从缘起而生者。<a id="a-Oa"></a>盖指现前所起妄念从根尘和合而生。<a id="a-Ob"></a>上言缘起从妄想生者。<a id="a-Oc"></a>盖指迷真从妄而有因缘生法。<a id="a-Od"></a>学者不可不审。<a id="a-Oe"></a>然以正智观之二皆无有。<a id="a-Of"></a>成已无有性者。<a id="a-Og"></a>言圆成实性中本无性执。<a id="a-Oh"></a>云何众生而生妄想觉知。<a id="a-Oi"></a>既迷真性而成妄想。<a id="a-Oj"></a>故有名相事相二种自性。<a id="a-Ok"></a>然迷之则见种种相现。<a id="a-Ol"></a>悟之则是圣人所行清净境界。<a id="a-Om"></a>妄想如画色者。<a id="a-On"></a>言于无起有。<a id="a-Oo"></a>如本无色像因画而生。<a id="a-Op"></a>妄想本于缘起。<a id="a-Oq"></a>缘起本于分别。<a id="a-Or"></a>计缘起而生妄想。<a id="a-Os"></a>其为妄想如是。<a id="a-Ot"></a>吾佛方便如是说者。<a id="a-Ou"></a>为令反妄归真故也。<a id="a-Ov"></a>若异此而言妄想。<a id="a-Ow"></a>则是外道邪计戏论。<a id="a-Ox"></a>故曰妄想说所想因见和合生。<a id="a-Oy"></a>盖外道以妄心。<a id="a-Oz"></a>分别妄想之相。<a id="a-P0"></a>及论三缘和合而生。<a id="a-P1"></a>皆非正论。<a id="a-P2"></a>若离缘起妄想二种自性。<a id="a-P3"></a>则为圆成自性矣。</p>
  <p id="aP4">大慧。<a id="a-P5"></a>菩萨摩诃萨复白佛言。<a id="a-P6"></a>世尊。<a id="a-P7"></a>惟愿为说自觉圣智相及一乘。<a id="a-P8"></a>若说自觉圣智相及一乘。<a id="a-P9"></a>我及余菩萨。<a id="a-PA"></a>善自觉圣智相及一乘。<a id="a-PB"></a>不由于他通达佛法　大慧因闻上究竟诸妄显第一义。<a id="a-PC"></a>故以自证圣智行相及一乘行相。<a id="a-PD"></a>为众而请思修取证也。</p>
  <p id="aPE">佛告大慧。<a id="a-PF"></a>谛听谛听。<a id="a-PG"></a>善思念之。<a id="a-PH"></a>当为汝说。<a id="a-PI"></a>大慧白佛言。<a id="a-PJ"></a>唯然受教。<a id="a-PK"></a>佛告大慧。<a id="a-PL"></a>前圣所知转相传授妄想无性。<a id="a-PM"></a>菩萨摩诃萨。<a id="a-PN"></a>独一静处自觉观察。<a id="a-PO"></a>不由于他离见妄想。<a id="a-PP"></a>上上升进入如来地。<a id="a-PQ"></a>是名自觉圣智相　前圣所知。<a id="a-PR"></a>即自证圣智行相。<a id="a-PS"></a>及一乘行相。<a id="a-PT"></a>谓过去诸佛。<a id="a-PU"></a>无不从此二种行门成等正觉。<a id="a-PV"></a>以其递相传授。<a id="a-PW"></a>政所谓佛佛授受。<a id="a-PX"></a>祖祖承承者也。<a id="a-PY"></a>此乃总答前请。<a id="a-PZ"></a>妄想无性下别。<a id="a-Pa"></a>答自觉圣智。<a id="a-Pb"></a>行相诸法本来寂灭。<a id="a-Pc"></a>凡愚不觉生妄。<a id="a-Pd"></a>分别而说妄法。<a id="a-Pe"></a>本无自性。<a id="a-Pf"></a>然欲进修妙行。<a id="a-Pg"></a>必于静处以自观察。<a id="a-Ph"></a>观之不已则诸妄想不离而离。<a id="a-Pi"></a>渐历诸地入于如来境界。<a id="a-Pj"></a>所谓自觉圣智自然究竟矣。</p>
  <p id="aPk">大慧。<a id="a-Pl"></a>云何一乘相。<a id="a-Pm"></a>谓得一乘道觉。<a id="a-Pn"></a>我说一乘。<a id="a-Po"></a>云何得一乘道觉。<a id="a-Pp"></a>谓摄所摄妄想。<a id="a-Pq"></a>如实处不生妄想。<a id="a-Pr"></a>是名一乘觉。<a id="a-Ps"></a>大慧。<a id="a-Pt"></a>一乘觉者。<a id="a-Pu"></a>非余外道声闻缘觉梵天王等之所能得。<a id="a-Pv"></a>唯除如来。<a id="a-Pw"></a>以是故说名一乘　此释一乘行相。<a id="a-Px"></a>言一乘者。<a id="a-Py"></a>一佛乘也。<a id="a-Pz"></a>谓如来所乘大乘之法也。<a id="a-Q0"></a>此一乘法不离人之一心。<a id="a-Q1"></a>所谓妙法者即心也。<a id="a-Q2"></a>盖心具妙法。<a id="a-Q3"></a>与佛所证无二无别。<a id="a-Q4"></a>欲觉一乘之道。<a id="a-Q5"></a>须究自心。<a id="a-Q6"></a>故云摄所摄妄想。<a id="a-Q7"></a>谓了根尘能取所取妄心。<a id="a-Q8"></a>即妄显真如实而住。<a id="a-Q9"></a>故云如实处不生妄想。<a id="a-QA"></a>然此一乘觉道。<a id="a-QB"></a>唯佛与佛乃能究尽。<a id="a-QC"></a>故云非余外道等之所能得也。</p>
  <p id="aQD">大慧白佛言。<a id="a-QE"></a>世尊。<a id="a-QF"></a>何故说三乘而不说一乘。<a id="a-QG"></a>佛告大慧。<a id="a-QH"></a>不自般涅槃法故。<a id="a-QI"></a>不说一切声闻缘觉一乘。<a id="a-QJ"></a>以一切声闻缘觉如来调伏授寂静方便而得解脱非自己力。<a id="a-QK"></a>是故不说一乘。<a id="a-QL"></a>复次大慧。<a id="a-QM"></a>烦恼障业习气不断故。<a id="a-QN"></a>不说一切声闻缘觉一乘。<a id="a-QO"></a>不觉法无我。<a id="a-QP"></a>不离分段死故说三乘　此问如来但说小乘不说大乘之意。<a id="a-QQ"></a>佛答以三义故不说一乘。<a id="a-QR"></a>言不自般涅槃法者。<a id="a-QS"></a>以二乘不能了生死即涅槃故。<a id="a-QT"></a>不为说一也。<a id="a-QU"></a>言调伏授寂静等者。<a id="a-QV"></a>以其禀方便教。<a id="a-QW"></a>修证空寂但离虚妄。<a id="a-QX"></a>名为解脱。<a id="a-QY"></a>未得一切解脱故。<a id="a-QZ"></a>不为说二也。<a id="a-Qa"></a>言烦恼障等者以其但断四。<a id="a-Qb"></a>住通惑未断习气别惑全在故不为说三也。<a id="a-Qc"></a>二乘破人执。<a id="a-Qd"></a>未破法执故。<a id="a-Qe"></a>云不觉法无我也。<a id="a-Qf"></a>虽断烦恼身居分段。<a id="a-Qg"></a>未名变易生死故。<a id="a-Qh"></a>云不离分段死也。<a id="a-Qi"></a>如来为此小机故。<a id="a-Qj"></a>但为说三乘法耳。</p>
  <p id="aQk">大慧。<a id="a-Ql"></a>彼诸一切起烦恼过习气断。<a id="a-Qm"></a>及觉法无我。<a id="a-Qn"></a>彼一切起烦恼过习气断。<a id="a-Qo"></a>三昧乐味着非性。<a id="a-Qp"></a>无漏界觉。<a id="a-Qq"></a>觉已复入出世间上上无漏界满足众具。<a id="a-Qr"></a>当得如来不思议自在法身　此言一乘行者。<a id="a-Qs"></a>以烦恼习断。<a id="a-Qt"></a>不为无明所醉。<a id="a-Qu"></a>了真空三昧之乐。<a id="a-Qv"></a>不生味着故云非性。<a id="a-Qw"></a>乃得无漏界觉。<a id="a-Qx"></a>无漏界即入实报土受法性身。<a id="a-Qy"></a>随类现形示生示灭度脱诸有。<a id="a-Qz"></a>故云觉已复入出世间。<a id="a-R0"></a>至上品寂光二严具备。<a id="a-R1"></a>究显不思议自在法身。<a id="a-R2"></a>是为一佛乘也。</p>
  <p id="aR3">尔时世尊欲重宣此义。<a id="a-R4"></a>而说偈言。</p>
  <p id="aR5">诸天及梵乘　　声闻缘觉乘</p>
  <p id="aR6">诸佛如来乘　　我说此诸乘</p>
  <p id="aR7">乃至有心转　　诸乘非究竟</p>
  <p id="aR8">若彼心灭尽　　无乘及乘者</p>
  <p id="aR9">无有乘建立　　我说为一乘</p>
  <p id="aRA">前四句通颂诸乘。<a id="a-RB"></a>次六句颂说一乘之意。<a id="a-RC"></a>言有心转者。<a id="a-RD"></a>转即起动。<a id="a-RE"></a>谓若有一念心动虽佛乘亦非究竟。<a id="a-RF"></a>况余乘乎。<a id="a-RG"></a>言于心行处灭。<a id="a-RH"></a>无有能乘之人。<a id="a-RI"></a>亦无所乘之法。<a id="a-RJ"></a>乃至一乘法门无可建立。<a id="a-RK"></a>离名绝相非破非立。<a id="a-RL"></a>有此等机。<a id="a-RM"></a>乃为说一乘也。</p>
  <p id="aRN">引导众生故　　分别说诸乘</p>
  <p id="aRO">解脱有三种　　及与法无我</p>
  <p id="aRP">烦恼智慧等　　解脱则远离</p>
  <p id="aRQ">譬如海浮木　　常随波浪转</p>
  <p id="aRR">声闻愚亦然　　相风所漂荡</p>
  <p id="aRS">彼起烦恼灭　　余习烦恼愚</p>
  <p id="aRT">此颂上文说三乘法。<a id="a-RU"></a>三种解脱即三乘所证之果。<a id="a-RV"></a>谓声闻断正使。<a id="a-RW"></a>缘觉断习气。<a id="a-RX"></a>菩萨正习俱断。<a id="a-RY"></a>破惑虽殊。<a id="a-RZ"></a>证果即一真空涅槃。<a id="a-Ra"></a>法无我等。<a id="a-Rb"></a>此言大乘行者。<a id="a-Rc"></a>得法无我惑智平等缚脱不二。<a id="a-Rd"></a>是为远离大解脱也。<a id="a-Re"></a>譬如下。<a id="a-Rf"></a>喻二乘未断智障为空相风之所漂荡如浮木之在海乃为波浪所转。<a id="a-Rg"></a>虽断通惑未断根本无明。<a id="a-Rh"></a>故曰余习烦恼愚。<a id="a-Ri"></a>余习即无明也。</p>
  <p id="aRj">味着三昧乐　　安住无漏界</p>
  <p id="aRk">无有究竟趣　　亦复不退还</p>
  <p id="aRl">得诸三昧身　　乃至劫不觉</p>
  <p id="aRm">譬如昏醉人　　酒消然后觉</p>
  <p id="aRn">彼觉法亦然　　得佛无上身</p>
  <p id="aRo">二乘离分段生死之苦。<a id="a-Rp"></a>得真空涅槃之乐于中味着而无进趣。<a id="a-Rq"></a>然亦不退作凡夫。<a id="a-Rr"></a>此三昧身堕无为坑。<a id="a-Rs"></a>乃至经劫不觉。<a id="a-Rt"></a>譬如世人醉酒昏乱都无觉知至于酒消而后乃觉。<a id="a-Ru"></a>此喻二乘根转心回觉法无我究竟正智。<a id="a-Rv"></a>故云得佛无上身也。</p>
 </body>
</html>