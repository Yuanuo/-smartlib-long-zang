<!doctype html>
<html id="z3IBX401cp" data-ver="1218">
 <head>
  <meta charset="utf-8">
  <meta author="净善">
  <meta library="龙藏">
  <meta catalog="此土著述">
  <meta period="吴">
 </head>
 <body>
  <h1 id="a1">禅林宝训卷第一</h1>
  <p id="a2">明教嵩和尚曰。<a id="a-3"></a>尊莫尊乎道。<a id="a-4"></a>美莫美乎德。<a id="a-5"></a>道德之所存。<a id="a-6"></a>虽匹夫非穷也。<a id="a-7"></a>道德之所不存。<a id="a-8"></a>虽王天下非通也。<a id="a-9"></a>伯夷叔齐昔之饿夫也。<a id="a-A"></a>今以其人而比之。<a id="a-B"></a>而人皆喜。<a id="a-C"></a>桀纣幽厉昔之人主也。<a id="a-D"></a>今以其人而比之。<a id="a-E"></a>而人皆怒。<a id="a-F"></a>是故学者患道德之不充乎身。<a id="a-G"></a>不患势位之不在乎己(镡津集)</p>
  <p id="aH">明教曰。<a id="a-I"></a>圣贤之学。<a id="a-J"></a>固非一日之具。<a id="a-K"></a>日不足继之以夜。<a id="a-L"></a>积之岁月。<a id="a-M"></a>自然可成。<a id="a-N"></a>故曰。<a id="a-O"></a>学以聚之。<a id="a-P"></a>问以辨之。<a id="a-Q"></a>斯言学非辨问无由发明。<a id="a-R"></a>今学者所至罕有发一言问辨于人者。<a id="a-S"></a>不知将何以裨助性地。<a id="a-T"></a>成日新之益乎(九峰集)</p>
  <p id="aU">明教曰。<a id="a-V"></a>太史公读孟子。<a id="a-W"></a>至梁惠王问何以利吾国。<a id="a-X"></a>不觉置卷长叹。<a id="a-Y"></a>嗟乎。<a id="a-Z"></a>利诚乱之始也。<a id="a-a"></a>故夫子罕言利。<a id="a-b"></a>常防其原也。<a id="a-c"></a>原者始也。<a id="a-d"></a>尊崇贫贱。<a id="a-e"></a>好利之弊。<a id="a-f"></a>何以别焉。<a id="a-g"></a>夫在公者。<a id="a-h"></a>取利不公则法乱。<a id="a-i"></a>在私者以欺取利则事乱。<a id="a-j"></a>事乱则人争不平。<a id="a-k"></a>法乱则民怨不伏。<a id="a-l"></a>其悖戾斗诤。<a id="a-m"></a>不顾死亡者。<a id="a-n"></a>自此发矣。<a id="a-o"></a>是不亦利诚乱之始也。<a id="a-p"></a>且圣贤深戒去利尊先仁义。<a id="a-q"></a>而后世尚有恃利相欺。<a id="a-r"></a>伤风败教者何限。<a id="a-s"></a>况复公然张其征利之道而行之。<a id="a-t"></a>欲天下风俗正而不浇不薄。<a id="a-u"></a>其可得乎(镡津集)</p>
  <p id="av">明教曰。<a id="a-w"></a>凡人所为之恶。<a id="a-x"></a>有有形者有无形者。<a id="a-y"></a>无形之恶害人者也。<a id="a-z"></a>有形之恶杀人者也。<a id="a-10"></a>杀人之恶小。<a id="a-11"></a>害人之恶大。<a id="a-12"></a>所以游宴中有鸩毒。<a id="a-13"></a>谈笑中有戈矛。<a id="a-14"></a>堂奥中有虎豹。<a id="a-15"></a>邻巷中有戎狄。<a id="a-16"></a>自非圣贤绝之于未萌。<a id="a-17"></a>防之于礼法。<a id="a-18"></a>则其为害也。<a id="a-19"></a>不亦甚乎(西湖广记)</p>
  <p id="a1A">明教曰。<a id="a-1B"></a>大觉琏和尚住育王。<a id="a-1C"></a>因二僧争施利不已。<a id="a-1D"></a>主事莫能断。<a id="a-1E"></a>大觉呼至。<a id="a-1F"></a>责之曰。<a id="a-1G"></a>昔包公判开封。<a id="a-1H"></a>民有自陈以白金百两寄我者亡矣。<a id="a-1I"></a>今还其家。<a id="a-1J"></a>其子不受。<a id="a-1K"></a>望公召其子还之。<a id="a-1L"></a>公叹异即召其子语之。<a id="a-1M"></a>其子辞曰。<a id="a-1N"></a>先父存日。<a id="a-1O"></a>无白金私寄他室。<a id="a-1P"></a>二人固让久之。<a id="a-1Q"></a>公不得已。<a id="a-1R"></a>责付在城寺观修冥福。<a id="a-1S"></a>以荐亡者。<a id="a-1T"></a>予目睹其事。<a id="a-1U"></a>且尘劳中人。<a id="a-1V"></a>尚能疏财慕义如此。<a id="a-1W"></a>尔为佛弟子。<a id="a-1X"></a>不识廉耻若是。<a id="a-1Y"></a>遂依丛林法摈之(西湖广记)</p>
  <p id="a1Z">大觉琏和尚。<a id="a-1a"></a>初游庐山。<a id="a-1b"></a>圆通讷禅师一见。<a id="a-1c"></a>直以大器期之。<a id="a-1d"></a>或问何自而知之。<a id="a-1e"></a>讷曰。<a id="a-1f"></a>斯人中正不倚。<a id="a-1g"></a>动静尊严。<a id="a-1h"></a>加以道学行谊。<a id="a-1i"></a>言简尽理。<a id="a-1j"></a>凡人资禀如此。<a id="a-1k"></a>鲜不有成器者(九峰集)</p>
  <p id="a1l">仁祖皇祐初。<a id="a-1m"></a>遣银珰小使。<a id="a-1n"></a>持绿绨尺一书。<a id="a-1o"></a>召圆通讷住孝慈大伽蓝。<a id="a-1p"></a>讷称疾不起。<a id="a-1q"></a>表疏大觉应诏。<a id="a-1r"></a>或曰。<a id="a-1s"></a>圣天子旌崇道德。<a id="a-1t"></a>恩被泉石。<a id="a-1u"></a>师何固辞。<a id="a-1v"></a>讷曰。<a id="a-1w"></a>予滥厕僧伦。<a id="a-1x"></a>视听不聪。<a id="a-1y"></a>幸安林下。<a id="a-1z"></a>饭蔬饮水。<a id="a-20"></a>虽佛祖有所不为。<a id="a-21"></a>况其他耶。<a id="a-22"></a>先哲有言。<a id="a-23"></a>大名之下难以久居。<a id="a-24"></a>予平生行知足之计。<a id="a-25"></a>不以声利自累。<a id="a-26"></a>若厌于心何日而足。<a id="a-27"></a>故东坡尝曰。<a id="a-28"></a>知安则荣。<a id="a-29"></a>知足则富。<a id="a-2A"></a>避名全节。<a id="a-2B"></a>善始善终。<a id="a-2C"></a>在圆通得之矣(行实)</p>
  <p id="a2D">圆通讷和尚曰。<a id="a-2E"></a>躄者命在杖。<a id="a-2F"></a>失杖则颠。<a id="a-2G"></a>渡者命在舟。<a id="a-2H"></a>失舟则溺。<a id="a-2I"></a>凡林下人。<a id="a-2J"></a>自无所守。<a id="a-2K"></a>挟外势以为重者。<a id="a-2L"></a>一旦失其所挟。<a id="a-2M"></a>皆不能免颠溺之患(庐山野录)</p>
  <p id="a2N">圆通讷曰。<a id="a-2O"></a>昔百丈大智禅师。<a id="a-2P"></a>建丛林立规矩。<a id="a-2Q"></a>欲救像季不正之弊。<a id="a-2R"></a>曾不知。<a id="a-2S"></a>像季学者盗规矩以破百丈之丛林。<a id="a-2T"></a>上古之世。<a id="a-2U"></a>虽巢居穴处。<a id="a-2V"></a>人人自律。<a id="a-2W"></a>大智之后。<a id="a-2X"></a>虽高堂广厦。<a id="a-2Y"></a>人人自废。<a id="a-2Z"></a>故曰。<a id="a-2a"></a>安危德也。<a id="a-2b"></a>兴亡数也。<a id="a-2c"></a>苟德可将。<a id="a-2d"></a>何必丛林。<a id="a-2e"></a>苟数可凭。<a id="a-2f"></a>曷用规矩(野录)</p>
  <p id="a2g">圆通谓大觉曰。<a id="a-2h"></a>古圣治心于未萌。<a id="a-2i"></a>防情于未乱。<a id="a-2j"></a>盖预备则无患。<a id="a-2k"></a>所以重门击柝以待暴客。<a id="a-2l"></a>而取诸豫也。<a id="a-2m"></a>事豫为之则易。<a id="a-2n"></a>卒为之固难。<a id="a-2o"></a>古之贤哲。<a id="a-2p"></a>有终身之忧。<a id="a-2q"></a>而无一朝之患者。<a id="a-2r"></a>诚在于斯(九峰集)</p>
  <p id="a2s">大觉琏和尚曰。<a id="a-2t"></a>玉不琢不成器。<a id="a-2u"></a>人不学不知道。<a id="a-2v"></a>今之所以知古。<a id="a-2w"></a>后之所以知先。<a id="a-2x"></a>善者可以为法。<a id="a-2y"></a>恶者可以为戒。<a id="a-2z"></a>历观前辈立身扬名于当世者。<a id="a-30"></a>鲜不学问而成之矣(九峰集)</p>
  <p id="a31">大觉曰。<a id="a-32"></a>妙道之理。<a id="a-33"></a>圣人尝寓之于易。<a id="a-34"></a>至周衰先王之法坏礼义亡。<a id="a-35"></a>然后奇言异术。<a id="a-36"></a>间出而乱俗。<a id="a-37"></a>逮我释迦入中土。<a id="a-38"></a>醇以第一义示人。<a id="a-39"></a>而始末设为慈悲。<a id="a-3A"></a>以化群生。<a id="a-3B"></a>亦所以趋于时也。<a id="a-3C"></a>自生民以来。<a id="a-3D"></a>淳朴未散。<a id="a-3E"></a>则三皇之教简而素。<a id="a-3F"></a>春也。<a id="a-3G"></a>及情窦日凿。<a id="a-3H"></a>五帝之教详而文。<a id="a-3I"></a>夏也。<a id="a-3J"></a>时与世异。<a id="a-3K"></a>情随日迁。<a id="a-3L"></a>故三王之教密而严。<a id="a-3M"></a>秋也。<a id="a-3N"></a>昔商周之诰誓。<a id="a-3O"></a>后世学者。<a id="a-3P"></a>故有不能晓。<a id="a-3Q"></a>比当时之民。<a id="a-3R"></a>听之而不违。<a id="a-3S"></a>则俗与今如何也。<a id="a-3T"></a>及其弊而为秦汉也。<a id="a-3U"></a>则无所不至矣。<a id="a-3V"></a>故天下有不忍愿闻者。<a id="a-3W"></a>于是我佛如来。<a id="a-3X"></a>一推之以性命之理。<a id="a-3Y"></a>冬也。<a id="a-3Z"></a>天有四时循环。<a id="a-3a"></a>以生成万物。<a id="a-3b"></a>圣人设教迭相扶持。<a id="a-3c"></a>以化成天下。<a id="a-3d"></a>亦由是而已矣。<a id="a-3e"></a>然至其极也。<a id="a-3f"></a>皆不能无弊。<a id="a-3g"></a>弊者迹也。<a id="a-3h"></a>要当有圣贤者世起而救之。<a id="a-3i"></a>自秦汉以来千有余载。<a id="a-3j"></a>风俗靡靡愈薄。<a id="a-3k"></a>圣人之教。<a id="a-3l"></a>列而鼎立。<a id="a-3m"></a>互相诋訾。<a id="a-3n"></a>大道寥寥莫之返。<a id="a-3o"></a>良可叹也(答侍郎孙莘老书)</p>
  <p id="a3p">大觉曰。<a id="a-3q"></a>夫为一方主者。<a id="a-3r"></a>欲行所得之道而利于人。<a id="a-3s"></a>先须克己惠物下心于一切。<a id="a-3t"></a>然后视金帛如粪土。<a id="a-3u"></a>则四众尊而归之矣(与九仙诩和尚书)</p>
  <p id="a3v">大觉曰。<a id="a-3w"></a>前辈有聪明之资。<a id="a-3x"></a>无安危之虑。<a id="a-3y"></a>如石门聪栖贤舜二人者。<a id="a-3z"></a>可为戒矣。<a id="a-40"></a>然则人生定业。<a id="a-41"></a>固难明辨。<a id="a-42"></a>细详其原。<a id="a-43"></a>安得不知其为忽慢不思之过欤。<a id="a-44"></a>故曰。<a id="a-45"></a>祸患藏于隐微。<a id="a-46"></a>发于人之所忽。<a id="a-47"></a>用是观之。<a id="a-48"></a>尤宜谨畏(九峰集)</p>
  <p id="a49">云居舜和尚。<a id="a-4A"></a>字老夫。<a id="a-4B"></a>住庐山栖贤日。<a id="a-4C"></a>以郡守槐都官私忿。<a id="a-4D"></a>罗横逆民其衣。<a id="a-4E"></a>往京都访大觉。<a id="a-4F"></a>至山阳(楚州也)阻雪旅邸。<a id="a-4G"></a>一夕有客携二仆破雪而至。<a id="a-4H"></a>见老夫如旧识。<a id="a-4I"></a>已而易衣拜于前。<a id="a-4J"></a>老夫问之。<a id="a-4K"></a>客曰。<a id="a-4L"></a>昔在洞山随师。<a id="a-4M"></a>荷担之汉阳干仆宋荣也。<a id="a-4N"></a>老夫共语畴昔。<a id="a-4O"></a>客嗟叹之久。<a id="a-4P"></a>凌晨备饭。<a id="a-4Q"></a>赠白金五两。<a id="a-4R"></a>仍唤一仆。<a id="a-4S"></a>客曰。<a id="a-4T"></a>此儿来往京城数矣。<a id="a-4U"></a>道途间关备悉。<a id="a-4V"></a>师行固无虑乎。<a id="a-4W"></a>老夫由是得达辇下。<a id="a-4X"></a>推此益知其二人平昔所存矣(九峰集)</p>
  <p id="a4Y">大觉曰。<a id="a-4Z"></a>舜老夫赋性简直。<a id="a-4a"></a>不识权衡货殖等事。<a id="a-4b"></a>日有定课曾不少易。<a id="a-4c"></a>虽炙灯扫地皆躬为之。<a id="a-4d"></a>尝曰。<a id="a-4e"></a>古人有一日不作一日不食之戒。<a id="a-4f"></a>予何人也。<a id="a-4g"></a>虽垂老其志益坚。<a id="a-4h"></a>或曰。<a id="a-4i"></a>何不使左右人。<a id="a-4j"></a>老夫曰。<a id="a-4k"></a>经涉寒暑。<a id="a-4l"></a>起坐不常。<a id="a-4m"></a>不欲劳之。</p>
  <p id="a4n">舜老夫曰。<a id="a-4o"></a>传持此道。<a id="a-4p"></a>所贵一切真实。<a id="a-4q"></a>别邪正去妄情。<a id="a-4r"></a>乃治心之实。<a id="a-4s"></a>识因果明罪福。<a id="a-4t"></a>乃操履之实。<a id="a-4u"></a>弘道德。<a id="a-4v"></a>接方来。<a id="a-4w"></a>乃住持之实。<a id="a-4x"></a>量才能请执事。<a id="a-4y"></a>乃用人之实。<a id="a-4z"></a>察言行定可否。<a id="a-50"></a>乃求贤之实。<a id="a-51"></a>不存其实。<a id="a-52"></a>徒炫虚名。<a id="a-53"></a>无益于理。<a id="a-54"></a>是故人之操履惟要诚实。<a id="a-55"></a>苟执之不渝。<a id="a-56"></a>虽夷险可以一致(二事坦然庵集)</p>
  <p id="a57">舜老夫谓浮山远录公曰。<a id="a-58"></a>欲究无上妙道。<a id="a-59"></a>穷则益坚老当益壮。<a id="a-5A"></a>不可循俗苟窃声利自丧至德。<a id="a-5B"></a>夫玉贵洁润。<a id="a-5C"></a>故丹紫莫能渝其质。<a id="a-5D"></a>松表岁寒。<a id="a-5E"></a>霜雪莫能凋其操。<a id="a-5F"></a>是知节义为天下之大。<a id="a-5G"></a>惟公标致可尚。<a id="a-5H"></a>得不自强。<a id="a-5I"></a>古人云。<a id="a-5J"></a>逸翮独翔孤风绝侣。<a id="a-5K"></a>宜其然矣(广录)</p>
  <p id="a5L">浮山远和尚曰。<a id="a-5M"></a>古人亲师择友。<a id="a-5N"></a>晓夕不敢自怠。<a id="a-5O"></a>至于执爨负舂陆沈贱役未尝惮劳。<a id="a-5P"></a>予在叶县备曾试之。<a id="a-5Q"></a>然一有顾利害较得失之心。<a id="a-5R"></a>则依违姑息靡所不至。<a id="a-5S"></a>且身既不正。<a id="a-5T"></a>又安能学道乎(岳侍者法语)</p>
  <p id="a5U">远公曰。<a id="a-5V"></a>夫天地之间。<a id="a-5W"></a>诚有易生之物。<a id="a-5X"></a>使一日暴之。<a id="a-5Y"></a>十日寒之。<a id="a-5Z"></a>亦未见有能生者。<a id="a-5a"></a>无上妙道昭昭然在于心目之间。<a id="a-5b"></a>故不难见。<a id="a-5c"></a>要在志之坚行之力。<a id="a-5d"></a>坐立可待。<a id="a-5e"></a>其或一日信而十日疑之。<a id="a-5f"></a>朝则勤而夕则惮之。<a id="a-5g"></a>岂独目前难见。<a id="a-5h"></a>予恐终其身而背之矣(云首座书)</p>
  <p id="a5i">远公曰。<a id="a-5j"></a>住持之要莫先审取舍。<a id="a-5k"></a>取舍之极定于内。<a id="a-5l"></a>安危之萌定于外矣。<a id="a-5m"></a>然安非一日之安。<a id="a-5n"></a>危非一日之危。<a id="a-5o"></a>皆从积渐不可不察。<a id="a-5p"></a>以道德住持积道德。<a id="a-5q"></a>以礼义住持积礼义。<a id="a-5r"></a>以刻剥住持积怨恨。<a id="a-5s"></a>怨恨积则中外离背。<a id="a-5t"></a>礼义积则中外和悦。<a id="a-5u"></a>道德积则中外感服。<a id="a-5v"></a>是故道德礼义洽则中外乐。<a id="a-5w"></a>刻剥怨恨极则中外哀。<a id="a-5x"></a>夫哀乐之感祸福斯应矣。</p>
  <p id="a5y">远公曰。<a id="a-5z"></a>住持有三要。<a id="a-60"></a>曰仁。<a id="a-61"></a>曰明。<a id="a-62"></a>曰勇。<a id="a-63"></a>仁者行道德。<a id="a-64"></a>兴教化。<a id="a-65"></a>安上下悦往来。<a id="a-66"></a>明者遵礼义。<a id="a-67"></a>识安危。<a id="a-68"></a>察贤愚。<a id="a-69"></a>辨是非。<a id="a-6A"></a>勇者事果决。<a id="a-6B"></a>断不疑。<a id="a-6C"></a>奸必除。<a id="a-6D"></a>佞必去。<a id="a-6E"></a>仁而不明。<a id="a-6F"></a>如有田不耕。<a id="a-6G"></a>明而不勇。<a id="a-6H"></a>如有苗不耘。<a id="a-6I"></a>勇而不仁。<a id="a-6J"></a>犹如刈而不知种。<a id="a-6K"></a>三者备则丛林兴。<a id="a-6L"></a>缺一则衰。<a id="a-6M"></a>缺二则危。<a id="a-6N"></a>三者无一。<a id="a-6O"></a>则住持之道废矣(二事与净因臻和尚书)</p>
  <p id="a6P">远公曰。<a id="a-6Q"></a>智愚贤不肖。<a id="a-6R"></a>如水火不同器。<a id="a-6S"></a>寒暑不同时。<a id="a-6T"></a>盖素分也。<a id="a-6U"></a>贤智之士。<a id="a-6V"></a>醇懿端厚。<a id="a-6W"></a>以道德仁义是谋。<a id="a-6X"></a>发言行事。<a id="a-6Y"></a>惟恐不合人情不通物理。<a id="a-6Z"></a>不肖之者。<a id="a-6a"></a>奸险诈佞矜己逞能。<a id="a-6b"></a>嗜欲苟利。<a id="a-6c"></a>一切不顾。<a id="a-6d"></a>故禅林得贤者。<a id="a-6e"></a>道德修。<a id="a-6f"></a>纲纪立。<a id="a-6g"></a>遂成法席。<a id="a-6h"></a>厕一不肖者在其间。<a id="a-6i"></a>搅群乱众中外不安。<a id="a-6j"></a>虽大智礼法纵有何用。<a id="a-6k"></a>智愚贤不肖优劣如此尔。<a id="a-6l"></a>乌得不择焉(惠力芳和尚书)</p>
  <p id="a6m">远公曰。<a id="a-6n"></a>住持居上。<a id="a-6o"></a>当谦恭以接下。<a id="a-6p"></a>执事在下。<a id="a-6q"></a>要尽情以奉上。<a id="a-6r"></a>上下既和。<a id="a-6s"></a>则住持之道通矣。<a id="a-6t"></a>居上者骄倨自尊。<a id="a-6u"></a>在下者怠慢自疏。<a id="a-6v"></a>上下之情不通。<a id="a-6w"></a>则住持之道塞矣。<a id="a-6x"></a>古德住持闲暇无事。<a id="a-6y"></a>与学者从容议论靡所不至。<a id="a-6z"></a>由是一言半句载于传记逮今称之。<a id="a-70"></a>其故何哉。<a id="a-71"></a>一则欲使上情下通。<a id="a-72"></a>道无壅蔽。<a id="a-73"></a>二则预知学者才性能否。<a id="a-74"></a>其于进退之间皆合其宜。<a id="a-75"></a>自然上下雍肃遐迩归敬。<a id="a-76"></a>丛林之兴由此致耳(与青华严书)</p>
  <p id="a77">远公谓道吾真曰。<a id="a-78"></a>学未至于道。<a id="a-79"></a>炫耀见闻驰骋机解。<a id="a-7A"></a>以口舌辩利相胜者。<a id="a-7B"></a>犹如厕屋涂污丹雘。<a id="a-7C"></a>秖增其臭耳(西湖记闻)</p>
  <p id="a7D">远公谓演首座曰。<a id="a-7E"></a>心为一身之主。<a id="a-7F"></a>万行之本。<a id="a-7G"></a>心不妙悟妄情自生。<a id="a-7H"></a>妄情既生见理不明。<a id="a-7I"></a>见理不明是非谬乱。<a id="a-7J"></a>所以治心须求妙悟。<a id="a-7K"></a>悟则神和气静。<a id="a-7L"></a>容敬色庄。<a id="a-7M"></a>妄想情虑皆融为真心矣。<a id="a-7N"></a>以此治心心自灵妙。<a id="a-7O"></a>然后导物指迷孰不从化(浮山实录)</p>
  <p id="a7P">五祖演和尚曰。<a id="a-7Q"></a>今时丛林学道之士。<a id="a-7R"></a>声名不扬。<a id="a-7S"></a>匪为人之所信者。<a id="a-7T"></a>盖为梵行不清白。<a id="a-7U"></a>为人不谛当。<a id="a-7V"></a>辄或苟求名闻利养。<a id="a-7W"></a>乃广炫其华饰。<a id="a-7X"></a>遂被识者所讥。<a id="a-7Y"></a>故蔽其要妙。<a id="a-7Z"></a>虽有道德如佛祖。<a id="a-7a"></a>闻见疑而不信矣。<a id="a-7b"></a>尔辈他日若有把茅盖头。<a id="a-7c"></a>当以此而自勉(佛鉴与佛果书)</p>
  <p id="a7d">演祖曰。<a id="a-7e"></a>师翁初住杨岐。<a id="a-7f"></a>老屋败椽仅蔽风雨。<a id="a-7g"></a>适临冬莫。<a id="a-7h"></a>雪霰满床。<a id="a-7i"></a>居不遑处。<a id="a-7j"></a>衲子投诚愿充修造。<a id="a-7k"></a>师翁却之曰。<a id="a-7l"></a>我佛有言。<a id="a-7m"></a>时当减。<a id="a-7n"></a>劫高岸深谷迁变不。<a id="a-7o"></a>常安得圆满如意自求称足。<a id="a-7p"></a>汝等出家学道。<a id="a-7q"></a>做手脚未稳。<a id="a-7r"></a>已是四五十岁。<a id="a-7s"></a>讵有闲工夫。<a id="a-7t"></a>事丰屋耶。<a id="a-7u"></a>竟不从。<a id="a-7v"></a>翌日上堂曰。<a id="a-7w"></a>杨岐乍住屋壁疏。<a id="a-7x"></a>满床尽撒雪珍珠。<a id="a-7y"></a>缩却项。<a id="a-7z"></a>暗嗟吁。<a id="a-80"></a>翻忆古人树下居(广录)</p>
  <p id="a81">演祖曰。<a id="a-82"></a>衲子守心城。<a id="a-83"></a>奉戒律。<a id="a-84"></a>日夜思之。<a id="a-85"></a>朝夕行之。<a id="a-86"></a>行无越思。<a id="a-87"></a>思无越行。<a id="a-88"></a>有其始而成其终。<a id="a-89"></a>犹耕者之有畔。<a id="a-8A"></a>其过鲜矣。</p>
  <p id="a8B">演祖曰。<a id="a-8C"></a>所谓丛林者。<a id="a-8D"></a>陶铸圣凡养育才器之地。<a id="a-8E"></a>教化之所从出。<a id="a-8F"></a>虽群居类聚。<a id="a-8G"></a>率而齐之。<a id="a-8H"></a>各有师承。<a id="a-8I"></a>今诸方不务守先圣法度。<a id="a-8J"></a>好恶偏情。<a id="a-8K"></a>多以己是革物。<a id="a-8L"></a>使后辈当何取法(二事坦然集)</p>
  <p id="a8M">演祖曰。<a id="a-8N"></a>利生传道务在得人。<a id="a-8O"></a>而知人之难圣哲所病。<a id="a-8P"></a>听其言而未保其行。<a id="a-8Q"></a>求其行而恐遗其才。<a id="a-8R"></a>自非素与交游备详本末。<a id="a-8S"></a>探其志行观其器能。<a id="a-8T"></a>然后守道藏用者。<a id="a-8U"></a>可得而知。<a id="a-8V"></a>沽名饰貌者。<a id="a-8W"></a>不容其伪。<a id="a-8X"></a>纵其潜密亦见渊源。<a id="a-8Y"></a>夫观探详听之理。<a id="a-8Z"></a>固非一朝一夕之所能。<a id="a-8a"></a>所以南岳让见大鉴之后。<a id="a-8b"></a>犹执事十五秋。<a id="a-8c"></a>马祖见让之时。<a id="a-8d"></a>亦相从十余载。<a id="a-8e"></a>是知先圣授受之际。<a id="a-8f"></a>固非浅薄所敢传持。<a id="a-8g"></a>如一器水传于一器。<a id="a-8h"></a>始堪克绍洪规。<a id="a-8i"></a>如当家种草。<a id="a-8j"></a>此其观探详听之理明验也。<a id="a-8k"></a>岂容巧言令色。<a id="a-8l"></a>便僻谄媚而充选者哉(圆悟书)</p>
  <p id="a8m">演祖曰。<a id="a-8n"></a>住持大柄在惠与德。<a id="a-8o"></a>二者兼行废一不可。<a id="a-8p"></a>惠而罔德则人不敬。<a id="a-8q"></a>德而罔惠则人不怀。<a id="a-8r"></a>苟知惠之可怀。<a id="a-8s"></a>加其德以相济。<a id="a-8t"></a>则所敷之惠。<a id="a-8u"></a>适足以安上下诱四来。<a id="a-8v"></a>苟知德之可敬。<a id="a-8w"></a>加其惠以相资。<a id="a-8x"></a>则所持之德。<a id="a-8y"></a>适足以绍先觉导愚迷。<a id="a-8z"></a>故善住持者。<a id="a-90"></a>养德以行惠。<a id="a-91"></a>宣惠以持德。<a id="a-92"></a>德而能养则不屈。<a id="a-93"></a>惠而能行则有恩。<a id="a-94"></a>由是德与惠相蓄。<a id="a-95"></a>惠与德互行。<a id="a-96"></a>如此则德不用修而敬同佛祖。<a id="a-97"></a>惠不劳费而怀如父母。<a id="a-98"></a>斯则湖海有志于道者。<a id="a-99"></a>孰不来归。<a id="a-9A"></a>住持将传道德兴教化。<a id="a-9B"></a>不明斯要而莫之得也(与佛眼书)</p>
  <p id="a9C">演祖自海会迁东山。<a id="a-9D"></a>太平佛鉴。<a id="a-9E"></a>龙门佛眼。<a id="a-9F"></a>二人诣山头省觐。<a id="a-9G"></a>祖集耆旧主事。<a id="a-9H"></a>备汤果夜话。<a id="a-9I"></a>祖问佛鉴。<a id="a-9J"></a>舒州熟否。<a id="a-9K"></a>对曰熟。<a id="a-9L"></a>祖曰。<a id="a-9M"></a>太平熟否。<a id="a-9N"></a>对曰熟。<a id="a-9O"></a>祖曰。<a id="a-9P"></a>诸庄共收稻多少。<a id="a-9Q"></a>佛鉴筹虑间。<a id="a-9R"></a>祖正色厉声曰。<a id="a-9S"></a>汝滥为一寺之主。<a id="a-9T"></a>事无巨细悉要究心。<a id="a-9U"></a>常住岁计。<a id="a-9V"></a>一众所系。<a id="a-9W"></a>汝犹罔知。<a id="a-9X"></a>其他细务不言可见。<a id="a-9Y"></a>山门执事知因识果。<a id="a-9Z"></a>若师翁辅慈明师祖乎。<a id="a-9a"></a>汝不思常住物重如山乎。<a id="a-9b"></a>盖演祖寻常机辩峻捷。<a id="a-9c"></a>佛鉴既执弟子礼。<a id="a-9d"></a>应对含缓乃至如是。<a id="a-9e"></a>古人云。<a id="a-9f"></a>师严然后所学之道尊。<a id="a-9g"></a>故东山门下子孙多贤德而超迈者。<a id="a-9h"></a>诚源远而流长也(耿龙学与高庵书)</p>
  <p id="a9i">演祖见衲子有节义而可立者。<a id="a-9j"></a>室中峻拒不假辞色。<a id="a-9k"></a>察其偏邪谄佞。<a id="a-9l"></a>所为猥屑不可教者。<a id="a-9m"></a>愈加爱重。<a id="a-9n"></a>人皆莫测。<a id="a-9o"></a>乌乎。<a id="a-9p"></a>盖祖之取舍必有道矣(耿龙学跋法语)</p>
  <p id="a9q">演祖曰。<a id="a-9r"></a>古人乐闻己过喜于为善。<a id="a-9s"></a>长于包荒厚于隐恶。<a id="a-9t"></a>谦以交友勤以济众。<a id="a-9u"></a>不以得丧二其心。<a id="a-9v"></a>所以光明硕大照映今昔矣(答灵源书)</p>
  <p id="a9w">演祖谓佛鉴曰。<a id="a-9x"></a>住持之要。<a id="a-9y"></a>临众贵在丰盈。<a id="a-9z"></a>处己务从简约。<a id="a-A0"></a>其余细碎。<a id="a-A1"></a>悉勿关心。<a id="a-A2"></a>用人深以推诚。<a id="a-A3"></a>择言故须取重。<a id="a-A4"></a>言见重则主者自尊。<a id="a-A5"></a>人推诚则众心自感。<a id="a-A6"></a>尊则不严而众服。<a id="a-A7"></a>感则不令而自成。<a id="a-A8"></a>自然贤愚各通其怀。<a id="a-A9"></a>小大皆奋其力。<a id="a-AA"></a>与夫持以势力迫以驱喝不得已而从之者。<a id="a-AB"></a>何啻万倍哉(与佛鉴书见蟾侍者日录)</p>
  <p id="aAC">演祖谓郭功辅曰。<a id="a-AD"></a>人之性情固无常守随化日迁。<a id="a-AE"></a>自古佛法虽隆替有数。<a id="a-AF"></a>而兴衰之理。<a id="a-AG"></a>未有不由教化而成。<a id="a-AH"></a>昔江西南岳诸祖之利物也。<a id="a-AI"></a>扇以淳风节以清净。<a id="a-AJ"></a>被以道德教以礼义。<a id="a-AK"></a>使学者收视听塞邪僻。<a id="a-AL"></a>绝嗜欲忘利养。<a id="a-AM"></a>所以日迁善远过。<a id="a-AN"></a>道成德备而不自知。<a id="a-AO"></a>今之人不如古之人远矣。<a id="a-AP"></a>必欲参究此道。<a id="a-AQ"></a>要须确志勿易以悟为期。<a id="a-AR"></a>然后祸患得丧付之造物。<a id="a-AS"></a>不可苟免。<a id="a-AT"></a>岂可预忧其不成而不为之耶。<a id="a-AU"></a>才有丝毫顾虑萌于胸中。<a id="a-AV"></a>不独今生不了。<a id="a-AW"></a>以至千生万劫。<a id="a-AX"></a>无有成就之时(坦然庵集)</p>
  <p id="aAY">功辅自当涂(太平州也)绝江访白云端和尚于海会。<a id="a-AZ"></a>白云问公。<a id="a-Aa"></a>牛淳乎。<a id="a-Ab"></a>公曰淳矣。<a id="a-Ac"></a>白云叱之。<a id="a-Ad"></a>公拱而立。<a id="a-Ae"></a>白云曰。<a id="a-Af"></a>淳乎淳乎。<a id="a-Ag"></a>南泉大沩无异此也。<a id="a-Ah"></a>仍赠以偈曰。<a id="a-Ai"></a>牛来山中。<a id="a-Aj"></a>水足草足。<a id="a-Ak"></a>牛出山去。<a id="a-Al"></a>东触西触。<a id="a-Am"></a>又曰。<a id="a-An"></a>上大人化三千可知礼也(行状)</p>
  <p id="aAo">白云谓功辅曰。<a id="a-Ap"></a>昔翠岩真点胸。<a id="a-Aq"></a>耽味禅观。<a id="a-Ar"></a>以口舌辩利呵骂诸方。<a id="a-As"></a>未有可其意者。<a id="a-At"></a>而大法实不明了。<a id="a-Au"></a>一日金銮善侍者。<a id="a-Av"></a>见而笑曰。<a id="a-Aw"></a>师兄参禅虽多而不妙悟。<a id="a-Ax"></a>可谓痴禅矣(白云夜话)</p>
  <p id="aAy">白云曰。<a id="a-Az"></a>道之隆替岂常耶。<a id="a-B0"></a>在人弘之耳。<a id="a-B1"></a>故曰。<a id="a-B2"></a>操则存。<a id="a-B3"></a>舍则亡。<a id="a-B4"></a>然非道去人。<a id="a-B5"></a>而人去道也。<a id="a-B6"></a>古之人处山林隐朝市。<a id="a-B7"></a>不牵于名利。<a id="a-B8"></a>不惑于声色。<a id="a-B9"></a>遂能清振一时美流万世。<a id="a-BA"></a>岂古之可为。<a id="a-BB"></a>今之不可为也。<a id="a-BC"></a>由教之未至行之不力耳。<a id="a-BD"></a>或谓古人淳朴故可教。<a id="a-BE"></a>今人浮薄故不可教。<a id="a-BF"></a>斯实鼓惑之言诚不足稽也(答功辅书)</p>
  <p id="aBG">白云谓无为子曰。<a id="a-BH"></a>可言不可行。<a id="a-BI"></a>不若勿言。<a id="a-BJ"></a>可行不可言。<a id="a-BK"></a>不若勿行。<a id="a-BL"></a>发言必虑其所终。<a id="a-BM"></a>立行必稽其所蔽。<a id="a-BN"></a>于是先哲谨于言择于行。<a id="a-BO"></a>发言非苟显其理。<a id="a-BP"></a>将启学者之未悟。<a id="a-BQ"></a>立行非独善其身。<a id="a-BR"></a>将训学者之未成。<a id="a-BS"></a>所以发言有类立行有礼。<a id="a-BT"></a>遂能言不集祸行不招辱。<a id="a-BU"></a>言则为经。<a id="a-BV"></a>行则为法。<a id="a-BW"></a>故曰。<a id="a-BX"></a>言行乃君子之枢机治身之大本。<a id="a-BY"></a>动天地感鬼神。<a id="a-BZ"></a>得不敬乎(白云广录)</p>
  <p id="aBa">白云谓演祖曰。<a id="a-Bb"></a>禅者智能。<a id="a-Bc"></a>多见于已然。<a id="a-Bd"></a>不能见于未然。<a id="a-Be"></a>止观定慧。<a id="a-Bf"></a>防于未然之前。<a id="a-Bg"></a>作止任灭。<a id="a-Bh"></a>觉于已然之后。<a id="a-Bi"></a>故作止任灭所用易见。<a id="a-Bj"></a>止观定慧所为难知。<a id="a-Bk"></a>惟古人志在于道。<a id="a-Bl"></a>绝念于未萌。<a id="a-Bm"></a>虽有止观定慧作止任灭。<a id="a-Bn"></a>皆为本末之论也。<a id="a-Bo"></a>所以云。<a id="a-Bp"></a>若有毫端许言于本末者皆为自欺。<a id="a-Bq"></a>此古人见彻处。<a id="a-Br"></a>而不自欺也(实录)</p>
  <p id="aBs">白云曰。<a id="a-Bt"></a>多见衲子未尝经及远大之计。<a id="a-Bu"></a>予恐丛林自此衰薄矣。<a id="a-Bv"></a>杨岐先师每言。<a id="a-Bw"></a>上下偷安最为法门大患。<a id="a-Bx"></a>予昔隐居归宗书堂。<a id="a-By"></a>披阅经史不啻数百过。<a id="a-Bz"></a>目其简编弊故极矣。<a id="a-C0"></a>然每开卷。<a id="a-C1"></a>必有新获之意。<a id="a-C2"></a>予以是思之。<a id="a-C3"></a>学不负人如此(白云实录)</p>
  <p id="aC4">白云初住九江承天。<a id="a-C5"></a>次迁圆通。<a id="a-C6"></a>年齿甚少。<a id="a-C7"></a>时晦堂在宝峰。<a id="a-C8"></a>谓月公晦曰。<a id="a-C9"></a>新圆通洞彻见元。<a id="a-CA"></a>不忝杨岐之嗣。<a id="a-CB"></a>惜乎。<a id="a-CC"></a>发用太早非丛林福。<a id="a-CD"></a>公晦因问其故。<a id="a-CE"></a>晦堂曰。<a id="a-CF"></a>功名美器造物惜之。<a id="a-CG"></a>不与人全。<a id="a-CH"></a>人固欲之天必夺之。<a id="a-CI"></a>逮白云终于舒之海会。<a id="a-CJ"></a>方五十六岁。<a id="a-CK"></a>识者谓。<a id="a-CL"></a>晦堂知机知微真哲人矣(湛堂记闻)</p>
  <p id="aCM">晦堂心和尚参月公晦于宝峰。<a id="a-CN"></a>公晦洞明楞严深旨。<a id="a-CO"></a>海上独步。<a id="a-CP"></a>晦堂每闻一句一字。<a id="a-CQ"></a>如获至宝喜不自胜。<a id="a-CR"></a>衲子中间有窃议者。<a id="a-CS"></a>晦堂闻之曰。<a id="a-CT"></a>扣彼所长砺我所短。<a id="a-CU"></a>吾何慊焉。<a id="a-CV"></a>英邵武曰。<a id="a-CW"></a>晦堂师兄。<a id="a-CX"></a>道学为禅衲所宗。<a id="a-CY"></a>犹以尊德自胜为强。<a id="a-CZ"></a>以未见未闻为愧。<a id="a-Ca"></a>使丛林自广而狭于人者有所矜式岂小补哉(灵源拾遗)</p>
  <p id="aCb">晦堂曰。<a id="a-Cc"></a>住持之要。<a id="a-Cd"></a>当取其远大者。<a id="a-Ce"></a>略其近小者。<a id="a-Cf"></a>事固未决。<a id="a-Cg"></a>宜咨询于老成之人。<a id="a-Ch"></a>尚疑矣。<a id="a-Ci"></a>更扣问于识者。<a id="a-Cj"></a>纵有未尽亦不致甚矣。<a id="a-Ck"></a>其或主者。<a id="a-Cl"></a>好逞私心专自取与。<a id="a-Cm"></a>一旦遭小人所谋。<a id="a-Cn"></a>罪将谁归。<a id="a-Co"></a>故曰。<a id="a-Cp"></a>谋在多断在独。<a id="a-Cq"></a>谋之在多。<a id="a-Cr"></a>可以观利害之极致。<a id="a-Cs"></a>断之在我。<a id="a-Ct"></a>可以定丛林之是非也(与草堂书)</p>
  <p id="aCu">晦堂不赴沩山请。<a id="a-Cv"></a>延平陈莹中。<a id="a-Cw"></a>移书勉之曰。<a id="a-Cx"></a>古人住持无职事。<a id="a-Cy"></a>选有德者居之。<a id="a-Cz"></a>当是任者。<a id="a-D0"></a>必将以斯道觉斯民。<a id="a-D1"></a>终不以势位声利为之变。<a id="a-D2"></a>今学者大道未明各趋异学。<a id="a-D3"></a>流入名相遂为声色所动。<a id="a-D4"></a>贤不肖杂糅不可别白。<a id="a-D5"></a>正宜老成者。<a id="a-D6"></a>恻隐存心之时。<a id="a-D7"></a>以道自任。<a id="a-D8"></a>障回百川固无难矣。<a id="a-D9"></a>若夫退求静谧。<a id="a-DA"></a>务在安逸。<a id="a-DB"></a>此独善其身者所好。<a id="a-DC"></a>非丛林所以望公者(出灵源拾遗)</p>
  <p id="aDD">晦堂一日见黄龙有不豫之色。<a id="a-DE"></a>因逆问之。<a id="a-DF"></a>黄龙曰。<a id="a-DG"></a>监收未得人。<a id="a-DH"></a>晦堂遂荐感副寺。<a id="a-DI"></a>黄龙曰。<a id="a-DJ"></a>感尚暴。<a id="a-DK"></a>恐为小人所谋。<a id="a-DL"></a>晦堂曰。<a id="a-DM"></a>化侍者稍廉谨。<a id="a-DN"></a>黄龙谓化虽廉谨。<a id="a-DO"></a>不若秀庄主有量而忠。<a id="a-DP"></a>灵源尝问晦堂。<a id="a-DQ"></a>黄龙用一监收。<a id="a-DR"></a>何过虑如此。<a id="a-DS"></a>晦堂曰。<a id="a-DT"></a>有国有家者。<a id="a-DU"></a>未尝不本此。<a id="a-DV"></a>岂特黄龙为然。<a id="a-DW"></a>先圣亦曾戒之(大沩秀双岭化感铁面三人也通庵壁记)</p>
  <p id="aDX">晦堂谓朱给事世英曰。<a id="a-DY"></a>予初入道自恃甚易。<a id="a-DZ"></a>逮见黄龙先师后。<a id="a-Da"></a>退思日用。<a id="a-Db"></a>与理矛盾者极多。<a id="a-Dc"></a>遂力行之三年。<a id="a-Dd"></a>虽祁寒溽暑确志不移。<a id="a-De"></a>然后方得事事如理。<a id="a-Df"></a>而今咳唾掉臂。<a id="a-Dg"></a>也是祖师西来意(章江集)</p>
  <p id="aDh">朱世英问晦堂曰。<a id="a-Di"></a>君子不幸小有过差。<a id="a-Dj"></a>而闻见指目之不暇。<a id="a-Dk"></a>小人终日造恶。<a id="a-Dl"></a>而不以为然。<a id="a-Dm"></a>其故何哉。<a id="a-Dn"></a>晦堂曰。<a id="a-Do"></a>君子之德比美玉焉。<a id="a-Dp"></a>有瑕生内必见于外。<a id="a-Dq"></a>故见者称异不得不指目也。<a id="a-Dr"></a>若夫小人者。<a id="a-Ds"></a>日用所作无非过恶。<a id="a-Dt"></a>又安用言之(章江集)</p>
  <p id="aDu">晦堂曰。<a id="a-Dv"></a>圣人之道如天地育万物。<a id="a-Dw"></a>无有不备于道者。<a id="a-Dx"></a>众人之道如江河淮济山川陵谷草木昆虫。<a id="a-Dy"></a>各尽其量而已。<a id="a-Dz"></a>不知其外无有不备者。<a id="a-E0"></a>夫道岂二耶。<a id="a-E1"></a>由得之浅深成有小大耶(答张无尽书)</p>
  <p id="aE2">晦堂曰。<a id="a-E3"></a>久废不可速成。<a id="a-E4"></a>积弊不可顿除。<a id="a-E5"></a>优游不可久恋。<a id="a-E6"></a>人情不能恰好。<a id="a-E7"></a>祸患不可苟免。<a id="a-E8"></a>夫为善知识达此五事。<a id="a-E9"></a>涉世可无闷矣(与祥和尚书)</p>
  <p id="aEA">晦堂曰。<a id="a-EB"></a>先师进止严重。<a id="a-EC"></a>见者敬畏。<a id="a-ED"></a>衲子因事请假。<a id="a-EE"></a>多峻拒弗从。<a id="a-EF"></a>惟闻省侍亲老。<a id="a-EG"></a>气色穆然见于颜面。<a id="a-EH"></a>尽礼津遣。<a id="a-EI"></a>其爱人恭孝如此(与谢景温书)</p>
  <p id="aEJ">晦堂曰。<a id="a-EK"></a>黄龙先师昔同云峰悦和尚。<a id="a-EL"></a>夏居荆南凤林。<a id="a-EM"></a>悦好辩论。<a id="a-EN"></a>一日与衲子作喧。<a id="a-EO"></a>先师阅经自若如不闻见。<a id="a-EP"></a>已而悦诣先师案头。<a id="a-EQ"></a>嗔目责之曰。<a id="a-ER"></a>尔在此习善知识量度耶。<a id="a-ES"></a>先师稽首谢之。<a id="a-ET"></a>阅经如故(已上并见灵源拾遗)</p>
  <p id="aEU">黄龙南和尚曰。<a id="a-EV"></a>予昔同文悦游湖南。<a id="a-EW"></a>见衲子担笼行脚者。<a id="a-EX"></a>悦惊异蹙頞。<a id="a-EY"></a>已而呵曰。<a id="a-EZ"></a>自家闺阁中物不肯放下。<a id="a-Ea"></a>返累及他人担夯。<a id="a-Eb"></a>无乃太劳乎(林间录)</p>
  <p id="aEc">黄龙曰。<a id="a-Ed"></a>住持要在得众。<a id="a-Ee"></a>得众要在见情。<a id="a-Ef"></a>先佛言。<a id="a-Eg"></a>人情者为世之福田。<a id="a-Eh"></a>盖理道所由生也。<a id="a-Ei"></a>故时之否泰事之损益。<a id="a-Ej"></a>必因人情。<a id="a-Ek"></a>情有通塞则否泰生。<a id="a-El"></a>事有厚薄则损益至。<a id="a-Em"></a>惟圣人能通天下之情。<a id="a-En"></a>故易之。<a id="a-Eo"></a>别卦。<a id="a-Ep"></a>干下坤上则曰泰。<a id="a-Eq"></a>干上坤下则曰否。<a id="a-Er"></a>其取象。<a id="a-Es"></a>损上益下则曰益。<a id="a-Et"></a>损下益上则曰损。<a id="a-Eu"></a>夫干为天坤为地。<a id="a-Ev"></a>天在下而地在上。<a id="a-Ew"></a>位固乖矣。<a id="a-Ex"></a>而返谓之泰者。<a id="a-Ey"></a>上下交故也。<a id="a-Ez"></a>主在上而宾处下。<a id="a-F0"></a>义固顺矣。<a id="a-F1"></a>而返谓之否者。<a id="a-F2"></a>上下不交故也。<a id="a-F3"></a>是以天地不交庶物不育。<a id="a-F4"></a>人情不交万事不和。<a id="a-F5"></a>损益之义亦由是矣。<a id="a-F6"></a>夫在人上者。<a id="a-F7"></a>能约己以裕下。<a id="a-F8"></a>下必悦而奉上矣。<a id="a-F9"></a>岂不谓之益乎。<a id="a-FA"></a>在上者蔑下而肆诸己。<a id="a-FB"></a>下必怨而叛上矣。<a id="a-FC"></a>岂不谓之损乎。<a id="a-FD"></a>故上下交则泰。<a id="a-FE"></a>不交则否。<a id="a-FF"></a>自损者人益。<a id="a-FG"></a>自益者人损。<a id="a-FH"></a>情之得失岂容易乎。<a id="a-FI"></a>先圣尝喻人为舟情为水。<a id="a-FJ"></a>水能载舟亦能覆舟。<a id="a-FK"></a>水顺舟浮违则没矣。<a id="a-FL"></a>故住持得人情则兴。<a id="a-FM"></a>失人情则废。<a id="a-FN"></a>全得而全兴。<a id="a-FO"></a>全失而全废。<a id="a-FP"></a>故同善则福多。<a id="a-FQ"></a>同恶则祸甚。<a id="a-FR"></a>善恶同类端如贯珠。<a id="a-FS"></a>兴废象行明若观日。<a id="a-FT"></a>斯历代之元龟也(与黄檗胜书)</p>
  <p id="aFU">黄龙谓荆公曰。<a id="a-FV"></a>凡操心所为之事。<a id="a-FW"></a>常要面前路径开阔使一切人行得。<a id="a-FX"></a>始是大人用心。<a id="a-FY"></a>若也险隘不通。<a id="a-FZ"></a>不独使他人不能行。<a id="a-Fa"></a>兼自家亦无措足之地矣(章江集)</p>
  <p id="aFb">黄龙曰。<a id="a-Fc"></a>夫人语默举措。<a id="a-Fd"></a>自谓上不欺天。<a id="a-Fe"></a>外不欺人。<a id="a-Ff"></a>内不欺心。<a id="a-Fg"></a>诚可谓之得矣。<a id="a-Fh"></a>然犹戒谨乎独居隐微之间。<a id="a-Fi"></a>果无纤毫所欺。<a id="a-Fj"></a>斯可谓之得矣(答荆公书)</p>
  <p id="aFk">黄龙曰。<a id="a-Fl"></a>夫长老之职乃道德之器。<a id="a-Fm"></a>先圣建丛林陈纪纲。<a id="a-Fn"></a>立名位选择有道德衲子。<a id="a-Fo"></a>命之曰长老者。<a id="a-Fp"></a>将行其道德。<a id="a-Fq"></a>非苟窃是名也。<a id="a-Fr"></a>慈明先师尝曰。<a id="a-Fs"></a>与其守道老死丘壑。<a id="a-Ft"></a>不若行道领众于丛林。<a id="a-Fu"></a>岂非善守长老之职者。<a id="a-Fv"></a>则佛祖之道德存欤(与翠岩真书)</p>
  <p id="aFw">黄龙谓隐士潘延之曰。<a id="a-Fx"></a>圣贤之学非造次可成。<a id="a-Fy"></a>须在积累。<a id="a-Fz"></a>积累之要惟专与勤。<a id="a-G0"></a>屏绝嗜好行之勿倦。<a id="a-G1"></a>然后扩而充之。<a id="a-G2"></a>可尽天下之妙(龙山广录)</p>
  <p id="aG3">潘延之闻黄龙法道严密。<a id="a-G4"></a>因问其要。<a id="a-G5"></a>黄龙曰。<a id="a-G6"></a>父严则子敬。<a id="a-G7"></a>今日之规训。<a id="a-G8"></a>后日之模范也。<a id="a-G9"></a>譬治诸地。<a id="a-GA"></a>隆者下之。<a id="a-GB"></a>洼者平之。<a id="a-GC"></a>彼将登于千仞之山。<a id="a-GD"></a>吾亦与之俱。<a id="a-GE"></a>困而极于九渊之下。<a id="a-GF"></a>吾亦与之俱。<a id="a-GG"></a>伎之穷妄之尽。<a id="a-GH"></a>彼则自休也。<a id="a-GI"></a>又曰。<a id="a-GJ"></a>姰之妪之。<a id="a-GK"></a>春夏所以生育也。<a id="a-GL"></a>霜之雪之。<a id="a-GM"></a>秋冬所以成熟也。<a id="a-GN"></a>吾欲无言可乎(林间录)</p>
  <p id="aGO">黄龙室中有三关语。<a id="a-GP"></a>衲子少契其机者。<a id="a-GQ"></a>脱有詶对。<a id="a-GR"></a>惟敛目危坐。<a id="a-GS"></a>殊无可否。<a id="a-GT"></a>延之益扣之。<a id="a-GU"></a>黄龙曰。<a id="a-GV"></a>已过关者掉臂而去。<a id="a-GW"></a>从关吏问可否。<a id="a-GX"></a>此未透关者也(林间录)</p>
  <p id="aGY">黄龙曰。<a id="a-GZ"></a>道如山愈升而愈高。<a id="a-Ga"></a>如地愈行而愈远。<a id="a-Gb"></a>学者卑浅尽其力而止耳。<a id="a-Gc"></a>惟有志于道者。<a id="a-Gd"></a>乃能穷其高远。<a id="a-Ge"></a>其他孰与焉(记闻)</p>
  <p id="aGf">黄龙曰。<a id="a-Gg"></a>古之天地日月。<a id="a-Gh"></a>犹今之天地日月。<a id="a-Gi"></a>古之万物性情。<a id="a-Gj"></a>犹今之万物性情。<a id="a-Gk"></a>天地日月固无易也。<a id="a-Gl"></a>万物性情固无变也。<a id="a-Gm"></a>道胡为而独变乎。<a id="a-Gn"></a>嗟其未至者。<a id="a-Go"></a>厌故悦新舍此取彼。<a id="a-Gp"></a>犹适越者不之南而之北。<a id="a-Gq"></a>诚可谓异于人矣。<a id="a-Gr"></a>然徒劳其心苦其身。<a id="a-Gs"></a>其志愈勤其道愈远矣(遁庵壁记)</p>
  <p id="aGt">黄龙谓英邵武曰。<a id="a-Gu"></a>志当归一久而勿退。<a id="a-Gv"></a>他日必知妙道所归。<a id="a-Gw"></a>其或心存好恶情纵邪僻。<a id="a-Gx"></a>虽有志气如古人。<a id="a-Gy"></a>予终恐不得见其道矣(壁记)</p>
  <p id="aGz">宝峰英和尚曰。<a id="a-H0"></a>诸方老宿批判先觉语言拈提公案。<a id="a-H1"></a>犹如捧土培泰山掬水沃东海。<a id="a-H2"></a>然彼岂赖此以为高深耶。<a id="a-H3"></a>观其志在益之。<a id="a-H4"></a>而不自知非其当也(广录)</p>
  <p id="aH5">英邵武每见学者恣肆不惧因果。<a id="a-H6"></a>叹息久之曰。<a id="a-H7"></a>劳生如旅泊。<a id="a-H8"></a>住则随缘去则亡矣。<a id="a-H9"></a>彼所得能几何。<a id="a-HA"></a>尔辈不识廉耻干犯名分。<a id="a-HB"></a>污渎宗教乃至如是。<a id="a-HC"></a>大丈夫志在恢弘祖道诱掖后来。<a id="a-HD"></a>不应私擅己欲无所避忌。<a id="a-HE"></a>媒一身之祸造万劫之殃。<a id="a-HF"></a>三途地狱受苦者。<a id="a-HG"></a>未是苦也。<a id="a-HH"></a>向袈裟下失却人身。<a id="a-HI"></a>实为苦也(壁记)</p>
  <p id="aHJ">英邵武谓晦堂曰。<a id="a-HK"></a>凡称善知识。<a id="a-HL"></a>助佛祖扬化。<a id="a-HM"></a>使衲子回心向道。<a id="a-HN"></a>移风易俗。<a id="a-HO"></a>固非浅薄者之所能为。<a id="a-HP"></a>末法比丘不修道德。<a id="a-HQ"></a>少有节义。<a id="a-HR"></a>往往苞苴肮脏摇尾乞怜。<a id="a-HS"></a>追求声利于权势之门。<a id="a-HT"></a>一旦业盈福谢天人厌之。<a id="a-HU"></a>玷污正宗为师友累。<a id="a-HV"></a>得不太息。<a id="a-HW"></a>晦堂颔之。</p>
  <p id="aHX">英邵武谓潘延之曰。<a id="a-HY"></a>古之学者治心。<a id="a-HZ"></a>今之学者治迹。<a id="a-Ha"></a>然心与迹相去霄壤矣。</p>
  <p id="aHb">英邵武谓真净文和尚曰。<a id="a-Hc"></a>物暴长者必夭折。<a id="a-Hd"></a>功速成者必易坏。<a id="a-He"></a>不推久长之计。<a id="a-Hf"></a>而造卒成之功。<a id="a-Hg"></a>皆非远大之资。<a id="a-Hh"></a>夫天地最灵。<a id="a-Hi"></a>犹三载再闰。<a id="a-Hj"></a>乃成其功备其化。<a id="a-Hk"></a>况大道之妙。<a id="a-Hl"></a>岂仓卒而能办哉。<a id="a-Hm"></a>要在积功累德。<a id="a-Hn"></a>故曰欲速则不达细行则不失。<a id="a-Ho"></a>美成在久遂有终身之谋。<a id="a-Hp"></a>圣人云。<a id="a-Hq"></a>信以守之。<a id="a-Hr"></a>敏以行之。<a id="a-Hs"></a>忠以成之。<a id="a-Ht"></a>事虽大而必济。<a id="a-Hu"></a>昔喆侍者夜坐不睡。<a id="a-Hv"></a>以圆木为枕。<a id="a-Hw"></a>小睡则枕转。<a id="a-Hx"></a>觉而复起安坐如故率以为常。<a id="a-Hy"></a>或谓用心太过。<a id="a-Hz"></a>喆曰。<a id="a-I0"></a>我于般若缘分素薄。<a id="a-I1"></a>若不刻苦励志。<a id="a-I2"></a>恐为妄习所牵。<a id="a-I3"></a>况梦幻不真。<a id="a-I4"></a>安得为久长计。<a id="a-I5"></a>予昔在湘西。<a id="a-I6"></a>目击其操履如此。<a id="a-I7"></a>故丛林服其名。<a id="a-I8"></a>敬其德而称之(灵源拾遗)</p>
  <p id="aI9">真净文和尚久参黄龙。<a id="a-IA"></a>初有不出人前之言。<a id="a-IB"></a>后受洞山请道过西山。<a id="a-IC"></a>访香城顺和尚。<a id="a-ID"></a>顺戏之曰。<a id="a-IE"></a>诸葛昔年称隐者。<a id="a-IF"></a>茅庐坚请出山来。<a id="a-IG"></a>松华若也沾春力。<a id="a-IH"></a>根在深岩也着开。<a id="a-II"></a>真净谢而退(顺语录)</p>
  <p id="aIJ">真净举广道者住五峰。<a id="a-IK"></a>舆议广疏拙无应世才。<a id="a-IL"></a>逮广住持。<a id="a-IM"></a>精以治己宽以临众。<a id="a-IN"></a>未几百废具举。<a id="a-IO"></a>衲子往来竞争喧传。<a id="a-IP"></a>真净闻之曰。<a id="a-IQ"></a>学者何易毁誉邪。<a id="a-IR"></a>予每见丛林窃议曰。<a id="a-IS"></a>那个长老行道安众。<a id="a-IT"></a>那个长老不侵用常住。<a id="a-IU"></a>与众同甘苦。<a id="a-IV"></a>夫称善知识为一寺之主。<a id="a-IW"></a>行道安众不侵常住与众甘苦。<a id="a-IX"></a>固当为之。<a id="a-IY"></a>又何足道。<a id="a-IZ"></a>如士大夫做官为国安民。<a id="a-Ia"></a>乃曰。<a id="a-Ib"></a>我不受赃不扰民。<a id="a-Ic"></a>且不受赃不扰民。<a id="a-Id"></a>岂分外事耶(山堂小参)</p>
  <p id="aIe">真净住归宗。<a id="a-If"></a>每岁化主纳疏。<a id="a-Ig"></a>布帛云委。<a id="a-Ih"></a>真净视之颦蹙。<a id="a-Ii"></a>已而叹曰。<a id="a-Ij"></a>信心膏血。<a id="a-Ik"></a>予惭无德何以克当(李商老日涉记)</p>
  <p id="aIl">真净曰。<a id="a-Im"></a>末法比丘鲜有节义。<a id="a-In"></a>每见其高谈阔论。<a id="a-Io"></a>自谓人莫能及逮乎。<a id="a-Ip"></a>一饭之惠。<a id="a-Iq"></a>则始异而终辅之。<a id="a-Ir"></a>先毁而后誉之。<a id="a-Is"></a>求其是曰是非曰非。<a id="a-It"></a>中正而不隐者少矣(壁记)</p>
  <p id="aIu">真净曰。<a id="a-Iv"></a>比丘之法受用不宜丰满。<a id="a-Iw"></a>丰满则溢。<a id="a-Ix"></a>称意之事不可多谋。<a id="a-Iy"></a>多谋终败。<a id="a-Iz"></a>将有成之必有坏之。<a id="a-J0"></a>予见黄龙先师。<a id="a-J1"></a>应世四十年。<a id="a-J2"></a>语默动静未尝以颜色礼貌文才牢笼当世衲子。<a id="a-J3"></a>唯确有见地履实践真者。<a id="a-J4"></a>委曲成褫之。<a id="a-J5"></a>其慎重真得古人体裁。<a id="a-J6"></a>诸方罕有伦比。<a id="a-J7"></a>故今日临众无不取法(日涉记)</p>
  <p id="aJ8">真净住建康保宁。<a id="a-J9"></a>舒王斋衬素缣。<a id="a-JA"></a>因问侍僧。<a id="a-JB"></a>此何物。<a id="a-JC"></a>对曰。<a id="a-JD"></a>纺丝罗。<a id="a-JE"></a>真净曰。<a id="a-JF"></a>何用。<a id="a-JG"></a>侍僧曰。<a id="a-JH"></a>堪做袈裟。<a id="a-JI"></a>真净指所衣布伽黎曰。<a id="a-JJ"></a>我寻常披此。<a id="a-JK"></a>见者亦不甚嫌恶。<a id="a-JL"></a>即令送库司估卖供众。<a id="a-JM"></a>其不事服饰如此(日涉记)</p>
  <p id="aJN">真净谓舒王曰。<a id="a-JO"></a>日用是处力行之。<a id="a-JP"></a>非则固止之。<a id="a-JQ"></a>不应以难易移其志。<a id="a-JR"></a>苟以今日之难掉头弗顾。<a id="a-JS"></a>安知他日不难于今日乎(日涉记)</p>
  <p id="aJT">真净闻一方有道之士化去。<a id="a-JU"></a>恻然叹息至于泣涕。<a id="a-JV"></a>时湛堂为侍者。<a id="a-JW"></a>乃曰。<a id="a-JX"></a>物生天地间。<a id="a-JY"></a>一兆形质枯死残蠹似不可逃。<a id="a-JZ"></a>何苦自伤。<a id="a-Ja"></a>真净曰。<a id="a-Jb"></a>法门之兴赖有德者振之。<a id="a-Jc"></a>今皆亡矣。<a id="a-Jd"></a>丛林衰替用此可卜(日涉记)</p>
 </body>
</html>