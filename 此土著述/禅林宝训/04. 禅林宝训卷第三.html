<!doctype html>
<html id="z3IBX441cr" data-ver="1146">
 <head>
  <meta charset="utf-8">
  <meta author="净善">
  <meta library="龙藏">
  <meta catalog="此土著述">
  <meta period="吴">
 </head>
 <body>
  <h1 id="a1">禅林宝训卷第三</h1>
  <p id="a2">雪堂行和尚住荐福。<a id="a-3"></a>一日问暂到僧。<a id="a-4"></a>甚处来。<a id="a-5"></a>僧云。<a id="a-6"></a>福州来。<a id="a-7"></a>雪堂云。<a id="a-8"></a>沿路见好长老么。<a id="a-9"></a>僧云。<a id="a-A"></a>近过信州。<a id="a-B"></a>博山住持本和尚。<a id="a-C"></a>虽不曾拜识好长老也。<a id="a-D"></a>雪堂曰。<a id="a-E"></a>安得知其为好。<a id="a-F"></a>僧云。<a id="a-G"></a>入寺路径开辟廊庑修整。<a id="a-H"></a>殿堂香灯不绝。<a id="a-I"></a>晨昏钟鼓分明。<a id="a-J"></a>二时粥饭精洁僧行见人有礼。<a id="a-K"></a>以此知其为好长老。<a id="a-L"></a>雪堂笑曰。<a id="a-M"></a>本固贤矣。<a id="a-N"></a>然尔亦具眼也。<a id="a-O"></a>直以斯言达于郡守吴公傅朋曰。<a id="a-P"></a>遮僧持论颇类范延龄荐张希颜事。<a id="a-Q"></a>而阁下之贤不减张忠定公。<a id="a-R"></a>老僧年迈。<a id="a-S"></a>乞请本住持。<a id="a-T"></a>庶几为林下盛事。<a id="a-U"></a>吴公大喜本即日迁荐福(东湖集范延龄事出皇朝类苑)</p>
  <p id="aV">雪堂曰。<a id="a-W"></a>金堤千里溃于蚁壤。<a id="a-X"></a>白璧之美离于瑕玷。<a id="a-Y"></a>况无上妙道。<a id="a-Z"></a>非特金堤白璧也。<a id="a-a"></a>而贪欲嗔恚非特蚁壤瑕玷也。<a id="a-b"></a>要在志之端谨行之精进守之坚确修之完美。<a id="a-c"></a>然后可以自利而利他也(与王十朋书)</p>
  <p id="ad">雪堂曰。<a id="a-e"></a>予在龙门时。<a id="a-f"></a>昺铁面住太平。<a id="a-g"></a>有言。<a id="a-h"></a>昺行脚离乡未久闻受业一夕遗火悉为煨烬。<a id="a-i"></a>昺得书掷之于地。<a id="a-j"></a>乃曰。<a id="a-k"></a>徒乱人意耳(东湖集)</p>
  <p id="al">雪堂谓晦庵光和尚曰。<a id="a-m"></a>予弱冠之年见独居士言。<a id="a-n"></a>中无主不立外不正不行。<a id="a-o"></a>此语宜终身践之。<a id="a-p"></a>圣贤事业备矣。<a id="a-q"></a>予佩其语。<a id="a-r"></a>在家修身出家学道。<a id="a-s"></a>以至率身临众如衡石之定重轻。<a id="a-t"></a>规矩之成方圆。<a id="a-u"></a>舍此则事事失准矣(广录见独居士者即雪堂父也)</p>
  <p id="av">雪堂曰。<a id="a-w"></a>高庵临众必曰。<a id="a-x"></a>众中须知有识者。<a id="a-y"></a>予因问其故。<a id="a-z"></a>高庵曰。<a id="a-10"></a>不见沩山道举措看他上流。<a id="a-11"></a>莫谩随于庸鄙。<a id="a-12"></a>平生在众不沈于下愚者。<a id="a-13"></a>皆出此语。<a id="a-14"></a>稠人广众中鄙者多识者少。<a id="a-15"></a>鄙者易习识者难亲。<a id="a-16"></a>果能自奋志于其间。<a id="a-17"></a>如一人与万人敌。<a id="a-18"></a>庸鄙之习力尽。<a id="a-19"></a>真挺特没量汉也。<a id="a-1A"></a>予终身践其言。<a id="a-1B"></a>始得不负出家之志(广录)</p>
  <p id="a1C">雪堂谓且庵曰。<a id="a-1D"></a>执事须权重轻。<a id="a-1E"></a>发言要先思虑。<a id="a-1F"></a>务合中道勿使偏颇。<a id="a-1G"></a>若仓卒暴用鲜克有济。<a id="a-1H"></a>就使得成而终不能万全。<a id="a-1I"></a>予在众中备见利病。<a id="a-1J"></a>惟有德者以宽服人。<a id="a-1K"></a>常愿后来有志力者审而行之。<a id="a-1L"></a>方为美利。<a id="a-1M"></a>灵源尝曰。<a id="a-1N"></a>凡人平居内照多能晓了。<a id="a-1O"></a>及涉事外驰。<a id="a-1P"></a>便乖混融丧其法体。<a id="a-1Q"></a>必欲思绍佛祖之任启迪后昆。<a id="a-1R"></a>不可不常自检责也(广录)</p>
  <p id="a1S">应庵华和尚住明果。<a id="a-1T"></a>雪堂未尝一日不过从。<a id="a-1U"></a>间有窃议者。<a id="a-1V"></a>雪堂曰。<a id="a-1W"></a>华侄为人不悦利近名。<a id="a-1X"></a>不先誉后毁。<a id="a-1Y"></a>不阿容苟合。<a id="a-1Z"></a>不佞色巧言。<a id="a-1a"></a>加以见道明白去住翛然。<a id="a-1b"></a>衲子中难得。<a id="a-1c"></a>予固重之(且庵逸事)</p>
  <p id="a1d">雪堂曰。<a id="a-1e"></a>学者气胜志则为小人。<a id="a-1f"></a>志胜气则为端人。<a id="a-1g"></a>正士气与志齐为得道贤圣。<a id="a-1h"></a>有人刚狠不受规谏。<a id="a-1i"></a>气使然也。<a id="a-1j"></a>端正之士。<a id="a-1k"></a>虽强使为不善。<a id="a-1l"></a>宁死不二志使然也(广录)</p>
  <p id="a1m">雪堂曰。<a id="a-1n"></a>高庵住云居。<a id="a-1o"></a>普云圆为首座。<a id="a-1p"></a>一材僧为书记。<a id="a-1q"></a>白杨顺为藏主。<a id="a-1r"></a>通乌头为知客。<a id="a-1s"></a>贤真牧为维那。<a id="a-1t"></a>华侄为副寺。<a id="a-1u"></a>用侄为监寺。<a id="a-1v"></a>皆是有德业者。<a id="a-1w"></a>用侄寻常廉约不点常住油。<a id="a-1x"></a>华侄因戏之曰。<a id="a-1y"></a>异时做长老。<a id="a-1z"></a>须是鼻孔端正始得。<a id="a-20"></a>岂可以此为得耶。<a id="a-21"></a>用侄不对。<a id="a-22"></a>用侄处己虽俭。<a id="a-23"></a>与人甚丰。<a id="a-24"></a>接纳四来略无倦色。<a id="a-25"></a>高庵一日见之曰。<a id="a-26"></a>监寺用心固难得。<a id="a-27"></a>更须照管常住勿令疏失。<a id="a-28"></a>用侄曰。<a id="a-29"></a>在某失为小过。<a id="a-2A"></a>在和尚尊贤待士海纳山容。<a id="a-2B"></a>不问细微诚为大德。<a id="a-2C"></a>高庵笑而已。<a id="a-2D"></a>故丛林有用大碗之称(逸事)</p>
  <p id="a2E">雪堂曰。<a id="a-2F"></a>学者不知道之所向。<a id="a-2G"></a>则寻师友以参扣之。<a id="a-2H"></a>善知识不可以道之独化。<a id="a-2I"></a>故假学者赞祐之。<a id="a-2J"></a>是以主招提有道德之师。<a id="a-2K"></a>而成法社必有贤智之衲子。<a id="a-2L"></a>是为虎啸风冽龙骧云起。<a id="a-2M"></a>昔江西马祖因百丈南泉而显其大机大用。<a id="a-2N"></a>南岳石头得药山天皇而着其大智大能。<a id="a-2O"></a>所以千载一合论说无疑。<a id="a-2P"></a>翼然若鸿毛之遇风。<a id="a-2Q"></a>沛乎似巨鱼之纵壑。<a id="a-2R"></a>皆自然之势也。<a id="a-2S"></a>遂致建丛林功勋增佛祖光耀。<a id="a-2T"></a>先师住龙门。<a id="a-2U"></a>一夕谓予曰。<a id="a-2V"></a>我无德业不能浩归湖海衲子。<a id="a-2W"></a>终愧老东山也。<a id="a-2X"></a>言毕潸然。<a id="a-2Y"></a>予尝思之。<a id="a-2Z"></a>今为人师法者。<a id="a-2a"></a>与古人相去倍万矣(与竹庵书)</p>
  <p id="a2b">雪堂曰。<a id="a-2c"></a>予在龙门时。<a id="a-2d"></a>灵源住太平有司以非意扰之。<a id="a-2e"></a>灵源与先师书曰。<a id="a-2f"></a>直可以行道。<a id="a-2g"></a>殆不可为。<a id="a-2h"></a>枉可以住持。<a id="a-2i"></a>诚非我志。<a id="a-2j"></a>不如放意于千岩万壑之间。<a id="a-2k"></a>日饱刍粟以遂余生。<a id="a-2l"></a>复何惓惓乎。<a id="a-2m"></a>不旬浃间有黄龙之命。<a id="a-2n"></a>乃乘兴归江西(聪首座记闻)</p>
  <p id="a2o">雪堂曰。<a id="a-2p"></a>灵源好比类衲子曰。<a id="a-2q"></a>古人有言。<a id="a-2r"></a>譬为土木偶人相似为木偶人。<a id="a-2s"></a>耳鼻先欲大。<a id="a-2t"></a>口目先欲小。<a id="a-2u"></a>人或非之。<a id="a-2v"></a>耳鼻大可以小。<a id="a-2w"></a>口目小可以大。<a id="a-2x"></a>为土偶人。<a id="a-2y"></a>耳鼻先欲小。<a id="a-2z"></a>口目先欲大。<a id="a-30"></a>人或非之。<a id="a-31"></a>耳鼻小可以大。<a id="a-32"></a>口目大可以小。<a id="a-33"></a>夫此言虽小可以喻大矣。<a id="a-34"></a>学者临事取舍。<a id="a-35"></a>不厌三思。<a id="a-36"></a>可以为忠厚之人也(记闻)</p>
  <p id="a37">雪堂曰。<a id="a-38"></a>万庵送高庵过天台回。<a id="a-39"></a>谓予言。<a id="a-3A"></a>有德贯首座。<a id="a-3B"></a>隐景星岩三十载。<a id="a-3C"></a>影不出山。<a id="a-3D"></a>龙学耿公为郡。<a id="a-3E"></a>特以瑞岩迎之。<a id="a-3F"></a>贯辞以偈曰。<a id="a-3G"></a>三十年来独掩关。<a id="a-3H"></a>使符那得到青山。<a id="a-3I"></a>休将琐末人间事。<a id="a-3J"></a>换我一生林下闲。<a id="a-3K"></a>使命再至终不就。<a id="a-3L"></a>耿公叹曰。<a id="a-3M"></a>今日隐山之流也。<a id="a-3N"></a>万庵曰。<a id="a-3O"></a>彼有老宿能记其语者。<a id="a-3P"></a>乃曰。<a id="a-3Q"></a>不体道本没溺死生。<a id="a-3R"></a>触境生心随情动念。<a id="a-3S"></a>狼心狐意谄行诳人。<a id="a-3T"></a>附势阿容徇名苟利。<a id="a-3U"></a>乖真逐妄背觉合尘。<a id="a-3V"></a>林下道人终不为也。<a id="a-3W"></a>予曰。<a id="a-3X"></a>贯亦僧中间气也(逸事)</p>
  <p id="a3Y">雪堂生富贵之室。<a id="a-3Z"></a>无骄倨之态。<a id="a-3a"></a>处躬节俭雅不事物。<a id="a-3b"></a>住乌巨山。<a id="a-3c"></a>衲子有献铁镜者。<a id="a-3d"></a>雪堂曰。<a id="a-3e"></a>溪流清泚毛[髟/火]可鉴。<a id="a-3f"></a>蓄此何为。<a id="a-3g"></a>终却之(行实)</p>
  <p id="a3h">雪堂仁慈忠恕尊贤敬能。<a id="a-3i"></a>戏笑俚言罕出于口。<a id="a-3j"></a>无峻阻不暴怒。<a id="a-3k"></a>至于去就之际。<a id="a-3l"></a>极为介洁。<a id="a-3m"></a>尝曰。<a id="a-3n"></a>古人学道于外物淡然无所嗜好。<a id="a-3o"></a>以至忘势位去声色。<a id="a-3p"></a>似不勉而能。<a id="a-3q"></a>今之学者。<a id="a-3r"></a>做尽伎俩终不奈何。<a id="a-3s"></a>其故何哉。<a id="a-3t"></a>志不坚事不一。<a id="a-3u"></a>把作匹似间耳(行实)</p>
  <p id="a3v">雪堂曰。<a id="a-3w"></a>死心住云岩。<a id="a-3x"></a>室中好怒骂。<a id="a-3y"></a>衲子皆望崖而退。<a id="a-3z"></a>方侍者曰。<a id="a-40"></a>夫为善知识。<a id="a-41"></a>行佛祖之道号令人天。<a id="a-42"></a>当视学者如赤子。<a id="a-43"></a>今不能施惨怛之忧垂抚循之恩用中和之教。<a id="a-44"></a>奈何如仇仇见则诟骂。<a id="a-45"></a>岂善知识用心乎。<a id="a-46"></a>死心拽拄杖趁之曰。<a id="a-47"></a>尔见解如此他日谄奉势位苟媚权豪。<a id="a-48"></a>贱卖佛法欺网聋俗定矣。<a id="a-49"></a>予不忍。<a id="a-4A"></a>故以重言激之。<a id="a-4B"></a>安有他哉。<a id="a-4C"></a>欲其知耻改过怀慕不忘异日做好人耳(聪首座记闻)</p>
  <p id="a4D">死心新和尚曰。<a id="a-4E"></a>秀圆通尝言。<a id="a-4F"></a>自不能正而欲正他人者。<a id="a-4G"></a>谓之失德。<a id="a-4H"></a>自不能恭而欲恭他人者。<a id="a-4I"></a>谓之悖礼。<a id="a-4J"></a>夫为善知识失德悖礼。<a id="a-4K"></a>将何以垂范后乎(与灵源书)</p>
  <p id="a4L">死心谓陈莹中曰。<a id="a-4M"></a>欲求大道先正其心。<a id="a-4N"></a>少有忿懥则不得其正。<a id="a-4O"></a>少有嗜欲亦不得其正。<a id="a-4P"></a>然自非圣贤应世。<a id="a-4Q"></a>安得无爱恶喜怒。<a id="a-4R"></a>直须不置之于前以害其正。<a id="a-4S"></a>是为得矣(广录)</p>
  <p id="a4T">死心曰。<a id="a-4U"></a>节俭放下最为入道捷径。<a id="a-4V"></a>多见学者。<a id="a-4W"></a>心愤愤口悱悱。<a id="a-4X"></a>孰不欲继踵古人。<a id="a-4Y"></a>及观其放下节俭。<a id="a-4Z"></a>万中无一。<a id="a-4a"></a>恰似庶俗之家子弟不肯读书要做官人。<a id="a-4b"></a>虽三尺孺子。<a id="a-4c"></a>知其必不能为也(广录)</p>
  <p id="a4d">死心谓湛堂曰。<a id="a-4e"></a>学者有才识忠信节义者上也。<a id="a-4f"></a>其才虽不高谨而有量者次也。<a id="a-4g"></a>其或怀邪观望随势改易此真小人也。<a id="a-4h"></a>若置之于人前。<a id="a-4i"></a>必坏丛林而污渎法门也(实录)</p>
  <p id="a4j">死心谓草堂曰。<a id="a-4k"></a>凡住持之职。<a id="a-4l"></a>发言行事要在诚信。<a id="a-4m"></a>言诚而信所感必深。<a id="a-4n"></a>言不诚信所感必浅。<a id="a-4o"></a>不诚之言不信之事。<a id="a-4p"></a>虽平居庶俗犹不忍行。<a id="a-4q"></a>恐见欺于乡党。<a id="a-4r"></a>况为丛林主。<a id="a-4s"></a>代佛祖宣化。<a id="a-4t"></a>发言行事苟无诚信。<a id="a-4u"></a>则湖海衲子孰相从焉(黄龙实录)</p>
  <p id="a4v">死心曰。<a id="a-4w"></a>求利者不可与道。<a id="a-4x"></a>求道者不可与利。<a id="a-4y"></a>古人非不能兼之。<a id="a-4z"></a>盖其势不可也。<a id="a-50"></a>使利与道兼行。<a id="a-51"></a>则商贾屠沽闾阎负贩之徒。<a id="a-52"></a>皆能求之矣。<a id="a-53"></a>何必古人弃富贵忘功名灰心泯智。<a id="a-54"></a>于空山大泽之中。<a id="a-55"></a>涧饮木食。<a id="a-56"></a>而终其身哉。<a id="a-57"></a>必谓利与道行之不相违碍。<a id="a-58"></a>譬如捧漏卮而灌焦釜则终莫能济矣(因与韩子苍书)</p>
  <p id="a59">死心曰。<a id="a-5A"></a>晦堂先师昔游东吴。<a id="a-5B"></a>见圆照赴净慈请。<a id="a-5C"></a>苏杭道俗争之不已。<a id="a-5D"></a>一曰。<a id="a-5E"></a>此我师也汝何夺之。<a id="a-5F"></a>一曰。<a id="a-5G"></a>今我师也汝何有焉(一本见林间录)</p>
  <p id="a5H">死心住翠岩。<a id="a-5I"></a>闻觉范窜逐海外道过南昌。<a id="a-5J"></a>邀归山中。<a id="a-5K"></a>迎待连日厚礼津送。<a id="a-5L"></a>或谓死心喜怒不常。<a id="a-5M"></a>死心曰。<a id="a-5N"></a>觉范有德衲子。<a id="a-5O"></a>乡者极言去其圭角。<a id="a-5P"></a>今罹横逆是其素分。<a id="a-5Q"></a>予以平日丛林道义处之。<a id="a-5R"></a>识者谓。<a id="a-5S"></a>死心无私于人故如此(西山记闻)</p>
  <p id="a5T">死心谓草堂曰。<a id="a-5U"></a>晦堂先师言。<a id="a-5V"></a>人之宽厚得于天性。<a id="a-5W"></a>若强之以猛必不悠久。<a id="a-5X"></a>猛而不久则返为小人侮慢。<a id="a-5Y"></a>然邪正善恶亦得于天性。<a id="a-5Z"></a>皆不可移。<a id="a-5a"></a>惟中人之性易上易下。<a id="a-5b"></a>可从而化之(实录)</p>
  <p id="a5c">草堂清和尚曰。<a id="a-5d"></a>燎原之火生于荧荧。<a id="a-5e"></a>坏山之水漏于涓涓。<a id="a-5f"></a>夫水之微也捧土可塞。<a id="a-5g"></a>及其盛也漂木石没丘陵。<a id="a-5h"></a>火之微也勺水可灭。<a id="a-5i"></a>及其盛也焦都邑燔山林。<a id="a-5j"></a>与夫爱溺之水嗔恚之火。<a id="a-5k"></a>曷常异乎。<a id="a-5l"></a>古之人治其心也。<a id="a-5m"></a>防其念之未生情之未起。<a id="a-5n"></a>所以用力甚微收功甚大。<a id="a-5o"></a>及其情性相乱爱恶交攻。<a id="a-5p"></a>自则伤其生他则伤其人。<a id="a-5q"></a>殆乎危矣。<a id="a-5r"></a>不可救也(与韩子苍书)</p>
  <p id="a5s">草堂曰。<a id="a-5t"></a>住持无他。<a id="a-5u"></a>要在审察人情周知上下。<a id="a-5v"></a>夫人情审则中外和。<a id="a-5w"></a>上下通则百事理。<a id="a-5x"></a>此住持所以安也。<a id="a-5y"></a>人情不能审察。<a id="a-5z"></a>下情不能上通。<a id="a-60"></a>上下乖戾百事矛盾。<a id="a-61"></a>此住持所以废也。<a id="a-62"></a>其或主者。<a id="a-63"></a>自恃聪明之资。<a id="a-64"></a>好执偏见不通物情。<a id="a-65"></a>舍佥议而重己权。<a id="a-66"></a>废公论而行私惠。<a id="a-67"></a>致使进善之途渐隘。<a id="a-68"></a>任众之道益微。<a id="a-69"></a>毁其未见未闻。<a id="a-6A"></a>安其所习所蔽。<a id="a-6B"></a>欲其住持经大传远。<a id="a-6C"></a>是犹却行而求前。<a id="a-6D"></a>终不可及(与山堂书)</p>
  <p id="a6E">草堂曰。<a id="a-6F"></a>学者立身须要正当。<a id="a-6G"></a>勿使人窃议。<a id="a-6H"></a>一涉异论则终身不可立矣。<a id="a-6I"></a>昔大阳平侍者。<a id="a-6J"></a>道学为丛林推重。<a id="a-6K"></a>以处心不正。<a id="a-6L"></a>识者非之。<a id="a-6M"></a>遂致终身坎坷逮死无归。<a id="a-6N"></a>然岂独学者而已。<a id="a-6O"></a>为一方主人尤宜只畏(与一书记书)</p>
  <p id="a6P">草堂谓如和尚曰。<a id="a-6Q"></a>先师晦堂言。<a id="a-6R"></a>稠人广众中贤不肖接踵。<a id="a-6S"></a>以化门广大不容亲疏于其间也。<a id="a-6T"></a>惟在少加精选苟才德合人望者。<a id="a-6U"></a>不可以己之所怒而疏之。<a id="a-6V"></a>苟见识庸常众人所恶者。<a id="a-6W"></a>亦不可以己之所爱而亲之。<a id="a-6X"></a>如此则贤者自进。<a id="a-6Y"></a>不肖者自退。<a id="a-6Z"></a>丛林安矣。<a id="a-6a"></a>若夫主者好逞私心。<a id="a-6b"></a>专己喜怒而进退于人。<a id="a-6c"></a>则贤者缄默。<a id="a-6d"></a>不肖者竞进。<a id="a-6e"></a>纪纲紊乱丛林废矣。<a id="a-6f"></a>此二者实住持之大体。<a id="a-6g"></a>诚能审而践之。<a id="a-6h"></a>则近者悦而远者传。<a id="a-6i"></a>则何虑道之不行衲子不来慕乎(疏山石刻)</p>
  <p id="a6j">草堂谓空首座曰。<a id="a-6k"></a>自有丛林已来。<a id="a-6l"></a>得人之盛无如石头马祖雪峰云门。<a id="a-6m"></a>近代唯黄龙五祖二老。<a id="a-6n"></a>诚能收拾四方英俊衲子。<a id="a-6o"></a>随其器度浅深才性能否发而用之。<a id="a-6p"></a>譬如乘轻车驾骏驷总其六辔奋其鞭策。<a id="a-6q"></a>抑纵在其顾盻之间。<a id="a-6r"></a>则何往而不达哉(广录)</p>
  <p id="a6s">草堂曰。<a id="a-6t"></a>住持无他要在戒谨。<a id="a-6u"></a>其偏听自专之弊。<a id="a-6v"></a>不主乎先入之言则小人谄佞迎合之谗。<a id="a-6w"></a>不可得而惑矣。<a id="a-6x"></a>盖众人之情不一。<a id="a-6y"></a>至公之论难见。<a id="a-6z"></a>须是察其利病审其可否。<a id="a-70"></a>然后行之可也(疏山实录)</p>
  <p id="a71">草堂谓山堂曰。<a id="a-72"></a>天下之事是非未明不得不慎。<a id="a-73"></a>是非既明以理决之。<a id="a-74"></a>惟道所在断之勿疑。<a id="a-75"></a>如此则奸佞不能惑。<a id="a-76"></a>强辩不能移矣(清泉记闻)</p>
  <p id="a77">山堂震和尚。<a id="a-78"></a>初却曹山之命。<a id="a-79"></a>郡守移文勉之。<a id="a-7A"></a>山堂辞之曰。<a id="a-7B"></a>若使饭粱啮肥作贪名之衲子。<a id="a-7C"></a>不若草衣木食为隐山之野人(清泉才庵主记闻)</p>
  <p id="a7D">山堂曰。<a id="a-7E"></a>蛇虎非鸱鸢之仇。<a id="a-7F"></a>鸱鸢从而号之何也。<a id="a-7G"></a>以其有异心故。<a id="a-7H"></a>牛豕非鸲鹊之驭。<a id="a-7I"></a>鸲鹊集而乘之何也。<a id="a-7J"></a>以其无异心故。<a id="a-7K"></a>昔赵州访一庵主值出生饭。<a id="a-7L"></a>州云。<a id="a-7M"></a>鸦子见人为甚飞去。<a id="a-7N"></a>主网然。<a id="a-7O"></a>遂蹑前语问州。<a id="a-7P"></a>州对曰。<a id="a-7Q"></a>为我有杀心在。<a id="a-7R"></a>是故疑于人者人亦疑之。<a id="a-7S"></a>忘于物者物亦忘之。<a id="a-7T"></a>古人与蛇虎为伍者。<a id="a-7U"></a>善达此理也。<a id="a-7V"></a>老庞曰。<a id="a-7W"></a>铁牛不怕狮子吼。<a id="a-7X"></a>恰似木人见花鸟。<a id="a-7Y"></a>斯言尽之矣(与周居士书)</p>
  <p id="a7Z">山堂曰。<a id="a-7a"></a>御下之法恩不可过。<a id="a-7b"></a>过则骄矣。<a id="a-7c"></a>威不可严。<a id="a-7d"></a>严则怨矣。<a id="a-7e"></a>欲恩而不骄威而不怨。<a id="a-7f"></a>恩必施于有功。<a id="a-7g"></a>不可妄加于人。<a id="a-7h"></a>威必加于有罪。<a id="a-7i"></a>不可滥及无辜。<a id="a-7j"></a>故恩虽厚而人无所骄。<a id="a-7k"></a>威虽严而人无所怨。<a id="a-7l"></a>功或不足称而赏之已厚。<a id="a-7m"></a>罪或不足责而罚之至重。<a id="a-7n"></a>遂使小人故生骄怨矣(与张尚书书)</p>
  <p id="a7o">山堂曰。<a id="a-7p"></a>佛祖之道不过得中。<a id="a-7q"></a>过中则偏邪。<a id="a-7r"></a>天下之事不可极意。<a id="a-7s"></a>极意则祸乱。<a id="a-7t"></a>古今之人不节不谨。<a id="a-7u"></a>殆至危亡者多矣。<a id="a-7v"></a>然则孰无过欤。<a id="a-7w"></a>惟贤达之士改之勿吝。<a id="a-7x"></a>是称为美也(与赵超然书)</p>
  <p id="a7y">山堂同韩尚书子苍万庵颜首座贤真牧。<a id="a-7z"></a>避难于云门庵。<a id="a-80"></a>韩公因问万庵。<a id="a-81"></a>近闻被李成兵吏所执。<a id="a-82"></a>何计得脱。<a id="a-83"></a>万庵曰。<a id="a-84"></a>昨被执缚。<a id="a-85"></a>饥冻连日。<a id="a-86"></a>自度必死矣。<a id="a-87"></a>偶大雪埋屋。<a id="a-88"></a>其所系屋壁无故崩倒。<a id="a-89"></a>是夜幸脱者百余人。<a id="a-8A"></a>公曰。<a id="a-8B"></a>正被所执时如何排遣。<a id="a-8C"></a>万庵不对。<a id="a-8D"></a>公再诘之。<a id="a-8E"></a>万庵曰。<a id="a-8F"></a>此何足道。<a id="a-8G"></a>吾辈学道以义为质。<a id="a-8H"></a>有死而已。<a id="a-8I"></a>何所惧乎。<a id="a-8J"></a>公颔之。<a id="a-8K"></a>因知前辈涉世祸害死生皆有处断矣(真牧集)</p>
  <p id="a8L">山堂退百丈。<a id="a-8M"></a>谓韩子苍曰。<a id="a-8N"></a>古之进者有德有命。<a id="a-8O"></a>故三请而行。<a id="a-8P"></a>一辞而退。<a id="a-8Q"></a>今之进者惟势与力。<a id="a-8R"></a>知进退而不失其正者。<a id="a-8S"></a>可谓贤达矣(记闻)</p>
  <p id="a8T">山堂谓野庵曰。<a id="a-8U"></a>住持存心要公行事。<a id="a-8V"></a>不必出于己为是以他为非。<a id="a-8W"></a>则爱恶异同不生于心。<a id="a-8X"></a>暴慢邪僻之气无自而入矣(幻庵集)</p>
  <p id="a8Y">山堂曰。<a id="a-8Z"></a>李商老言。<a id="a-8a"></a>妙喜器度凝远节义过人。<a id="a-8b"></a>好学不倦与老夫相从宝峰。<a id="a-8c"></a>仅四五载。<a id="a-8d"></a>十日不见必遣人致问。<a id="a-8e"></a>老夫举家病肿。<a id="a-8f"></a>妙喜过舍躬自煎煮。<a id="a-8g"></a>如子弟事父兄礼。<a id="a-8h"></a>既归。<a id="a-8i"></a>元首座责之。<a id="a-8j"></a>妙喜唯唯受教。<a id="a-8k"></a>识者知其大器。<a id="a-8l"></a>湛堂尝曰。<a id="a-8m"></a>杲侍者再来人也。<a id="a-8n"></a>山僧惜不及见。<a id="a-8o"></a>湛堂迁化。<a id="a-8p"></a>妙喜茧足千里。<a id="a-8q"></a>访无尽居士于渚宫求塔铭。<a id="a-8r"></a>湛堂末后一段光明。<a id="a-8s"></a>妙喜之力也(日涉记)</p>
  <p id="a8t">妙喜杲和尚曰。<a id="a-8u"></a>湛堂每获前贤书帖。<a id="a-8v"></a>必焚香开读。<a id="a-8w"></a>或刊之石曰。<a id="a-8x"></a>先圣盛德佳名讵忍弃置。<a id="a-8y"></a>其雅尚如此。<a id="a-8z"></a>故其亡也无十金之聚。<a id="a-90"></a>唯唐宋诸贤墨迹仅两竹笼。<a id="a-91"></a>衲子竞相詶唱。<a id="a-92"></a>得钱八十余千助茶毗礼(可庵集)</p>
  <p id="a93">妙喜曰。<a id="a-94"></a>佛性住大沩。<a id="a-95"></a>行者与地客相欧(于口切捶也)佛性欲治行者。<a id="a-96"></a>祖超然因言。<a id="a-97"></a>若纵地客摧辱行者。<a id="a-98"></a>非惟有失上下名分。<a id="a-99"></a>切恐小人乘时侮慢事不行矣。<a id="a-9A"></a>佛性不听。<a id="a-9B"></a>未几。<a id="a-9C"></a>果有庄客弑知事者(可庵集)</p>
  <p id="a9D">妙喜曰。<a id="a-9E"></a>祖超然住仰山。<a id="a-9F"></a>地客盗常住谷。<a id="a-9G"></a>超然素嫌地客意欲遣之。<a id="a-9H"></a>令库子行者为彼供状。<a id="a-9I"></a>行者欲保全地客。<a id="a-9J"></a>察超然意抑令供起离状。<a id="a-9K"></a>仍返使叫唤。<a id="a-9L"></a>不肯供责。<a id="a-9M"></a>超然怒行者擅权。<a id="a-9N"></a>二人皆决竹篦而已。<a id="a-9O"></a>盖超然不知阴为行者所谋。<a id="a-9P"></a>乌乎小人狡猾如此(可庵集)</p>
  <p id="a9Q">妙喜曰。<a id="a-9R"></a>爱恶异同人之常情。<a id="a-9S"></a>惟贤达高明不被其所转。<a id="a-9T"></a>昔圆悟住云居。<a id="a-9U"></a>高庵退东堂。<a id="a-9V"></a>爱圆悟者恶高庵。<a id="a-9W"></a>同高庵者异圆悟。<a id="a-9X"></a>由是丛林纷纷然有圆悟高庵之党。<a id="a-9Y"></a>窃观二大士。<a id="a-9Z"></a>播大名于海上。<a id="a-9a"></a>非常流可拟。<a id="a-9b"></a>惜乎昧于轻信小人谄言惑乱聪明。<a id="a-9c"></a>遂为识者笑。<a id="a-9d"></a>是故宜其亮座主隐山之流为高上之士也(智林集)</p>
  <p id="a9e">妙喜曰。<a id="a-9f"></a>古人见善则迁。<a id="a-9g"></a>有过则改。<a id="a-9h"></a>率德循行思免无咎。<a id="a-9i"></a>所患莫甚于不知其恶。<a id="a-9j"></a>所美莫善于好闻其过。<a id="a-9k"></a>然岂古人之才智不足识见不明。<a id="a-9l"></a>而若是耶。<a id="a-9m"></a>诚欲使后世自广而狭于人者为戒也。<a id="a-9n"></a>夫丛林之广四海之众。<a id="a-9o"></a>非一人所能独知。<a id="a-9p"></a>必资左右耳目思虑。<a id="a-9q"></a>乃能尽其义理善其人情。<a id="a-9r"></a>苟或尊居自重谨细务忽大体。<a id="a-9s"></a>贤者不知不肖者不察事之非不改。<a id="a-9t"></a>事或是不从。<a id="a-9u"></a>率意狂为无所忌惮。<a id="a-9v"></a>此诚祸害之基。<a id="a-9w"></a>安得不惧。<a id="a-9x"></a>或左右果无可咨询者。<a id="a-9y"></a>犹宜取法于先圣。<a id="a-9z"></a>岂可如严城坚兵无自而入耶。<a id="a-A0"></a>此殆非所谓纳百川而成大海也(与宝和尚书)</p>
  <p id="aA1">妙喜曰。<a id="a-A2"></a>诸方举长老。<a id="a-A3"></a>须举守道而恬退者。<a id="a-A4"></a>举之则志节愈坚。<a id="a-A5"></a>所至不破坏常住成就丛林。<a id="a-A6"></a>亦主法者救今日之弊也。<a id="a-A7"></a>且诈佞狡猾之徒不知羞耻。<a id="a-A8"></a>自能谄奉势位结托于权贵之门。<a id="a-A9"></a>又何须举(与竹庵书)</p>
  <p id="aAA">妙喜谓超然居士曰。<a id="a-AB"></a>天下为公论不可废。<a id="a-AC"></a>纵抑之不行其如公论何。<a id="a-AD"></a>所以丛林举一有道之士。<a id="a-AE"></a>闻见必欣然称贺。<a id="a-AF"></a>或举一不谛当者。<a id="a-AG"></a>众人必戚然嗟叹。<a id="a-AH"></a>其实无他。<a id="a-AI"></a>以公论行与不行也。<a id="a-AJ"></a>乌乎用此可以卜丛林之盛衰矣(可庵集)</p>
  <p id="aAK">妙喜曰。<a id="a-AL"></a>节俭放下乃修身之基入道之要。<a id="a-AM"></a>历观古人鲜有不节俭放下者。<a id="a-AN"></a>年来衲子游荆楚买毛褥。<a id="a-AO"></a>过浙右求纺丝。<a id="a-AP"></a>得不愧古人乎。</p>
  <p id="aAQ">妙喜曰。<a id="a-AR"></a>古德住持不亲常住。<a id="a-AS"></a>一切悉付知事掌管。<a id="a-AT"></a>近代主者自恃才力有余。<a id="a-AU"></a>事无大小皆归方丈。<a id="a-AV"></a>而知事徒有其虚名耳。<a id="a-AW"></a>嗟乎苟以一身之资。<a id="a-AX"></a>固欲把揽一院之事。<a id="a-AY"></a>使小人不蒙蔽。<a id="a-AZ"></a>纪纲不紊乱。<a id="a-Aa"></a>而合至公之论。<a id="a-Ab"></a>不亦难乎(与山堂记)</p>
  <p id="aAc">妙喜曰。<a id="a-Ad"></a>阳极则阴生。<a id="a-Ae"></a>阴极则阳生。<a id="a-Af"></a>盛衰相乘乃天地自然之数。<a id="a-Ag"></a>惟丰亨宜乎日中。<a id="a-Ah"></a>故曰。<a id="a-Ai"></a>日中则昃月满则亏。<a id="a-Aj"></a>天地盈亏与时消息。<a id="a-Ak"></a>而况于人乎。<a id="a-Al"></a>所以古之人当其血气壮盛之时。<a id="a-Am"></a>虑光阴之易往。<a id="a-An"></a>则朝念夕思戒谨弥惧。<a id="a-Ao"></a>不恣情不逸欲。<a id="a-Ap"></a>惟道是求。<a id="a-Aq"></a>遂能全其令闻。<a id="a-Ar"></a>若夫堕之以逸欲。<a id="a-As"></a>败之以恣情。<a id="a-At"></a>殆于不可救。<a id="a-Au"></a>方顿足扼腕而追之晚矣。<a id="a-Av"></a>时乎难得而易失也(芗林书)</p>
  <p id="aAw">妙喜曰。<a id="a-Ax"></a>古人先择道德。<a id="a-Ay"></a>次推才学而进。<a id="a-Az"></a>当时苟非良器。<a id="a-B0"></a>置身于人前者。<a id="a-B1"></a>见闻多薄之。<a id="a-B2"></a>由是衲子自思砥砺名节而立。<a id="a-B3"></a>比见丛林凋丧学者不顾道德。<a id="a-B4"></a>少节义无廉耻。<a id="a-B5"></a>讥淳素为鄙朴。<a id="a-B6"></a>奖嚣浮为俊敏。<a id="a-B7"></a>是故晚辈识见不明。<a id="a-B8"></a>涉猎抄写。<a id="a-B9"></a>用资口舌之辩。<a id="a-BA"></a>日滋月浸。<a id="a-BB"></a>遂成浇漓之风。<a id="a-BC"></a>逮语于圣人之道。<a id="a-BD"></a>瞢若面墙。<a id="a-BE"></a>此殆不可救也(与韩子苍书)</p>
  <p id="aBF">妙喜曰。<a id="a-BG"></a>昔晦堂作黄龙题名记曰。<a id="a-BH"></a>古之学者。<a id="a-BI"></a>居则岩穴。<a id="a-BJ"></a>食则土木。<a id="a-BK"></a>衣则皮草。<a id="a-BL"></a>不系心于声利。<a id="a-BM"></a>不籍名于官府。<a id="a-BN"></a>自魏晋齐梁隋唐以来。<a id="a-BO"></a>始创招提聚四方学徒。<a id="a-BP"></a>择贤者规不肖。<a id="a-BQ"></a>俾智者导愚迷。<a id="a-BR"></a>由是宾主立上下分矣。<a id="a-BS"></a>夫四海之众聚于一寺。<a id="a-BT"></a>当其任者诚亦难能。<a id="a-BU"></a>要在终其大舍其小。<a id="a-BV"></a>先其急后其缓。<a id="a-BW"></a>不为私计专利于人。<a id="a-BX"></a>比汲汲为一身之谋者。<a id="a-BY"></a>实霄壤矣。<a id="a-BZ"></a>今黄龙以历代住持题其名于石。<a id="a-Ba"></a>使后之来者见而目之曰孰道德孰仁义孰公于众孰利于身。<a id="a-Bb"></a>呜呼可不惧乎(石刻)</p>
  <p id="aBc">张侍郎子韶谓妙喜曰。<a id="a-Bd"></a>夫禅林首座之职乃选贤之位。<a id="a-Be"></a>今诸方不问贤不肖。<a id="a-Bf"></a>例以此为侥幸之津途。<a id="a-Bg"></a>亦主法者失也。<a id="a-Bh"></a>然则像季固难得其人。<a id="a-Bi"></a>若择其履行稍优才德稍备。<a id="a-Bj"></a>识廉耻节义者居之。<a id="a-Bk"></a>与夫险进之徒亦差胜矣(可庵集)</p>
  <p id="aBl">妙喜谓子韶曰。<a id="a-Bm"></a>近代主法者无如真如哲。<a id="a-Bn"></a>善辅弼丛林莫若杨岐。<a id="a-Bo"></a>议者谓。<a id="a-Bp"></a>慈明真率作事忽略殊无避忌。<a id="a-Bq"></a>杨岐忘身事之。<a id="a-Br"></a>惟恐不周。<a id="a-Bs"></a>惟虑不办。<a id="a-Bt"></a>虽冲寒冒暑未尝急己惰容。<a id="a-Bu"></a>始自南源终于兴化。<a id="a-Bv"></a>仅三十载总柄纲律。<a id="a-Bw"></a>尽慈明之世而后已。<a id="a-Bx"></a>如真如者。<a id="a-By"></a>初自束包行脚逮于应世领徒。<a id="a-Bz"></a>为法忘躯。<a id="a-C0"></a>不啻如饥渴者。<a id="a-C1"></a>造次颠沛不遽色无疾言。<a id="a-C2"></a>夏不排窗。<a id="a-C3"></a>冬不附火。<a id="a-C4"></a>一室翛然凝尘满案。<a id="a-C5"></a>尝曰。<a id="a-C6"></a>衲子内无高明远见。<a id="a-C7"></a>外乏严师良友。<a id="a-C8"></a>鲜克有成器者。<a id="a-C9"></a>故当时执抝如孚铁脚倔强。<a id="a-CA"></a>如秀圆通诸公。<a id="a-CB"></a>皆望风而偃。<a id="a-CC"></a>嗟乎二老。<a id="a-CD"></a>实千载衲子之龟鉴也(可庵记闻)</p>
  <p id="aCE">子韶同妙喜万庵三人诣前堂本首座寮问疾。<a id="a-CF"></a>妙喜曰。<a id="a-CG"></a>林下人身安然后可以学道。<a id="a-CH"></a>万庵直谓不然。<a id="a-CI"></a>必欲学道不当更顾其身。<a id="a-CJ"></a>妙喜曰。<a id="a-CK"></a>尔遮汉又颠邪。<a id="a-CL"></a>子韶虽重妙喜之言。<a id="a-CM"></a>而终爱万庵之语为当(记闻)</p>
  <p id="aCN">子韶问妙喜。<a id="a-CO"></a>方今住持何先。<a id="a-CP"></a>妙喜曰。<a id="a-CQ"></a>安着禅和子不过钱谷而已。<a id="a-CR"></a>时万庵在座。<a id="a-CS"></a>以谓不然。<a id="a-CT"></a>计常住所得。<a id="a-CU"></a>善能撙节浮费。<a id="a-CV"></a>用之有道钱谷不胜数矣。<a id="a-CW"></a>何足为虑。<a id="a-CX"></a>然当今住持。<a id="a-CY"></a>惟得抱道衲子为先。<a id="a-CZ"></a>假使住持有智谋。<a id="a-Ca"></a>能储十年之粮。<a id="a-Cb"></a>座下无抱道衲子。<a id="a-Cc"></a>先圣所谓坐消信施仰愧龙天。<a id="a-Cd"></a>何补住持。<a id="a-Ce"></a>子韶曰。<a id="a-Cf"></a>首座所言极当。<a id="a-Cg"></a>妙喜回顾万庵曰。<a id="a-Ch"></a>一个个都似尔。<a id="a-Ci"></a>万庵休去(已上并见可庵集)</p>
  <p id="aCj">万庵颜和尚曰。<a id="a-Ck"></a>妙喜先师初住径山。<a id="a-Cl"></a>因夜参。<a id="a-Cm"></a>持论诸方。<a id="a-Cn"></a>及曹洞宗旨不已。<a id="a-Co"></a>次日音首座谓先师曰。<a id="a-Cp"></a>夫出世利生素非细事。<a id="a-Cq"></a>必欲扶振宗教。<a id="a-Cr"></a>当随时以救弊。<a id="a-Cs"></a>不必取目前之快。<a id="a-Ct"></a>和尚前日作禅和子持论诸方。<a id="a-Cu"></a>犹不可妄。<a id="a-Cv"></a>况今登宝华王座称善知识耶。<a id="a-Cw"></a>先师曰。<a id="a-Cx"></a>夜来一时之说焉。<a id="a-Cy"></a>首座曰。<a id="a-Cz"></a>圣贤之学本于天性。<a id="a-D0"></a>岂可率然。<a id="a-D1"></a>先师稽首谢之。<a id="a-D2"></a>首座犹说之不已。<a id="a-D3"></a>万庵曰。<a id="a-D4"></a>先师窜衡阳。<a id="a-D5"></a>贤侍者录贬词。<a id="a-D6"></a>揭示僧堂前。<a id="a-D7"></a>衲子如失父母涕泗愁叹。<a id="a-D8"></a>居不遑处。<a id="a-D9"></a>音首座诣众寮白之。<a id="a-DA"></a>曰人生祸患不可苟免。<a id="a-DB"></a>使妙喜平生如妇人女子。<a id="a-DC"></a>陆沉下板缄默不言。<a id="a-DD"></a>故无今日之事。<a id="a-DE"></a>况先圣所应为者不止于是。<a id="a-DF"></a>尔等何苦自伤。<a id="a-DG"></a>昔慈明琅琊谷泉大愚。<a id="a-DH"></a>结伴参汾阳。<a id="a-DI"></a>适当西北用兵。<a id="a-DJ"></a>遂易衣混火队中往。<a id="a-DK"></a>今径山衡阳相去不远。<a id="a-DL"></a>道路绝间关。<a id="a-DM"></a>山川无险阻。<a id="a-DN"></a>要见妙喜复何难乎。<a id="a-DO"></a>由是一众寂然。<a id="a-DP"></a>翌日相继而去(庐山智林集)</p>
  <p id="aDQ">万庵曰。<a id="a-DR"></a>先师移梅阳。<a id="a-DS"></a>衲子间有窃议者。<a id="a-DT"></a>音首座曰。<a id="a-DU"></a>大凡评论于人。<a id="a-DV"></a>当于有过中求无过。<a id="a-DW"></a>讵可于无过中求有过。<a id="a-DX"></a>夫不察其心而疑其迹。<a id="a-DY"></a>诚何以慰丛林公论。<a id="a-DZ"></a>且妙喜道德才器出于天性。<a id="a-Da"></a>立身行事惟义是从。<a id="a-Db"></a>其量度固过于人。<a id="a-Dc"></a>今造物抑之必有道矣。<a id="a-Dd"></a>安得不知其为法门异时之福耶。<a id="a-De"></a>闻者自此不复议论矣(智林集)</p>
  <p id="aDf">音首座谓万庵曰。<a id="a-Dg"></a>夫称善知识。<a id="a-Dh"></a>当洗濯其心以至公至正接纳四来。<a id="a-Di"></a>其间有抱道德仁义者。<a id="a-Dj"></a>虽有仇隙必须进之。<a id="a-Dk"></a>其或奸邪险薄者。<a id="a-Dl"></a>虽有私恩必须远之。<a id="a-Dm"></a>使来者各知所守一心同德。<a id="a-Dn"></a>而丛林安矣(与妙喜书)</p>
  <p id="aDo">又曰。<a id="a-Dp"></a>凡住持者。<a id="a-Dq"></a>孰不欲建立丛林。<a id="a-Dr"></a>而鲜能克振者。<a id="a-Ds"></a>以其忘道德废仁义舍法度任私情。<a id="a-Dt"></a>而致然也。<a id="a-Du"></a>诚念法门凋丧。<a id="a-Dv"></a>当正己以下人选贤以佐佑。<a id="a-Dw"></a>推奖宿德疏远小人。<a id="a-Dx"></a>节俭修于身德惠及于人。<a id="a-Dy"></a>然后所用执侍之人稍近老成者存之。<a id="a-Dz"></a>便佞者疏之。<a id="a-E0"></a>贵无丑恶之谤偏党之乱也。<a id="a-E1"></a>如此则马祖百丈可侔。<a id="a-E2"></a>临济德山可逮(智林集)</p>
  <p id="aE3">音首座曰。<a id="a-E4"></a>古之圣人以无灾为惧。<a id="a-E5"></a>乃曰。<a id="a-E6"></a>天岂弃不谷乎。<a id="a-E7"></a>范文子曰。<a id="a-E8"></a>惟圣人能内外无患。<a id="a-E9"></a>自非圣人外宁必内忧。<a id="a-EA"></a>古今贤达知其不能免。<a id="a-EB"></a>尝谨其始为之自防。<a id="a-EC"></a>是故人生稍有忧劳。<a id="a-ED"></a>未必不为终身之福。<a id="a-EE"></a>盖祸患谤辱虽尧舜不可逃。<a id="a-EF"></a>况其他乎(与妙喜书)</p>
  <p id="aEG">万庵颜和尚曰。<a id="a-EH"></a>比见丛林绝无老成之士。<a id="a-EI"></a>所至三百五百一人为主。<a id="a-EJ"></a>多人为伴据法王位。<a id="a-EK"></a>拈槌竖拂互相欺诳。<a id="a-EL"></a>纵有谈说不涉典章。<a id="a-EM"></a>宜其无老成人也。<a id="a-EN"></a>夫出世利生代佛扬化。<a id="a-EO"></a>非明心达本行解相应。<a id="a-EP"></a>讵敢为之。<a id="a-EQ"></a>譬如有人妄号帝王。<a id="a-ER"></a>自取诛灭。<a id="a-ES"></a>况复法王。<a id="a-ET"></a>如何妄窃。<a id="a-EU"></a>乌乎去圣逾远。<a id="a-EV"></a>水潦鹤之属。<a id="a-EW"></a>又复纵横使先圣化门日就沦溺。<a id="a-EX"></a>吾欲无言可乎。<a id="a-EY"></a>属庵居无事。<a id="a-EZ"></a>条陈伤风败教为害甚者一二。<a id="a-Ea"></a>流布丛林。<a id="a-Eb"></a>俾后生晚进知前辈兢兢业业。<a id="a-Ec"></a>以荷负大法为心。<a id="a-Ed"></a>如冰凌上行剑刃上走。<a id="a-Ee"></a>非苟名利也。<a id="a-Ef"></a>知我罪我。<a id="a-Eg"></a>吾无辞焉(智林集)</p>
  <p id="aEh">万庵曰古人上堂先提大法纲要审问大众。<a id="a-Ei"></a>学者出来请益遂形问答。<a id="a-Ej"></a>今人杜撰四句落韵诗。<a id="a-Ek"></a>唤作钓话。<a id="a-El"></a>一人突出众前。<a id="a-Em"></a>高吟古诗一联。<a id="a-En"></a>唤作骂阵。<a id="a-Eo"></a>俗恶俗恶可悲可痛。<a id="a-Ep"></a>前辈念生死事大对众决疑。<a id="a-Eq"></a>既以发明未起生灭心也。</p>
  <p id="aEr">万庵曰。<a id="a-Es"></a>夫名行尊宿至院。<a id="a-Et"></a>主人升座。<a id="a-Eu"></a>当谦恭叙谢。<a id="a-Ev"></a>屈尊就卑增重之语。<a id="a-Ew"></a>下座同首座大众。<a id="a-Ex"></a>请升于座庶闻法要。<a id="a-Ey"></a>多见近时。<a id="a-Ez"></a>相尚举古人公案。<a id="a-F0"></a>令对众批判。<a id="a-F1"></a>唤作验他。<a id="a-F2"></a>切莫萌此心。<a id="a-F3"></a>先圣为法忘情。<a id="a-F4"></a>同建法化互相詶唱。<a id="a-F5"></a>令法久住。<a id="a-F6"></a>肯容心生灭兴此恶念耶。<a id="a-F7"></a>礼以谦为主。<a id="a-F8"></a>宜深思之。</p>
  <p id="aF9">万庵曰。<a id="a-FA"></a>比见士大夫监司郡守入山有处。<a id="a-FB"></a>次日令侍者取覆长老。<a id="a-FC"></a>今日特为某官升座。<a id="a-FD"></a>此一节犹宜三思。<a id="a-FE"></a>然古来方册中虽载。<a id="a-FF"></a>皆是士大夫访寻知识而来。<a id="a-FG"></a>住持人因参次略提外护教门光辉泉石之意。<a id="a-FH"></a>既是家里人。<a id="a-FI"></a>说家里两三句淡话令彼生敬。<a id="a-FJ"></a>如郭公辅杨次公访白云。<a id="a-FK"></a>苏东坡黄太史见佛印。<a id="a-FL"></a>便是样子也。<a id="a-FM"></a>岂是特地妄为取笑识者。</p>
  <p id="aFN">万庵曰。<a id="a-FO"></a>古人入室先令挂牌。<a id="a-FP"></a>各人为生死事大。<a id="a-FQ"></a>踊跃来求决择。<a id="a-FR"></a>多见近时无问老病。<a id="a-FS"></a>尽令来纳降款。<a id="a-FT"></a>有麝自然香。<a id="a-FU"></a>安用公界驱之。<a id="a-FV"></a>因此妄生节目。<a id="a-FW"></a>宾主不安。<a id="a-FX"></a>主法者当思之。</p>
  <p id="aFY">万庵曰。<a id="a-FZ"></a>少林初祖衣法双传。<a id="a-Fa"></a>六世衣止不传。<a id="a-Fb"></a>取行解相应世其家业祖道愈光子孙益繁。<a id="a-Fc"></a>大鉴之后石头马祖皆嫡孙。<a id="a-Fd"></a>应般若多罗悬谶要假儿孙脚下行是也。<a id="a-Fe"></a>二大士玄言妙语流布寰区。<a id="a-Ff"></a>潜符密证者比比有之。<a id="a-Fg"></a>师法既众学无专门。<a id="a-Fh"></a>曹溪源流派别为五。<a id="a-Fi"></a>方圆任器水体是同。<a id="a-Fj"></a>各擅佳声力行己任。<a id="a-Fk"></a>等闲垂一言出一令网罗学者。<a id="a-Fl"></a>丛林鼎沸非苟然也。<a id="a-Fm"></a>由是互相詶唱显微阐幽。<a id="a-Fn"></a>或抑或扬佐佑法化。<a id="a-Fo"></a>语言无味如煮木札羹炊铁钉饭。<a id="a-Fp"></a>与后辈咬嚼目为拈古。<a id="a-Fq"></a>其颂始自汾阳。<a id="a-Fr"></a>暨雪窦宏其音显其旨。<a id="a-Fs"></a>汪洋乎不可涯。<a id="a-Ft"></a>后之作者。<a id="a-Fu"></a>驰骋雪窦而为之。<a id="a-Fv"></a>不顾道德之奚若。<a id="a-Fw"></a>务以文彩焕烂相鲜为美。<a id="a-Fx"></a>使后生晚进不克见古人浑淳大全之旨。<a id="a-Fy"></a>乌乎予游丛林及见前辈。<a id="a-Fz"></a>非古人语录不看。<a id="a-G0"></a>非百丈号令不行。<a id="a-G1"></a>岂特好古。<a id="a-G2"></a>盖今之人不足法也。<a id="a-G3"></a>望通人达士。<a id="a-G4"></a>知我于言外可矣。</p>
  <p id="aG5">万庵曰。<a id="a-G6"></a>比见衲子。<a id="a-G7"></a>好执偏见不通物情。<a id="a-G8"></a>轻信难回爱人佞己。<a id="a-G9"></a>顺之则美逆之则疏。<a id="a-GA"></a>纵有一知半解。<a id="a-GB"></a>返被此等恶习所蔽至白首而无成者多矣(已上并见智林集)</p>
  <p id="aGC">万庵曰。<a id="a-GD"></a>丛林所至邪说炽然。<a id="a-GE"></a>乃云。<a id="a-GF"></a>戒律不必持。<a id="a-GG"></a>定慧不必习。<a id="a-GH"></a>道德不必修。<a id="a-GI"></a>嗜欲不必去。<a id="a-GJ"></a>又引维摩圆觉为证。<a id="a-GK"></a>赞贪嗔痴杀盗淫为梵行。<a id="a-GL"></a>乌乎斯言。<a id="a-GM"></a>岂特起丛林今日之害。<a id="a-GN"></a>真法门万世之害也。<a id="a-GO"></a>且博地凡夫。<a id="a-GP"></a>贪嗔爱欲人我无明。<a id="a-GQ"></a>念念攀缘。<a id="a-GR"></a>如一鼎之沸。<a id="a-GS"></a>何由清冷。<a id="a-GT"></a>先圣必思大有于此者。<a id="a-GU"></a>遂设戒定慧三学以制之。<a id="a-GV"></a>庶可回也。<a id="a-GW"></a>今后生晚进戒律不持定。<a id="a-GX"></a>慧不习道。<a id="a-GY"></a>德不修。<a id="a-GZ"></a>专以博学强辩摇动流俗。<a id="a-Ga"></a>牵之莫返。<a id="a-Gb"></a>予固所谓斯言乃万世之害也。<a id="a-Gc"></a>惟正因行脚高士。<a id="a-Gd"></a>当以生死一着辨明持诚存信不为此辈牵引。<a id="a-Ge"></a>乃曰。<a id="a-Gf"></a>此言不可信。<a id="a-Gg"></a>犹鸩毒之粪蛇饮之水。<a id="a-Gh"></a>闻见犹不可。<a id="a-Gi"></a>况食之乎。<a id="a-Gj"></a>其杀人无疑矣。<a id="a-Gk"></a>识者自然远之矣(与草堂书)</p>
  <p id="aGl">万庵曰。<a id="a-Gm"></a>草堂弟子。<a id="a-Gn"></a>惟山堂有古人之风。<a id="a-Go"></a>住黄龙日。<a id="a-Gp"></a>知事公干必具威仪。<a id="a-Gq"></a>诣方丈受曲折。<a id="a-Gr"></a>然后备茶汤礼。<a id="a-Gs"></a>始终不易。<a id="a-Gt"></a>有智恩上座。<a id="a-Gu"></a>为母修冥福透下金二钱。<a id="a-Gv"></a>两日不寻。<a id="a-Gw"></a>圣僧才侍者。<a id="a-Gx"></a>因扫地而得之。<a id="a-Gy"></a>挂拾遗牌。<a id="a-Gz"></a>一众方知。<a id="a-H0"></a>盖主法者清净。<a id="a-H1"></a>所以上行下效也(清泉集)</p>
  <p id="aH2">万庵节俭以小参普说当供。<a id="a-H3"></a>衲子间有窃议者。<a id="a-H4"></a>万庵闻之曰。<a id="a-H5"></a>朝飨膏梁暮厌粗粝。<a id="a-H6"></a>人之常情。<a id="a-H7"></a>汝等既念生死事大。<a id="a-H8"></a>而相求于寂寞之滨。<a id="a-H9"></a>当思道业未办。<a id="a-HA"></a>去圣时遥。<a id="a-HB"></a>讵可朝夕事贪饕耶(真牧集)</p>
  <p id="aHC">万庵天性仁厚处躬廉约。<a id="a-HD"></a>寻常出示语句。<a id="a-HE"></a>辞简而义精。<a id="a-HF"></a>博学强记穷诘道理。<a id="a-HG"></a>不为苟止而妄随。<a id="a-HH"></a>与人评论古今。<a id="a-HI"></a>若身履其间。<a id="a-HJ"></a>听者晓然如目睹。<a id="a-HK"></a>衲子尝曰。<a id="a-HL"></a>终岁参学。<a id="a-HM"></a>不若一日听师谈论为得也(记闻)</p>
  <p id="aHN">万庵谓辩首座曰。<a id="a-HO"></a>圆悟师翁有言。<a id="a-HP"></a>今时禅和子。<a id="a-HQ"></a>少节义勿廉耻。<a id="a-HR"></a>士大夫多薄之。<a id="a-HS"></a>尔异时傥不免做遮般虫豸。<a id="a-HT"></a>常常在绳墨上行。<a id="a-HU"></a>勿趋势利佞人颜色。<a id="a-HV"></a>生死祸患一切任之。<a id="a-HW"></a>即是不出魔界而入佛界也(法语)</p>
  <p id="aHX">辩首座出世住庐山栖贤。<a id="a-HY"></a>常携一筇穿双屦。<a id="a-HZ"></a>过九江东林。<a id="a-Ha"></a>混融老见之呵曰。<a id="a-Hb"></a>师者人之模范也。<a id="a-Hc"></a>举止如此。<a id="a-Hd"></a>得不自轻。<a id="a-He"></a>主礼甚灭裂。<a id="a-Hf"></a>辩笑曰。<a id="a-Hg"></a>人生以适意为乐。<a id="a-Hh"></a>吾何咎焉。<a id="a-Hi"></a>援毫书偈而去。<a id="a-Hj"></a>偈曰。<a id="a-Hk"></a>勿谓栖贤穷。<a id="a-Hl"></a>身穷道不穷。<a id="a-Hm"></a>草鞋狞似虎。<a id="a-Hn"></a>拄杖活如龙。<a id="a-Ho"></a>渴饮曹溪水。<a id="a-Hp"></a>饥吞栗棘蓬。<a id="a-Hq"></a>铜头铁额汉。<a id="a-Hr"></a>尽在我山中。<a id="a-Hs"></a>混融览之有愧(月窟集)</p>
  <p id="aHt">辩公谓混融曰。<a id="a-Hu"></a>像龙不足致雨。<a id="a-Hv"></a>画饼安可充饥。<a id="a-Hw"></a>衲子内无实德外恃华巧。<a id="a-Hx"></a>犹如败漏之船。<a id="a-Hy"></a>盛涂丹艧。<a id="a-Hz"></a>使偶人驾之。<a id="a-I0"></a>安于陆地。<a id="a-I1"></a>则信然可观矣。<a id="a-I2"></a>一旦涉江湖犯风涛得不危乎(月窟集)</p>
  <p id="aI3">辩公曰。<a id="a-I4"></a>所谓长老者。<a id="a-I5"></a>代佛扬化。<a id="a-I6"></a>要在洁己。<a id="a-I7"></a>临众行事。<a id="a-I8"></a>当尽其诚。<a id="a-I9"></a>岂可择利害自分其心。<a id="a-IA"></a>在我为之固当如是。<a id="a-IB"></a>若其成与不成。<a id="a-IC"></a>虽先圣不能必。<a id="a-ID"></a>吾何苟乎(月窟集)</p>
  <p id="aIE">辩公曰。<a id="a-IF"></a>佛智住西禅。<a id="a-IG"></a>衲子务要整齐。<a id="a-IH"></a>惟水庵赋性冲澹奉身至薄。<a id="a-II"></a>昂昂然在稠人中。<a id="a-IJ"></a>曾不屑虑。<a id="a-IK"></a>佛智因见之呵曰。<a id="a-IL"></a>奈何[若/(若*若)]苴如此。<a id="a-IM"></a>水庵对曰。<a id="a-IN"></a>某非不好受用。<a id="a-IO"></a>直以贫无可为之具。<a id="a-IP"></a>若使有钱亦欲做一两件皮毛同入社火。<a id="a-IQ"></a>既贫固无如之何。<a id="a-IR"></a>佛智笑之。<a id="a-IS"></a>意其不可强。<a id="a-IT"></a>遂休去(月窟集)</p>
 </body>
</html>