<!doctype html>
<html id="z3IBWJe1G1" data-ver="737">
 <head>
  <meta charset="utf-8">
  <meta author="僧伽婆罗">
  <meta library="龙藏">
  <meta catalog="西土圣贤撰集">
  <meta period="梁">
 </head>
 <body>
  <h1 id="a1">阿育王经卷第十</h1>
  <h2 id="a2">优波笈多弟子因缘第八之二树因缘</h2>
  <p id="a3">南天竺国有一善男子。<a id="a-4"></a>于佛法出家。<a id="a-5"></a>而于其身为爱所缚。<a id="a-6"></a>以苏油摩身。<a id="a-7"></a>又用汤水以浴其身。<a id="a-8"></a>以种种饮食供养其身。<a id="a-9"></a>以其于身爱所缚故不得圣道。<a id="a-A"></a>即便思惟。<a id="a-B"></a>谁能为我说法。<a id="a-C"></a>闻摩偷罗国有一比丘名优波笈多。<a id="a-D"></a>佛之所记。<a id="a-E"></a>教化弟子中最为第一乃至往摩偷罗国优波笈多处。<a id="a-F"></a>至已礼足而说言。<a id="a-G"></a>大德。<a id="a-H"></a>佛已涅槃。<a id="a-I"></a>大德。<a id="a-J"></a>应作佛事。<a id="a-K"></a>为我说法。<a id="a-L"></a>时优波笈多见其最后身为爱所缚。<a id="a-M"></a>又语言。<a id="a-N"></a>善男子。<a id="a-O"></a>能受我教。<a id="a-P"></a>当为汝说。<a id="a-Q"></a>答言。<a id="a-R"></a>如是。<a id="a-S"></a>时优波笈多将其入山。<a id="a-T"></a>于山中以神通力化作大树语言。<a id="a-U"></a>汝当上此大树。<a id="a-V"></a>是时比丘即便上树。<a id="a-W"></a>又于树下化作大坑深广一千肘。<a id="a-X"></a>又语比丘。<a id="a-Y"></a>汝当次第放二脚。<a id="a-Z"></a>比丘受教即便放脚。<a id="a-a"></a>又复语言。<a id="a-b"></a>令放一手。<a id="a-c"></a>亦便受教。<a id="a-d"></a>又语言。<a id="a-e"></a>复放一手。<a id="a-f"></a>比丘答言。<a id="a-g"></a>若复放手便堕坑死。<a id="a-h"></a>优波笈多言。<a id="a-i"></a>我先共约。<a id="a-j"></a>一切受教。<a id="a-k"></a>汝今云何不受我言。<a id="a-l"></a>是时比丘身爱即灭放手而堕不见树坑。<a id="a-m"></a>是时优波笈多即为说法。<a id="a-n"></a>精进思惟得阿罗汉果。<a id="a-o"></a>乃至取筹置石室中。</p>
  <p data-pb></p>
  <h2 id="ap">悭因缘</h2>
  <p id="aq">偷罗国有善男子。<a id="a-r"></a>于优波笈多处出家而大悭。<a id="a-s"></a>以其悭故不得圣道。<a id="a-t"></a>优波笈多语言。<a id="a-u"></a>汝当布施。<a id="a-v"></a>汝今出家已得第一物。<a id="a-w"></a>不须复觅余物。<a id="a-x"></a>又复以法得他供养。<a id="a-y"></a>乃至得饮食入钵中者应当布施。<a id="a-z"></a>若不能广施。<a id="a-10"></a>随所得食当分施比坐二人。<a id="a-11"></a>至一日二日。<a id="a-12"></a>以有悭故犹不肯与。<a id="a-13"></a>时比坐二人皆阿罗汉。<a id="a-14"></a>至满三日多得饮食方分二人。<a id="a-15"></a>尔时优波笈多教化说法。<a id="a-16"></a>即便思惟得阿罗汉果。<a id="a-17"></a>乃至取筹置石室中。</p>
  <p data-pb></p>
  <h2 id="a18">鬼因缘</h2>
  <p id="a19">尔时摩偷罗国有一善男子。<a id="a-1A"></a>于优波笈多所出家。<a id="a-1B"></a>多喜睡眠。<a id="a-1C"></a>优波笈多为其说法。<a id="a-1D"></a>将至林中。<a id="a-1E"></a>在一树下坐禅。<a id="a-1F"></a>而复睡眠。<a id="a-1G"></a>时优波笈多为令其畏。<a id="a-1H"></a>化作一鬼而有七头。<a id="a-1I"></a>当其前手捉树枝身悬空中。<a id="a-1J"></a>比丘见已即便惊觉生大怖畏。<a id="a-1K"></a>即从坐起还其本处。<a id="a-1L"></a>优波笈多令还坐禅处。<a id="a-1M"></a>时彼比丘白言和上彼林中有一鬼七头。<a id="a-1N"></a>当我前手捉树枝悬在空中。<a id="a-1O"></a>此甚可畏。<a id="a-1P"></a>优波笈多言。<a id="a-1Q"></a>比丘。<a id="a-1R"></a>此鬼不足畏。<a id="a-1S"></a>睡眠之心是最可畏。<a id="a-1T"></a>若比丘为鬼所杀不入生死。<a id="a-1U"></a>若为睡眠所杀则生死无穷。<a id="a-1V"></a>比丘即还坐禅之处复见此鬼。<a id="a-1W"></a>畏此鬼故不敢睡眠。<a id="a-1X"></a>是时比丘精进思惟得阿罗汉果。<a id="a-1Y"></a>乃至取筹置石室中。</p>
  <h2 id="a1Z">虫食因缘</h2>
  <p id="a1a">尔时摩偷罗国有一善男子。<a id="a-1b"></a>于优波笈多所出家。<a id="a-1c"></a>优波笈多为其说法。<a id="a-1d"></a>是时比丘精进思惟。<a id="a-1e"></a>意但为得须陀洹果。<a id="a-1f"></a>不放逸故脱恶道怖。<a id="a-1g"></a>七生天上七生人中。<a id="a-1h"></a>受人天乐当入涅槃。<a id="a-1i"></a>时优波笈多见其意。<a id="a-1j"></a>共入摩偷罗国次第乞食。<a id="a-1k"></a>至旃陀罗舍。<a id="a-1l"></a>有旃陀罗子得须陀洹果。<a id="a-1m"></a>身有恶病。<a id="a-1n"></a>一切身体为虫所食。<a id="a-1o"></a>口气臭秽。<a id="a-1p"></a>优波笈多语弟子言。<a id="a-1q"></a>汝观此小儿。<a id="a-1r"></a>须陀洹受如此苦。<a id="a-1s"></a>而说偈言。</p>
  <p id="a1t">生旃陀罗姓　　乐着于三有</p>
  <p id="a1u">恶虫食其体　　为爱自在故</p>
  <p id="a1v">入于三有苦　　汝当见佛子</p>
  <p id="a1w">此人已得道　　能覆三恶道</p>
  <p id="a1x">以其放逸故　　生旃陀罗姓</p>
  <p id="a1y">汝莫作此意　　当观三有苦</p>
  <p id="a1z">为脱三有苦　　我当为汝说</p>
  <p id="a20">汝当作精进　　为于解脱故</p>
  <p id="a21">生死无有实　　犹如芭蕉林</p>
  <p id="a22">比丘问言。<a id="a-23"></a>此人以何业缘得须陀洹而受此苦。<a id="a-24"></a>优波笈多答言。<a id="a-25"></a>是其先于释迦牟尼法中出家。<a id="a-26"></a>众僧坐禅其为维那。<a id="a-27"></a>是时僧中有一罗汉。<a id="a-28"></a>有此恶病搔刮作声。<a id="a-29"></a>维那语言。<a id="a-2A"></a>虫食汝体耶。<a id="a-2B"></a>而作此声。<a id="a-2C"></a>即牵臂出而语之言。<a id="a-2D"></a>汝入旃陀罗室。<a id="a-2E"></a>是时阿罗汉语维那言。<a id="a-2F"></a>善男子。<a id="a-2G"></a>汝当精进莫住生死受苦。<a id="a-2H"></a>是维那即忏悔之。<a id="a-2I"></a>忏悔竟得须陀洹果。<a id="a-2J"></a>便自念言。<a id="a-2K"></a>我已得须陀洹果。<a id="a-2L"></a>不复精进。<a id="a-2M"></a>昔维那者是今小儿。<a id="a-2N"></a>以骂罗汉及牵其出令入旃陀罗处。<a id="a-2O"></a>今得此报。<a id="a-2P"></a>是时比丘闻此事深生怖畏。<a id="a-2Q"></a>勤修精进即得阿罗汉果。<a id="a-2R"></a>时优波笈多复化旃陀罗子。<a id="a-2S"></a>旃陀罗子即厌欲界得阿那含果。<a id="a-2T"></a>即便命终生五净居。<a id="a-2U"></a>乃至取筹置石室中。</p>
  <p data-pb></p>
  <h2 id="a2V">骨想因缘</h2>
  <p id="a2W">摩偷罗国有一善男子。<a id="a-2X"></a>于优波笈多出家。<a id="a-2Y"></a>优波笈多为其说不净观等。<a id="a-2Z"></a>以不净观折伏烦恼令不得起。<a id="a-2a"></a>其意谓言。<a id="a-2b"></a>已作所作。<a id="a-2c"></a>不复精进。<a id="a-2d"></a>优波笈多言。<a id="a-2e"></a>善男子。<a id="a-2f"></a>汝当精进。<a id="a-2g"></a>勿作放逸。<a id="a-2h"></a>答言。<a id="a-2i"></a>我已作所作得阿罗汉。<a id="a-2j"></a>优波笈多言。<a id="a-2k"></a>善男子。<a id="a-2l"></a>汝见乾陀罗国(翻地持)治下名为凿石有酤酒女人不。<a id="a-2m"></a>此女人自言得道。<a id="a-2n"></a>如汝不异。<a id="a-2o"></a>烦恼未断而自言断。<a id="a-2p"></a>是增上慢。<a id="a-2q"></a>汝今观此女人为得道不。<a id="a-2r"></a>比丘答言。<a id="a-2s"></a>我未能见。<a id="a-2t"></a>欲向彼国。<a id="a-2u"></a>师即听之。<a id="a-2v"></a>是时比丘至乾陀罗国治下。<a id="a-2w"></a>有寺名为土石。<a id="a-2x"></a>即入彼寺消息。<a id="a-2y"></a>早起着衣持钵入聚落乞食。<a id="a-2z"></a>是时酤酒女人取食欲与。<a id="a-30"></a>而比丘见此女故淫欲变心。<a id="a-31"></a>便自取钵中麨酪与此女人。<a id="a-32"></a>女人见之亦淫欲变心而露齿笑。<a id="a-33"></a>是比丘未触其身。<a id="a-34"></a>又未共语。<a id="a-35"></a>已变其心。<a id="a-36"></a>时比丘见其笑露齿。<a id="a-37"></a>即又得不净观。<a id="a-38"></a>乃至观其身一切皆作白骨。<a id="a-39"></a>作是观已得阿罗汉果。<a id="a-3A"></a>作所作竟。<a id="a-3B"></a>而说偈言。</p>
  <p id="a3C">痴人无知　　见外好色　　便生贪着</p>
  <p id="a3D">有智慧人　　见内恶色　　即得解脱</p>
  <p id="a3E">若无明者　　为色所缚　　若明智者</p>
  <p id="a3F">于色解脱　　从今此身　　莫舍不净</p>
  <p id="a3G">又于此身　　莫更庄严　　以实观身</p>
  <p id="a3H">即得解脱</p>
  <p id="a3I">尔时比丘还摩偷罗国优波笈多处。<a id="a-3J"></a>优波笈多问言汝见此女人不。<a id="a-3K"></a>答言。<a id="a-3L"></a>依法见。<a id="a-3M"></a>乃至取筹置石室中。</p>
  <p data-pb></p>
  <h2 id="a3N">贪因缘</h2>
  <p id="a3O">时摩偷罗国有一长者。<a id="a-3P"></a>初甚巨富后渐渐贫。<a id="a-3Q"></a>唯有五百银钱。<a id="a-3R"></a>生心念言。<a id="a-3S"></a>欲于佛法出家修道。<a id="a-3T"></a>若我出家之后。<a id="a-3U"></a>须汤药衣服当用买之。<a id="a-3V"></a>乃至往优波笈多所出家。<a id="a-3W"></a>日日令给使人守护银钱。<a id="a-3X"></a>时优波笈多言。<a id="a-3Y"></a>善男子。<a id="a-3Z"></a>出家之法应少欲知足。<a id="a-3a"></a>汝何用是五百银钱为。<a id="a-3b"></a>当以此物供养众僧。<a id="a-3c"></a>比丘答言。<a id="a-3d"></a>此是我汤药三衣直。<a id="a-3e"></a>优波笈多令其入房化作一千银钱而语言。<a id="a-3f"></a>此是汤药三衣直。<a id="a-3g"></a>当以与汝。<a id="a-3h"></a>是比丘闻已。<a id="a-3i"></a>即舍其五百银钱施与众僧。<a id="a-3j"></a>优波笈多为其说法。<a id="a-3k"></a>是时比丘精进思惟得阿罗汉果。<a id="a-3l"></a>乃至取筹置石室中。</p>
  <p data-pb></p>
  <h2 id="a3m">箭刷因缘</h2>
  <p id="a3n">时摩偷罗国有一善男子。<a id="a-3o"></a>于优波笈多所出家修道。<a id="a-3p"></a>时优波笈多为其说法。<a id="a-3q"></a>是比丘精进思惟得须陀洹果。<a id="a-3r"></a>即生心念。<a id="a-3s"></a>我恶道已覆。<a id="a-3t"></a>应作已作。<a id="a-3u"></a>优波笈多言。<a id="a-3v"></a>善男子。<a id="a-3w"></a>汝当精进。<a id="a-3x"></a>莫作放逸。<a id="a-3y"></a>比丘答言。<a id="a-3z"></a>我已得须陀洹果。<a id="a-40"></a>恶道已覆。<a id="a-41"></a>不复放逸。<a id="a-42"></a>我当七生天上七生人中受人天乐然后涅槃。<a id="a-43"></a>时优波笈多。<a id="a-44"></a>为欲令其生怖畏故。<a id="a-45"></a>早起着衣持钵共入摩偷罗国。<a id="a-46"></a>次第乞食到旃陀罗舍。<a id="a-47"></a>有旃陀罗子得须陀洹。<a id="a-48"></a>身有恶疮。<a id="a-49"></a>医师语言。<a id="a-4A"></a>汝当取箭刷刷疮令其血出。<a id="a-4B"></a>我当傅药。<a id="a-4C"></a>其人闻已。<a id="a-4D"></a>日日常以箭刷刷身。<a id="a-4E"></a>优波笈多见已示其弟子语言。<a id="a-4F"></a>善男子。<a id="a-4G"></a>汝见须陀洹受此苦不。<a id="a-4H"></a>比丘答言。<a id="a-4I"></a>和上何业所造。<a id="a-4J"></a>优波笈多言。<a id="a-4K"></a>此人于释迦牟尼正觉法中出家。<a id="a-4L"></a>有一比丘作维那监视坐禅。<a id="a-4M"></a>于众僧中有一阿罗汉入禅处坐禅。<a id="a-4N"></a>身有疮疥即便搔刮。<a id="a-4O"></a>是维那语言。<a id="a-4P"></a>大德。<a id="a-4Q"></a>汝何不取箭刷刷身而令作声。<a id="a-4R"></a>又牵其手出坐禅处语言。<a id="a-4S"></a>汝当往旃陀罗舍莫乱众僧。<a id="a-4T"></a>时阿罗汉答言。<a id="a-4U"></a>善男子。<a id="a-4V"></a>汝当精进。<a id="a-4W"></a>莫作放逸受生死苦。<a id="a-4X"></a>是时维那闻是语已。<a id="a-4Y"></a>便向大德忏悔。<a id="a-4Z"></a>忏悔竟即得须陀洹果。<a id="a-4a"></a>是比丘即生心念。<a id="a-4b"></a>我恶道已覆。<a id="a-4c"></a>不复精进。<a id="a-4d"></a>优波笈多语弟子言。<a id="a-4e"></a>先坐禅维那即此旃陀罗子。<a id="a-4f"></a>以其先世语阿罗汉汝何不取箭刷刷身。<a id="a-4g"></a>是故今日得此果报用箭刷刷身。<a id="a-4h"></a>先世又语大德汝往旃陀罗家是故今生旃陀罗姓。<a id="a-4i"></a>时优波笈多弟子闻此语已心生怖畏。<a id="a-4j"></a>精进思惟即得阿罗汉果。<a id="a-4k"></a>优波</p>
  <p data-pb></p>
  <h2 id="a4l">亲情因缘</h2>
  <p id="a4m">尔时摩偷罗国有一长者。<a id="a-4n"></a>生一儿一岁便死。<a id="a-4o"></a>复生一长者家二岁便死。<a id="a-4p"></a>更生一长者家三岁便死。<a id="a-4q"></a>如是四处五处六处七处。<a id="a-4r"></a>于第七处生至年七岁。<a id="a-4s"></a>时有劫抄。<a id="a-4t"></a>将是小儿入于山中。<a id="a-4u"></a>时优波笈多思惟见此众生最后为摄受故。<a id="a-4v"></a>往至山中结跏趺坐。<a id="a-4w"></a>化作四种兵。<a id="a-4x"></a>象马车步。<a id="a-4y"></a>彼劫畏故往优波笈多所。<a id="a-4z"></a>优波笈多即摄神通为其说法。<a id="a-50"></a>彼劫闻法见四真谛。<a id="a-51"></a>于佛法中出家修道。<a id="a-52"></a>即以小儿与优波笈多。<a id="a-53"></a>时优波笈多令其出家说法教化。<a id="a-54"></a>小儿精进思惟得阿罗汉果。<a id="a-55"></a>既得果已即自思惟。<a id="a-56"></a>见其父母生大苦恼。<a id="a-57"></a>还父母处。<a id="a-58"></a>说言。<a id="a-59"></a>父母莫生苦恼。<a id="a-5A"></a>是时父母见其儿还生大欢喜。<a id="a-5B"></a>罗汉小儿即为父母说法。<a id="a-5C"></a>乃至令得须陀洹果。<a id="a-5D"></a>复往第六父母处白言。<a id="a-5E"></a>父母。<a id="a-5F"></a>莫生忧恼。<a id="a-5G"></a>我是汝子。<a id="a-5H"></a>汝先所生。<a id="a-5I"></a>汝所长养。<a id="a-5J"></a>至六岁而死。<a id="a-5K"></a>父母闻之心大欢喜。<a id="a-5L"></a>即为父母说法得须陀洹果。<a id="a-5M"></a>如是第五第四第三第二乃至第一父母。<a id="a-5N"></a>悉为说法教化得须陀洹果。<a id="a-5O"></a>乃至取筹置石室中。</p>
  <h2 id="a5P">江因缘</h2>
  <p id="a5Q">尔时摩偷罗国有一善男子。<a id="a-5R"></a>于优波笈多所出家。<a id="a-5S"></a>优波笈多为其说法。<a id="a-5T"></a>精进修行即得世间四禅。<a id="a-5U"></a>得初禅定生须陀洹想。<a id="a-5V"></a>得第二禅生斯陀含想。<a id="a-5W"></a>得第三禅生阿那含想。<a id="a-5X"></a>得第四禅生阿罗汉想。<a id="a-5Y"></a>不复精进。<a id="a-5Z"></a>优波笈多言。<a id="a-5a"></a>善男子。<a id="a-5b"></a>汝当精进。<a id="a-5c"></a>莫作放逸。<a id="a-5d"></a>弟子答言。<a id="a-5e"></a>我所作已办得阿罗汉果。<a id="a-5f"></a>时优波笈多方便教化言。<a id="a-5g"></a>善男子。<a id="a-5h"></a>汝可往中天竺国。<a id="a-5i"></a>比丘便往。<a id="a-5j"></a>优波笈多于其中路化作五百贾客共游山中。<a id="a-5k"></a>复化作五百劫贼来杀贾客。<a id="a-5l"></a>比丘见劫欲来杀之生大怖畏。<a id="a-5m"></a>即自思惟我非罗汉。<a id="a-5n"></a>若是罗汉不应怖畏。<a id="a-5o"></a>我当是阿那含。<a id="a-5p"></a>于贾客中有一长者女失伴无侣。<a id="a-5q"></a>女人见比丘即礼其足。<a id="a-5r"></a>便语比丘。<a id="a-5s"></a>圣人今者愿将我去。<a id="a-5t"></a>比丘语言。<a id="a-5u"></a>世尊有制。<a id="a-5v"></a>不得独与一女人同路行。<a id="a-5w"></a>汝今去我如师子见远以随我行。<a id="a-5x"></a>优波笈多复化作大江。<a id="a-5y"></a>是比丘入水欲渡江而在水下。<a id="a-5z"></a>女人亦渡江而在水上。<a id="a-60"></a>比丘见此女人在江中将欲没。<a id="a-61"></a>即便思惟。<a id="a-62"></a>世尊已听。<a id="a-63"></a>若见女人水中欲死牵出无罪。<a id="a-64"></a>思惟竟。<a id="a-65"></a>即便牵出。<a id="a-66"></a>牵出之后便起欲心。<a id="a-67"></a>而复思惟。<a id="a-68"></a>我非是阿那含。<a id="a-69"></a>阿那含者无有欲心。<a id="a-6A"></a>我应是斯陀含须陀洹。<a id="a-6B"></a>乃至将女人上岸。<a id="a-6C"></a>便作思惟。<a id="a-6D"></a>我于今者欲舍一切戒与此女人为居。<a id="a-6E"></a>时优波笈多即摄神通在其前立语言。<a id="a-6F"></a>善男子。<a id="a-6G"></a>汝是阿罗汉耶。<a id="a-6H"></a>是时比丘即向优波笈多忏悔。<a id="a-6I"></a>优波笈多为其说法。<a id="a-6J"></a>比丘精进思惟即得阿罗汉果。<a id="a-6K"></a>乃至取筹置石室中。</p>
  <h2 id="a6L">觉因缘</h2>
  <p id="a6M">尔时摩偷罗国有一长者儿。<a id="a-6N"></a>典领家业未经几时。<a id="a-6O"></a>而白父母。<a id="a-6P"></a>听我出家。<a id="a-6Q"></a>乃至优波笈多与其出家。<a id="a-6R"></a>即为说法。<a id="a-6S"></a>令入山坐禅。<a id="a-6T"></a>比丘受教即入山中。<a id="a-6U"></a>在一树下结跏趺坐。<a id="a-6V"></a>是比丘未出家时有妇端正。<a id="a-6W"></a>及其坐禅思惟其妇。<a id="a-6X"></a>时优波笈多化作其妇以住其前。<a id="a-6Y"></a>比丘见已而语之言。<a id="a-6Z"></a>汝何故来。<a id="a-6a"></a>女人答言。<a id="a-6b"></a>汝唤我来。<a id="a-6c"></a>比丘语言。<a id="a-6d"></a>我在此坐。<a id="a-6e"></a>未曾出言。<a id="a-6f"></a>云何唤汝。<a id="a-6g"></a>女人答言。<a id="a-6h"></a>汝以觉观唤我。<a id="a-6i"></a>非是发言。<a id="a-6j"></a>时彼女人即说偈言。</p>
  <p id="a6k">惭愧有二种　　谓口及与心</p>
  <p id="a6l">于此二种中　　心惭愧为最</p>
  <p id="a6m">若无有心觉　　则无口言说</p>
  <p id="a6n">乃至优波笈多。<a id="a-6o"></a>还摄神力复其本身。<a id="a-6p"></a>在其前住而说偈言。</p>
  <p id="a6q">若汝不乐　　观彼女人　　若不欲见</p>
  <p id="a6r">则不思惟　　若汝舍欲　　不应当乐</p>
  <p id="a6s">譬如人吐　　不复欲食</p>
  <p id="a6t">优波笈多更为说法。<a id="a-6u"></a>精进思惟得阿罗汉果。<a id="a-6v"></a>便说偈言。</p>
  <p id="a6w">和上见实　　已教化我　　我敬彼故</p>
  <p id="a6x">即得圣道</p>
  <p id="a6y">乃至取筹置石室中。</p>
  <p data-pb></p>
  <h2 id="a6z">放牛因缘</h2>
  <p id="a70">时优波笈多欲往中天竺国。<a id="a-71"></a>于其中路有五百放牛人。<a id="a-72"></a>时五百放牛人见优波笈多便到其所。<a id="a-73"></a>优波笈多即为说法。<a id="a-74"></a>既闻法已得见四谛。<a id="a-75"></a>便以牛施优波笈多。<a id="a-76"></a>即于其所出家修道。<a id="a-77"></a>优波笈多为其说法。<a id="a-78"></a>皆得阿罗汉果。<a id="a-79"></a>乃至取筹置石室中。</p>
  <p data-pb></p>
  <h2 id="a7A">化人因缘</h2>
  <p id="a7B">时摩偷罗国有一善男子。<a id="a-7C"></a>于优波笈多所出家修道。<a id="a-7D"></a>优波笈多为其说法既闻法已得世间四禅。<a id="a-7E"></a>于初禅定生须陀洹果想。<a id="a-7F"></a>于二禅定生斯陀含果想。<a id="a-7G"></a>于三禅定生阿那含果想。<a id="a-7H"></a>于四禅定生阿罗汉果想。<a id="a-7I"></a>言我已作所作便生懈怠。<a id="a-7J"></a>不复精进。<a id="a-7K"></a>优波笈多言。<a id="a-7L"></a>汝当精进莫作放逸。<a id="a-7M"></a>比丘答言。<a id="a-7N"></a>我已作所作乃至得阿罗汉果。<a id="a-7O"></a>优波笈多教其入山坐禅。<a id="a-7P"></a>复化作比丘。<a id="a-7Q"></a>共其坐禅令其咨受。<a id="a-7R"></a>时化比丘教其禅法。<a id="a-7S"></a>又问言。<a id="a-7T"></a>谁为汝出家。<a id="a-7U"></a>和上是谁。<a id="a-7V"></a>比丘答言。<a id="a-7W"></a>优波笈多是我和上。<a id="a-7X"></a>为我出家。<a id="a-7Y"></a>化比丘言。<a id="a-7Z"></a>汝大功德。<a id="a-7a"></a>得优波笈多无相佛为汝作师。<a id="a-7b"></a>复问。<a id="a-7c"></a>汝读诵何经。<a id="a-7d"></a>为修多罗毗尼摩得勒</p>
  <p data-pb></p>
  <h2 id="a7e">不乐住处因缘</h2>
  <p id="a7f">时摩偷罗国有一长者子。<a id="a-7g"></a>典领家事未经几时心念欲出家。<a id="a-7h"></a>白其父母。<a id="a-7i"></a>听我出家修道。<a id="a-7j"></a>父母答言。<a id="a-7k"></a>我无有儿。<a id="a-7l"></a>唯有汝耳。<a id="a-7m"></a>我今未死。<a id="a-7n"></a>云何舍我出家。<a id="a-7o"></a>是儿闻父母言心生忧恼。<a id="a-7p"></a>乃至六日不食。<a id="a-7q"></a>是时父母听其出家。<a id="a-7r"></a>而语言。<a id="a-7s"></a>汝出家已当数看我。<a id="a-7t"></a>答言如是。<a id="a-7u"></a>即便往至优波笈多所出家。<a id="a-7v"></a>出家竟念言。<a id="a-7w"></a>昔与父母有约。<a id="a-7x"></a>出家之后当数看父母。<a id="a-7y"></a>白和上言。<a id="a-7z"></a>往父母处。<a id="a-80"></a>是其先妻。<a id="a-81"></a>为其懊恼不复严饰。<a id="a-82"></a>比丘见之语言。<a id="a-83"></a>我当舍戒还家。<a id="a-84"></a>又往优波笈多处。<a id="a-85"></a>至已礼足说言。<a id="a-86"></a>和上一心我欲舍戒还我本处。<a id="a-87"></a>优波笈多言。<a id="a-88"></a>善男子。<a id="a-89"></a>汝莫作此思惟。<a id="a-8A"></a>且待少时。<a id="a-8B"></a>我欲知汝意。<a id="a-8C"></a>令汝意满后可舍戒。<a id="a-8D"></a>复令其往摩偷罗国。<a id="a-8E"></a>化其妇死四人担之从彼国出。<a id="a-8F"></a>是时比丘还看父母。<a id="a-8G"></a>而于中路见死尸出。<a id="a-8H"></a>问担尸者。<a id="a-8I"></a>此是何人。<a id="a-8J"></a>彼人答言。<a id="a-8K"></a>有一长者儿某甲新出家。<a id="a-8L"></a>是其妇。<a id="a-8M"></a>为其懊恼而死。<a id="a-8N"></a>我今移之置尸陀林。<a id="a-8O"></a>比丘闻之便随其去欲见其身。<a id="a-8P"></a>优波笈多化此死尸多出虫血。<a id="a-8Q"></a>比丘见已入不净观。<a id="a-8R"></a>思惟精进得阿罗汉果。<a id="a-8S"></a>已作所作往优波笈多处顶礼其足。<a id="a-8T"></a>优波笈多言。<a id="a-8U"></a>汝见妇不。<a id="a-8V"></a>答言。<a id="a-8W"></a>依法而见。<a id="a-8X"></a>乃至取筹置石室中。</p>
  <p data-pb></p>
  <h2 id="a8Y">锡杖因缘</h2>
  <p id="a8Z">是时摩偷罗国有一善男子。<a id="a-8a"></a>于优波笈多所出家。<a id="a-8b"></a>时优波笈多为其说法。<a id="a-8c"></a>闻法已得世间四禅。<a id="a-8d"></a>比丘念言。<a id="a-8e"></a>我所作已作不复精进。<a id="a-8f"></a>优波笈多言。<a id="a-8g"></a>善男子。<a id="a-8h"></a>汝当精进莫作放逸。<a id="a-8i"></a>答言和上。<a id="a-8j"></a>我已作所作得阿罗汉果。<a id="a-8k"></a>时和上令其执锡杖早起着衣持钵。<a id="a-8l"></a>往众僧前然后入国。<a id="a-8m"></a>是时有五百优婆塞。<a id="a-8n"></a>皆持饮食随其后行。<a id="a-8o"></a>比丘见已知他重之。<a id="a-8p"></a>谓言己是胜功德人便起我慢。<a id="a-8q"></a>复更思惟。<a id="a-8r"></a>我非罗汉。<a id="a-8s"></a>阿罗汉者。<a id="a-8t"></a>无有我我所慢。<a id="a-8u"></a>乃至往和上处。<a id="a-8v"></a>白和上言。<a id="a-8w"></a>我未得圣道。<a id="a-8x"></a>当为说法。<a id="a-8y"></a>优波笈多即为说法。<a id="a-8z"></a>比丘思惟即得阿罗汉果。<a id="a-90"></a>乃至取筹置石室中。</p>
  <h2 id="a91">善见因缘</h2>
  <p id="a92">尔时罽宾国有一比丘名善见。<a id="a-93"></a>得世间四禅。<a id="a-94"></a>龙王所贵。<a id="a-95"></a>时罽宾国炎旱无雨。<a id="a-96"></a>一切大众请此比丘欲令降雨。<a id="a-97"></a>优波笈多思惟。<a id="a-98"></a>欲化善见。<a id="a-99"></a>今正是时。<a id="a-9A"></a>优波笈多方便教化。<a id="a-9B"></a>令十二年无雨。<a id="a-9C"></a>外道见相。<a id="a-9D"></a>语大众言。<a id="a-9E"></a>过十二年乃当有雨。<a id="a-9F"></a>大众闻此言而生忧恼。<a id="a-9G"></a>往优波笈多处请令降雨。<a id="a-9H"></a>优波笈多言。<a id="a-9I"></a>我不当请雨。<a id="a-9J"></a>罽宾国有一比丘名善见。<a id="a-9K"></a>汝可求之。<a id="a-9L"></a>时摩偷罗国大众。<a id="a-9M"></a>遣使至善见所请其求雨。<a id="a-9N"></a>善见得四禅神通。<a id="a-9O"></a>以神通力往摩偷罗国。<a id="a-9P"></a>乃至大众请其求雨。<a id="a-9Q"></a>是时善见即为降雨满阎浮提地。<a id="a-9R"></a>阎浮提人患此大水。<a id="a-9S"></a>大众心谓。<a id="a-9T"></a>善见比丘降此大雨。<a id="a-9U"></a>胜优波笈多。<a id="a-9V"></a>是时善见多人随从出摩偷罗国。<a id="a-9W"></a>优波笈多少人随从入摩偷罗国。<a id="a-9X"></a>时善见比丘见其自身随从者多。<a id="a-9Y"></a>见优波笈多随从者少。<a id="a-9Z"></a>便生慢心。<a id="a-9a"></a>复思惟言。<a id="a-9b"></a>我非罗汉。<a id="a-9c"></a>阿罗汉者无有慢心。<a id="a-9d"></a>即往优波笈多所。<a id="a-9e"></a>至已礼足而白言。<a id="a-9f"></a>佛已涅槃。<a id="a-9g"></a>大德今作佛事。<a id="a-9h"></a>为我说法。<a id="a-9i"></a>优波笈多言。<a id="a-9j"></a>佛所说戒汝不正守护。<a id="a-9k"></a>自谓胜我而生憍慢。<a id="a-9l"></a>佛处处说听比丘请雨。<a id="a-9m"></a>乃至优波笈多为其说法。<a id="a-9n"></a>比丘闻法思惟精进得阿罗汉果。<a id="a-9o"></a>乃至取筹置石室中。</p>
  <h2 id="a9p">寺封因缘</h2>
  <p id="a9q">尔时优波笈多。<a id="a-9r"></a>于摩偷罗国起寺非壹乃至百数。<a id="a-9s"></a>时摩偷罗国王名真多柯。<a id="a-9t"></a>无有信心恼乱众僧及给事檀越。<a id="a-9u"></a>时无量众僧及给事檀越。<a id="a-9v"></a>往至优波笈多所。<a id="a-9w"></a>说如是事。<a id="a-9x"></a>优波笈多思惟。<a id="a-9y"></a>若我遣使白阿育王。<a id="a-9z"></a>恐阿育王嗔必当害之。<a id="a-A0"></a>我当自往。<a id="a-A1"></a>时优波笈多以神通力如瞬眼顷。<a id="a-A2"></a>于那哆婆哆寺忽然不现。<a id="a-A3"></a>即到波多利弗多(翻重花子树)城鸡寺。<a id="a-A4"></a>时阿育王闻优波笈多来。<a id="a-A5"></a>修治国界香花伎乐种种庄严。<a id="a-A6"></a>与诸大臣及国人民。<a id="a-A7"></a>悉皆往迎优波笈多。<a id="a-A8"></a>至已礼足恭敬合掌说言。<a id="a-A9"></a>大德。<a id="a-AA"></a>何故来此。<a id="a-AB"></a>答言。<a id="a-AC"></a>故来王处。<a id="a-AD"></a>王复问言。<a id="a-AE"></a>有何事故。<a id="a-AF"></a>大德答言。<a id="a-AG"></a>大王已弘广佛法。<a id="a-AH"></a>于摩偷罗国起寺非一乃至百数。<a id="a-AI"></a>彼国王真多柯王领彼国。<a id="a-AJ"></a>无有信心恼乱佛法。<a id="a-AK"></a>王当令其守护佛法。<a id="a-AL"></a>时阿育王即敕大臣名曰成护。<a id="a-AM"></a>汝可使人急杀彼王。<a id="a-AN"></a>优波笈多即白王言。<a id="a-AO"></a>莫杀彼王。<a id="a-AP"></a>王当教敕。<a id="a-AQ"></a>从今以去莫复恼乱佛法。<a id="a-AR"></a>时阿育王自手作书。<a id="a-AS"></a>以牙印之授罗刹手。<a id="a-AT"></a>罗刹奉书。<a id="a-AU"></a>一念之顷即至彼国。<a id="a-AV"></a>时真多柯王顶受读诵。<a id="a-AW"></a>既读诵竟击鼓宣令一切国人。<a id="a-AX"></a>从今以往不得恼乱佛法。<a id="a-AY"></a>时阿育王问优波笈多。<a id="a-AZ"></a>彼何等寺为偷劫所乱。<a id="a-Aa"></a>优波笈多答言。<a id="a-Ab"></a>那哆婆哆寺。<a id="a-Ac"></a>时阿育王自手作书以牙印之。<a id="a-Ad"></a>与优波笈多。<a id="a-Ae"></a>以一国封供给此寺。<a id="a-Af"></a>时阿育王设种种供养。<a id="a-Ag"></a>优波笈多受供养竟。<a id="a-Ah"></a>即于鸡寺忽然不见。<a id="a-Ai"></a>还那哆婆哆寺。</p>
  <h2 id="aAj">郗征柯因缘</h2>
  <p id="aAk">尔时优波笈多思惟。<a id="a-Al"></a>郗征柯为生已未。<a id="a-Am"></a>见其未生。<a id="a-An"></a>从此日日往其父母处。<a id="a-Ao"></a>一日与多比丘往其家。<a id="a-Ap"></a>一日与二比丘往其家。<a id="a-Aq"></a>复别日独往。<a id="a-Ar"></a>是时长者见优波笈多独来其舍问言。<a id="a-As"></a>圣人何故无有弟子随从。<a id="a-At"></a>长老答言。<a id="a-Au"></a>我无弟子。<a id="a-Av"></a>长者白言。<a id="a-Aw"></a>我乐在家不乐出家。<a id="a-Ax"></a>若我生儿当与大德为弟子。<a id="a-Ay"></a>是时长者生儿未久而便命终。<a id="a-Az"></a>第二儿生又复命终。<a id="a-B0"></a>乃至第三儿生名郗征柯。<a id="a-B1"></a>即与优波笈多。<a id="a-B2"></a>令其出家。<a id="a-B3"></a>优波笈多为其出家与受具足。<a id="a-B4"></a>于第一羯磨。<a id="a-B5"></a>得须陀洹果。<a id="a-B6"></a>乃至第四羯磨。<a id="a-B7"></a>得阿罗汉果。<a id="a-B8"></a>时优波笈多思惟。<a id="a-B9"></a>我应化者悉已化竟。<a id="a-BA"></a>此石室长十八肘广十二肘。<a id="a-BB"></a>四寸筹已满。<a id="a-BC"></a>我今当入涅槃。<a id="a-BD"></a>是时优波笈多作是念已。<a id="a-BE"></a>便以法藏付郗征柯。<a id="a-BF"></a>说言。<a id="a-BG"></a>善男子。<a id="a-BH"></a>世尊法藏付摩诃迦葉入般涅槃。<a id="a-BI"></a>摩诃迦葉法藏付阿难入涅槃。<a id="a-BJ"></a>阿难以法藏付末田地入涅槃。<a id="a-BK"></a>末田地以法藏付和上入涅槃。<a id="a-BL"></a>和上以法藏付我。<a id="a-BM"></a>我今欲入涅槃。<a id="a-BN"></a>此法藏汝当守护。<a id="a-BO"></a>乃至却后七日优波笈多当入涅槃。<a id="a-BP"></a>时诸天人遍告一切阎浮提人令知。<a id="a-BQ"></a>有十万阿罗汉和合学人。<a id="a-BR"></a>及精进凡夫。<a id="a-BS"></a>比丘白衣等无量无数。<a id="a-BT"></a>优波笈多涅槃时至。<a id="a-BU"></a>以神通力身升虚空。<a id="a-BV"></a>现种种神变。<a id="a-BW"></a>行住坐卧入火三昧。<a id="a-BX"></a>入三昧有种种色。<a id="a-BY"></a>青黄赤白从其身出。<a id="a-BZ"></a>身上出水身下出火。<a id="a-Ba"></a>身下出水身上出火。<a id="a-Bb"></a>乃至以种种神力。<a id="a-Bc"></a>令诸同学及诸人天生大欢喜心得开解。<a id="a-Bd"></a>即入涅槃如水灭火。<a id="a-Be"></a>即以此筹阇维其身。<a id="a-Bf"></a>乃至起塔种种供养。<a id="a-Bg"></a>优波笈多入涅槃时。<a id="a-Bh"></a>复有一千罗汉。<a id="a-Bi"></a>舍命入涅槃。<a id="a-Bj"></a>乃至郗征柯守护法藏竟复入涅槃。<a id="a-Bk"></a>优波笈多因缘竟。</p>
  <p id="aBl">正法常住　　多时不灭　　塔持舍利</p>
  <p id="aBm">亦如是住　　是人持法　　爱乐无穷</p>
  <p id="aBn">常住不灭　　亦复如是</p>
  <p id="aBo">从阿育王因缘。<a id="a-Bp"></a>乃至优波笈多入涅槃。<a id="a-Bq"></a>外国凡三千一百偈。<a id="a-Br"></a>偈三十二字。</p>
  <p id="aBs">弟子二十八人。</p>
 </body>
</html>