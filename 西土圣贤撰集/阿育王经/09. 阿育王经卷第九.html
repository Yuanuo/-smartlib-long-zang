<!doctype html>
<html id="z3IBWJd1G0" data-ver="730">
 <head>
  <meta charset="utf-8">
  <meta author="僧伽婆罗">
  <meta library="龙藏">
  <meta catalog="西土圣贤撰集">
  <meta period="梁">
 </head>
 <body>
  <h1 id="a1">阿育王经卷第九</h1>
  <h2 id="a2">优波笈多弟子因缘品第八之一虎子因缘</h2>
  <p id="a3">是时优波笈多。<a id="a-4"></a>住摩偷罗国大醍醐山那哆婆哆寺。<a id="a-5"></a>去寺不远有一虎。<a id="a-6"></a>生子不能觅食。<a id="a-7"></a>饥饿困苦即便命终。<a id="a-8"></a>优波笈多以精进慈悲与虎子食。<a id="a-9"></a>优波笈多有五百弟子。<a id="a-A"></a>未得道果。<a id="a-B"></a>白其师。<a id="a-C"></a>云何乃与难众生食。<a id="a-D"></a>其师答言。<a id="a-E"></a>善男子。<a id="a-F"></a>为解脱因故。<a id="a-G"></a>彼弟子闻心生疑怪。<a id="a-H"></a>难处众生。<a id="a-I"></a>云何而得解脱因缘。<a id="a-J"></a>彼诸虎子寿命短促将欲近死。<a id="a-K"></a>优波笈多语虎子言。<a id="a-L"></a>一切行无常。<a id="a-M"></a>一切法无我。<a id="a-N"></a>涅槃寂静。<a id="a-O"></a>汝于我所当生信心。<a id="a-P"></a>于畜生道应生厌离。<a id="a-Q"></a>时彼虎子于长老所。<a id="a-R"></a>心生信敬。<a id="a-S"></a>生信敬已。<a id="a-T"></a>即便命终。<a id="a-U"></a>于摩偷罗国生于人中。<a id="a-V"></a>乃至七岁优波笈多教化令其出家。<a id="a-W"></a>于七年中得罗汉果。<a id="a-X"></a>以神通力采种种花供养优波笈多。<a id="a-Y"></a>是时优波笈多与诸弟子而自围绕。<a id="a-Z"></a>罗汉弟子从空中来即住其前。<a id="a-a"></a>彼未得道五百弟子白其师言。<a id="a-b"></a>此我同学其年尚少。<a id="a-c"></a>云何已得神通功德。<a id="a-d"></a>时师答言。<a id="a-e"></a>此是先虎子。<a id="a-f"></a>汝先所问云何与此众生食者。<a id="a-g"></a>为见我闻法故今得此果。<a id="a-h"></a>时优波笈多即为五百弟子说法。<a id="a-i"></a>于是五百弟子深生惭愧。<a id="a-j"></a>断除烦恼得阿罗汉果。</p>
  <p data-pb></p>
  <h2 id="ak">牛味因缘</h2>
  <p id="al">天竺国有一男子。<a id="a-m"></a>于佛法中出家。<a id="a-n"></a>常畏生死而不得涅槃。<a id="a-o"></a>生心念言。<a id="a-p"></a>谁能说法教化于我。<a id="a-q"></a>若有人能说法教我。<a id="a-r"></a>当得涅槃。<a id="a-s"></a>其闻摩偷罗国世尊所记教化最胜弟子名优波笈多。<a id="a-t"></a>闻已往摩偷罗国至优波笈多处。<a id="a-u"></a>到已礼足合掌白言。<a id="a-v"></a>长老。<a id="a-w"></a>佛已涅槃。<a id="a-x"></a>长老。<a id="a-y"></a>今者应作佛事为我说法。<a id="a-z"></a>是时优波笈多见其后身畏生死苦。<a id="a-10"></a>复见其身从远处来羸瘦疲极。<a id="a-11"></a>语言。<a id="a-12"></a>善男子。<a id="a-13"></a>消息汝身其本所食唯食乳酪。<a id="a-14"></a>摩偷罗国有种种饮食而无乳酪。<a id="a-15"></a>优波笈多教其从别路行。<a id="a-16"></a>彼路中遇见众多女人。<a id="a-17"></a>持乳酪浆酥等欲从他国入此国。<a id="a-18"></a>彼诸女人即问长老。<a id="a-19"></a>何故羸瘦。<a id="a-1A"></a>答言。<a id="a-1B"></a>姊妹我生南天竺恒食乳酪。<a id="a-1C"></a>此摩偷罗国有种种饮食无有乳酪。<a id="a-1D"></a>是故羸瘦。<a id="a-1E"></a>时彼女人于数日中。<a id="a-1F"></a>人人各与乳酪酥等令其身壮。<a id="a-1G"></a>时优波笈多为其说法。<a id="a-1H"></a>彼勤精进即得阿罗汉果。<a id="a-1I"></a>优波笈多语言。<a id="a-1J"></a>汝取一筹着石窟中。<a id="a-1K"></a>即便受教。</p>
  <h2 id="a1L">南天竺人因缘</h2>
  <p id="a1M">南天竺国有一人。<a id="a-1N"></a>淫他妇恒往他家。<a id="a-1O"></a>其母不听而语之言。<a id="a-1P"></a>若人为此恶行则无恶不作。<a id="a-1Q"></a>其人生嗔即害其母。<a id="a-1R"></a>害已往至他国。<a id="a-1S"></a>至彼国已不得具足五欲。<a id="a-1T"></a>以不得故深生忧恼。<a id="a-1U"></a>即于佛法出家。<a id="a-1V"></a>通达三藏成就多闻。<a id="a-1W"></a>与诸弟子围绕。<a id="a-1X"></a>共至摩偷罗国那哆婆哆寺优波笈多处。<a id="a-1Y"></a>是时优波笈多思惟观之。<a id="a-1Z"></a>见其害母以罪重故不能见谛不得道果。<a id="a-1a"></a>虽复远来不相慰问。<a id="a-1b"></a>时彼比丘心怀羞愧从此远去。<a id="a-1c"></a>优波笈多五百弟子未得道者。<a id="a-1d"></a>见是事故。<a id="a-1e"></a>于其师所不生欢喜。<a id="a-1f"></a>作是思惟。<a id="a-1g"></a>和上少智见老比丘其心闇钝而为说法。<a id="a-1h"></a>今此比丘聪明智慧善通三藏。<a id="a-1i"></a>眷属随从而不为说。<a id="a-1j"></a>是时优波笈多见弟子意于其起嗔。<a id="a-1k"></a>又见其心应为和上舍那婆私教化降伏。<a id="a-1l"></a>是时舍那婆私住罽宾国。<a id="a-1m"></a>观优波笈多其今教化作佛事不。<a id="a-1n"></a>即见其五百弟子心生嗔恼不敬其师。<a id="a-1o"></a>见已思惟。<a id="a-1p"></a>优波笈多何故不教化之。<a id="a-1q"></a>又复深观。<a id="a-1r"></a>见其非是优波笈多之所能化应是我化。<a id="a-1s"></a>时舍那婆私以神通力往至彼寺。<a id="a-1t"></a>优波笈多游行出外。<a id="a-1u"></a>舍那婆私即入其寺。<a id="a-1v"></a>须发皆长其衣粗弊。<a id="a-1w"></a>优波笈多诸弟子等见已说言。<a id="a-1x"></a>无知老人从何所来入我师寺。<a id="a-1y"></a>前聪明比丘通达三藏和上尚不为其说法。<a id="a-1z"></a>汝今老钝岂当为说。<a id="a-20"></a>是时舍那婆私入寺已。<a id="a-21"></a>于优波笈多眠处坐。<a id="a-22"></a>优波笈多弟子见已而嗔以手曳之。<a id="a-23"></a>而不能动犹如须弥。<a id="a-24"></a>即欲骂之而声不出。<a id="a-25"></a>乃至白优波笈多言。<a id="a-26"></a>有一贫老比丘。<a id="a-27"></a>入和上寺坐和上床。<a id="a-28"></a>优波笈多答弟子言。<a id="a-29"></a>除我和上无有能坐我床。<a id="a-2A"></a>是时优波笈多还寺已。<a id="a-2B"></a>以最胜恭敬供养和上舍那婆私。<a id="a-2C"></a>自取小床于师边坐。<a id="a-2D"></a>乃至优波笈多弟子思惟。<a id="a-2E"></a>若此比丘是和上师。<a id="a-2F"></a>然其智慧犹不及我和上。<a id="a-2G"></a>时舍那婆私见其意即便思惟。<a id="a-2H"></a>云何方便为彼除慢。<a id="a-2I"></a>见已自举右臂手出牛乳告优波笈多。<a id="a-2J"></a>善男子。<a id="a-2K"></a>此三昧云何。<a id="a-2L"></a>优波笈多答和上言。<a id="a-2M"></a>我今不识此三昧名。<a id="a-2N"></a>和上语言。<a id="a-2O"></a>名龙频呻三昧。<a id="a-2P"></a>第二时复更出乳。<a id="a-2Q"></a>复问言。<a id="a-2R"></a>此三昧云何。<a id="a-2S"></a>优波笈多答言。<a id="a-2T"></a>我今不识此三昧名。<a id="a-2U"></a>和上语言。<a id="a-2V"></a>此名青和合觉支三昧。<a id="a-2W"></a>乃至广说诸三昧。<a id="a-2X"></a>优波笈多语和上言。<a id="a-2Y"></a>是我智慧境界。<a id="a-2Z"></a>和上则说。<a id="a-2a"></a>非我境界则不说之。<a id="a-2b"></a>乃至舍那婆私语优波笈多。<a id="a-2c"></a>善男子。<a id="a-2d"></a>是三昧佛智受持。<a id="a-2e"></a>辟支佛不闻其名。<a id="a-2f"></a>是三昧辟支佛智慧受持。<a id="a-2g"></a>舍利弗不闻其名。<a id="a-2h"></a>是三昧舍利弗智受持。<a id="a-2i"></a>目揵连不闻其名。<a id="a-2j"></a>是三昧目揵连智受持。<a id="a-2k"></a>摩诃迦葉不闻其名。<a id="a-2l"></a>是三昧我和上智受持。<a id="a-2m"></a>我不闻名。<a id="a-2n"></a>舍那婆私又言。<a id="a-2o"></a>善男子。<a id="a-2p"></a>我涅槃时。<a id="a-2q"></a>此三昧法一切皆失。<a id="a-2r"></a>又世尊本生有七万七千名。<a id="a-2s"></a>亦复皆失。<a id="a-2t"></a>一万阿毗昙法亦复皆失。<a id="a-2u"></a>是时优波笈多诸弟子闻此懊恼。<a id="a-2v"></a>即便思惟。<a id="a-2w"></a>此比丘智慧胜我和上。<a id="a-2x"></a>即灭憍慢。<a id="a-2y"></a>舍那婆私教化说法。<a id="a-2z"></a>彼诸弟子悉得阿罗汉果。</p>
  <p id="a30">尔时长老舍那婆私语优波笈多。<a id="a-31"></a>善男子。<a id="a-32"></a>世尊付法藏与摩诃迦葉入涅槃。<a id="a-33"></a>摩诃迦葉付和上入涅槃。<a id="a-34"></a>和上付我入涅槃。<a id="a-35"></a>我今付汝当入涅槃。<a id="a-36"></a>此法藏汝当守护。<a id="a-37"></a>于此摩偷罗国有人当生名絺征柯。<a id="a-38"></a>其当出家此法藏当付之。<a id="a-39"></a>乃至长老舍那婆私付优波笈多法藏竟。<a id="a-3A"></a>以神通力身升虚空。<a id="a-3B"></a>现四威仪入火三昧。<a id="a-3C"></a>入三昧竟有种种花。<a id="a-3D"></a>青黄赤白。<a id="a-3E"></a>从其身出。<a id="a-3F"></a>身上出水身下出火。<a id="a-3G"></a>身上出火身下出水。<a id="a-3H"></a>其身端严譬如有山一边出水一边出火。<a id="a-3I"></a>舍那婆私以种种神力。<a id="a-3J"></a>令诸比丘及诸檀越心得开解。<a id="a-3K"></a>作是化已即入涅槃。<a id="a-3L"></a>如水灭火。<a id="a-3M"></a>是时优波笈多及一万八千阿罗汉弟子。<a id="a-3N"></a>供养其身为作塔庙。</p>
  <p data-pb></p>
  <h2 id="a3O">北天竺人因缘</h2>
  <p id="a3P">是时优波笈多。<a id="a-3Q"></a>住摩偷罗国那哆婆哆寺。<a id="a-3R"></a>北天竺有一善男子。<a id="a-3S"></a>于世尊法中出家。<a id="a-3T"></a>多闻智慧通达三藏。<a id="a-3U"></a>说法美妙在在至处。<a id="a-3V"></a>一切诸人请其说法。<a id="a-3W"></a>即为诸人三种说法。<a id="a-3X"></a>常自思惟。<a id="a-3Y"></a>谁能为我说法令我得道。<a id="a-3Z"></a>其闻摩偷罗国有比丘。<a id="a-3a"></a>名优波笈多无相佛。<a id="a-3b"></a>教化第一佛之所记。<a id="a-3c"></a>闻已往彼国至那哆婆哆寺。<a id="a-3d"></a>到优波笈多所说言。<a id="a-3e"></a>世尊已涅槃长老今作佛事。<a id="a-3f"></a>为我说法即说偈言。</p>
  <p id="a3g">佛有大慈悲　　已入于涅槃</p>
  <p id="a3h">汝今作佛事　　世间痴盲冥</p>
  <p id="a3i">汝作智慧光　　如日明照世</p>
  <p id="a3j">世间无余师　　唯汝以为师</p>
  <p id="a3k">化弟子最胜　　长老应化我</p>
  <p id="a3l">是时优波笈多思惟观其心。<a id="a-3m"></a>见其最后身深畏生死。<a id="a-3n"></a>何故前身而不得圣法。<a id="a-3o"></a>即见其缘。<a id="a-3p"></a>未具足故。<a id="a-3q"></a>优波笈多为其作缘令得具足。<a id="a-3r"></a>又见其心乐欲坐禅不欲说法。<a id="a-3s"></a>优波笈多语言。<a id="a-3t"></a>善男子。<a id="a-3u"></a>若汝能受我教。<a id="a-3v"></a>我当为说。<a id="a-3w"></a>彼答言。<a id="a-3x"></a>我当如是。<a id="a-3y"></a>优波笈多言。<a id="a-3z"></a>汝今当说三种法。<a id="a-40"></a>彼又问。<a id="a-41"></a>云何修多罗我应当说。<a id="a-42"></a>优波笈多言。<a id="a-43"></a>于多闻五功德。<a id="a-44"></a>一者阴方便。<a id="a-45"></a>二者界方便。<a id="a-46"></a>三者入方便。<a id="a-47"></a>四者因缘方便。<a id="a-48"></a>五者说法化人下待他教。<a id="a-49"></a>我已教汝说三种法。<a id="a-4A"></a>乃至次第说法。<a id="a-4B"></a>说法竟得阿罗汉果。<a id="a-4C"></a>乃至取筹投石窟中。</p>
  <p data-pb></p>
  <h2 id="a4D">提婆落起多(翻天护)因缘</h2>
  <p id="a4E">是时天护商主住陆求那(不解翻)国常乐布施于佛生信。<a id="a-4F"></a>欲往入海而作师子吼。<a id="a-4G"></a>若我从海安隐得还。<a id="a-4H"></a>我当于佛法中作五年大会。<a id="a-4I"></a>乃至一切诸天闻其语而受持之。<a id="a-4J"></a>其国一切无不闻知。<a id="a-4K"></a>说言。<a id="a-4L"></a>天护商主作师子吼。<a id="a-4M"></a>我从海还。<a id="a-4N"></a>当于佛法作五年大会。<a id="a-4O"></a>是时有一阿罗汉比丘尼住彼国思惟观察。<a id="a-4P"></a>天护从海安隐还不。<a id="a-4Q"></a>即见其人安隐得还。<a id="a-4R"></a>复见其还已于佛法中作五年大会。<a id="a-4S"></a>又见会时几僧和合。<a id="a-4T"></a>即见其数一万八千皆阿罗汉。<a id="a-4U"></a>学人倍多凡夫无数。<a id="a-4V"></a>于彼众中谁为上座。<a id="a-4W"></a>即见上座名阿娑陀(星名)。<a id="a-4X"></a>复观阿娑陀上座。<a id="a-4Y"></a>为是阿罗汉。<a id="a-4Z"></a>为是阿那含。<a id="a-4a"></a>为是斯陀含。<a id="a-4b"></a>为是须陀洹。<a id="a-4c"></a>即见上座是凡夫人。<a id="a-4d"></a>又观其人。<a id="a-4e"></a>为精进为懈怠。<a id="a-4f"></a>见其精进。<a id="a-4g"></a>即便思惟欲往问之。<a id="a-4h"></a>为欲自益。<a id="a-4i"></a>为欲益他。<a id="a-4j"></a>见其自作利益。<a id="a-4k"></a>乃至罗汉比丘尼。<a id="a-4l"></a>至彼僧伽蓝。<a id="a-4m"></a>至已次第从上座礼而说言。<a id="a-4n"></a>大德汝不端严。<a id="a-4o"></a>上座心自思惟。<a id="a-4p"></a>云何以我为不端严。<a id="a-4q"></a>即自观身见须发长。<a id="a-4r"></a>即唤年少比丘剃除须发。<a id="a-4s"></a>乃至剃竟。<a id="a-4t"></a>比丘尼复更思惟。<a id="a-4u"></a>此大德解我语不。<a id="a-4v"></a>即见大德不解语意。<a id="a-4w"></a>复至僧伽蓝次第礼拜说言。<a id="a-4x"></a>大德汝不端严。<a id="a-4y"></a>上座思惟。<a id="a-4z"></a>我已剃须发竟。<a id="a-50"></a>云何犹不端严。<a id="a-51"></a>复更观身见其衣服粗弊。<a id="a-52"></a>唤年少弟子更浣染之。<a id="a-53"></a>染治既竟着已端坐。<a id="a-54"></a>比丘尼复更思惟。<a id="a-55"></a>大德解我语不。<a id="a-56"></a>即见大德不解其意。<a id="a-57"></a>乃至三过罗汉比丘尼复至僧伽蓝。<a id="a-58"></a>次第礼拜说言。<a id="a-59"></a>大德不端严。<a id="a-5A"></a>乃至大德生嗔。<a id="a-5B"></a>我已剃须发及浣染衣竟。<a id="a-5C"></a>云何谓我不端严耶。<a id="a-5D"></a>比丘尼白大德言。<a id="a-5E"></a>云何以此为佛法庄严。<a id="a-5F"></a>若得四果此为佛法庄严。<a id="a-5G"></a>复次大德闻商主天护作师子吼。<a id="a-5H"></a>我从海中安隐得还。<a id="a-5I"></a>当于佛法作五年大会不。<a id="a-5J"></a>大德答言闻。<a id="a-5K"></a>复问。<a id="a-5L"></a>大德知彼会时众僧数不。<a id="a-5M"></a>答言。<a id="a-5N"></a>不知。<a id="a-5O"></a>比丘尼自说会时僧数有一万八千阿罗汉学人复倍凡夫无数。<a id="a-5P"></a>大德。<a id="a-5Q"></a>是凡夫为第一上座。<a id="a-5R"></a>在罗汉众中先受供养。<a id="a-5S"></a>是庄严不。<a id="a-5T"></a>大德闻此语啼泣懊恼。<a id="a-5U"></a>比丘尼言。<a id="a-5V"></a>何故啼泣。<a id="a-5W"></a>答言。<a id="a-5X"></a>姊妹。<a id="a-5Y"></a>我今已老。<a id="a-5Z"></a>无可堪任。<a id="a-5a"></a>比丘尼而说偈言。</p>
  <p id="a5b">如来法可见　　无有于时节</p>
  <p id="a5c">欲得于解脱　　一切时与果</p>
  <p id="a5d">复次大德当往那哆婆哆寺。<a id="a-5e"></a>彼有比丘名优波笈多。<a id="a-5f"></a>佛之所记。<a id="a-5g"></a>我弟子中教化第一。<a id="a-5h"></a>是时长老比丘。<a id="a-5i"></a>次第往至摩偷罗国那哆婆哆寺。<a id="a-5j"></a>优波笈多见长老来。<a id="a-5k"></a>即出迎之。<a id="a-5l"></a>语言。<a id="a-5m"></a>大德。<a id="a-5n"></a>洗足消息。<a id="a-5o"></a>比丘答言。<a id="a-5p"></a>我未洗足。<a id="a-5q"></a>欲见优波笈多。<a id="a-5r"></a>时优波笈多弟子语言。<a id="a-5s"></a>大德。<a id="a-5t"></a>此即是优波笈多来迎大德。<a id="a-5u"></a>比丘闻已。<a id="a-5v"></a>心生欢喜。<a id="a-5w"></a>即便洗足。<a id="a-5x"></a>优波笈多即教化之。<a id="a-5y"></a>为觅檀越洗浴饮食种种供养。<a id="a-5z"></a>语维那言。<a id="a-60"></a>今有得二解脱比丘入坐禅处。<a id="a-61"></a>乃至一万八千阿罗汉悉入禅处。<a id="a-62"></a>是时比丘入第一禅座处坐而便睡眠。<a id="a-63"></a>时维那取灯以置其前而复弹指。<a id="a-64"></a>比丘觉寤便欲捉灯。<a id="a-65"></a>时优波笈多入火三昧。<a id="a-66"></a>如是一万八千阿罗汉悉入火三昧。<a id="a-67"></a>比丘见已心生欢喜。<a id="a-68"></a>而说偈言。</p>
  <p id="a69">一切诸比丘　　跏趺坐于地</p>
  <p id="a6A">譬若于盘龙　　光明如灯树</p>
  <p id="a6B">乃至优波笈多教化说法。<a id="a-6C"></a>是时比丘精进思惟得阿罗汉果。<a id="a-6D"></a>已作所作还其本国。<a id="a-6E"></a>阿罗汉比丘尼见比丘已至。<a id="a-6F"></a>往僧伽蓝礼拜说言。<a id="a-6G"></a>今日大德庄严。<a id="a-6H"></a>比丘答言。<a id="a-6I"></a>姊妹。<a id="a-6J"></a>以汝力故。<a id="a-6K"></a>乃至商主天护安隐海还作五年大会。<a id="a-6L"></a>是时会中一万八千阿罗汉和合学人一倍。<a id="a-6M"></a>精进凡夫无数。<a id="a-6N"></a>大德上座为天护咒愿。<a id="a-6O"></a>多跋多柯提跋多柯鹥婆跋多柯鸡跋耽婆鼻娑底。<a id="a-6P"></a>乃至五年功德究竟。<a id="a-6Q"></a>亦如是咒愿。<a id="a-6R"></a>商主天护问上座。<a id="a-6S"></a>世尊种种说法上座所说。<a id="a-6T"></a>多跋多柯提拔多柯鹥婆跋多柯鸡跋耽婆鼻娑底。<a id="a-6U"></a>而无有异。<a id="a-6V"></a>上座答言。<a id="a-6W"></a>善男子。<a id="a-6X"></a>我思惟汝功德咒愿。<a id="a-6Y"></a>于过去世九十一劫我等为商主。<a id="a-6Z"></a>经营大舶入海取宝。<a id="a-6a"></a>令满此舶还阎浮提。<a id="a-6b"></a>是时海中遇大风吹舶令堕沙海。<a id="a-6c"></a>我等为毗婆尸佛正觉。<a id="a-6d"></a>聚沙为塔。<a id="a-6e"></a>以珍宝物供养此塔。<a id="a-6f"></a>是时诸天示我道路。<a id="a-6g"></a>我等即复装束大舶。<a id="a-6h"></a>天人语言。<a id="a-6i"></a>七日有大水来。<a id="a-6j"></a>当将汝舶入阎浮提。<a id="a-6k"></a>乃至七日有大水来。<a id="a-6l"></a>将我大舶入阎浮提。<a id="a-6m"></a>以我作此沙塔因缘。<a id="a-6n"></a>经九十一劫不堕恶道。<a id="a-6o"></a>以是因缘我今得阿罗汉果。<a id="a-6p"></a>汝今能供养一万八千阿罗汉学人一倍精进凡夫无数。<a id="a-6q"></a>于三宝所已作供养。<a id="a-6r"></a>是故我说咒愿。<a id="a-6s"></a>多跋多柯(翻从彼时)提跋多柯(是时)鹥婆跋多柯(从此时)鸡跋耽(是时)婆鼻娑底(生)复次善男子。<a id="a-6t"></a>生死苦无穷。<a id="a-6u"></a>汝当于佛法出家。<a id="a-6v"></a>乃至天护出家得阿罗汉果。</p>
  <p data-pb></p>
  <h2 id="a6w">我见婆罗门因缘</h2>
  <p id="a6x">优波笈多。<a id="a-6y"></a>住摩偷罗国那哆婆哆寺。<a id="a-6z"></a>摩偷罗国有一婆罗门。<a id="a-70"></a>常起我见。<a id="a-71"></a>问佛弟子言。<a id="a-72"></a>有人可造生死不。<a id="a-73"></a>佛弟子答言。<a id="a-74"></a>婆罗门当往那哆婆哆寺。<a id="a-75"></a>彼有比丘名优波笈多。<a id="a-76"></a>常说法无我。<a id="a-77"></a>时婆罗门往彼寺。<a id="a-78"></a>优波笈多为四众说法。<a id="a-79"></a>优波笈多见婆罗门说无我偈。</p>
  <p id="a7A">世间无有我　　亦复无我所</p>
  <p id="a7B">无人无寿命　　唯有生死心</p>
  <p id="a7C">是时婆罗门。<a id="a-7D"></a>闻说无我法我见即断。<a id="a-7E"></a>于优波笈多所出家。<a id="a-7F"></a>优波笈多为其说法。<a id="a-7G"></a>婆罗门精进思惟即得阿罗汉果。<a id="a-7H"></a>婆罗门已作所作。<a id="a-7I"></a>乃至取筹置石室中。</p>
  <p data-pb></p>
  <h2 id="a7J">睡眠因缘</h2>
  <p id="a7K">波笈多。<a id="a-7L"></a>住摩偷罗国那哆婆哆寺。<a id="a-7M"></a>有一善男子。<a id="a-7N"></a>依优波笈多出家。<a id="a-7O"></a>常好睡眠。<a id="a-7P"></a>优波笈多说法亦复睡眠时。<a id="a-7Q"></a>优波笈多教其往禅处。<a id="a-7R"></a>至已树下跏趺而坐。<a id="a-7S"></a>犹故睡眠。<a id="a-7T"></a>乃至优波笈多以神通力。<a id="a-7U"></a>于其四边化作深坑。<a id="a-7V"></a>深一千肘。<a id="a-7W"></a>以惊怖之是时比丘见此深坑即便惊觉。<a id="a-7X"></a>时优波笈多复化作路令其得行。<a id="a-7Y"></a>是时比丘随路而出往优波笈多处。<a id="a-7Z"></a>优波笈多复令其往。<a id="a-7a"></a>至彼住处。<a id="a-7b"></a>比丘答言。<a id="a-7c"></a>和上彼有深坑深一千肘。<a id="a-7d"></a>优波笈多言。<a id="a-7e"></a>此深坑小。<a id="a-7f"></a>生死深坑最为广大。<a id="a-7g"></a>所谓生老病死忧悲苦恼。<a id="a-7h"></a>若人不知四谛则堕其中。<a id="a-7i"></a>是时比丘复往彼树下跏趺而坐。<a id="a-7j"></a>其心思惟恐有深坑不复睡眠。<a id="a-7k"></a>以怖畏故思惟精进。<a id="a-7l"></a>除诸烦恼得阿罗汉果。<a id="a-7m"></a>乃至取筹置石室中。</p>
  <p data-pb></p>
  <h2 id="a7n">给事人因缘</h2>
  <p id="a7o">波笈多住摩偷罗国那哆婆哆寺。<a id="a-7p"></a>有一善男子。<a id="a-7q"></a>东国人。<a id="a-7r"></a>于佛法中出家能为给事。<a id="a-7s"></a>所至寺处。<a id="a-7t"></a>诸比丘等令其作给事。<a id="a-7u"></a>诸比丘言。<a id="a-7v"></a>若有檀越至汝处者。<a id="a-7w"></a>汝当教化令其作功德。<a id="a-7x"></a>乃至给事教化疲极。<a id="a-7y"></a>思惟言。<a id="a-7z"></a>谁能为我说法教化。<a id="a-80"></a>闻摩偷罗国有比丘名优波笈多。<a id="a-81"></a>佛所记。<a id="a-82"></a>教化弟子中最为第一。<a id="a-83"></a>即往其处。<a id="a-84"></a>至已礼足合掌说言。<a id="a-85"></a>大德。<a id="a-86"></a>佛已涅槃。<a id="a-87"></a>大德。<a id="a-88"></a>今作佛事。<a id="a-89"></a>为我说法时优波笈多思惟见其最后身能畏生死。<a id="a-8A"></a>复思惟言。<a id="a-8B"></a>何故不得圣道。<a id="a-8C"></a>见其因缘未足。<a id="a-8D"></a>云何方便令其满足。<a id="a-8E"></a>若更为给事因缘当足。<a id="a-8F"></a>复见疲极不作给事。<a id="a-8G"></a>优波笈多言。<a id="a-8H"></a>善男子。<a id="a-8I"></a>若随我教当为说法。<a id="a-8J"></a>答言。<a id="a-8K"></a>如是。<a id="a-8L"></a>优波笈多言。<a id="a-8M"></a>汝当于众僧更作给事。<a id="a-8N"></a>答言。<a id="a-8O"></a>大德。<a id="a-8P"></a>我于摩偷罗国人。<a id="a-8Q"></a>不知谁精进谁不精进。<a id="a-8R"></a>大德语言。<a id="a-8S"></a>汝能</p>
  <p data-pb></p>
  <h2 id="a8T">工巧因缘</h2>
  <p id="a8U">时东国有一善男子。<a id="a-8V"></a>于佛法中出家。<a id="a-8W"></a>善能工巧。<a id="a-8X"></a>在所至处。<a id="a-8Y"></a>一切众僧。<a id="a-8Z"></a>令其造作寺舍屋宇。<a id="a-8a"></a>日日不息生大疲极。<a id="a-8b"></a>即自念言。<a id="a-8c"></a>我欲坐禅思惟。<a id="a-8d"></a>佛先已说一切比丘应坐禅修道不得放逸。<a id="a-8e"></a>即自生心。<a id="a-8f"></a>谁能为我说法教化。<a id="a-8g"></a>闻摩偷罗国有比丘名优波笈多。<a id="a-8h"></a>佛之所记。<a id="a-8i"></a>教化弟子中最为第一。<a id="a-8j"></a>即往其处礼拜合掌。<a id="a-8k"></a>说言。<a id="a-8l"></a>大德。<a id="a-8m"></a>佛已涅槃。<a id="a-8n"></a>大德。<a id="a-8o"></a>今作佛事。<a id="a-8p"></a>为我说法。<a id="a-8q"></a>时优波笈多见其最后身畏生死。<a id="a-8r"></a>复思惟言。<a id="a-8s"></a>何故不得圣道。<a id="a-8t"></a>见因缘未足。<a id="a-8u"></a>云何方便令其满足。<a id="a-8v"></a>见其更为工巧因缘当足。<a id="a-8w"></a>复见其疲极不能作工巧。<a id="a-8x"></a>优波笈多言。<a id="a-8y"></a>善男子。<a id="a-8z"></a>若随我教当为说法。<a id="a-90"></a>答言。<a id="a-91"></a>如是。<a id="a-92"></a>优波笈多言。<a id="a-93"></a>若地未起寺者。<a id="a-94"></a>汝当于彼起寺。<a id="a-95"></a>佛已说此言。<a id="a-96"></a>若有地未起寺处。<a id="a-97"></a>若人于彼能起寺者。<a id="a-98"></a>当得梵功德。<a id="a-99"></a>答言。<a id="a-9A"></a>大德。<a id="a-9B"></a>我于摩偷罗国不知谁精进谁不精进。<a id="a-9C"></a>大德语言。<a id="a-9D"></a>善男子。<a id="a-9E"></a>汝能早起着衣持钵入国不。<a id="a-9F"></a>答言。<a id="a-9G"></a>如是。<a id="a-9H"></a>乃至早起持钵入国。<a id="a-9I"></a>是时有一长者。<a id="a-9J"></a>从摩偷罗国出逢此比丘。<a id="a-9K"></a>所未曾见而今见之。<a id="a-9L"></a>见已礼足。<a id="a-9M"></a>问言。<a id="a-9N"></a>大德。<a id="a-9O"></a>从远近来。<a id="a-9P"></a>比丘答言。<a id="a-9Q"></a>从东国来。<a id="a-9R"></a>长者问言。<a id="a-9S"></a>为何事来。<a id="a-9T"></a>比丘答言。<a id="a-9U"></a>我来至优波笈多处。<a id="a-9V"></a>为欲闻法。<a id="a-9W"></a>而优波笈多语我。<a id="a-9X"></a>若有地未起寺处。<a id="a-9Y"></a>汝当起寺。<a id="a-9Z"></a>我今不知摩偷罗国谁精进谁不精进。<a id="a-9a"></a>长者言。<a id="a-9b"></a>大德。<a id="a-9c"></a>今不须思惟是事。<a id="a-9d"></a>我当为比丘种种办具。<a id="a-9e"></a>是时比丘与长者有未起寺处欲为起寺。<a id="a-9f"></a>共长者捉绳量度。<a id="a-9g"></a>绳未至地即于其中思惟所作功德。<a id="a-9h"></a>除一切烦恼。<a id="a-9i"></a>即得阿罗汉果。<a id="a-9j"></a>乃至取筹投石室中。</p>
  <h2 id="a9k">饮食因缘</h2>
  <p id="a9l">尔时摩偷罗国有一善男子。<a id="a-9m"></a>于优波笈多所出家。<a id="a-9n"></a>为贪食故不得圣道。<a id="a-9o"></a>时优波笈多言。<a id="a-9p"></a>我明当与汝食。<a id="a-9q"></a>至明日以一器盛满糜。<a id="a-9r"></a>一是空器。<a id="a-9s"></a>屏置其前而语言。<a id="a-9t"></a>汝当取食。<a id="a-9u"></a>令此器空。<a id="a-9v"></a>又语言。<a id="a-9w"></a>使此糜冷稍稍食之。<a id="a-9x"></a>此比丘以贪食故。<a id="a-9y"></a>而多欲食。<a id="a-9z"></a>又以口吹令冷。<a id="a-A0"></a>如是一过二过。<a id="a-A1"></a>白和上言。<a id="a-A2"></a>我已冷竟。<a id="a-A3"></a>优波笈多复言。<a id="a-A4"></a>汝虽能令乳糜冷。<a id="a-A5"></a>而汝心有欲爱火热。<a id="a-A6"></a>汝复令冷汝贪欲热。<a id="a-A7"></a>以不净观为水除此心热。<a id="a-A8"></a>若爱饮食当如服药。<a id="a-A9"></a>时此比丘食此糜竟。<a id="a-AA"></a>即便吐出满于空器。<a id="a-AB"></a>优波笈多言。<a id="a-AC"></a>汝当食之。<a id="a-AD"></a>比丘白和上。<a id="a-AE"></a>此吐不净。<a id="a-AF"></a>云何可食。<a id="a-AG"></a>优波笈多复语言。<a id="a-AH"></a>汝今当观一切法不净犹如涕吐。<a id="a-AI"></a>时优波笈多即为说法。<a id="a-AJ"></a>闻法竟精进思惟得阿罗汉果。<a id="a-AK"></a>乃至取筹置石室中。</p>
  <h2 id="aAL">少欲知足因缘</h2>
  <p id="aAM">时南天竺有一善男子。<a id="a-AN"></a>于佛法中出家。<a id="a-AO"></a>少欲知足不乐荣华。<a id="a-AP"></a>不以苏油摩身。<a id="a-AQ"></a>不汤水浴。<a id="a-AR"></a>不食苏油。<a id="a-AS"></a>常畏生死。<a id="a-AT"></a>为四大无力故不得圣道。<a id="a-AU"></a>即生心念。<a id="a-AV"></a>谁能为我说法。<a id="a-AW"></a>闻摩偷罗国有比丘名优波笈多。<a id="a-AX"></a>佛之所记。<a id="a-AY"></a>教化弟子中最为第一。<a id="a-AZ"></a>即往其处合掌礼敬。<a id="a-Aa"></a>说言。<a id="a-Ab"></a>大德。<a id="a-Ac"></a>佛已涅槃。<a id="a-Ad"></a>大德。<a id="a-Ae"></a>今作佛事。<a id="a-Af"></a>为我说法。<a id="a-Ag"></a>时优波笈多见其最后身畏生死。<a id="a-Ah"></a>复思惟言。<a id="a-Ai"></a>何故不得圣道。<a id="a-Aj"></a>即便见其四大无力故常乐粗恶不愿荣华。<a id="a-Ak"></a>时优波笈多语言。<a id="a-Al"></a>善男子。<a id="a-Am"></a>当随我教。<a id="a-An"></a>我当为说。<a id="a-Ao"></a>答言。<a id="a-Ap"></a>如是优波笈多为其教化。<a id="a-Aq"></a>令诸檀越设种种饮食洗浴众僧。<a id="a-Ar"></a>又语年少比丘。<a id="a-As"></a>汝当为此比丘洗浴。<a id="a-At"></a>时年少比丘以苏油摩其身。<a id="a-Au"></a>以汤水洗浴。<a id="a-Av"></a>食时至。<a id="a-Aw"></a>以种种美食与之。<a id="a-Ax"></a>是比丘食竟。<a id="a-Ay"></a>数日之中身有气力。<a id="a-Az"></a>是时优波笈多为其说法。<a id="a-B0"></a>是比丘精进思惟即得阿罗汉果。<a id="a-B1"></a>乃至取筹置石室中。</p>
  <h2 id="aB2">罗刹因缘</h2>
  <p id="aB3">摩偷罗国有一男子。<a id="a-B4"></a>启其父母求欲出家。<a id="a-B5"></a>往优波笈多处。<a id="a-B6"></a>至已礼足。<a id="a-B7"></a>白言。<a id="a-B8"></a>大德。<a id="a-B9"></a>我得佛法中出家作比丘受具足不。<a id="a-BA"></a>我欲于世尊法中修行梵行。<a id="a-BB"></a>优波笈多见其于身为爱所缚。<a id="a-BC"></a>语言。<a id="a-BD"></a>善来。<a id="a-BE"></a>我当与汝出家。<a id="a-BF"></a>其人闻已礼长老足欲还其家。<a id="a-BG"></a>即于中路作是思惟。<a id="a-BH"></a>我若至家或有留难不得出家。<a id="a-BI"></a>于其路中有一神庙便在中宿。<a id="a-BJ"></a>优波笈多即以神力作二罗刹。<a id="a-BK"></a>一持死尸入于庙中。<a id="a-BL"></a>一则空往。<a id="a-BM"></a>既入庙已。<a id="a-BN"></a>共诤死尸。<a id="a-BO"></a>一言。<a id="a-BP"></a>我得此尸。<a id="a-BQ"></a>一人言。<a id="a-BR"></a>我得此尸。<a id="a-BS"></a>于是二罗刹互共相诤。<a id="a-BT"></a>既不自决而问此人。<a id="a-BU"></a>谁将此尸来入庙耶。<a id="a-BV"></a>此人思惟。<a id="a-BW"></a>若我实言彼空来者。<a id="a-BX"></a>必当杀我。<a id="a-BY"></a>若不实语将尸来者复应杀我。<a id="a-BZ"></a>乃可受死。<a id="a-Ba"></a>不应妄语。<a id="a-Bb"></a>即语鬼言。<a id="a-Bc"></a>是彼将来。<a id="a-Bd"></a>时空来鬼即牵其臂而欲食之。<a id="a-Be"></a>将尸鬼者助其牵掣令得免脱。<a id="a-Bf"></a>又牵其脚而欲食之。<a id="a-Bg"></a>将尸鬼者复助牵掣令得免脱。<a id="a-Bh"></a>如此良久遂至日出。<a id="a-Bi"></a>经二日后往优波笈多处。<a id="a-Bj"></a>至已为其出家。<a id="a-Bk"></a>精进修道即得阿罗汉果。<a id="a-Bl"></a>乃至取筹置石室中。</p>
 </body>
</html>