<!doctype html>
<html id="z3IBWMP1H6" data-ver="450">
 <head>
  <meta charset="utf-8">
  <meta author="善无畏">
  <meta library="龙藏">
  <meta catalog="西土圣贤撰集">
  <meta period="唐">
 </head>
 <body>
  <h1 id="a1">苏悉地羯罗供养法卷下</h1>
  <p id="a2">于佛部中其线白色。<a id="a-3"></a>莲花部中其线黄色。<a id="a-4"></a>金刚部中其线赤色。<a id="a-5"></a>此等物备具在身。<a id="a-6"></a>方可作法。<a id="a-7"></a>依经依部。<a id="a-8"></a>如经所说。<a id="a-9"></a>结大界已。<a id="a-A"></a>次应供养。<a id="a-B"></a>随其成就及与事部差别。<a id="a-C"></a>所办涂香色味香气。<a id="a-D"></a>与彼相应。<a id="a-E"></a>前所泻垢乃至光泽涂香。<a id="a-F"></a>以此真言及本真言。<a id="a-G"></a>持诵后作手印而奉献之。<a id="a-H"></a>奉涂香真言曰。</p>
  <p id="aI">伊(上)咩言(上)驮(引)输(上)婆(上)儞微夜(二合)输者也输(上)者瑜那(上)也莽夜儞(轻)吠儞妒薄讫底夜(二合)钵罗(二合)底(丁以反)仡[口*栗](二合)呬也(二合)钵啰(二合)呬那咩　唵阿(去)贺罗　阿贺罗　萨啰　缚(二合)尾儞夜(二合)达啰布尔帝莎诃(七遍诵之此是奉献涂香真言通三部用之)</p>
  <p id="aJ">其手印相。<a id="a-K"></a>以右手舒五指。<a id="a-L"></a>竖掌向外。<a id="a-M"></a>以左手向上。<a id="a-N"></a>把右手腕。<a id="a-O"></a>四指向外。<a id="a-P"></a>大指在内把之(此是奉涂香印通三部用之)</p>
  <p id="aQ">又佛部奉涂香真言。</p>
  <p id="aR">唵　阿仡路(二合)多(上)罗(引)仡啰(二合)微洒曳囊(上)莽莎诃(去七遍诵之此是佛部奉涂香真言)</p>
  <p id="aS">莲华部奉涂香真言曰。</p>
  <p id="aT">唵　那[口*栗](二合)知[口*栗]知那[口*栗](二合)吒钵宁(上)那[口*栗](二合)帝那[口*栗](二合)底夜钵宁(上)吽泮吒(二合七遍诵之此是莲花部奉涂香真言)</p>
  <p id="aU">金刚部奉涂香真言曰。</p>
  <p id="aV">唵　微萨啰　萨啰　吽泮吒(七遍诵之此是金刚部奉涂香真言)</p>
  <p id="aW">前所泻垢乃至光泽花。<a id="a-X"></a>以此真言及本真言持诵。<a id="a-Y"></a>复作手印而奉献之。<a id="a-Z"></a>奉花真言曰。</p>
  <p id="aa">伊(上)咩苏(上)莽囊儞尾夜(二合)输(上)者也输(上)者瑜囊(上)也囊莽夜宁(上)吠儞多(上)薄讫底夜(二合)钵啰(二合)底仡[口*栗](二合)呬也(二合)钵啰(二合)四那咩唵阿(去)贺罗　阿贺啰　萨罗。</p>
  <p id="ab">嚩(二合)尾儞夜(二合)达啰布尔帝　莎诃(七遍诵之此是奉花真言通三部用之)</p>
  <p id="ac">其手印相如车辂印。<a id="a-d"></a>惟改二头指相叉(此是奉花印通三部用)</p>
  <p id="ae">又佛部奉花真言曰。</p>
  <p id="af">唵尸只起(二合)尸契莎诃(七遍诵之此是佛部奉花真言)</p>
  <p id="ag">莲华部奉花真言曰。</p>
  <p id="ah">唵战尼宁健陀谟丁泥(二合)吽泮吒(二合七遍诵之此是莲花部奉花真言)</p>
  <p id="ai">金刚部奉花真言曰。</p>
  <p id="aj">唵部哩(二合)啰若嚩(二合)兰多诣莎诃(七遍诵之此是金刚部奉花真言)</p>
  <p id="ak">次前所泻垢乃至光泽烧香。<a id="a-l"></a>以此真言及本真言持诵。<a id="a-m"></a>复作手印而奉献之。<a id="a-n"></a>奉烧香真言曰。</p>
  <p id="ao">阿閦嚩囊娑钵(二合)底啰素贺[口*栗](二合)儞也(二合好心)健陀(引)值也(二合)郁馥苏啰部若(天养)囊莽夜宁吠儞妒(虔诚奉献)薄讫底夜(二合)度报閦钵啰(二合)底仡[口*栗](二合)呬也(二合)旦(愿纳受)　唵　阿贺罗　贺罗　萨啰嚩(二合)尾儞夜(二合)达罗布尔帝莎诃(七遍诵之此是奉烧香真言通三部用之)</p>
  <p id="ap">其手印相。<a id="a-q"></a>以二手小指无名指中指。<a id="a-r"></a>并向内曲。<a id="a-s"></a>背相着。<a id="a-t"></a>向上直竖。<a id="a-u"></a>二头指侧相向上。<a id="a-v"></a>一麦道不着。<a id="a-w"></a>二大指博着二头指侧(此是奉烧香真言通三部用之)</p>
  <p id="ax">又佛部奉烧香真言曰。</p>
  <p id="ay">那谟仡罗(二合)蔓拏微洒曳尸弃宁(上)莎诃(七遍诵之)</p>
  <p id="az">莲华部烧香真言曰。</p>
  <p id="a10">唵　战捺啰(二合)婆梦拏里伽[口*栗](二合)那只里尼吽泮吒(七遍诵之此是莲华部烧香真言)</p>
  <p id="a11">金刚部奉烧香真言曰。</p>
  <p id="a12">唵　微萨罗　萨罗　吽泮吒(七遍诵之)</p>
  <p id="a13">次前所泻垢乃至光泽饮食。<a id="a-14"></a>以此真言及本真言持诵。<a id="a-15"></a>复作手印而奉献之。<a id="a-16"></a>奉食真言曰。</p>
  <p id="a17">粤洒悌难啰索喜[口*栗]儞也(二合心欢喜)曀洒满多啰(二合)设怒么里莽也(此等尊食至诚奉献)宁儞妒薄讫底夜(二合)钵啰底讫[口*栗](二合)呬也(二合)钵啰(二合)四那咩　唵　阿贺罗　阿贺罗　萨啰嚩(二合)尾儞夜达啰布尔帝莎诃(七遍诵之此是奉食通三部用之)</p>
  <p id="a18">其手印相。<a id="a-19"></a>仰两手二掌。<a id="a-1A"></a>向前侧相着。<a id="a-1B"></a>二无名指头侧相着。<a id="a-1C"></a>微屈二头指。<a id="a-1D"></a>博着中指侧。<a id="a-1E"></a>二大指博着二头指侧。<a id="a-1F"></a>小似掬水相(此是奉食印通三部用之)</p>
  <p id="a1G">又佛部奉食真言曰。</p>
  <p id="a1H">唵掣[口*梨]那弭(二合)尼(上)莎诃(七遍诵之此是佛部奉食真言)</p>
  <p id="a1I">莲华部奉食真言曰。</p>
  <p id="a1J">唵渐路紧宁(上)莎诃(七遍诵之此是中部奉食真言)</p>
  <p id="a1K">金刚部奉食真言曰。</p>
  <p id="a1L">唵嚩日哩(二合)尼(上)嚩日蓝(引二合)艺莎(去)诃(七遍诵之此是下部奉食真言)</p>
  <p id="a1M">复当前泻垢乃至光泽然灯。<a id="a-1N"></a>以此真言及本真言持诵。<a id="a-1O"></a>及作手印而奉献之。<a id="a-1P"></a>然灯真言曰。</p>
  <p id="a1Q">啰讫刍(引二合)近囊(上二合)洒者(二合能护清净能去无明以此等虔诚奉献惟愿纳受)跛尾怛啰(二合)室者(二合)胆谟(上)尾昙莽囊(上)输(上)婆莽衣宁(上)吠儞妒薄讫底夜(二合)儞(去)报阎钵啰(二合)底仡[口*栗](二合)呬也(二合)旦。</p>
  <p id="a1R">唵阿(去)路迦也路迦也萨啰嚩(二合)尾儞底(二合)达啰布尔帝莎诃(七遍诵之此是奉灯真言通三部用之)</p>
  <p id="a1S">其手印相。<a id="a-1T"></a>以右手作拳舒中指。<a id="a-1U"></a>大头相捻直竖(此是奉灯印通三部用之)</p>
  <p id="a1V">又佛部奉灯真言曰。</p>
  <p id="a1W">唵　阿莽罗于建(引二合)底帝尔宁(上)莎诃(三遍诵之此是佛部奉灯真言)</p>
  <p id="a1X">中部奉灯真言曰。</p>
  <p id="a1Y">唵　战安(二合)尼(上)宁(上)茹瑳囊(二合)羯哩吽泮吒(二合三遍诵之此是中部奉灯真言)</p>
  <p id="a1Z">下部奉灯真言曰。</p>
  <p id="a1a">唵尾嚩[口*栗](二合)多路者囊(上)吽泮吒(二合三遍诵之此是下部奉灯真言)</p>
  <p id="a1b">真言并手印运心供养者。<a id="a-1c"></a>若当不办涂香乃至灯明供养。<a id="a-1d"></a>但诵如上奉涂香等真言。<a id="a-1e"></a>及作手印。<a id="a-1f"></a>亦成圆满供养。<a id="a-1g"></a>次运心供养者。<a id="a-1h"></a>以心运想。<a id="a-1i"></a>水陆诸花。<a id="a-1j"></a>无主所摄。<a id="a-1k"></a>遍满虚空尽十方界。<a id="a-1l"></a>及与人天妙涂香云。<a id="a-1m"></a>烧香灯明幢幡伞盖。<a id="a-1n"></a>种种鼓乐歌舞妓唱。<a id="a-1o"></a>真珠罗网悬诸宝铃。<a id="a-1p"></a>花鬘白拂微妙磬铎。<a id="a-1q"></a>矜羯尼网如意宝树。<a id="a-1r"></a>衣服之云。<a id="a-1s"></a>天诸厨食上妙香美。<a id="a-1t"></a>种种楼阁宝柱庄严。<a id="a-1u"></a>天诸严身头冠璎珞。<a id="a-1v"></a>如是等云。<a id="a-1w"></a>行者运心遍满虚空。<a id="a-1x"></a>以至诚心如是供养。<a id="a-1y"></a>最为胜上。<a id="a-1z"></a>是发行者。<a id="a-20"></a>以决定心而行此法。<a id="a-21"></a>运心供养。<a id="a-22"></a>诵此真言及作手印。<a id="a-23"></a>如上所想供养皆悉成就真言曰。</p>
  <p id="a24">唵萨啰嚩(二合)他(去)乌骨那蘖(二合)帝娑颇(二合)啰呬(引)门伽伽(轻呼)囊(上)剑莎诃(七遍诵之此是成就运心供养真言)</p>
  <p id="a25">其手印相。<a id="a-26"></a>两手相叉合掌。<a id="a-27"></a>以右押左置于顶上(此是成就运心供养手印)</p>
  <p id="a28">凡作供养。<a id="a-29"></a>应具此法。<a id="a-2A"></a>至诚信心。<a id="a-2B"></a>及奉阏伽。<a id="a-2C"></a>皆以真言手印持诵成就。<a id="a-2D"></a>及以运心合掌置顶。<a id="a-2E"></a>方成圆满供养之法。</p>
  <p id="a2F">己身座者。<a id="a-2G"></a>以捺婆草或余草等。<a id="a-2H"></a>而作其座。<a id="a-2I"></a>长十六指。<a id="a-2J"></a>厚四指。<a id="a-2K"></a>阔十二指。<a id="a-2L"></a>随其成就及事差别相应。<a id="a-2M"></a>坐之。<a id="a-2N"></a>其坐法者略有三种。<a id="a-2O"></a>一结加坐。<a id="a-2P"></a>二半加坐。<a id="a-2Q"></a>三记贤坐。<a id="a-2R"></a>令身端直勿使动摇。<a id="a-2S"></a>而作念诵。<a id="a-2T"></a>以其手印而执数珠。<a id="a-2U"></a>置当心前而作念诵。<a id="a-2V"></a>先礼三宝。<a id="a-2W"></a>次礼本尊。<a id="a-2X"></a>然后普礼诸余尊等。<a id="a-2Y"></a>而作念诵。<a id="a-2Z"></a>初应须臾观察本尊。<a id="a-2a"></a>然后念诵。<a id="a-2b"></a>中间勿起诸恶分别及嗔喜等。<a id="a-2c"></a>正念诵持观本尊形。<a id="a-2d"></a>或观真言所有文字。<a id="a-2e"></a>或时观彼本尊心上有真言文字。<a id="a-2f"></a>或寂净心而作念诵。<a id="a-2g"></a>念诵之法。<a id="a-2h"></a>不急不缓。<a id="a-2i"></a>亦不声高亦不太小。<a id="a-2j"></a>中间不应共余人语。<a id="a-2k"></a>亦不心缘诸外境界。<a id="a-2l"></a>真言文字不得讹错。<a id="a-2m"></a>当观本尊如对目前。<a id="a-2n"></a>晨暮二时遍数须足。<a id="a-2o"></a>午时减半乃至少分。<a id="a-2p"></a>于真言中。<a id="a-2q"></a>有其唵字者及归命字。<a id="a-2r"></a>应寂心诵。<a id="a-2s"></a>若作息灾增益之事。<a id="a-2t"></a>应以小声念诵。<a id="a-2u"></a>真言有其吽字及泮吒字。<a id="a-2v"></a>应嗔猛诵。<a id="a-2w"></a>若作损他。<a id="a-2x"></a>诵念之时令余人闻。<a id="a-2y"></a>凡真言字数有多少。<a id="a-2z"></a>从一至四。<a id="a-30"></a>应诵数满一俱胝遍。<a id="a-31"></a>从五字至十五字。<a id="a-32"></a>一一字数诵落叉遍。<a id="a-33"></a>十五已上至三十二字。<a id="a-34"></a>诵三落叉。<a id="a-35"></a>数过此者诵一万遍。<a id="a-36"></a>于一一时如法念诵。<a id="a-37"></a>其数毕已。<a id="a-38"></a>随所怀愿及以成就。<a id="a-39"></a>殷勤求之。<a id="a-3A"></a>护本尊者。<a id="a-3B"></a>佛部之中。<a id="a-3C"></a>以佛眼真言应护未定本尊。<a id="a-3D"></a>中部中。<a id="a-3E"></a>以半拏罗嚩私宁真言应护本尊。<a id="a-3F"></a>下部中。<a id="a-3G"></a>以忙莽计真言应护本尊。<a id="a-3H"></a>初欲诵及了之时。<a id="a-3I"></a>于此二时应护本尊。<a id="a-3J"></a>所诵真言若宁静者。<a id="a-3K"></a>应以猛忿真言而护本尊。<a id="a-3L"></a>或用部主而护本尊。<a id="a-3M"></a>所诵真言若猛忿者。<a id="a-3N"></a>应以宁静而护本尊。<a id="a-3O"></a>或用部主而护本尊。<a id="a-3P"></a>所诵真言若欢喜者。<a id="a-3Q"></a>应以宁静猛忿二种真言而护本尊回施功德者。<a id="a-3R"></a>诵毕已。<a id="a-3S"></a>应以部母护其遍数奉寄部主。<a id="a-3T"></a>应知如是言。<a id="a-3U"></a>一切有情无明所覆。<a id="a-3V"></a>惟求菩提。<a id="a-3W"></a>信受我今为彼。<a id="a-3X"></a>非为己身。<a id="a-3Y"></a>惟愿世尊。<a id="a-3Z"></a>成就之时还我遍数。<a id="a-3a"></a>念诵毕已。<a id="a-3b"></a>次执阏伽。<a id="a-3c"></a>置于顶上而奉献之。<a id="a-3d"></a>复重供养香花等物。<a id="a-3e"></a>作三么耶。<a id="a-3f"></a>重作护法。<a id="a-3g"></a>以其部母重护本尊。<a id="a-3h"></a>亦以部母。<a id="a-3i"></a>或以明王。<a id="a-3j"></a>自护己身作阿三忙只宁印。<a id="a-3k"></a>诵其真言。<a id="a-3l"></a>左转其印。<a id="a-3m"></a>前所能护。<a id="a-3n"></a>并悉解。<a id="a-3o"></a>其手印相。<a id="a-3p"></a>准奉请印。<a id="a-3q"></a>惟改二大指。<a id="a-3r"></a>向外送之。<a id="a-3s"></a>即成发遣。<a id="a-3t"></a>于其奉请真言之中加去去句即成发遣。<a id="a-3u"></a>护摩分者。<a id="a-3v"></a>如于念诵次第。<a id="a-3w"></a>护摩所有澡浴。<a id="a-3x"></a>乃至奉请本尊。<a id="a-3y"></a>皆同念诵法则。<a id="a-3z"></a>其护摩柴。<a id="a-40"></a>谓乌昙末罗木。<a id="a-41"></a>阏说他木。<a id="a-42"></a>阏迦木罗(引)阇阏迦木。<a id="a-43"></a>莽囊伽木。<a id="a-44"></a>阿输迦木。<a id="a-45"></a>密螺木。<a id="a-46"></a>尼俱律木。<a id="a-47"></a>庵没罗木。<a id="a-48"></a>却地罗木。<a id="a-49"></a>闪珍木。<a id="a-4A"></a>钵落叉木。<a id="a-4B"></a>阿波末伽木。<a id="a-4C"></a>莽度迦木。<a id="a-4D"></a>粘目迦木。<a id="a-4E"></a>取如是等木。<a id="a-4F"></a>截十指量。<a id="a-4G"></a>于其乳酥酪蜜之中。<a id="a-4H"></a>揾其两头。<a id="a-4I"></a>于诸成就及与息灾增益损他之事。<a id="a-4J"></a>而作护摩。<a id="a-4K"></a>其护摩物。<a id="a-4L"></a>谓莲花酪饭酥乳胡麻及蜜芥子盐等。<a id="a-4M"></a>本尊之前己身中间。<a id="a-4N"></a>而置其炉。<a id="a-4O"></a>方一肘量。<a id="a-4P"></a>下深半肘。<a id="a-4Q"></a>或复圆作。<a id="a-4R"></a>或于室内作。<a id="a-4S"></a>或在室外令见对本尊。<a id="a-4T"></a>如法而作。<a id="a-4U"></a>四面安阶炉口置缘。<a id="a-4V"></a>量高四指。<a id="a-4W"></a>炉中安轮。<a id="a-4X"></a>余诸物等印。<a id="a-4Y"></a>各高一指。<a id="a-4Z"></a>以瞿摩夷。<a id="a-4a"></a>和牛尿涂。<a id="a-4b"></a>用香水洒。<a id="a-4c"></a>于其阶上。<a id="a-4d"></a>顺布青捺婆草。<a id="a-4e"></a>所有护摩柴等物。<a id="a-4f"></a>置于右边。<a id="a-4g"></a>其阏伽器置于左边。<a id="a-4h"></a>诸供养物黄白色类。<a id="a-4i"></a>随事而办。<a id="a-4j"></a>燃火着已。<a id="a-4k"></a>用忿怒王泻垢。<a id="a-4l"></a>而请火神。<a id="a-4m"></a>请火神真言曰。</p>
  <p id="a4n">唵曀呬醯莽诃(去)部多泥(去)嚩哩使(二合)儞尾(二合)若萨多(上)莽仡[口*栗](二合)呬(引)怛嚩(引二合)护底莽(引)诃(去)啰莽娑泯(二合)散宁(上)呬妒婆(上)嚩阿仡囊(上二合)曳合尾也(二合)却尾也(二合)嚩(引)贺囊也莎(去)诃(去三遍诵之此是请火神真言)</p>
  <p id="a4o">其手印相。<a id="a-4p"></a>以右手直竖五指。<a id="a-4q"></a>舒掌向外。<a id="a-4r"></a>屈其头指向掌。<a id="a-4s"></a>屈大指横在掌中大指来去(此是请火神手印)</p>
  <p id="a4t">请以。<a id="a-4u"></a>右洒香水三遍。<a id="a-4v"></a>及与三遍漱口之水。<a id="a-4w"></a>即诵此真言护三遍。<a id="a-4x"></a>以祀火神真言曰。</p>
  <p id="a4y">唵阿仡囊(二合)曳合尾也(二合)劫尾也(二合)嚩贺囊也儞(去)比也(二合)儞(去)跛也莎诃。</p>
  <p id="a4z">祀火神讫。<a id="a-50"></a>重洒香水。<a id="a-51"></a>及与漱口。<a id="a-52"></a>以香花等供养。<a id="a-53"></a>令坐本位。<a id="a-54"></a>于其阶外。<a id="a-55"></a>别立一处。<a id="a-56"></a>为置本尊。<a id="a-57"></a>如法奉请。<a id="a-58"></a>次第供养。<a id="a-59"></a>以本尊言。<a id="a-5A"></a>持诵一花置于其处。<a id="a-5B"></a>作如是言。<a id="a-5C"></a>惟愿尊者加被此处。</p>
  <p id="a5D">受此护摩。<a id="a-5E"></a>次以枳里枳里忿怒王真言及手印。<a id="a-5F"></a>重作泻垢火等真言曰。</p>
  <p id="a5G">唵　枳里　枳里　吽泮吒(二合此是泻垢火等真言)</p>
  <p id="a5H">其手印相。<a id="a-5I"></a>左手竖五指。<a id="a-5J"></a>掌向外。<a id="a-5K"></a>右手竖五指。<a id="a-5L"></a>掌向内。<a id="a-5M"></a>以手背相着。<a id="a-5N"></a>即以右手头指已下四指。<a id="a-5O"></a>及钩左手四指。<a id="a-5P"></a>向下转腕。<a id="a-5Q"></a>向身。<a id="a-5R"></a>却合两掌相向。<a id="a-5S"></a>二腕相着(此是泻垢火等印)</p>
  <p id="a5T">其洒香水真言曰。</p>
  <p id="a5U">唵　闇没[口*栗](二合)帝贺囊贺囊(上)吽泮吒(二合此是洒香水真言)</p>
  <p id="a5V">燃火真言曰。</p>
  <p id="a5W">唵部啰若嚩(二合)攞(此是燃火真言)</p>
  <p id="a5X">泻垢火等了己。<a id="a-5Y"></a>还洒香水。<a id="a-5Z"></a>乃至漱口。<a id="a-5a"></a>两手置其两膝之间。<a id="a-5b"></a>初以一杓满苏。<a id="a-5c"></a>护摩一遍。<a id="a-5d"></a>次则护摩其柴。<a id="a-5e"></a>次护摩饮。<a id="a-5f"></a>次护摩诸谷。<a id="a-5g"></a>或以乳粥。<a id="a-5h"></a>次则莲花羯尼迦罗等花随意护摩。<a id="a-5i"></a>随其本事。<a id="a-5j"></a>或寂静心。<a id="a-5k"></a>或欢喜心。<a id="a-5l"></a>或忿怒而护摩。<a id="a-5m"></a>其所著衣。<a id="a-5n"></a>或白或黄赤。<a id="a-5o"></a>随事应知。<a id="a-5p"></a>或面向东。<a id="a-5q"></a>或北或南。<a id="a-5r"></a>随事而作。<a id="a-5s"></a>其供养物。<a id="a-5t"></a>或白黄赤。<a id="a-5u"></a>香味等类亦复须知。<a id="a-5v"></a>护摩毕已。<a id="a-5w"></a>还以一杓满苏。<a id="a-5x"></a>护摩一遍。<a id="a-5y"></a>重献阏伽乃至供养准前。<a id="a-5z"></a>重作护身及方等印。<a id="a-60"></a>并与护尊及护己身。<a id="a-61"></a>乃至解界。<a id="a-62"></a>准方可发遣。<a id="a-63"></a>其遣火神手印相。<a id="a-64"></a>如前请火神印。<a id="a-65"></a>惟改头指。<a id="a-66"></a>与大指相捻(此是发遣火神印)</p>
  <p id="a67">于请火神真言中。<a id="a-68"></a>置其去去字。<a id="a-69"></a>即成发遣。<a id="a-6A"></a>然后随意。</p>
  <p id="a6B">牛五净者。<a id="a-6C"></a>谓黄牛尿。<a id="a-6D"></a>及粪未堕地者。<a id="a-6E"></a>乳酪酥等。<a id="a-6F"></a>茅香水。<a id="a-6G"></a>一一持诵。<a id="a-6H"></a>经一百遍。<a id="a-6I"></a>然后相和。<a id="a-6J"></a>更复持诵一百八遍。<a id="a-6K"></a>于十五日。<a id="a-6L"></a>断食一宿。<a id="a-6M"></a>以面向东。<a id="a-6N"></a>其牛五净置于莲荷等叶之中。<a id="a-6O"></a>默饭三两。<a id="a-6P"></a>十五日中所犯。<a id="a-6Q"></a>秽触及不净食皆得清净。</p>
  <p id="a6R">初佛部五净真言曰。</p>
  <p id="a6S">那(上)谟(上)婆伽(轻)嚩帝乌悉腻(二合)沙(去)也微输(上)提微啰誓(而曳反)尸吠扇(引)底羯哩莎诃(三遍诵之此是佛部五净真言)</p>
  <p id="a6T">莲华部五净真言曰。</p>
  <p id="a6U">嚩帝钵那莽(二合)簸儜(上)曳唵也输(去)誓(而曳反)莎诃(三遍诵之此是中部五净真言)</p>
  <p id="a6V">金刚部五净真言曰。</p>
  <p id="a6W">那(上)谟(上)啰怛囊(上二合)怛啰(二合)夜也囊莽室战拏嚩日啰(二合)簸儜(上)曳摩诃(去)药乞沙(二合)细囊钵多(上)曳唵尸弃宁尸弃宁(上)啰莽(二合)丽钵啰(二合)鞞钵啰(二合)婆娑嚩(去二合)[口*(隸-木+匕)]帝誓(而曳反)帝若嚩底钵啰(二合)婆(去)嚩底莎(去)诃(去三遍诵之此是金刚部五净真言)</p>
  <p id="a6X">又以五净。<a id="a-6Y"></a>用洒臂钏。<a id="a-6Z"></a>数珠腰线茅环神线嚩日啰。<a id="a-6a"></a>皆得清净。<a id="a-6b"></a>其腰线者。<a id="a-6c"></a>令童女右旋搓合。<a id="a-6d"></a>经三合已。<a id="a-6e"></a>重更三合。<a id="a-6f"></a>若网调云作。</p>
  <p id="a6g">其臂钏者。<a id="a-6h"></a>作二十五金刚之结。<a id="a-6i"></a>中置一珠。<a id="a-6j"></a>两头各一。<a id="a-6k"></a>其茅环者。<a id="a-6l"></a>称无名指量。<a id="a-6m"></a>以茅三缠。<a id="a-6n"></a>作金刚结吃食之时。<a id="a-6o"></a>以部主真言。<a id="a-6p"></a>持诵其食。<a id="a-6q"></a>方可食之睡眠之时。<a id="a-6r"></a>以部母护身。<a id="a-6s"></a>若见恶梦及以失精。<a id="a-6t"></a>当诵部母真言百遍。<a id="a-6u"></a>应用部主真言。<a id="a-6v"></a>护所住处及以己身并弟子等。<a id="a-6w"></a>三时洒水净衣。<a id="a-6x"></a>或洗令净。<a id="a-6y"></a>饮食之时。<a id="a-6z"></a>先以所持真言。<a id="a-70"></a>持诵团食。<a id="a-71"></a>奉献本尊。<a id="a-72"></a>然后方食。<a id="a-73"></a>于诸节日。<a id="a-74"></a>应加供养。<a id="a-75"></a>半月半月。<a id="a-76"></a>用阏伽器。<a id="a-77"></a>以军茶利等真言持诵。<a id="a-78"></a>一百八遍。<a id="a-79"></a>自灌顶能摧诸难成就渐近每日三时作漫荼罗。<a id="a-7A"></a>及作制底。<a id="a-7B"></a>读大乘经。<a id="a-7C"></a>思惟六念。<a id="a-7D"></a>作慈等观。<a id="a-7E"></a>旋绕制底佛堂等处。<a id="a-7F"></a>沐浴尊容及以舍利。</p>
 </body>
</html>