<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/西土圣贤撰集"/>
  <title>大毗卢遮那成佛神变加持经略示七支念诵随行法</title>
</head>
<body>
  <h1 class="head">大毗卢遮那成佛神变加持经略示七支念诵随行法</h1>
  <p class="l-js-5c">稽首无碍智　　密教意生子</p>
  <p class="l-js-5c">依彼苏多罗　　摄此随行法</p>
  <p class="l-js-5c">真言行菩萨　　无住无等誓</p>
  <p class="l-js-5c">语密身俱蜜　　后作相应行</p>
  <p>三昧耶真言曰。</p>
  <p>娜莫三满多母驮(引)南(引)(一)唵(引)阿(上声)三(去声)铭(二)底哩(二合)三(去声)铭(三)三(去声)么(鼻音)曳(引四)娑嚩(二合引)贺(引)</p>
  <p class="l-js-5c">契谓齐诸轮　　密合建二空</p>
  <p class="l-js-5c">五处顶肩心　　最后加咽位</p>
  <p class="l-js-5c">次结法界生　　密慧之幖帜</p>
  <p class="l-js-5c">净身口意业　　遍转于其身</p>
  <p>法界生真言曰。</p>
  <p>娜莫三(去声)满多母驮(引)南(引)(一)达磨(上声)驮(引)暏娑嚩(二合引)婆(去声引)嚩句(引)憾(二)</p>
  <p class="l-js-5c">般若三昧手　　俱作金刚拳</p>
  <p class="l-js-5c">相逼建风幢　　端直令相合</p>
  <p class="l-js-5c">是名为法界　　清净之密印</p>
  <p class="l-js-5c">如法界自性　　而观于己身</p>
  <p class="l-js-5c">无垢同虚空　　真言印威力</p>
  <p class="l-js-5c">次结转法轮　　金刚萨埵印</p>
  <p class="l-js-5c">此殊胜加持　　令彼获坚固</p>
  <p class="l-js-5c">止观手相背　　地水火风轮</p>
  <p class="l-js-5c">左右互相持　　二空各旋转</p>
  <p class="l-js-5c">合于慧掌内　　名最胜法轮</p>
  <p>金刚萨埵真言曰。</p>
  <p>娜莫三(去声)满多嚩日啰(二合引)喃(引)(一)嚩日啰(二合引)怛么(二合)句(引)憾。</p>
  <p class="l-js-5c">正诵此密言　　当住于等引</p>
  <p class="l-js-5c">谛观自身像　　即是执金刚</p>
  <p class="l-js-5c">无量众大魔　　诸有亲见者</p>
  <p class="l-js-5c">如金刚萨埵　　勿生疑惑心</p>
  <p class="l-js-5c">次以无动圣　　辟障及除垢</p>
  <p class="l-js-5c">而能净众事　　结护随相应</p>
  <p>不动尊真言曰。</p>
  <p>娜莫三(去声)满多嚩日啰(二合引)喃(一)战拏摩贺(引)嚧(引)洒拏(鼻音)飒颇(二合引)吒耶吽(引)怛啰(二合)吒(半音呼)憾(引)[牟*含](引)</p>
  <p class="l-js-5c">定空加地水　　风火竖于心</p>
  <p class="l-js-5c">慧剑亦如是　　出鞘能成办</p>
  <p class="l-js-5c">次以如来钩　　请尊及圣众</p>
  <p class="l-js-5c">密方便相应　　依本誓而降</p>
  <p>如来钩真言曰。</p>
  <p>娜莫三(去声)满多母驮(引)喃(引)恶(引)萨嚩怛啰(二合引)钵啰(二合)底(丁以反)贺帝怛他(去声引)蘖党(引)矩舍冒(引)地拶哩耶(二合)跛哩布(引)啰迦娑嚩(二合引)贺(引)</p>
  <p class="l-js-5c">止观内相叉　　竖合智风竖</p>
  <p class="l-js-5c">才屈于初分　　余轮状若环</p>
  <p class="l-js-5c">圣者悲愿力　　随请咸来降</p>
  <p class="l-js-5c">奉现三昧耶　　明契如前说</p>
  <p class="l-js-5c">既呈本誓日　　决定相应故</p>
  <p class="l-js-5c">次当随力分　　供养表诚心</p>
  <p class="l-js-5c">阏伽香食灯　　下至一花水</p>
  <p class="l-js-5c">或但运心想　　殊胜最难量</p>
  <p class="l-js-5c">当以普通印　　观行及真言</p>
  <p class="l-js-5c">有表无表俱　　一切皆成就</p>
  <p>普通真言曰。</p>
  <p>娜莫三(去)满多母驮(引)喃(引)萨嚩他(去声引)欠(平声二)嗢娜蘖帝(二合)飒颇(二合)啰呬(声异切)[牟*含](引)誐誐曩剑(平声)娑嚩(二合引)贺。</p>
  <p class="l-js-5c">定慧手齐合　　右交于上节</p>
  <p class="l-js-5c">运心普周遍　　所念皆现前</p>
  <p class="l-js-5c">即施供养已　　修常作持诵</p>
  <p class="l-js-5c">先擐金刚铠　　结护事相应</p>
  <p>金刚甲胄真言曰。</p>
  <p>娜莫三(去声)满多嚩日啰(二合引)喃(引)嚩日啰(二合)迦嚩左吽(引)</p>
  <p class="l-js-5c">先也虚心合　　风轮纠持火</p>
  <p class="l-js-5c">大空依火本　　遍触后居心</p>
  <p class="l-js-5c">次结方隅界　　用前不动尊</p>
  <p class="l-js-5c">左转成辟除　　右旋及上下</p>
  <p class="l-js-5c">备触身支分　　结护悉坚牢</p>
  <p class="l-js-5c">真语母陀罗　　如前已分别</p>
  <p class="l-js-5c">既为严备讫　　当示根本契</p>
  <p class="l-js-5c">还加于五处　　七转或再三</p>
  <p class="l-js-5c">散印顶上开　　半跏正身意</p>
  <p class="l-js-5c">或作相应坐　　随方如教说</p>
  <p class="l-js-5c">正面住身前　　睹一圆明像</p>
  <p class="l-js-5c">清净无瑕玷　　犹如满月轮</p>
  <p class="l-js-5c">中有本尊形　　妙色超三界</p>
  <p class="l-js-5c">纱縠严身服　　宝冠绀发垂</p>
  <p class="l-js-5c">寂然三摩地　　辉焰过众电</p>
  <p class="l-js-5c">犹如净镜内　　幽邃现真容</p>
  <p class="l-js-5c">喜怒显形色　　操持与愿等</p>
  <p class="l-js-5c">正受相应身　　明了心无乱</p>
  <p class="l-js-5c">无相净法体　　应愿济群生</p>
  <p class="l-js-5c">专注而念持　　限数既终毕</p>
  <p class="l-js-5c">懈极后方息　　复结普通印</p>
  <p class="l-js-5c">虔诚启愿等　　殷重礼圣尊</p>
  <p class="l-js-5c">左转无动力　　解前所结护</p>
  <p class="l-js-5c">还呈本尊契　　顶上散开之</p>
  <p class="l-js-5c">心送于圣天　　五轮投地礼</p>
  <p class="l-js-5c">然起随众善　　后会复如初</p>
  <p class="l-js-5c">一时与二三　　或四皆如此</p>
  <p class="l-js-5c">余分旋绕塔　　浴像转大乘</p>
  <p class="l-js-5c">涂饰曼荼罗　　布花赞佛德</p>
  <p class="l-js-5c">或复无杂念　　专注于等引</p>
  <p class="l-js-5c">以此净三业　　悉地速现前</p>
  <p class="l-js-5c">圣力所加持　　行愿相应故</p>
  <p class="l-js-5c">诸有乐修习　　随师而受学</p>
  <p class="l-js-5c">持明传本教　　无越三昧耶</p>
  <p class="l-js-5c">勤策无间修　　离盖及熏醉</p>
  <p class="l-js-5c">顺行诸学处　　悉地随力成</p>
  <p class="l-js-5c">我依大日经　　略示瑜伽行</p>
  <p class="l-js-5c">修证殊胜福　　普润诸有情</p>
</body></html>