<!doctype html>
<html id="z3IBWLp1Gu" data-ver="755">
 <head>
  <meta charset="utf-8">
  <meta author="智昌">
  <meta library="龙藏">
  <meta catalog="西土圣贤撰集">
  <meta period="元">
 </head>
 <body>
  <h1 id="a1">密迹力士大权神王经偈颂</h1>
  <p id="a2">归命最上乘　　依经入流通</p>
  <p id="a3">愿共诸众生　　同证光明中</p>
  <p id="a4">广福心无虑　　幻身四生出</p>
  <p id="a5">小习学经书　　忘却真如理</p>
  <p id="a6">留心在教典　　早晚参经旨</p>
  <p id="a7">心昏未晓得　　念念资熏修</p>
  <p id="a8">无有间断期　　若不访究竟</p>
  <p id="a9">光明四大归　　何时再出遇</p>
  <p id="aA">今逢大觉尊　　广开方便门</p>
  <p id="aB">锓梓施梵书　　遍布不全璧</p>
  <p id="aC">未至逡巡间　　遐迩八分足</p>
  <p id="aD">皆是正遍祐　　觉皇慈悲力</p>
  <p id="aE">虽省真空理　　万行未曾毕</p>
  <p id="aF">三世诸佛说　　如来一大事</p>
  <p id="aG">皆从众生起　　众生无贪嗔</p>
  <p id="aH">诸佛因何说　　权行实化彼</p>
  <p id="aI">初生至涅槃　　金棺银椁里</p>
  <p id="aJ">天人四众啼　　螺髻恶神王</p>
  <p id="aK">烹宰立一国　　众生被食啖</p>
  <p id="aL">我佛又出世　　青黑八臂王</p>
  <p id="aM">手执八物诛　　此魔便归依</p>
  <p id="aN">众生免遭迍　　等觉胜慈悲</p>
  <p id="aO">授与恶魔记　　臣佐眷属类</p>
  <p id="aP">累劫清净陀　　海会得省悟</p>
  <p id="aQ">权化实忿怒　　遭诛莲藏界</p>
  <p id="aR">永无恶念起　　是佛慈悲门</p>
  <p id="aS">持念不空矣　　依经达修行</p>
  <p id="aT">已见真如际　　但求世间事</p>
  <p id="aU">无果不随意　　若不志诚者</p>
  <p id="aV">虚劳难得遂　　愚蠢劝高智</p>
  <p id="aW">不是诳言语　　若不真语者</p>
  <p id="aX">愿入击毬狱　　四十二道秘</p>
  <p id="aY">四大宝篆文　　大权金刚意</p>
  <p id="aZ">六印指爪上　　无得乱曲之</p>
  <p id="aa">我今详经意　　末法定在世</p>
  <p id="ab">护教护君主　　当来弥勒世</p>
  <p id="ac">正像末法时　　随类一体出</p>
  <p id="ad">本智化后智　　化佛宣密语</p>
  <p id="ae">大权化次王　　次王慈悲书</p>
  <p id="af">愿得经中义　　一切众生悟</p>
  <p id="ag">晓暮勤参礼　　念念长不息</p>
  <p id="ah">看阅大华严　　无有推其理</p>
  <p id="ai">海幢比丘问　　方省能仁意</p>
  <p id="aj">佛开最上乘　　诸人尽可入</p>
  <p id="ak">印经施诸方　　大觉本无语</p>
  <p id="al">念念资随类　　身语及意业</p>
  <p id="am">无有厌怠时　　拙口钝词舌</p>
  <p id="an">无能敢下笔　　不昧真如理</p>
  <p id="ao">末法一万年</p>
  <p id="ap">三宝印证无增减。</p>
  <p id="aq">八部威严常加护。</p>
  <p id="ar">苗裔甘蔗刹帝清净种。<a id="a-s"></a>为大因缘末法能传授。<a id="a-t"></a>跋提河边双树寂灭定。<a id="a-u"></a>八部懊恼世主号哭倒。</p>
  <p id="av">诸国帝王同时来佛会。<a id="a-w"></a>捶胸跌脚哽噎啼哭礼。<a id="a-x"></a>声动三界日月光明暗。<a id="a-y"></a>愁云惨雾山崩地裂吼。</p>
  <p id="az">飞鸟悲鸣草木枯干萎。<a id="a-10"></a>源泉涸竭海水腾波起。<a id="a-11"></a>凡有物像无不挂孝衣。<a id="a-12"></a>罗汉应真不晓真谛理。</p>
  <p id="a13">菩提萨埵达其化理趣。<a id="a-14"></a>了悟无常安禅如虚空。<a id="a-15"></a>不生不灭留惑润生里。<a id="a-16"></a>十二缘生叶落方见迹。</p>
  <p id="a17">蠢动含灵本有成佛性。<a id="a-18"></a>三界诸天前赴涅槃供。<a id="a-19"></a>诸大帝王哀恋慕如来。<a id="a-1A"></a>螺髻轻蔑商量差仙取。</p>
  <p id="a1B">诸天便差大力咒仙取。<a id="a-1C"></a>各执宝杵收摄魔王去。<a id="a-1D"></a>才嗅秽气锁在禁中围。<a id="a-1E"></a>无法取归诸天前来礼。</p>
  <p id="a1F">愿佛慈悲慈悲哀纳受。<a id="a-1G"></a>魔鬼灾害一方食生命。<a id="a-1H"></a>劫夺室女欲乐快活受。<a id="a-1I"></a>积骨如山愿佛化归顺。</p>
  <p id="a1J">诸王动哭如来寂灭后。<a id="a-1K"></a>贡高我慢恶鬼不敬信。<a id="a-1L"></a>诸天差仙七日不还归。<a id="a-1M"></a>愁闷滴泪来礼金棺躯。</p>
  <p id="a1N">能仁慈父顺人归寂灭。<a id="a-1O"></a>众生造恶感得魔王出。<a id="a-1P"></a>螺髻苦害食啖众生肉。<a id="a-1Q"></a>愿佛慈悲去邪众生主。</p>
  <p id="a1R">根本智佛常乐寂光已。<a id="a-1S"></a>后智化现三头八臂立。<a id="a-1T"></a>都摄宝印火轮金刚挥。<a id="a-1U"></a>罥索铃音八龙缠身臂(二一右手开山印二手金刚杵三手宝铃四手宝印戟左一手都摄印二手火轮三手罥索四手宝剑)</p>
  <p id="a1V">九目三面利剑宝印戟。<a id="a-1W"></a>青黑蓝淀发赤上竖起。<a id="a-1X"></a>次佛宣咒大现光明辉。<a id="a-1Y"></a>无量魔王尽赴恭敬礼。</p>
  <p id="a1Z">腕惯宝鋜足按阎浮界。<a id="a-1a"></a>右足印空彩裙缭绕起。<a id="a-1b"></a>智火洞然塞满虚空中。<a id="a-1c"></a>读诵受持定到无生位。</p>
  <p id="a1d">加持本咒四十三字母。<a id="a-1e"></a>顶光如来亲说伽陀启。<a id="a-1f"></a>法界含识世主及无数。<a id="a-1g"></a>听说梵音圆满陀罗尼(前咒内阙九字咒句续添入)</p>
  <p id="a1h">唵(引)[口*佛]吼啒[口*聿]　摩诃般啰　啒那嘘　吻只吻　醯摩尼　微吉微　摩那栖　唵拶割啰　呜深暮哏[口*聿]　唅唅　吽吽　癹癹萨诃(今添入咒句唵拶割啰醯摩尼吽吽癹)</p>
  <p id="a1i">无念观定归依三宝竟。<a id="a-1j"></a>次发菩提不求人天果。<a id="a-1k"></a>愿诸众生同证无上乘。<a id="a-1l"></a>情器变空自魔遣教净。</p>
  <p id="a1m">四无量起心月轮中吽。<a id="a-1n"></a>光升虚空无量诸佛至。<a id="a-1o"></a>镜像影灭本体神王出。<a id="a-1p"></a>发朱尖严化身端严处。</p>
  <p id="a1q">三枚九眸手执六件宝。<a id="a-1r"></a>劫火炽然安详忿怒势。<a id="a-1s"></a>吽光再召智佛一念至。<a id="a-1t"></a>灌漱濯足五种香华备。</p>
  <p id="a1u">拶吽[口*邦]和智句不二一。<a id="a-1v"></a>青心喉顶十方诸佛赴。<a id="a-1w"></a>甘露灌顶注满光明器。<a id="a-1x"></a>身口意净究竟我佛诵。</p>
  <p id="a1y">南无本师释迦牟尼佛。<a id="a-1z"></a>南无化身释迦牟尼佛。<a id="a-20"></a>南无大权神王佛(各念十声)。<a id="a-21"></a>念诵秘章心口相应和。<a id="a-22"></a>十万百万定证涅槃路。</p>
  <p id="a23">左心所化大权神王出。<a id="a-24"></a>威严显赫非天非人礼。<a id="a-25"></a>眉放毫光十方世界知。<a id="a-26"></a>华鬘宝盖诸天奏乐起(住世梵王启请流通)</p>
  <p id="a27">时有梵王名曰救世主。<a id="a-28"></a>统领梵众来礼金棺躯。<a id="a-29"></a>仰告大神不坏金刚体。<a id="a-2A"></a>众生危险如来慈悲出。</p>
  <p id="a2B">大神告言救世梵王听。<a id="a-2C"></a>我从金棺示现一七日。<a id="a-2D"></a>天人哀请降伏螺髻鬼。<a id="a-2E"></a>起义不善来犯慈悲主。</p>
  <p id="a2F">世尊敕我宣谕四众知。<a id="a-2G"></a>不谓小事怎生出尘世。<a id="a-2H"></a>如来示灭四果诸天疑。<a id="a-2I"></a>嘱累流通经文到处立(化浊世为净土转凡质作佛身)</p>
  <p id="a2J">海会菩萨声闻缘觉侣。<a id="a-2K"></a>八部天龙昼夜常守护。<a id="a-2L"></a>戒定慧修诸事庄严就。<a id="a-2M"></a>菩提先发阿耨多罗证。</p>
  <p id="a2N">法身无相生灭如何说。<a id="a-2O"></a>愚痴暗昧邪见忿怒诤。<a id="a-2P"></a>淫欲昏迷火宅疑城起。<a id="a-2Q"></a>参透真如那时方到得。</p>
  <p id="a2R">顶光化佛宣说神咒起。<a id="a-2S"></a>求于初果直至如来地。<a id="a-2T"></a>五根五力菩提八圣谛。<a id="a-2U"></a>日月四洲岂有昼夜理。</p>
  <p id="a2V">慈悲喜舍六度万行起。<a id="a-2W"></a>囕怛清虚顿证佛骨髓。<a id="a-2X"></a>十地三贤成就不离体。<a id="a-2Y"></a>众生根渐尽是成佛器。</p>
  <p id="a2Z">如来智日周遍法界际。<a id="a-2a"></a>光明朗耀众生贪嗔痴。<a id="a-2b"></a>生者见常死者见断绝。<a id="a-2c"></a>无常无断第一真消息。</p>
  <p id="a2d">救世梵王领诸梵天众。<a id="a-2e"></a>旋绕金棺礼拜向大神。<a id="a-2f"></a>我自随佛游历十方中。<a id="a-2g"></a>宝杵金刚未有大圣尊。</p>
  <p id="a2h">神王宣谕救世梵王听。<a id="a-2i"></a>我从正遍后智化现出。<a id="a-2j"></a>名曰密迹力士大神王。<a id="a-2k"></a>调伏螺髻显示后众生。</p>
  <p id="a2l">宝印镇心灵文四十二。<a id="a-2m"></a>扫除妖怪尽归东方世。<a id="a-2n"></a>螺髻贡高道佛入灭去。<a id="a-2o"></a>生灭无相缘毕顺寂定。</p>
  <p id="a2p">善逝智力我与难比并。<a id="a-2q"></a>菩萨罗汉神力如爪土。<a id="a-2r"></a>世尊不思却似大地土。<a id="a-2s"></a>魔王私念神通为第一。</p>
  <p id="a2t">如来缘毕示现入灭相。<a id="a-2u"></a>魔鬼憍慢不礼敬如来。<a id="a-2v"></a>破其窟宅取彼二部归。<a id="a-2w"></a>令还神观天人休懊。</p>
  <p id="a2x">诸天四众心中十分喜。<a id="a-2y"></a>魔王宫殿尽倒及崩摧。<a id="a-2z"></a>魔属凶党战战兢兢倒。<a id="a-30"></a>或是二仙神通依然起。</p>
  <p id="a31">魔王商议如来再出世。<a id="a-32"></a>或是二仙坏我境界去。<a id="a-33"></a>忖已神力不能达得知。<a id="a-34"></a>两眼泪下早晚祸生矣。</p>
  <p id="a35">顶光化佛口中诵伽陀。<a id="a-36"></a>光明照耀微尘世界虚。<a id="a-37"></a>三界魔王宫殿如墨漆。<a id="a-38"></a>不敢违逆摄取众生去。</p>
  <p id="a39">諕得螺髻八识不在体。<a id="a-3A"></a>大臣徒党地上渐渐起。<a id="a-3B"></a>消灭秽迹魔类尽归依。<a id="a-3C"></a>惟愿慈悲留我残生躯(二部咒仙各还神通力)</p>
  <p id="a3D">闷绝不醒逃生无走路。<a id="a-3E"></a>魂飞胆散开口说不得。<a id="a-3F"></a>二部咒仙各还神通力。<a id="a-3G"></a>瞻仰大神今日得还归。</p>
  <p id="a3H">大神咒责咄哉螺髻鬼。<a id="a-3I"></a>甚大愚痴我慢耽乐欲。<a id="a-3J"></a>毒心不改犯着慈悲主。<a id="a-3K"></a>汝应速悔舍邪归正理。</p>
  <p id="a3L">汝心不悔早早求忏除。<a id="a-3M"></a>全尔性命瞻礼涅槃去。<a id="a-3N"></a>尔于前世强施慧众生。<a id="a-3O"></a>福尽乐足堕入泥犁去。</p>
  <p id="a3P">心业不善造罪如山岳。<a id="a-3Q"></a>百千徒党聚集一处居。<a id="a-3R"></a>百千万人每日受灾殃。<a id="a-3S"></a>一人自有八识四蛇随。</p>
  <p id="a3T">六情对执举念无悲恶。<a id="a-3U"></a>招诱群生八十八使逼。<a id="a-3V"></a>百恼相牵又添二十恶。<a id="a-3W"></a>十二时中受殃从此起。</p>
  <p id="a3X">凶恶徒党天魔为眷属。<a id="a-3Y"></a>勾引众生罥入魔党聚。<a id="a-3Z"></a>动以万人遭殃受大诛。<a id="a-3a"></a>独存四大五蕴六根主。</p>
  <p id="a3b">意识不显五根常宛转。<a id="a-3c"></a>六尘色法七漏八垢动。<a id="a-3d"></a>九结十缠十二被牵缚。<a id="a-3e"></a>二十五有百八烦恼生。</p>
  <p id="a3f">八万尘劳回心即时转。<a id="a-3g"></a>八识便转直至解脱道。<a id="a-3h"></a>不动五蕴便证法王身。<a id="a-3i"></a>百惑颠倒顿除百法证。</p>
  <p id="a3j">百二十恶转为功德果。<a id="a-3k"></a>八万四千转为光明相。<a id="a-3l"></a>皆汝心造非从外处来。<a id="a-3m"></a>青天无物黑云鼓扇起。</p>
  <p id="a3n">忽然云收日月圆明鉴。<a id="a-3o"></a>叆叇阴晦不从外处觅。<a id="a-3p"></a>是汝一心本自圆正迷。<a id="a-3q"></a>悟时当体不损些儿理。</p>
  <p id="a3r">回汝恶念便归登正路。<a id="a-3s"></a>宝雨宫殿华鬘等奉献。<a id="a-3t"></a>法界如来菩萨四果僧。<a id="a-3u"></a>天龙世主尽入无为洲。</p>
  <p id="a3v">螺髻梵王便向大神礼。<a id="a-3w"></a>两眼泪滴五体投地启。<a id="a-3x"></a>忏悔从前作过不正理。<a id="a-3y"></a>俱发声言南无释迦礼(螺髻王于二仙处求忏悔)</p>
  <p id="a3z">二部咒仙各还神通力。<a id="a-40"></a>俨然如故卫绕神王立。<a id="a-41"></a>螺髻帅众发露求忏除。<a id="a-42"></a>白言圣者愍念休生疑。</p>
  <p id="a43">螺髻启告善来大仙知。<a id="a-44"></a>我昔习学恶业因缘至。<a id="a-45"></a>刚强凌物损他众生躯。<a id="a-46"></a>今逢宣化我今头面礼。</p>
  <p id="a47">魔王宫殿大作佛事起。<a id="a-48"></a>天地晴霁日月增光辉。<a id="a-49"></a>飞走忻欢来绕金棺体。<a id="a-4A"></a>双树变白鞠恭接足礼。</p>
  <p id="a4B">大权神王领诸魔髻鬼。<a id="a-4C"></a>大臣徒党二仙同瞻礼。<a id="a-4D"></a>佛会四众八部诸天仙。<a id="a-4E"></a>各启恭敬同声说偈礼。</p>
  <p id="a4F">种种妄想由彼无明起。<a id="a-4G"></a>造作诸幻魔王为眷属。<a id="a-4H"></a>如来指教不入魔党趣。<a id="a-4I"></a>扶宗立教永远无改意。</p>
  <p id="a4J">黄金出矿无明所覆翳。<a id="a-4K"></a>油在面中永远难拔出。<a id="a-4L"></a>矿油分别面白黄金赤。<a id="a-4M"></a>舍邪归正黄白无二种。</p>
  <p id="a4N">法界通化三界四生类。<a id="a-4O"></a>唯心一起不在别处觅。<a id="a-4P"></a>初遇明师不入邪曲路。<a id="a-4Q"></a>今逢大觉免入轮回狱。</p>
  <p id="a4R">黄金打就眼耳鼻舌身。<a id="a-4S"></a>金性无变盆盘钗钏等。<a id="a-4T"></a>万品千差本性甚分明。<a id="a-4U"></a>镕金性定真空自在用。</p>
  <p id="a4V">四魔作碍如来慈悲起。<a id="a-4W"></a>麻诃葛刺大权忿怒出。<a id="a-4X"></a>观音大智马项狱帝主。<a id="a-4Y"></a>因门不舍来救众生苦。</p>
  <p id="a4Z">悲心门开救世无为智。<a id="a-4a"></a>慈云普布胎卵湿化覆。<a id="a-4b"></a>茕毒邪见不入菩提路。<a id="a-4c"></a>权贵相登尽归究竟处。</p>
  <p id="a4d">神王闻偈八臂摇撼动。<a id="a-4e"></a>九目顾盻按右跷足立。<a id="a-4f"></a>方圆智火紫金棺中出。<a id="a-4g"></a>散坏幻术消灭螺髻鬼。</p>
  <p id="a4h">秘章功能普施末法世。<a id="a-4i"></a>十善初入恶口臭秽诵。<a id="a-4j"></a>十方诸佛闻诵神咒音。<a id="a-4k"></a>一记当来直至无说地。</p>
  <p id="a4l">文殊普贤观音金刚藏。<a id="a-4m"></a>菩提萨埵舍利空生悟。<a id="a-4n"></a>目连迦葉四果应真侣。<a id="a-4o"></a>赞言善哉香华供养庆。</p>
  <p id="a4p">三界诸天忿怒金刚众。<a id="a-4q"></a>闻此咒音屈身侍卫立。<a id="a-4r"></a>凡有所愿无有不果遂。<a id="a-4s"></a>未能达理速获菩提路(诵本咒灵验画符印香木雕杵试验治百病一切等事)</p>
  <p id="a4t">诵我咒王如旱逢甘雨。<a id="a-4u"></a>相击战败再逢大将至。<a id="a-4v"></a>孤露之人路逢父母聚。<a id="a-4w"></a>膏盲老病方逢耆婆医。</p>
  <p id="a4x">诵念咒师无得生疑虑。<a id="a-4y"></a>神王钦遵驱使随尔用。<a id="a-4z"></a>天人修罗地狱饿鬼趣。<a id="a-50"></a>耳闻咒音尽得解脱去。</p>
  <p id="a51">恶心持念尚获殊胜果。<a id="a-52"></a>精严专注心口相应和。<a id="a-53"></a>其余功能不如伽陀力。<a id="a-54"></a>善男信女持念得利益。</p>
  <p id="a55">书此咒即绢纸贝多叶。<a id="a-56"></a>宝网衣缯华鬘宝箧上。<a id="a-57"></a>随其所仪诸天龙神护。<a id="a-58"></a>宝盖覆顶古佛宴然坐。</p>
  <p id="a59">若一微尘堕咒于物上。<a id="a-5A"></a>风吹微尘落在众生身。<a id="a-5B"></a>所得福报如似恒河数。<a id="a-5C"></a>彩画顶像除却阿鼻狱。</p>
  <p id="a5D">沈笺檀木工巧跋折罗。<a id="a-5E"></a>宝杵执持杵像曼拏心。<a id="a-5F"></a>香华灯涂果蓏饮食奉。<a id="a-5G"></a>供养释迦忿怒大神尊。</p>
  <p id="a5H">香水和泥雕塑慈悲像。<a id="a-5I"></a>百种庄严美器安杵像。<a id="a-5J"></a>虔诚结印不动十万遍。<a id="a-5K"></a>杵摇水涌那时方明证。</p>
  <p id="a5L">杵像放光言语及神变。<a id="a-5M"></a>大觉慈尊左心化现出。<a id="a-5N"></a>灵瑞万端心生大欢喜。<a id="a-5O"></a>果乘愿力再诵三十万。</p>
  <p id="a5P">神王灵感持诵得法语。<a id="a-5Q"></a>设一盆器满盛清净水。<a id="a-5R"></a>诵我秘章昼夜不断声。<a id="a-5S"></a>水涌杵动光明神通证。</p>
  <p id="a5T">行住坐卧心口常持诵。<a id="a-5U"></a>果熟三昧通达神交用。<a id="a-5V"></a>所行祠庙神祇皆拱奉。<a id="a-5W"></a>随逐不舍不敢违尊命。</p>
  <p id="a5X">四百四病及诸妖精怪。<a id="a-5Y"></a>蛊毒阴崇害他众生命。<a id="a-5Z"></a>患人宿业多生冤债病。<a id="a-5a"></a>朱书秘咒永远除瘥去。</p>
  <p id="a5b">诵念咒师虔诚加持水。<a id="a-5c"></a>朱书方印四十二道秘。<a id="a-5d"></a>翦折叠封护带于身上。<a id="a-5e"></a>捻为丸儿到口除百病。</p>
  <p id="a5f">无人书写宝印灵应符。<a id="a-5g"></a>香木雕就蘸砂印于纸。<a id="a-5h"></a>如前翦丸灵验无有二。<a id="a-5i"></a>顶光化佛放大毫光起。</p>
  <p id="a5j">首题过去现在及未来。<a id="a-5k"></a>诸佛同音宣说根本咒。<a id="a-5l"></a>成道涅槃无不宣此音。<a id="a-5m"></a>情界四生天龙六部诵。</p>
  <p id="a5n">净信男女专心称秘音。<a id="a-5o"></a>欲求佛果世间诸事就。<a id="a-5p"></a>如来萨埵慈悲生大悯。<a id="a-5q"></a>放光动地显大神变用。</p>
  <p id="a5r">咒师梦中现其所求事。<a id="a-5s"></a>都摄先结一切咒王祖。<a id="a-5t"></a>古往帝王储君并大臣。<a id="a-5u"></a>身心病疾持念无不应。</p>
  <p id="a5v">都摄顿除水涌药光出。<a id="a-5w"></a>服下痊瘥百病难生起。<a id="a-5x"></a>日月薄蚀风雨不依时。<a id="a-5y"></a>五星失度逼迫众生苦。</p>
  <p id="a5z">人灾国凶岁俭逆贼起。<a id="a-60"></a>君臣失措五路都摄录。<a id="a-61"></a>仰视虚空立期诵咒起。<a id="a-62"></a>保国安宁永无灾祸起。</p>
  <p id="a63">魏周唐武毁灭佛法僧。<a id="a-64"></a>不听出家修行明真性。<a id="a-65"></a>驱逼僧尼还俗差役重。<a id="a-66"></a>毁灭宗乘定入阿鼻轮。</p>
  <p id="a67">但诵宝玉结前都摄印。<a id="a-68"></a>苾刍困苦转与恶王所。<a id="a-69"></a>彼自悔责忏悔心归依。<a id="a-6A"></a>塔庙依然精舍伽蓝起。</p>
  <p id="a6B">金银铜铁香篆龙形像。<a id="a-6C"></a>瓮缸水满投像于水际。<a id="a-6D"></a>娑竭罗龙手印都摄录。<a id="a-6E"></a>水涌像动空中鸣雷震。</p>
  <p id="a6F">牟尼火化大权神王佛。<a id="a-6G"></a>三种名号及诵佛世尊。<a id="a-6H"></a>大澍甘雨遍洒阎浮地。<a id="a-6I"></a>久雨损物止雷得晴霁。</p>
  <p id="a6J">象马驼牛禽兽难调制。<a id="a-6K"></a>时行疾病但饮神咒水。<a id="a-6L"></a>蛇鼠恶虫损他诸般物。<a id="a-6M"></a>水洒屋地自然他无迹。</p>
  <p id="a6N">所有禁制一一说不尽。<a id="a-6O"></a>殷勤仔细请看正经去。<a id="a-6P"></a>超凡入圣皆是尔自心。<a id="a-6Q"></a>不达真如枉去错用心。</p>
  <p id="a6R">夜叉恶鬼山精并地灵。<a id="a-6S"></a>水府岩穴树石一切庙。<a id="a-6T"></a>魍魉邪魔久住人间反。<a id="a-6U"></a>侵犯家国都摄除遣了。</p>
  <p id="a6V">金蚕蛇蛊骷髅金银蝎。<a id="a-6W"></a>蜈蚣虾蟆一切蛊神众。<a id="a-6X"></a>饮食中下杀坏良人命。<a id="a-6Y"></a>宝印云符佩带无所损。</p>
  <p id="a6Z">狼心狗[狂-王+幸]人面畜生类。<a id="a-6a"></a>生年日月乳名达得知。<a id="a-6b"></a>朱书彼名脚心踏实地。<a id="a-6c"></a>大手都摄悔责头面礼。</p>
  <p id="a6d">心智顽钝无所知分晓。<a id="a-6e"></a>欲求智慧都摄伽陀用。<a id="a-6f"></a>吞服咒印默与大辩才。<a id="a-6g"></a>总持多闻博雅多究竟。</p>
  <p id="a6h">贫穷受苦诵念给孤富。<a id="a-6i"></a>长生不死戒定与菩提。<a id="a-6j"></a>惠施众生后世大贵富。<a id="a-6k"></a>学习神丹紫磨黄金胜。</p>
  <p id="a6l">分段身形变易常不坏。<a id="a-6m"></a>定入分段神通长自在。<a id="a-6n"></a>似鸟飞空往来无挂碍。<a id="a-6o"></a>顶上出火脚下出水海。</p>
  <p id="a6p">变易无碍圣凡难测度。<a id="a-6q"></a>像前禁山诵念如前作。<a id="a-6r"></a>住居乏水穿凿香甜水。<a id="a-6s"></a>众生病证即时消散去。</p>
  <p id="a6t">素无子息秘咒都摄录。<a id="a-6u"></a>百病妇女鬼胎延年滞。<a id="a-6v"></a>祖宗见祸男女行孝义。<a id="a-6w"></a>鬼怪山魈咒印即平覆。</p>
  <p id="a6x">染劳传尸邪鬼梦交感。<a id="a-6y"></a>鼻口四肢巨富去采宝。<a id="a-6z"></a>若遭官讼囚禁便得免。<a id="a-70"></a>临敌交锋逆贼自然息。</p>
  <p id="a71">求于佛地无不成就者。<a id="a-72"></a>佛灭降伏天魔及阐提。<a id="a-73"></a>一切世事种种无不遂。<a id="a-74"></a>宝王密语放光如来说。</p>
  <p id="a75">常乐我净系缚心猿意。<a id="a-76"></a>所愿不果善逝皆虚说。<a id="a-77"></a>真语实语如来无诳语。<a id="a-78"></a>阿耨多罗三藐三菩提。</p>
  <p id="a79">伽陀灵验诸佛菩萨说。<a id="a-7A"></a>声闻天仙印符画像设。<a id="a-7B"></a>宿昔大愿禅那精进力。<a id="a-7C"></a>梵志外道聪明如黑漆。</p>
  <p id="a7D">宝杵神王如何敢自诜。<a id="a-7E"></a>顶上化佛宣说神咒语。<a id="a-7F"></a>忿怒腾身八臂所执物。<a id="a-7G"></a>普放无量百宝光明出。</p>
  <p id="a7H">顶光化佛亦放大人相。<a id="a-7I"></a>合掌当坐口放无量光。<a id="a-7J"></a>互相照映散坏幻术灾。<a id="a-7K"></a>消灭秽迹调伏螺髻鬼。</p>
  <p id="a7L">三界诸天四王叨利等。<a id="a-7M"></a>六道修罗住世梵王众。<a id="a-7N"></a>世主恭敬大众跪膝礼。<a id="a-7O"></a>宣说神通圆满密咒音。</p>
  <p id="a7P">尔时神王顶光化佛说。<a id="a-7Q"></a>大方广大圆满神通力。<a id="a-7R"></a>正遍知觉听法天人众。<a id="a-7S"></a>得净法眼各获三昧证。</p>
  <p id="a7T">提携螺髻先遣二部归。<a id="a-7U"></a>前后围绕同到涅槃所。<a id="a-7V"></a>化佛神王遍历十方去。<a id="a-7W"></a>化佛说法利济众生主。</p>
  <p id="a7X">大权神王宣谕四众听。<a id="a-7Y"></a>适来我佛宣说神咒音。<a id="a-7Z"></a>魔宫城堑尽倒不留存。<a id="a-7a"></a>臭气远蒸化成优钵果。</p>
  <p id="a7b">根本智佛示现千百亿。<a id="a-7c"></a>常住不灭佛住佛灭去。<a id="a-7d"></a>众生祈祷立大誓愿持。<a id="a-7e"></a>坐处安养幻化法身躯。</p>
  <p id="a7f">坚持苾刍坐住多宝塔。<a id="a-7g"></a>精严顿证释迦牟尼尊。<a id="a-7h"></a>誓愿驱使奉承持咒人。<a id="a-7i"></a>获六神通得大解脱门。</p>
  <p id="a7j">神王说誓恐人生疑忌。<a id="a-7k"></a>惟愿如来照察真实际。<a id="a-7l"></a>为作证明破诸众生疑。<a id="a-7m"></a>不怀疑怖再阐雷音起。</p>
  <p id="a7n">尔时如来虽般涅槃寂。<a id="a-7o"></a>左心示现百宝光明出。<a id="a-7p"></a>十方诸佛放光灌金体。<a id="a-7q"></a>菩萨声闻四众生希奇。</p>
  <p id="a7r">螺髻我慢臣左眷属类。<a id="a-7s"></a>同声赞叹心中十分喜。<a id="a-7t"></a>道眼照彻达空真如理。<a id="a-7u"></a>尘沙佛国等觉妙觉地。</p>
  <p id="a7v">顶光化佛熙怡微笑起。<a id="a-7w"></a>告示神王大众听宣语。<a id="a-7x"></a>根本智佛释迦牟尼陀。<a id="a-7y"></a>失照降伏作业螺髻鬼。</p>
  <p id="a7z">化佛宣说根本智佛灭。<a id="a-80"></a>螺髻恶逆左心力士出。<a id="a-81"></a>人天惊疑收摄魔天归。<a id="a-82"></a>代佛行事真如慈悲出。</p>
  <p id="a83">天魔拱手望着智佛礼。<a id="a-84"></a>臣属部众缘熟当受记。<a id="a-85"></a>在会清信各发菩提意。<a id="a-86"></a>永无退转坚固誓愿持。</p>
  <p id="a87">放光如来舒手摩螺顶。<a id="a-88"></a>善哉善学舍邪归正路。<a id="a-89"></a>得蒙授记领悟真如性。<a id="a-8A"></a>改故重新勇猛精进力(螺髻王得蒙授记名曰清净光明佛)</p>
  <p id="a8B">梵王得记同来善知识。<a id="a-8C"></a>六十亿劫修诸菩萨位。<a id="a-8D"></a>广于十方供养恒沙佛。<a id="a-8E"></a>累劫修行证入如来地。</p>
  <p id="a8F">螺髻证得清净光明佛。<a id="a-8G"></a>调御丈夫十号皆具足。<a id="a-8H"></a>佛寿二万天人听法音。<a id="a-8I"></a>广宣流布应以杂类身。</p>
  <p id="a8J">示现二乘声闻缘觉侣。<a id="a-8K"></a>即现佛身一乘至理趣。<a id="a-8L"></a>胎卵湿化上至菩萨乘。<a id="a-8M"></a>蠢动含灵皆听光明音。</p>
  <p id="a8N">证得初果直至辟支位。<a id="a-8O"></a>远行法云十地满心住。<a id="a-8P"></a>成就无上佛果大菩提。<a id="a-8Q"></a>正像末法佛寿二万岁。</p>
  <p id="a8R">光明如来入灭寂定已。<a id="a-8S"></a>次第授与一尊菩萨继。<a id="a-8T"></a>今日所归大臣眷属类。<a id="a-8U"></a>次第所证光明如来体。</p>
  <p id="a8V">其佛国土皆名无垢世。<a id="a-8W"></a>天龙八部四众尽归依。<a id="a-8X"></a>与今所宣清净光明佛。<a id="a-8Y"></a>并无差别同住无垢世。</p>
  <p id="a8Z">无垢世界菩萨二乘人。<a id="a-8a"></a>八部威灵四众听法音。<a id="a-8b"></a>光明如来同今化佛宣。<a id="a-8c"></a>大满神咒四十二道圣。</p>
  <p id="a8d">清净如来缘毕涅槃已。<a id="a-8e"></a>三昧智火焚身收舍利。<a id="a-8f"></a>建立宝塔高至梵天所。<a id="a-8g"></a>天人四众供养作福处。</p>
  <p id="a8h">尔时螺髻与诸同来类。<a id="a-8i"></a>蒙化如来授与菩提记。<a id="a-8j"></a>欢喜勇锐即获无量乘。<a id="a-8k"></a>一时之间大作佛事起。</p>
  <p id="a8l">大权神王谛听化佛说。<a id="a-8m"></a>心中踊跃欢喜赞叹礼。<a id="a-8n"></a>告示清众螺髻诸上人。<a id="a-8o"></a>宿业所感得大善利喜。</p>
  <p id="a8p">神王再宣本师释迦佛。<a id="a-8q"></a>示现入灭愍汝末法世。<a id="a-8r"></a>有情包识失了功德利。<a id="a-8s"></a>调伏螺髻有劳如来出。</p>
  <p id="a8t">我今所头身相现威仪。<a id="a-8u"></a>根本智佛左心化现出。<a id="a-8v"></a>大满神咒顶光化佛宣。<a id="a-8w"></a>所作功德诵咒法仪式(本体神王结印仪式)</p>
  <p id="a8x">都摄宝印左右无名指。<a id="a-8y"></a>屈向掌中二指相靠[監-皿+豆]。<a id="a-8z"></a>中指左上右下捻同指头。<a id="a-90"></a>指直[監-皿+豆]大拇中节底。</p>
  <p id="a91">手印加咒世间所有事。<a id="a-92"></a>恶人邪鬼皆向咒师礼。<a id="a-93"></a>舍恶逆心尊命听驱使。<a id="a-94"></a>不敢违逆誓愿坚固力。</p>
  <p id="a95">禁山宝印右手无名曲。<a id="a-96"></a>四指平直进退各七步。<a id="a-97"></a>一咒一印左右上下顾。<a id="a-98"></a>散其咒印自然恶心止。</p>
  <p id="a99">无雷宝印恶风雹雷震。<a id="a-9A"></a>暴雨霖久中指无名小。<a id="a-9B"></a>头指直[監-皿+豆]大拇捻中节。<a id="a-9C"></a>左手印咒云散日光出。</p>
  <p id="a9D">顿病宝印右手庄严启。<a id="a-9E"></a>头指中指屈向掌中里。<a id="a-9F"></a>三指并直五劳七伤无。<a id="a-9G"></a>一咒一印一百八遍奇。</p>
  <p id="a9H">五路宝印左右无名指。<a id="a-9I"></a>曲向掌中八指皆直立。<a id="a-9J"></a>卒死生人散印于心上。<a id="a-9K"></a>高声诵咒魂魄还壳体。</p>
  <p id="a9L">恶入鬼神欲犯持咒主。<a id="a-9M"></a>出入不祥追补逃亡躯。<a id="a-9N"></a>昼夜贼盗牛马猪羊类。<a id="a-9O"></a>飞禽走兽情识不舍去。</p>
  <p id="a9P">神王示教众会善知识。<a id="a-9Q"></a>五大宝印信受奉行已。<a id="a-9R"></a>四枚正印四十二道秘。<a id="a-9S"></a>传授末法展转流通去。</p>
  <p id="a9T">大权别化忿怒次王出。<a id="a-9U"></a>威仪进止与本元无异。<a id="a-9V"></a>本体神王寂然入定住。<a id="a-9W"></a>执物不动从此留像仪(本体神王化现次王忽然于虚空至)</p>
  <p id="a9X">次二神王乘空忽然至。<a id="a-9Y"></a>手提贝多白氎数丈余。<a id="a-9Z"></a>鱼胶矾粉诸般颜色聚。<a id="a-9a"></a>举笔才动像严无二异。</p>
  <p id="a9b">次二神王来绕金棺躯。<a id="a-9c"></a>啼哭作礼白言智佛知。<a id="a-9d"></a>螺髻殃害本佛归真际。<a id="a-9e"></a>左心所化本体神王出。</p>
  <p id="a9f">本体神王调伏螺髻归。<a id="a-9g"></a>化我分身小王流末世。<a id="a-9h"></a>神通变化惟愿如来知。<a id="a-9i"></a>放光印证表记于凡世。</p>
  <p id="a9j">次化神王围绕神王礼。<a id="a-9k"></a>白言圣者大圣化我出。<a id="a-9l"></a>与众施设以假存真实。<a id="a-9m"></a>愿王放光照察真实语。</p>
  <p id="a9n">寂定如来毫光棺中出。<a id="a-9o"></a>本体神王百宝光明辉。<a id="a-9p"></a>宝光二道灌在化王顶。<a id="a-9q"></a>诸佛印证流传于凡世(寂定如来放光本体神王放光灌化王顶)</p>
  <p id="a9r">化王即时右手引笔起。<a id="a-9s"></a>圣像端严三头及八臂。<a id="a-9t"></a>九目闪烁执索都圆备。<a id="a-9u"></a>顶光如来合掌端严启(次王昼八臂相仪宝印灵符)</p>
  <p id="a9v">左踏宝石右印跷足立。<a id="a-9w"></a>八龙缠臂一切神变异。<a id="a-9x"></a>本体神王一一都无异。<a id="a-9y"></a>大众瞻仰即时光明出。</p>
  <p id="a9z">贝叶所画宿命功德智。<a id="a-A0"></a>智印香木一寸八分刻。<a id="a-A1"></a>篆文深直分明细磨朱。<a id="a-A2"></a>印在素帛永远无灾滞。</p>
  <p id="aA3">宿命智印印已吞服竟。<a id="a-A4"></a>即获三昧分段证变易。<a id="a-A5"></a>凡夫幻体难证总持门。<a id="a-A6"></a>垢腻之行顿证净妙心。</p>
  <p id="aA7">宿命功能感得现世果。<a id="a-A8"></a>手足心中塔上如意宝。<a id="a-A9"></a>未成最上早获智辩才。<a id="a-AA"></a>心眼灵明诸法自然成。</p>
  <p id="aAB">第二隐蔽无见自在印。<a id="a-AC"></a>香木一寸七分刻之用。<a id="a-AD"></a>如是圈篆方法照前同。<a id="a-AE"></a>无为空寂堪拟如来论。</p>
  <p id="aAF">三显腾空自在无碍印。<a id="a-AG"></a>香木一寸五分如是空。<a id="a-AH"></a>髻中衣物遍体印咒文。<a id="a-AI"></a>周游尘中方省菩萨行。</p>
  <p id="aAJ">神气交合自在密咒印。<a id="a-AK"></a>一寸二分深直文篆定。<a id="a-AL"></a>蘸朱印心人非人等敬。<a id="a-AM"></a>不能达空自省难比论。</p>
  <p id="aAN">次王所画四大宝印已。<a id="a-AO"></a>堪与众会远画四十二。<a id="a-AP"></a>梵夹灵文贝多叶上成。<a id="a-AQ"></a>一一分明不离梵字体。</p>
  <p id="aAR">次化神王所画符印讫。<a id="a-AS"></a>大众悲喜次王合掌礼。<a id="a-AT"></a>启白本体化我神王知。<a id="a-AU"></a>并及大众听我说端的。</p>
  <p id="aAV">五浊恶世淫欲为根本。<a id="a-AW"></a>生熟二脏腹内作生理。<a id="a-AX"></a>发毛爪齿涕唾及脓血。<a id="a-AY"></a>筋骨髓脑尽是腥膻物。</p>
  <p id="aAZ">日月风持旋转为昼夜。<a id="a-Aa"></a>金木水火土居方隅重。<a id="a-Ab"></a>罗睺计都月孛三宿动。<a id="a-Ac"></a>四斗分界七星拱北斗。</p>
  <p id="aAd">角亢为首二十八员将。<a id="a-Ae"></a>盈亏变怪人间主祸福。<a id="a-Af"></a>天罡河魁紫气照人美。<a id="a-Ag"></a>一四天下帝释为主宰。</p>
  <p id="aAh">根本智佛所化大千界。<a id="a-Ai"></a>百亿日月五星列诸宿。<a id="a-Aj"></a>主持方隅灾福气候等。<a id="a-Ak"></a>众生逆境皆是尔自修。</p>
  <p id="aAl">末法善人须从恶党类。<a id="a-Am"></a>促命短寿舍我慈门俗。<a id="a-An"></a>阐提心发损害苾刍意。<a id="a-Ao"></a>咒印紧切依然佛在世。</p>
  <p id="aAp">大权忿怒告示化王知。<a id="a-Aq"></a>善哉大悲汝能作此事。<a id="a-Ar"></a>普满众生均沾大惠恩。<a id="a-As"></a>大行愿力众生得利益(本体神王赞叹次王)</p>
  <p id="aAt">次二神王所作能事毕。<a id="a-Au"></a>宝印灵符对众亲付嘱。<a id="a-Av"></a>螺髻极授梵夹灵文礼。<a id="a-Aw"></a>尔成佛威本支神王力。</p>
  <p id="aAx">慈善根力大众贤圣力。<a id="a-Ay"></a>诸佛菩萨加被威神力。<a id="a-Az"></a>累劫专心持诵广流布。<a id="a-B0"></a>勿令末法众生遭大苦。</p>
  <p id="aB1">次王告示顶光如来说。<a id="a-B2"></a>大满咒王手指结印起。<a id="a-B3"></a>五种宝印列宿四十二。<a id="a-B4"></a>各存神用禁制由汝意。</p>
  <p id="aB5">本咒功能说之不可尽。<a id="a-B6"></a>精严加持诏示诸神异。<a id="a-B7"></a>水涌波动宝杵横飞转。<a id="a-B8"></a>像仪光出言语端的奉。</p>
  <p id="aB9">梦中禅定亲见释迦尊。<a id="a-BA"></a>法报化身大权神王像。<a id="a-BB"></a>妙音抚须凡有所求祷。<a id="a-BC"></a>神交气合五彩法物隐(次二神王隐)</p>
  <p id="aBD">次二化王放大光明出。<a id="a-BE"></a>本体神王光明从顶起。<a id="a-BF"></a>二王交灌融变化王隐。<a id="a-BG"></a>本体神王八宝依然举。</p>
  <p id="aBH">化王既隐力士神王说。<a id="a-BI"></a>适来所化忿怒明王出。<a id="a-BJ"></a>画我三头八臂及按石。<a id="a-BK"></a>威仪进止宝印灵符秘(圆明无相)</p>
  <p id="aBL">释迦智佛左心力士起。<a id="a-BM"></a>大权所化次王从空至。<a id="a-BN"></a>虚空法界无量诸如来。<a id="a-BO"></a>皆从毗卢遮那心印出。</p>
  <p id="aBP">螺髻鞠恭合掌头面体。<a id="a-BQ"></a>多蒙提携摄受归正路。<a id="a-BR"></a>自前恶念今日尽断除。<a id="a-BS"></a>悟自真如与佛同一体。</p>
  <p id="aBT">化佛授记螺髻无疑虑。<a id="a-BU"></a>证果成就冷暖自得知。<a id="a-BV"></a>一行部众同受菩提记。<a id="a-BW"></a>我佛慈悲魔属得善利。</p>
  <p id="aBX">力士告言螺髻菩萨听。<a id="a-BY"></a>秘章流布直至不退地。<a id="a-BZ"></a>听法大众右绕神王立。<a id="a-Ba"></a>白言大圣今日方见迹。</p>
  <p id="aBb">螺髻白言如来示寂灭。<a id="a-Bc"></a>左化神王顶光如来出。<a id="a-Bd"></a>我佛说咒力士谈经义。<a id="a-Be"></a>守护流布不敢违佛敕。</p>
  <p id="aBf">螺髻发愿如来印证知。<a id="a-Bg"></a>末法众生天魔外道欺。<a id="a-Bh"></a>分身遍满百亿阎浮提。<a id="a-Bi"></a>扫除妖精众生无灾滞。</p>
  <p id="aBj">时大神王说是经咒已。<a id="a-Bk"></a>八臂器仗顶光如来泯。<a id="a-Bl"></a>紫金光聚渐渐近金躯。<a id="a-Bm"></a>光明身相尽入如来体。</p>
  <p id="aBn">明空寂乐妙有真空虚。<a id="a-Bo"></a>迦葉离佛鸡足山中住。<a id="a-Bp"></a>观行颠倒徒弟晨朝议。<a id="a-Bq"></a>必是如来早晚入灭去(系缚归空寂示现舍利)</p>
  <p id="aBr">付氎千疋缠里善逝体。<a id="a-Bs"></a>金棺银椁自然空中起。<a id="a-Bt"></a>拘尸罗城四门都游履。<a id="a-Bu"></a>头陀执薪三昧火自起。</p>
  <p id="aBv">八万四千分身真舍利。<a id="a-Bw"></a>俵散情界宝塔从此起。<a id="a-Bx"></a>天上龙宫先分二停去。<a id="a-By"></a>弥勒出世迦葉焚身体。</p>
  <p id="aBz">信受奉行依经流通颂。<a id="a-C0"></a>诸佛慈愍赦我差错过。<a id="a-C1"></a>誓愿四生同证唯心座。<a id="a-C2"></a>真实无语八识莲宫理。</p>
  <p id="aC3">多生障翳方逢良药饵。<a id="a-C4"></a>今生庆幸省得无消息。<a id="a-C5"></a>昧觉群生自省求出离。<a id="a-C6"></a>根本圆明那里常自在。</p>
  <p id="aC7">念佛功德利济法界内。<a id="a-C8"></a>情器二处十方无穷类。<a id="a-C9"></a>耳闻佛声顿绝三恶趣。<a id="a-CA"></a>各请承当元来本是尔。</p>
 </body>
</html>