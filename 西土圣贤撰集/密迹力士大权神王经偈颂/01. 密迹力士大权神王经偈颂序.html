<!doctype html>
<html id="z3IBWLo1Gt" data-ver="69">
 <head>
  <meta charset="utf-8">
  <meta author="智昌">
  <meta library="龙藏">
  <meta catalog="西土圣贤撰集">
  <meta period="元">
 </head>
 <body>
  <h1 id="a1">密迹力士大权神王经偈颂序</h1>
  <h2 id="a2">古汴龙华寺住持沙门智昌述</h2>
  <p id="a3">盖闻瞿昙演教。<a id="a-4"></a>普利含生。<a id="a-5"></a>历代诸师。<a id="a-6"></a>三分科经。<a id="a-7"></a>谓序分正宗分流通分。<a id="a-8"></a>秽迹金刚说神通大满陀罗尼法术灵要门经者。<a id="a-9"></a>北天竺国三藏沙门无能胜。<a id="a-A"></a>与三藏沙门阿质达霰同译二经。<a id="a-B"></a>同卷阙流通分。<a id="a-C"></a>已入大藏经伊字函第一卷中。<a id="a-D"></a>是故如来于涅槃台左胁。<a id="a-E"></a>化现秽迹明王三头八臂。<a id="a-F"></a>降伏螺髻梵王。<a id="a-G"></a>说咒划四大宝印书符。<a id="a-H"></a>四十二道结。<a id="a-I"></a>五指印契。<a id="a-J"></a>普利有情。<a id="a-K"></a>历代以来。<a id="a-L"></a>持咒行法者僧俗甚多。<a id="a-M"></a>未达信受奉行先二师同译。<a id="a-N"></a>后宋曾稽沙门智彬。<a id="a-O"></a>将此经重行校勘治定。<a id="a-P"></a>补阙流通。<a id="a-Q"></a>题曰佛入涅槃现身神王顶光化佛说大方广大圆满大正遍知神通道力陀罗尼经。<a id="a-R"></a>今此经中说大权神王降伏螺髻梵王。<a id="a-S"></a>复次住世梵王启请。<a id="a-T"></a>复化现出三头八臂忿怒相。<a id="a-U"></a>执持器仗与前无异。<a id="a-V"></a>本王寂定。<a id="a-W"></a>次化王画出三头八臂。<a id="a-X"></a>顶上化佛相仪。<a id="a-Y"></a>划四大宝印书。<a id="a-Z"></a>四十二灵符指结。<a id="a-a"></a>五印契悉皆付与。<a id="a-b"></a>螺髻梵王受持奉行。<a id="a-c"></a>尔时化佛与螺髻梵王摩顶授记。<a id="a-d"></a>号清净光明如来。<a id="a-e"></a>已于是化王复隐入本王身中。<a id="a-f"></a>本王紫金光聚隐入金棺。<a id="a-g"></a>茶毗之后。<a id="a-h"></a>各分舍利顶戴奉行。<a id="a-i"></a>所说咒符印五指印契。<a id="a-j"></a>已在前伊字函二经内。<a id="a-k"></a>今此经中更不重述前说。<a id="a-l"></a>本咒内阙九字咒。<a id="a-m"></a>句续次添入。<a id="a-n"></a>今广福大师僧录管主八。<a id="a-o"></a>归命三宝。<a id="a-p"></a>独心内典。<a id="a-q"></a>集成偈颂。<a id="a-r"></a>补阙流通。<a id="a-s"></a>亦曰密迹力士大权神王经。<a id="a-t"></a>广行遍布。<a id="a-u"></a>后有持咒行法之者。<a id="a-v"></a>了明前后经旨。<a id="a-w"></a>详而行持。<a id="a-x"></a>自利利他。<a id="a-y"></a>福报无穷。<a id="a-z"></a>集此功勋。<a id="a-10"></a>上答。</p>
  <p id="a11">佛恩。<a id="a-12"></a>祝。</p>
  <p id="a13">圣人寿。<a id="a-14"></a>愿冀。</p>
  <p id="a15">佛日重辉。<a id="a-16"></a>法轮常转。</p>
 </body>
</html>