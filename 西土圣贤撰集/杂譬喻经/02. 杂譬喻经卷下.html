<!doctype html>
<html id="z3IBWLS1Gk" data-ver="755">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="西土圣贤撰集">
  <meta period="后汉">
 </head>
 <body>
  <h1 id="a1">杂譬喻经卷下</h1>
  <h2 id="a2">（一五）</h2>
  <p id="a3">昔罽宾国中有一比丘。<a id="a-4"></a>广训门徒数百余人。<a id="a-5"></a>中有得四禅者。<a id="a-6"></a>得五通者。<a id="a-7"></a>得须陀洹者。<a id="a-8"></a>得阿罗汉者。<a id="a-9"></a>时有安息人到罽宾国。<a id="a-A"></a>见比丘教化如是。<a id="a-B"></a>有信乐心为作弟子。<a id="a-C"></a>未久之间成五通行。<a id="a-D"></a>便现神足于众人前师告之曰。<a id="a-E"></a>汝虽得五通意结未解。<a id="a-F"></a>莫现神足以自贡高也。<a id="a-G"></a>便心恚师。<a id="a-H"></a>谓师妒奇。<a id="a-I"></a>自念曰。<a id="a-J"></a>当还生地现道德耳。<a id="a-K"></a>即飞到本国。<a id="a-L"></a>诣安息王殿前。<a id="a-M"></a>现神足飞来。<a id="a-N"></a>王为作礼而问。<a id="a-O"></a>道人是何国人。<a id="a-P"></a>比丘言。<a id="a-Q"></a>我王国人。<a id="a-R"></a>诣罽宾国学道。<a id="a-S"></a>今所以还。<a id="a-T"></a>欲福土地报所生恩。<a id="a-U"></a>王大欢喜即长跪白。<a id="a-V"></a>愿道人自从今日常住我宫中受我供养。<a id="a-W"></a>比丘即可之。<a id="a-X"></a>王手自供养。<a id="a-Y"></a>或使夫人及婇女来。<a id="a-Z"></a>比丘便有欲意向青衣。<a id="a-a"></a>诸臣下知之以白于王。<a id="a-b"></a>王逆呵之。<a id="a-c"></a>王所以不信者。<a id="a-d"></a>本见其飞来故也。<a id="a-e"></a>未久之间青衣腹大。<a id="a-f"></a>诸臣复启王。<a id="a-g"></a>王以夫人为验乃知其实。<a id="a-h"></a>即夺法衣遣使令去出宫。<a id="a-i"></a>以是道人故不加楚毒。<a id="a-j"></a>比丘出外行作劫人贼。<a id="a-k"></a>无当前者。<a id="a-l"></a>王不知是前比丘也。<a id="a-m"></a>谓募雄士使人生捕。<a id="a-n"></a>将来定是前比丘。<a id="a-o"></a>王问曰。<a id="a-p"></a>汝前犯欲谓为误耳。<a id="a-q"></a>云何复劫人乎。<a id="a-r"></a>比丘叩头曰。<a id="a-s"></a>穷无复余计故也。<a id="a-t"></a>王曰。<a id="a-u"></a>我本见汝神足飞来故。<a id="a-v"></a>不忍加于汝毒。<a id="a-w"></a>复赦汝勿复犯我界中。<a id="a-x"></a>解放令去。<a id="a-y"></a>比丘念曰。<a id="a-z"></a>如行客作求生活也。<a id="a-10"></a>即自炫有屠家顾使。<a id="a-11"></a>槌牛刺羊事事皆为。<a id="a-12"></a>后使打骨。<a id="a-13"></a>迸挑中面坏其眼根无所复见。<a id="a-14"></a>不复中使。<a id="a-15"></a>主人遣令其去。<a id="a-16"></a>于是持一破杅。<a id="a-17"></a>顺巷行乞遂成贱人。<a id="a-18"></a>比丘更变其间数年。<a id="a-19"></a>师以道眼观察欲知所在。<a id="a-1A"></a>见比丘如此在安息市乞。<a id="a-1B"></a>时门徒中但学五通不求断苦者五百余人。<a id="a-1C"></a>师告之曰。<a id="a-1D"></a>汝等速严。<a id="a-1E"></a>今当共行省往日安息弟子。<a id="a-1F"></a>弟子皆喜曰。<a id="a-1G"></a>彼道德必大茂盛。<a id="a-1H"></a>师乃自屈往省。<a id="a-1I"></a>皆承神足须臾以到住于其前。<a id="a-1J"></a>师呼其名。<a id="a-1K"></a>即答师声言。<a id="a-1L"></a>和上来耶。<a id="a-1M"></a>师言尔。<a id="a-1N"></a>故来相省。<a id="a-1O"></a>师问曰。<a id="a-1P"></a>何缘乃尔。<a id="a-1Q"></a>弟子具陈本末。<a id="a-1R"></a>辩说所犯意。<a id="a-1S"></a>师语诸弟子。<a id="a-1T"></a>得五通非坚固道也。<a id="a-1U"></a>不可恃怙矣。<a id="a-1V"></a>师说是时。<a id="a-1W"></a>五百弟子皆得六通成应真道。<a id="a-1X"></a>彼一弟子惭愧无辞。<a id="a-1Y"></a>师徒一切更还本所。</p>
  <p data-pb></p>
  <h2 id="a1Z">（一六）</h2>
  <p id="a1a">有一国丰熟饶人。<a id="a-1b"></a>他国欲来取之。<a id="a-1c"></a>即兴兵往。<a id="a-1d"></a>国中已知便大发兵。<a id="a-1e"></a>十五以上六十已下尽当征行。<a id="a-1f"></a>时有一人为织氎(音[橾-品+ㄊ])公。<a id="a-1g"></a>年向六十。<a id="a-1h"></a>其妇端正常轻慢夫主。<a id="a-1i"></a>婿每敬难丈夫事之。<a id="a-1j"></a>婿语妇言。<a id="a-1k"></a>今应行被敕自具兵仗及资粮器物。<a id="a-1l"></a>愿时发遣。<a id="a-1m"></a>妇与夫一五升器以用盛粮。<a id="a-1n"></a>织[疊*毛]杼木一枚长丈一尺。<a id="a-1o"></a>妇言。<a id="a-1p"></a>汝持是行斗。<a id="a-1q"></a>无有余物也。<a id="a-1r"></a>设令破是器失是纻木。<a id="a-1s"></a>不复共汝作居家。<a id="a-1t"></a>夫便辞去。<a id="a-1u"></a>不念当为军所伤害。<a id="a-1v"></a>但畏二物差错失于妇矣。<a id="a-1w"></a>道逢彼兵共斗军不如即退。<a id="a-1x"></a>[疊*毛]上二物差错则失妇意。<a id="a-1y"></a>众人皆走。<a id="a-1z"></a>便举执杼着头上向贼而独住。<a id="a-20"></a>彼军见之谓呼勇猛不敢复进却退。<a id="a-21"></a>于是国军更得整阵。<a id="a-22"></a>并力进战即大得胜。<a id="a-23"></a>彼军不如死散略尽。<a id="a-24"></a>王大欢喜当赏有功。<a id="a-25"></a>众人白王。<a id="a-26"></a>织[疊*毛]者应与上功。<a id="a-27"></a>王因呼见问其意故。<a id="a-28"></a>汝何缘独得却大军乎。<a id="a-29"></a>对曰。<a id="a-2A"></a>实非武士。<a id="a-2B"></a>家妇见给从军二物。<a id="a-2C"></a>设当失此二物者。<a id="a-2D"></a>妇则委去不成家居。<a id="a-2E"></a>是以分死</p>
  <p data-pb></p>
  <h2 id="a2F">（一七）</h2>
  <p id="a2G">舍卫城中有豪贵梵志。<a id="a-2H"></a>财富无数聪识明慧。<a id="a-2I"></a>然堕邪见不信善。<a id="a-2J"></a>谓呼无益。<a id="a-2K"></a>时舍利弗以道眼见。<a id="a-2L"></a>念是长者宿有大福得为豪富。<a id="a-2M"></a>念食故不复造新必还三涂。<a id="a-2N"></a>当往度之。<a id="a-2O"></a>便现神足当其坐前持钵而住。<a id="a-2P"></a>时梵志方坐饮食。<a id="a-2Q"></a>见舍利弗甚大嗔恚。<a id="a-2R"></a>即推门家挝打与手已还坐食。<a id="a-2S"></a>亦不请坐亦不遣去。<a id="a-2T"></a>食竟洗手漱口。<a id="a-2U"></a>含一口水吐着舍利弗钵中言。<a id="a-2V"></a>持是去相施是。<a id="a-2W"></a>舍利弗言。<a id="a-2X"></a>使汝长夜受福无量即还去。<a id="a-2Y"></a>长者懅恐行诉言。<a id="a-2Z"></a>使人寻之。<a id="a-2a"></a>舍利弗径还精舍。<a id="a-2b"></a>以水和泥。<a id="a-2c"></a>泥佛所经行处。<a id="a-2d"></a>白佛言。<a id="a-2e"></a>彼悭贪见施一口水。<a id="a-2f"></a>今用泥佛经行处。<a id="a-2g"></a>愿佛经行其上。<a id="a-2h"></a>使彼长夜受福无量。<a id="a-2i"></a>佛即为经行三昧。<a id="a-2j"></a>长者所遣伺候者。<a id="a-2k"></a>具见如是还白长者。<a id="a-2l"></a>佛所弃轮王位。<a id="a-2m"></a>行作沙门持钵求食。<a id="a-2n"></a>非有贪求也。<a id="a-2o"></a>欲度众生故耳。<a id="a-2p"></a>具以本末说之。<a id="a-2q"></a>长者大悔有不事心。<a id="a-2r"></a>举家大小尽诣佛所忏悔谢过。<a id="a-2s"></a>愚痴无状愿恕重殃。<a id="a-2t"></a>佛为受自归。<a id="a-2u"></a>为其说法。<a id="a-2v"></a>疑解结除得不退转。</p>
  <p data-pb></p>
  <h2 id="a2w">（一八）</h2>
  <p id="a2x">波利弗国比于余国。<a id="a-2y"></a>最丰炽盛。<a id="a-2z"></a>真人神人下至不肖九品皆具道德。<a id="a-30"></a>仙经及流俗书亦复具足金银谷帛。<a id="a-31"></a>无物不有。<a id="a-32"></a>佛每称之为闻物国。<a id="a-33"></a>时诸外道九十六种咸共议曰。<a id="a-34"></a>佛说国无不有。<a id="a-35"></a>当共往求国所无者。<a id="a-36"></a>因此折之令不至诚。<a id="a-37"></a>然后吾等必得敬事。<a id="a-38"></a>梵志议曰。<a id="a-39"></a>未闻此国有罗刹鬼。<a id="a-3A"></a>当故求之必不可得。<a id="a-3B"></a>此显佛证道不政矣。<a id="a-3C"></a>遍循行市里求欲买鬼皆无有。<a id="a-3D"></a>梵志喜曰。<a id="a-3E"></a>谓以得策。<a id="a-3F"></a>天帝知之梵志谍计。<a id="a-3G"></a>即便来下化作贾人。<a id="a-3H"></a>坐于肆上有如卖物。<a id="a-3I"></a>梵志循肆次到其</p>
  <p data-pb></p>
  <h2 id="a3J">（一九）</h2>
  <p id="a3K">天竺国有松寺。<a id="a-3L"></a>中有四道人皆是六通。<a id="a-3M"></a>国中有四居士。<a id="a-3N"></a>各请一道人长供养之。<a id="a-3O"></a>四道人各行教化。<a id="a-3P"></a>一人至天帝释所。<a id="a-3Q"></a>一人至海龙王所。<a id="a-3R"></a>一人至金翅鸟所。<a id="a-3S"></a>一人至人王所。<a id="a-3T"></a>于是四道人所受供养。<a id="a-3U"></a>钵中之余还分檀越食之。<a id="a-3V"></a>百味具足所未曾见。<a id="a-3W"></a>各问道人所从得。<a id="a-3X"></a>此道人即为各说本末。<a id="a-3Y"></a>于是四居士各发一愿。<a id="a-3Z"></a>一人言愿生天帝释宫。<a id="a-3a"></a>一人欲生海中作龙。<a id="a-3b"></a>一人欲生金翅鸟中。<a id="a-3c"></a>一人欲生人王中作子。<a id="a-3d"></a>寿尽皆得往生为四神王。<a id="a-3e"></a>同时有念欲八关斋。<a id="a-3f"></a>遍观静处唯摩竭王后园寂寞。<a id="a-3g"></a>皆到园中各坐树下。<a id="a-3h"></a>慈心奉斋行六思念意。<a id="a-3i"></a>一日一夜明旦事讫乃相就语。<a id="a-3j"></a>摩竭王曰。<a id="a-3k"></a>卿等何人也。<a id="a-3l"></a>一人言。<a id="a-3m"></a>我是天王。<a id="a-3n"></a>一人言。<a id="a-3o"></a>我是龙王。<a id="a-3p"></a>一人言。<a id="a-3q"></a>我是金翅鸟王。<a id="a-3r"></a>一人言。<a id="a-3s"></a>我是人王。<a id="a-3t"></a>四人相本末已皆大欢喜。<a id="a-3u"></a>天王便言。<a id="a-3v"></a>吾等俱斋谁得福多者。<a id="a-3w"></a>人王言曰。<a id="a-3x"></a>吾之欲近在园外。<a id="a-3y"></a>音乐之响乃彻闻此。<a id="a-3z"></a>能于中专心。<a id="a-40"></a>吾福第一。<a id="a-41"></a>天王曰。<a id="a-42"></a>吾之天上七宝宫殿。<a id="a-43"></a>玉女众妓衣食自然。<a id="a-44"></a>不复想</p>
  <p data-pb></p>
  <h2 id="a45">（二○）</h2>
  <p id="a46">有富迦罗越有两子。<a id="a-47"></a>父得病临困。<a id="a-48"></a>嘱大儿曰。<a id="a-49"></a>汝弟幼小未有所知。<a id="a-4A"></a>今以累汝善营济之勿使饥寒。<a id="a-4B"></a>父子悲诀于是遂亡。<a id="a-4C"></a>后时妇语其夫曰。<a id="a-4D"></a>君弟小长当娆君家。<a id="a-4E"></a>所有之物皆当分之。<a id="a-4F"></a>曼其未大何不除遣。<a id="a-4G"></a>兄始不肯数语不已兄便随之。<a id="a-4H"></a>将弟出城诣深冢间。<a id="a-4I"></a>缚着柏树不忍手杀。<a id="a-4J"></a>欲使虎狼恶鬼害之。<a id="a-4K"></a>语弟曰。<a id="a-4L"></a>汝数犯我。<a id="a-4M"></a>使汝在此宿昔思过。<a id="a-4N"></a>明日当相迎。<a id="a-4O"></a>便舍之去。<a id="a-4P"></a>须臾日暮。<a id="a-4Q"></a>鸱雕狐狸所在呜呼。<a id="a-4R"></a>弟大怖懅无所归告。<a id="a-4S"></a>即仰天叹息曰。<a id="a-4T"></a>三界之中宁有慈仁受自归乎。<a id="a-4U"></a>今日困厄怀怖无量。<a id="a-4V"></a>于是如来睹彼求救。<a id="a-4W"></a>正坐三昧放大光明。<a id="a-4X"></a>名曰除冥。<a id="a-4Y"></a>照冢间。<a id="a-4Z"></a>即时大明。<a id="a-4a"></a>次放一光明。<a id="a-4b"></a>曰解缚。<a id="a-4c"></a>光至儿所缚即缓身不复痛。<a id="a-4d"></a>次放一光。<a id="a-4e"></a>名曰饱满一切。<a id="a-4f"></a>儿见光明即</p>
  <p data-pb></p>
  <h2 id="a4g">（二一）</h2>
  <p id="a4h">佛在。<a id="a-4i"></a>天王释数下供养三尊。<a id="a-4j"></a>唯摩诃迦葉独不肯受。<a id="a-4k"></a>何以故。<a id="a-4l"></a>本愿但欲度贫穷人故。<a id="a-4m"></a>于是天帝作权方便。<a id="a-4n"></a>夫人俱下作贫家公妪。<a id="a-4o"></a>弊草屋下。<a id="a-4p"></a>时摩诃迦葉入城分卫。<a id="a-4q"></a>天帝公妪迎为作礼自说寒贫。<a id="a-4r"></a>愿受粗食。<a id="a-4s"></a>迦葉可之。<a id="a-4t"></a>反迦葉钵盛满甘露。<a id="a-4u"></a>使形色粗恶。<a id="a-4v"></a>其实而百味。<a id="a-4w"></a>方举宫香甘非常。<a id="a-4x"></a>即三昧观乃知天帝。<a id="a-4y"></a>迦葉言。<a id="a-4z"></a>卿之福祚巍巍乃尔。<a id="a-50"></a>何以故。<a id="a-51"></a>不厌足耶。<a id="a-52"></a>天帝报言。<a id="a-53"></a>三尊福报甚丰无量。<a id="a-54"></a>是以智者未常厌足也。</p>
  <p data-pb></p>
  <h2 id="a55">（二二）</h2>
  <p id="a56">外国有一松寺。<a id="a-57"></a>中恒有众僧百余人共于中止学。<a id="a-58"></a>有一优婆夷。<a id="a-59"></a>精进明经。<a id="a-5A"></a>去寺不远。<a id="a-5B"></a>日饭一沙门。<a id="a-5C"></a>众僧自相差次。<a id="a-5D"></a>从头至竟。<a id="a-5E"></a>周而复始。<a id="a-5F"></a>其有往者。<a id="a-5G"></a>优婆夷辄从问经义。<a id="a-5H"></a>自隐学浅者每不喜往。<a id="a-5I"></a>有一沙门摩诃卢。<a id="a-5J"></a>晚作沙门一无所知。<a id="a-5K"></a>次应往食。<a id="a-5L"></a>行道迟迟却不时至。<a id="a-5M"></a>优婆夷逢见之言。<a id="a-5N"></a>此长宿年老行步庠序。<a id="a-5O"></a>谓是大智慧。<a id="a-5P"></a>益用欢喜与作好食毕。<a id="a-5Q"></a>施高座欲令说法。<a id="a-5R"></a>道人上座实无所知。<a id="a-5S"></a>自陈体中言人愚无知实苦。<a id="a-5T"></a>优婆夷闻是便思惟之。<a id="a-5U"></a>愚无所知。<a id="a-5V"></a>则是十二因缘本是。<a id="a-5W"></a>生死不绝。<a id="a-5X"></a>致诸苦恼。<a id="a-5Y"></a>是故言甚苦。<a id="a-5Z"></a>思惟反覆即得须陀洹道。<a id="a-5a"></a>便起开藏室。<a id="a-5b"></a>欲取氎布施道人。<a id="a-5c"></a>道人便下座舍去还于精舍。<a id="a-5d"></a>优婆夷出不知道人处为所在。<a id="a-5e"></a>门中望亦复不见。<a id="a-5f"></a>真谓为得道神足飞去也。<a id="a-5g"></a>优婆夷便持白[疊*毛]衣诣精舍求道人。<a id="a-5h"></a>道人恐追呼。<a id="a-5i"></a>入房闭户藏。<a id="a-5j"></a>其师以得六通见有追者。<a id="a-5k"></a>谓有所犯。<a id="a-5l"></a>即定意观知优婆夷得须陀洹道。<a id="a-5m"></a>呼摩诃卢令出受施。<a id="a-5n"></a>师为说本</p>
  <p data-pb></p>
  <h2 id="a5o">（二三）</h2>
  <p id="a5p">有老母唯有一子得病命终。<a id="a-5q"></a>载着冢间停尸哀戚不能自胜。<a id="a-5r"></a>念曰。<a id="a-5s"></a>正有一子当以备老。<a id="a-5t"></a>而舍我死吾用活为。<a id="a-5u"></a>遂不复归便欲并命一处。<a id="a-5v"></a>不饭不食已四五日。<a id="a-5w"></a>佛以知见。<a id="a-5x"></a>将五百比丘诣冢间。<a id="a-5y"></a>老母遥见佛来。<a id="a-5z"></a>威神之光奕奕寤醉醒。<a id="a-60"></a>前趣佛作礼却住。<a id="a-61"></a>佛告母。<a id="a-62"></a>何为冢间耶。<a id="a-63"></a>白言世尊。<a id="a-64"></a>唯有一子舍我终亡。<a id="a-65"></a>爱之情切欲共死在一处。<a id="a-66"></a>佛告老母。<a id="a-67"></a>欲令子活不耶。<a id="a-68"></a>母喜。<a id="a-69"></a>实尔世尊。<a id="a-6A"></a>佛言。<a id="a-6B"></a>索好香火来。<a id="a-6C"></a>吾当咒愿令子更生。<a id="a-6D"></a>重告老母。<a id="a-6E"></a>宜得不死家火。<a id="a-6F"></a>于是老母便行索火。<a id="a-6G"></a>见人先问。<a id="a-6H"></a>汝家前后颇有死者未。<a id="a-6I"></a>答曰。<a id="a-6J"></a>言先祖以来皆死过去。<a id="a-6K"></a>所问之家辞皆如是。<a id="a-6L"></a>以经数十家不敢取火。<a id="a-6M"></a>便还佛所。<a id="a-6N"></a>白言世尊。<a id="a-6O"></a>遍行求火</p>
  <p data-pb></p>
  <h2 id="a6P">（二四）</h2>
  <p id="a6Q">昔王舍城中人民多丰饶。<a id="a-6R"></a>九品异居不相杂错。<a id="a-6S"></a>别有一亿里。<a id="a-6T"></a>有一亿财者。<a id="a-6U"></a>便入中。<a id="a-6V"></a>时有居士。<a id="a-6W"></a>规欲居中便行治生。<a id="a-6X"></a>苦身节用广诸方计。<a id="a-6Y"></a>数十年中九十万数未满一亿。<a id="a-6Z"></a>得病甚笃自知不济。<a id="a-6a"></a>有一子年七八岁。<a id="a-6b"></a>嘱语其妻曰。<a id="a-6c"></a>吾子小大。<a id="a-6d"></a>付与财物令广治生。<a id="a-6e"></a>使足满一亿。<a id="a-6f"></a>必居其中。<a id="a-6g"></a>全吾生存之愿矣。<a id="a-6h"></a>言竟终亡。<a id="a-6i"></a>丧送事毕。<a id="a-6j"></a>将子入示其宝物。<a id="a-6k"></a>父有遗教。<a id="a-6l"></a>须汝长大具一十万足满一亿。<a id="a-6m"></a>居亿里中。<a id="a-6n"></a>子报母言。<a id="a-6o"></a>何必须大便可付我早共居之。<a id="a-6p"></a>母即付之。<a id="a-6q"></a>于是童子以财物珍宝。<a id="a-6r"></a>供养三尊施与贫乏者。<a id="a-6s"></a>半年之中财物尽了。<a id="a-6t"></a>其母愁恼怪子所作。<a id="a-6u"></a>童子未几身得重病遂便丧亡。<a id="a-6v"></a>其母既失物子又幼丧。<a id="a-6w"></a>忧愁忆之。<a id="a-6x"></a>中有最富者。<a id="a-6y"></a>八十居而无子姓。<a id="a-6z"></a>于是童子往生其家。<a id="a-70"></a>为第一妇作子。<a id="a-71"></a>满十月生。<a id="a-72"></a>端正聪明自识宿命。<a id="a-73"></a>母自抱乳确不肯食。<a id="a-74"></a>青衣抱养亦复如是。<a id="a-75"></a>儿前母闻生子如是。<a id="a-76"></a>偶往看见爱之。<a id="a-77"></a>即抱鸣噈。<a id="a-78"></a>开口求食。<a id="a-79"></a>长者大喜重雇其价使养护子。<a id="a-7A"></a>长者便与夫人议曰。<a id="a-7B"></a>吾少子性他人抱养不肯饮食。<a id="a-7C"></a>此妇抱撮儿辄欢喜。<a id="a-7D"></a>吾今欲往迎取以为小妻令养视吾子。<a id="a-7E"></a>为可尔不。<a id="a-7F"></a>夫人听之。<a id="a-7G"></a>便以礼娉迎来。<a id="a-7H"></a>别作屋宅分财给与无所乏短。<a id="a-7I"></a>儿便语母。<a id="a-7J"></a>为相识不。<a id="a-7K"></a>母大怖懅而言不相识。<a id="a-7L"></a>儿白母言。<a id="a-7M"></a>我是母之前子。<a id="a-7N"></a>取母九十万分用布施。<a id="a-7O"></a>今共来作八十亿主。<a id="a-7P"></a>不劳力而食。<a id="a-7Q"></a>福为何如耶。<a id="a-7R"></a>母闻是言。<a id="a-7S"></a>且悲且喜。<a id="a-7T"></a>其儿长大化一亿里为摩诃衍道。<a id="a-7U"></a>故谓正便亿千出之。<a id="a-7V"></a>一邑里能为室舍。<a id="a-7W"></a>安诸施以道。<a id="a-7X"></a>菩萨我所入如是。</p>
  <h2 id="a7Y">（二五）</h2>
  <p id="a7Z">昔外国有人。<a id="a-7a"></a>多种白氎草。<a id="a-7b"></a>若过时不取。<a id="a-7c"></a>失色不好。<a id="a-7d"></a>至时大雇客。<a id="a-7e"></a>晨夜兼功略不得息。<a id="a-7f"></a>主人以作人勤苦。<a id="a-7g"></a>大为作好肉羹故饭。<a id="a-7h"></a>时羹欲熟香气四闻。<a id="a-7i"></a>有一老鸱当其上飞。<a id="a-7j"></a>爪擭粪正堕着羹中。<a id="a-7k"></a>厨士见之。<a id="a-7l"></a>即欲断取即消散尽。<a id="a-7m"></a>厨人念曰。<a id="a-7n"></a>欲更作羹。<a id="a-7o"></a>时节已晚。<a id="a-7p"></a>欲持食人中有不净。<a id="a-7q"></a>计此少粪不足败味可食人。<a id="a-7r"></a>但自当不啖耳。<a id="a-7s"></a>客皆来坐饭斟羹。<a id="a-7t"></a>客作既厨且饥食之其羹。<a id="a-7u"></a>客呼厨士人。<a id="a-7v"></a>取好肉以啖之。<a id="a-7w"></a>厨士知不净恐失人意。<a id="a-7x"></a>强咽吞之。<a id="a-7y"></a>不以为味也。<a id="a-7z"></a>佛借以为喻。<a id="a-80"></a>三界众生脱美色欲。<a id="a-81"></a>莫睹不净。<a id="a-82"></a>展转惑沈。<a id="a-83"></a>犹于饥夫食美羹者。<a id="a-84"></a>菩萨大士入生死教现受色。<a id="a-85"></a>具了不净不甘不乐。<a id="a-86"></a>若厨士强食其肉吞而咽之不味者矣。</p>
  <h2 id="a87">（二六）</h2>
  <p id="a88">昔者阿难入城分卫。<a id="a-89"></a>时蛊道家女。<a id="a-8A"></a>出行汲水。<a id="a-8B"></a>见阿难端正有欲意向。<a id="a-8C"></a>还语母言。<a id="a-8D"></a>外有瞿昙弟子。<a id="a-8E"></a>为我致之。<a id="a-8F"></a>母便召所奉鬼使惑阿难。<a id="a-8G"></a>不觉忽到其家。<a id="a-8H"></a>时蛊道母语阿难曰。<a id="a-8I"></a>今以女相施不复得去也。<a id="a-8J"></a>阿难报我不随其语。<a id="a-8K"></a>虫母作一火坑谓阿难言。<a id="a-8L"></a>宁就火焚。<a id="a-8M"></a>宁就我女。<a id="a-8N"></a>阿难恐怖一心。<a id="a-8O"></a>佛即申手遥摩阿难头。<a id="a-8P"></a>蛊道家鬼见佛手在空中来威神无量。<a id="a-8Q"></a>皆奔波走。<a id="a-8R"></a>过拨蛊母着火坑中。<a id="a-8S"></a>身体燋烂既且然得济。<a id="a-8T"></a>阿难即时得还佛所。<a id="a-8U"></a>后时蛊道母还召鬼神而责数。<a id="a-8V"></a>汝等不能转瞿昙弟子使惑。<a id="a-8W"></a>何因推我着火坑中。<a id="a-8X"></a>鬼神答曰。<a id="a-8Y"></a>吾昔与波旬合八十亿众。<a id="a-8Z"></a>诣贝多罗树欲坏菩萨。<a id="a-8a"></a>菩萨以手指地。<a id="a-8b"></a>其手纤长合鞔。<a id="a-8c"></a>掌内外握千辐轮威神无量。<a id="a-8d"></a>八十亿众皆颠倒堕不得复形。<a id="a-8e"></a>今复申来趣。<a id="a-8f"></a>吾等实迮怖。<a id="a-8g"></a>是以散走不当住也。<a id="a-8h"></a>我等鬼神自常仪。<a id="a-8i"></a>若行中人不中便自害想亦久知何所责吾。<a id="a-8j"></a>蛊道母乃知佛为尊。<a id="a-8k"></a>即三自归得须陀洹道。</p>
  <h2 id="a8l">（二七）</h2>
  <p id="a8m">昔者海边有树木。<a id="a-8n"></a>数十里中有猕猴五百余头。<a id="a-8o"></a>时海水上有聚沫。<a id="a-8p"></a>高数十丈像如雪山。<a id="a-8q"></a>随潮而来住于岸边。<a id="a-8r"></a>诸猕猴见。<a id="a-8s"></a>自相与语。<a id="a-8t"></a>吾等上是山头。<a id="a-8u"></a>东西游戏不亦乐乎。<a id="a-8v"></a>时一猕猴便上头径下没水底。<a id="a-8w"></a>众猕猴见怪久不出。<a id="a-8x"></a>谓沫山中快乐无极。<a id="a-8y"></a>是以不来。<a id="a-8z"></a>皆竞踊跳入沫聚中。<a id="a-90"></a>一时溺死。<a id="a-91"></a>佛借以为喻。<a id="a-92"></a>海者谓生死海也。<a id="a-93"></a>沫山者五阴身也。<a id="a-94"></a>猕猴者人识神也。<a id="a-95"></a>不知五阴无所有。<a id="a-96"></a>爱欲痴着从是没生死海莫有出期。<a id="a-97"></a>故维摩诘言。<a id="a-98"></a>是身如聚沫。<a id="a-99"></a>澡浴强忍。</p>
  <h2 id="a9A">（二八）</h2>
  <p id="a9B">昔长者须达七贫。<a id="a-9C"></a>后贫最剧乃无一钱。<a id="a-9D"></a>后粪壤中得一木斗。<a id="a-9E"></a>其实栴檀。<a id="a-9F"></a>出市卖之。<a id="a-9G"></a>得米四斗。<a id="a-9H"></a>语妇曰。<a id="a-9I"></a>并炊一斗。<a id="a-9J"></a>吾当索菜茹还。<a id="a-9K"></a>时佛念曰。<a id="a-9L"></a>当度须达令福更生。<a id="a-9M"></a>炊米方熟舍利弗往。<a id="a-9N"></a>妇见欢喜。<a id="a-9O"></a>一斗米饭悉投着钵中。<a id="a-9P"></a>更炊一斗方熟。<a id="a-9Q"></a>目连复往。<a id="a-9R"></a>亦欢喜与之。<a id="a-9S"></a>复炊一斗。<a id="a-9T"></a>迦葉复往。<a id="a-9U"></a>亦复与之。<a id="a-9V"></a>适有一斗寻复炊熟。<a id="a-9W"></a>如来自往。<a id="a-9X"></a>妇自念言。<a id="a-9Y"></a>间日乏粮莫有降者。<a id="a-9Z"></a>今有是米。<a id="a-9a"></a>如来躬顾。<a id="a-9b"></a>得无罪毕。<a id="a-9c"></a>福将欲生者哉。<a id="a-9d"></a>一斗米饭尽施如来。<a id="a-9e"></a>佛口咒愿罪灭福生。<a id="a-9f"></a>从今日始。<a id="a-9g"></a>须达寻归。<a id="a-9h"></a>妇恐其恚便问曰。<a id="a-9i"></a>如今佛来及舍利弗目连迦葉尽来求食。<a id="a-9j"></a>家中所有米当与不耶。<a id="a-9k"></a>答曰当与。<a id="a-9l"></a>福田难遭。<a id="a-9m"></a>若来求者是为值遇。<a id="a-9n"></a>妇言。<a id="a-9o"></a>向四斗米吾尽用矣。<a id="a-9p"></a>夫大欢喜。<a id="a-9q"></a>余有饭汁公妪共饮之。<a id="a-9r"></a>须臾彷徉诸室珍宝食谷疋帛自然实满。<a id="a-9s"></a>如往时当富也。<a id="a-9t"></a>须达踊跃知佛愍念。<a id="a-9u"></a>更请佛及僧供养尽空。<a id="a-9v"></a>佛为说法皆得道迹。</p>
  <h2 id="a9w">（二九）</h2>
  <p id="a9x">昔有长者子。<a id="a-9y"></a>新迎妇甚相爱敬。<a id="a-9z"></a>夫语妇言。<a id="a-A0"></a>卿入厨中取蒲桃酒来共饮之。<a id="a-A1"></a>妇往开瓮。<a id="a-A2"></a>自见身影在此瓮中。<a id="a-A3"></a>谓更有女人。<a id="a-A4"></a>大恚还语夫言。<a id="a-A5"></a>汝自有妇藏着瓮中。<a id="a-A6"></a>复迎我为。<a id="a-A7"></a>夫自得入厨视之。<a id="a-A8"></a>开瓮见己身影。<a id="a-A9"></a>逆恚其妇。<a id="a-AA"></a>谓藏男子。<a id="a-AB"></a>二人更相忿恚各自呼实。<a id="a-AC"></a>有一梵志与此长者子素情亲厚。<a id="a-AD"></a>遇与相见。<a id="a-AE"></a>夫妇斗问其所由。<a id="a-AF"></a>复往视之。<a id="a-AG"></a>亦见身影。<a id="a-AH"></a>恚恨长者。<a id="a-AI"></a>自有亲厚藏瓮中。<a id="a-AJ"></a>而阳共斗乎。<a id="a-AK"></a>即便舍去。<a id="a-AL"></a>复有一比丘尼长者所奉。<a id="a-AM"></a>闻其所诤如是。<a id="a-AN"></a>便往视瓮中有比丘尼。<a id="a-AO"></a>亦恚舍去。<a id="a-AP"></a>须臾有道人亦往视之。<a id="a-AQ"></a>知为是影耳喟然叹曰。<a id="a-AR"></a>世人愚惑以空为实也。<a id="a-AS"></a>呼妇共入视之。<a id="a-AT"></a>道人曰。<a id="a-AU"></a>吾当为汝出瓮中人。<a id="a-AV"></a>取一大石打坏瓮酒。<a id="a-AW"></a>尽了无所有。<a id="a-AX"></a>二人意解知定身影各怀惭愧。<a id="a-AY"></a>比丘为说诸要法言。<a id="a-AZ"></a>夫妇共得阿惟越致。<a id="a-Aa"></a>佛以为喻。<a id="a-Ab"></a>见影斗者。<a id="a-Ac"></a>譬三界人不识五阴四大苦空身三毒生死不绝。<a id="a-Ad"></a>佛说是时。<a id="a-Ae"></a>无数千人皆得无身之决也。</p>
  <h2 id="aAf">（三○）</h2>
  <p id="aAg">佛在世时有大富家。<a id="a-Ah"></a>食口六人。<a id="a-Ai"></a>奴婢金银珍宝不可称数。<a id="a-Aj"></a>佛与阿难街里分卫。<a id="a-Ak"></a>过宿因缘家佛到其门。<a id="a-Al"></a>父母儿子妻妇孙息。<a id="a-Am"></a>踊跃欢喜请佛入坐。<a id="a-An"></a>室中但氍氀。<a id="a-Ao"></a>布施食器皆以金银琉璃。<a id="a-Ap"></a>阿难长跪白佛。<a id="a-Aq"></a>此人本有何功德自致大富。<a id="a-Ar"></a>佛语阿难。<a id="a-As"></a>此人上世时。<a id="a-At"></a>值饥饿之世。<a id="a-Au"></a>家中贫穷。<a id="a-Av"></a>草木枯旱唯诣水遍采取用系命。<a id="a-Aw"></a>作羹适熟。<a id="a-Ax"></a>外有道人分卫。<a id="a-Ay"></a>出见沙门。<a id="a-Az"></a>父母便言。<a id="a-B0"></a>以我分与之。<a id="a-B1"></a>儿子孙息各自以分让父母令食。<a id="a-B2"></a>六人一时发意各一日食。<a id="a-B3"></a>唯恨家莫无以上道人者。<a id="a-B4"></a>缘此之福得生天上人中。<a id="a-B5"></a>常得安隐丰饶财物。<a id="a-B6"></a>以其发心同等故世世共作因缘。<a id="a-B7"></a>今重相值。<a id="a-B8"></a>父母儿子大小一时悉受五戒。<a id="a-B9"></a>命终即生天上受福无量。</p>
  <h2 id="aBA">（三一）</h2>
  <p id="aBB">昔者有三人各尔贫穷。<a id="a-BC"></a>但行卖樵为业。<a id="a-BD"></a>时四月八日。<a id="a-BE"></a>众比丘于寺中灌像佛。<a id="a-BF"></a>释迦文佛时亦在其中作维那。<a id="a-BG"></a>三人过寺前。<a id="a-BH"></a>闻今日灌像。<a id="a-BI"></a>便入视之。<a id="a-BJ"></a>三人各共发意。<a id="a-BK"></a>等持一钱着像前各祈心愿。<a id="a-BL"></a>一人言。<a id="a-BM"></a>使我后世饶财宝。<a id="a-BN"></a>莫复令值此贫。<a id="a-BO"></a>命终得在大富家生。<a id="a-BP"></a>唯有一子年过长大作佛弟子。<a id="a-BQ"></a>常生天上人中。<a id="a-BR"></a>一人言。<a id="a-BS"></a>使我知作师。<a id="a-BT"></a>主治一切人病。<a id="a-BU"></a>使我大得物。<a id="a-BV"></a>命尽生耆域家。<a id="a-BW"></a>晓知医方治病莫不愈者。<a id="a-BX"></a>亦复生天上人中恒大富乐。<a id="a-BY"></a>一人言。<a id="a-BZ"></a>使我后世长寿莫令短命。<a id="a-Ba"></a>后生二十四天上寿六十劫。<a id="a-Bb"></a>佛言。<a id="a-Bc"></a>尔三人各有一愿。<a id="a-Bd"></a>世世得福无量。<a id="a-Be"></a>今此三人皆为我作弟子。<a id="a-Bf"></a>得阿罗汉道。</p>
  <h2 id="aBg">（三二）</h2>
  <p id="aBh">世间人入海采宝有七难。<a id="a-Bi"></a>一者四面大风同时起吹船令颠倒。<a id="a-Bj"></a>二者船中欲坏而漏。<a id="a-Bk"></a>三者人欲堕水死乃得上岸。<a id="a-Bl"></a>四者二龙上岸欲啖之。<a id="a-Bm"></a>五者得平地三毒蛇逐欲啖。<a id="a-Bn"></a>六者地有热沙走行其上烂人脚。<a id="a-Bo"></a>七者仰视不见日月。<a id="a-Bp"></a>常冥不知东西。<a id="a-Bq"></a>甚大难也。<a id="a-Br"></a>佛告诸弟子。<a id="a-Bs"></a>若曹亦有此七事。<a id="a-Bt"></a>一者四面大风起。<a id="a-Bu"></a>谓生老病死。<a id="a-Bv"></a>二者六情所受无限。<a id="a-Bw"></a>譬船漏。<a id="a-Bx"></a>三者堕水欲死。<a id="a-By"></a>谓为魔所得。<a id="a-Bz"></a>四者二龙上岸啖者。<a id="a-C0"></a>谓日月食命。<a id="a-C1"></a>五者平地三毒蛇者。<a id="a-C2"></a>谓人身中三毒。<a id="a-C3"></a>六者热沙剥烂其脚。<a id="a-C4"></a>谓地狱中火。<a id="a-C5"></a>七者仰视不见日月者。<a id="a-C6"></a>谓受罪之处窈窈冥冥无有出期。<a id="a-C7"></a>佛语诸弟子。<a id="a-C8"></a>当识是言。<a id="a-C9"></a>莫与此会。<a id="a-CA"></a>勤行六事可得解脱。</p>
 </body>
</html>