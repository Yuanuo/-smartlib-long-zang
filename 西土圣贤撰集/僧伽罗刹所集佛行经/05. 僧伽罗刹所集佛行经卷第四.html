<!doctype html>
<html id="z3IBWKB1GD" data-ver="949">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="西土圣贤撰集">
  <meta period="符秦">
 </head>
 <body>
  <h1 id="a1">僧伽罗刹所集佛行经卷第四</h1>
  <p id="a2">尔时世尊云何说道迹。<a id="a-3"></a>于彼说道迹时。<a id="a-4"></a>犹如王大路谓之王路。<a id="a-5"></a>星宿谓星宿路。<a id="a-6"></a>此迹亦如是。<a id="a-7"></a>至涅槃者谓至涅槃路。<a id="a-8"></a>彼是等见处所。<a id="a-9"></a>等志等语等命无有差违。<a id="a-A"></a>等方便不缺漏。<a id="a-B"></a>等念无量等三昧色不变易。<a id="a-C"></a>缘彼若干色无有淫欲亦无尘垢。<a id="a-D"></a>结使永使不起。<a id="a-E"></a>无有色爱着亦无众刺。<a id="a-F"></a>欲灭爱故亦无有泥。<a id="a-G"></a>欲除邪见故等见具足。<a id="a-H"></a>等灭结使故永不复起。<a id="a-I"></a>彼微妙果故现种种义。<a id="a-J"></a>欲除悕望故无有众想。<a id="a-K"></a>欲求出要乐故若干果成就。<a id="a-L"></a>无著要故等度彼名色。<a id="a-M"></a>于彼游行故谓是道一无有二。<a id="a-N"></a>皆得至彼第一义处所为缘。<a id="a-O"></a>一往者自心誓愿谓一入。<a id="a-P"></a>尔时世尊以第一辩而知道。<a id="a-Q"></a>以能自觉知则不坏败。<a id="a-R"></a>所为业胜无有乱想。<a id="a-S"></a>果报已获得诸善根。<a id="a-T"></a>能觉寤彼众生。<a id="a-U"></a>便说是道使至无为。<a id="a-V"></a>于是便说此偈。</p>
  <p id="aW">所兴众生类　　有道甘露法</p>
  <p id="aX">佛有是功德　　于世最第一</p>
  <p id="aY">我于今自得　　清净禁戒具</p>
  <p id="aZ">为人须伦说　　是故我拜手</p>
  <p id="aa">尔时世尊知鸯崛鬘今应受化。<a id="a-b"></a>当于尔时无恶知识言论。<a id="a-c"></a>觉已便往彼道。<a id="a-d"></a>唯有一人存在。<a id="a-e"></a>血流盈路。<a id="a-f"></a>人皆证知飞乌鹫鸟处处啖食。<a id="a-g"></a>时鸯崛鬘行如疾风。<a id="a-h"></a>若举足时群鹿飞鸟皆悉惊怖驰走。<a id="a-i"></a>是时鸯崛鬘在阇梨园中。<a id="a-j"></a>左右顾视无所睹见。<a id="a-k"></a>唯见世尊端正无比紫磨金色。<a id="a-l"></a>方便所为腰不倾曲。<a id="a-m"></a>身体极软细行步庠序。<a id="a-n"></a>尽其力势走逐如来后。<a id="a-o"></a>是时世尊不改旧行亦不能及。<a id="a-p"></a>尔时世尊便化此地使作坑渠荆棘。<a id="a-q"></a>以是之故不能得及。<a id="a-r"></a>或有作是说。<a id="a-s"></a>以脚蹑地。<a id="a-t"></a>以是之故不能及世尊。<a id="a-u"></a>或有作是说。<a id="a-v"></a>化无色四大眼识不可持。<a id="a-w"></a>或作是说。<a id="a-x"></a>佛功德不可思议。<a id="a-y"></a>然彼鸯崛鬘力如暴象无能当者。<a id="a-z"></a>然佛威力不可思议。<a id="a-10"></a>犹彼神龙那罗延亿百千数亦不能得近如来。<a id="a-11"></a>是时鸯崛鬘便作是叹曰。<a id="a-12"></a>见此未曾有。<a id="a-13"></a>便白世尊。<a id="a-14"></a>此意甚奇甚特便无嗔恚害意。<a id="a-15"></a>作是思惟。<a id="a-16"></a>此是谁恩德。<a id="a-17"></a>此必是神人。<a id="a-18"></a>犹如此恶世我还此美。<a id="a-19"></a>犹如饥馑有利亦如生爱念。<a id="a-1A"></a>然我不能得及。<a id="a-1B"></a>此必是善知识。<a id="a-1C"></a>今我疲极住。<a id="a-1D"></a>遥语世尊言。</p>
  <p id="a1E">当为我身故　　世所希见闻</p>
  <p id="a1F">今亦自见德　　愿当小留住</p>
  <p id="a1G">世尊告曰。<a id="a-1H"></a>汝自不住。<a id="a-1I"></a>方言我住。<a id="a-1J"></a>于是鸯崛鬘白世尊言。</p>
  <p id="a1K">沙门自不住　　我住言不住</p>
  <p id="a1L">云何我不住　　愿世尊具说</p>
  <p id="a1M">是时世尊告曰。</p>
  <p id="a1N">无恶则是住　　持戒护人长</p>
  <p id="a1O">如迦葉弟子　　是故汝不住</p>
  <p id="a1P">彼本行少诸恶永尽流血污体。<a id="a-1Q"></a>便解剑舍着一面。<a id="a-1R"></a>白世尊言。</p>
  <p id="a1S">师今是我护　　遭遇此圣师</p>
  <p id="a1T">求为作弟子　　不违师禁戒</p>
  <p id="a1U">尔时世尊作是故告曰。<a id="a-1V"></a>善来比丘。<a id="a-1W"></a>便说此偈。</p>
  <p id="a1X">犹彼大海水　　亦生烟火炎</p>
  <p id="a1Y">未受降伏者　　今应受我化</p>
  <p id="a1Z">亦有善降伏　　清净而得度</p>
  <p id="a1a">亦为我弟子　　如是不受有</p>
  <p id="a1b">睹者皆怖畏　　及诸妖鬼神</p>
  <p id="a1c">是诸鬼神处　　最胜便入彼</p>
  <p id="a1d">是时阿罗婆鬼闻彼褐陀披鬼语。<a id="a-1e"></a>嗔恚炽盛颜色变异。<a id="a-1f"></a>嗔恚火起眼如赤铜。<a id="a-1g"></a>声响雷振无数嗔恚炽盛。<a id="a-1h"></a>摇头啮唇振动身体。<a id="a-1i"></a>便作是语。<a id="a-1j"></a>我于世间亦不见人民之类能来至我住处者。<a id="a-1k"></a>怀如是狐疑。<a id="a-1l"></a>何故彼人来至我所诸彼鬼神名婆多者。<a id="a-1m"></a>梨醯摩披陀为首(二善离)。<a id="a-1n"></a>使语彼大鬼神言莫作是语。<a id="a-1o"></a>佛世尊未降伏者能降伏之。<a id="a-1p"></a>能安处众生获无上道。<a id="a-1q"></a>皆使拥护有形之类。<a id="a-1r"></a>如是不相应福田。<a id="a-1s"></a>汝今粗言恶语不与相应。<a id="a-1t"></a>时嗔恚大盛倍于前。<a id="a-1u"></a>是时阿罗披鬼喘息气犹如火炎视瞻极恶便舍彼鬼界。<a id="a-1v"></a>嗔恚所缠络身体极黑。<a id="a-1w"></a>颜色变易不与常同。<a id="a-1x"></a>口出四牙发黄如金上下相叉。<a id="a-1y"></a>人血污其形皆湿不干。<a id="a-1z"></a>着师子皮着象皮着牦牛皮。<a id="a-20"></a>大华鬘如大火炎。<a id="a-21"></a>手执刀剑撞地而行。<a id="a-22"></a>皆破山岳移山林拔树。<a id="a-23"></a>或起大云噎覆大光明。<a id="a-24"></a>以水洒虚空声如雷震。<a id="a-25"></a>便自到住处欲得伤害世尊。<a id="a-26"></a>种种树木皆悉焚烧色变易。<a id="a-27"></a>手执轮雷电霹雳。<a id="a-28"></a>如是嗔恚观察如来。<a id="a-29"></a>作若干变化求如来。<a id="a-2A"></a>便时佛说此偈。</p>
  <p id="a2B">众生有畏想　　我志不移动</p>
  <p id="a2C">今得解脱法　　无有恐怖心</p>
  <p id="a2D">处火不畏火　　亦复不畏水</p>
  <p id="a2E">诸怀恶念者　　何能伤害我</p>
  <p id="a2F">尔时阿罗披鬼闻世尊言。<a id="a-2G"></a>便自息心不能得坏。<a id="a-2H"></a>彼处恐畏人所不至。<a id="a-2I"></a>便降雹雨于如来上。<a id="a-2J"></a>尽不堕地各散在余处。<a id="a-2K"></a>或复有堕如来身者。<a id="a-2L"></a>皆作化曼陀罗华。<a id="a-2M"></a>是时鬼神王见此力势。<a id="a-2N"></a>叹未曾有。<a id="a-2O"></a>便发欢喜意。<a id="a-2P"></a>于如来所便作是言。<a id="a-2Q"></a>速出沙门。<a id="a-2R"></a>世尊便出。<a id="a-2S"></a>彼鬼尔时欲试世尊。<a id="a-2T"></a>便作是语。<a id="a-2U"></a>还入沙门。<a id="a-2V"></a>然世尊无怨恨心。<a id="a-2W"></a>即入彼处。<a id="a-2X"></a>如是至三。<a id="a-2Y"></a>广说如契经。<a id="a-2Z"></a>于是世尊便说此偈。</p>
  <p id="a2a">释及诸梵天　　无能动一毛</p>
  <p id="a2b">况复汝今力　　堪任伤害吾</p>
  <p id="a2c">汝今舍嗔恚　　有疑便时问</p>
  <p id="a2d">汝所有犹豫　　我当事事解</p>
  <p id="a2e">尔时彼鬼便作是问。<a id="a-2f"></a>人何者为上。<a id="a-2g"></a>广说如契经。<a id="a-2h"></a>尔时于现法中便于如来所。<a id="a-2i"></a>发欢喜心而说此偈。</p>
  <p id="a2j">未曾见有是　　如此沙门者</p>
  <p id="a2k">谁能舍大海　　而就牛迹水</p>
  <p id="a2l">当为我身故　　便作如是说</p>
  <p id="a2m">谁不服此味　　当舍甘露去</p>
  <p id="a2n">如彼有力士　　为水所漂溺</p>
  <p id="a2o">已拔厄难处　　安处无为岸</p>
  <p id="a2p">善色无有比　　智者之所观</p>
  <p id="a2q">所有彼义者　　能皆说此法</p>
  <p id="a2r">自今归命佛　　三宝最是尊</p>
  <p id="a2s">所以求愿者　　一切得济度</p>
  <p id="a2t">如是阎摩竭国界五地大神。<a id="a-2u"></a>于罗阅城而止。<a id="a-2v"></a>大势罗他拥护人民。<a id="a-2w"></a>车乘炽盛土地丰熟。<a id="a-2x"></a>贤圣人民皆处其中无与等者。<a id="a-2y"></a>食如甘露三事微妙亦无众恼。<a id="a-2z"></a>犹如彼难陀洹园诸天中第一。<a id="a-30"></a>尔时佛世尊最为无比。<a id="a-31"></a>时调达于世尊所常怀嗔恚。<a id="a-32"></a>未曾休息所行非法。<a id="a-33"></a>以是嗔恚故上耆阇崛山。<a id="a-34"></a>园观炽盛树木繁茂泉源清净手执石欲掷如来。<a id="a-35"></a>即便放石。<a id="a-36"></a>是时彼石无有情念。<a id="a-37"></a>犹自能持渐渐堕地。<a id="a-38"></a>彼调达有是非义。<a id="a-39"></a>种种鬼神辈持石欲使不堕。<a id="a-3A"></a>金毗罗鬼在耆阇崛山住。<a id="a-3B"></a>以己之力彼石欲堕时。<a id="a-3C"></a>便生是心。<a id="a-3D"></a>此虽恶业。<a id="a-3E"></a>然我等夜叉。<a id="a-3F"></a>以此之身当办是事。<a id="a-3G"></a>亦使世尊受百千乐。<a id="a-3H"></a>若我能为此事者。<a id="a-3I"></a>便说此偈。</p>
  <p id="a3J">心清净无瑕　　起于若干义</p>
  <p id="a3K">我今没此身　　无得害最胜</p>
  <p id="a3L">尔时调达便以石放如来上。<a id="a-3M"></a>时于山上彼鬼即以手接石。<a id="a-3N"></a>有一碎石堕如来上。<a id="a-3O"></a>受此报对脚指血出。<a id="a-3P"></a>调达受无量罪。<a id="a-3Q"></a>缘是果报当入地狱。<a id="a-3R"></a>是时石堕地。<a id="a-3S"></a>时三十三天散华供养以空解脱。<a id="a-3T"></a>尔时散华侧塞虚空。<a id="a-3U"></a>于彼受化讲堂三十三天昼度树。<a id="a-3V"></a>佛光明远照无憍慢慈愍众生。<a id="a-3W"></a>时波罗堕时梵志以五百事呵骂世尊。<a id="a-3X"></a>舍利弗朋肌奢等比丘叹如来。<a id="a-3Y"></a>是时如来若被毁辱不以为戚。<a id="a-3Z"></a>若复赞叹不以为喜。<a id="a-3a"></a>尔时便说此偈。</p>
  <p id="a3b">受苦心不移　　犹安明不动</p>
  <p id="a3c">息意甚牢固　　故拜手神仙</p>
  <p id="a3d">为他众生故　　功德无有量</p>
  <p id="a3e">如父爱其子　　谁不拜手者</p>
  <p id="a3f">曾闻如是。<a id="a-3g"></a>世尊在摩竭国界。<a id="a-3h"></a>是时世尊无量功德具足。<a id="a-3i"></a>到时着衣持钵。<a id="a-3j"></a>大众围绕诸根具足。<a id="a-3k"></a>观察己身亦无众乱。<a id="a-3l"></a>行步庠序亦不卒暴。<a id="a-3m"></a>持诸无数比丘众欲往诣彼。<a id="a-3n"></a>当于尔时摩竭国王有象。<a id="a-3o"></a>名檀那波罗。<a id="a-3p"></a>形貌极端政。<a id="a-3q"></a>头生三捶。<a id="a-3r"></a>声响清彻意欲所至难可制持。<a id="a-3s"></a>若闻异声便怀嗔恚。<a id="a-3t"></a>若自顾见影亦怀嗔恚。<a id="a-3u"></a>无能当前者。<a id="a-3v"></a>随意所欲。<a id="a-3w"></a>若彼战斗亦不毁其力亦不减少。<a id="a-3x"></a>尔时世尊便入彼城。<a id="a-3y"></a>却敌楼橹埤堄皆悉具足。<a id="a-3z"></a>人民炽盛或有愁者或有欢喜者。<a id="a-40"></a>恐害如来欲得亲近如来。<a id="a-41"></a>是时提婆达兜饮象子使醉而放彼象。<a id="a-42"></a>是时调达放象已。<a id="a-43"></a>便说此偈。</p>
  <p id="a44">自称有大力　　及身十种力</p>
  <p id="a45">今日已集会　　尽当于此灭</p>
  <p id="a46">尔时世尊无所畏惧。<a id="a-47"></a>便说此偈。</p>
  <p id="a48">伊罗钵有千　　无能胜我者</p>
  <p id="a49">况当此小虫　　欲害人中上</p>
  <p id="a4A">我于尔时无所思想便说此偈。</p>
  <p id="a4B">无欲之力势　　众生有欲心</p>
  <p id="a4C">以除此欲报　　亦不怀乱想</p>
  <p id="a4D">复次说此偈。</p>
  <p id="a4E">我今虽破坏　　大象甚牢固</p>
  <p id="a4F">我今降伏彼　　一切世无上</p>
  <p id="a4G">尔时檀陀波罗。<a id="a-4H"></a>熟视如来形颜色极黑。<a id="a-4I"></a>见彼象翘尾。<a id="a-4J"></a>身体方正睹者皆怀恐怖。<a id="a-4K"></a>奔走向如来。<a id="a-4L"></a>尔时诸比丘蒙如来恩力。<a id="a-4M"></a>顺如来教诫当避此恶象。<a id="a-4N"></a>各自驰走远如来所。<a id="a-4O"></a>唯尊者阿难在如来后。<a id="a-4P"></a>无数生常与如来共并。<a id="a-4Q"></a>既自不惜身命亦不舍如来。<a id="a-4R"></a>是时檀那波罗象。<a id="a-4S"></a>嗔恚炽盛火缠络其身欲害如来。<a id="a-4T"></a>是时嗔恚之火渐渐休息。<a id="a-4U"></a>广说如契经。<a id="a-4V"></a>是时以手轮相甚微妙无有比。<a id="a-4W"></a>尔时如来举手着象头上。<a id="a-4X"></a>以慈悲心无嗔恚之心。<a id="a-4Y"></a>闻如来语。<a id="a-4Z"></a>即便涕零。<a id="a-4a"></a>头面着如来足上。<a id="a-4b"></a>以舌舐足亦不可移动。<a id="a-4c"></a>是时彼象便怀此恐惧。<a id="a-4d"></a>形体无有力势不觉便利。<a id="a-4e"></a>然后世尊以此贤圣。<a id="a-4f"></a>便说此偈。</p>
  <p id="a4g">无有欲憍慢　　世尊无此尘</p>
  <p id="a4h">时发慈悲心　　必当生天处</p>
  <p id="a4i">尔时世尊以此音响。<a id="a-4j"></a>倍怀欢喜和颜悦色。<a id="a-4k"></a>于如来所以额鼻着如来足还入本国。<a id="a-4l"></a>人民众多见此未曾有。<a id="a-4m"></a>象以降伏欢喜无恐惧之心。<a id="a-4n"></a>皆有信乐于如来。<a id="a-4o"></a>尔时便说此偈。</p>
  <p id="a4p">如山不可动　　况当胜嗔恚</p>
  <p id="a4q">以胜彼怨敌　　犹伊罗末龙</p>
  <p id="a4r">有如是之德　　力势无有等</p>
  <p id="a4s">人中雄师子　　尽当来拜手</p>
  <p id="a4t">如是众生类　　无有愚痴心</p>
  <p id="a4u">三界伏其名　　觉意无与等</p>
  <p id="a4v">如是众生类　　亦有嗔恚患</p>
  <p id="a4w">志性皆休息　　牢固称远布</p>
  <p id="a4x">智慧而璎珞　　心净无所著</p>
  <p id="a4y">十力悉具足　　是故当拜手</p>
  <p id="a4z">是时王犹如月虚空无有众尘。<a id="a-50"></a>息心事皆办。<a id="a-51"></a>七神仙皆为璎珞亦无有尘垢。<a id="a-52"></a>星自璎珞犹如伊罗钵。<a id="a-53"></a>所至处云随其后。<a id="a-54"></a>种种璎珞庄严其身。<a id="a-55"></a>于彼闻已犹彼神象游行。<a id="a-56"></a>珍宝亦无狐疑。<a id="a-57"></a>四部之兵人民自围绕。<a id="a-58"></a>于彼象上举火象鼻摄持。<a id="a-59"></a>尔时世尊在罗阅只城。<a id="a-5A"></a>欲得见如来。<a id="a-5B"></a>便往至世尊所。<a id="a-5C"></a>是时世尊见王斯须出顷无数众围绕。<a id="a-5D"></a>王便作是念。<a id="a-5E"></a>从远来我宜当自护。<a id="a-5F"></a>便生是念已。<a id="a-5G"></a>便告耆婆。<a id="a-5H"></a>见已便作是语。<a id="a-5I"></a>汝不活我耶。<a id="a-5J"></a>是时王须臾间。<a id="a-5K"></a>颜色端政无比出人之上。<a id="a-5L"></a>花果茂盛亦无众尘。<a id="a-5M"></a>三部具足犹蜂王音响不善生。<a id="a-5N"></a>于彼园观比丘僧前后围绕。<a id="a-5O"></a>远来欲见如来。<a id="a-5P"></a>见已数数顾视耆婆。<a id="a-5Q"></a>告耆婆曰。<a id="a-5R"></a>处其中者为是何物。<a id="a-5S"></a>时耆婆奏彼王言。<a id="a-5T"></a>此名肉髻。<a id="a-5U"></a>时王复问。<a id="a-5V"></a>此自然耶为非自然。<a id="a-5W"></a>耆婆白王言。<a id="a-5X"></a>行果所种非今所造。<a id="a-5Y"></a>王报言。<a id="a-5Z"></a>复以何果成于菩萨。<a id="a-5a"></a>于本所生于本受胎。<a id="a-5b"></a>本所造行本所造身。<a id="a-5c"></a>广说如契经。<a id="a-5d"></a>时王便说是颂。</p>
  <p id="a5e">犹彼日明光　　或有若干种</p>
  <p id="a5f">顶髻无有上　　况复及余相</p>
  <p id="a5g">颜貌已和悦　　能仁无怯弱</p>
  <p id="a5h">已出此光明　　照彻十方刹</p>
  <p id="a5i">时王便至佛所。<a id="a-5j"></a>佛告耆婆曰。<a id="a-5k"></a>云何当作是说。<a id="a-5l"></a>耆婆白王言。<a id="a-5m"></a>于是天王能降伏憍慢者。<a id="a-5n"></a>便得豪贵处。<a id="a-5o"></a>憍慢者便生卑处。<a id="a-5p"></a>是时王便自息。<a id="a-5q"></a>思惟是言。<a id="a-5r"></a>便作是语。<a id="a-5s"></a>此是福田我当行此业耶。<a id="a-5t"></a>如我豪尊云何当向彼礼拜。<a id="a-5u"></a>彼无服饰我今着王服天冠。<a id="a-5v"></a>彼人虽端正心以休息。<a id="a-5w"></a>众相具足无有丑陋。<a id="a-5x"></a>彼相甚微妙犹如山不可移动。<a id="a-5y"></a>便往至门生欢喜心衣毛皆竖。<a id="a-5z"></a>以出要心故无欲之相。<a id="a-60"></a>头面礼世尊足便作是说。<a id="a-61"></a>犹如世尊有如是色心意得正皆悉成就。<a id="a-62"></a>佛及比丘僧。<a id="a-63"></a>使我优陀耶波陀罗太子亦复如是。<a id="a-64"></a>便问是义欢喜如是。<a id="a-65"></a>语亦说此偈。</p>
  <p id="a66">如海无有边　　风吹水则动</p>
  <p id="a67">圣尊不可移　　今观人中上</p>
  <p id="a68">帝释来拜手　　及诸梵天众</p>
  <p id="a69">我今当尊敬　　自归命世尊</p>
  <p id="a6A">是时阇提苏尼梵志。<a id="a-6B"></a>犹如纯白华乘马车。<a id="a-6C"></a>弟子众围绕出舍卫国。<a id="a-6D"></a>欲得试如来乃至车行处。<a id="a-6E"></a>便乘车往即下车步入园中。<a id="a-6F"></a>共如来渐渐论义在一面坐。<a id="a-6G"></a>是时世尊所居之处不见有所有。<a id="a-6H"></a>见如来颜色甚微妙无与等者亦无怯弱。<a id="a-6I"></a>有转轮圣王相。<a id="a-6J"></a>见此身体眼观知如是法。<a id="a-6K"></a>如世尊法甚深微妙。<a id="a-6L"></a>梵行亦无处所。<a id="a-6M"></a>有如是大功德。<a id="a-6N"></a>智者所叹誉而说。<a id="a-6O"></a>爱欲无有牢要亦无虚妄。<a id="a-6P"></a>是时梵志便作是问。<a id="a-6Q"></a>云何尊自知行梵行耶。<a id="a-6R"></a>为非行梵行。<a id="a-6S"></a>为竖立诸根自尔。<a id="a-6T"></a>知难可量。<a id="a-6U"></a>是时世尊告曰。<a id="a-6V"></a>若作是等说者。<a id="a-6W"></a>亦不缺漏。<a id="a-6X"></a>非不有力亦无众行。<a id="a-6Y"></a>极清净无瑕秽修梵行。<a id="a-6Z"></a>若有人语我等说作是说。<a id="a-6a"></a>此义云何。<a id="a-6b"></a>广说如契经。<a id="a-6c"></a>是时阇提舒尼梵志复问世尊。<a id="a-6d"></a>云何为缺。<a id="a-6e"></a>云何为漏。<a id="a-6f"></a>云何为行。<a id="a-6g"></a>云何非不有力。<a id="a-6h"></a>云何众行极清净无比有是梵行。<a id="a-6i"></a>是时世尊告曰。<a id="a-6j"></a>于是婆罗门当行是。<a id="a-6k"></a>求爱欲更乐若有梵行者而自觉知苦乐。<a id="a-6l"></a>观眼色。<a id="a-6m"></a>如是梵行如是初当求梵行。<a id="a-6n"></a>设起想着彼名曰缺。<a id="a-6o"></a>计彼众数者名曰漏。<a id="a-6p"></a>意所觉知者是谓非不有力。<a id="a-6q"></a>无有尘垢意流驰于中起不净意。<a id="a-6r"></a>是梵行垢故。<a id="a-6s"></a>故曰梵行。<a id="a-6t"></a>广说如契经。<a id="a-6u"></a>婆罗门于我所观皮所覆中不净聚。<a id="a-6v"></a>选择见其身我色爱已尽。<a id="a-6w"></a>复当于眼而观眼色耶。<a id="a-6x"></a>然婆罗门我观更乐亦无有行。<a id="a-6y"></a>岂当有更乐耶。<a id="a-6z"></a>欲染着于更乐受此细滑。<a id="a-70"></a>然婆罗门我观一切无常。<a id="a-71"></a>岂欲不尽有染着之意耶。<a id="a-72"></a>若婆罗门于此诸法我亦不观此。<a id="a-73"></a>若男若女皆悉分别。<a id="a-74"></a>云何当起女欲想流驰着彼。<a id="a-75"></a>若复婆罗门彼无男欲想。<a id="a-76"></a>复不与女想相应。<a id="a-77"></a>直而起欲想耶。<a id="a-78"></a>犹如婆罗门彼有限齐得出要乐。<a id="a-79"></a>何当忆本所造行耶。<a id="a-7A"></a>然后婆罗门诸非义生。<a id="a-7B"></a>欲拔济苦恼出家学道。<a id="a-7C"></a>以此誓愿而修梵行。<a id="a-7D"></a>有七事故不与梵行相应。<a id="a-7E"></a>无缺漏亦无众行。<a id="a-7F"></a>广说如契经。<a id="a-7G"></a>若复婆罗门众生有乱想着不离爱欲。<a id="a-7H"></a>于彼众生类云何当作是观。<a id="a-7I"></a>诸有净想着于此身内盛臭处欲皆尽。<a id="a-7J"></a>犹如婆罗门以水和乳。<a id="a-7K"></a>犹如有此乳。<a id="a-7L"></a>此合会爱欲亦复如是。<a id="a-7M"></a>当作是察。<a id="a-7N"></a>筋骨相连。<a id="a-7O"></a>内盛臭秽。<a id="a-7P"></a>有何可贪。<a id="a-7Q"></a>犹如婆罗门婴孩小儿先与甘味着口。<a id="a-7R"></a>后饮以苦。<a id="a-7S"></a>此亦如是。<a id="a-7T"></a>合会起欲想。<a id="a-7U"></a>能忍欲苦相种种若干百类。<a id="a-7V"></a>犹如新死犊子观其皮乳得多(新生犊死。<a id="a-7W"></a>取皮酿草。<a id="a-7X"></a>如生犊形。<a id="a-7Y"></a>置其母前。<a id="a-7Z"></a>母谓子活故乳不竭)。<a id="a-7a"></a>此亦如是。<a id="a-7b"></a>诸死境界等越度。<a id="a-7c"></a>彼观其相貌。<a id="a-7d"></a>便起染着之意。<a id="a-7e"></a>犹如婆罗门饥渴之人梦食甘馔。<a id="a-7f"></a>饮食便欢喜踊跃。<a id="a-7g"></a>然彼人亦无所食。<a id="a-7h"></a>此亦如是。<a id="a-7i"></a>诸愚痴人贪着于欲。<a id="a-7j"></a>犹彼梦无异。<a id="a-7k"></a>合会生其念。<a id="a-7l"></a>然彼人实无趣善行。<a id="a-7m"></a>若男女若有众变易。<a id="a-7n"></a>于是便说此偈。</p>
  <p id="a7o">此是非真法　　欲怒何可贪</p>
  <p id="a7p">梵志当善观　　苦本难可拔</p>
  <p id="a7q">亲近道最要　　当断爱欲意</p>
  <p id="a7r">贤圣八品道　　尔乃至善处</p>
  <p id="a7s">是时五人逢见如来。<a id="a-7t"></a>见已便相告言。<a id="a-7u"></a>彼人向此来。<a id="a-7v"></a>本所为事今亦不办。<a id="a-7w"></a>广所见闻随意所念无有忌难。<a id="a-7x"></a>种种勤苦行迷惑未成道术。<a id="a-7y"></a>广说如契经。<a id="a-7z"></a>尔时世尊便作是念。<a id="a-80"></a>愍此愚惑人自作制限。<a id="a-81"></a>彼制限者。<a id="a-82"></a>无有恭恪心于如来所。<a id="a-83"></a>尔时世尊已至彼人所。<a id="a-84"></a>即于净地坐。<a id="a-85"></a>缚由何生欲疗治病。<a id="a-86"></a>尔时佛语五人。<a id="a-87"></a>云何汝等而作是语。<a id="a-88"></a>更互乞食与说深法。<a id="a-89"></a>是时五人不受教诫。<a id="a-8A"></a>此法甚苦觉知。<a id="a-8B"></a>是时语世尊言。<a id="a-8C"></a>汝本六年勤苦学道。<a id="a-8D"></a>日食一麻一米。<a id="a-8E"></a>犹不得道。<a id="a-8F"></a>况今随心口自恣言得道耶。<a id="a-8G"></a>食甘馔饮食被珍宝衣。<a id="a-8H"></a>随意所欲自养其身。<a id="a-8I"></a>是时世尊告曰。<a id="a-8J"></a>云何汝等比丘观如来颜色有变易耶。<a id="a-8K"></a>诸根心寂颜貌端正。<a id="a-8L"></a>如今颜像与本容色。<a id="a-8M"></a>岂不异乎。<a id="a-8N"></a>彼境界过去。<a id="a-8O"></a>彼答曰。<a id="a-8P"></a>如今端正而无有比。<a id="a-8Q"></a>世尊告曰。<a id="a-8R"></a>若本不得是甘露者。<a id="a-8S"></a>谁当于此三千世而得甘露。<a id="a-8T"></a>亦闻天阿须轮于大海中须弥山底而得甘露。<a id="a-8U"></a>此亦如是。<a id="a-8V"></a>于此三千世以勇猛意得智甘露味。<a id="a-8W"></a>此甚奇甚特世未曾有。<a id="a-8X"></a>百千劫所造行息心最为妙。<a id="a-8Y"></a>远离名色解脱自在甘露味甚深。<a id="a-8Z"></a>为彼众生故而说其法。<a id="a-8a"></a>忍甚勤劳未曾辞惮。<a id="a-8b"></a>为一切结使故不起尘劳。<a id="a-8c"></a>欲开心智故处母胎。<a id="a-8d"></a>以此生死故而究竟其原。<a id="a-8e"></a>无灭故不可尽。<a id="a-8f"></a>有常故法无寡。<a id="a-8g"></a>无忧戚故乐也。<a id="a-8h"></a>欲灭结故更不造新。<a id="a-8i"></a>大神仙众所叹誉己众成就。<a id="a-8j"></a>然我所行勤苦。<a id="a-8k"></a>为一切萌类故今当说法。<a id="a-8l"></a>时世尊圆光七尺。<a id="a-8m"></a>颜色如安明山。<a id="a-8n"></a>三世所宗重。<a id="a-8o"></a>一切智所说无所挂碍。<a id="a-8p"></a>如是比丘。<a id="a-8q"></a>是谓为苦本。<a id="a-8r"></a>成就阿维三佛。<a id="a-8s"></a>广说如契经天人所叹光明无有尽。<a id="a-8t"></a>是时日曀不现复以此人或以身着微妙衣裳至如来所。<a id="a-8u"></a>或着天衣至如来所。<a id="a-8v"></a>皆垂天冠种种色不同。<a id="a-8w"></a>或璎珞而堕地者。<a id="a-8x"></a>饥虚于世尊甘露。<a id="a-8y"></a>是时便说此偈。</p>
  <p id="a8z">世尊亦无生　　饶益天人众</p>
  <p id="a90">如食甘露味　　终无饥渴患</p>
  <p id="a91">今日十种力　　生时世称叹</p>
  <p id="a92">当饮深法味　　已至解脱界</p>
  <p id="a93">尔时如是众行观察苦贤圣谛。<a id="a-94"></a>最初受胎之苦为从何生。<a id="a-95"></a>永处幽冥不见灯明。<a id="a-96"></a>以是之故生为最苦。<a id="a-97"></a>观此苦相生为长苦。<a id="a-98"></a>无所堪任长为业苦。<a id="a-99"></a>当筋力成办。<a id="a-9A"></a>有所悕望苦意无厌足。<a id="a-9B"></a>欲有所求不获为苦。<a id="a-9C"></a>不充悕望所护为苦。<a id="a-9D"></a>起若干方便欲使不失以护。<a id="a-9E"></a>渐渐磨灭为苦。<a id="a-9F"></a>若干众恼悉至。<a id="a-9G"></a>已得度彼岸。<a id="a-9H"></a>难有内外人共诤苦。<a id="a-9I"></a>亲族钱财皆散。<a id="a-9J"></a>忆彼难忘苦。<a id="a-9K"></a>不离爱欲。<a id="a-9L"></a>诸结使苦。<a id="a-9M"></a>欲最为苦。<a id="a-9N"></a>以未灭故。<a id="a-9O"></a>嗔恚为苦。<a id="a-9P"></a>罪行不灭故。<a id="a-9Q"></a>痴最为苦。<a id="a-9R"></a>无照明故。<a id="a-9S"></a>憍慢为苦。<a id="a-9T"></a>由意炽盛。<a id="a-9U"></a>自大为苦。<a id="a-9V"></a>无尊卑意。<a id="a-9W"></a>朋友为苦。<a id="a-9X"></a>心不分离故。<a id="a-9Y"></a>爱最为苦。<a id="a-9Z"></a>味着无厌。<a id="a-9a"></a>贪嫉为苦。<a id="a-9b"></a>心不开解。<a id="a-9c"></a>无戒为苦。<a id="a-9d"></a>由变悔故。<a id="a-9e"></a>所见为苦。<a id="a-9f"></a>不见真谛故。<a id="a-9g"></a>然有一切结自色为苦。<a id="a-9h"></a>无所恃怙为苦。<a id="a-9i"></a>求果报苦。<a id="a-9j"></a>诸树草木及四大所成。<a id="a-9k"></a>共相系着起诸因缘。<a id="a-9l"></a>内四大苦若干变怪。<a id="a-9m"></a>诸阴持苦由自然故。<a id="a-9n"></a>诸入为苦。<a id="a-9o"></a>所依不离。<a id="a-9p"></a>境界为苦。<a id="a-9q"></a>招致外色。<a id="a-9r"></a>苦痛为苦。<a id="a-9s"></a>烧形体故。<a id="a-9t"></a>乐痛为苦由苦而生。<a id="a-9u"></a>无苦无乐为苦。<a id="a-9v"></a>由境界生。<a id="a-9w"></a>想最为苦。<a id="a-9x"></a>由众生有行。<a id="a-9y"></a>识最为苦。<a id="a-9z"></a>缘彼而生。<a id="a-A0"></a>老则为诸根羸劣。<a id="a-A1"></a>病最为苦。<a id="a-A2"></a>四大不随。<a id="a-A3"></a>死最为苦。<a id="a-A4"></a>更受异形。<a id="a-A5"></a>怨憎会为苦。<a id="a-A6"></a>共亲近心。<a id="a-A7"></a>所欲不得此最为苦。<a id="a-A8"></a>亦甚苦。<a id="a-A9"></a>取要言之。<a id="a-AA"></a>五盛阴苦常负重担于彼所趣处。<a id="a-AB"></a>地狱为苦烧炙身形。<a id="a-AC"></a>畜生为苦。<a id="a-AD"></a>各相食啖。<a id="a-AE"></a>饿鬼为苦饥渴逼形。<a id="a-AF"></a>人身为苦种种非行。<a id="a-AG"></a>天为苦福尽必落。<a id="a-AH"></a>随彼界堕三恶趣。<a id="a-AI"></a>欲界为苦爱欲缠络。<a id="a-AJ"></a>色界无色界亦无有智。<a id="a-AK"></a>皆悉为苦。<a id="a-AL"></a>如是为三苦逼皆悉摄持。<a id="a-AM"></a>尔时以身意行故。<a id="a-AN"></a>或以一行而造苦。<a id="a-AO"></a>所造行皆悉为苦。<a id="a-AP"></a>如是众苦无有休息因缘不尽。<a id="a-AQ"></a>当觉知色如是。<a id="a-AR"></a>愚者之所为。<a id="a-AS"></a>然须陀洹究尽其源。<a id="a-AT"></a>斯陀含少有不尽毛发之余。<a id="a-AU"></a>阿那含当除。<a id="a-AV"></a>至阿罗汉永尽无余。<a id="a-AW"></a>为世现照明。<a id="a-AX"></a>尔时世尊三耶三佛。<a id="a-AY"></a>为众生类作大覆护。<a id="a-AZ"></a>便说此偈。</p>
  <p id="aAa">无数百众行　　常造苦恼业</p>
  <p id="aAb">以怀此色难　　现在有此证</p>
  <p id="aAc">彼实是无常　　解本皆悉空</p>
  <p id="aAd">自然法所立　　常当自觉知</p>
  <p id="aAe">是时云何复生此苦。<a id="a-Af"></a>所谓自相境界。<a id="a-Ag"></a>五根具足。<a id="a-Ah"></a>若彼自相境界相应知回转。<a id="a-Ai"></a>是故极清净。<a id="a-Aj"></a>愚者所不觉。<a id="a-Ak"></a>不与智慧相应。<a id="a-Al"></a>复有利根。<a id="a-Am"></a>愚者谓之盲冥。<a id="a-An"></a>世尊与诸声闻本所造行。<a id="a-Ao"></a>智慧善根自相合会相如所修。<a id="a-Ap"></a>苦贤圣谛皆悉观察。<a id="a-Aq"></a>云何当观此生死苦。<a id="a-Ar"></a>知有苦贤圣谛悉无常牢持而不舍。<a id="a-As"></a>皆悉同一起如是心。<a id="a-At"></a>于苦而观苦。<a id="a-Au"></a>彼最为妙。<a id="a-Av"></a>于苦观空最初微妙等度彼处。<a id="a-Aw"></a>苦观空时彼皆是分散之法。<a id="a-Ax"></a>自然观察如是。<a id="a-Ay"></a>于苦观无我。<a id="a-Az"></a>彼智信所成。<a id="a-B0"></a>最初有是顶法善长益。<a id="a-B1"></a>数数求方便等智功德无所悕望。<a id="a-B2"></a>三昧林不缺漏。<a id="a-B3"></a>外尘永尽亦无所著。<a id="a-B4"></a>以想思惟故除去尘埃。<a id="a-B5"></a>一切境界苦无所败坏。<a id="a-B6"></a>除去有爱亦无所畏亦无暴乱。<a id="a-B7"></a>颜色和悦自观境界。<a id="a-B8"></a>于彼现光于三世起大灯明。<a id="a-B9"></a>欲害彼结拔济恶趣。<a id="a-BA"></a>为彼众故无彼此心亦不懈怠。<a id="a-BB"></a>得甘露味分别彼章。<a id="a-BC"></a>等度生死故流转四境界。<a id="a-BD"></a>欲照明彼众生故。<a id="a-BE"></a>勤行苦行周穷一切。<a id="a-BF"></a>亦无处所亦无颠倒。<a id="a-BG"></a>除去颠倒者甚深难可测。<a id="a-BH"></a>于是便说此偈。</p>
  <p id="aBI">若明有苦时　　清净无量念</p>
  <p id="aBJ">无味极鲜明　　人之所叹誉</p>
  <p id="aBK">彼如是之智　　音响相娱乐</p>
  <p id="aBL">观佛十种力　　护世众生类</p>
  <p id="aBM">如有见禁戒　　如来所长益</p>
  <p id="aBN">执志如金刚　　分别一切空</p>
  <p id="aBO">若拔爱根本　　亦无众苦恼</p>
  <p id="aBP">当拜手息心　　最胜无有比</p>
  <p id="aBQ">当云何观察世尊。<a id="a-BR"></a>所谓有如是无漏智慧。<a id="a-BS"></a>彼观道场处所亦见力势。<a id="a-BT"></a>为世故观世光明。<a id="a-BU"></a>于其中间所修苦行皆悉观察。<a id="a-BV"></a>彼。<a id="a-BW"></a>彼众生观慈悲心。<a id="a-BX"></a>欲使安隐彼无量勤苦。<a id="a-BY"></a>观如是苦行于异境界而自观察。<a id="a-BZ"></a>于大众中观如来说微妙法。<a id="a-Ba"></a>令分布义观其握法。<a id="a-Bb"></a>若法眼清净亦观彼法身无有众生想。<a id="a-Bc"></a>若复作是观。<a id="a-Bd"></a>亦不言禁戒。<a id="a-Be"></a>曾闻尊者名优波斯。<a id="a-Bf"></a>有弟子名钵摩迦。<a id="a-Bg"></a>往诣摩鋀罗境界于彼止宿。<a id="a-Bh"></a>彼到时着衣持钵。<a id="a-Bi"></a>广说如契经。<a id="a-Bj"></a>人未曾见不解彼威仪。<a id="a-Bk"></a>便入淫女村中。<a id="a-Bl"></a>彼淫女见此比丘。<a id="a-Bm"></a>年少端正身无尘埃。<a id="a-Bn"></a>见怀欢喜欲意炽盛。<a id="a-Bo"></a>时彼比丘便入淫舍。<a id="a-Bp"></a>观如是结使不欲造结。<a id="a-Bq"></a>如是秽解脱法。<a id="a-Br"></a>速得此法果。<a id="a-Bs"></a>是时比丘便作是语。<a id="a-Bt"></a>而说此偈。</p>
  <p id="aBu">欲如彼毒药　　欲为不净行</p>
  <p id="aBv">欲为坏淫色　　堕人入恶趣</p>
  <p id="aBw">作是说已便退而去。<a id="a-Bx"></a>彼人淫意炽盛。<a id="a-By"></a>为彼比丘故便结旃陀梨咒术。<a id="a-Bz"></a>语彼旃陀梨如是之义。<a id="a-C0"></a>是时旃陀梨庄严此女人。<a id="a-C1"></a>化作村落之处。<a id="a-C2"></a>致比丘来。<a id="a-C3"></a>汝观察此处。<a id="a-C4"></a>犹彼释提桓因宫殿无异。<a id="a-C5"></a>夏堂高广亦无有比。<a id="a-C6"></a>庄严卧具无数众色在彼夏堂。<a id="a-C7"></a>上所卧之处文绣綩蠕(坐褥)。<a id="a-C8"></a>观此地处种种华香而散其上一一周匝。<a id="a-C9"></a>种种青莲芳兰而主其边。<a id="a-CA"></a>作如是观。<a id="a-CB"></a>便作是结咒。<a id="a-CC"></a>语比丘言。<a id="a-CD"></a>此极微妙可共娱乐。<a id="a-CE"></a>时钵默比丘报言。<a id="a-CF"></a>我尽观此亦当观余。<a id="a-CG"></a>旃陀梨言。<a id="a-CH"></a>余何者是。<a id="a-CI"></a>钵默报言。</p>
  <p id="aCJ">我今观果实　　欲最第一苦</p>
  <p id="aCK">终当入地狱　　受彼镬汤恼</p>
  <p id="aCL">是时旃陀梨报言。<a id="a-CM"></a>止止比丘。<a id="a-CN"></a>莫语我作是言。<a id="a-CO"></a>钵默比丘报言。<a id="a-CP"></a>此语是愚痴欲幻惑我。<a id="a-CQ"></a>我不与尔同。<a id="a-CR"></a>彼旃陀梨见已便作大火坑无有尘曀。<a id="a-CS"></a>时钵默比丘报言。<a id="a-CT"></a>我已见此火坑。<a id="a-CU"></a>旃陀梨报言。<a id="a-CV"></a>若不欲亲近女者。<a id="a-CW"></a>不如入此火坑死。<a id="a-CX"></a>是时彼比丘便作是思惟。<a id="a-CY"></a>此火虽恐惧避火亲近欲者。<a id="a-CZ"></a>然欲炽于大火。<a id="a-Ca"></a>设犯欲者后受罪无量。<a id="a-Cb"></a>宁今日入此火坑不犯此欲。<a id="a-Cc"></a>然我师神通无比。<a id="a-Cd"></a>云何当违师教。<a id="a-Ce"></a>以是之故当入火坑而死。<a id="a-Cf"></a>不犯欲而生。<a id="a-Cg"></a>今俱舍二事。<a id="a-Ch"></a>云何于三世如来立禁戒今我当犯。<a id="a-Ci"></a>以是之故入火坑而死。<a id="a-Cj"></a>如是思惟已。<a id="a-Ck"></a>欲持僧迦梨钵以施彼人。<a id="a-Cl"></a>时旃陀梨报言。<a id="a-Cm"></a>用是衣钵为。<a id="a-Cn"></a>钵默比丘报言。</p>
  <p id="aCo">今此诸梵行　　持我衣钵施</p>
  <p id="aCp">诸有集聚者　　持我语告彼</p>
  <p id="aCq">比丘名钵默　　遭此厄难处</p>
  <p id="aCr">今投火坑死　　不受彼欲爱</p>
  <p id="aCs">乃至彼二人俱出家学道。<a id="a-Ct"></a>广说如契经。<a id="a-Cu"></a>是时复说此偈。</p>
  <p id="aCv">世修善虽少　　思惟忆不忘</p>
  <p id="aCw">亦不受彼欲　　欲度众生故</p>
  <p id="aCx">况复开甘露　　世尊一切妙</p>
  <p id="aCy">云何造功德　　彼智随时兴</p>
  <p id="aCz">尔时世尊云何周旋来往觉知生本。<a id="a-D0"></a>所谓于此等语有二种。<a id="a-D1"></a>风形体功德心意所觉。<a id="a-D2"></a>是谓二风。<a id="a-D3"></a>彼形体风者。<a id="a-D4"></a>生诸爱念意所觉者。<a id="a-D5"></a>犹如华敷鲜明净洁。<a id="a-D6"></a>犹如彼风观见解脱所为事胜。<a id="a-D7"></a>犹雪成水此心雪亦复如是。<a id="a-D8"></a>摄持内外境界。<a id="a-D9"></a>有清凉风起。<a id="a-DA"></a>觉知彼意。<a id="a-DB"></a>彼持无量不破坏。<a id="a-DC"></a>有六境机关。<a id="a-DD"></a>外为四大所使。<a id="a-DE"></a>四大根力所系。<a id="a-DF"></a>彼有软风起。<a id="a-DG"></a>渐渐有智生。<a id="a-DH"></a>亦如彼举足时。<a id="a-DI"></a>皆是本行之德。<a id="a-DJ"></a>不失本所为之相。<a id="a-DK"></a>[跳-兆+專]骨所行来往。<a id="a-DL"></a>皆有火起。<a id="a-DM"></a>于一切骨屈申卷舒。<a id="a-DN"></a>筋脉渐缓有所悕望。<a id="a-DO"></a>若复视瞻开目闭目。<a id="a-DP"></a>内身根更乐。<a id="a-DQ"></a>渐渐炽然随彼来往。<a id="a-DR"></a>若复食啖屈申卷舒。<a id="a-DS"></a>皆由形所造。<a id="a-DT"></a>及余心所造行。<a id="a-DU"></a>依暖风除去。<a id="a-DV"></a>颠倒风亦吹落唇齿声响。<a id="a-DW"></a>本意所造一切种子法。<a id="a-DX"></a>然彼风处所有胜。<a id="a-DY"></a>皆有此语。<a id="a-DZ"></a>有如是声响。<a id="a-Da"></a>彼作是说。<a id="a-Db"></a>不为福云何不为系缚。<a id="a-Dc"></a>我作是说。<a id="a-Dd"></a>有此机关。<a id="a-De"></a>外有坏败。<a id="a-Df"></a>内有众行。<a id="a-Dg"></a>不作是时便有尽。<a id="a-Dh"></a>便有长养。<a id="a-Di"></a>犹如智车于此见载。<a id="a-Dj"></a>缘如是豪贵法。<a id="a-Dk"></a>缘依彼时想颠倒。<a id="a-Dl"></a>于是便说此偈。</p>
  <p id="aDm">此甚奇甚特　　觉知空无智</p>
  <p id="aDn">展转相依倚　　机关最为要</p>
  <p id="aDo">亦不触彼意　　身意所依倚</p>
  <p id="aDp">有如是众事　　幻惑为微细</p>
  <p id="aDq">是时世尊为梵行。<a id="a-Dr"></a>云何梵不乱。<a id="a-Ds"></a>不从彼学独游无侣。<a id="a-Dt"></a>于人中功德威仪最为微妙。<a id="a-Du"></a>无著于一切众生。<a id="a-Dv"></a>所为之业无能及者。<a id="a-Dw"></a>众生无有量。<a id="a-Dx"></a>依倚一切微妙之法。<a id="a-Dy"></a>法自然故一切智不可坏。<a id="a-Dz"></a>成大要道所欲成就。<a id="a-E0"></a>必果无疑诸功德具。<a id="a-E1"></a>声闻围绕生一切德一切微妙。<a id="a-E2"></a>尔时世尊于彼众妙形体。<a id="a-E3"></a>最第一众德成就。<a id="a-E4"></a>除幽冥世无所著三世无著。<a id="a-E5"></a>弃诸结使得大慈悲。<a id="a-E6"></a>心无乱想。<a id="a-E7"></a>已度彼忧畏之处至安隐处。<a id="a-E8"></a>长夜降伏其心自得授彼。<a id="a-E9"></a>于是便说此偈。</p>
  <p id="aEA">梵行最为妙　　慈功德成就</p>
  <p id="aEB">若彼闻此教　　天人皆拜手</p>
  <p id="aEC">于正法无二　　彼乐亦无二</p>
  <p id="aED">必当成贤圣　　是故拜手圣</p>
  <p id="aEE">尔时佛世尊三耶三佛。<a id="a-EF"></a>忍地最为微妙。<a id="a-EG"></a>除诸结使亦无所著。<a id="a-EH"></a>火所不烧所悟事胜风。<a id="a-EI"></a>亦复胜功德无畏。<a id="a-EJ"></a>大众成就为众重担。<a id="a-EK"></a>甚深相应不可思议。<a id="a-EL"></a>犹如师子无怯弱心。<a id="a-EM"></a>颜色和悦为彼外学故已修无著。<a id="a-EN"></a>犹如莲华无所染污。<a id="a-EO"></a>自依众故自破坏。<a id="a-EP"></a>意所悕望亦复能办。<a id="a-EQ"></a>拔诸结使故众最为妙。<a id="a-ER"></a>倍种种相生受取为妙。<a id="a-ES"></a>若自求于一切生为妙。<a id="a-ET"></a>当拜手最福田。<a id="a-EU"></a>所拥护人民王最第一。<a id="a-EV"></a>不作是观彼义甚深。<a id="a-EW"></a>舍众秽法月最为胜。<a id="a-EX"></a>分别诸法毗沙门为第一。<a id="a-EY"></a>声响清彻师子吼最第一。<a id="a-EZ"></a>欲种良福田有增上学。<a id="a-Ea"></a>舍一切田业释提桓因为第一。<a id="a-Eb"></a>一切世间功德为第一。<a id="a-Ec"></a>示现涅槃道亦为胜。<a id="a-Ed"></a>愍护一切众生。<a id="a-Ee"></a>解一切缚为妙于是便说此偈。</p>
  <p id="aEf">如来之功德　　一切普悉备</p>
  <p id="aEg">止住释种家　　犹海集众宝</p>
  <p id="aEh">及余佛法众　　充满三世界</p>
  <p id="aEi">欲求往彼岸　　当从如来取</p>
  <p id="aEj">是时世尊为人中师子雄。<a id="a-Ek"></a>悕望于一切智色和悦。<a id="a-El"></a>咽喉功德无比。<a id="a-Em"></a>佛法功德有四神足。<a id="a-En"></a>甚安详去离粗犷之言。<a id="a-Eo"></a>直身正意众智具足。<a id="a-Ep"></a>眼为清净根萌芽。<a id="a-Eq"></a>分别众法称扬其德。<a id="a-Er"></a>未知智犹雨甘露难可沮坏。<a id="a-Es"></a>十力具足勇猛超彼。<a id="a-Et"></a>觉知一切所趣而往救济。<a id="a-Eu"></a>大慈悲禅解脱四等未曾缺。<a id="a-Ev"></a>亦无爱欲味观食而食。<a id="a-Ew"></a>得无所畏降伏彼众。<a id="a-Ex"></a>彼犹如师子鹿王鸣吼之时。<a id="a-Ey"></a>其闻声者皆驰走四趣。<a id="a-Ez"></a>止谷趣谷止穴趣穴。<a id="a-F0"></a>鸟飞虚空此亦如是。<a id="a-F1"></a>若闻无常声。<a id="a-F2"></a>此凡夫人及长寿皆怀恐怖。<a id="a-F3"></a>于身见皆驰走而去。<a id="a-F4"></a>犹如彼龙象闻师子声不觉便利。<a id="a-F5"></a>或绝缰靽走。<a id="a-F6"></a>诸有长寿色界诸天亦复如是。<a id="a-F7"></a>闻无常之教味着所乐。<a id="a-F8"></a>各有此恋爱心。<a id="a-F9"></a>尔时世尊为师子鹿王。<a id="a-FA"></a>意悉无恐惧。<a id="a-FB"></a>成其道果亦不退转。<a id="a-FC"></a>观者皆欢喜止观微妙。<a id="a-FD"></a>知彼功德无有愚惑。<a id="a-FE"></a>于是便说此偈。</p>
  <p id="aFF">犹彼师子吼　　闻者皆惊愕</p>
  <p id="aFG">以智分别法　　种种有别名</p>
  <p id="aFH">于生死恐惧　　佛德不可议</p>
  <p id="aFI">是故拜师子　　师子王中王</p>
 </body>
</html>