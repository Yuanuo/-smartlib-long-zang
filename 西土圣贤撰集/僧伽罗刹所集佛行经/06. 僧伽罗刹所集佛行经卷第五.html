<!doctype html>
<html id="z3IBWKD1GE" data-ver="921">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="西土圣贤撰集">
  <meta period="符秦">
 </head>
 <body>
  <h1 id="a1">僧伽罗刹所集佛行经卷第五</h1>
  <p id="a2">是时世尊为人中雄象。<a id="a-3"></a>一切智慧皆悉具足。<a id="a-4"></a>所有支节与首相称。<a id="a-5"></a>所谓是智慧首。<a id="a-6"></a>因智慧有念。<a id="a-7"></a>念为头依彼止观为腹。<a id="a-8"></a>以休息解脱亦无师学。<a id="a-9"></a>自然办具以信根为妙法。<a id="a-A"></a>以信力而缚。<a id="a-B"></a>有如是之力护清净以为牙除恶趣。<a id="a-C"></a>惭愧为营从。<a id="a-D"></a>身妙以为耳。<a id="a-E"></a>佛法身满亦无害意。<a id="a-F"></a>而修梵行究竟其原。<a id="a-G"></a>求其方便勇猛不退。<a id="a-H"></a>一切世微妙无有能过此功德者。<a id="a-I"></a>犹如安明山。<a id="a-J"></a>习修于禅如彼利刀。<a id="a-K"></a>觉意自在七处安详。<a id="a-L"></a>无常苦空行一切法皆悉无我。<a id="a-M"></a>涅槃为灭净。<a id="a-N"></a>所持如甘露。<a id="a-O"></a>十力有力势。<a id="a-P"></a>观者皆欢喜。<a id="a-Q"></a>以破坏憍慢行。<a id="a-R"></a>解脱果报所缘依。<a id="a-S"></a>彼甘露不校计。<a id="a-T"></a>所著本意所造。<a id="a-U"></a>食解脱甘露果。<a id="a-V"></a>如甘露者得利养。<a id="a-W"></a>除诸秽浊。<a id="a-X"></a>以为食亦不藏贮。<a id="a-Y"></a>于九十一劫善自降伏。<a id="a-Z"></a>尔时便有是定心无有众乱。<a id="a-a"></a>于是便说此偈。</p>
  <p id="ab">和悦无众乱　　极清净意定</p>
  <p id="ac">拜手无量德　　人中雄象王</p>
  <p id="ad">彼众生有德　　坏败诸色想</p>
  <p id="ae">眼净无瑕秽　　拜手觉最胜</p>
  <p id="af">彼三耶三佛有如是功德。<a id="a-g"></a>如是自觉知。<a id="a-h"></a>如是甚深极微妙无比。<a id="a-i"></a>于中自觉诸法。<a id="a-j"></a>设复有人诽谤我言。<a id="a-k"></a>彼或有声性与相应。<a id="a-l"></a>有如是有余。<a id="a-m"></a>如有作是说。<a id="a-n"></a>有余沙门出家若婆罗门。<a id="a-o"></a>聪明黠慧若天住止。<a id="a-p"></a>若欲界魔天。<a id="a-q"></a>若梵天色界妙者作如是而说法。<a id="a-r"></a>我亦不见彼相亦无因缘。<a id="a-s"></a>如彼所说。<a id="a-t"></a>若复不见其相。<a id="a-u"></a>云何不等正觉亦作是说。<a id="a-v"></a>见彼而说法。<a id="a-w"></a>逮安隐处而自娱乐。<a id="a-x"></a>为等正觉亦到无畏处。<a id="a-y"></a>及余无著。<a id="a-z"></a>广说如契经。<a id="a-10"></a>彼最为妙无著不摇动处。<a id="a-11"></a>无若干彼名。<a id="a-12"></a>当转梵法轮。<a id="a-13"></a>彼梵世尊转此法。<a id="a-14"></a>所谓贤圣八品道。<a id="a-15"></a>当于何处而转。<a id="a-16"></a>或作是语。<a id="a-17"></a>于此众转为妙。<a id="a-18"></a>于此众而师子吼。<a id="a-19"></a>亦不于空处而转。<a id="a-1A"></a>于此师子吼亦无恐畏。<a id="a-1B"></a>复作是说。<a id="a-1C"></a>欲降伏彼众故。<a id="a-1D"></a>此最初无所畏。<a id="a-1E"></a>第二诸漏未尽。<a id="a-1F"></a>此义云何。<a id="a-1G"></a>所谓有漏障中有诸恐畏。<a id="a-1H"></a>若复断智具足。<a id="a-1I"></a>此第二第三我所说道法。<a id="a-1J"></a>此有何义。<a id="a-1K"></a>所谓有如是实。<a id="a-1L"></a>为彼故求。<a id="a-1M"></a>彼作是说。<a id="a-1N"></a>此造诸内入。<a id="a-1O"></a>此第三第四有所缚。<a id="a-1P"></a>彼有十事。<a id="a-1Q"></a>人所修行。<a id="a-1R"></a>在众无恐畏。<a id="a-1S"></a>或无恭恪心。<a id="a-1T"></a>彼如是无有威仪。<a id="a-1U"></a>以是之故于大众而怀恐怖。<a id="a-1V"></a>虽复为恭恪心。<a id="a-1W"></a>明黠如实。<a id="a-1X"></a>有此威仪。<a id="a-1Y"></a>彼亦复有恐畏。<a id="a-1Z"></a>于众虽复有恭恪之心。<a id="a-1a"></a>于彼虽无畏。<a id="a-1b"></a>彼义有愚痴。<a id="a-1c"></a>虽复承事供养。<a id="a-1d"></a>恭恪之心。<a id="a-1e"></a>然不数数修行。<a id="a-1f"></a>虽复修行。<a id="a-1g"></a>亦不经历久。<a id="a-1h"></a>于中亦有恐惧之心。<a id="a-1i"></a>于彼虽久修行。<a id="a-1j"></a>意不捷疾。<a id="a-1k"></a>于中故有恐惧。<a id="a-1l"></a>虽有捷疾之意。<a id="a-1m"></a>亦不亲近。<a id="a-1n"></a>于中故有恐惧之心。<a id="a-1o"></a>彼虽亲近亦不实依。<a id="a-1p"></a>于中亦有恐惧之心。<a id="a-1q"></a>意虽依善自无此善。<a id="a-1r"></a>于彼众中故有恐惧之心。<a id="a-1s"></a>若复遍有此意。<a id="a-1t"></a>然不有巧便。<a id="a-1u"></a>彼于众中故有恐惧之心。<a id="a-1v"></a>彼世尊为菩萨时。<a id="a-1w"></a>承事师众三界牢要宝幢从锭光佛以来。<a id="a-1x"></a>三耶三佛若干劫。<a id="a-1y"></a>极净无瑕秽。<a id="a-1z"></a>一切无幽不照。<a id="a-20"></a>缘彼觉意有如是形类所为成就。<a id="a-21"></a>为彼道故九十一劫而造行。<a id="a-22"></a>尔时世尊得受名号。<a id="a-23"></a>起如是黠慧而成佛。<a id="a-24"></a>与智慧相应意悉觉悟。<a id="a-25"></a>依彼善意一切皆悉办一切意无著。<a id="a-26"></a>彼第一无染污。<a id="a-27"></a>亦不怀恐惧心。<a id="a-28"></a>是故世尊如是常住恒入三昧。<a id="a-29"></a>于彼智有胜。<a id="a-2A"></a>无数世有胜。<a id="a-2B"></a>作是观察。<a id="a-2C"></a>其有难问者。<a id="a-2D"></a>终不犹豫。<a id="a-2E"></a>文字无缺。<a id="a-2F"></a>于是便说此偈。</p>
  <p id="a2G">身如师子王　　欲度彼园观</p>
  <p id="a2H">群兽皆惊怖　　各奔走东西</p>
  <p id="a2I">如是无所著　　大众现勇猛</p>
  <p id="a2J">不乐生死原　　以法度天人</p>
  <p id="a2K">尔时世尊观一切世间犹如草木。<a id="a-2L"></a>所谓云何当试。<a id="a-2M"></a>最初种有五行。<a id="a-2N"></a>犹外草木。<a id="a-2O"></a>于此有何五种。<a id="a-2P"></a>复作是说。<a id="a-2Q"></a>云何彼树展转相猗耶。<a id="a-2R"></a>生种种结苦谛所断。<a id="a-2S"></a>外亦有生有五种行。<a id="a-2T"></a>观彼苦地之所生。<a id="a-2U"></a>皆依外而生。<a id="a-2V"></a>于内云何生。<a id="a-2W"></a>有作是说。<a id="a-2X"></a>于内识处等有是观。<a id="a-2Y"></a>如是外住随种便生。<a id="a-2Z"></a>于中作是说。<a id="a-2a"></a>如日月现无光。<a id="a-2b"></a>此各各相依。<a id="a-2c"></a>有所说。<a id="a-2d"></a>依外亦生。<a id="a-2e"></a>此义云何。<a id="a-2f"></a>答曰。<a id="a-2g"></a>于今而不相依食。<a id="a-2h"></a>为水所渍。<a id="a-2i"></a>为火所煮。<a id="a-2j"></a>安处形体。<a id="a-2k"></a>或为风所吹。<a id="a-2l"></a>如地生树随风来往。<a id="a-2m"></a>于中皆悉知之。<a id="a-2n"></a>身风所触耳有所闻。<a id="a-2o"></a>时亦能识知。<a id="a-2p"></a>彼曰细滑也。<a id="a-2q"></a>坚依外彼非有智耶。<a id="a-2r"></a>如是乱想若外果所生。<a id="a-2s"></a>皆悉观察外缘内。<a id="a-2t"></a>于中作是说。<a id="a-2u"></a>一切非思惟色相耶。<a id="a-2v"></a>不作是观。<a id="a-2w"></a>如观察四大。<a id="a-2x"></a>如是境界皆悉观之。<a id="a-2y"></a>或观一果眼识生若干果。<a id="a-2z"></a>以识为首。<a id="a-30"></a>是故坏败。<a id="a-31"></a>于中作是说。<a id="a-32"></a>外亦有作若干果。<a id="a-33"></a>犹彼色半青半黄。<a id="a-34"></a>犹如树同一根生若干种果实。<a id="a-35"></a>秋则无有果。<a id="a-36"></a>或随时生。<a id="a-37"></a>此生死树亦复如是。<a id="a-38"></a>身最为本。<a id="a-39"></a>根为枝叶。<a id="a-3A"></a>犹如三昧境界。<a id="a-3B"></a>是故识施果为上。<a id="a-3C"></a>如是而觉知。<a id="a-3D"></a>以眼喻彼树。<a id="a-3E"></a>若彼眼识有所摄色。<a id="a-3F"></a>其根今色云何得成。<a id="a-3G"></a>所谓如所说观。<a id="a-3H"></a>观便为妙。<a id="a-3I"></a>彼如是现。<a id="a-3J"></a>于是复现。<a id="a-3K"></a>谓所生种子渐渐长益。<a id="a-3L"></a>于彼生而成果。<a id="a-3M"></a>如随时萎。<a id="a-3N"></a>彼果无所因等有是果。<a id="a-3O"></a>所谓心垢所染。<a id="a-3P"></a>于中作是说。<a id="a-3Q"></a>眼识皆悉知。<a id="a-3R"></a>于中作是说。<a id="a-3S"></a>不于中间。<a id="a-3T"></a>犹如彼色缘彼果生。<a id="a-3U"></a>如是缘意识。<a id="a-3V"></a>有此生死树。<a id="a-3W"></a>彼眼识为首。<a id="a-3X"></a>于中作是说。<a id="a-3Y"></a>犹如胎渐渐长。<a id="a-3Z"></a>于彼生眼识。<a id="a-3a"></a>如是有眼识。<a id="a-3b"></a>于中作是说。<a id="a-3c"></a>不于眼识中间而死。<a id="a-3d"></a>无有身根。<a id="a-3e"></a>然眼根无所造。<a id="a-3f"></a>此由何故。<a id="a-3g"></a>或外不依根果本。<a id="a-3h"></a>或同影果。<a id="a-3i"></a>于此云何言等一切身根。<a id="a-3j"></a>以过去不依无根。<a id="a-3k"></a>草果根有坏败。<a id="a-3l"></a>复是所知。<a id="a-3m"></a>外无有情。<a id="a-3n"></a>然内有情。<a id="a-3o"></a>于中作是说。<a id="a-3p"></a>云何情想有果实耶。<a id="a-3q"></a>犹如外花实。<a id="a-3r"></a>此种果亦复如是。<a id="a-3s"></a>以是故或有情。<a id="a-3t"></a>或复共同情。<a id="a-3u"></a>于中实有无碍。<a id="a-3v"></a>云何当有念。<a id="a-3w"></a>于中作是说。<a id="a-3x"></a>此义云何。<a id="a-3y"></a>或有作是说。<a id="a-3z"></a>彼处所无有住处。<a id="a-40"></a>答曰。<a id="a-41"></a>犹如彼无处所。<a id="a-42"></a>便有是清净。<a id="a-43"></a>外无坏败。<a id="a-44"></a>便有是因缘。<a id="a-45"></a>于中作是说。<a id="a-46"></a>彼四大有增上如所依有果者。<a id="a-47"></a>是事不然。<a id="a-48"></a>此复是所知。<a id="a-49"></a>所作行业外不现。<a id="a-4A"></a>犹如内所有不住名曰树。<a id="a-4B"></a>住者非树。<a id="a-4C"></a>于中作是说。<a id="a-4D"></a>云何此地持无所坏败耶。<a id="a-4E"></a>此地亦有软气。<a id="a-4F"></a>若依彼有是坚相。<a id="a-4G"></a>为风所吹。<a id="a-4H"></a>便可知之。<a id="a-4I"></a>此亦如是。<a id="a-4J"></a>然外有药草树木。<a id="a-4K"></a>无常断绝与坏败相应。<a id="a-4L"></a>当作是观。<a id="a-4M"></a>因缘无常苦空无我亦如是。<a id="a-4N"></a>然外空无所有。<a id="a-4O"></a>众生亦如是。<a id="a-4P"></a>犹如无我观内亦如是。<a id="a-4Q"></a>况当内有所造怀内思想。<a id="a-4R"></a>彼皆是外。<a id="a-4S"></a>犹如湿木种时便生。<a id="a-4T"></a>此亦如是。<a id="a-4U"></a>根意所教犹如身心依法往来周旋。<a id="a-4V"></a>此皆无所依。<a id="a-4W"></a>犹如寿暖命识。<a id="a-4X"></a>此亦如是。<a id="a-4Y"></a>无有终始。</p>
  <p id="a4Z">观彼志性趣　　外及树木草</p>
  <p id="a4a">实空无果实　　于法当分别</p>
  <p id="a4b">彼已有坏败　　身等即思惟</p>
  <p id="a4c">坏彼尘劳结　　五根永以灭</p>
  <p id="a4d">是时尊者大迦葉。<a id="a-4e"></a>勤修苦行身体疲厌。<a id="a-4f"></a>于彼园观处而自娱乐。<a id="a-4g"></a>事火无懈息。<a id="a-4h"></a>已众围绕僧迦梨坏发爪皆长。<a id="a-4i"></a>诸根淳熟内降伏淫。<a id="a-4j"></a>经行往来所观察皆悉知之。<a id="a-4k"></a>乐闲处名称远闻。<a id="a-4l"></a>故得大慈悲。<a id="a-4m"></a>无与彼尊德等者。<a id="a-4n"></a>天人所供养。<a id="a-4o"></a>是大福田。<a id="a-4p"></a>加敬恭拜。<a id="a-4q"></a>诸遭困厄者皆度脱之。<a id="a-4r"></a>度彼生死布现法相。<a id="a-4s"></a>布现欢乐拥护如事父无异。<a id="a-4t"></a>所供养业如山不可动。<a id="a-4u"></a>欢喜踊跃欲观察如来。<a id="a-4v"></a>欲独一闲静处。<a id="a-4w"></a>往至世尊所欢乐异法故。<a id="a-4x"></a>头面礼世尊足在一面坐。<a id="a-4y"></a>尔时世尊欲叹誉少欲之德。<a id="a-4z"></a>便告尊者大迦葉曰。<a id="a-50"></a>汝今迦葉年老形熟。<a id="a-51"></a>无复有少壮意。<a id="a-52"></a>长老身无所堪任。<a id="a-53"></a>渐渐衰耗盛意已尽。<a id="a-54"></a>更不与所著补纳之衣极重。<a id="a-55"></a>计汝今身不堪胜此重衣汝年已迈。<a id="a-56"></a>诸有长者持衣施者便可纳受。<a id="a-57"></a>是时尊者大迦葉。<a id="a-58"></a>诸法想其恭敬心。<a id="a-59"></a>于如来即从坐起长跪白世尊言。<a id="a-5A"></a>生死长远。<a id="a-5B"></a>义皆不真。<a id="a-5C"></a>受此乐痛。<a id="a-5D"></a>心常愁忧。<a id="a-5E"></a>诸有豪尊长者亦不乐至彼家已自阿练。<a id="a-5F"></a>复叹阿练之德。<a id="a-5G"></a>自少欲复叹少欲之德。<a id="a-5H"></a>然世尊诸天证知。<a id="a-5I"></a>我于今世果。<a id="a-5J"></a>若有力无力皆能顶戴。<a id="a-5K"></a>况我今日之身无淫怒痴。<a id="a-5L"></a>憍慢皆悉尽。<a id="a-5M"></a>清净无瑕。<a id="a-5N"></a>离世不与世相应。<a id="a-5O"></a>皆悉得之。<a id="a-5P"></a>今当云何舍此粗服。<a id="a-5Q"></a>是时世尊告曰。<a id="a-5R"></a>此云何。<a id="a-5S"></a>广说如契经。<a id="a-5T"></a>是时尊者大迦葉报言。<a id="a-5U"></a>以二义故住闲居处。<a id="a-5V"></a>或复有叹闲居之德。<a id="a-5W"></a>自于现法中欲得欢乐。<a id="a-5X"></a>为后世人故作照明布现如是德。<a id="a-5Y"></a>以是修勤苦行是。<a id="a-5Z"></a>世尊告曰。<a id="a-5a"></a>善哉善哉。<a id="a-5b"></a>大迦葉。<a id="a-5c"></a>常当乐闲居。<a id="a-5d"></a>广说如契经。<a id="a-5e"></a>于是便说此偈。</p>
  <p id="a5f">彼得何自在　　弟子修苦行</p>
  <p id="a5g">清净无众恼　　如月星中明</p>
  <p id="a5h">如今无狐疑　　彼有是大德</p>
  <p id="a5i">当牢持正法　　净除一切秽</p>
  <p id="a5j">是时尊者舍利弗。<a id="a-5k"></a>自依甚深无有边际。<a id="a-5l"></a>所知如大海无有边涯。<a id="a-5m"></a>堪任与外学论议皆悉降伏。<a id="a-5n"></a>称扬善法不失彼意。<a id="a-5o"></a>于爱欲得解脱。<a id="a-5p"></a>意所觉知生死所趣皆尽原本。<a id="a-5q"></a>便往至世尊所。<a id="a-5r"></a>头面礼足白世尊曰。<a id="a-5s"></a>我起如是义。<a id="a-5t"></a>皆悉牢固。<a id="a-5u"></a>彼彼止住外道异学处。<a id="a-5v"></a>今到此处欲服甘露除一切结缚。<a id="a-5w"></a>意亦无所著于我处所。<a id="a-5x"></a>世尊为我故说如是义。<a id="a-5y"></a>当除恼患。<a id="a-5z"></a>说如是义已。<a id="a-60"></a>诸凡夫人皆悉怀愁忧。<a id="a-61"></a>学者亦怀愁忧。<a id="a-62"></a>诸无狐疑者。<a id="a-63"></a>皆悉欲闻。<a id="a-64"></a>是时世尊须臾思惟告尊者舍利弗言。<a id="a-65"></a>此行皆是有为。<a id="a-66"></a>是时尊者舍利弗常乐空闲处。<a id="a-67"></a>好喜于法。<a id="a-68"></a>拜手于法。<a id="a-69"></a>绕三匝。<a id="a-6A"></a>便直身观如来形。<a id="a-6B"></a>往诣那罗陀村中。<a id="a-6C"></a>以草布地。<a id="a-6D"></a>入师子奋迅三昧。<a id="a-6E"></a>已入彼三昧。<a id="a-6F"></a>如来所止之方便。<a id="a-6G"></a>于彼而般涅槃。<a id="a-6H"></a>是时均头(州鹑切)沙弥常与尊者舍利弗供给。<a id="a-6I"></a>所当与转尊法轮修行佛事。<a id="a-6J"></a>最大声闻一切世人莫不供养。<a id="a-6K"></a>供养如来身所彼舍利及钵三法衣。<a id="a-6L"></a>与尊者阿难到已便作是语。<a id="a-6M"></a>我所事师今已灭度。<a id="a-6N"></a>尊者阿难问均头沙弥。<a id="a-6O"></a>汝师是谁。<a id="a-6P"></a>为名何等。<a id="a-6Q"></a>我所事师名优钵低舍。<a id="a-6R"></a>今尊者已般涅槃。<a id="a-6S"></a>此尊者舍利弗。<a id="a-6T"></a>是时尊者阿难闻如是语便怀愁忧。<a id="a-6U"></a>纳愚痴城里。<a id="a-6V"></a>彼舍利心意迷惑无所觉知。<a id="a-6W"></a>须臾愁烦而立。<a id="a-6X"></a>便将均头沙弥往至世尊所。<a id="a-6Y"></a>以是语具白世尊。<a id="a-6Z"></a>我今日身不如本。<a id="a-6a"></a>故闻彼尊者舍利弗取般涅槃。<a id="a-6b"></a>广说如契经。<a id="a-6c"></a>世尊告曰。<a id="a-6d"></a>彼持戒身而去耶。<a id="a-6e"></a>及我所觉法亦持去耶。<a id="a-6f"></a>所谓四意止。<a id="a-6g"></a>广说如契经。<a id="a-6h"></a>然复阿难行不可久保。<a id="a-6i"></a>皆当坏败。<a id="a-6j"></a>阿难无常行无有常存者。<a id="a-6k"></a>亦无不观善行。<a id="a-6l"></a>阿难。<a id="a-6m"></a>行无所依怙。<a id="a-6n"></a>阿难。<a id="a-6o"></a>兴起苦更乐。<a id="a-6p"></a>怀颠倒之想。<a id="a-6q"></a>阿难。<a id="a-6r"></a>行无我不得自在。<a id="a-6s"></a>阿难。<a id="a-6t"></a>行难可舍常受有教。<a id="a-6u"></a>阿难。<a id="a-6v"></a>行有所害皆悉空寂。<a id="a-6w"></a>阿难。<a id="a-6x"></a>当远离彼行起苦乐想。<a id="a-6y"></a>是时世尊告均头沙弥言。<a id="a-6z"></a>汝授此舍利着我手中。<a id="a-70"></a>是时均头沙弥即授与如来。<a id="a-71"></a>是时世尊申黄金臂极软细而受之。<a id="a-72"></a>尔时世尊当受舍利时。<a id="a-73"></a>彼极清净无瑕秽。<a id="a-74"></a>心意欢喜睹者皆欢喜着闇冥处。<a id="a-75"></a>是时世尊告诸比丘。<a id="a-76"></a>汝等比丘。<a id="a-77"></a>可礼此舍利弗舍利自叹誉。<a id="a-78"></a>彼名闻远布。<a id="a-79"></a>于声闻中尊最妙。<a id="a-7A"></a>唯有一存。<a id="a-7B"></a>彼一切皆悉过去。<a id="a-7C"></a>诸有萌类欲得是乐。<a id="a-7D"></a>现神足去垢浊。<a id="a-7E"></a>彼复有是明皆悉周遍。<a id="a-7F"></a>设当有是色。<a id="a-7G"></a>当拜手彼智慧。<a id="a-7H"></a>彼有名称。<a id="a-7I"></a>一切世间悉能充满。<a id="a-7J"></a>此是彼舍利。<a id="a-7K"></a>于三界身得自在。<a id="a-7L"></a>善香所熏。<a id="a-7M"></a>是故当拜手礼如是功德。<a id="a-7N"></a>为世现明类众多功德。<a id="a-7O"></a>当学解脱至彼处所。<a id="a-7P"></a>尔时世尊亦舍寿命。<a id="a-7Q"></a>是时地为大动四面雷电霹雳诸天侧塞虚空作倡伎乐。<a id="a-7R"></a>有大光明靡不照明。<a id="a-7S"></a>云雾覆蔽火无有光。<a id="a-7T"></a>有如是语流布。<a id="a-7U"></a>一切智当取灭度。<a id="a-7V"></a>是时尊者阿难。<a id="a-7W"></a>清旦从座起。<a id="a-7X"></a>往诣世尊所。<a id="a-7Y"></a>头面礼世尊足。<a id="a-7Z"></a>在一面住。<a id="a-7a"></a>便问世尊言。<a id="a-7b"></a>此是何因缘使地大动。<a id="a-7c"></a>世尊意不移动。<a id="a-7d"></a>便作是语。<a id="a-7e"></a>阿难以八因缘故地为大动。<a id="a-7f"></a>复语尊者阿难。<a id="a-7g"></a>若第一声闻取般涅槃。<a id="a-7h"></a>如来取涅槃。<a id="a-7i"></a>有如是之瑞应。<a id="a-7j"></a>阿难白佛言。<a id="a-7k"></a>今日世尊亦舍寿命耶。<a id="a-7l"></a>世尊报曰。<a id="a-7m"></a>如是阿难。<a id="a-7n"></a>我亦舍寿命。<a id="a-7o"></a>是时尊者阿难自投于地。<a id="a-7p"></a>广说如契经。<a id="a-7q"></a>白世尊。<a id="a-7r"></a>我面从如来闻受持讽诵。<a id="a-7s"></a>诸有比丘。<a id="a-7t"></a>所修四禅神足住劫若至无数劫。<a id="a-7u"></a>广说如契经。<a id="a-7v"></a>是时世尊意不移动。<a id="a-7w"></a>吐如此言教。<a id="a-7x"></a>便作是说。<a id="a-7y"></a>云何阿难。<a id="a-7z"></a>我不再三告汝耶。<a id="a-80"></a>是时尊者阿难。<a id="a-81"></a>尊无二语。<a id="a-82"></a>便默然住。<a id="a-83"></a>犹如大海中船破坏无由得至彼岸。<a id="a-84"></a>白世尊言。<a id="a-85"></a>从随叶世尊已来。<a id="a-86"></a>彼三耶三佛所有境界。<a id="a-87"></a>人民皆悉长寿成就。<a id="a-88"></a>今日如来境界所修行甚勤苦。<a id="a-89"></a>精进惠施无有限量。<a id="a-8A"></a>如今日众生寿命甚短。<a id="a-8B"></a>教化未尽原本。<a id="a-8C"></a>是时世尊告曰。<a id="a-8D"></a>汝今云何世平丰熟无有恐畏苦难。<a id="a-8E"></a>有法王出世。<a id="a-8F"></a>转轮圣王以法治化。<a id="a-8G"></a>树木药草不可称计。<a id="a-8H"></a>诸有牢狱闭系者。<a id="a-8I"></a>皆使解脱。<a id="a-8J"></a>或复有鼎沸之世。<a id="a-8K"></a>如转轮圣王。<a id="a-8L"></a>诸有牢狱闭系者。<a id="a-8M"></a>皆使解脱不遭苦厄。<a id="a-8N"></a>有恩慈于彼众生彼云何有恩慈于众生。<a id="a-8O"></a>是时尊者阿难白世尊言。<a id="a-8P"></a>第一法王出人之表者。<a id="a-8Q"></a>遭厄苦恼者。<a id="a-8R"></a>能脱苦恼最为要。<a id="a-8S"></a>犹如阿难太平之世有转轮圣王。<a id="a-8T"></a>随叶佛处世时亦复如是。<a id="a-8U"></a>犹如牢狱系闭皆悉度脱之。<a id="a-8V"></a>阿难。<a id="a-8W"></a>如我今日寿命极短出现于世。<a id="a-8X"></a>彼众生犹刀剑劫生。<a id="a-8Y"></a>彼恶劫诸结使厚。<a id="a-8Z"></a>未能离结使。<a id="a-8a"></a>依种种邪见有邪见结使。<a id="a-8b"></a>以非法欲故有欲结使。<a id="a-8c"></a>于彼众生中间所生如是恶起。<a id="a-8d"></a>时世恶故所教化少。<a id="a-8e"></a>若于彼人勤修此行。<a id="a-8f"></a>阿难。<a id="a-8g"></a>我本未得道为猕猴时。<a id="a-8h"></a>不惜身命使余同类皆使得度。<a id="a-8i"></a>无有不得度者。<a id="a-8j"></a>本复为师子时。<a id="a-8k"></a>度脱尔所商人趣彼恶道。<a id="a-8l"></a>久修彼梵行。<a id="a-8m"></a>尔时阿难所趣之处。<a id="a-8n"></a>无不有润泽众生。<a id="a-8o"></a>我是时阿难还复人身。<a id="a-8p"></a>于摩竭界润泽诸人。<a id="a-8q"></a>复于青雀时度脱无数商人。<a id="a-8r"></a>复为大仙人度脱无数梵天。<a id="a-8s"></a>我年八岁时于此誓愿意不退转。<a id="a-8t"></a>身被草衣勤修苦行。<a id="a-8u"></a>住彼闲静处所修行皆悉护持。<a id="a-8v"></a>云何阿难。<a id="a-8w"></a>我于此迷惑之世天下降雨。<a id="a-8x"></a>时释提桓因即使降雨。<a id="a-8y"></a>是时阿难我未生时。<a id="a-8z"></a>人民之类爱念一子。<a id="a-90"></a>若复阿难。<a id="a-91"></a>我为一众生故。<a id="a-92"></a>一劫之中代受泥黎苦。<a id="a-93"></a>为彼众生受如此苦恼。<a id="a-94"></a>若复阿难。<a id="a-95"></a>我今此身父母所生。<a id="a-96"></a>无有怨敌能害我者。<a id="a-97"></a>终无此义。<a id="a-98"></a>此金刚三昧分别种种三昧。<a id="a-99"></a>若我取灭度后。<a id="a-9A"></a>彼若供养舍利如芥子等。<a id="a-9B"></a>此功德无有限。<a id="a-9C"></a>是时便说此偈。</p>
  <p id="a9D">从初发意来　　所作为第一</p>
  <p id="a9E">得为人中上　　谁能与等者</p>
  <p id="a9F">若父母妻子　　于世得自在</p>
  <p id="a9G">虽有余命存　　命尽当舍之</p>
  <p id="a9H">汝今往。<a id="a-9I"></a>阿难。<a id="a-9J"></a>为如来故往诣彼双树间。<a id="a-9K"></a>广说如契经。<a id="a-9L"></a>是时尊者阿难从佛受教。<a id="a-9M"></a>便作是思惟。<a id="a-9N"></a>今日世尊审涅槃耶。<a id="a-9O"></a>便怀愁忧。<a id="a-9P"></a>不违尊教。<a id="a-9Q"></a>即怀惊怖便往至彼间。<a id="a-9R"></a>皆是宿命相追逮故。<a id="a-9S"></a>勤苦所致欲有所陈。<a id="a-9T"></a>复怀狐疑。<a id="a-9U"></a>当云何陈此言。<a id="a-9V"></a>便白世尊。<a id="a-9W"></a>所为已办。<a id="a-9X"></a>是时世尊便往至彼所。<a id="a-9Y"></a>举足蹈地时。<a id="a-9Z"></a>欲至彼处。<a id="a-9a"></a>是时尊者阿难。<a id="a-9b"></a>心意遂炽然。<a id="a-9c"></a>复生是心。<a id="a-9d"></a>此为幻梦耶。<a id="a-9e"></a>为是审然。<a id="a-9f"></a>如是犹豫思惟是已复还正其意。<a id="a-9g"></a>此名曰无常。<a id="a-9h"></a>众生流转不脱此患。<a id="a-9i"></a>是时世尊渐至彼双树间。<a id="a-9j"></a>于其中间有诸天侧塞虚空。<a id="a-9k"></a>或有作倡伎乐颜色变易。<a id="a-9l"></a>或有啼哭涕零。<a id="a-9m"></a>不可称计诸须轮众。<a id="a-9n"></a>悕望于法恭敬于法。<a id="a-9o"></a>是时便说此偈。</p>
  <p id="a9p">此尊第一妙　　为彼众生类</p>
  <p id="a9q">此法亦无上　　今当取灭度</p>
  <p id="a9r">是时世尊便至双树间而坐。<a id="a-9s"></a>是时双树间诸天展转相告语言。<a id="a-9t"></a>于彼乱世一切智当取灭度。<a id="a-9u"></a>云何当舍人民类而取灭度。<a id="a-9v"></a>于是便说此偈。</p>
  <p id="a9w">诸为深义故　　疾逮甘露味</p>
  <p id="a9x">彼尊有是力　　今悉当过去</p>
  <p id="a9y">如彼金刚轮　　人民所叹誉</p>
  <p id="a9z">彼轮或有败　　此尊难可坏</p>
  <p id="aA0">于彼中间尽修无常。<a id="a-A1"></a>精进力不可沮坏。<a id="a-A2"></a>诸有少壮皆悉无常。<a id="a-A3"></a>诸佛世尊亦复灭度。<a id="a-A4"></a>此患甚苦恼。<a id="a-A5"></a>便说此偈。</p>
  <p id="aA6">于彼谛思惟　　色像有回转</p>
  <p id="aA7">彼更乐所缚　　受诸苦恼患</p>
  <p id="aA8">其中或有说此偈。</p>
  <p id="aA9">最始生为苦　　有此阴持名</p>
  <p id="aAA">无生不有坏　　谁有脱此患</p>
  <p id="aAB">其中或有作是说偈。<a id="a-AC"></a>无常为所从生。</p>
  <p id="aAD">最初觉此时　　一切念悉成</p>
  <p id="aAE">彼有如是色　　诸佛无常住</p>
  <p id="aAF">我等今日当修何业。<a id="a-AG"></a>今世尊最后说此法。<a id="a-AH"></a>是故当殷勤闻心。<a id="a-AI"></a>是福田亦不可持而发欢喜心。<a id="a-AJ"></a>是时娑罗园中诸天皆拜手于世尊。<a id="a-AK"></a>雨若干种曼陀罗花。<a id="a-AL"></a>皆啼泣涕零。<a id="a-AM"></a>便说此偈。</p>
  <p id="aAN">其有睹如来　　昼夜无懈怠</p>
  <p id="aAO">时欲取灭度　　舍此四大形</p>
  <p id="aAP">勤苦成其德　　未曾违正法</p>
  <p id="aAQ">以度生死海　　今当捐阴入</p>
  <p id="aAR">是时世尊临欲般涅槃时。<a id="a-AS"></a>告诸比丘。<a id="a-AT"></a>汝等比丘。<a id="a-AU"></a>有所狐疑。<a id="a-AV"></a>便可时问。<a id="a-AW"></a>乃至一切行无净常云何。<a id="a-AX"></a>尊者阿那律。<a id="a-AY"></a>世尊般涅槃耶。<a id="a-AZ"></a>是密迹金刚力士立如来后。<a id="a-Aa"></a>观如来颜色支节筋骨。<a id="a-Ab"></a>皆悉牢固堪任重任。<a id="a-Ac"></a>亦堪任说微妙之法。<a id="a-Ad"></a>即啼泣而作是说。</p>
  <p id="aAe">无垢无众瑕　　世间失覆盖</p>
  <p id="aAf">犹彼紫磨金　　今当舍众去</p>
  <p id="aAg">犹如此世间　　年熟时已过</p>
  <p id="aAh">释种释迦文　　无想永寂灭</p>
  <p id="aAi">其中或有说者。<a id="a-Aj"></a>止止莫作是语。<a id="a-Ak"></a>是时彼怀此懊恼便作是说。<a id="a-Al"></a>自念世尊。<a id="a-Am"></a>从兜术天降神来生世间。<a id="a-An"></a>忆彼有数千万天。<a id="a-Ao"></a>以己功德皆着青衣。<a id="a-Ap"></a>有威神之力。<a id="a-Aq"></a>力不可沮坏。<a id="a-Ar"></a>五百不退转。<a id="a-As"></a>复有十二大鬼神。<a id="a-At"></a>见者皆怀恐怖。<a id="a-Au"></a>欲来拥护如来。<a id="a-Av"></a>斯须思惟复作是说。<a id="a-Aw"></a>摄如来支节皆放光明。<a id="a-Ax"></a>便告敕我等。<a id="a-Ay"></a>敕诸天有是语。<a id="a-Az"></a>护世神遣使至此。<a id="a-B0"></a>于彼处便作是语。<a id="a-B1"></a>我等欢喜承事供养如处胎时。<a id="a-B2"></a>梦寤之中常不远离。<a id="a-B3"></a>我等染着此世众生牢固。<a id="a-B4"></a>于此有苦乐想有父母想。<a id="a-B5"></a>一切世微妙有无上想。<a id="a-B6"></a>护世所造有兄弟想。<a id="a-B7"></a>受微信施故有福田想。<a id="a-B8"></a>心不倾邪有执御之想。<a id="a-B9"></a>欲渡流故有船师想。<a id="a-BA"></a>不可得故怀珍宝想。<a id="a-BB"></a>得大慈故有护世想。<a id="a-BC"></a>如我今日金刚之身不碎为百分。<a id="a-BD"></a>或有说者。<a id="a-BE"></a>此身必当获果。<a id="a-BF"></a>所以然者。<a id="a-BG"></a>供养如来故。<a id="a-BH"></a>是时密迹金刚力士便作是说。<a id="a-BI"></a>此事云何是时太子乘马车出城。<a id="a-BJ"></a>时彼马还来七日不食。<a id="a-BK"></a>生三十三天。<a id="a-BL"></a>况当我等承事受如来教诫。<a id="a-BM"></a>入耳者讽诵者。<a id="a-BN"></a>一切皆悉学度众生无有限量。<a id="a-BO"></a>若复珍宝之海当广求之。<a id="a-BP"></a>是时密迹金刚力士。<a id="a-BQ"></a>有二贤圣论说此偈。</p>
  <p id="aBR">于彼神龙处　　金刚出于海</p>
  <p id="aBS">云何当拥护　　如是师子吼</p>
  <p id="aBT">是时思惟。<a id="a-BU"></a>复作是说。</p>
  <p id="aBV">犹如彼深海　　力无能过者</p>
  <p id="aBW">于世行精进　　大德无有边</p>
  <p id="aBX">如是世尊于波罗奈国。<a id="a-BY"></a>而转法轮。<a id="a-BZ"></a>初转此法时。<a id="a-Ba"></a>多饶益众生。<a id="a-Bb"></a>即于此夏坐有益于摩竭国王。<a id="a-Bc"></a>第二三于灵鹫顶山。<a id="a-Bd"></a>第五脾舒离。<a id="a-Be"></a>第六摩拘罗山(白善)为母故。<a id="a-Bf"></a>第七于三十三天。<a id="a-Bg"></a>第八鬼神界。<a id="a-Bh"></a>第九拘苫毗国。<a id="a-Bi"></a>第十枝提山中。<a id="a-Bj"></a>第十一复鬼神界。<a id="a-Bk"></a>第十二摩伽陀闲居处。<a id="a-Bl"></a>第十三复还鬼神界。<a id="a-Bm"></a>第十四本佛所游处。<a id="a-Bn"></a>于舍卫祇树给孤独园。<a id="a-Bo"></a>第十五迦维罗卫国释种村中。<a id="a-Bp"></a>第十六还迦维罗卫国。<a id="a-Bq"></a>第十七罗阅城。<a id="a-Br"></a>第十八复罗阅城。<a id="a-Bs"></a>第十九柘梨山中。<a id="a-Bt"></a>第二十夏坐在罗阅城。<a id="a-Bu"></a>第二十一还柘梨山中。<a id="a-Bv"></a>于鬼神界不经历余处连四夏坐。<a id="a-Bw"></a>十九年不经历余处。<a id="a-Bx"></a>于舍卫国夏坐。<a id="a-By"></a>如来如是最后夏坐时。<a id="a-Bz"></a>于跋只境界毗将村中夏坐。<a id="a-C0"></a>世尊已度爱渊如是。<a id="a-C1"></a>曩昔诸佛所作惠施利根皆悉成就。<a id="a-C2"></a>诸行普至志性柔和皆悉度已。<a id="a-C3"></a>次度中根次度软根。<a id="a-C4"></a>渐渐使至须陀洹。<a id="a-C5"></a>与外学演说。<a id="a-C6"></a>世尊皆周遍。<a id="a-C7"></a>尔时便取涅槃。<a id="a-C8"></a>于是便说此偈。</p>
  <p id="aC9">欲度外学故　　大尊无与等</p>
  <p id="aCA">自觉复度彼　　无有溺此渊</p>
  <p id="aCB">经度种种乐　　渐渐有长益</p>
  <p id="aCC">于是生欢喜　　皆悉度彼处</p>
  <p id="aCD">如今清净无瑕秽。<a id="a-CE"></a>所生之处常值善处。<a id="a-CF"></a>己行成就亦无众慢。<a id="a-CG"></a>缘诸功德皆悉成就。<a id="a-CH"></a>为彼境界故相应成就。<a id="a-CI"></a>以殷勤故生。<a id="a-CJ"></a>皆成就救济拔苦至无为处。<a id="a-CK"></a>如是得成就。<a id="a-CL"></a>若生豪尊家居家成就。<a id="a-CM"></a>色微妙故亲属成就。<a id="a-CN"></a>所为已足无为处成就。<a id="a-CO"></a>有限量故所为皆成。<a id="a-CP"></a>断种种结使故降伏成就。<a id="a-CQ"></a>所兴行业誓愿成就。<a id="a-CR"></a>种诸功德未曾有所犯所为成就。<a id="a-CS"></a>威仪成就诸功德戒律成就。<a id="a-CT"></a>演四意止威仪成就。<a id="a-CU"></a>分别言教境界成就。<a id="a-CV"></a>兴起智慧集众成就。<a id="a-CW"></a>已舍诸有诸戒具足戒律成就。<a id="a-CX"></a>以智专心亦不依禅。<a id="a-CY"></a>三昧成就如实分别彼界。<a id="a-CZ"></a>智慧成就。<a id="a-Ca"></a>断诸结使故解脱成就。<a id="a-Cb"></a>断诸愚痴故解脱见慧成就。<a id="a-Cc"></a>集诸功德一切成就。<a id="a-Cd"></a>已得灭寂止观成就。<a id="a-Ce"></a>是故拜手十力。<a id="a-Cf"></a>是时便说此偈。</p>
  <p id="aCg">色不可思议　　佛之所觉悟</p>
  <p id="aCh">三世称扬名　　神仙至彼岸</p>
  <p id="aCi">于世已休息　　永尽无起灭</p>
  <p id="aCj">大智通第一　　一切得自在</p>
  <p id="aCk">闻如来般涅槃百岁后。<a id="a-Cl"></a>一切智见布现于世间摩竭国界欺罗梨城。<a id="a-Cm"></a>有王名阿儵。<a id="a-Cn"></a>其德甚巍巍。<a id="a-Co"></a>犹彼天帝无异。<a id="a-Cp"></a>有大威德聪明黠慧。<a id="a-Cq"></a>堪任与彼论议。<a id="a-Cr"></a>视民如子。<a id="a-Cs"></a>彼夜欲眠之时。<a id="a-Ct"></a>便作是思惟。<a id="a-Cu"></a>我今所愿已果。<a id="a-Cv"></a>更无悕望当拥护人民。<a id="a-Cw"></a>今当设何方便为何业。<a id="a-Cx"></a>当兴起何事。<a id="a-Cy"></a>使世人民皆蒙其德。<a id="a-Cz"></a>作是思惟已即夜睡瞑。<a id="a-D0"></a>于梦中便闻此偈。</p>
  <p id="aD1">审谛甚微妙　　三世所敬事</p>
  <p id="aD2">当广布舍利　　最胜取灭度</p>
  <p id="aD3">闻此语已彼王即惊觉。<a id="a-D4"></a>时王已觉。<a id="a-D5"></a>便作是叹。</p>
  <p id="aD6">善哉彼众生　　取灭度之后</p>
  <p id="aD7">舍利天所传　　我等当承事</p>
  <p id="aD8">口传耳所闻。<a id="a-D9"></a>是时大王即召群臣集大众。<a id="a-DA"></a>以此义问彼言。<a id="a-DB"></a>我当以何义恤化人民。<a id="a-DC"></a>彼群臣人。<a id="a-DD"></a>民各自陈言。<a id="a-DE"></a>或言供养如来舍利。<a id="a-DF"></a>或言祭祀神天。<a id="a-DG"></a>是时王便作是说。<a id="a-DH"></a>当以至诚语拥护其法。<a id="a-DI"></a>我昨夜梦中便作是闻。<a id="a-DJ"></a>思惟此舍利甚善哉。<a id="a-DK"></a>为此世故我等宜拥护世间人民。<a id="a-DL"></a>自既获福。<a id="a-DM"></a>众生得度已。<a id="a-DN"></a>功德无有量。<a id="a-DO"></a>当行威仪恩慈。<a id="a-DP"></a>皆使见照明。<a id="a-DQ"></a>我于梦中闻如是语。<a id="a-DR"></a>又说此偈。</p>
  <p id="aDS">若闻彼音响　　道场自觉知</p>
  <p id="aDT">彼是释师子　　应供养舍利</p>
  <p id="aDU">是时王集诸比丘。<a id="a-DV"></a>复以此义问彼曰。<a id="a-DW"></a>诸比丘以法之教。<a id="a-DX"></a>时王复语彼比丘言。<a id="a-DY"></a>诸贤所说我于梦中所见。<a id="a-DZ"></a>则是我宿植德本。<a id="a-Da"></a>是时王于八日受八关斋。<a id="a-Db"></a>着纯白衣撞钟鸣鼓。<a id="a-Dc"></a>作倡伎乐弹琴鼓瑟吹螺。<a id="a-Dd"></a>烧种种香。<a id="a-De"></a>于罗阅城欲得舍利。<a id="a-Df"></a>闻彼城里有金券书。<a id="a-Dg"></a>已见金券有其形像。<a id="a-Dh"></a>前世以土惠施见彼相(自闻以下诸比丘言)。<a id="a-Di"></a>王须臾思惟便作是语。<a id="a-Dj"></a>此必当获微妙果。<a id="a-Dk"></a>实我欲发开铜函见此中文。<a id="a-Dl"></a>即发开函见有金券。<a id="a-Dm"></a>亦见文字(此券阿阇世王记佛言有阿儵王也)。<a id="a-Dn"></a>见此证验。<a id="a-Do"></a>即于众生便读此文字。<a id="a-Dp"></a>于摩竭国界有罗阅城。<a id="a-Dq"></a>有长者名波罗蜜多罗。<a id="a-Dr"></a>彼有子名脾阇耶蜜多罗。<a id="a-Ds"></a>第二家名波修波陀罗。<a id="a-Dt"></a>有子名波修达多。<a id="a-Du"></a>彼二长者子在四徼道头弄土戏。<a id="a-Dv"></a>当弄土戏时。<a id="a-Dw"></a>毗阇耶蜜多罗长者子。<a id="a-Dx"></a>便怀欢喜。<a id="a-Dy"></a>便掬土惠施。<a id="a-Dz"></a>复有助欢喜者。<a id="a-E0"></a>如来百岁涅槃后。<a id="a-E1"></a>毗阇耶蜜多罗。<a id="a-E2"></a>当出现于世。<a id="a-E3"></a>缘彼土功德。<a id="a-E4"></a>有王名阿儵。<a id="a-E5"></a>出没邪种。<a id="a-E6"></a>时王读此文字。<a id="a-E7"></a>便怀欢喜叹未曾有。<a id="a-E8"></a>复告群臣。<a id="a-E9"></a>更读此金券。<a id="a-EA"></a>如上无异。<a id="a-EB"></a>彼于此世界人民之类。<a id="a-EC"></a>皆当统领。<a id="a-ED"></a>然不叹誉波修达多。<a id="a-EE"></a>当为彼人臣。<a id="a-EF"></a>时王便作是叹。<a id="a-EG"></a>善哉大福田。<a id="a-EH"></a>作是少施获大功德心得欢喜。<a id="a-EI"></a>或有作是说。<a id="a-EJ"></a>我取七塔舍利。<a id="a-EK"></a>分布广度世界。<a id="a-EL"></a>是时王善哉叹未曾有之智。<a id="a-EM"></a>欢喜取彼舍利。<a id="a-EN"></a>虚空之中闻神圣声。<a id="a-EO"></a>而说此偈。</p>
  <p id="aEP">当发欢喜心　　善德不可称</p>
  <p id="aEQ">当广布功德　　遗舍利教化</p>
  <p id="aER">天王于彼舍利。<a id="a-ES"></a>而雨若干种华。<a id="a-ET"></a>是时王起八万四千塔。<a id="a-EU"></a>一日皆悉成。<a id="a-EV"></a>是时王告彼群臣言。<a id="a-EW"></a>彼有如是真谛言教。<a id="a-EX"></a>世所称誉。<a id="a-EY"></a>为佛今已灭度。<a id="a-EZ"></a>分布舍利于世界。<a id="a-Ea"></a>亦无众结。<a id="a-Eb"></a>身净如金。<a id="a-Ec"></a>亦如白雪。<a id="a-Ed"></a>观此地未曾起恶。<a id="a-Ee"></a>彼亦如是。<a id="a-Ef"></a>见此地已拥护之。<a id="a-Eg"></a>所教授智不可动。<a id="a-Eh"></a>在岩穴中极峻高空无有量况当统领一切。<a id="a-Ei"></a>一切地是福田。<a id="a-Ej"></a>十力观众生类。<a id="a-Ek"></a>所起塔寺无有增减。<a id="a-El"></a>是时世尊舍利为一种类。<a id="a-Em"></a>各各作若干种论。<a id="a-En"></a>时王说曰。<a id="a-Eo"></a>犹此力无数金刚三昧。<a id="a-Ep"></a>碎骨而自得舍休息。<a id="a-Eq"></a>云何当度此。</p>
 </body>
</html>