<!doctype html>
<html id="z3IBWLI1Gf" data-ver="976">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="西土圣贤撰集">
  <meta period="姚秦">
 </head>
 <body>
  <h1 id="a1">众经撰杂譬喻经卷上</h1>
  <h2 id="a2">（一）</h2>
  <p id="a3">智者思惟财物不可久保。<a id="a-4"></a>譬如失火之家。<a id="a-5"></a>黠慧之人明识火势。<a id="a-6"></a>火未至时急出财物。<a id="a-7"></a>舍虽烧尽财宝全在。<a id="a-8"></a>更修屋宅广开利业。<a id="a-9"></a>智人植福勤修布施亦复如是。<a id="a-A"></a>知身危脆财物无常。<a id="a-B"></a>遇值福田及时布施。<a id="a-C"></a>亦如彼人火中出物。<a id="a-D"></a>后世受乐亦如彼人更修宅业福利自慰。<a id="a-E"></a>愚惑之人但知惜念。<a id="a-F"></a>匆匆营救狂惑失智。<a id="a-G"></a>不量火势猛风绝焰土石俱燋。<a id="a-H"></a>须臾之顷荡然灭尽。<a id="a-I"></a>屋既不救财物丧失。<a id="a-J"></a>饥寒冻饿忧苦毕世。<a id="a-K"></a>悭惜之人亦复如是。<a id="a-L"></a>不知身命无常须臾叵保。<a id="a-M"></a>而便聚敛守护爱惜。<a id="a-N"></a>死来无期忽然殒逝。<a id="a-O"></a>形如土木财物俱弃。<a id="a-P"></a>亦如愚人忧苦失计。<a id="a-Q"></a>明慧之人乃能觉悟。<a id="a-R"></a>知身如幻财不可保。<a id="a-S"></a>万物无常惟福可恃。<a id="a-T"></a>将人出苦可得成道。</p>
  <p data-pb></p>
  <h2 id="aU">（二）</h2>
  <p id="aV">萨布施不惜身命。<a id="a-W"></a>如昔尸毗王以身施鸽。<a id="a-X"></a>天帝释故往试之。<a id="a-Y"></a>知有菩萨志不。<a id="a-Z"></a>释语毗首羯磨天。<a id="a-a"></a>汝作鸽身。<a id="a-b"></a>我当作鹰逐汝。<a id="a-c"></a>汝便佯怖入王腋下。<a id="a-d"></a>俄毗首即自返身作鸽。<a id="a-e"></a>释返身作鹰。<a id="a-f"></a>急飞逐鸽。<a id="a-g"></a>鸽直入王腋下举身战怖。<a id="a-h"></a>是时鹰住树上。<a id="a-i"></a>语王言。<a id="a-j"></a>汝还我鸽。<a id="a-k"></a>此是我食非是汝有。<a id="a-l"></a>王言。<a id="a-m"></a>我初发意。<a id="a-n"></a>欲救一切众生。<a id="a-o"></a>欲令度苦。<a id="a-p"></a>鹰言。<a id="a-q"></a>王度一切众生。<a id="a-r"></a>我是一切众生数。<a id="a-s"></a>何以独不见愍而夺我食耶。<a id="a-t"></a>王答言。<a id="a-u"></a>汝须何食。<a id="a-v"></a>鹰言。<a id="a-w"></a>我作誓。<a id="a-x"></a>食新杀血肉。<a id="a-y"></a>菩萨言。<a id="a-z"></a>我作誓。<a id="a-10"></a>一切众生来归我者。<a id="a-11"></a>一心救护令不遭难。<a id="a-12"></a>汝须何食当相给与。<a id="a-13"></a>鹰言。<a id="a-14"></a>我所食者新杀血肉。<a id="a-15"></a>王即念言。<a id="a-16"></a>此亦难得。<a id="a-17"></a>自非杀生则无由得。<a id="a-18"></a>云何杀一与一。<a id="a-19"></a>思惟心定即呼人来。<a id="a-1A"></a>持刀自割股肉与鹰。<a id="a-1B"></a>鹰语王言。<a id="a-1C"></a>唯以肉与我。<a id="a-1D"></a>当以道理令肉与鸽轻重正等。<a id="a-1E"></a>勿见欺也。<a id="a-1F"></a>王言。<a id="a-1G"></a>持秤来以肉对鸽。<a id="a-1H"></a>鸽身转重王肉转轻。<a id="a-1I"></a>王令割二股肉尽亦轻不足。<a id="a-1J"></a>次割两臗两乳胸背。<a id="a-1K"></a>举身肉尽。<a id="a-1L"></a>鸽身犹重。<a id="a-1M"></a>是时王举身。<a id="a-1N"></a>欲上乃与鸽等。<a id="a-1O"></a>鹰语王言。<a id="a-1P"></a>大王。<a id="a-1Q"></a>此事难办何用如此。<a id="a-1R"></a>以鸽还我。<a id="a-1S"></a>王言。<a id="a-1T"></a>鸽来归我终</p>
  <p data-pb></p>
  <h2 id="a1U">（三）</h2>
  <p id="a1V">有一人。<a id="a-1W"></a>受使远行独宿空舍。<a id="a-1X"></a>中夜有一鬼。<a id="a-1Y"></a>担死人来着其前。<a id="a-1Z"></a>后有一鬼逐来嗔骂前鬼。<a id="a-1a"></a>是死人是我许。<a id="a-1b"></a>汝何以担来。<a id="a-1c"></a>二鬼各捉一手诤之。<a id="a-1d"></a>前鬼言。<a id="a-1e"></a>此有人可问。<a id="a-1f"></a>是死人是谁担来。<a id="a-1g"></a>是人思惟。<a id="a-1h"></a>此二鬼力大。<a id="a-1i"></a>若实语亦当死。<a id="a-1j"></a>若妄语亦当死。<a id="a-1k"></a>二俱不免。<a id="a-1l"></a>何为妄语。<a id="a-1m"></a>语言前鬼担来。<a id="a-1n"></a>后鬼大嗔捉手拔出着地。<a id="a-1o"></a>前鬼取死人一臂补之。<a id="a-1p"></a>即着如是。<a id="a-1q"></a>两脚头胁皆被拔出。<a id="a-1r"></a>以死人身安之如故。<a id="a-1s"></a>于是二鬼共食所易人身拭口而去。<a id="a-1t"></a>其人思惟。<a id="a-1u"></a>我父母生我身。<a id="a-1v"></a>眼见二鬼食尽。<a id="a-1w"></a>今我此身尽是他身肉。<a id="a-1x"></a>我今定有身耶为无身耶。<a id="a-1y"></a>若以有者尽是他身。<a id="a-1z"></a>若无者今现身如是。<a id="a-20"></a>思惟已其心迷闷。<a id="a-21"></a>譬如狂人。<a id="a-22"></a>明旦寻路而去到前国者。<a id="a-23"></a>见有佛塔众僧。<a id="a-24"></a>不可问余事。<a id="a-25"></a>但问己身为有为无。<a id="a-26"></a>诸比丘问。<a id="a-27"></a>汝是何人。<a id="a-28"></a>答言。<a id="a-29"></a>亦不自知是人非人。<a id="a-2A"></a>即为众僧广说上事。<a id="a-2B"></a>诸比丘言。<a id="a-2C"></a>此人自知无我。<a id="a-2D"></a>易可得度。<a id="a-2E"></a>而语</p>
  <p data-pb></p>
  <h2 id="a2F">（四）</h2>
  <p id="a2G">戒之人无事不得。<a id="a-2H"></a>破戒之人一切皆失。<a id="a-2I"></a>譬如有人常供养天。<a id="a-2J"></a>其人贫穷四方乞求。<a id="a-2K"></a>供养经十二年。<a id="a-2L"></a>求索富贵人心既志。<a id="a-2M"></a>天愍此人自现其身。<a id="a-2N"></a>而问之曰。<a id="a-2O"></a>汝求何等。<a id="a-2P"></a>我求富贵。<a id="a-2Q"></a>欲令心之所愿一切皆得。<a id="a-2R"></a>天与一器名曰德瓶。<a id="a-2S"></a>而语之言。<a id="a-2T"></a>君所愿者悉从此瓶出。<a id="a-2U"></a>其人得以随意所欲无不得。<a id="a-2V"></a>得如意已具作好舍象马车乘。<a id="a-2W"></a>七宝具足供给宾客事事无乏。<a id="a-2X"></a>客问之言。<a id="a-2Y"></a>汝先贫穷今日云何得如此富。<a id="a-2Z"></a>答言。<a id="a-2a"></a>我得天瓶。<a id="a-2b"></a>天瓶中出此种种物。<a id="a-2c"></a>故富如是。<a id="a-2d"></a>客言。<a id="a-2e"></a>出瓶。<a id="a-2f"></a>见视其所出物。<a id="a-2g"></a>即为出瓶。<a id="a-2h"></a>瓶中引出种种诸物。<a id="a-2i"></a>其人骄逸捉瓶起舞。<a id="a-2j"></a>执之不固失手破瓶。<a id="a-2k"></a>一切诸物俱时灭去。<a id="a-2l"></a>持戒之人种种妙乐无愿不</p>
  <p data-pb></p>
  <h2 id="a2m">（五）</h2>
  <p id="a2n">穷之人割辍身口。<a id="a-2o"></a>持用布施其福无量。<a id="a-2p"></a>譬如往昔国王设会。<a id="a-2q"></a>诸佛及僧种种供养。<a id="a-2r"></a>时有一贫穷老母都无所有。<a id="a-2s"></a>常仰乞索以自活命。<a id="a-2t"></a>闻王请佛设会。<a id="a-2u"></a>心生欢喜意欲劝助。<a id="a-2v"></a>自惟无物。<a id="a-2w"></a>正有少豆欲劝助而门人不听前。<a id="a-2x"></a>于是佛见其善心。<a id="a-2y"></a>即以神力令此大豆遍堕众食器之中。<a id="a-2z"></a>王见此豆即嗔厨兵。<a id="a-30"></a>何以使食中有此豆耶。<a id="a-31"></a>佛语王言。<a id="a-32"></a>非厨兵过也。<a id="a-33"></a>乃是外贫穷老母所施。<a id="a-34"></a>闻王设会无以劝助。<a id="a-35"></a>持此少豆劝助于王。<a id="a-36"></a>是以食中有此豆耳。<a id="a-37"></a>佛语大王。<a id="a-38"></a>此老母所施虽微。<a id="a-39"></a>得福良多于大王。<a id="a-3A"></a>王言。<a id="a-3B"></a>何得多种种肴膳供养而得福少。<a id="a-3C"></a>此老母以少许物布施返得福多。<a id="a-3D"></a>佛语王言。<a id="a-3E"></a>王虽种种供养。<a id="a-3F"></a>尽出百姓于王无损。<a id="a-3G"></a>此老母贫穷正有少许豆。<a id="a-3H"></a>尽持劝助。<a id="a-3I"></a>是故得多。<a id="a-3J"></a>王得福少。<a id="a-3K"></a>佛为王种种说法。<a id="a-3L"></a>王及老母皆得道迹。<a id="a-3M"></a>是以修福种德惟在至心。<a id="a-3N"></a>达解法相何忧不果。</p>
  <p data-pb></p>
  <h2 id="a3O">（六）</h2>
  <p id="a3P">有一婆罗门。<a id="a-3Q"></a>居家贫穷正有一牸牛。<a id="a-3R"></a>[(殼-一)/牛]乳日得一斗。<a id="a-3S"></a>以自供活。<a id="a-3T"></a>闻说十五日饭诸众僧沙门得大福德。<a id="a-3U"></a>便止不复[(殼-一)/牛]牛。<a id="a-3V"></a>停至一月并取。<a id="a-3W"></a>望得三斛持用供养诸沙门。<a id="a-3X"></a>至满月便大请诸沙门至舍皆坐。<a id="a-3Y"></a>时婆罗门即入[(殼-一)/牛]牛乳正得一斗。<a id="a-3Z"></a>虽久不[(殼-一)/牛]乳而不多。<a id="a-3a"></a>诸人呵骂言。<a id="a-3b"></a>汝痴人。<a id="a-3c"></a>云何日日不[(殼-一)/牛]乃至一月也。<a id="a-3d"></a>而望得多。<a id="a-3e"></a>今世人亦如是。<a id="a-3f"></a>有财物时。<a id="a-3g"></a>不能随多少布施。<a id="a-3h"></a>停积久后须多乃作。<a id="a-3i"></a>无常水火及以身命须臾难保。<a id="a-3j"></a>若当不遇一朝荡尽虚无所获。<a id="a-3k"></a>财物危身犹如毒蛇无得贪着。<a id="a-3l"></a>譬如昔日佛游波斯匿王国中。<a id="a-3m"></a>见地有伏藏满中宝物。<a id="a-3n"></a>佛语阿难。<a id="a-3o"></a>汝见是毒蛇不。<a id="a-3p"></a>阿难言。<a id="a-3q"></a>已见。<a id="a-3r"></a>时有人随佛后行。<a id="a-3s"></a>闻此语试往看之。<a id="a-3t"></a>见有好宝。<a id="a-3u"></a>嫌佛此语谓为虚绮。<a id="a-3v"></a>此实是宝而言为毒陀。<a id="a-3w"></a>其人即时私将家人大小取此宝物。<a id="a-3x"></a>其家大富。<a id="a-3y"></a>有人向王言之。<a id="a-3z"></a>此人随得宝藏而不输官。<a id="a-40"></a>王即收系。<a id="a-41"></a>责其宝物即时输尽。<a id="a-42"></a>王故不信更多方拷治之。<a id="a-43"></a>痛毒备至而复不首。<a id="a-44"></a>王大怒欲诛其七世。<a id="a-45"></a>载出欲杀。<a id="a-46"></a>王遣人微伺为何道说。<a id="a-47"></a>即言。<a id="a-48"></a>佛语至诚。<a id="a-49"></a>实是毒蛇而我不信。<a id="a-4A"></a>今为毒蛇所由知当何云。<a id="a-4B"></a>若为毒蛇所杀正可及身而今乃及七世。<a id="a-4C"></a>实如所语。<a id="a-4D"></a>使者具上事向王陈说。<a id="a-4E"></a>王闻此语即唤令还。<a id="a-4F"></a>语其人言。<a id="a-4G"></a>佛是大功德人。<a id="a-4H"></a>而汝能忆佛往语。<a id="a-4I"></a>王大欢喜还其宝物。<a id="a-4J"></a>放之令去。<a id="a-4K"></a>缘念佛语故得免死难。</p>
  <p data-pb></p>
  <h2 id="a4L">（七）</h2>
  <p id="a4M">戒之人宁失身命不违佛教。<a id="a-4N"></a>譬如往日有贾客乘船入海。<a id="a-4O"></a>时有二人欲至他国。<a id="a-4P"></a>傍载至于中流。<a id="a-4Q"></a>值遇恶风吹破船舫。<a id="a-4R"></a>诸贾客取所依用以自济。<a id="a-4S"></a>时下座道人得一板木。<a id="a-4T"></a>上座语言。<a id="a-4U"></a>佛说法恭敬上座。<a id="a-4V"></a>汝与我板来。<a id="a-4W"></a>不畏犯戒也。<a id="a-4X"></a>下座道人闻是语已。<a id="a-4Y"></a>便自思惟。<a id="a-4Z"></a>何者为重。<a id="a-4a"></a>护戒为重。<a id="a-4b"></a>思惟是已。<a id="a-4c"></a>我宁当慎护佛教而死。<a id="a-4d"></a>即以板木献上座。<a id="a-4e"></a>下座便没海水中。<a id="a-4f"></a>水神见道人持戒如是不违佛教。<a id="a-4g"></a>将是道人至于岸上。<a id="a-4h"></a>因此道人至诚持戒故。<a id="a-4i"></a>一船贾客皆得不死。<a id="a-4j"></a>水神赞道人言。<a id="a-4k"></a>汝真是持戒之人也。<a id="a-4l"></a>以是证故宁持戒而死。<a id="a-4m"></a>不犯戒而生。<a id="a-4n"></a>是以戒德可恃怙。<a id="a-4o"></a>能济生死苦。</p>
  <p data-pb></p>
  <h2 id="a4p">（八）</h2>
  <p id="a4q">切众生贪着世乐不虑无常。<a id="a-4r"></a>不以大患为苦。<a id="a-4s"></a>譬如昔有一人遭事应死。<a id="a-4t"></a>系在牢狱恐死而逃走。<a id="a-4u"></a>国法若有死囚踰狱走者。<a id="a-4v"></a>即放狂象令蹈杀。<a id="a-4w"></a>于是放狂象令逐此罪囚。<a id="a-4x"></a>囚见象欲至走入墟井中。<a id="a-4y"></a>下有一大毒龙张口向上。<a id="a-4z"></a>复四毒蛇在井四边。<a id="a-50"></a>有一草根此囚怖畏一心急捉此草根。<a id="a-51"></a>复有两白鼠啮此草根。<a id="a-52"></a>时井上有一大树。<a id="a-53"></a>树中有蜜。<a id="a-54"></a>一日之中有一滴蜜堕此人口中。<a id="a-55"></a>其人得此一滴。<a id="a-56"></a>但忆此蜜不复忆种种众苦。<a id="a-57"></a>便不复欲出此井。<a id="a-58"></a>是故圣人借以为喻。<a id="a-59"></a>狱者三界囚众生。<a id="a-5A"></a>狂象者无常。<a id="a-5B"></a>井众生宅也。<a id="a-5C"></a>下毒龙者地狱也。<a id="a-5D"></a>四毒蛇者四大也。</p>
  <p data-pb></p>
  <h2 id="a5E">（九）</h2>
  <p id="a5F">有悭贪长者。<a id="a-5G"></a>佛欲度之。<a id="a-5H"></a>先遣舍利弗。<a id="a-5I"></a>为说布施之福种种功德。<a id="a-5J"></a>长者悭贪都无施意。<a id="a-5K"></a>见日欲中语舍利弗。<a id="a-5L"></a>汝何不去我无食与汝。<a id="a-5M"></a>舍利弗知不可化。<a id="a-5N"></a>即还佛所。<a id="a-5O"></a>佛复遣目连。<a id="a-5P"></a>神足返化而为说法。<a id="a-5Q"></a>长者复言。<a id="a-5R"></a>汝欲得我物故作此幻术。<a id="a-5S"></a>目连知其不可化。<a id="a-5T"></a>即还佛所。<a id="a-5U"></a>于是佛必破其悭贪自造其家。<a id="a-5V"></a>长者见佛自来。<a id="a-5W"></a>为作礼将佛入座。<a id="a-5X"></a>佛方便种种说法。<a id="a-5Y"></a>语长者言。<a id="a-5Z"></a>汝能行五大施不。<a id="a-5a"></a>长者白佛。<a id="a-5b"></a>我小施犹尚不能。<a id="a-5c"></a>况复大施。<a id="a-5d"></a>长者白佛。<a id="a-5e"></a>云何五大施。<a id="a-5f"></a>佛言。<a id="a-5g"></a>五大施者。<a id="a-5h"></a>不得杀生。<a id="a-5i"></a>汝能作不。<a id="a-5j"></a>长者思惟。<a id="a-5k"></a>不杀生者。<a id="a-5l"></a>乃不用我财物又无所损。<a id="a-5m"></a>即白佛言我能。<a id="a-5n"></a>以是次第为说。<a id="a-5o"></a>乃至不饮酒。<a id="a-5p"></a>皆言能作。<a id="a-5q"></a>于是佛即为长者种种说法五戒义。<a id="a-5r"></a>若能持此五戒。<a id="a-5s"></a>便为作五大施竟。<a id="a-5t"></a>即大欢喜。<a id="a-5u"></a>欲以一张不好氎</p>
  <p data-pb></p>
  <h2 id="a5v">（一○）</h2>
  <p id="a5w">者求道。<a id="a-5x"></a>不得贪着好美色。<a id="a-5y"></a>若贪破人功德之本。<a id="a-5z"></a>譬如昔有一阿罗汉。<a id="a-60"></a>常入龙宫食。<a id="a-61"></a>为龙说法。<a id="a-62"></a>食已出于龙宫。<a id="a-63"></a>持钵授与沙弥令洗钵中残数粒饭。<a id="a-64"></a>沙弥啖之大香甚美。<a id="a-65"></a>便作方便入师绳床下。<a id="a-66"></a>两手捉绳床脚。<a id="a-67"></a>至时与绳床俱入龙宫。<a id="a-68"></a>龙曰。<a id="a-69"></a>此未得道何以将来。<a id="a-6A"></a>师言。<a id="a-6B"></a>不觉不知。<a id="a-6C"></a>沙弥得饭食。<a id="a-6D"></a>又见龙女身体端正香妙无比。<a id="a-6E"></a>心大贪着即作誓愿。<a id="a-6F"></a>我当夺此龙处居其宫。<a id="a-6G"></a>龙言。<a id="a-6H"></a>后更莫复将此沙弥来。<a id="a-6I"></a>沙弥还已一心布施持戒。<a id="a-6J"></a>专求所愿早作龙身。<a id="a-6K"></a>是时绕寺。<a id="a-6L"></a>足下水出。<a id="a-6M"></a>自知必得作龙。<a id="a-6N"></a>径至师本所入处大池水边。<a id="a-6O"></a>以袈裟覆头而入水中。<a id="a-6P"></a>即死返为大龙。<a id="a-6Q"></a>福德大故即杀彼王举池尽赤。<a id="a-6R"></a>未尔之前。<a id="a-6S"></a>诸师众僧皆呵骂之。<a id="a-6T"></a>沙弥言。<a id="a-6U"></a>我心已定诸相已出。<a id="a-6V"></a>将诸众僧就池见之。<a id="a-6W"></a>以是因缘故不当贪着好香美色。<a id="a-6X"></a>丧失善根见堕恶道。</p>
  <p data-pb></p>
  <h2 id="a6Y">（一一）</h2>
  <p id="a6Z">有天人食福欲尽。<a id="a-6a"></a>七证自知。<a id="a-6b"></a>一者头上华萎。<a id="a-6c"></a>二者颈中光灭。<a id="a-6d"></a>三者形身损瘦。<a id="a-6e"></a>四者腋下汗出。<a id="a-6f"></a>五者蝇来着身。<a id="a-6g"></a>六者尘土坌衣。<a id="a-6h"></a>七者自然去离本座。<a id="a-6i"></a>自知福尽下生世间贫穷家与疥癞母猪作子。<a id="a-6j"></a>愁忧不乐。<a id="a-6k"></a>更有一天人来问。<a id="a-6l"></a>汝何以不乐。<a id="a-6m"></a>答曰。<a id="a-6n"></a>吾寿将终。<a id="a-6o"></a>下生为疥癞母猪作子。<a id="a-6p"></a>是故愁耳。<a id="a-6q"></a>彼天曰。<a id="a-6r"></a>释迦文佛在忉利天宫为母说法当往归依。<a id="a-6s"></a>及比丘僧。<a id="a-6t"></a>可得免苦。<a id="a-6u"></a>便往诣佛所志心归命。<a id="a-6v"></a>七日之后寿尽。<a id="a-6w"></a>来生世间大长者家。<a id="a-6x"></a>母妊娠后恒闻三归声。<a id="a-6y"></a>至十月满乃生堕地。<a id="a-6z"></a>长跪叉手归命佛法僧。<a id="a-70"></a>其母惊谓是不祥。<a id="a-71"></a>便欲杀之。<a id="a-72"></a>思惟言。<a id="a-73"></a>长者之子不可便尔。<a id="a-74"></a>罪我不少。<a id="a-75"></a>即往白长者具说此意。<a id="a-76"></a>长者言。<a id="a-77"></a>人生居世不知归命三尊。<a id="a-78"></a>而生此儿。<a id="a-79"></a>才生已知三尊。<a id="a-7A"></a>将是神人。<a id="a-7B"></a>好养之勿怪也。<a id="a-7C"></a>此儿之福才聪特异。<a id="a-7D"></a>父母爱重。<a id="a-7E"></a>至年五岁与同辈道边戏。<a id="a-7F"></a>时舍利弗目连过前为作礼。<a id="a-7G"></a>舍利弗曰。<a id="a-7H"></a>未见小儿作礼如此。<a id="a-7I"></a>儿白道人。<a id="a-7J"></a>不相识耶。<a id="a-7K"></a>舍利弗。</p>
  <p data-pb></p>
  <h2 id="a7L">（一二）</h2>
  <p id="a7M">昔有放牛人。<a id="a-7N"></a>在大泽中。<a id="a-7O"></a>见有金色华光明善好。<a id="a-7P"></a>自即生念。<a id="a-7Q"></a>佛去此不远当取供养。<a id="a-7R"></a>即采华数斛重担而去。<a id="a-7S"></a>未至道中为牛所抵杀。<a id="a-7T"></a>心存佛故即生第二忉利天上。<a id="a-7U"></a>所受宫殿广博严好。<a id="a-7V"></a>宫出四边。<a id="a-7W"></a>陆生金色华。<a id="a-7X"></a>光明彻照。<a id="a-7Y"></a>诸天之法适生天上。<a id="a-7Z"></a>先观宿命却食天福。<a id="a-7a"></a>时彼天人自观宿命。<a id="a-7b"></a>具见采华为牛所杀。<a id="a-7c"></a>欢喜叹曰。<a id="a-7d"></a>佛无量福祚。<a id="a-7e"></a>未及设供报已巍巍。<a id="a-7f"></a>况恒修德者。<a id="a-7g"></a>便复取其宫边华。<a id="a-7h"></a>并持种种余供养具。<a id="a-7i"></a>欲遵本愿。<a id="a-7j"></a>诸天见其取华。<a id="a-7k"></a>皆往问之。<a id="a-7l"></a>汝方来受福。<a id="a-7m"></a>当五欲自乐而采华为。<a id="a-7n"></a>天子报言。<a id="a-7o"></a>吾为人时。<a id="a-7p"></a>欲诣佛以华供养。<a id="a-7q"></a>竟不果愿。<a id="a-7r"></a>尚得来生此。<a id="a-7s"></a>况得作者。<a id="a-7t"></a>今所以取华。<a id="a-7u"></a>欲遵本愿增将来福。<a id="a-7v"></a>尔时诸天皆生善心。<a id="a-7w"></a>有八万四千天子。<a id="a-7x"></a>俱共来下作天伎乐。<a id="a-7y"></a>天花天香种种供养。<a id="a-7z"></a>诸塔寺中未见佛。<a id="a-80"></a>复有上座得道比丘而为说法。<a id="a-81"></a>诸天闻法心皆欢喜增诸功德。<a id="a-82"></a>遂得见佛。<a id="a-83"></a>鼓乐弦歌散众名华。<a id="a-84"></a>种种供养佛及众僧。<a id="a-85"></a>佛为说清净妙法。<a id="a-86"></a>其人及八万四千诸天。<a id="a-87"></a>皆得法眼净。<a id="a-88"></a>此天子之与八万诸天。<a id="a-89"></a>皆昔日善知识。<a id="a-8A"></a>今相发起一时得道。</p>
  <h2 id="a8B">（一三）</h2>
  <p id="a8C">昔有外国有一大长者大富。<a id="a-8D"></a>惟有一子爱重无比。<a id="a-8E"></a>后日得病大困。<a id="a-8F"></a>治之不瘥遂到无常。<a id="a-8G"></a>临命终时一心念佛。<a id="a-8H"></a>佛现形其前。<a id="a-8I"></a>心安意定便得生天。<a id="a-8J"></a>父母念子愁恼便欲自杀不能自解。<a id="a-8K"></a>因以火烧取其骨着银瓶中。<a id="a-8L"></a>至月十五日。<a id="a-8M"></a>便施百味饮食持着其前。<a id="a-8N"></a>举声悲哭宛转卧地。<a id="a-8O"></a>天子在上见其所为。<a id="a-8P"></a>自念。<a id="a-8Q"></a>我不现化意终不解。<a id="a-8R"></a>即下作小儿年八九岁。<a id="a-8S"></a>在道边放牛。<a id="a-8T"></a>牛卒死卧地。<a id="a-8U"></a>小儿便行取草着死牛口。<a id="a-8V"></a>举以杖打牛。<a id="a-8W"></a>呼言起食。<a id="a-8X"></a>父母大小见小儿所为。<a id="a-8Y"></a>便共笑之。<a id="a-8Z"></a>前问言。<a id="a-8a"></a>卿谁家子何痴乃尔。<a id="a-8b"></a>牛今已死举草着口。<a id="a-8c"></a>宁有食期。<a id="a-8d"></a>而反笑言。<a id="a-8e"></a>我牛今虽死。<a id="a-8f"></a>头口故在。<a id="a-8g"></a>举草不食。<a id="a-8h"></a>况君儿死来已久矣。<a id="a-8i"></a>加火烧之。<a id="a-8j"></a>唯少燋骨在地。<a id="a-8k"></a>以百味食着前而加啼哭。<a id="a-8l"></a>宁得食之不也。<a id="a-8m"></a>其父意即开解问儿。<a id="a-8n"></a>卿是何人。<a id="a-8o"></a>儿言。<a id="a-8p"></a>我是长者儿。<a id="a-8q"></a>今蒙佛恩得生天上。<a id="a-8r"></a>见父母悲恼太甚故来相化耳。<a id="a-8s"></a>父意解大欢喜无复愁忧。<a id="a-8t"></a>天子忽尔不现。<a id="a-8u"></a>父母归家即大布施。<a id="a-8v"></a>奉持禁戒读经行道。<a id="a-8w"></a>得须陀洹果。</p>
  <h2 id="a8x">（一四）</h2>
  <p id="a8y">昔无数世时。<a id="a-8z"></a>有一佛图。<a id="a-90"></a>中有沙门数千余人止住其中。<a id="a-91"></a>遣诸沙弥数百人行分卫供给众僧。<a id="a-92"></a>日输米一斛。<a id="a-93"></a>师便兼课一偈。<a id="a-94"></a>有一沙弥。<a id="a-95"></a>时过市中行且诵经。<a id="a-96"></a>时肆上有贤者。<a id="a-97"></a>见沙弥行诵。<a id="a-98"></a>礼而问曰。<a id="a-99"></a>道人行何所说。<a id="a-9A"></a>答曰。<a id="a-9B"></a>分卫给僧兼诵一偈。<a id="a-9C"></a>贤者又问。<a id="a-9D"></a>若无事可诵几偈。<a id="a-9E"></a>答曰。<a id="a-9F"></a>可得十余偈。<a id="a-9G"></a>又问。<a id="a-9H"></a>分卫几日。<a id="a-9I"></a>曰九十日。<a id="a-9J"></a>当输九十斛米。<a id="a-9K"></a>贤者谓诵道人。<a id="a-9L"></a>但还安意诵经。<a id="a-9M"></a>我当相代出米。<a id="a-9N"></a>沙弥大喜。<a id="a-9O"></a>贤者与米九十斛。<a id="a-9P"></a>还报师已便闲读经。<a id="a-9Q"></a>经三月通千四百偈。<a id="a-9R"></a>启师。<a id="a-9S"></a>诵经已讫。<a id="a-9T"></a>要当诣檀越家试之。<a id="a-9U"></a>师即听。<a id="a-9V"></a>诣贤者所报曰。<a id="a-9W"></a>蒙君重惠得安诵经。<a id="a-9X"></a>今经已止故来说之。<a id="a-9Y"></a>沙弥诵文句。<a id="a-9Z"></a>流利无有踬碍。<a id="a-9a"></a>贤者欢喜稽首为礼。<a id="a-9b"></a>愿我来世聪睿博达多闻不忘。<a id="a-9c"></a>因此福愿世世所生明识强记。<a id="a-9d"></a>及到佛出世现为弟子。<a id="a-9e"></a>名曰阿难。<a id="a-9f"></a>常侍世尊特独辩通博闻第一。<a id="a-9g"></a>师曰。<a id="a-9h"></a>时贤者今阿难是。<a id="a-9i"></a>夫劝助学者志求愿功德不虚。<a id="a-9j"></a>缘是福报随愿而得如是也。<a id="a-9k"></a>须弥山南有一大树。<a id="a-9l"></a>高四千里。<a id="a-9m"></a>诸钵叉鸟栖宿其上。<a id="a-9n"></a>树常不动。<a id="a-9o"></a>有小鸟形类鹑鴳。<a id="a-9p"></a>住止其上。<a id="a-9q"></a>树即振摇。<a id="a-9r"></a>钵叉鸟语树神言。<a id="a-9s"></a>无知我身将重而初不动。<a id="a-9t"></a>小鸟未宿反更振动。<a id="a-9u"></a>树神言。<a id="a-9v"></a>此鸟虽小从大海底来纯食金刚。<a id="a-9w"></a>金刚为物所堕之处无不破坏。<a id="a-9x"></a>所以大怖不能自安。<a id="a-9y"></a>经以为喻。<a id="a-9z"></a>若有凡人解深经一句口诵心念。<a id="a-A0"></a>身中三毒四魔八万垢门皆不能自安。<a id="a-A1"></a>何况博采众法为世桥梁者也。</p>
  <h2 id="aA2">（一五）</h2>
  <p id="aA3">佛语目连。<a id="a-A4"></a>汝对欲至。<a id="a-A5"></a>目连言。<a id="a-A6"></a>我有神力超蹈须弥山。<a id="a-A7"></a>对若东来我便向西。<a id="a-A8"></a>若北来我当趣南。<a id="a-A9"></a>那得我耶。<a id="a-AA"></a>佛语目连。<a id="a-AB"></a>罪福自然不可得避。<a id="a-AC"></a>远飞不息乃堕山中。<a id="a-AD"></a>时有车辐老公。<a id="a-AE"></a>目连正堕其前。<a id="a-AF"></a>形状似鬼。<a id="a-AG"></a>老公谓是恶物。<a id="a-AH"></a>举车辐打之。<a id="a-AI"></a>即折其身。<a id="a-AJ"></a>目连被痛甚羞懊恼。<a id="a-AK"></a>尽忘本识。<a id="a-AL"></a>佛哀念之授其威神。<a id="a-AM"></a>尔乃得自思惟还复本形。<a id="a-AN"></a>是砰车辐老公。<a id="a-AO"></a>目连前世时父。<a id="a-AP"></a>目连与父诤。<a id="a-AQ"></a>目连意中念言。<a id="a-AR"></a>挝杀此公骨折快也。<a id="a-AS"></a>是以得此罪殃。<a id="a-AT"></a>慎莫作不孝之罪。<a id="a-AU"></a>是以人生处世。<a id="a-AV"></a>不可不慎心口而孝养父母也。</p>
  <h2 id="aAW">（一六）</h2>
  <p id="aAX">昔有沙门行草间。<a id="a-AY"></a>有大蛇言。<a id="a-AZ"></a>和尚道人。<a id="a-Aa"></a>道人惊左右视之。<a id="a-Ab"></a>蛇言。<a id="a-Ac"></a>道人莫恐莫怖。<a id="a-Ad"></a>愿为我说经。<a id="a-Ae"></a>令我脱此罪身。<a id="a-Af"></a>蛇曰。<a id="a-Ag"></a>道人闻有阿耆达王不。<a id="a-Ah"></a>答曰闻。<a id="a-Ai"></a>蛇曰我是也。<a id="a-Aj"></a>道人言。<a id="a-Ak"></a>阿耆达王立佛塔寺供养功德巍巍。<a id="a-Al"></a>当生天上。<a id="a-Am"></a>何缘乃尔也。<a id="a-An"></a>蛇言。<a id="a-Ao"></a>我临命终时。<a id="a-Ap"></a>边人持扇堕我面上。<a id="a-Aq"></a>令我嗔恚受是蛇身。<a id="a-Ar"></a>道人即为说经。<a id="a-As"></a>一心乐听不食七日。<a id="a-At"></a>命过生天。<a id="a-Au"></a>却后数月持花散佛。<a id="a-Av"></a>众人怪之。<a id="a-Aw"></a>在虚空曰。<a id="a-Ax"></a>我阿耆达王。<a id="a-Ay"></a>蒙道人恩闻法得生天上。<a id="a-Az"></a>今来奉花报佛恩耳。<a id="a-B0"></a>是以临命之人。<a id="a-B1"></a>傍侧侍卫者不可不护病者心也。</p>
  <h2 id="aB2">（一七）</h2>
  <p id="aB3">外国有一人治生。<a id="a-B4"></a>进金银数千斤。<a id="a-B5"></a>意甚重之。<a id="a-B6"></a>欲藏着地中。<a id="a-B7"></a>恐蝼蛄虫鼠而侵盗之。<a id="a-B8"></a>欲藏着草泽中。<a id="a-B9"></a>复恐狐狸野兽取之。<a id="a-BA"></a>复不信家室中外兄弟妻子。<a id="a-BB"></a>便着怀中出入行来恒恐失之。<a id="a-BC"></a>时长斋之月。<a id="a-BD"></a>四辈弟子尽诣塔寺烧香散花。<a id="a-BE"></a>此人观视具见如是。<a id="a-BF"></a>复见塔寺前有一大钵。<a id="a-BG"></a>四辈弟子绕塔。<a id="a-BH"></a>持金银钱物投之钵中。<a id="a-BI"></a>其人问曰。<a id="a-BJ"></a>何以投宝着此钵中耶。<a id="a-BK"></a>道人答曰。<a id="a-BL"></a>此名布施。<a id="a-BM"></a>二名牢固藏。<a id="a-BN"></a>三名不知腐朽其人思惟。<a id="a-BO"></a>真实如是人言。<a id="a-BP"></a>称吾所求。<a id="a-BQ"></a>便持金银尽投钵中。<a id="a-BR"></a>道人为咒愿又说。<a id="a-BS"></a>牢固者水不能没火不能烧。<a id="a-BT"></a>盗贼怨家不能侵害。<a id="a-BU"></a>投之宝藏不知腐坏。<a id="a-BV"></a>当来获报百千万倍。<a id="a-BW"></a>故名布施。<a id="a-BX"></a>其人意解欢喜无量。<a id="a-BY"></a>即于塔前得须陀洹道。<a id="a-BZ"></a>是以志心作福功不唐捐。<a id="a-Ba"></a>自致得道。</p>
  <h2 id="aBb">（一八）</h2>
  <p id="aBc">昔雀离寺有一长老比丘。<a id="a-Bd"></a>得阿罗汉道。<a id="a-Be"></a>将一沙弥。<a id="a-Bf"></a>时复来下入城游观。<a id="a-Bg"></a>衣钵大重令沙弥担随其后。<a id="a-Bh"></a>沙弥于道中便作是念。<a id="a-Bi"></a>人生世间无不受苦。<a id="a-Bj"></a>欲免此苦当兴何等道。<a id="a-Bk"></a>作是思惟。<a id="a-Bl"></a>佛常赞叹菩萨为胜。<a id="a-Bm"></a>我今当发菩萨心适作是念。<a id="a-Bn"></a>其师即以它心智。<a id="a-Bo"></a>通照其所念。<a id="a-Bp"></a>语沙弥言。<a id="a-Bq"></a>持衣钵来。<a id="a-Br"></a>沙弥便持衣钵授与其师。<a id="a-Bs"></a>师语沙弥。<a id="a-Bt"></a>汝在前行。<a id="a-Bu"></a>沙弥适在前行。<a id="a-Bv"></a>复作是念。<a id="a-Bw"></a>菩萨之道甚大勤苦。<a id="a-Bx"></a>求头与头求眼与眼。<a id="a-By"></a>此事极难非我所办。<a id="a-Bz"></a>不如早取罗汉疾得离苦。<a id="a-C0"></a>师复知其所念。<a id="a-C1"></a>语沙弥言汝。<a id="a-C2"></a>汝担衣钵还随我后。<a id="a-C3"></a>如是三返。<a id="a-C4"></a>沙弥怪愕不知何意。<a id="a-C5"></a>前至所止处。<a id="a-C6"></a>叉手白师请问其意。<a id="a-C7"></a>师答曰。<a id="a-C8"></a>汝于菩萨道三进故。<a id="a-C9"></a>我亦三返推汝在前。<a id="a-CA"></a>汝心三退故推汝在后。<a id="a-CB"></a>所以尔者。<a id="a-CC"></a>发菩萨心。<a id="a-CD"></a>其功德胜满三千世界成阿罗汉者。<a id="a-CE"></a>不可为喻也。</p>
  <h2 id="aCF">（一九）</h2>
  <p id="aCG">昔迦葉佛时。<a id="a-CH"></a>有兄弟二人。<a id="a-CI"></a>出家俱为沙门。<a id="a-CJ"></a>兄好持戒坐禅。<a id="a-CK"></a>一心求道而不好布施。<a id="a-CL"></a>弟好布施修福。<a id="a-CM"></a>而喜破戒。<a id="a-CN"></a>释迦出世。<a id="a-CO"></a>其兄值佛出家修道。<a id="a-CP"></a>即得阿罗汉。<a id="a-CQ"></a>而独薄福常患衣食不充。<a id="a-CR"></a>与诸伴等游行乞食。<a id="a-CS"></a>常独不饱而还。<a id="a-CT"></a>其弟生象中。<a id="a-CU"></a>为象多力能却怨敌。<a id="a-CV"></a>为国王所爱。<a id="a-CW"></a>以好金银珍宝璎珞其身。<a id="a-CX"></a>封数百户邑供给此象随其所须。<a id="a-CY"></a>兄比丘者。<a id="a-CZ"></a>值世大俭游行乞食七日不得。<a id="a-Ca"></a>末后得少粗食殆得存命。<a id="a-Cb"></a>先知此象是前世兄弟。<a id="a-Cc"></a>便往诣象前。<a id="a-Cd"></a>手捉象耳而语之言。<a id="a-Ce"></a>我与汝俱有罪耶。<a id="a-Cf"></a>象便思惟比丘语。<a id="a-Cg"></a>即得自识宿命。<a id="a-Ch"></a>见前世因缘。<a id="a-Ci"></a>象便愁忧不复饮食。<a id="a-Cj"></a>象子怖惧往白王言。<a id="a-Ck"></a>象不复饮食。<a id="a-Cl"></a>不知何意。<a id="a-Cm"></a>王问象子。<a id="a-Cn"></a>先无人犯象不。<a id="a-Co"></a>象子答王言。<a id="a-Cp"></a>无他异人。<a id="a-Cq"></a>惟见一沙门来至象边须臾便去耳。<a id="a-Cr"></a>王即遣人四出觅此沙门。<a id="a-Cs"></a>有人于林中树间得。<a id="a-Ct"></a>便便摄此沙门将诣王前。<a id="a-Cu"></a>王问沙门言。<a id="a-Cv"></a>至我象边何所道说。<a id="a-Cw"></a>沙门答王言。<a id="a-Cx"></a>无所多说。<a id="a-Cy"></a>我直语象言。<a id="a-Cz"></a>我与汝俱有罪耳。<a id="a-D0"></a>时沙门便向王具说前世因缘事。<a id="a-D1"></a>王意便悟。<a id="a-D2"></a>即放此沙门令还所止。<a id="a-D3"></a>是以修福之家。<a id="a-D4"></a>戒施兼行莫偏执。<a id="a-D5"></a>而功德不备也。</p>
  <h2 id="aD6">（二○）</h2>
  <p id="aD7">昔有一比丘被摈。<a id="a-D8"></a>懊恼悲叹啼泣而行。<a id="a-D9"></a>道逢一鬼。<a id="a-DA"></a>此鬼犯法。<a id="a-DB"></a>亦为毗沙门天王所摈。<a id="a-DC"></a>时鬼问比丘言。<a id="a-DD"></a>汝有何事啼泣而行。<a id="a-DE"></a>比丘答言。<a id="a-DF"></a>犯僧事。<a id="a-DG"></a>众僧所摈。<a id="a-DH"></a>一切檀越供养失尽。<a id="a-DI"></a>又恶名声流布远近。<a id="a-DJ"></a>是故愁叹啼泣耳。<a id="a-DK"></a>鬼语比丘言。<a id="a-DL"></a>我能令汝灭恶名声大得供养。<a id="a-DM"></a>汝便可立我左肩上。<a id="a-DN"></a>我当摈汝虚空中行。<a id="a-DO"></a>人但见汝而不见我身。<a id="a-DP"></a>汝若大得供养当先与我。<a id="a-DQ"></a>彼鬼即时担比丘。<a id="a-DR"></a>于先被摈聚落上虚空中行。<a id="a-DS"></a>时聚落人见皆惊怪。<a id="a-DT"></a>谓其得道。<a id="a-DU"></a>转相谓言。<a id="a-DV"></a>众僧无状。<a id="a-DW"></a>枉摈得道人。<a id="a-DX"></a>时聚落人皆诣此寺诃责众僧。<a id="a-DY"></a>即送此比丘住于寺内。<a id="a-DZ"></a>遂大得供养。<a id="a-Da"></a>此比丘随所得衣食诸物。<a id="a-Db"></a>辄先与鬼不违本要。<a id="a-Dc"></a>此鬼异日复担此比丘游行空中。<a id="a-Dd"></a>正值毗沙门天王官属。<a id="a-De"></a>鬼见伺官甚大惊怖。<a id="a-Df"></a>掷弃比丘绝力而走。<a id="a-Dg"></a>此比丘遂堕地而死。<a id="a-Dh"></a>身首碎烂。<a id="a-Di"></a>此喻行者宜应自修所向无疑。<a id="a-Dj"></a>恃托豪势一旦倾覆。<a id="a-Dk"></a>与彼无异也。</p>
  <h2 id="aDl">（二一）</h2>
  <p id="aDm">昔目连与弟子俱从耆阇崛山下。<a id="a-Dn"></a>到王舍城乞食。<a id="a-Do"></a>目连于道中仰视虚空。<a id="a-Dp"></a>怅然而叹。<a id="a-Dq"></a>其弟子问。<a id="a-Dr"></a>何因缘叹。<a id="a-Ds"></a>目连答曰。<a id="a-Dt"></a>卿欲知者须还到佛所可便问也。<a id="a-Du"></a>于是乞食讫还到佛所。<a id="a-Dv"></a>其弟子便问向所叹事。<a id="a-Dw"></a>目连答曰。<a id="a-Dx"></a>我见上虚空中有一饿鬼。<a id="a-Dy"></a>身极长大其状丑恶。<a id="a-Dz"></a>有七枚热铁丸从口中入直下过。<a id="a-E0"></a>既下过已还从口入。<a id="a-E1"></a>举身烧然苦痛宛转。<a id="a-E2"></a>绝倒更起起复还倒。<a id="a-E3"></a>是故叹耳。<a id="a-E4"></a>非我独见佛亦见之。<a id="a-E5"></a>弟子问言。<a id="a-E6"></a>以何因缘受苦如是。<a id="a-E7"></a>目连答曰。<a id="a-E8"></a>汝自以是问佛世尊。<a id="a-E9"></a>其弟子即时白佛。<a id="a-EA"></a>问其因缘。<a id="a-EB"></a>时佛答言。<a id="a-EC"></a>此饿鬼者前世曾为沙弥。<a id="a-ED"></a>时世极俭以豆为食。<a id="a-EE"></a>沙弥者为众僧行食。<a id="a-EF"></a>至其师前偏多七枚豆。<a id="a-EG"></a>以是罪故受饿鬼身苦毒如是。<a id="a-EH"></a>佛言。<a id="a-EI"></a>我亦常见所以不说。<a id="a-EJ"></a>恐人不信得极重罪也。<a id="a-EK"></a>此喻世间少豆。<a id="a-EL"></a>偏为师故。<a id="a-EM"></a>而不自入。<a id="a-EN"></a>其罪犹尔。<a id="a-EO"></a>况当佛说般若而不生信。<a id="a-EP"></a>返更诽谤。<a id="a-EQ"></a>其罪重于五逆。<a id="a-ER"></a>受地狱苦极重不可称数也。</p>
  <h2 id="aES">（二二）</h2>
  <p id="aET">昔有一居士其妇妊娠。<a id="a-EU"></a>请佛到舍供养毕。<a id="a-EV"></a>欲令如来占其妇后生子。<a id="a-EW"></a>欲知男女。<a id="a-EX"></a>佛言。<a id="a-EY"></a>后当生男端正姝好。<a id="a-EZ"></a>及至长大当于人中受天上乐。<a id="a-Ea"></a>后当得罗汉道。<a id="a-Eb"></a>居士闻之心疑不信。<a id="a-Ec"></a>后复请六师供养毕。<a id="a-Ed"></a>复使占之。<a id="a-Ee"></a>居士语六师言。<a id="a-Ef"></a>前使瞿昙沙门占之。<a id="a-Eg"></a>言后当生男。<a id="a-Eh"></a>实是男不。<a id="a-Ei"></a>六师答言。<a id="a-Ej"></a>当生女。<a id="a-Ek"></a>彼六师等憎嫉佛法苟欲相反。<a id="a-El"></a>还自思惟言。<a id="a-Em"></a>若彼生男。<a id="a-En"></a>居士当弃我奉事瞿昙。<a id="a-Eo"></a>便作诡语语居士言。<a id="a-Ep"></a>汝妇当生男。<a id="a-Eq"></a>生男之后方大凶祸。<a id="a-Er"></a>家室亲属七世绝灭。<a id="a-Es"></a>以不吉故我先诡言是女也。<a id="a-Et"></a>居士闻之心大惶怖不知所以。<a id="a-Eu"></a>彼六师等便语居士。<a id="a-Ev"></a>欲得吉利唯当除去之。<a id="a-Ew"></a>六师便为居士妇按腹。<a id="a-Ex"></a>欲令堕儿反害其母。<a id="a-Ey"></a>居士妇遂便命终而儿不死。<a id="a-Ez"></a>宿命福德故也。<a id="a-F0"></a>居士便弃其妇着死人处。<a id="a-F1"></a>大积薪烧之。<a id="a-F2"></a>火炎既盛。<a id="a-F3"></a>佛便将诸弟子。<a id="a-F4"></a>往就观之。<a id="a-F5"></a>居士妇身始破坏。<a id="a-F6"></a>便见其儿在莲华上坐。<a id="a-F7"></a>端正姝好颜貌如雪。<a id="a-F8"></a>佛令耆域取此儿来。<a id="a-F9"></a>耆域入火抱儿来出。<a id="a-FA"></a>还本居士。<a id="a-FB"></a>遂便养育。<a id="a-FC"></a>至年十六才美过人。<a id="a-FD"></a>便广设多美饮食。<a id="a-FE"></a>请彼六师。<a id="a-FF"></a>六师既坐。<a id="a-FG"></a>未久之间便失笑。<a id="a-FH"></a>其人问何故笑也。<a id="a-FI"></a>六师答言。<a id="a-FJ"></a>吾见五万里有山。<a id="a-FK"></a>山下有水。<a id="a-FL"></a>有猕猴落水中。<a id="a-FM"></a>是以笑耳。<a id="a-FN"></a>此儿知其虚妄。<a id="a-FO"></a>便钵中盛种种好羹以饭覆上。<a id="a-FP"></a>使人擎与之。<a id="a-FQ"></a>余人钵中下着饭上着羹。<a id="a-FR"></a>诸人皆食。<a id="a-FS"></a>唯六师独嗔不食。<a id="a-FT"></a>主人问。<a id="a-FU"></a>何故不食。<a id="a-FV"></a>六师答言。<a id="a-FW"></a>无羹。<a id="a-FX"></a>云何食。<a id="a-FY"></a>主人言。<a id="a-FZ"></a>君眼乃见五万里猕猴落水。<a id="a-Fa"></a>何不见饭下羹耶。<a id="a-Fb"></a>于是六师大嗔。<a id="a-Fc"></a>竟不食而还。<a id="a-Fd"></a>居士及儿。<a id="a-Fe"></a>因是止不奉事。<a id="a-Ff"></a>归命佛法僧。<a id="a-Fg"></a>佛为种种说法。<a id="a-Fh"></a>遂得道果。<a id="a-Fi"></a>此喻极多。<a id="a-Fj"></a>略记明真伪如是。</p>
 </body>
</html>