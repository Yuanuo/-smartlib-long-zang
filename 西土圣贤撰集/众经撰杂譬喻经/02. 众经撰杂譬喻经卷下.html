<!doctype html>
<html id="z3IBWLK1Gg" data-ver="1212">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="西土圣贤撰集">
  <meta period="姚秦">
 </head>
 <body>
  <h1 id="a1">众经撰杂譬喻经卷下</h1>
  <h2 id="a2">（二三）</h2>
  <p id="a3">外国有一咒龙师。<a id="a-4"></a>澡罐盛水诣龙池边一心读咒。<a id="a-5"></a>此龙即时便见大火从池底起。<a id="a-6"></a>举池皆然。<a id="a-7"></a>龙见火怖出头望山。<a id="a-8"></a>复见大火烧诸山泽。<a id="a-9"></a>仰视山头空无住处。<a id="a-A"></a>一切皆热安身无地。<a id="a-B"></a>唯见澡罐中水可以避难。<a id="a-C"></a>便灭其大身作微小形。<a id="a-D"></a>入澡罐水中。<a id="a-E"></a>彼龙池者。<a id="a-F"></a>喻欲界也。<a id="a-G"></a>所望山泽。<a id="a-H"></a>喻色界也。<a id="a-I"></a>视山顶者。<a id="a-J"></a>喻无色界也。<a id="a-K"></a>咒龙师者。<a id="a-L"></a>喻菩萨也。<a id="a-M"></a>澡罐水者。<a id="a-N"></a>喻泥洹也。<a id="a-O"></a>术者。<a id="a-P"></a>喻方便也。<a id="a-Q"></a>大火燃者。<a id="a-R"></a>喻现无常也。<a id="a-S"></a>龙大身者。<a id="a-T"></a>喻憍慢也。<a id="a-U"></a>作小形者。<a id="a-V"></a>喻谦卑也。<a id="a-W"></a>言菩萨示现劫烧欲色同然。<a id="a-X"></a>无常大火恐怖众生。<a id="a-Y"></a>令除憍慢谦卑下下。<a id="a-Z"></a>然后乃悉入涅槃也。</p>
  <p data-pb></p>
  <h2 id="aa">（二四）</h2>
  <p id="ab">捕鸟师。<a id="a-c"></a>张罗网于泽上。<a id="a-d"></a>以鸟所食物着其中。<a id="a-e"></a>众鸟命侣竞来食之。<a id="a-f"></a>鸟师引网。<a id="a-g"></a>众鸟尽堕网中。<a id="a-h"></a>时有一鸟大而多力。<a id="a-i"></a>身举此网与众俱飞而去。<a id="a-j"></a>鸟师见影随而逐之。<a id="a-k"></a>有人谓鸟师曰。<a id="a-l"></a>鸟飞虚空而汝步逐。<a id="a-m"></a>何其愚哉。<a id="a-n"></a>鸟师答曰。<a id="a-o"></a>不如来告。<a id="a-p"></a>彼鸟日暮要求栖宿进趣不同。<a id="a-q"></a>如是当堕。<a id="a-r"></a>其人故逐不止。<a id="a-s"></a>日已转暮。<a id="a-t"></a>仰观众鸟翻飞诤竞。<a id="a-u"></a>或欲趣东或欲趣西。<a id="a-v"></a>或望长林或欲赴涧。<a id="a-w"></a>诤竞不止须臾便堕。<a id="a-x"></a>鸟师还得次而杀之。<a id="a-y"></a>捕鸟师者。<a id="a-z"></a>如波旬也。<a id="a-10"></a>张罗网者。<a id="a-11"></a>如结使也。<a id="a-12"></a>负网而飞。<a id="a-13"></a>如人未离结使欲求出要也。<a id="a-14"></a>日暮而止。<a id="a-15"></a>如人懈怠心不复进也。<a id="a-16"></a>求栖不同者。<a id="a-17"></a>如起六十二见互相反也。<a id="a-18"></a>鸟堕地者。<a id="a-19"></a>如人受邪报落地狱也。<a id="a-1A"></a>此明结使尘垢其魔网也。<a id="a-1B"></a>是以结使覆人犹如罗网。<a id="a-1C"></a>在二涂中好善善护身口。<a id="a-1D"></a>莫令放逸在此网中也。<a id="a-1E"></a>三恶道苦生死长远不可堪处。</p>
  <p data-pb></p>
  <h2 id="a1F">（二五）</h2>
  <p id="a1G">有贾客五百。<a id="a-1H"></a>乘船入海欲求珍宝。<a id="a-1I"></a>值摩竭大鱼。<a id="a-1J"></a>出头张口欲食众生。<a id="a-1K"></a>时日风利而船去如箭。<a id="a-1L"></a>商主语众人言。<a id="a-1M"></a>船去大疾可舍帆下泛之。<a id="a-1N"></a>辄如所言。<a id="a-1O"></a>舍帆下泛。<a id="a-1P"></a>船去辄疾而不可止。<a id="a-1Q"></a>商主问船上人言。<a id="a-1R"></a>汝见何等。<a id="a-1S"></a>答曰。<a id="a-1T"></a>我见上有两日出。<a id="a-1U"></a>日下有白山。<a id="a-1V"></a>中间有黑山。<a id="a-1W"></a>商主惊言。<a id="a-1X"></a>此是大鱼当奈何哉。<a id="a-1Y"></a>我与汝等今遭困厄。<a id="a-1Z"></a>入此鱼腹无复活理。<a id="a-1a"></a>汝等各随所事一心求救。<a id="a-1b"></a>于是众人各随所事。<a id="a-1c"></a>一心归命。<a id="a-1d"></a>求脱此厄。<a id="a-1e"></a>所求愈笃。<a id="a-1f"></a>船去愈疾。<a id="a-1g"></a>须臾不止。<a id="a-1h"></a>当入鱼口。<a id="a-1i"></a>于是商主告诸人言。<a id="a-1j"></a>我有大神号名为佛。<a id="a-1k"></a>汝等各舍所举。<a id="a-1l"></a>一心称之。<a id="a-1m"></a>时五百人俱发大声。<a id="a-1n"></a>称南无佛。<a id="a-1o"></a>鱼闻佛名。<a id="a-1p"></a>自思惟言。<a id="a-1q"></a>今日世间乃复有佛。<a id="a-1r"></a>我当何忍复害众生。<a id="a-1s"></a>适思惟己即便闭口。<a id="a-1t"></a>水即倒流转远鱼口。<a id="a-1u"></a>五百贾人一时脱难。<a id="a-1v"></a>此鱼前身曾为道人。<a id="a-1w"></a>以微罪故受此鱼形。<a id="a-1x"></a>既闻佛声寻忆宿命。<a id="a-1y"></a>是故思惟善心即生。<a id="a-1z"></a>此明五百贾人但一心念佛。<a id="a-20"></a>暂称名号。<a id="a-21"></a>即得解脱弥天之难。<a id="a-22"></a>况复受持念佛三昧。<a id="a-23"></a>令重罪得薄。<a id="a-24"></a>薄者令灭。<a id="a-25"></a>足以为验也。</p>
  <p data-pb></p>
  <h2 id="a26">（二六）</h2>
  <p id="a27">有屠儿。<a id="a-28"></a>诣阿阇世王所乞求一愿。<a id="a-29"></a>王曰。<a id="a-2A"></a>汝求何愿。<a id="a-2B"></a>答曰。<a id="a-2C"></a>节会之际宜须屠杀。<a id="a-2D"></a>王见赐我当尽为之。<a id="a-2E"></a>王曰。<a id="a-2F"></a>屠杀之事人所不乐。<a id="a-2G"></a>汝何故乐求之。<a id="a-2H"></a>答曰。<a id="a-2I"></a>我昔为贫人。<a id="a-2J"></a>因屠羊之肆。<a id="a-2K"></a>以自生活。<a id="a-2L"></a>由是之故得生四天王上。<a id="a-2M"></a>尽彼天寿来生人中。<a id="a-2N"></a>续复屠羊。<a id="a-2O"></a>命终之后生第二天上。<a id="a-2P"></a>如是六反屠羊。<a id="a-2Q"></a>因是事故遍生六天中。<a id="a-2R"></a>受福无量。<a id="a-2S"></a>以是故今从王乞一愿。<a id="a-2T"></a>王曰。<a id="a-2U"></a>设如汝语何以知之。<a id="a-2V"></a>答曰。<a id="a-2W"></a>我识宿命。<a id="a-2X"></a>王闻不信谓是妄语。<a id="a-2Y"></a>如此下贱之人何能识宿命耶。<a id="a-2Z"></a>后便问佛。<a id="a-2a"></a>佛答曰。<a id="a-2b"></a>实如其言非妄语也。<a id="a-2c"></a>此人先世曾值辟支佛。<a id="a-2d"></a>见佛欢喜至心谛观。<a id="a-2e"></a>仰视其首俯察其足。<a id="a-2f"></a>善心即生。<a id="a-2g"></a>缘是功德故得生六天。<a id="a-2h"></a>人间六返自识宿命。<a id="a-2i"></a>以福熟故得人天六返。<a id="a-2j"></a>罪未熟故未得受苦。<a id="a-2k"></a>毕此身方当入地狱受屠羊之罪。<a id="a-2l"></a>地狱罪毕当生羊中一一偿之。<a id="a-2m"></a>此人识宿命浅。<a id="a-2n"></a>唯见六天中事。<a id="a-2o"></a>不及过去第七身故。<a id="a-2p"></a>便谓屠羊即是生天因也。<a id="a-2q"></a>如是但识宿命。<a id="a-2r"></a>非通非明也。<a id="a-2s"></a>是以修功德者必发愿。<a id="a-2t"></a>勿便孟浪使果报不明。<a id="a-2u"></a>此可为验矣。</p>
  <p data-pb></p>
  <h2 id="a2v">（二七）</h2>
  <p id="a2w">难白佛。<a id="a-2x"></a>佛生王家。<a id="a-2y"></a>坐于树下念道六年。<a id="a-2z"></a>得佛如是为易得耳。<a id="a-30"></a>佛告阿难。<a id="a-31"></a>昔有长者。<a id="a-32"></a>居甚大富众宝备具。<a id="a-33"></a>唯无赤真珠以为不足。<a id="a-34"></a>便将人入海采珠。<a id="a-35"></a>经历险阻乃到宝处。<a id="a-36"></a>刺身出血油囊裹之悬着海底。<a id="a-37"></a>珠蛤闻血香唼食之。<a id="a-38"></a>乃得出蚌。<a id="a-39"></a>剖蚌出珠。<a id="a-3A"></a>采之三年方得一佩。<a id="a-3B"></a>发还到海边。<a id="a-3C"></a>同伴见其得好宝。<a id="a-3D"></a>欲共图之。<a id="a-3E"></a>俱行取水。<a id="a-3F"></a>众人推着井中覆之而去。<a id="a-3G"></a>堕在井底久。<a id="a-3H"></a>其人见有师子从傍穴来饮水。<a id="a-3I"></a>其人复惶怖。<a id="a-3J"></a>师子去后寻孔而出还到本土。<a id="a-3K"></a>其伴归到家。<a id="a-3L"></a>呼曰。<a id="a-3M"></a>卿得吾一佩无人知兼欲见害。<a id="a-3N"></a>卿可密尽相还。<a id="a-3O"></a>吾终不言卿也。<a id="a-3P"></a>其人怖懅尽还其珠。<a id="a-3Q"></a>珠主得已持还。<a id="a-3R"></a>家有两儿着珠共戏。<a id="a-3S"></a>共相问曰。<a id="a-3T"></a>此珠出生何处。<a id="a-3U"></a>一儿曰。<a id="a-3V"></a>生我囊中。<a id="a-3W"></a>一儿曰。<a id="a-3X"></a>生室瓮中。<a id="a-3Y"></a>父见笑之。<a id="a-3Z"></a>妇曰何笑。<a id="a-3a"></a>答曰。<a id="a-3b"></a>吾取此珠勤苦乃尔。<a id="a-3c"></a>小儿依我得之不识本末。<a id="a-3d"></a>谓生瓮中。<a id="a-3e"></a>佛告阿难。<a id="a-3f"></a>汝但见我成佛。<a id="a-3g"></a>不知我从无</p>
  <p data-pb></p>
  <h2 id="a3h">（二八）</h2>
  <p id="a3i">有导师入海采宝。<a id="a-3j"></a>时有五百人追之共行。<a id="a-3k"></a>导师谓曰。<a id="a-3l"></a>海中有五难。<a id="a-3m"></a>一者激流。<a id="a-3n"></a>二者洄波。<a id="a-3o"></a>三者大鱼。<a id="a-3p"></a>四者女鬼。<a id="a-3q"></a>五者醉果。<a id="a-3r"></a>能度此难乃可共行。<a id="a-3s"></a>众人要讫乘风入海到宝渚各行采宝。<a id="a-3t"></a>一人不胜果香食之。<a id="a-3u"></a>一醉七日。<a id="a-3v"></a>众人宝足颿风已到。<a id="a-3w"></a>欲严还出鸣鼓集人。<a id="a-3x"></a>一人不满四布求之。<a id="a-3y"></a>见卧树下醉未曾醒。<a id="a-3z"></a>共扶来还析树枝拄之。<a id="a-40"></a>共归还国。<a id="a-41"></a>家门闻喜悉来迎逆。<a id="a-42"></a>醉者见无所得独甚愁戚。<a id="a-43"></a>醉人不乐拄扙入市。<a id="a-44"></a>市人求价。<a id="a-45"></a>乃至二万两金。<a id="a-46"></a>其人与之。<a id="a-47"></a>问杖有何德。<a id="a-48"></a>曰此为树宝。<a id="a-49"></a>捣烧此杖熏诸瓦石悉成珍宝。<a id="a-4A"></a>其人反求之。<a id="a-4B"></a>少许持归试验果如其言。<a id="a-4C"></a>所可熏蒸悉成众宝。<a id="a-4D"></a>喻曰。<a id="a-4E"></a>导师者。<a id="a-4F"></a>谓菩萨也。<a id="a-4G"></a>五难者。<a id="a-4H"></a>谓五阴也。<a id="a-4I"></a>宝渚者。<a id="a-4J"></a>谓般若七财也。<a id="a-4K"></a>醉者。<a id="a-4L"></a>从心懈废也。<a id="a-4M"></a>折取宝树枝者。<a id="a-4N"></a>谓自修励。<a id="a-4O"></a>更兴精进。<a id="a-4P"></a>熏瓦石成宝者。<a id="a-4Q"></a>谓以经道熏诸恶行悉成法器也。</p>
  <p data-pb></p>
  <h2 id="a4R">（二九）</h2>
  <p id="a4S">山中有两沙门。<a id="a-4T"></a>闲居行道得六通。<a id="a-4U"></a>去之不远有一师子生二子。<a id="a-4V"></a>稍稍长大。<a id="a-4W"></a>师子母欲行。<a id="a-4X"></a>心念惟道德二慈可以委命。<a id="a-4Y"></a>即语欲行来。<a id="a-4Z"></a>二子尚小恐人伤害。<a id="a-4a"></a>欲寄道人惟蒙慈护。<a id="a-4b"></a>自当来视道人许之。<a id="a-4c"></a>师子行还。<a id="a-4d"></a>见子附道人复舍而行。<a id="a-4e"></a>道人分卫还余食共食之。<a id="a-4f"></a>每见道人还喜行迎。<a id="a-4g"></a>道人后行。<a id="a-4h"></a>猎师遇之。<a id="a-4i"></a>师子子迸走入草。<a id="a-4j"></a>猎师依凭道人。<a id="a-4k"></a>便着室中袈裟。<a id="a-4l"></a>入草擒之。<a id="a-4m"></a>师子谓是道人。<a id="a-4n"></a>即出赴之。<a id="a-4o"></a>猎师打杀剥皮取作师子皮裘。<a id="a-4p"></a>直金千两。<a id="a-4q"></a>道人行还不见师子。<a id="a-4r"></a>坐禅观之。<a id="a-4s"></a>知为猎师所杀。<a id="a-4t"></a>即以神力夺皮来还。<a id="a-4u"></a>作褥坐上。<a id="a-4v"></a>口为咒愿。<a id="a-4w"></a>复禅观之。<a id="a-4x"></a>知当往生国中长者家作双生子。<a id="a-4y"></a>道人往诣其家。<a id="a-4z"></a>问长者何所乏。<a id="a-50"></a>曰惟患无子。<a id="a-51"></a>便报为长者求子。<a id="a-52"></a>长者大喜。<a id="a-53"></a>道人言。<a id="a-54"></a>若得子何以相报。<a id="a-55"></a>曰子长大当施为沙弥。<a id="a-56"></a>道人曰。<a id="a-57"></a>勿忘此要。<a id="a-58"></a>唯觉有娠。<a id="a-59"></a>后果双生二男。<a id="a-5A"></a>相似如一年。<a id="a-5B"></a>八九岁。<a id="a-5C"></a>道人过。<a id="a-5D"></a>二儿见自然欢喜。<a id="a-5E"></a>道人谓长者曰。<a id="a-5F"></a>识本誓不。<a id="a-5G"></a>长者不敢违誓。<a id="a-5H"></a>便以二子施沙门。<a id="a-5I"></a>沙门将入山学。<a id="a-5J"></a>未久亦得阿罗汉。<a id="a-5K"></a>亦恒自坐故皮上。<a id="a-5L"></a>日日入禅自观。<a id="a-5M"></a>便见己前身皮。<a id="a-5N"></a>各起礼谢。<a id="a-5O"></a>师恩力乃令我等得道。<a id="a-5P"></a>皆是慈念之力。<a id="a-5Q"></a>禽兽善心犹尚解脱。<a id="a-5R"></a>何况志情发于善愿。<a id="a-5S"></a>而不解脱也。</p>
  <p data-pb></p>
  <h2 id="a5T">（三○）</h2>
  <p id="a5U">有屠儿。<a id="a-5V"></a>欲供养道人。<a id="a-5W"></a>以其恶故而无往者。<a id="a-5X"></a>后见一新学沙门威仪详序。<a id="a-5Y"></a>请归饭食种种肴膳。<a id="a-5Z"></a>食讫还请此道人。<a id="a-5a"></a>愿终身在我家食。<a id="a-5b"></a>道人即便受之。<a id="a-5c"></a>玩习既久切见在其前杀生。<a id="a-5d"></a>不敢呵之积有年岁。<a id="a-5e"></a>后屠儿父死作河中鬼。<a id="a-5f"></a>以刀割身即复还复。<a id="a-5g"></a>道人渡河。<a id="a-5h"></a>鬼捉船曰。<a id="a-5i"></a>没此道人着河中乃可得去。<a id="a-5j"></a>船人怖曰。<a id="a-5k"></a>鬼言吾家昔日供养此道人。<a id="a-5l"></a>积年不呵我杀生。<a id="a-5m"></a>今受此殃恚故欲耳。<a id="a-5n"></a>船人曰。<a id="a-5o"></a>杀生尚受此殃。<a id="a-5p"></a>况乎道人。<a id="a-5q"></a>鬼曰。<a id="a-5r"></a>我知尔恚故耳。<a id="a-5s"></a>若能为我布施作福呼名咒愿。<a id="a-5t"></a>我便相放。<a id="a-5u"></a>船人尽许为作福。<a id="a-5v"></a>鬼便放之。<a id="a-5w"></a>道人即为鬼作会呼名咒愿。<a id="a-5x"></a>余人次复为作会。<a id="a-5y"></a>诣河中呼鬼曰。<a id="a-5z"></a>卿得福未。<a id="a-60"></a>鬼曰即得。<a id="a-61"></a>无复苦痛。<a id="a-62"></a>船人曰。<a id="a-63"></a>明日当为卿作福。<a id="a-64"></a>得自来不。<a id="a-65"></a>鬼曰得耳。<a id="a-66"></a>鬼旦化作婆罗门像来。<a id="a-67"></a>手自供养。<a id="a-68"></a>自受咒愿。<a id="a-69"></a>上座为说经。<a id="a-6A"></a>鬼即得须陀洹道。<a id="a-6B"></a>欢喜而去。<a id="a-6C"></a>是以主客之宜理有谏正。<a id="a-6D"></a>虽堕恶道故有善缘。<a id="a-6E"></a>可谓善知识者是大因缘也。</p>
  <p data-pb></p>
  <h2 id="a6F">（三一）</h2>
  <p id="a6G">有贾客。<a id="a-6H"></a>入海采宝。<a id="a-6I"></a>逢大龙神举船欲翻。<a id="a-6J"></a>诸人恐怖。<a id="a-6K"></a>龙曰。<a id="a-6L"></a>汝等颇游行彼国不。<a id="a-6M"></a>报言。<a id="a-6N"></a>曾行过之。<a id="a-6O"></a>龙与一大卵如五升瓶。<a id="a-6P"></a>汝持此卵埋彼国市中大树下。<a id="a-6Q"></a>若不尔者后当杀汝。<a id="a-6R"></a>其人许之。<a id="a-6S"></a>后过彼国埋卵着市中大树下。<a id="a-6T"></a>从是以后。<a id="a-6U"></a>国多灾疾疫气。<a id="a-6V"></a>国王召道术占之。<a id="a-6W"></a>云有蟒卵在国中。<a id="a-6X"></a>故令有灾疫。<a id="a-6Y"></a>辄推掘烧之。<a id="a-6Z"></a>病悉除愈。<a id="a-6a"></a>贾客人后入海。<a id="a-6b"></a>故见龙神重问事状。<a id="a-6c"></a>贾人曰。<a id="a-6d"></a>昔如神教埋卵市中。<a id="a-6e"></a>国中多有疾疫。<a id="a-6f"></a>王召梵志占之。<a id="a-6g"></a>推得焚烧病者悉除。<a id="a-6h"></a>神曰。<a id="a-6i"></a>恨不</p>
  <p data-pb></p>
  <h2 id="a6j">（三二）</h2>
  <p id="a6k">波罗奈国有五百盲人。<a id="a-6l"></a>周行乞索。<a id="a-6m"></a>值世饥俭无所得。<a id="a-6n"></a>自共议曰。<a id="a-6o"></a>佛在舍卫教人惠施。<a id="a-6p"></a>当诣彼国可得济命。<a id="a-6q"></a>各曰。<a id="a-6r"></a>当雇一人牵吾等到彼。<a id="a-6s"></a>五百盲人各许一银钱。<a id="a-6t"></a>其人即许将到彼国。<a id="a-6u"></a>便尔进路。<a id="a-6v"></a>受雇者语诸盲人曰。<a id="a-6w"></a>此下道险。<a id="a-6x"></a>卿等各以钱付我。<a id="a-6y"></a>若逢寇贼我当藏之。<a id="a-6z"></a>盲人尽以钱付之。<a id="a-70"></a>其人得钱便尔舍去。<a id="a-71"></a>诸盲人周游数日。<a id="a-72"></a>饥渴不知道路。<a id="a-73"></a>即共同时归命于佛。<a id="a-74"></a>言佛神圣当哀我等令免此厄。<a id="a-75"></a>佛即忽然现神在前。<a id="a-76"></a>手摩盲头皆得眼明。<a id="a-77"></a>饥渴饱满。<a id="a-78"></a>五百人欢喜。<a id="a-79"></a>踊跃愿为弟子。<a id="a-7A"></a>须发即落衣钵法服。<a id="a-7B"></a>佛重为说法。<a id="a-7C"></a>皆得应真。<a id="a-7D"></a>飞随佛还诣祇洹。<a id="a-7E"></a>阿难白佛。<a id="a-7F"></a>此五百人宿命有何罪福。<a id="a-7G"></a>佛言。<a id="a-7H"></a>昔过去世有长者。<a id="a-7I"></a>雇五百人作。<a id="a-7J"></a>先取作直各散舍去。<a id="a-7K"></a>然后历世故受此厄。<a id="a-7L"></a>是时长者今担钱去者是也。<a id="a-7M"></a>债解值吾开悟今皆得道。<a id="a-7N"></a>罪福如是。<a id="a-7O"></a>是以人之造业不同。<a id="a-7P"></a>或是造业。<a id="a-7Q"></a>或是报业。<a id="a-7R"></a>不可不慎也。</p>
  <p data-pb></p>
  <h2 id="a7S">（三三）</h2>
  <p id="a7T">有二人亲亲。<a id="a-7U"></a>为知识不相违失。<a id="a-7V"></a>后一人犯罪。<a id="a-7W"></a>罪应至死。<a id="a-7X"></a>便亡走过知识。<a id="a-7Y"></a>知识不开门。<a id="a-7Z"></a>逆问卿是何人。<a id="a-7a"></a>答曰。<a id="a-7b"></a>我是知识也。<a id="a-7c"></a>有罪故来相过耳。<a id="a-7d"></a>其人语曰。<a id="a-7e"></a>缓时为亲亲。<a id="a-7f"></a>有急各自当去。<a id="a-7g"></a>不前卿也。<a id="a-7h"></a>知识大不乐。<a id="a-7i"></a>自念曰。<a id="a-7j"></a>人缓时出入行来。<a id="a-7k"></a>饮食不相舍离。<a id="a-7l"></a>云何有急。<a id="a-7m"></a>便尔相弃耶。<a id="a-7n"></a>岂是厚乎。<a id="a-7o"></a>便去欲入山。<a id="a-7p"></a>复有一善知识往过之。<a id="a-7q"></a>其人便开门藏之言。<a id="a-7r"></a>卿与我虽疏。<a id="a-7s"></a>当送卿着安隐处。<a id="a-7t"></a>便以车载珍宝。<a id="a-7u"></a>自往送到他国。<a id="a-7v"></a>当与彼王诸长者所在相闻。<a id="a-7w"></a>为作宫室。<a id="a-7x"></a>安着田宅财宝。<a id="a-7y"></a>供给与已舍还。<a id="a-7z"></a>佛尔时见此人便引为喻。<a id="a-80"></a>犯罪者。<a id="a-81"></a>喻人精神。<a id="a-82"></a>亲友者。<a id="a-83"></a>喻四大身。<a id="a-84"></a>善知识者。<a id="a-85"></a>喻三归五戒。<a id="a-86"></a>喻人将养四大。<a id="a-87"></a>饮食肴膳四事无乏。<a id="a-88"></a>无常对至当堕恶趣。<a id="a-89"></a>求其藏避须臾反闭门不前。<a id="a-8A"></a>后遇善知识。<a id="a-8B"></a>知识将至他国安着所须供给无乏喻布施持戒至身死时。<a id="a-8C"></a>福力所引送到天上。<a id="a-8D"></a>七宝宫殿服天宝衣。<a id="a-8E"></a>天百味食自然至极乐无量。<a id="a-8F"></a>是以人生世勿食自养。<a id="a-8G"></a>当割减作福。<a id="a-8H"></a>如养四大身岂有所益。<a id="a-8I"></a>知者应行之。</p>
  <p data-pb></p>
  <h2 id="a8J">（三四）</h2>
  <p id="a8K">佛般涅槃后百岁。<a id="a-8L"></a>有国王事天神。<a id="a-8M"></a>大祠祀用牛羊。<a id="a-8N"></a>猪豚犬鸡各百头。<a id="a-8O"></a>皆付厨士杀牛羊。<a id="a-8P"></a>厨士中有一优婆塞言。<a id="a-8Q"></a>我持佛戒不得杀生。<a id="a-8R"></a>厨监大恚。<a id="a-8S"></a>即白佛言欲治之。<a id="a-8T"></a>王问曰。<a id="a-8U"></a>汝故欲违我教耶当杀汝。<a id="a-8V"></a>厨士答曰。<a id="a-8W"></a>我是佛弟子受持五戒。<a id="a-8X"></a>宁自杀身不违佛教而便杀生。<a id="a-8Y"></a>若随王教犯杀者死入地狱。<a id="a-8Z"></a>巨亿万岁罪竟乃出。<a id="a-8a"></a>常当短命。<a id="a-8b"></a>持戒不缺就王诛者。<a id="a-8c"></a>死转上天。<a id="a-8d"></a>天上得福所愿自然。<a id="a-8e"></a>今假令当死。<a id="a-8f"></a>转此生身当受天上。<a id="a-8g"></a>罪福之报相去殊远。<a id="a-8h"></a>我以是故死死不犯耳。<a id="a-8i"></a>王言。<a id="a-8j"></a>与七日期。<a id="a-8k"></a>当以象蹈杀汝。<a id="a-8l"></a>若不死者语乃有实。<a id="a-8m"></a>七日之后。<a id="a-8n"></a>士尽是优婆塞。<a id="a-8o"></a>身作佛身相如佛形。<a id="a-8p"></a>以验五百象往蹈之。<a id="a-8q"></a>优婆塞如佛法。<a id="a-8r"></a>则举手五指化为五岳山。<a id="a-8s"></a>一山间有一师子出。<a id="a-8t"></a>象见师子惶怖悉皆伏地。<a id="a-8u"></a>如佛在时。<a id="a-8v"></a>王尔乃信知有佛。<a id="a-8w"></a>便罢祠祀。<a id="a-8x"></a>从此人受佛戒。<a id="a-8y"></a>臣吏人民亦皆从受戒。<a id="a-8z"></a>遂为国师。<a id="a-90"></a>贤者持戒度人如此。</p>
  <h2 id="a91">（三五）</h2>
  <p id="a92">昔佛在世时。<a id="a-93"></a>有一优婆夷。<a id="a-94"></a>朝夕诣佛供养尽虔未曾有懈。<a id="a-95"></a>佛知而问欲何志愿也。<a id="a-96"></a>便白佛言。<a id="a-97"></a>若有福报。<a id="a-98"></a>愿欲现世生四子。<a id="a-99"></a>佛便问何以索四子也。<a id="a-9A"></a>优婆夷言。<a id="a-9B"></a>若四子长大。<a id="a-9C"></a>令一人主治生贾市积聚财宝。<a id="a-9D"></a>令一人知田农畜养积聚六畜及谷。<a id="a-9E"></a>令一人求官食禄覆荫门户。<a id="a-9F"></a>欲令一人出家作沙门得道成就还度父母及一切人。<a id="a-9G"></a>求四子者正为此耳。<a id="a-9H"></a>佛言令汝得所愿。<a id="a-9I"></a>优婆夷大喜为佛作礼而去。<a id="a-9J"></a>后生一男。<a id="a-9K"></a>聪明点慧其母爱之世间无比。<a id="a-9L"></a>子后长大便问母言。<a id="a-9M"></a>慈爱何以太甚未有此比。<a id="a-9N"></a>母语子言。<a id="a-9O"></a>本愿四子。<a id="a-9P"></a>唯得汝一人。<a id="a-9Q"></a>并爱在汝许。<a id="a-9R"></a>是以尔耳。<a id="a-9S"></a>所欲之意悉向儿说。<a id="a-9T"></a>儿闻母说深感母志。<a id="a-9U"></a>便行治生。<a id="a-9V"></a>未满一年得巨亿财。<a id="a-9W"></a>次安田业畜牧盖泽牛马谷米甚无数。<a id="a-9X"></a>次行学问仕进求官取妇生男门户遂成豪之家。<a id="a-9Y"></a>复启言。<a id="a-9Z"></a>所以求四子。<a id="a-9a"></a>各知一事。<a id="a-9b"></a>今代为之。<a id="a-9c"></a>三事粗办唯少一事。<a id="a-9d"></a>得出家者甚善。<a id="a-9e"></a>慈母曰。<a id="a-9f"></a>四子之愿得具足矣。<a id="a-9g"></a>母心念言。<a id="a-9h"></a>本愿四子各付一事尚恐不办。<a id="a-9i"></a>此儿所作。<a id="a-9j"></a>过于本望。<a id="a-9k"></a>令得出家必能成道。<a id="a-9l"></a>即听出家。<a id="a-9m"></a>儿辞母向佛所求作沙门。<a id="a-9n"></a>即得具足精进。<a id="a-9o"></a>不久得阿罗汉道。<a id="a-9p"></a>还度父母及一切人。<a id="a-9q"></a>得福得道无不欢喜。<a id="a-9r"></a>是以作福发愿但在心志。<a id="a-9s"></a>无往不得也。</p>
  <h2 id="a9t">（三六）</h2>
  <p id="a9u">昔有一老母。<a id="a-9v"></a>惟有一子。<a id="a-9w"></a>得病命终。<a id="a-9x"></a>载着冢间停尸。<a id="a-9y"></a>哀感不能自胜。<a id="a-9z"></a>正有一子当以备老。<a id="a-A0"></a>而舍我死。<a id="a-A1"></a>吾用活为不能复归。<a id="a-A2"></a>当并命一处。<a id="a-A3"></a>不食不饮已四五日。<a id="a-A4"></a>佛知将五百比丘诣彼冢间。<a id="a-A5"></a>老母遥见佛来威神光奕。<a id="a-A6"></a>迷悟醉醒。<a id="a-A7"></a>前趣佛作礼住。<a id="a-A8"></a>佛告老母。<a id="a-A9"></a>何以冢间也。<a id="a-AA"></a>白言世尊。<a id="a-AB"></a>唯有一子舍我终亡。<a id="a-AC"></a>爱之情重欲共死一处。<a id="a-AD"></a>佛告老母。<a id="a-AE"></a>欲令子更活不也。<a id="a-AF"></a>母言善。<a id="a-AG"></a>曰欲得矣。<a id="a-AH"></a>佛言。<a id="a-AI"></a>索香火吾当咒愿更生。<a id="a-AJ"></a>告老母。<a id="a-AK"></a>求火宜得不死家火。<a id="a-AL"></a>于是老母便行取火。<a id="a-AM"></a>见人辄问。<a id="a-AN"></a>汝家前后颇有死者不。<a id="a-AO"></a>答言。<a id="a-AP"></a>先祖以来皆死。<a id="a-AQ"></a>过去所问之处辞皆如是。<a id="a-AR"></a>经数十家不敢取火。<a id="a-AS"></a>便还佛所。<a id="a-AT"></a>白言世尊。<a id="a-AU"></a>遍行求火无不死者。<a id="a-AV"></a>是以空还。<a id="a-AW"></a>佛告老母。<a id="a-AX"></a>天地开辟以来无生不终人之死亡后人生活亦复何喜。<a id="a-AY"></a>母独何迷索随子死也。<a id="a-AZ"></a>母意便解识无常理。<a id="a-Aa"></a>佛因尔广为说经法。<a id="a-Ab"></a>即得须陀洹道。<a id="a-Ac"></a>冢间观者数千人。<a id="a-Ad"></a>发无上正真道意也。</p>
  <h2 id="aAe">（三七）</h2>
  <p id="aAf">昔有一人两妇。<a id="a-Ag"></a>大妇无儿。<a id="a-Ah"></a>小妇生一男。<a id="a-Ai"></a>端正可爱。<a id="a-Aj"></a>其婿甚喜。<a id="a-Ak"></a>大妇心内嫉之。<a id="a-Al"></a>外徉爱念剧于亲子。<a id="a-Am"></a>儿年一岁许。<a id="a-An"></a>家中皆知大妇爱重之无复疑心。<a id="a-Ao"></a>大妇以针刺儿[(聰-耳)*頁]上令没皮肉。<a id="a-Ap"></a>儿得病啼呼不复乳哺。<a id="a-Aq"></a>家中大小皆不知所以。<a id="a-Ar"></a>七日便死。<a id="a-As"></a>大妇亦复啼哭。<a id="a-At"></a>小妇摧念啼哭昼夜不息。<a id="a-Au"></a>不复饮食垂命。<a id="a-Av"></a>后便知为大妇所伤。<a id="a-Aw"></a>便欲报仇。<a id="a-Ax"></a>行诣塔寺问诸比丘。<a id="a-Ay"></a>大德。<a id="a-Az"></a>欲求心中所愿。<a id="a-B0"></a>当修何功德。<a id="a-B1"></a>诸比丘答言。<a id="a-B2"></a>欲求所愿者。<a id="a-B3"></a>当受持八关斋。<a id="a-B4"></a>所求如意。<a id="a-B5"></a>即从比丘受八戒斋便去。<a id="a-B6"></a>却后七日便死。<a id="a-B7"></a>转身来生大妇。<a id="a-B8"></a>为女端正。<a id="a-B9"></a>大妇爱之。<a id="a-BA"></a>年一岁死。<a id="a-BB"></a>大妇端坐不食。<a id="a-BC"></a>悲咽摧感剧于小妇。<a id="a-BD"></a>如是七返。<a id="a-BE"></a>或二年或三年。<a id="a-BF"></a>或四五年。<a id="a-BG"></a>或六七年。<a id="a-BH"></a>后转端正倍胜于前。<a id="a-BI"></a>最后年十四已许人。<a id="a-BJ"></a>垂当出门即夜便卒死。<a id="a-BK"></a>大妇啼哭忧恼。<a id="a-BL"></a>不可复言不复饮食。<a id="a-BM"></a>昼夜啼哭垂泪而行。<a id="a-BN"></a>停尸棺中不肯盖之。<a id="a-BO"></a>日日看视死尸。<a id="a-BP"></a>光颜益好胜于生时。<a id="a-BQ"></a>二十余日有阿罗汉。<a id="a-BR"></a>见往欲度脱。<a id="a-BS"></a>到其其家从乞。<a id="a-BT"></a>令婢持一钵饭与之不肯取。<a id="a-BU"></a>语婢欲得见汝主人。<a id="a-BV"></a>婢还报云。<a id="a-BW"></a>欲见大家。<a id="a-BX"></a>答言。<a id="a-BY"></a>我忧愁垂死。<a id="a-BZ"></a>何能出见沙门。<a id="a-Ba"></a>汝为持物乞与令去。<a id="a-Bb"></a>婢持物与沙门。<a id="a-Bc"></a>故不肯去。<a id="a-Bd"></a>沙门言。<a id="a-Be"></a>欲见主人。<a id="a-Bf"></a>婢如是数反。<a id="a-Bg"></a>沙门不去。<a id="a-Bh"></a>妇愁忧无聊。<a id="a-Bi"></a>沙门正住不去。<a id="a-Bj"></a>乱人意不能耐之。<a id="a-Bk"></a>便言呼来。<a id="a-Bl"></a>沙门前见妇。<a id="a-Bm"></a>颜色憔悴自掩面目不复栉梳。<a id="a-Bn"></a>沙门言。<a id="a-Bo"></a>何为乃尔。<a id="a-Bp"></a>妇言。<a id="a-Bq"></a>前后生七女黠慧可爱便亡。<a id="a-Br"></a>此女最大垂当出门便复死亡。<a id="a-Bs"></a>令我忧愁沙门言栉梳头拭面。<a id="a-Bt"></a>我当语汝。<a id="a-Bu"></a>妇故哭不肯止。<a id="a-Bv"></a>沙门谓言。<a id="a-Bw"></a>汝家小妇今为所在本坐何等死。<a id="a-Bx"></a>妇闻此言意念。<a id="a-By"></a>此沙门何因知之。<a id="a-Bz"></a>意中小差。<a id="a-C0"></a>沙门语言。<a id="a-C1"></a>梳门头逮。<a id="a-C2"></a>我当为汝说之。<a id="a-C3"></a>妇即敛头讫。<a id="a-C4"></a>沙门言。<a id="a-C5"></a>小妇儿为何等死。<a id="a-C6"></a>妇闻此语默然不答。<a id="a-C7"></a>心中惭愧不敢复言。<a id="a-C8"></a>沙门言。<a id="a-C9"></a>汝杀人子。<a id="a-CA"></a>令其母愁忧懊恼死。<a id="a-CB"></a>故来为汝作子前后七反。<a id="a-CC"></a>是汝怨家。<a id="a-CD"></a>欲以忧毒杀汝。<a id="a-CE"></a>汝试往视棺中死女。<a id="a-CF"></a>知复好不。<a id="a-CG"></a>妇往视之。<a id="a-CH"></a>便尔坏烂臭不可近。<a id="a-CI"></a>问何故念之。<a id="a-CJ"></a>妇即惭愧便藏埋之。<a id="a-CK"></a>从沙门求哀欲得受戒。<a id="a-CL"></a>沙门言。<a id="a-CM"></a>明日来诣寺中。<a id="a-CN"></a>女死便作毒蛇。<a id="a-CO"></a>知妇当行受戒。<a id="a-CP"></a>于道中待之欲啮杀之。<a id="a-CQ"></a>妇行蛇遂遮前不得前去。<a id="a-CR"></a>日遂欲冥。<a id="a-CS"></a>妇大怖懅心念言。<a id="a-CT"></a>我欲至沙门许受戒。<a id="a-CU"></a>此蛇何以当我前。<a id="a-CV"></a>使我不得行。<a id="a-CW"></a>沙门知之。<a id="a-CX"></a>便往至妇所。<a id="a-CY"></a>妇见沙门大喜便前作礼。<a id="a-CZ"></a>沙门谓蛇曰。<a id="a-Ca"></a>汝后世世更作他小妇。<a id="a-Cb"></a>共相酷毒不可穷尽。<a id="a-Cc"></a>令现世间大妇一反杀儿。<a id="a-Cd"></a>汝今懊恼已七返。<a id="a-Ce"></a>汝前后过恶皆可度。<a id="a-Cf"></a>此妇今行受戒汝断其道。<a id="a-Cg"></a>汝世世当入泥犁中无有竟时。<a id="a-Ch"></a>今现蛇身何如此妇身。<a id="a-Ci"></a>蛇闻沙门语。<a id="a-Cj"></a>乃自知宿命。<a id="a-Ck"></a>烦怨诘屈。<a id="a-Cl"></a>持头着地不喘息。<a id="a-Cm"></a>思沙门语。<a id="a-Cn"></a>沙门咒愿言。<a id="a-Co"></a>今汝二人宿命更相懊恼。<a id="a-Cp"></a>罪过从此各毕。<a id="a-Cq"></a>于是世世莫复恶意相向。<a id="a-Cr"></a>二俱忏讫。<a id="a-Cs"></a>蛇即命终便生人中。<a id="a-Ct"></a>于时听沙门语。<a id="a-Cu"></a>即心开意解欢喜得须陀洹道。<a id="a-Cv"></a>便随沙门去受戒作优婆夷。<a id="a-Cw"></a>是故罪业怨对如此。<a id="a-Cx"></a>不可不慎之。</p>
  <h2 id="aCy">（三八）</h2>
  <p id="aCz">昔舍卫国一旦雨血。<a id="a-D0"></a>纵广四十里。<a id="a-D1"></a>王与群臣甚大惊怪。<a id="a-D2"></a>即召诸道术及知占候使推之知为吉凶。<a id="a-D3"></a>占者对曰。<a id="a-D4"></a>旧记有云。<a id="a-D5"></a>雨血之灾。<a id="a-D6"></a>应生人蟒毒害之物。<a id="a-D7"></a>宜推国内彰别灾祸。<a id="a-D8"></a>王曰。<a id="a-D9"></a>何以别之。<a id="a-DA"></a>知占师曰。<a id="a-DB"></a>是为人毒难可别知。<a id="a-DC"></a>试敕国中新生小儿皆送来。<a id="a-DD"></a>以一空罂使儿唾中。<a id="a-DE"></a>中有一儿唾罂即成火焰。<a id="a-DF"></a>知此儿是人蟒。<a id="a-DG"></a>议曰。<a id="a-DH"></a>此不可着人间。<a id="a-DI"></a>即徙置空隐无人之处。<a id="a-DJ"></a>国中有应死者可送与之。<a id="a-DK"></a>蟒吐毒杀之。<a id="a-DL"></a>如是前后被毒所杀七万二千人。<a id="a-DM"></a>有师子来出震吼之声。<a id="a-DN"></a>四十里内人物慑伏。<a id="a-DO"></a>所流暴害莫能制御。<a id="a-DP"></a>于是王即募国中能。<a id="a-DQ"></a>却师子者与千金。<a id="a-DR"></a>封一县。<a id="a-DS"></a>无有应者。<a id="a-DT"></a>众臣白王。<a id="a-DU"></a>唯当有人[虫*聶]能却之。<a id="a-DV"></a>即敕吏往呼人蟒。<a id="a-DW"></a>遥见师子径往住前。<a id="a-DX"></a>毒气吹师子即死。<a id="a-DY"></a>[虫*聶]烂消索国致清宁。<a id="a-DZ"></a>后时人蟒年老得病命将欲终。<a id="a-Da"></a>佛愍其罪重一堕恶道无有出期。<a id="a-Db"></a>便告舍利佛。<a id="a-Dc"></a>汝往劝之使脱重殃。<a id="a-Dd"></a>舍利弗便往其家。<a id="a-De"></a>神足来入忽然住前。<a id="a-Df"></a>人蟒隆怒念曰。<a id="a-Dg"></a>吾尚未没为人所易。<a id="a-Dh"></a>无所关白。<a id="a-Di"></a>径来住人前。<a id="a-Dj"></a>便放毒气谓能为害。<a id="a-Dk"></a>舍利弗以慈慧攘之。<a id="a-Dl"></a>光颜益好一毛不动。<a id="a-Dm"></a>三放毒气而无能害。<a id="a-Dn"></a>即知其尊。<a id="a-Do"></a>意解善念生。<a id="a-Dp"></a>便以慈心上下七反观舍利弗。<a id="a-Dq"></a>舍利弗便还精舍。<a id="a-Dr"></a>吸气人蟒命终。<a id="a-Ds"></a>当趣其日。<a id="a-Dt"></a>即天地大动。<a id="a-Du"></a>极善能动天地。<a id="a-Dv"></a>极恶亦能动。<a id="a-Dw"></a>时摩竭王即诣佛所。<a id="a-Dx"></a>稽首于地问世尊曰。<a id="a-Dy"></a>人蟒命终当趣何道。<a id="a-Dz"></a>佛言。<a id="a-E0"></a>今生第一天上。<a id="a-E1"></a>王闻佛语怪而更问佛言。<a id="a-E2"></a>大罪之人何得生天。<a id="a-E3"></a>佛言。<a id="a-E4"></a>以见舍利弗慈心七反上下视之。<a id="a-E5"></a>因是功德生第一天。<a id="a-E6"></a>福尽当生第二天上。<a id="a-E7"></a>至七反以后当得辟支佛而般涅槃。<a id="a-E8"></a>王白佛言。<a id="a-E9"></a>七万二千人罪不复偿耶。<a id="a-EA"></a>佛言。<a id="a-EB"></a>末后作辟支佛时。<a id="a-EC"></a>身当如紫磨金。<a id="a-ED"></a>时当在道边树下坐。<a id="a-EE"></a>入定意时有大军众七万余人。<a id="a-EF"></a>过见辟支佛谓是金人。<a id="a-EG"></a>即取斫破各分之。<a id="a-EH"></a>定堕手中。<a id="a-EI"></a>视之是肉。<a id="a-EJ"></a>皆还聚置而去。<a id="a-EK"></a>辟支佛因是般涅槃。<a id="a-EL"></a>今世之罪。<a id="a-EM"></a>乃尔时薄偿便毕。<a id="a-EN"></a>佛告王。<a id="a-EO"></a>遇善知识者。<a id="a-EP"></a>山积之罪可得消灭。<a id="a-EQ"></a>亦可得道。<a id="a-ER"></a>佛说是时。<a id="a-ES"></a>王及大众。<a id="a-ET"></a>皆大欢喜佛礼而去。</p>
  <h2 id="aEU">（三九）</h2>
  <p id="aEV">昔有沙门。<a id="a-EW"></a>坐在树下诵经。<a id="a-EX"></a>鸟来在树上听经。<a id="a-EY"></a>专心听经不左顾右视。<a id="a-EZ"></a>为猎师所射杀。<a id="a-Ea"></a>鸟临死时其心不乱。<a id="a-Eb"></a>魂神即生天上。<a id="a-Ec"></a>自念生所从来根源。<a id="a-Ed"></a>便识一世宿命。<a id="a-Ee"></a>既生天已。<a id="a-Ef"></a>来下散华在树下沙门上。<a id="a-Eg"></a>天人语道人曰。<a id="a-Eh"></a>蒙道人诵经恩福故。<a id="a-Ei"></a>得免此鸟身。<a id="a-Ej"></a>得为天人。<a id="a-Ek"></a>道人闻鸟语便得道迹。<a id="a-El"></a>须臾忽然不现。<a id="a-Em"></a>天人还本所。<a id="a-En"></a>师曰。<a id="a-Eo"></a>诸学道者。<a id="a-Ep"></a>临欲寿终心不乱者。<a id="a-Eq"></a>所生不堕恶道苦痛之处。<a id="a-Er"></a>便识宿命自所更来。<a id="a-Es"></a>故出经示后生也。</p>
  <h2 id="aEt">（四○）</h2>
  <p id="aEu">昔佛在世时。<a id="a-Ev"></a>出祇洹七里有一老公健饮酒。<a id="a-Ew"></a>弟子阿难往谏喻。<a id="a-Ex"></a>今佛在此宜当往见。<a id="a-Ey"></a>老公言。<a id="a-Ez"></a>我闻佛在此意欲往见佛。<a id="a-F0"></a>佛善授人五戒不得饮酒。<a id="a-F1"></a>我不得饮酒如小儿不得乳便当死。<a id="a-F2"></a>我不堪是故不往也。<a id="a-F3"></a>复行饮酒。<a id="a-F4"></a>饮酒醉暮便来归道中。<a id="a-F5"></a>脚拨掘株上便倒地。<a id="a-F6"></a>如大山崩举身皆痛。<a id="a-F7"></a>便自说言。<a id="a-F8"></a>斯痛何快乎。<a id="a-F9"></a>阿难常语我。<a id="a-FA"></a>当至佛所。<a id="a-FB"></a>我不肯随语。<a id="a-FC"></a>今身痛不可言。<a id="a-FD"></a>便语家中大小言。<a id="a-FE"></a>吾欲至佛所。<a id="a-FF"></a>家中闻之皆惊愕。<a id="a-FG"></a>公初不肯至佛所。<a id="a-FH"></a>今何缘欲往。<a id="a-FI"></a>语已便往。<a id="a-FJ"></a>在祇洹门外住。<a id="a-FK"></a>时阿难见老公来。<a id="a-FL"></a>欢喜白佛言。<a id="a-FM"></a>去祇洹七里老公已来在门外。<a id="a-FN"></a>佛言。<a id="a-FO"></a>老公不能独来。<a id="a-FP"></a>五百白象勉来耳。<a id="a-FQ"></a>阿难白佛。<a id="a-FR"></a>无五百象独来耳。<a id="a-FS"></a>佛语阿难。<a id="a-FT"></a>五百白象在公身中。<a id="a-FU"></a>于是阿难呼公。<a id="a-FV"></a>前为佛作礼白佛言。<a id="a-FW"></a>我久闻佛在此。<a id="a-FX"></a>愚痴所致不早奉觐。<a id="a-FY"></a>愿佛赦除我罪也。<a id="a-FZ"></a>佛问老公。<a id="a-Fa"></a>积五百车薪着地。<a id="a-Fb"></a>欲烧之尽。<a id="a-Fc"></a>当用几车火能烧尽耶。<a id="a-Fd"></a>老公白佛。<a id="a-Fe"></a>不用多火。<a id="a-Ff"></a>用如豆许火烧。<a id="a-Fg"></a>如弹指顷便尽。<a id="a-Fh"></a>佛复问公。<a id="a-Fi"></a>公着衣来几时。<a id="a-Fj"></a>公言。<a id="a-Fk"></a>我着衣来一岁。<a id="a-Fl"></a>佛复问公。<a id="a-Fm"></a>欲浣此衣去垢。<a id="a-Fn"></a>当几岁能尽。<a id="a-Fo"></a>公言得纯灰汁一斗浣须臾便净。<a id="a-Fp"></a>佛语公。<a id="a-Fq"></a>公之积罪如五百车薪。<a id="a-Fr"></a>复如一岁衣之垢。<a id="a-Fs"></a>老公当从佛受持五戒。<a id="a-Ft"></a>于是佛说数百言经。<a id="a-Fu"></a>豁然意解即得阿惟越致。</p>
  <h2 id="aFv">（四一）</h2>
  <p id="aFw">昔佛涅槃后百年。<a id="a-Fx"></a>有王名阿育。<a id="a-Fy"></a>大憍奢作殿舍纵广十里。<a id="a-Fz"></a>皆召诸小国画师。<a id="a-G0"></a>画师至各随意画作种种形像。<a id="a-G1"></a>罽宾北有一小国最远。<a id="a-G2"></a>送一画师后到。<a id="a-G3"></a>观壁上屋表里尽画遍。<a id="a-G4"></a>唯有门颊边五尺未画。<a id="a-G5"></a>复至仰观视诸物不知复作何物。<a id="a-G6"></a>自念我始来时过一小城。<a id="a-G7"></a>城边有池。<a id="a-G8"></a>池有莲华。<a id="a-G9"></a>见有一女端正姝好有相可中天下母。<a id="a-GA"></a>思惟已便画作城池莲华及女像讫。<a id="a-GB"></a>王至殿未入。<a id="a-GC"></a>便见此画。<a id="a-GD"></a>问谁画此耶。<a id="a-GE"></a>曰后来画师。<a id="a-GF"></a>即问汝见形作也虚作也。<a id="a-GG"></a>曰见而作非虚。<a id="a-GH"></a>王问汝为如形像作也为使好乎。<a id="a-GI"></a>曰不使好如其形耳。<a id="a-GJ"></a>乃相知此女中天下母。<a id="a-GK"></a>便遣使者索娉为皇后。<a id="a-GL"></a>使者受命迳往其国。<a id="a-GM"></a>见女父母谓言。<a id="a-GN"></a>王索贤女为皇后。<a id="a-GO"></a>女父曰。<a id="a-GP"></a>嫁当奈何。<a id="a-GQ"></a>便谓诣女夫家语。<a id="a-GR"></a>王使我索此女。<a id="a-GS"></a>道远三年乃到。<a id="a-GT"></a>云卿已取王者至尊。<a id="a-GU"></a>卿不宜惜也。<a id="a-GV"></a>当时与王。<a id="a-GW"></a>此夫是优婆塞。<a id="a-GX"></a>自思念人以财色危身。<a id="a-GY"></a>若不与者或能治人。<a id="a-GZ"></a>便以妇与使者。<a id="a-Ga"></a>去还到白王。<a id="a-Gb"></a>王见大欢喜。<a id="a-Gc"></a>即拜为皇后。<a id="a-Gd"></a>得好华便悲啼。<a id="a-Ge"></a>王问何故啼。<a id="a-Gf"></a>后曰王赦我罪当说耳。<a id="a-Gg"></a>王曰为说。<a id="a-Gh"></a>后曰。<a id="a-Gi"></a>此正似我前夫香。<a id="a-Gj"></a>以故啼耳。<a id="a-Gk"></a>王恚曰。<a id="a-Gl"></a>汝为天下之母。<a id="a-Gm"></a>故复念贫贱。<a id="a-Gn"></a>汝是老妪当应治之。<a id="a-Go"></a>旨遣使者往录其故夫知为香不。<a id="a-Gp"></a>若不香者故当治之。<a id="a-Gq"></a>使者往问其家人。<a id="a-Gr"></a>家人曰。<a id="a-Gs"></a>此贤者失妇已。<a id="a-Gt"></a>便报父母。<a id="a-Gu"></a>行作沙门得阿罗汉道。<a id="a-Gv"></a>使者诣佛国中语言。<a id="a-Gw"></a>王欲见供养道人。<a id="a-Gx"></a>道人曰。<a id="a-Gy"></a>我亦无所有。<a id="a-Gz"></a>复见我为。<a id="a-H0"></a>使白言。<a id="a-H1"></a>王欲供养道人。<a id="a-H2"></a>道人随使去到白王。<a id="a-H3"></a>王见道人。<a id="a-H4"></a>道人身香甚于莲华。<a id="a-H5"></a>王曰。<a id="a-H6"></a>此人以香涂身。<a id="a-H7"></a>但作热汤浴之。<a id="a-H8"></a>香又更甚。<a id="a-H9"></a>复以缯其身。<a id="a-HA"></a>其身香转倍。<a id="a-HB"></a>王乃信之。<a id="a-HC"></a>问道人何缘得香乃尔。<a id="a-HD"></a>愿见告示。<a id="a-HE"></a>道人语王。<a id="a-HF"></a>吾前世时为婆罗门。<a id="a-HG"></a>行遥见人说经。<a id="a-HH"></a>我叉手欢喜一心称赞菩萨。<a id="a-HI"></a>兼以少香烧以供养。<a id="a-HJ"></a>故令得福遂至道果。</p>
  <h2 id="aHK">（四二）</h2>
  <p id="aHL">昔有父子二人共居。<a id="a-HM"></a>入山斫林。<a id="a-HN"></a>泉水有黄金。<a id="a-HO"></a>子便归求父索分。<a id="a-HP"></a>言我不用余物。<a id="a-HQ"></a>物尽与父。<a id="a-HR"></a>惟与我车牛一具米二斛荻斫各一枚。<a id="a-HS"></a>父不听之。<a id="a-HT"></a>数谏不止。<a id="a-HU"></a>父便与之言。<a id="a-HV"></a>汝莫复来归。<a id="a-HW"></a>子便入山掘泉水中金。<a id="a-HX"></a>日日终不能得。<a id="a-HY"></a>父便共相将往视之。<a id="a-HZ"></a>观如是金。<a id="a-Ha"></a>仰视山头边有金若山。<a id="a-Hb"></a>影现水中。<a id="a-Hc"></a>便上山以大木幢堕金于地。<a id="a-Hd"></a>父语儿。<a id="a-He"></a>求之法当云何。<a id="a-Hf"></a>但掘水。<a id="a-Hg"></a>何时当得。<a id="a-Hh"></a>子不晓求金者。<a id="a-Hi"></a>唯人不持五戒。<a id="a-Hj"></a>但逐听色声。<a id="a-Hk"></a>人身岂复可还得也。<a id="a-Hl"></a>父者。<a id="a-Hm"></a>唯如黠之求金者。<a id="a-Hn"></a>观如本末时。<a id="a-Ho"></a>持佛五戒加行十善生天。<a id="a-Hp"></a>人身世世不失。<a id="a-Hq"></a>后得佛道果。</p>
  <h2 id="aHr">（四三）</h2>
  <p id="aHs">昔天帝释。<a id="a-Ht"></a>与第七梵天亲善。<a id="a-Hu"></a>时梵天下至忉利天上共戏。<a id="a-Hv"></a>释愁不乐。<a id="a-Hw"></a>梵天问释。<a id="a-Hx"></a>何以不乐。<a id="a-Hy"></a>释曰。<a id="a-Hz"></a>卿见我天上人转希不。<a id="a-I0"></a>下方人无复作善者。<a id="a-I1"></a>皆入恶道中无复生上者。<a id="a-I2"></a>天人下生人间转复不还。<a id="a-I3"></a>我故愁耳。<a id="a-I4"></a>梵天语释。<a id="a-I5"></a>卿便死化。<a id="a-I6"></a>作一师子极令威势。<a id="a-I7"></a>我当化作婆罗门。<a id="a-I8"></a>共下到阎浮提。<a id="a-I9"></a>教授天下使为善。<a id="a-IA"></a>为善死皆生天。<a id="a-IB"></a>便各随所化下到一国。<a id="a-IC"></a>师子在城门中言。<a id="a-ID"></a>我欲得人啖。<a id="a-IE"></a>国人见之无不惶怖。<a id="a-IF"></a>叩头求哀终不肯去。<a id="a-IG"></a>化婆罗门语国人言。<a id="a-IH"></a>此师子恶与罪人应死者三十人。<a id="a-II"></a>自当去也。<a id="a-IJ"></a>王便出狱囚应死者三十人与师子。<a id="a-IK"></a>师子得人驱着前去到深山中。<a id="a-IL"></a>未啖之顷化天语诸人。<a id="a-IM"></a>卿等能持五戒念十善道。<a id="a-IN"></a>身口意相应者此师子便不啖人。<a id="a-IO"></a>诸人言。<a id="a-IP"></a>我等当死。<a id="a-IQ"></a>此何足言能持耳。<a id="a-IR"></a>便从化人受戒。<a id="a-IS"></a>师子便不啖。<a id="a-IT"></a>师子言置令去。<a id="a-IU"></a>虽尔我知汝心。<a id="a-IV"></a>若不持佛五戒者。<a id="a-IW"></a>我故当啖汝。<a id="a-IX"></a>尔三十人还国。<a id="a-IY"></a>国人见皆惊。<a id="a-IZ"></a>问曰。<a id="a-Ia"></a>卿那得还耶。<a id="a-Ib"></a>答曰有一人教我等受佛五戒。<a id="a-Ic"></a>师子便不复啖我。<a id="a-Id"></a>故我得来归耳。<a id="a-Ie"></a>师子复住城门中。<a id="a-If"></a>国人大惶怖。<a id="a-Ig"></a>皆从三十人受五戒。<a id="a-Ih"></a>师子便去复到一国。<a id="a-Ii"></a>如是周遍八万诸国。<a id="a-Ij"></a>皆使为善。<a id="a-Ik"></a>死者生天。<a id="a-Il"></a>天上更大乐丰盛饶人。<a id="a-Im"></a>菩萨方便度人如是。<a id="a-In"></a>自到作佛。<a id="a-Io"></a>佛语阿难。<a id="a-Ip"></a>释天化师子者。<a id="a-Iq"></a>我身是也。<a id="a-Ir"></a>梵天化作婆罗门者。<a id="a-Is"></a>今迦葉是也。<a id="a-It"></a>尔时助我化度天下人。<a id="a-Iu"></a>使我得佛。<a id="a-Iv"></a>我故与并坐。<a id="a-Iw"></a>报尔时恩。</p>
  <h2 id="aIx">（四四）</h2>
  <p id="aIy">昔迦葉佛时。<a id="a-Iz"></a>有王名拘旬尼。<a id="a-J0"></a>为佛建立精舍满事之。<a id="a-J1"></a>王第七女前事梵志后信事佛。<a id="a-J2"></a>梵志恶之字为僧婢。<a id="a-J3"></a>王有十梦怪而问之。<a id="a-J4"></a>梵志思梦欲陷此女。<a id="a-J5"></a>语王言。<a id="a-J6"></a>得最爱女焚烧祠天乃吉。<a id="a-J7"></a>王甚不乐。<a id="a-J8"></a>女问王曰。<a id="a-J9"></a>何以不乐。<a id="a-JA"></a>王说如是。<a id="a-JB"></a>女曰。<a id="a-JC"></a>烧吉者我分当之。<a id="a-JD"></a>问几日当祠。<a id="a-JE"></a>梵志言后七日。<a id="a-JF"></a>女白王。<a id="a-JG"></a>虽当死愿听诣佛所。<a id="a-JH"></a>使城南人尽送我出。<a id="a-JI"></a>便敕送之。<a id="a-JJ"></a>女将至佛所。<a id="a-JK"></a>说法尽得见法。<a id="a-JL"></a>日一方送。<a id="a-JM"></a>城四方面人悉见谛。<a id="a-JN"></a>复求在城中人送亦如是。<a id="a-JO"></a>六日求王及宫中官属送之。<a id="a-JP"></a>佛为说法悉皆见谛。<a id="a-JQ"></a>王乃知梵志欺诈。<a id="a-JR"></a>语梵志。<a id="a-JS"></a>汝几误杀我女。<a id="a-JT"></a>汝不为佛作沙门。<a id="a-JU"></a>当出国去。<a id="a-JV"></a>梵志不知所至。<a id="a-JW"></a>不得已悉诣佛作沙门。<a id="a-JX"></a>后得阿罗汉果。</p>
 </body>
</html>