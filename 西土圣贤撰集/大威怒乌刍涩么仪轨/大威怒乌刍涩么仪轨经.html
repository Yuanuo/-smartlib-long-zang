<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/西土圣贤撰集"/>
  <title>大威怒乌刍涩么仪轨经</title>
</head>
<body>
  <h1 class="head">大威怒乌刍涩么仪轨经</h1>
  <p class="l-js-5c">十方所有佛　　妙智悲济者</p>
  <p class="l-js-5c">常住菩提心　　是故我稽首</p>
  <p class="l-js-5c">普贤即诸佛　　受职持金刚</p>
  <p class="l-js-5c">为调伏难调　　现此明王体</p>
  <p class="l-js-5c">以其法胜故　　净与不净俱</p>
  <p class="l-js-5c">真言者先修　　最初承事法</p>
  <p class="l-js-5c">紫檀用涂地　　方圆随意成</p>
  <p class="l-js-5c">依于彼东方　　置前本尊像</p>
  <p class="l-js-5c">取二阏伽器　　香水以充足</p>
  <p class="l-js-5c">炉焚众名香　　一空器承水</p>
  <p class="l-js-5c">布在于坛内　　食或不食俱</p>
  <p class="l-js-5c">洗漱亦如是　　五轮投地礼</p>
  <p class="l-js-5c">十方佛菩萨　　方广大乘经</p>
  <p class="l-js-5c">合掌应至心　　右膝当著地</p>
  <p class="l-js-5c">多生非善业　　众罪难具陈</p>
  <p class="l-js-5c">今以诚实心　　随忏愿清净</p>
  <p class="l-js-5c">如前发愿已　　全跏或半跏</p>
  <p class="l-js-5c">兴大菩提心　　坚固无时舍</p>
  <p class="l-js-5c">名香涂手结　　佛部三昧耶</p>
  <p class="l-js-5c">二羽虚心合　　开进力微屈</p>
  <p class="l-js-5c">捻忍愿初分　　第一文背间</p>
  <p class="l-js-5c">又屈禅智头　　处其进力下</p>
  <p class="l-js-5c">第一节文侧　　以此印当心</p>
  <p class="l-js-5c">谛观如来仪　　门后真言曰</p>
  <p>唵怛他萨睹纳婆(二合)嚩野(二合引)娑嚩(二合引)诃(引)</p>
  <p class="l-js-5c">三诵总持已　　警觉诸如来</p>
  <p class="l-js-5c">光明遍触身　　业除烦恼灭</p>
  <p class="l-js-5c">后当安顶上　　散印成加持</p>
  <p class="l-js-5c">次结莲华中　　三昧耶契相</p>
  <p class="l-js-5c">二羽准前合　　戒方忍愿开</p>
  <p class="l-js-5c">进力亦如之　　若敷莲八叶</p>
  <p class="l-js-5c">安印当心上　　想观自在尊</p>
  <p class="l-js-5c">具足如本仪　　诵总持三遍</p>
  <p>唵跛娜慕(二合)纳婆(二合)嚩野(二合引)娑嚩诃(引)</p>
  <p class="l-js-5c">警觉莲华部　　圣众发光明</p>
  <p class="l-js-5c">照触行者身　　障销为我友</p>
  <p class="l-js-5c">置印于顶右　　随意而散之</p>
  <p class="l-js-5c">复结金刚甲　　三昧耶密印</p>
  <p class="l-js-5c">舒其二羽已　　右仰左覆之</p>
  <p class="l-js-5c">以其背相著　　檀钩于智度</p>
  <p class="l-js-5c">慧复与禅结　　如十股金刚</p>
  <p class="l-js-5c">约置于当心　　诵明观部主</p>
  <p>唵嚩日嚧(二合)纳婆(二合)嚩野娑嚩(二合引)诃(引)</p>
  <p class="l-js-5c">警觉金刚众　　圣者放光明</p>
  <p class="l-js-5c">照触修行人　　加持为善友</p>
  <p class="l-js-5c">于顶左散印　　二羽内相叉</p>
  <p class="l-js-5c">忍愿成峰状　　微屈其进力</p>
  <p class="l-js-5c">各近中峰侧　　禅智并而舒</p>
  <p class="l-js-5c">三股行已成　　印额右肩上</p>
  <p class="l-js-5c">左肩心亦尔　　其后加于喉</p>
  <p class="l-js-5c">印已成护身　　皆诵后明句</p>
  <p>唵嚩日啰(二合引)只儞(二合)钵啰(二合)捻跛哆(二合)野娑嚩(二合引)诃(引)</p>
  <p class="l-js-5c">威光发炽盛　　魔党不能侵</p>
  <p class="l-js-5c">二羽各虚拳　　禅智捻余指</p>
  <p class="l-js-5c">开右拳握左　　进度直如峰</p>
  <p class="l-js-5c">举类于其头　　大心真言曰</p>
  <p>唵(一)嚩日啰(二合引)俱噜(二合)驮(二)摩诃么啰(三)诃曩娜诃跛者(四)尾驮望娑(二合)乌抠瑟么(二合)驮(五)吽(六)泮吒(半音)</p>
  <p class="l-js-5c">如是三遍毕　　已首同本尊</p>
  <p class="l-js-5c">屈头契进峰　　入掌舒力度</p>
  <p>逐成顶契相</p>
  <p>唵(一)入嚩(二合)攞(二)入嚩(二合)攞(三)萨嚩怒瑟碱(二合四)娑担(二合)娑也(五)娑担(二合)娑也(六)努逻远啰(二合七)努瑟碱(二合八)儞嚩啰也(九)讫叉(二合十)啰讫叉(二合)[牟*含](十一)娑嚩(二合引)诃(引)</p>
  <p class="l-js-5c">三遍称诵之　　亦同本尊顶</p>
  <p class="l-js-5c">如前二契相　　进力皆屈之</p>
  <p class="l-js-5c">相捻势如环　　即成五处甲</p>
  <p>唵(一)萨嚩伽阎(二)摩诃帝髯(三)嚩日啰(二合)舍抳(四)嚩日啰(二合引)播舍(上五)摩那钵啰(二合)尾舍(六)萨嚩努瑟碱(二合七)娑担(二合)婆也(八)娑担(二合)婆也(九)吽泮吒(吒半音呼)</p>
  <p class="l-js-5c">内叉其二羽　　开掌诸广舒</p>
  <p class="l-js-5c">合檀慧成峰　　微屈禅智节</p>
  <p class="l-js-5c">半舍进力侧　　近申普焰成</p>
  <p class="l-js-5c">诵大心真言　　当胸安其印</p>
  <p class="l-js-5c">三遍持明句　　心同于本尊</p>
  <p class="l-js-5c">改甲进力环　　极舒自相合</p>
  <p class="l-js-5c">如针名捧印　　诵其后真言</p>
  <p>唵(引)俱噜(二合)驮曩吽(引)惹(入)</p>
  <p class="l-js-5c">普焰契又陈　　禅智成针状</p>
  <p class="l-js-5c">真言用根本　　名独股金刚</p>
  <p>唵吽发吒(吒半音呼)发发邬仡啰(二合)戍攞播宁吽吽吽发发发唵扰羝宁啰曩(二合)娜吽吽吽发发发唵唵唵摩诃么攞娑嚩(二合引)诃(引)</p>
  <p class="l-js-5c">本尊遍入身　　即同大力体</p>
  <p class="l-js-5c">坚持其地故　　当同金刚橛</p>
  <p class="l-js-5c">戒度方慧间　　忍亦屈愿力</p>
  <p class="l-js-5c">亦复入檀戒　　愿处忍进中</p>
  <p class="l-js-5c">余度皆直舒　　相合成三股</p>
  <p class="l-js-5c">用禅智柱地　　一掣一称明</p>
  <p>唵枳里枳里。嚩日啰(二合引)嚩日哩(二合)勃(引)满驮满驮吽发吒(吒字半音呼)</p>
  <p class="l-js-5c">下至金刚轮　　坚固无能坏</p>
  <p class="l-js-5c">准前橛为本　　禅智度极开</p>
  <p>直坚即成[圹-黄+((乏-之+土)/回)]　　三转诵明曰</p>
  <p>唵娑啰娑啰嚩日啰(二合引)钵啰(二合引)迦(引)啰吽发吒(吒音半呼)</p>
  <p class="l-js-5c">谛想所居地　　澄澈大海生</p>
  <p class="l-js-5c">诵次后真言　　七遍当成就</p>
  <p>唵尾么卢娜地娑嚩(二合引)诃(引)</p>
  <p class="l-js-5c">次应想其海　　涌大须弥山</p>
  <p class="l-js-5c">复诵此真言　　经七遍方止</p>
  <p>唵婀者攞泮。</p>
  <p class="l-js-5c">又想宝山上　　师子座庄严</p>
  <p class="l-js-5c">其明如后称　　亦复七遍止</p>
  <p>唵婀者攞末[口*(隶-木+士)]娑嚩(二合引)诃(引)</p>
  <p class="l-js-5c">师子法座上　　百千叶宝莲</p>
  <p class="l-js-5c">香洁盛敷荣　　诵此密言曰</p>
  <p>唵迦么攞娑嚩(二合引)诃(引)</p>
  <p class="l-js-5c">于彼莲台里　　楼阁众宝成</p>
  <p class="l-js-5c">悬以妙缯幡　　矜羯尼为网</p>
  <p class="l-js-5c">真言如后诵　　七遍想随成</p>
  <p>那莫萨嚩怛他蘖帝毗逾(二合)尾湿嚩(二合)慕契毗药(二合)萨嚩他欠(平)邬娜誐帝娑颇(二合)啰系[牟*含]誐娜剑娑嚩(二合)贺。</p>
  <p class="l-js-5c">次复执香炉　　诵治路明曰</p>
  <p>唵苏悉地羯哩入嚩(二合)里多(去)难多暮多入嚩(二合)攞入嚩(二合)攞满驮满驮诃曩吽发吒(吒字半音呼)</p>
  <p class="l-js-5c">空中有关键　　及障难皆除</p>
  <p class="l-js-5c">次结宝辂印　　邀迎诸圣者</p>
  <p class="l-js-5c">单已并眷属　　随意奉请之</p>
  <p class="l-js-5c">二羽当内叉　　进力舒相拄</p>
  <p class="l-js-5c">禅智捻进力　　根侧第一文</p>
  <p class="l-js-5c">其腕当极开　　指背互著掌</p>
  <p class="l-js-5c">诵真言三遍　　七宝辂车成</p>
  <p>唵睹噜睹噜吽。</p>
  <p class="l-js-5c">念至本尊居　　阿拏迦嚩底</p>
  <p class="l-js-5c">想乘辂车已　　次当奉请之</p>
  <p class="l-js-5c">准前宝辂车　　忍愿禅智拨</p>
  <p class="l-js-5c">向内成请契　　真言如后诵</p>
  <p>曩么悉底哩(三合)野地尾(二合)迦(引)南萨嚩怛他蘖哆南唵嚩日[口*朗](二合)儗娘(二合)野迦啰洒(二合)野曀系曳(二合)呬(若奉送即除)薄誐挽娑嚩(二合引)贺。</p>
  <p class="l-js-5c">圣者升宝车　　金刚驾御至</p>
  <p class="l-js-5c">当以部主契　　请降入道场</p>
  <p class="l-js-5c">二羽内相叉　　禅入进力间</p>
  <p class="l-js-5c">成拳竖智度　　每招诵后明</p>
  <p>唵嚩日啰(二合引)特力(二合)曀系曳(二合)呬婆誐挽嚩日啰(二合引)时力(二合若奉迎特除曀系曳加蘖绍蘖蹉)</p>
  <p class="l-js-5c">奉契又当施　　次舒忍愿度</p>
  <p class="l-js-5c">自与进力并　　右居上相交</p>
  <p class="l-js-5c">智股徐动之　　翦除诸障者</p>
  <p class="l-js-5c">真言句如后　　三转右同施</p>
  <p>唵嚩日啰(二合)俱噜驮摩诃么攞羯啰羯啰亲那亲那吽发。</p>
  <p class="l-js-5c">次结金刚网　　禅捻进根下</p>
  <p class="l-js-5c">智亦加力度　　根侧第一文</p>
  <p class="l-js-5c">真言如后称　　墙以网弥覆</p>
  <p>唵尾塞普(二合)啰捺啰(二合)乞叉(二合)嚩日啰(二合)半惹啰吽发。</p>
  <p class="l-js-5c">大院密缝印　　二羽并而舒</p>
  <p class="l-js-5c">定以慧羽加　　直坚禅智度</p>
  <p class="l-js-5c">三周右旋已　　皆诵后真言</p>
  <p>唵诃娑懵儗儞吽泮吒(吒字半音呼)</p>
  <p class="l-js-5c">金刚墙外围　　威焰炽然住</p>
  <p class="l-js-5c">坚固界成已　　无能沮坏之</p>
  <p class="l-js-5c">当奉右膝傍　　阏伽香水器</p>
  <p class="l-js-5c">举与额齐等　　诵大心真言</p>
  <p class="l-js-5c">殷勤持献之　　成浴圣众足</p>
  <p class="l-js-5c">心所希求愿　　于此当具陈</p>
  <p class="l-js-5c">微沈空器中　　置水在本位</p>
  <p class="l-js-5c">如前莲华部　　结彼三昧耶</p>
  <p class="l-js-5c">当钩六度端　　如微敷莲势</p>
  <p class="l-js-5c">想为金刚叶　　三诵后真言</p>
  <p>唵嚩日啰(二合)味(引)啰也娑嚩(二合引)贺(引)</p>
  <p class="l-js-5c">如前运想成　　众圣俨依座</p>
  <p class="l-js-5c">次当心供养　　水陆有诸华</p>
  <p class="l-js-5c">无主所摄华　　十方尽虚界</p>
  <p class="l-js-5c">人天涂香等　　烧香灯明空</p>
  <p class="l-js-5c">伞盖及幢幡　　鼓乐歌舞妓</p>
  <p class="l-js-5c">真珠妙罗网　　悬以诸宝铃</p>
  <p class="l-js-5c">白拂与华鬘　　散妙香华等</p>
  <p class="l-js-5c">矜羯尼为网　　如意宝树王</p>
  <p class="l-js-5c">次服天厨云　　上妙美香洁</p>
  <p class="l-js-5c">楼阁宝严净　　天璎珞及冠</p>
  <p class="l-js-5c">如是供养云　　遍满虚空界</p>
  <p class="l-js-5c">诚心而运想　　又以印真言</p>
  <p class="l-js-5c">圣力所加持　　虚空库供给</p>
  <p class="l-js-5c">众圣当受用　　真实无有殊</p>
  <p class="l-js-5c">十度反相交　　右押左合掌</p>
  <p class="l-js-5c">举印案于顶　　同楼阁真言</p>
  <p class="l-js-5c">次以美言音　　金刚妙歌赞</p>
  <p>摩诃么攞也赞拏也(引)尾儞夜(二合)啰惹也难抳宁　尾曩野地哩(二合)多娘也那莫俱噜(二合)驮野缚日哩(二合)儞。</p>
  <p class="l-js-5c">戒方进力屈　　二羽虚心合</p>
  <p class="l-js-5c">屈度背相著　　遂成部母契</p>
  <p class="l-js-5c">诵明寂静意　　七遍护本尊</p>
  <p>唵矩懒驮哩满驮满驮吽发吒(吒字半音呼)</p>
  <p class="l-js-5c">珠蟠合掌中　　诵大心七遍</p>
  <p class="l-js-5c">智方息相捻　　禅戒亦复然</p>
  <p class="l-js-5c">余度皆直舒　　进捻于忍背</p>
  <p class="l-js-5c">力亦附愿上　　二环用承珠</p>
  <p class="l-js-5c">思惟己心中　　皎白如满月</p>
  <p class="l-js-5c">分明住观已　　想部母真议</p>
  <p class="l-js-5c">所持之密言　　从口而流出</p>
  <p class="l-js-5c">字字皆金色　　普放无量光</p>
  <p class="l-js-5c">相继若连珠　　自行人口入</p>
  <p class="l-js-5c">散布月轮上　　变色随本尊</p>
  <p class="l-js-5c">焰鬘因相穿　　文句无错谬</p>
  <p class="l-js-5c">行人威武相　　称诵秘真言</p>
  <p class="l-js-5c">归命唵皆寂　　余文嗔猛意</p>
  <p class="l-js-5c">未字戒当捻　　一珠与句齐</p>
  <p class="l-js-5c">住此三昧门　　极力当持念</p>
  <p class="l-js-5c">修行将止息　　合珠于掌中</p>
  <p class="l-js-5c">如前再加持　　顶戴还本处</p>
  <p class="l-js-5c">须臾住静观　　月轮上真言</p>
  <p class="l-js-5c">义理及文词　　谛思其实相</p>
  <p class="l-js-5c">次当出定已　　真言金色光</p>
  <p class="l-js-5c">从口若连珠　　奉归部母处</p>
  <p class="l-js-5c">应作如是愿　　摄受此真言</p>
  <p class="l-js-5c">慈悲加护之　　无令功用失</p>
  <p class="l-js-5c">所得遍数者　　诵部母加持</p>
  <p class="l-js-5c">七遍以护之　　应作如是法</p>
  <p class="l-js-5c">一切有情类　　诸苦恼逼身</p>
  <p class="l-js-5c">于其菩提中　　不堪任法器</p>
  <p class="l-js-5c">我济彼等故　　非独拔己身</p>
  <p class="l-js-5c">唯愿佛世尊　　成就还遍数</p>
  <p class="l-js-5c">三部三昧契　　如初重作之</p>
  <p class="l-js-5c">次护本尊身　　用前部母印</p>
  <p class="l-js-5c">捧左阏伽器　　奉献陈所求</p>
  <p class="l-js-5c">仪式不异前　　次运心供养</p>
  <p class="l-js-5c">火院密缝印　　头上左放之</p>
  <p class="l-js-5c">诸印都解除　　当奉送众圣</p>
  <p class="l-js-5c">降入道场契　　智度外弹之</p>
  <p class="l-js-5c">又结请辂车　　圣众升其上</p>
  <p class="l-js-5c">改禅智外拨　　想归于本宫</p>
  <p class="l-js-5c">如前护己身　　随意道场外</p>
  <p class="l-js-5c">印塔当转念　　方广大乘经</p>
  <p class="l-js-5c">回助口所祈　　上中下悉地</p>
  <p class="l-js-5c">往诸触秽处　　慧羽握成拳</p>
  <p class="l-js-5c">禅度竖如峰　　护身加五处</p>
  <p class="l-js-5c">真言用捧印　　不被众魔罗</p>
  <p class="l-js-5c">此遍说运心　　加饮食尤上</p>
  <p class="l-js-5c">随办任陈布　　用大心真言</p>
  <p class="l-js-5c">欲去萎花时　　诵此秘明曰</p>
  <p>唵湿废(二合)帝摩诃湿废(二合)帝佉(去音)娜宁娑嚩(二合引)贺(引)</p>
  <p class="l-js-5c">若欲睡眠者　　以部母护身</p>
  <p class="l-js-5c">部主契真言　　用护其处所</p>
  <p class="l-js-5c">如前降入契　　智度押进傍</p>
  <p class="l-js-5c">当诵后真言　　警相当清净</p>
  <p>唵嚩日啰(二合)特力。</p>
  <p class="l-js-5c">失精及恶梦　　百遍部母明</p>
  <p class="l-js-5c">凡欲吃食时　　团食置其处</p>
  <p class="l-js-5c">所持明加护　　奉献于本尊</p>
  <p class="l-js-5c">部主前真言　　加持食乃食</p>
  <p class="l-js-5c">次陈四微妙　　仪轨当修习</p>
  <p class="l-js-5c">扇底迦寂灾　　聪明及长寿</p>
  <p class="l-js-5c">并除冤祸法　　面北交胫居</p>
  <p class="l-js-5c">竖膝右胫先　　衣服当洁白</p>
  <p class="l-js-5c">食饮香华地　　灯烛亦复然</p>
  <p class="l-js-5c">月轮布真言　　文字亦宜白</p>
  <p class="l-js-5c">先并归命诵　　三七乃除之</p>
  <p class="l-js-5c">从唵起为初　　与某甲除祸</p>
  <p>娑嚩(二合)诃最后　　本无临事加</p>
  <p class="l-js-5c">念诵以小声　　当须寂静意</p>
  <p class="l-js-5c">若作大坛者　　圆穿其炉形</p>
  <p class="l-js-5c">于中宜泥轮　　护尊忿猛相</p>
  <p class="l-js-5c">若求增长者　　名布瑟置迦</p>
  <p class="l-js-5c">五通及转轮　　宝藏轮剑杵</p>
  <p class="l-js-5c">致一切财物　　药丸眼药俱</p>
  <p class="l-js-5c">面东结跏趺　　其色皆上赤</p>
  <p class="l-js-5c">增减真言句　　如前无复殊</p>
  <p class="l-js-5c">欲称娑嚩诃　　其所求如愿</p>
  <p class="l-js-5c">小声寂静意　　护尊忿猛为</p>
  <p class="l-js-5c">大坛方穿炉　　安杵具三股</p>
  <p class="l-js-5c">若求欢爱法　　名嚩施加啰</p>
  <p class="l-js-5c">召人及天龙　　鬼神非人类</p>
  <p class="l-js-5c">面西半跏坐　　上赤增长同</p>
  <p class="l-js-5c">加减归命文　　娑嚩诃亦尔</p>
  <p class="l-js-5c">与某甲摄某　　成就愿所求</p>
  <p class="l-js-5c">持明欢喜心　　护尊寂静意</p>
  <p class="l-js-5c">并以忩猛相　　二种皆护之</p>
  <p class="l-js-5c">炉如八叶莲　　开敷具台蕊</p>
  <p class="l-js-5c">若作降伏法　　阿毗遮噜迦</p>
  <p class="l-js-5c">制鬼神恶人　　损坏三宝者</p>
  <p class="l-js-5c">左足指押右　　西面坐蹲居</p>
  <p class="l-js-5c">亦大忿怒形　　诸色上青黑</p>
  <p class="l-js-5c">心中圆明观　　变用大日轮</p>
  <p class="l-js-5c">炽盛无与俦　　发辉如猛焰</p>
  <p class="l-js-5c">除去娑嚩诃　　愿为某甲成</p>
  <p class="l-js-5c">某事吽发心　　火炉三角作</p>
  <p class="l-js-5c">独股杵置中　　真言猛励称</p>
  <p class="l-js-5c">傍人如可听　　护尊寂静意</p>
  <p class="l-js-5c">事法次当陈　　相应置本尊</p>
  <p class="l-js-5c">中间是炉位　　或于精室外</p>
  <p class="l-js-5c">炉遥对于尊　　治地二肘间</p>
  <p class="l-js-5c">形随炉口势　　筑阶高一指</p>
  <p class="l-js-5c">中量一肘穿　　深半肘成炉</p>
  <p class="l-js-5c">周缘高四指　　一寸外方作</p>
  <p class="l-js-5c">炉成如法治　　轮杵泥为之</p>
  <p class="l-js-5c">置中称其底　　瞿摩夷涂饰</p>
  <p class="l-js-5c">檀香等又施　　其色随所求</p>
  <p class="l-js-5c">阶上祥茅草　　随日匝旋布</p>
  <p class="l-js-5c">以本覆其苗　　所烧物在茅</p>
  <p class="l-js-5c">近行人右手　　二器阏伽水</p>
  <p class="l-js-5c">置茅在户边　　柴相随颊推</p>
  <p class="l-js-5c">长截十指量　　酥蜜乳酪内</p>
  <p class="l-js-5c">揾其薪两头　　半炉炽炭充</p>
  <p class="l-js-5c">投亦起威焰　　燧火勿以旧</p>
  <p class="l-js-5c">用扇非口吹　　燃炉诵后明</p>
  <p>三遍成加持</p>
  <p>唵步入嚩(二合)攞吽。</p>
  <p class="l-js-5c">火既发光焰　　当用忿怒王</p>
  <p class="l-js-5c">泻垢能净除　　秘契如是结</p>
  <p class="l-js-5c">二羽背相著　　八度以类钩</p>
  <p class="l-js-5c">转腕反相合　　成拳遍印物</p>
  <p class="l-js-5c">每触皆称诵　　次后秘真言</p>
  <p>唵枳里枳里吽颇吒(吒字半音)</p>
  <p class="l-js-5c">又当请火天　　直舒其慧羽</p>
  <p class="l-js-5c">禅横约于掌　　微以进度招</p>
  <p class="l-js-5c">每招诵后明　　三遍火天降</p>
  <p>唵曀系曳呬摩诃步多泥(去)嚩哩使(二合)儞尾惹娑多么仡俚(二合)呬(引)怛嚩(二合)护底莽(引)诃(引)啰么塞汦散儞呬睹婆嚩阿仡曩(二合)曳贺尾也迦尾也嚩(引)诃曩(引)也娑嚩(二合引)诃(引)</p>
  <p class="l-js-5c">便想入炉内　　次结三昧耶</p>
  <p class="l-js-5c">弹捻檀度初　　舒余波罗蜜</p>
  <p class="l-js-5c">直洒阏伽水　　于火成净除</p>
  <p class="l-js-5c">三洒皆诵明　　真言句如后</p>
  <p>唵阿蜜哩(二合)帝诃曩诃曩吽发吒(吒字半音呼)</p>
  <p class="l-js-5c">次以其慧羽　　右旋洒阏伽</p>
  <p class="l-js-5c">诵文殊密言　　想漱火天口</p>
  <p>唵嚩啰娜嚩日啰(二合)昙。</p>
  <p class="l-js-5c">太杓定羽执　　小者慧当持</p>
  <p class="l-js-5c">三度取名苏　　灌其大杓满</p>
  <p class="l-js-5c">慧舍小执大　　有剑等按之</p>
  <p class="l-js-5c">诵次后真言　　句终灌火上</p>
  <p>阿仡曩曳贺尾也迦尾也嚩(引)诃曩也儞波也儞波也娑嚩(二合引)贺(引)</p>
  <p class="l-js-5c">每至其诃字　　皆引声长呼</p>
  <p class="l-js-5c">空杓却按之　　其音即齐毕</p>
  <p class="l-js-5c">非加剑药类　　但灌不按杓</p>
  <p class="l-js-5c">是则祀火天　　三度皆如此</p>
  <p class="l-js-5c">依前再净火　　漱口用文殊</p>
  <p class="l-js-5c">请火天出炉　　东南方就位</p>
  <p class="l-js-5c">当设诸供养　　次请部主尊</p>
  <p class="l-js-5c">炉中远行人　　谛想依位住</p>
  <p class="l-js-5c">又念本尊入　　炉中近行人</p>
  <p class="l-js-5c">与部主相当　　二圣俨而对</p>
  <p class="l-js-5c">忿怒王泻垢　　净火漱口明</p>
  <p class="l-js-5c">如法重为之　　二羽膝间住</p>
  <p class="l-js-5c">如前祀火法　　各献三杓酥</p>
  <p class="l-js-5c">每先想己身　　本尊与部主</p>
  <p class="l-js-5c">火及剑药等　　一相无有殊</p>
  <p class="l-js-5c">五体既合同　　各以本明献</p>
  <p class="l-js-5c">如是供养已　　随求事护摩</p>
  <p class="l-js-5c">观其应所烧　　宜杓或宜手</p>
  <p class="l-js-5c">所须用杓类　　取前小者浇</p>
  <p class="l-js-5c">执已进度舒　　令顺于其柄</p>
  <p class="l-js-5c">檀戒及忍等　　共掘禅度初</p>
  <p class="l-js-5c">定羽掏其珠　　一诵一投火</p>
  <p class="l-js-5c">遍数既毕已　　如前各献珠</p>
  <p class="l-js-5c">二圣归于坛　　又诵火天祀</p>
  <p class="l-js-5c">三大杓酥毕　　依位如其初</p>
  <p class="l-js-5c">若须祀八方　　一一皆当请</p>
  <p class="l-js-5c">解界如仪送　　火天契次陈</p>
  <p class="l-js-5c">如前请召时　　进禅以相捻</p>
  <p class="l-js-5c">诵后明一遍　　火天还于宫</p>
  <p>布尔睹徒么也薄底也(二合)蘖蹉阿仡儞娑嚩(二合)婆嚩南补曩罗跛夜(二合)那也娑嚩(二合引)贺(引)</p>
  <p class="l-js-5c">如前护己身　　众魔不复扰</p>
  <p class="l-js-5c">若梦佛菩萨　　金刚诸天王</p>
  <p class="l-js-5c">婆罗门居士　　食粳米酪饭</p>
  <p class="l-js-5c">甘露乳果花　　茂林若登山</p>
  <p class="l-js-5c">履塔及楼阁　　或乘车马象</p>
  <p class="l-js-5c">白鹤孔雀王　　金翅鸟与同</p>
  <p class="l-js-5c">泛海清流水　　或腾空自在</p>
  <p class="l-js-5c">威焰遍于身　　或听法座中</p>
  <p class="l-js-5c">及诸清净事　　此皆成就应</p>
  <p class="l-js-5c">况已勿复眠　　若梦魁脍人</p>
  <p class="l-js-5c">猪驴骆驼狗　　或触或在近</p>
  <p class="l-js-5c">死尸亦复然　　恶鬼怖畏徒</p>
  <p class="l-js-5c">是障不是相　　或有妄念起</p>
  <p class="l-js-5c">违阙三昧耶　　当诵此真言</p>
  <p class="l-js-5c">以除其过患　　如前金刚杵</p>
  <p class="l-js-5c">进力改相合　　忍愿依甲傍</p>
  <p class="l-js-5c">绕上亦相拄　　真言如后诵</p>
  <p>三七障皆消　　大轮明曰</p>
  <p>娜莫悉底哩(三合)野地尾(二合)迦南怛他誐哆喃唵尾啰耳尾啰耳摩诃缚日哩(二合)萨哆萨哆娑(引)啰帝娑(引)啰帝哆啰(二合)以哆啰(二合)以尾淡末作糁伴惹儞哆啰(二合)末底悉驮蘖囇(二合)怛嚂(二合)娑嚩(二合引)诃。</p>
  <p class="l-js-5c">凡所观想时　　闭目凝心作</p>
  <p class="l-js-5c">了了分明已　　目睹道当成</p>
  <p class="l-js-5c">护世八方天　　真言如后说</p>
  <p>八方天明</p>
  <p class="l-js-5c">摩醯首罗王　　位居东北隅</p>
  <p class="l-js-5c">真言如后称　　诸天所尊奉</p>
  <p>唵噜捺啰(二合引)也娑嚩(二合引)诃(引)</p>
  <p>东方帝释位真言曰。</p>
  <p>唵设揭啰(二合引)也娑嚩(二合引)诃(引)</p>
  <p>东南方名火天真言曰。</p>
  <p>唵娜仡曩(二合)曳娑嚩(二合引)贺(引)</p>
  <p>南方阎罗天位真言曰。</p>
  <p>唵吠嚩娑嚩(二合引)哆(引)也娑嚩(二合引)贺(引)</p>
  <p>西南方罗主真言曰。</p>
  <p>唵啰乞叉(二合)娑(引)地跛多曳娑嚩(二合引)贺。</p>
  <p>西方水天位真言曰。</p>
  <p>唵冥伽舍曩也娑嚩(二合引)贺。</p>
  <p>西北方风天位真言曰。</p>
  <p>唵嚩(引)也吠娑嚩(二合引)贺。</p>
  <p>北方毗沙门天真言曰。</p>
  <p>唵药乞叉(二合)尾儞夜驮哩娑嚩(二合)贺(引)</p>
  <p class="l-js-5c">迎请八方尊　　及须供养者</p>
  <p class="l-js-5c">随其所愿事　　皆用本真言</p>
  <p class="l-js-5c">凡建曼茶罗　　及兴诸事法</p>
  <p class="l-js-5c">皆先施供养　　饮食香灯明</p>
  <p class="l-js-5c">阏伽花涂香　　物皆周匝布</p>
  <p class="l-js-5c">永无一切障　　所愿皆遂心</p>
  <p class="l-js-5c">本尊及部主　　皆用本真言</p>
  <p>序中旧云逶迤搊掷。请改为逶迤轮掷也。又下卷初心密言法中。旧云若得莽罗叶博伽得博伽称。及咄噜瑟剑苏合香也。末和芥子。以进火中一千八遍。令众人敬真言者。请改为若零陵香天竺苏合香末。和芥子油。进火中一千八遍。令人福德仪中旧脱四句请知之。诸色上青黑。心中渐圆明。变用大日轮。炽盛无与俦。发辉如猛焰。</p>
</body></html>