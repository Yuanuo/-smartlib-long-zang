<!doctype html>
<html id="z3IBWHH1F2" data-ver="2491">
 <head>
  <meta charset="utf-8">
  <meta author="慧觉">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">贤愚因缘经卷第七</h1>
  <h2 id="a2">大劫宾宁缘品第三十一</h2>
  <p id="a3">如是我闻：<a id="a-4"></a>一时，<a id="a-5"></a>佛在舍卫国祇树给孤独园。<a id="a-6"></a>尔时国王，<a id="a-7"></a>名波斯匿。</p>
  <p id="a8">于时南方有国，<a id="a-9"></a>名为金地，<a id="a-A"></a>其王字劫宾宁，<a id="a-B"></a>王有太子，<a id="a-C"></a>名摩诃劫宾宁，<a id="a-D"></a>其父崩背，<a id="a-E"></a>太子嗣位，<a id="a-F"></a>体性聪明，<a id="a-G"></a>大力勇健，<a id="a-H"></a>所统国土，<a id="a-I"></a>三万六千，<a id="a-J"></a>兵众殷炽，<a id="a-K"></a>无能敌者，<a id="a-L"></a>威风远振，<a id="a-M"></a>莫不摧伏。<a id="a-N"></a>然与中土，<a id="a-O"></a>不相交通。<a id="a-P"></a>后有商客，<a id="a-Q"></a>往到金地，<a id="a-R"></a>以四端细氎，<a id="a-S"></a>奉上彼王。<a id="a-T"></a>王纳受已，<a id="a-U"></a>问商客言：<a id="a-V"></a>此物甚好，<a id="a-W"></a>为出何处？<a id="a-X"></a>商客答曰：<a id="a-Y"></a>出于中国。<a id="a-Z"></a>王复问言：<a id="a-a"></a>其中国者，<a id="a-b"></a>号字云何？<a id="a-c"></a>商客启曰：<a id="a-d"></a>名罗悦祇，<a id="a-e"></a>又名舍卫，<a id="a-f"></a>其数众多，<a id="a-g"></a>不能具宣。<a id="a-h"></a>王复问言：<a id="a-i"></a>中国诸王，<a id="a-j"></a>以何等故，<a id="a-k"></a>不来献我？<a id="a-l"></a>商客启曰：<a id="a-m"></a>各自霸土，<a id="a-n"></a>威名相齐，<a id="a-o"></a>以是之故，<a id="a-p"></a>不来奉耳。<a id="a-q"></a>王自思惟，<a id="a-r"></a>今我力势，<a id="a-s"></a>能总威摄一切天下，<a id="a-t"></a>何缘诸王，<a id="a-u"></a>不来承贡，<a id="a-v"></a>今当加威令彼率伏。<a id="a-w"></a>复问商客：<a id="a-x"></a>中国诸王，<a id="a-y"></a>何者最大？<a id="a-z"></a>商主白言：<a id="a-10"></a>舍卫国王，<a id="a-11"></a>为最第一。</p>
  <p id="a12">尔时金地王，<a id="a-13"></a>即便遣使，<a id="a-14"></a>诣舍卫国，<a id="a-15"></a>持书示教，<a id="a-16"></a>其理委备，<a id="a-17"></a>告语其王波斯匿言：<a id="a-18"></a>我之威风，<a id="a-19"></a>遍阎浮提，<a id="a-1A"></a>卿为所恃，<a id="a-1B"></a>断绝使命，<a id="a-1C"></a>今故遣使共卿相闻，<a id="a-1D"></a>卿若卧时，<a id="a-1E"></a>闻我声者，<a id="a-1F"></a>寻应起坐，<a id="a-1G"></a>若坐闻者，<a id="a-1H"></a>寻时应立，<a id="a-1I"></a>若食闻声，<a id="a-1J"></a>应即吐哺，<a id="a-1K"></a>若沐闻声，<a id="a-1L"></a>应即握发，<a id="a-1M"></a>若住时闻，<a id="a-1N"></a>应即相趣，<a id="a-1O"></a>却后七日，<a id="a-1P"></a>与我相见，<a id="a-1Q"></a>设不如是，<a id="a-1R"></a>吾当兴兵破汝国界。</p>
  <p id="a1S">波斯匿闻，<a id="a-1T"></a>深用惊惶，<a id="a-1U"></a>即往诣佛，<a id="a-1V"></a>具白斯事。<a id="a-1W"></a>佛告王言：<a id="a-1X"></a>王还语使，<a id="a-1Y"></a>云我上更有大王。<a id="a-1Z"></a>王奉佛教，<a id="a-1a"></a>告彼使言：<a id="a-1b"></a>世有圣王，<a id="a-1c"></a>近在此间，<a id="a-1d"></a>卿可到边，<a id="a-1e"></a>传汝王命。<a id="a-1f"></a>使即时往诣于祇洹，<a id="a-1g"></a>于时世尊自变其形，<a id="a-1h"></a>作转轮王，<a id="a-1i"></a>令目连作典兵臣，<a id="a-1j"></a>七宝侍从，<a id="a-1k"></a>皆悉备有，<a id="a-1l"></a>又化祇洹，<a id="a-1m"></a>令作宝城，<a id="a-1n"></a>绕城四边，<a id="a-1o"></a>有七重堑，<a id="a-1p"></a>其间皆有七宝行树杂色莲花，<a id="a-1q"></a>不可称计，<a id="a-1r"></a>光明晃晃，<a id="a-1s"></a>照然赫发，<a id="a-1t"></a>城中宫殿，<a id="a-1u"></a>亦是众宝，<a id="a-1v"></a>王在殿上，<a id="a-1w"></a>尊严可畏。<a id="a-1x"></a>于是彼使，<a id="a-1y"></a>前入化城，<a id="a-1z"></a>既睹大王，<a id="a-20"></a>情甚惊悚，<a id="a-21"></a>自念我君，<a id="a-22"></a>无状招祸。<a id="a-23"></a>然不得已，<a id="a-24"></a>以书示之。<a id="a-25"></a>化王得书，<a id="a-26"></a>蹋著脚下，<a id="a-27"></a>告彼使言：<a id="a-28"></a>吾为大王，<a id="a-29"></a>临统四域，<a id="a-2A"></a>汝王顽迷，<a id="a-2B"></a>敢见违拒，<a id="a-2C"></a>汝速还国，<a id="a-2D"></a>致宣吾教，<a id="a-2E"></a>信至之日，<a id="a-2F"></a>驰奔来觐，<a id="a-2G"></a>卧闻当起，<a id="a-2H"></a>坐闻应立，<a id="a-2I"></a>立闻吾令便当涉道，<a id="a-2J"></a>克期七日，<a id="a-2K"></a>不得稽迟，<a id="a-2L"></a>敢违斯制，<a id="a-2M"></a>罪在不请。</p>
  <p id="a2N">使受教竟，<a id="a-2O"></a>还诣本国，<a id="a-2P"></a>具以闻见，<a id="a-2Q"></a>白金地王。<a id="a-2R"></a>王承斯问，<a id="a-2S"></a>深自咎责，<a id="a-2T"></a>合率所领诸小王辈，<a id="a-2U"></a>严办车马，<a id="a-2V"></a>欲朝大王。<a id="a-2W"></a>然有所疑，<a id="a-2X"></a>未便即路，<a id="a-2Y"></a>先遣一使白大王言：<a id="a-2Z"></a>臣所总秉，<a id="a-2a"></a>三万六千，<a id="a-2b"></a>王为当都去，<a id="a-2c"></a>将半去耶？<a id="a-2d"></a>大王还报：<a id="a-2e"></a>听半留住，<a id="a-2f"></a>但将半来。<a id="a-2g"></a>时金地王将万八千小王，<a id="a-2h"></a>同时来到，<a id="a-2i"></a>既见化王，<a id="a-2j"></a>谒拜毕已，<a id="a-2k"></a>心作是念：<a id="a-2l"></a>大王形貌，<a id="a-2m"></a>虽复胜我，<a id="a-2n"></a>力必不如。<a id="a-2o"></a>化王于时，<a id="a-2p"></a>敕典兵臣，<a id="a-2q"></a>以弓与之。<a id="a-2r"></a>金地国王，<a id="a-2s"></a>手不能胜。<a id="a-2t"></a>化王还取，<a id="a-2u"></a>以指张弓，<a id="a-2v"></a>复持与之，<a id="a-2w"></a>敕令引挽。<a id="a-2x"></a>金地国王，<a id="a-2y"></a>殊不能挽。<a id="a-2z"></a>化王复取，<a id="a-30"></a>而弹扣之，<a id="a-31"></a>三千世界，<a id="a-32"></a>皆为振动。<a id="a-33"></a>次复取箭，<a id="a-34"></a>弯弓而射，<a id="a-35"></a>离手之后，<a id="a-36"></a>化为五发，<a id="a-37"></a>其诸箭头，<a id="a-38"></a>各各皆出无数光明，<a id="a-39"></a>其光明头，<a id="a-3A"></a>皆有莲花，<a id="a-3B"></a>大如车轮，<a id="a-3C"></a>一一花上，<a id="a-3D"></a>各各皆有一转轮王，<a id="a-3E"></a>七宝具足，<a id="a-3F"></a>奋演光明，<a id="a-3G"></a>普照三千大千世界。<a id="a-3H"></a>五道众生，<a id="a-3I"></a>莫不蒙赖：</p>
  <p id="a3J">诸天境界，<a id="a-3K"></a>见其光明，<a id="a-3L"></a>及闻说法，<a id="a-3M"></a>身心清净，<a id="a-3N"></a>有得道果第二第三道者，<a id="a-3O"></a>有发无上正真道意，<a id="a-3P"></a>复有得住不退地者；<a id="a-3Q"></a>人道众生，<a id="a-3R"></a>见佛光明，<a id="a-3S"></a>及闻所说，<a id="a-3T"></a>心生踊跃，<a id="a-3U"></a>其中有得一道二道三道之者，<a id="a-3V"></a>出家入要得应真者，<a id="a-3W"></a>有发无上正真道意，<a id="a-3X"></a>得不退地，<a id="a-3Y"></a>不可称计；<a id="a-3Z"></a>饿鬼中者见佛光明，<a id="a-3a"></a>及闻所说，<a id="a-3b"></a>皆得饱满，<a id="a-3c"></a>身心清净，<a id="a-3d"></a>无诸热恼，<a id="a-3e"></a>皆生慈心，<a id="a-3f"></a>恭敬于佛，<a id="a-3g"></a>即得解脱，<a id="a-3h"></a>生人天中；<a id="a-3i"></a>畜生中者，<a id="a-3j"></a>见佛光明，<a id="a-3k"></a>贪欲瞋毒，<a id="a-3l"></a>皆得消除，<a id="a-3m"></a>痴心朦冥，<a id="a-3n"></a>寻得醒悟，<a id="a-3o"></a>皆悉欢喜，<a id="a-3p"></a>信敬于佛，<a id="a-3q"></a>即得解脱，<a id="a-3r"></a>生人天中；<a id="a-3s"></a>地狱中者，<a id="a-3t"></a>见佛光明，<a id="a-3u"></a>寒则温暖，<a id="a-3v"></a>热则清凉，<a id="a-3w"></a>苦痛之处，<a id="a-3x"></a>即得休息，<a id="a-3y"></a>身心踊跃，<a id="a-3z"></a>慈敬于佛，<a id="a-40"></a>即得解脱，<a id="a-41"></a>生人天中。</p>
  <p id="a42">尔时摩诃劫宾宁王，<a id="a-43"></a>金地诸王，<a id="a-44"></a>见斯变已，<a id="a-45"></a>其心信伏，<a id="a-46"></a>远尘离垢得法眼净，<a id="a-47"></a>万八千王，<a id="a-48"></a>一时皆然。<a id="a-49"></a>须臾之顷，<a id="a-4A"></a>佛摄神力，<a id="a-4B"></a>还复本形，<a id="a-4C"></a>诸比丘僧，<a id="a-4D"></a>前后围绕。<a id="a-4E"></a>金地王众，<a id="a-4F"></a>求索出家。<a id="a-4G"></a>佛即听许，<a id="a-4H"></a>须发自堕，<a id="a-4I"></a>袈裟在体，<a id="a-4J"></a>思惟妙法，<a id="a-4K"></a>尽得阿罗汉果。</p>
  <p id="a4L">阿难白佛：<a id="a-4M"></a>此金地王，<a id="a-4N"></a>宿种何德，<a id="a-4O"></a>生在豪尊，<a id="a-4P"></a>功德巍巍，<a id="a-4Q"></a>遭值佛世，<a id="a-4R"></a>逮成无漏？<a id="a-4S"></a>佛告阿难：<a id="a-4T"></a>众生由行，<a id="a-4U"></a>受其果报。<a id="a-4V"></a>乃往过去，<a id="a-4W"></a>有迦葉佛，<a id="a-4X"></a>般涅槃后，<a id="a-4Y"></a>有一长者，<a id="a-4Z"></a>为起塔庙，<a id="a-4a"></a>造作堂阁，<a id="a-4b"></a>四供养具。<a id="a-4c"></a>岁月渐久，<a id="a-4d"></a>而塔崩落，<a id="a-4e"></a>床褥衣食，<a id="a-4f"></a>亦复断绝。<a id="a-4g"></a>其主长者，<a id="a-4h"></a>有子比丘，<a id="a-4i"></a>便行劝化人民之类，<a id="a-4j"></a>各令减割用治斯塔，<a id="a-4k"></a>又设饮食床卧之具。<a id="a-4l"></a>诸人同心，<a id="a-4m"></a>咸共供承，<a id="a-4n"></a>因发誓愿：<a id="a-4o"></a>当来之世，<a id="a-4p"></a>富贵长寿，<a id="a-4q"></a>遭值佛世，<a id="a-4r"></a>闻法获证，<a id="a-4s"></a>行报无遗，<a id="a-4t"></a>皆令果成。<a id="a-4u"></a>佛告阿难：<a id="a-4v"></a>尔时长者子比丘者，<a id="a-4w"></a>今金地王摩诃劫宾宁是，<a id="a-4x"></a>其诸人民受道化者，<a id="a-4y"></a>今万八千诸王是也。</p>
  <p id="a4z">佛说是法，<a id="a-50"></a>众会闻者，<a id="a-51"></a>逮得道证，<a id="a-52"></a>发心不退受持至教，<a id="a-53"></a>欢喜奉行。</p>
  <p data-pb></p>
  <h2 id="a54">微妙比丘尼缘品第三十二</h2>
  <p id="a55">闻如是：<a id="a-56"></a>一时，<a id="a-57"></a>佛在舍卫国祇陀精舍。</p>
  <p id="a58">波斯匿王崩背之后，<a id="a-59"></a>太子琉璃，<a id="a-5A"></a>摄政为王，<a id="a-5B"></a>暴虐无道，<a id="a-5C"></a>驱逐醉象，<a id="a-5D"></a>蹋杀人民，<a id="a-5E"></a>不可称计。<a id="a-5F"></a>时诸贵姓妇女，<a id="a-5G"></a>见其如是，<a id="a-5H"></a>心用憔悴，<a id="a-5I"></a>不乐于俗，<a id="a-5J"></a>即共出家，<a id="a-5K"></a>为比丘尼。<a id="a-5L"></a>国中人民，<a id="a-5M"></a>见诸女人，<a id="a-5N"></a>或是释种，<a id="a-5O"></a>或是王种，<a id="a-5P"></a>尊贵端正，<a id="a-5Q"></a>国中第一，<a id="a-5R"></a>悉舍诸欲，<a id="a-5S"></a>出家为道，<a id="a-5T"></a>凡五百人，<a id="a-5U"></a>莫不叹美，<a id="a-5V"></a>竞共供养。</p>
  <p id="a5W">诸比丘尼，<a id="a-5X"></a>自相谓言：<a id="a-5Y"></a>吾等今者，<a id="a-5Z"></a>虽名出家，<a id="a-5a"></a>未服法药消淫怒痴，<a id="a-5b"></a>宁可共诣鍮兰难陀比丘尼所，<a id="a-5c"></a>谘受经法，<a id="a-5d"></a>冀获所晓。<a id="a-5e"></a>即往其所，<a id="a-5f"></a>作礼问讯，<a id="a-5g"></a>各自陈言：<a id="a-5h"></a>我等虽复为道，<a id="a-5i"></a>未获甘露，<a id="a-5j"></a>愿见开悟。<a id="a-5k"></a>时鍮兰难陀，<a id="a-5l"></a>心自念言：<a id="a-5m"></a>我今当教令其反戒，<a id="a-5n"></a>吾摄衣钵，<a id="a-5o"></a>不亦快乎。<a id="a-5p"></a>即语之曰：<a id="a-5q"></a>汝等尊贵大姓，<a id="a-5r"></a>田业七宝，<a id="a-5s"></a>象马奴婢，<a id="a-5t"></a>所须不乏，<a id="a-5u"></a>何为舍之，<a id="a-5v"></a>持佛禁戒，<a id="a-5w"></a>作比丘尼，<a id="a-5x"></a>辛苦如是，<a id="a-5y"></a>不如还家，<a id="a-5z"></a>夫妻男女，<a id="a-60"></a>共相娱乐，<a id="a-61"></a>恣意布施，<a id="a-62"></a>可荣一世。<a id="a-63"></a>诸比丘尼，<a id="a-64"></a>闻说是语，<a id="a-65"></a>心用惘然，<a id="a-66"></a>即各涕泣，<a id="a-67"></a>舍之而去。</p>
  <p id="a68">复至微妙比丘尼所，<a id="a-69"></a>前为作礼，<a id="a-6A"></a>问讯如法，<a id="a-6B"></a>即各启曰：<a id="a-6C"></a>我等在家，<a id="a-6D"></a>习俗迷久，<a id="a-6E"></a>今虽出家，<a id="a-6F"></a>心意荡逸，<a id="a-6G"></a>情欲烦炽不能自解，<a id="a-6H"></a>愿见怜愍，<a id="a-6I"></a>为我说法，<a id="a-6J"></a>开释罪盖。<a id="a-6K"></a>尔时微妙，<a id="a-6L"></a>即告之曰：<a id="a-6M"></a>汝于三世，<a id="a-6N"></a>欲问何等？<a id="a-6O"></a>诸比丘尼言：<a id="a-6P"></a>去来且置，<a id="a-6Q"></a>愿说现在，<a id="a-6R"></a>解我疑结。</p>
  <p id="a6S">微妙告曰：<a id="a-6T"></a>夫淫欲者，<a id="a-6U"></a>譬如盛火烧于山泽，<a id="a-6V"></a>蔓延滋甚，<a id="a-6W"></a>所伤弥广，<a id="a-6X"></a>人坐淫欲，<a id="a-6Y"></a>更相贼害，<a id="a-6Z"></a>日月滋长，<a id="a-6a"></a>致堕三塗，<a id="a-6b"></a>无有出期；<a id="a-6c"></a>夫乐家者，<a id="a-6d"></a>贪于合会，<a id="a-6e"></a>恩爱荣乐因缘，<a id="a-6f"></a>生老病死离别，<a id="a-6g"></a>县官之恼，<a id="a-6h"></a>转相哭恋，<a id="a-6i"></a>伤坏心肝，<a id="a-6j"></a>绝而复苏，<a id="a-6k"></a>家恋深固，<a id="a-6l"></a>心意缠缚，<a id="a-6m"></a>甚于牢狱。</p>
  <p id="a6n">我本生于梵志之家，<a id="a-6o"></a>我父尊贵，<a id="a-6p"></a>国中第一。<a id="a-6q"></a>尔时有梵志子，<a id="a-6r"></a>聪明智慧，<a id="a-6s"></a>闻我端正，<a id="a-6t"></a>即遣媒礼，<a id="a-6u"></a>娉我为妇，<a id="a-6v"></a>遂成室家，<a id="a-6w"></a>后生子息。<a id="a-6x"></a>夫家父母，<a id="a-6y"></a>转复终亡。<a id="a-6z"></a>我时妊娠，<a id="a-70"></a>而语夫言：<a id="a-71"></a>今我有娠，<a id="a-72"></a>秽污不净，<a id="a-73"></a>日月向满，<a id="a-74"></a>傥有危顿，<a id="a-75"></a>当还我家见我父母。<a id="a-76"></a>夫即言善，<a id="a-77"></a>遂便遣归。<a id="a-78"></a>至于道半，<a id="a-79"></a>身体转痛，<a id="a-7A"></a>止一树下。<a id="a-7B"></a>时夫别卧，<a id="a-7C"></a>我时夜生，<a id="a-7D"></a>污露大出，<a id="a-7E"></a>毒蛇闻臭，<a id="a-7F"></a>即来杀夫。<a id="a-7G"></a>我时夜唤数反无声，<a id="a-7H"></a>天转向晓，<a id="a-7I"></a>我自力起，<a id="a-7J"></a>往牵夫手，<a id="a-7K"></a>知被蛇毒，<a id="a-7L"></a>身体肿烂，<a id="a-7M"></a>支节解散。<a id="a-7N"></a>我时见此，<a id="a-7O"></a>即便闷绝。</p>
  <p id="a7P">时我大儿，<a id="a-7Q"></a>见父身死，<a id="a-7R"></a>失声号叫。<a id="a-7S"></a>我闻儿声，<a id="a-7T"></a>即时还苏，<a id="a-7U"></a>便取大儿，<a id="a-7V"></a>担著项上，<a id="a-7W"></a>小儿抱之，<a id="a-7X"></a>涕泣进路。<a id="a-7Y"></a>道复旷险，<a id="a-7Z"></a>绝无人民，<a id="a-7a"></a>至于中路，<a id="a-7b"></a>有一大河，<a id="a-7c"></a>既深且广，<a id="a-7d"></a>即留大儿，<a id="a-7e"></a>著于河边，<a id="a-7f"></a>先担小儿，<a id="a-7g"></a>渡著彼岸。<a id="a-7h"></a>还迎大者，<a id="a-7i"></a>儿遥见我，<a id="a-7j"></a>即来入水水便漂去，<a id="a-7k"></a>我寻追之，<a id="a-7l"></a>力不能救，<a id="a-7m"></a>浮没而去。<a id="a-7n"></a>我时即还，<a id="a-7o"></a>欲趣小儿，<a id="a-7p"></a>狼已啖讫，<a id="a-7q"></a>但见其血流离在地，<a id="a-7r"></a>我复断绝，<a id="a-7s"></a>良久乃苏。</p>
  <p id="a7t">遂进前路，<a id="a-7u"></a>逢一梵志，<a id="a-7v"></a>是父亲友，<a id="a-7w"></a>即问我言：<a id="a-7x"></a>汝从何来，<a id="a-7y"></a>困悴乃尔，<a id="a-7z"></a>我即具以所受苦毒之事告之。<a id="a-80"></a>尔时梵志，<a id="a-81"></a>怜我孤苦，<a id="a-82"></a>相对涕哭。<a id="a-83"></a>我问梵志：<a id="a-84"></a>父母亲里，<a id="a-85"></a>尽平安不？<a id="a-86"></a>梵志即答我言：<a id="a-87"></a>汝家父母大小，<a id="a-88"></a>近日失火，<a id="a-89"></a>一时死尽。<a id="a-8A"></a>我时闻之，<a id="a-8B"></a>即复闷绝，<a id="a-8C"></a>良久乃苏。</p>
  <p id="a8D">梵志怜我，<a id="a-8E"></a>将我归家，<a id="a-8F"></a>供给无乏，<a id="a-8G"></a>看视如子。<a id="a-8H"></a>时余梵志，<a id="a-8I"></a>见我端正，<a id="a-8J"></a>求我为妇，<a id="a-8K"></a>即相可适，<a id="a-8L"></a>共为室家。<a id="a-8M"></a>我复妊娠，<a id="a-8N"></a>日月已满。<a id="a-8O"></a>时夫出外，<a id="a-8P"></a>他舍饮酒，<a id="a-8Q"></a>日暮来归。<a id="a-8R"></a>我时欲产，<a id="a-8S"></a>独闭在内。<a id="a-8T"></a>时产未竟，<a id="a-8U"></a>梵志打门大唤，<a id="a-8V"></a>无人往开。<a id="a-8W"></a>梵志瞋恚，<a id="a-8X"></a>破门来入，<a id="a-8Y"></a>即见挝打，<a id="a-8Z"></a>我如事说，<a id="a-8a"></a>梵志遂怒，<a id="a-8b"></a>即取儿杀，<a id="a-8c"></a>以酥熬煎，<a id="a-8d"></a>逼我使食，<a id="a-8e"></a>我甚愁恼，<a id="a-8f"></a>不忍食之，<a id="a-8g"></a>复见挝打，<a id="a-8h"></a>食儿之后，<a id="a-8i"></a>心中酸结，<a id="a-8j"></a>自惟薄福，<a id="a-8k"></a>乃值斯人，<a id="a-8l"></a>便弃亡去。</p>
  <p id="a8m">至波罗奈，<a id="a-8n"></a>在于城外，<a id="a-8o"></a>树下坐息。<a id="a-8p"></a>时彼国中，<a id="a-8q"></a>有长者子，<a id="a-8r"></a>适初丧妇，<a id="a-8s"></a>乃于城外园中埋之，<a id="a-8t"></a>恋慕其妇，<a id="a-8u"></a>日往出城，<a id="a-8v"></a>塜上涕哭。<a id="a-8w"></a>彼时见我，<a id="a-8x"></a>即问我言：<a id="a-8y"></a>汝是何人，<a id="a-8z"></a>独坐道边？<a id="a-90"></a>我如事说，<a id="a-91"></a>复语我言：<a id="a-92"></a>今欲与汝入彼园观，<a id="a-93"></a>宁可尔不？<a id="a-94"></a>我便可之，<a id="a-95"></a>遂为夫妻。<a id="a-96"></a>经历数日，<a id="a-97"></a>时长者子，<a id="a-98"></a>得病不救，<a id="a-99"></a>奄忽寿终。<a id="a-9A"></a>时彼国法，<a id="a-9B"></a>若其生时，<a id="a-9C"></a>有所爱重，<a id="a-9D"></a>临葬之日，<a id="a-9E"></a>并埋塜中。<a id="a-9F"></a>我虽见埋，<a id="a-9G"></a>命故未绝。<a id="a-9H"></a>时有群贼，<a id="a-9I"></a>来开其塜。<a id="a-9J"></a>尔时贼帅，<a id="a-9K"></a>见我端正，<a id="a-9L"></a>即用为妇。<a id="a-9M"></a>数旬之中，<a id="a-9N"></a>复出劫盗，<a id="a-9O"></a>为主所觉，<a id="a-9P"></a>即断其头。<a id="a-9Q"></a>贼下徒众，<a id="a-9R"></a>即持死尸，<a id="a-9S"></a>而来还我，<a id="a-9T"></a>便共埋之，<a id="a-9U"></a>如国俗法，<a id="a-9V"></a>以我并埋。</p>
  <p id="a9W">时在塜中，<a id="a-9X"></a>经于三日，<a id="a-9Y"></a>诸狼豺狗，<a id="a-9Z"></a>复来开塜，<a id="a-9a"></a>欲啖死人，<a id="a-9b"></a>我复得出。<a id="a-9c"></a>重自克责：<a id="a-9d"></a>宿有何殃，<a id="a-9e"></a>旬日之间，<a id="a-9f"></a>遇斯罪苦，<a id="a-9g"></a>死而复生，<a id="a-9h"></a>当何所奉得全余命？<a id="a-9i"></a>即自念言：<a id="a-9j"></a>我昔尝闻，<a id="a-9k"></a>释氏之子，<a id="a-9l"></a>弃家学道，<a id="a-9m"></a>道成号佛，<a id="a-9n"></a>达知去来，<a id="a-9o"></a>宁可往诣身心自归。<a id="a-9p"></a>即便径往，<a id="a-9q"></a>驰趣祇洹。<a id="a-9r"></a>遥见如来，<a id="a-9s"></a>如树花茂星中之月。<a id="a-9t"></a>尔时，<a id="a-9u"></a>世尊以无漏三达，<a id="a-9v"></a>察我应度，<a id="a-9w"></a>而来迎我。<a id="a-9x"></a>我时形露，<a id="a-9y"></a>无用自蔽，<a id="a-9z"></a>即便坐地，<a id="a-A0"></a>以手覆乳。<a id="a-A1"></a>佛告阿难：<a id="a-A2"></a>汝持衣往覆彼女人。<a id="a-A3"></a>我时得衣，<a id="a-A4"></a>即便稽首世尊足下，<a id="a-A5"></a>具陈罪厄，<a id="a-A6"></a>愿见垂愍，<a id="a-A7"></a>听我为道。<a id="a-A8"></a>佛告阿难：<a id="a-A9"></a>将此女人，<a id="a-AA"></a>付瞿昙弥，<a id="a-AB"></a>令授戒法。<a id="a-AC"></a>时大爱道，<a id="a-AD"></a>即便受我，<a id="a-AE"></a>作比丘尼，<a id="a-AF"></a>即为我说四谛之要苦空非常。<a id="a-AG"></a>我闻是法，<a id="a-AH"></a>克心精进，<a id="a-AI"></a>自致应真，<a id="a-AJ"></a>达知去来，<a id="a-AK"></a>今我现世所受勤苦，<a id="a-AL"></a>难可具陈，<a id="a-AM"></a>如宿所造，<a id="a-AN"></a>毫分不差。</p>
  <p id="aAO">时诸比丘尼，<a id="a-AP"></a>重复启白：<a id="a-AQ"></a>宿有何咎，<a id="a-AR"></a>而获斯殃，<a id="a-AS"></a>唯愿说之。<a id="a-AT"></a>微妙答曰：<a id="a-AU"></a>汝等善听，<a id="a-AV"></a>乃往过去，<a id="a-AW"></a>有一长者，<a id="a-AX"></a>财富无数，<a id="a-AY"></a>无有子息，<a id="a-AZ"></a>更取小妇，<a id="a-Aa"></a>虽小家女，<a id="a-Ab"></a>端正少双，<a id="a-Ac"></a>夫甚爱念，<a id="a-Ad"></a>遂便有娠，<a id="a-Ae"></a>十月已满，<a id="a-Af"></a>生一男儿，<a id="a-Ag"></a>夫妇敬重，<a id="a-Ah"></a>视之无厌。<a id="a-Ai"></a>大妇自念：<a id="a-Aj"></a>我虽贵族，<a id="a-Ak"></a>现无子息可以继嗣，<a id="a-Al"></a>今此小儿，<a id="a-Am"></a>若其长大，<a id="a-An"></a>当领门户，<a id="a-Ao"></a>田财诸物，<a id="a-Ap"></a>尽当摄持，<a id="a-Aq"></a>我唐勤苦，<a id="a-Ar"></a>积聚财产，<a id="a-As"></a>不得自在。<a id="a-At"></a>妒心即生，<a id="a-Au"></a>不如早杀，<a id="a-Av"></a>内计已定即取铁针，<a id="a-Aw"></a>刺儿囟上，<a id="a-Ax"></a>令没不现，<a id="a-Ay"></a>儿渐稍病，<a id="a-Az"></a>旬日之间，<a id="a-B0"></a>遂便命终。<a id="a-B1"></a>小妇懊恼，<a id="a-B2"></a>气绝复苏，<a id="a-B3"></a>疑是大妇妒杀我子，<a id="a-B4"></a>即问大妇：<a id="a-B5"></a>汝之无状，<a id="a-B6"></a>怨杀我子。<a id="a-B7"></a>大妇即时，<a id="a-B8"></a>自咒誓曰：<a id="a-B9"></a>若杀汝子，<a id="a-BA"></a>使我世世夫为毒蛇所杀，<a id="a-BB"></a>有儿子者，<a id="a-BC"></a>水漂狼啖，<a id="a-BD"></a>身现生埋，<a id="a-BE"></a>自啖其子，<a id="a-BF"></a>父母大小，<a id="a-BG"></a>失火而死。<a id="a-BH"></a>何为谤我？<a id="a-BI"></a>何为谤我？<a id="a-BJ"></a>当于尔时，<a id="a-BK"></a>谓无罪福反报之殃。<a id="a-BL"></a>前所咒誓，<a id="a-BM"></a>今悉受之，<a id="a-BN"></a>无相代者。<a id="a-BO"></a>欲知尔时大妇者，<a id="a-BP"></a>则我身是。</p>
  <p id="aBQ">诸比丘尼，<a id="a-BR"></a>重复问曰：<a id="a-BS"></a>复有何庆，<a id="a-BT"></a>得睹如来，<a id="a-BU"></a>就迎之耶，<a id="a-BV"></a>得在道堂免于生死。<a id="a-BW"></a>微妙答曰：<a id="a-BX"></a>昔波罗奈国，<a id="a-BY"></a>有一大山，<a id="a-BZ"></a>名曰仙山，<a id="a-Ba"></a>其中恒有辟支佛、<a id="a-Bb"></a>声闻、<a id="a-Bc"></a>外道神仙，<a id="a-Bd"></a>无有空缺。<a id="a-Be"></a>彼时缘觉，<a id="a-Bf"></a>入城乞食。<a id="a-Bg"></a>有长者妇，<a id="a-Bh"></a>见之欢喜，<a id="a-Bi"></a>即供养之。<a id="a-Bj"></a>缘觉食已，<a id="a-Bk"></a>飞升虚空，<a id="a-Bl"></a>身出水火，<a id="a-Bm"></a>坐卧空中。<a id="a-Bn"></a>妇时见之，<a id="a-Bo"></a>即发誓言：<a id="a-Bp"></a>使我后世，<a id="a-Bq"></a>得道如是。<a id="a-Br"></a>尔时妇者，<a id="a-Bs"></a>则我身是，<a id="a-Bt"></a>缘是之故，<a id="a-Bu"></a>得见如来，<a id="a-Bv"></a>心意开解，<a id="a-Bw"></a>成罗汉道。<a id="a-Bx"></a>今日我身，<a id="a-By"></a>虽得罗汉，<a id="a-Bz"></a>恒热铁针，<a id="a-C0"></a>从顶上入，<a id="a-C1"></a>于足下出，<a id="a-C2"></a>昼夜患此，<a id="a-C3"></a>无复竟已，<a id="a-C4"></a>殃祸如是，<a id="a-C5"></a>无有朽败。</p>
  <p id="aC6">尔时五百贵姓比丘尼，<a id="a-C7"></a>闻说是法，<a id="a-C8"></a>心意悚然，<a id="a-C9"></a>观欲之本，<a id="a-CA"></a>犹如炽火，<a id="a-CB"></a>贪欲之心，<a id="a-CC"></a>永不复生，<a id="a-CD"></a>在家之苦，<a id="a-CE"></a>甚于牢狱，<a id="a-CF"></a>诸垢消尽，<a id="a-CG"></a>一时入定，<a id="a-CH"></a>成罗汉道。<a id="a-CI"></a>各共齐心，<a id="a-CJ"></a>白微妙曰：<a id="a-CK"></a>我等缠绵系著淫欲，<a id="a-CL"></a>不能自拔，<a id="a-CM"></a>今蒙仁恩，<a id="a-CN"></a>得度生死。<a id="a-CO"></a>时佛叹曰：<a id="a-CP"></a>快哉微妙，<a id="a-CQ"></a>夫为道者，<a id="a-CR"></a>能以法教，<a id="a-CS"></a>转相教成，<a id="a-CT"></a>可谓佛弟子。<a id="a-CU"></a>众会闻说，<a id="a-CV"></a>莫不欢喜，<a id="a-CW"></a>稽首奉行。</p>
  <p data-pb></p>
  <h2 id="aCX">梨耆弥七子缘品第三十三</h2>
  <p id="aCY">如是我闻：<a id="a-CZ"></a>一时，<a id="a-Ca"></a>佛在舍卫国祇树给孤独园。<a id="a-Cb"></a>尔时波斯匿王，<a id="a-Cc"></a>有一大臣，<a id="a-Cd"></a>名梨耆弥，<a id="a-Ce"></a>家居大富，<a id="a-Cf"></a>生七男儿，<a id="a-Cg"></a>为其娶妻，<a id="a-Ch"></a>已至于六，<a id="a-Ci"></a>残第七子，<a id="a-Cj"></a>当为求妇，<a id="a-Ck"></a>自思惟言：<a id="a-Cl"></a>吾年衰迈，<a id="a-Cm"></a>唯余一儿，<a id="a-Cn"></a>为之纳妇，<a id="a-Co"></a>要令殊胜。<a id="a-Cp"></a>时此长者，<a id="a-Cq"></a>有一亲厚婆罗门，<a id="a-Cr"></a>来共相见，<a id="a-Cs"></a>因议语曰：<a id="a-Ct"></a>今我欲为小儿求婚，<a id="a-Cu"></a>未能知处，<a id="a-Cv"></a>卿自昔来，<a id="a-Cw"></a>游行诸国，<a id="a-Cx"></a>今欲烦君，<a id="a-Cy"></a>为我推觅，<a id="a-Cz"></a>若见有女端正贤智，<a id="a-D0"></a>性命相宜，<a id="a-D1"></a>适我子意，<a id="a-D2"></a>乃当求之。</p>
  <p id="aD3">时婆罗门，<a id="a-D4"></a>即便然可，<a id="a-D5"></a>遍行看觅，<a id="a-D6"></a>到特叉尸利国，<a id="a-D7"></a>见有五百童女，<a id="a-D8"></a>群行游戏，<a id="a-D9"></a>采取好花，<a id="a-DA"></a>用作拂饰。<a id="a-DB"></a>此婆罗门，<a id="a-DC"></a>随逐观之。<a id="a-DD"></a>转复前行，<a id="a-DE"></a>当渡少水，<a id="a-DF"></a>诸女子辈，<a id="a-DG"></a>皆脱革屣，<a id="a-DH"></a>中有一女，<a id="a-DI"></a>独而不脱，<a id="a-DJ"></a>并屣入水。<a id="a-DK"></a>转复前行，<a id="a-DL"></a>续更有河，<a id="a-DM"></a>众女褰衣，<a id="a-DN"></a>尔乃入水，<a id="a-DO"></a>唯此一女，<a id="a-DP"></a>独并衣入。<a id="a-DQ"></a>前行林间，<a id="a-DR"></a>诸女各各上树采花，<a id="a-DS"></a>时此一女，<a id="a-DT"></a>自不上树，<a id="a-DU"></a>从他索之，<a id="a-DV"></a>得花甚多。</p>
  <p id="aDW">时婆罗门，<a id="a-DX"></a>问此女言：<a id="a-DY"></a>我有少疑，<a id="a-DZ"></a>欲得相问。<a id="a-Da"></a>其女答曰：<a id="a-Db"></a>有疑便问。<a id="a-Dc"></a>婆罗门言：<a id="a-Dd"></a>向者诸女，<a id="a-De"></a>当入水时，<a id="a-Df"></a>尽脱革屣，<a id="a-Dg"></a>汝独不脱，<a id="a-Dh"></a>有何意故？<a id="a-Di"></a>时女答言：<a id="a-Dj"></a>汝痴何甚，<a id="a-Dk"></a>所以作屣，<a id="a-Dl"></a>正用护脚；<a id="a-Dm"></a>陆地之事，<a id="a-Dn"></a>眼有所见，<a id="a-Do"></a>荆棘瓦石，<a id="a-Dp"></a>可得避之；<a id="a-Dq"></a>水底隐匿，<a id="a-Dr"></a>眼所不睹，<a id="a-Ds"></a>傥有棘刺及诸毒虫，<a id="a-Dt"></a>伤害人脚，<a id="a-Du"></a>是以不脱。</p>
  <p id="aDv">时婆罗门，<a id="a-Dw"></a>复更问言：<a id="a-Dx"></a>以何事故，<a id="a-Dy"></a>并衣入水？<a id="a-Dz"></a>时女答言：<a id="a-E0"></a>女人之身，<a id="a-E1"></a>相有好恶，<a id="a-E2"></a>褰衣入水，<a id="a-E3"></a>为人所见，<a id="a-E4"></a>相好则可，<a id="a-E5"></a>不好嗤笑，<a id="a-E6"></a>以是事故，<a id="a-E7"></a>而不褰之。</p>
  <p id="aE8">时婆罗门，<a id="a-E9"></a>复更问言：<a id="a-EA"></a>以何缘故，<a id="a-EB"></a>独不上树？<a id="a-EC"></a>女便答言：<a id="a-ED"></a>若当上树，<a id="a-EE"></a>树枝傥折，<a id="a-EF"></a>危害人身，<a id="a-EG"></a>以是事故，<a id="a-EH"></a>而不上耳。</p>
  <p id="aEI">此女即是波斯匿王弟昙摩诃羡女也，<a id="a-EJ"></a>羡昔因罪逃奔彼国，<a id="a-EK"></a>便于彼土，<a id="a-EL"></a>安家纳娶，<a id="a-EM"></a>而生斯女，<a id="a-EN"></a>字毗舍离。<a id="a-EO"></a>时婆罗门，<a id="a-EP"></a>闻女所说，<a id="a-EQ"></a>知必贤能，<a id="a-ER"></a>而问女言：<a id="a-ES"></a>汝父母在不？<a id="a-ET"></a>女答曰：<a id="a-EU"></a>在。<a id="a-EV"></a>遂逐到门，<a id="a-EW"></a>求共相见。<a id="a-EX"></a>女入白父：<a id="a-EY"></a>外有婆罗门，<a id="a-EZ"></a>欲见大人。<a id="a-Ea"></a>时昙摩诃羡便出见之，<a id="a-Eb"></a>问讯已竟，<a id="a-Ec"></a>而语之言：<a id="a-Ed"></a>向者女子，<a id="a-Ee"></a>是君女不？<a id="a-Ef"></a>答言：<a id="a-Eg"></a>是也。<a id="a-Eh"></a>为有主未？<a id="a-Ei"></a>答言：<a id="a-Ej"></a>未也。<a id="a-Ek"></a>婆罗门言：<a id="a-El"></a>舍卫国中，<a id="a-Em"></a>有一大臣，<a id="a-En"></a>字梨耆弥，<a id="a-Eo"></a>君识之不？<a id="a-Ep"></a>答言：<a id="a-Eq"></a>旧识。<a id="a-Er"></a>婆罗门言：<a id="a-Es"></a>是梨耆弥，<a id="a-Et"></a>最下小儿端正聪明，<a id="a-Eu"></a>欲求君女共为婚姻，<a id="a-Ev"></a>可得尔不？<a id="a-Ew"></a>昙摩诃羡言：<a id="a-Ex"></a>彼是豪姓，<a id="a-Ey"></a>本与匹偶，<a id="a-Ez"></a>苟其欲得，<a id="a-F0"></a>情在无违。<a id="a-F1"></a>已蒙许可，<a id="a-F2"></a>便共克日。</p>
  <p id="aF3">尔时有伴，<a id="a-F4"></a>往舍卫国。<a id="a-F5"></a>时婆罗门，<a id="a-F6"></a>即作书疏与梨耆弥，<a id="a-F7"></a>陈说事状。<a id="a-F8"></a>长者闻已，<a id="a-F9"></a>办具聘物车马骑乘，<a id="a-FA"></a>往特叉尸利国，<a id="a-FB"></a>渐近欲到，<a id="a-FC"></a>先遣使往。<a id="a-FD"></a>时昙摩诃羡善加敬待，<a id="a-FE"></a>即设宾会，<a id="a-FF"></a>以女妻之，<a id="a-FG"></a>诸事毕竟，<a id="a-FH"></a>当还舍卫。<a id="a-FI"></a>时此女母，<a id="a-FJ"></a>于众人前，<a id="a-FK"></a>嘱其女言：<a id="a-FL"></a>自今已后，<a id="a-FM"></a>常著好衣，<a id="a-FN"></a>恒食美饭，<a id="a-FO"></a>日日照镜，<a id="a-FP"></a>莫令断绝。<a id="a-FQ"></a>女即长跪，<a id="a-FR"></a>奉受教敕。<a id="a-FS"></a>梨耆弥闻，<a id="a-FT"></a>阴用为恨：<a id="a-FU"></a>人生一世，<a id="a-FV"></a>苦乐无定，<a id="a-FW"></a>好衣美食，<a id="a-FX"></a>如何得常，<a id="a-FY"></a>恒照明镜，<a id="a-FZ"></a>斯亦非理。<a id="a-Fa"></a>虽有此念，<a id="a-Fb"></a>难不问之。<a id="a-Fc"></a>客主相辞，<a id="a-Fd"></a>于是别去。</p>
  <p id="aFe">大小徒侣，<a id="a-Ff"></a>进引归国。<a id="a-Fg"></a>于道中间，<a id="a-Fh"></a>有一客舍，<a id="a-Fi"></a>四面垂轩，<a id="a-Fj"></a>极为清凉，<a id="a-Fk"></a>其先到者在下休息。<a id="a-Fl"></a>儿妇后至，<a id="a-Fm"></a>启白公言：<a id="a-Fn"></a>此不可住，<a id="a-Fo"></a>速出向外。<a id="a-Fp"></a>公不违之，<a id="a-Fq"></a>出向露处。<a id="a-Fr"></a>左右数人，<a id="a-Fs"></a>不肯出去。<a id="a-Ft"></a>时有象马，<a id="a-Fu"></a>身体瘙痒以身揩柱，<a id="a-Fv"></a>屋即崩坏，<a id="a-Fw"></a>镇杀下人。<a id="a-Fx"></a>时梨耆弥，<a id="a-Fy"></a>作是念言：<a id="a-Fz"></a>我今脱死，<a id="a-G0"></a>由是儿妇。<a id="a-G1"></a>敬遇之心，<a id="a-G2"></a>倍益隆厚。</p>
  <p id="aG3">即便驾乘，<a id="a-G4"></a>进路而归。<a id="a-G5"></a>到一大涧，<a id="a-G6"></a>草茂水美，<a id="a-G7"></a>众人息驾，<a id="a-G8"></a>侧涧而住。<a id="a-G9"></a>儿妇后到，<a id="a-GA"></a>便语之言：<a id="a-GB"></a>住此不快，<a id="a-GC"></a>速出岸上。<a id="a-GD"></a>即用其言，<a id="a-GE"></a>远涧休息。<a id="a-GF"></a>须臾之顷，<a id="a-GG"></a>便有云起，<a id="a-GH"></a>震雷降雨，<a id="a-GI"></a>滂沛而下，<a id="a-GJ"></a>溢涧流来。<a id="a-GK"></a>时梨耆弥，<a id="a-GL"></a>复重念曰：<a id="a-GM"></a>吾等今日，<a id="a-GN"></a>再脱于死，<a id="a-GO"></a>由此儿妇，<a id="a-GP"></a>得全身命。</p>
  <p id="aGQ">复敕严驾，<a id="a-GR"></a>涉道进前。<a id="a-GS"></a>既达本国，<a id="a-GT"></a>中表亲里，<a id="a-GU"></a>悉来庆问。<a id="a-GV"></a>长者欣悦，<a id="a-GW"></a>即设供具，<a id="a-GX"></a>共相娱乐，<a id="a-GY"></a>终竟一日。<a id="a-GZ"></a>宾客既罢，<a id="a-Ga"></a>是时长者，<a id="a-Gb"></a>召诸儿妇，<a id="a-Gc"></a>而告之曰：<a id="a-Gd"></a>吾今年高，<a id="a-Ge"></a>厌众事务，<a id="a-Gf"></a>家居器物，<a id="a-Gg"></a>欲有付托，<a id="a-Gh"></a>卿等诸人，<a id="a-Gi"></a>谁能为我知藏执钥。<a id="a-Gj"></a>六大儿妇，<a id="a-Gk"></a>尽辞不堪。<a id="a-Gl"></a>其第七者，<a id="a-Gm"></a>自言能任。<a id="a-Gn"></a>于时长者，<a id="a-Go"></a>以诸藏钥，<a id="a-Gp"></a>悉以付之。<a id="a-Gq"></a>既已受命，<a id="a-Gr"></a>勤谨不懈，<a id="a-Gs"></a>朝朝早起，<a id="a-Gt"></a>洒扫堂舍，<a id="a-Gu"></a>炊蒸已竟，<a id="a-Gv"></a>先饭公姑及诸男女，<a id="a-Gw"></a>后饭奴婢僮仆，<a id="a-Gx"></a>使人各各分处赴趣作业，<a id="a-Gy"></a>然后自食，<a id="a-Gz"></a>以是为常。</p>
  <p id="aH0">公见忠恪不与凡同，<a id="a-H1"></a>怪前母嘱而不用之，<a id="a-H2"></a>便问之曰：<a id="a-H3"></a>汝前来时，<a id="a-H4"></a>被母教敕，<a id="a-H5"></a>好衣美食，<a id="a-H6"></a>日照明镜，<a id="a-H7"></a>其事云何，<a id="a-H8"></a>卿可说之。<a id="a-H9"></a>儿妇长跪，<a id="a-HA"></a>具答事状：<a id="a-HB"></a>我母所约，<a id="a-HC"></a>著好衣者，<a id="a-HD"></a>体上大衣，<a id="a-HE"></a>教使爱护，<a id="a-HF"></a>恒令净洁，<a id="a-HG"></a>时间客会，<a id="a-HH"></a>可得鲜妙；<a id="a-HI"></a>所敕美食，<a id="a-HJ"></a>非谓甘肥，<a id="a-HK"></a>教使晚饭，<a id="a-HL"></a>饥虚得食，<a id="a-HM"></a>粗细尽美；<a id="a-HN"></a>其明镜者，<a id="a-HO"></a>非铜铁镜，<a id="a-HP"></a>教令早起勤洒扫内外，<a id="a-HQ"></a>端整床席，<a id="a-HR"></a>务令净洁。<a id="a-HS"></a>我母所嘱，<a id="a-HT"></a>其事如是。</p>
  <p id="aHU">时妐闻之，<a id="a-HV"></a>知有妙才，<a id="a-HW"></a>情存待遇，<a id="a-HX"></a>甚倍于前，<a id="a-HY"></a>家中众物，<a id="a-HZ"></a>悉以委之，<a id="a-Ha"></a>欢喜泰然，<a id="a-Hb"></a>无复忧虑。<a id="a-Hc"></a>时有群雁，<a id="a-Hd"></a>飞入海渚食啖粳米，<a id="a-He"></a>食之既饱，<a id="a-Hf"></a>衔穟翔来，<a id="a-Hg"></a>当王宫上，<a id="a-Hh"></a>失堕殿前。<a id="a-Hi"></a>诸人见之，<a id="a-Hj"></a>取用奉王。<a id="a-Hk"></a>王见奇好，<a id="a-Hl"></a>必中作药，<a id="a-Hm"></a>敕使留种，<a id="a-Hn"></a>莫得弃散，<a id="a-Ho"></a>赋与诸臣，<a id="a-Hp"></a>各令植之。<a id="a-Hq"></a>时梨耆弥亦得少许，<a id="a-Hr"></a>持至于家，<a id="a-Hs"></a>教令种之。<a id="a-Ht"></a>儿妇奉取，<a id="a-Hu"></a>驱率奴仆，<a id="a-Hv"></a>调和畦田，<a id="a-Hw"></a>于中下种，<a id="a-Hx"></a>生长滋茂，<a id="a-Hy"></a>大获子实。<a id="a-Hz"></a>诸人种者，<a id="a-I0"></a>消息失度，<a id="a-I1"></a>悉皆不生。</p>
  <p id="aI2">时王夫人，<a id="a-I3"></a>欻得笃疾，<a id="a-I4"></a>召问诸医治病所由。<a id="a-I5"></a>中有医言，<a id="a-I6"></a>当须海渚粳米作食，<a id="a-I7"></a>食之尔乃可瘥。<a id="a-I8"></a>王自忆念，<a id="a-I9"></a>昔得其种，<a id="a-IA"></a>付人垦植，<a id="a-IB"></a>今当推校，<a id="a-IC"></a>为有为无。<a id="a-ID"></a>即召诸臣，<a id="a-IE"></a>而问之言：<a id="a-IF"></a>前敕种稻，<a id="a-IG"></a>为成熟不，<a id="a-IH"></a>今日急须，<a id="a-II"></a>用治困病。<a id="a-IJ"></a>诸臣各各自说本末，<a id="a-IK"></a>或云不生，<a id="a-IL"></a>或云鼠啖。<a id="a-IM"></a>时梨耆弥，<a id="a-IN"></a>归家问曰：<a id="a-IO"></a>前种稻米，<a id="a-IP"></a>为获实不，<a id="a-IQ"></a>欲得与王治夫人病。<a id="a-IR"></a>儿妇答言：<a id="a-IS"></a>家内丰多，<a id="a-IT"></a>若用作药，<a id="a-IU"></a>足周一国，<a id="a-IV"></a>不但济一人也。<a id="a-IW"></a>时梨耆弥，<a id="a-IX"></a>即送与王，<a id="a-IY"></a>寻用作食，<a id="a-IZ"></a>以与夫人。<a id="a-Ia"></a>夫人食已，<a id="a-Ib"></a>病得除愈。<a id="a-Ic"></a>王甚欢喜，<a id="a-Id"></a>大与赏赐。</p>
  <p id="aIe">时特叉尸利、<a id="a-If"></a>舍卫二国，<a id="a-Ig"></a>共相嫌隙，<a id="a-Ih"></a>常不和顺。<a id="a-Ii"></a>时特叉尸利王，<a id="a-Ij"></a>欲试舍卫有贤智不，<a id="a-Ik"></a>遣一使者至舍卫国送牸马二匹，<a id="a-Il"></a>而是母子形状毛色，<a id="a-Im"></a>一类无异，<a id="a-In"></a>能别识者实为大善。<a id="a-Io"></a>王及群臣，<a id="a-Ip"></a>不能分别。<a id="a-Iq"></a>时梨耆弥，<a id="a-Ir"></a>从宫归家。<a id="a-Is"></a>儿妇问言：<a id="a-It"></a>有何消息？<a id="a-Iu"></a>公即答言，<a id="a-Iv"></a>如向所见。<a id="a-Iw"></a>儿妇白言：<a id="a-Ix"></a>此事易知，<a id="a-Iy"></a>何足为忧，<a id="a-Iz"></a>但取好草，<a id="a-J0"></a>并头而与，<a id="a-J1"></a>其是母者，<a id="a-J2"></a>推草与之，<a id="a-J3"></a>其是子者，<a id="a-J4"></a>抴搏食之。<a id="a-J5"></a>时梨耆弥寻往白王。<a id="a-J6"></a>王如其语，<a id="a-J7"></a>以草试之，<a id="a-J8"></a>果如其策，<a id="a-J9"></a>母子区别。<a id="a-JA"></a>即语使者：<a id="a-JB"></a>斯是马母，<a id="a-JC"></a>彼是其驹。<a id="a-JD"></a>时使答言：<a id="a-JE"></a>审如来语，<a id="a-JF"></a>无有差错。<a id="a-JG"></a>王大欢喜，<a id="a-JH"></a>倍加爵赏。</p>
  <p id="aJI">时彼来使，<a id="a-JJ"></a>还归本国，<a id="a-JK"></a>具白诸理。<a id="a-JL"></a>时特叉尸利王，<a id="a-JM"></a>便更遣使，<a id="a-JN"></a>送于二蛇，<a id="a-JO"></a>粗细长短相似如一，<a id="a-JP"></a>能别雄雌者，<a id="a-JQ"></a>斯亦大善。<a id="a-JR"></a>波斯匿王，<a id="a-JS"></a>及诸群臣，<a id="a-JT"></a>无能识者。<a id="a-JU"></a>时梨耆弥，<a id="a-JV"></a>归问儿妇：<a id="a-JW"></a>此复云何？<a id="a-JX"></a>儿妇答言：<a id="a-JY"></a>以一端细氎，<a id="a-JZ"></a>敷置于地，<a id="a-Ja"></a>取此二蛇，<a id="a-Jb"></a>用著氎上，<a id="a-Jc"></a>若是雌者，<a id="a-Jd"></a>静然不动，<a id="a-Je"></a>其是雄者，<a id="a-Jf"></a>搔扰不宁，<a id="a-Jg"></a>何以知之，<a id="a-Jh"></a>女之为性爱著细滑，<a id="a-Ji"></a>得软生染，<a id="a-Jj"></a>不欲动摇，<a id="a-Jk"></a>男子性刚，<a id="a-Jl"></a>转侧不安，<a id="a-Jm"></a>以此推之，<a id="a-Jn"></a>可足知矣。<a id="a-Jo"></a>长者闻已，<a id="a-Jp"></a>即往白王。<a id="a-Jq"></a>王从其计，<a id="a-Jr"></a>寻时试之，<a id="a-Js"></a>果如所言，<a id="a-Jt"></a>了了识别。<a id="a-Ju"></a>告彼使曰，<a id="a-Jv"></a>是雄是雌。<a id="a-Jw"></a>使寻报曰：<a id="a-Jx"></a>审尔不虚。<a id="a-Jy"></a>王甚庆悦，<a id="a-Jz"></a>大赐财宝。</p>
  <p id="aK0">时彼国王，<a id="a-K1"></a>复送一木，<a id="a-K2"></a>长满一丈，<a id="a-K3"></a>根杪正等，<a id="a-K4"></a>无有节拇刀斧之迹。<a id="a-K5"></a>而语之曰：<a id="a-K6"></a>若能识别此木上下，<a id="a-K7"></a>亦大快善，<a id="a-K8"></a>甚不可量。<a id="a-K9"></a>王及诸臣，<a id="a-KA"></a>无能识者。<a id="a-KB"></a>时梨耆弥，<a id="a-KC"></a>复问儿妇。<a id="a-KD"></a>儿妇答曰：<a id="a-KE"></a>此事易耳，<a id="a-KF"></a>但取其木，<a id="a-KG"></a>用著水中，<a id="a-KH"></a>根自沉没，<a id="a-KI"></a>头浮在上。<a id="a-KJ"></a>长者闻已，<a id="a-KK"></a>复往白王。<a id="a-KL"></a>王用其语，<a id="a-KM"></a>而便试之，<a id="a-KN"></a>果如其计，<a id="a-KO"></a>沉浮各殊。<a id="a-KP"></a>语彼使言：<a id="a-KQ"></a>浮者是头，<a id="a-KR"></a>沉处是根。<a id="a-KS"></a>时使答言：<a id="a-KT"></a>信如所论。<a id="a-KU"></a>王益欢喜，<a id="a-KV"></a>重与赏赐。</p>
  <p id="aKW">彼使还国，<a id="a-KX"></a>具白因缘。<a id="a-KY"></a>其王闻之，<a id="a-KZ"></a>心用信伏，<a id="a-Ka"></a>更遣使命，<a id="a-Kb"></a>兼献珍宝，<a id="a-Kc"></a>因复语曰：<a id="a-Kd"></a>大王国中，<a id="a-Ke"></a>实有贤达，<a id="a-Kf"></a>自今以后，<a id="a-Kg"></a>当修义好。<a id="a-Kh"></a>波斯匿王，<a id="a-Ki"></a>情倍踊跃，<a id="a-Kj"></a>召梨耆弥，<a id="a-Kk"></a>而问之曰：<a id="a-Kl"></a>顷来诸事，<a id="a-Km"></a>卿何由知？<a id="a-Kn"></a>梨耆弥言：<a id="a-Ko"></a>非臣所达，<a id="a-Kp"></a>是臣儿妇之智辩耳。<a id="a-Kq"></a>国王闻已，<a id="a-Kr"></a>深加欣敬，<a id="a-Ks"></a>拜其儿妇，<a id="a-Kt"></a>用为王妹。<a id="a-Ku"></a>复经少时，<a id="a-Kv"></a>儿妇怀妊，<a id="a-Kw"></a>日月已满，<a id="a-Kx"></a>生三十二卵，<a id="a-Ky"></a>其一卵中，<a id="a-Kz"></a>出一男儿，<a id="a-L0"></a>形体颜貌，<a id="a-L1"></a>端严挺特，<a id="a-L2"></a>年遂长大，<a id="a-L3"></a>勇健无双，<a id="a-L4"></a>一人之力，<a id="a-L5"></a>敌于千夫。<a id="a-L6"></a>父母爱念，<a id="a-L7"></a>合国敬畏，<a id="a-L8"></a>后为纳娶，<a id="a-L9"></a>各已备毕，<a id="a-LA"></a>纯是国中豪贤之女。</p>
  <p id="aLB">时毗舍离，<a id="a-LC"></a>信心开解，<a id="a-LD"></a>请佛及僧，<a id="a-LE"></a>于舍供养。<a id="a-LF"></a>佛为说法，<a id="a-LG"></a>合家眷属，<a id="a-LH"></a>得须陀洹，<a id="a-LI"></a>唯末小儿，<a id="a-LJ"></a>未获道迹，<a id="a-LK"></a>时乘白象，<a id="a-LL"></a>欲出游戏。<a id="a-LM"></a>门外有堑，<a id="a-LN"></a>既深且广，<a id="a-LO"></a>于其堑上，<a id="a-LP"></a>有大木桥。<a id="a-LQ"></a>时此少年，<a id="a-LR"></a>适到桥宕，<a id="a-LS"></a>尔时复有辅相之子乘车外来，<a id="a-LT"></a>桥中相逢，<a id="a-LU"></a>各恃豪姓，<a id="a-LV"></a>不相开避。<a id="a-LW"></a>毗舍离儿，<a id="a-LX"></a>便怀瞋恚，<a id="a-LY"></a>就于象上，<a id="a-LZ"></a>低身下向，<a id="a-La"></a>捉辅相子并其车乘，<a id="a-Lb"></a>掷置堑中。<a id="a-Lc"></a>身体伤破，<a id="a-Ld"></a>百节皆痛，<a id="a-Le"></a>啼哭而归，<a id="a-Lf"></a>白其父言：<a id="a-Lg"></a>毗舍离儿，<a id="a-Lh"></a>横见毁辱，<a id="a-Li"></a>伤我身体，<a id="a-Lj"></a>苦痛若斯。<a id="a-Lk"></a>其父闻之，<a id="a-Ll"></a>甚用懊恼，<a id="a-Lm"></a>恤其子言：<a id="a-Ln"></a>彼人力壮，<a id="a-Lo"></a>又是国亲，<a id="a-Lp"></a>难与争胜，<a id="a-Lq"></a>当思密计以报此怨。<a id="a-Lr"></a>即以七宝，<a id="a-Ls"></a>合为马鞭三十二枚，<a id="a-Lt"></a>用好纯刚，<a id="a-Lu"></a>作刀内中，<a id="a-Lv"></a>三十二人，<a id="a-Lw"></a>各遗一枚。<a id="a-Lx"></a>而语之言：<a id="a-Ly"></a>汝等年少，<a id="a-Lz"></a>体性自嬉，<a id="a-M0"></a>故作此鞭，<a id="a-M1"></a>而用相赠，<a id="a-M2"></a>幸可纳之，<a id="a-M3"></a>恒捉在手。<a id="a-M4"></a>诸人欢庆，<a id="a-M5"></a>便为受之。<a id="a-M6"></a>是时国法，<a id="a-M7"></a>见王之时，<a id="a-M8"></a>礼不带刀。<a id="a-M9"></a>于是辅相，<a id="a-MA"></a>已见纳受而常秉执，<a id="a-MB"></a>便向国王，<a id="a-MC"></a>深谮谗之，<a id="a-MD"></a>云毗舍离三十二子，<a id="a-ME"></a>年盛力壮，<a id="a-MF"></a>一人敌千，<a id="a-MG"></a>今怀异计，<a id="a-MH"></a>谋欲害王。<a id="a-MI"></a>王虽闻之，<a id="a-MJ"></a>情犹未信。<a id="a-MK"></a>复更白王：<a id="a-ML"></a>事审不虚，<a id="a-MM"></a>现有证验，<a id="a-MN"></a>各作利刀，<a id="a-MO"></a>置马鞭中，<a id="a-MP"></a>以此推之，<a id="a-MQ"></a>事足明矣。<a id="a-MR"></a>王即索看，<a id="a-MS"></a>果如所言。<a id="a-MT"></a>王意便信，<a id="a-MU"></a>谓必为然，<a id="a-MV"></a>选择力士，<a id="a-MW"></a>安在宫内，<a id="a-MX"></a>一一召唤，<a id="a-MY"></a>于里杀之，<a id="a-MZ"></a>以三十二头，<a id="a-Ma"></a>盛著一函，<a id="a-Mb"></a>系缚封印，<a id="a-Mc"></a>送与其妹。</p>
  <p id="aMd">当于是日，<a id="a-Me"></a>其毗舍离，<a id="a-Mf"></a>请佛及僧，<a id="a-Mg"></a>就家供养，<a id="a-Mh"></a>见王送函，<a id="a-Mi"></a>谓为致供，<a id="a-Mj"></a>来相助办，<a id="a-Mk"></a>便欲开看。<a id="a-Ml"></a>世尊告曰：<a id="a-Mm"></a>且住，<a id="a-Mn"></a>勿解，<a id="a-Mo"></a>须待食竟。<a id="a-Mp"></a>食饮已讫，<a id="a-Mq"></a>便命令坐，<a id="a-Mr"></a>为其说法，<a id="a-Ms"></a>此身无常、<a id="a-Mt"></a>苦、<a id="a-Mu"></a>空、<a id="a-Mv"></a>无我、<a id="a-Mw"></a>生多危惧，<a id="a-Mx"></a>不得久立，<a id="a-My"></a>众恼缠缚，<a id="a-Mz"></a>辛酸难计，<a id="a-N0"></a>恩爱别离互相悲恋，<a id="a-N1"></a>唐困身识，<a id="a-N2"></a>于道无益，<a id="a-N3"></a>唯有智者，<a id="a-N4"></a>能解此要。</p>
  <p id="aN5">时毗舍离，<a id="a-N6"></a>霍然情悟，<a id="a-N7"></a>得阿那含道，<a id="a-N8"></a>欢喜合掌，<a id="a-N9"></a>白世尊言：<a id="a-NA"></a>唯垂矜愍，<a id="a-NB"></a>见赐四愿，<a id="a-NC"></a>一者诸病比丘，<a id="a-ND"></a>给足汤药随病饮食；<a id="a-NE"></a>二者看病比丘亦给其食；<a id="a-NF"></a>三者远来比丘，<a id="a-NG"></a>先供养之；<a id="a-NH"></a>四者远行比丘，<a id="a-NI"></a>给办粮饷。<a id="a-NJ"></a>所以者何？<a id="a-NK"></a>诸病比丘，<a id="a-NL"></a>由无汤药好饮食故，<a id="a-NM"></a>其病难瘥，<a id="a-NN"></a>或复没命；<a id="a-NO"></a>瞻病比丘，<a id="a-NP"></a>由无食故，<a id="a-NQ"></a>当舍乞食，<a id="a-NR"></a>早晚无时，<a id="a-NS"></a>病人所须，<a id="a-NT"></a>或能差错，<a id="a-NU"></a>违心恚怒，<a id="a-NV"></a>病则难愈，<a id="a-NW"></a>以是之故，<a id="a-NX"></a>当施其食；<a id="a-NY"></a>诸有他方远来比丘，<a id="a-NZ"></a>初到异土，<a id="a-Na"></a>未有知识，<a id="a-Nb"></a>若行乞食，<a id="a-Nc"></a>或值恶狗，<a id="a-Nd"></a>或逢弊人，<a id="a-Ne"></a>傥能瞋恚，<a id="a-Nf"></a>伤损毁辱，<a id="a-Ng"></a>以是之故，<a id="a-Nh"></a>当先与食；<a id="a-Ni"></a>远去比丘，<a id="a-Nj"></a>当须伴侣，<a id="a-Nk"></a>由无粮饷，<a id="a-Nl"></a>或不逮伴，<a id="a-Nm"></a>道路遐险，<a id="a-Nn"></a>多诸毒兽，<a id="a-No"></a>设当独涉或致危难，<a id="a-Np"></a>我以是故，<a id="a-Nq"></a>当供给之。</p>
  <p id="aNr">尔时，<a id="a-Ns"></a>世尊闻毗舍离求此四愿，<a id="a-Nt"></a>赞言：<a id="a-Nu"></a>善哉善哉，<a id="a-Nv"></a>如汝所愿，<a id="a-Nw"></a>其德弘大，<a id="a-Nx"></a>供佛无异，<a id="a-Ny"></a>即与众僧，<a id="a-Nz"></a>还到祇洹。<a id="a-O0"></a>世尊去后，<a id="a-O1"></a>开函视之，<a id="a-O2"></a>三十二头，<a id="a-O3"></a>悉在函内，<a id="a-O4"></a>由爱断故，<a id="a-O5"></a>不生懊恼，<a id="a-O6"></a>但作是念：<a id="a-O7"></a>痛哉悲矣，<a id="a-O8"></a>人生有死，<a id="a-O9"></a>不得长存，<a id="a-OA"></a>驱驰五道，<a id="a-OB"></a>何苦乃尔。</p>
  <p id="aOC">三十二儿，<a id="a-OD"></a>妇家亲族，<a id="a-OE"></a>闻此事理，<a id="a-OF"></a>极怀瞋恚，<a id="a-OG"></a>咸共唱言：<a id="a-OH"></a>大王无道，<a id="a-OI"></a>枉杀善人，<a id="a-OJ"></a>共合兵马，<a id="a-OK"></a>欲为报仇，<a id="a-OL"></a>军众云集，<a id="a-OM"></a>围绕王宫。<a id="a-ON"></a>时王恐怖，<a id="a-OO"></a>退向佛所。<a id="a-OP"></a>诸人闻之，<a id="a-OQ"></a>即引军马，<a id="a-OR"></a>往围祇洹。<a id="a-OS"></a>尔时，<a id="a-OT"></a>阿难闻波斯匿王，<a id="a-OU"></a>杀毗舍离三十二子，<a id="a-OV"></a>妇家宗党，<a id="a-OW"></a>欲为报仇，<a id="a-OX"></a>长跪合掌，<a id="a-OY"></a>白世尊言：<a id="a-OZ"></a>有何因缘，<a id="a-Oa"></a>三十二儿，<a id="a-Ob"></a>为王所杀。<a id="a-Oc"></a>世尊告曰：<a id="a-Od"></a>毗舍离子，<a id="a-Oe"></a>三十二人，<a id="a-Of"></a>不但今日为王所杀，<a id="a-Og"></a>三十二人一时顿死，<a id="a-Oh"></a>汝今善听，<a id="a-Oi"></a>持之在心，<a id="a-Oj"></a>当为汝说。<a id="a-Ok"></a>阿难曰：<a id="a-Ol"></a>诺。</p>
  <p id="aOm">佛告阿难：<a id="a-On"></a>乃往过去久远世时，<a id="a-Oo"></a>此三十二人，<a id="a-Op"></a>共为亲友，<a id="a-Oq"></a>相与言议，<a id="a-Or"></a>盗他一牛。<a id="a-Os"></a>彼时国中，<a id="a-Ot"></a>有一老母，<a id="a-Ou"></a>无有子息，<a id="a-Ov"></a>单穷困厄。<a id="a-Ow"></a>时诸偷儿，<a id="a-Ox"></a>往诣其舍，<a id="a-Oy"></a>欲共杀牛。<a id="a-Oz"></a>老母欢喜，<a id="a-P0"></a>为办薪水煮熟之具，<a id="a-P1"></a>临下刀时，<a id="a-P2"></a>牛跪乞命。<a id="a-P3"></a>诸人意盛，<a id="a-P4"></a>必欲杀之。<a id="a-P5"></a>牛便结誓：<a id="a-P6"></a>汝今杀我，<a id="a-P7"></a>将来之世，<a id="a-P8"></a>我不置汝，<a id="a-P9"></a>正使得道，<a id="a-PA"></a>犹不相放。<a id="a-PB"></a>立誓已竟，<a id="a-PC"></a>便为所杀。<a id="a-PD"></a>诸人烧煮，<a id="a-PE"></a>竞共啖之，<a id="a-PF"></a>老母因次，<a id="a-PG"></a>亦得饱满，<a id="a-PH"></a>欣悦而言：<a id="a-PI"></a>由来安客，<a id="a-PJ"></a>今日最善。</p>
  <p id="aPK">佛告阿难：<a id="a-PL"></a>尔时牛者，<a id="a-PM"></a>今波斯匿王是；<a id="a-PN"></a>尔时盗牛人者，<a id="a-PO"></a>今毗舍离三十二子是；<a id="a-PP"></a>尔时老母者，<a id="a-PQ"></a>今毗舍离是。<a id="a-PR"></a>由此果报，<a id="a-PS"></a>五百世中，<a id="a-PT"></a>常为所杀，<a id="a-PU"></a>乃至于今。<a id="a-PV"></a>彼时老母，<a id="a-PW"></a>由助喜故，<a id="a-PX"></a>五百世中，<a id="a-PY"></a>常为作母，<a id="a-PZ"></a>极怀懊恼，<a id="a-Pa"></a>今值我时，<a id="a-Pb"></a>始获道证。</p>
  <p id="aPc">阿难合掌，<a id="a-Pd"></a>重白佛言：<a id="a-Pe"></a>复修何福，<a id="a-Pf"></a>豪富猛健。<a id="a-Pg"></a>佛告阿难：<a id="a-Ph"></a>乃往过去迦葉佛时，<a id="a-Pi"></a>有一老母，<a id="a-Pj"></a>信敬三宝，<a id="a-Pk"></a>其家大富，<a id="a-Pl"></a>合集众香，<a id="a-Pm"></a>以油和之，<a id="a-Pn"></a>欲往涂塔。<a id="a-Po"></a>于其中路，<a id="a-Pp"></a>逢三十二人，<a id="a-Pq"></a>因而劝之，<a id="a-Pr"></a>我欲以油涂塔，<a id="a-Ps"></a>可相助佐，<a id="a-Pt"></a>当得福德，<a id="a-Pu"></a>世世所生，<a id="a-Pv"></a>端正多力。<a id="a-Pw"></a>时三十二人，<a id="a-Px"></a>欢喜共去，<a id="a-Py"></a>涂塔已竟，<a id="a-Pz"></a>各作是言：<a id="a-Q0"></a>由是老母故，<a id="a-Q1"></a>令我等得种福业，<a id="a-Q2"></a>愿所生处，<a id="a-Q3"></a>尊荣富贵，<a id="a-Q4"></a>恒为我母，<a id="a-Q5"></a>我等为子，<a id="a-Q6"></a>常莫相离，<a id="a-Q7"></a>见佛闻法，<a id="a-Q8"></a>疾得道果。<a id="a-Q9"></a>老母喜悦，<a id="a-QA"></a>便许可之。<a id="a-QB"></a>从是以来，<a id="a-QC"></a>五百世中，<a id="a-QD"></a>恒生尊贵。<a id="a-QE"></a>尔时老母，<a id="a-QF"></a>今毗舍离是；<a id="a-QG"></a>尔时三十二人，<a id="a-QH"></a>今三十二子是。</p>
  <p id="aQI">时诸军众，<a id="a-QJ"></a>闻佛所说，<a id="a-QK"></a>恚心便息，<a id="a-QL"></a>而作是言：<a id="a-QM"></a>大王所刑，<a id="a-QN"></a>非适为之，<a id="a-QO"></a>此人自种，<a id="a-QP"></a>今受其报，<a id="a-QQ"></a>由杀一牛，<a id="a-QR"></a>犹尚如是，<a id="a-QS"></a>波斯匿王，<a id="a-QT"></a>是我曹主，<a id="a-QU"></a>云何怀恶，<a id="a-QV"></a>而欲危害？<a id="a-QW"></a>即除器仗，<a id="a-QX"></a>自投王前，<a id="a-QY"></a>求哀请过。<a id="a-QZ"></a>王亦释然，<a id="a-Qa"></a>不问其罪。</p>
  <p id="aQb">尔时，<a id="a-Qc"></a>世尊因为四众，<a id="a-Qd"></a>广说诸法，<a id="a-Qe"></a>善业应修，<a id="a-Qf"></a>恶行应离，<a id="a-Qg"></a>敷演分别四谛妙法。<a id="a-Qh"></a>众会闻者，<a id="a-Qi"></a>皆得道证，<a id="a-Qj"></a>受持佛教，<a id="a-Qk"></a>欢喜奉行。</p>
  <p data-pb></p>
  <h2 id="aQl">设头罗健宁缘品第三十四</h2>
  <p id="aQm">如是我闻：<a id="a-Qn"></a>一时，<a id="a-Qo"></a>佛在罗阅祇竹园中。<a id="a-Qp"></a>尔时贤者阿难，<a id="a-Qq"></a>从座而起，<a id="a-Qr"></a>整衣服长跪叉手，<a id="a-Qs"></a>前白佛言：<a id="a-Qt"></a>阿若憍陈如，<a id="a-Qu"></a>伴党五人，<a id="a-Qv"></a>宿有何庆，<a id="a-Qw"></a>依何因缘，<a id="a-Qx"></a>如来出世，<a id="a-Qy"></a>法鼓初震独先得闻，<a id="a-Qz"></a>甘露法味特先得尝，<a id="a-R0"></a>唯愿垂哀，<a id="a-R1"></a>具为解说。<a id="a-R2"></a>于时世尊，<a id="a-R3"></a>告阿难言：<a id="a-R4"></a>此五人者，<a id="a-R5"></a>先世之时，<a id="a-R6"></a>先食我肉，<a id="a-R7"></a>致得安隐，<a id="a-R8"></a>是故今日，<a id="a-R9"></a>先得法食，<a id="a-RA"></a>用致解脱。<a id="a-RB"></a>尔时，<a id="a-RC"></a>阿难重白佛言：<a id="a-RD"></a>先世食肉，<a id="a-RE"></a>有何因缘，<a id="a-RF"></a>愿具开示。</p>
  <p id="aRG">佛告之曰：<a id="a-RH"></a>过去久远，<a id="a-RI"></a>无量无数阿僧祇劫，<a id="a-RJ"></a>此阎浮提，<a id="a-RK"></a>有大国王，<a id="a-RL"></a>名曰设头罗健宁，<a id="a-RM"></a>领阎浮提，<a id="a-RN"></a>八万四千国，<a id="a-RO"></a>六万山川，<a id="a-RP"></a>八十亿聚落，<a id="a-RQ"></a>二万夫人婇女。<a id="a-RR"></a>王有慈悲，<a id="a-RS"></a>怜念一切，<a id="a-RT"></a>人民之类，<a id="a-RU"></a>靡不蒙赖。<a id="a-RV"></a>尔时国中，<a id="a-RW"></a>有火星现。<a id="a-RX"></a>相师寻见，<a id="a-RY"></a>而白王言：<a id="a-RZ"></a>若火星现，<a id="a-Ra"></a>当旱不雨，<a id="a-Rb"></a>经十二年，<a id="a-Rc"></a>今有此变，<a id="a-Rd"></a>当如之何？</p>
  <p id="aRe">王闻是语，<a id="a-Rf"></a>甚大忧愁，<a id="a-Rg"></a>若有此灾，<a id="a-Rh"></a>何得民物，<a id="a-Ri"></a>民命不济，<a id="a-Rj"></a>无复国土。<a id="a-Rk"></a>即合群臣，<a id="a-Rl"></a>而共议之。<a id="a-Rm"></a>众臣咸曰：<a id="a-Rn"></a>当下诸国计现民口，<a id="a-Ro"></a>复令算数仓篅现谷，<a id="a-Rp"></a>知定斛斗，<a id="a-Rq"></a>十二年中人得几许。<a id="a-Rr"></a>王从其议，<a id="a-Rs"></a>即时宣令，<a id="a-Rt"></a>急敕算之，<a id="a-Ru"></a>都计算竟，<a id="a-Rv"></a>一切人民，<a id="a-Rw"></a>日得一升，<a id="a-Rx"></a>犹尚不足，<a id="a-Ry"></a>从是已后，<a id="a-Rz"></a>人民饥饿，<a id="a-S0"></a>死亡者众。</p>
  <p id="aS1">王自念曰：<a id="a-S2"></a>当设何计，<a id="a-S3"></a>济活人民？<a id="a-S4"></a>因与夫人婇女，<a id="a-S5"></a>出游园观，<a id="a-S6"></a>到各休息。<a id="a-S7"></a>王伺众眠寐，<a id="a-S8"></a>即从座起，<a id="a-S9"></a>向四方礼，<a id="a-SA"></a>因立誓言：<a id="a-SB"></a>今此国人，<a id="a-SC"></a>饥羸无食，<a id="a-SD"></a>我舍此身，<a id="a-SE"></a>愿为大鱼，<a id="a-SF"></a>以我身肉，<a id="a-SG"></a>充济一切。<a id="a-SH"></a>即上树端，<a id="a-SI"></a>自投于地，<a id="a-SJ"></a>即时命终，<a id="a-SK"></a>于大河中，<a id="a-SL"></a>为化生鱼，<a id="a-SM"></a>其身长大，<a id="a-SN"></a>五百由旬。</p>
  <p id="aSO">尔时国中，<a id="a-SP"></a>有木工五人，<a id="a-SQ"></a>各赍斤斧，<a id="a-SR"></a>往至河边，<a id="a-SS"></a>规斫材木。<a id="a-ST"></a>彼鱼见已，<a id="a-SU"></a>即作人语而告之曰：<a id="a-SV"></a>汝等若饥，<a id="a-SW"></a>欲须食者，<a id="a-SX"></a>来取我肉，<a id="a-SY"></a>若复食饱，<a id="a-SZ"></a>可赍持去，<a id="a-Sa"></a>汝今先食我肉，<a id="a-Sb"></a>而得充饱，<a id="a-Sc"></a>后成佛时，<a id="a-Sd"></a>当以法食济脱汝等，<a id="a-Se"></a>汝可并告国人大小，<a id="a-Sf"></a>有须食者，<a id="a-Sg"></a>悉各来取。<a id="a-Sh"></a>五人欢喜，<a id="a-Si"></a>寻各斫取，<a id="a-Sj"></a>食饱赍归，<a id="a-Sk"></a>因以其事具语国人。<a id="a-Sl"></a>于是人民，<a id="a-Sm"></a>展转相语，<a id="a-Sn"></a>遍阎浮提，<a id="a-So"></a>悉皆来集，<a id="a-Sp"></a>啖食其肉。<a id="a-Sq"></a>一胁肉尽，<a id="a-Sr"></a>即自转身，<a id="a-Ss"></a>复取一胁，<a id="a-St"></a>比复食尽，<a id="a-Su"></a>故处还生，<a id="a-Sv"></a>复转身与之，<a id="a-Sw"></a>如是翻覆，<a id="a-Sx"></a>恒以身肉，<a id="a-Sy"></a>给济一切。<a id="a-Sz"></a>经十二年，<a id="a-T0"></a>其诸众生，<a id="a-T1"></a>食其肉者，<a id="a-T2"></a>皆生慈心，<a id="a-T3"></a>命终之后，<a id="a-T4"></a>得生天上。</p>
  <p id="aT5">阿难，<a id="a-T6"></a>欲知尔时设头罗健宁王者，<a id="a-T7"></a>则我身是；<a id="a-T8"></a>时五人木工，<a id="a-T9"></a>先食我肉者，<a id="a-TA"></a>今憍陈如等五比丘是；<a id="a-TB"></a>其诸人民后食肉者，<a id="a-TC"></a>今八万诸天，<a id="a-TD"></a>及诸弟子，<a id="a-TE"></a>得度者是。<a id="a-TF"></a>我于尔时，<a id="a-TG"></a>先以身肉，<a id="a-TH"></a>充彼五人，<a id="a-TI"></a>令得济活，<a id="a-TJ"></a>是故今日最初说法，<a id="a-TK"></a>度彼五人，<a id="a-TL"></a>以我法身少分之肉，<a id="a-TM"></a>除彼三毒饥乏之苦。<a id="a-TN"></a>贤者阿难及诸会者，<a id="a-TO"></a>闻佛所说，<a id="a-TP"></a>且悲且喜，<a id="a-TQ"></a>顶戴奉行。</p>
  <p data-pb></p>
  <h2 id="aTR">阿输迦施土缘品第三十五</h2>
  <p id="aTS">如是我闻：<a id="a-TT"></a>一时，<a id="a-TU"></a>佛在舍卫国祇树给孤独园。<a id="a-TV"></a>尔时，<a id="a-TW"></a>世尊晨与阿难，<a id="a-TX"></a>入城乞食，<a id="a-TY"></a>见群小儿于道中戏，<a id="a-TZ"></a>各聚地土，<a id="a-Ta"></a>用作宫舍，<a id="a-Tb"></a>及作仓藏财宝五谷。<a id="a-Tc"></a>有一小儿，<a id="a-Td"></a>遥见佛来，<a id="a-Te"></a>见佛光相，<a id="a-Tf"></a>敬心内发，<a id="a-Tg"></a>欢喜踊跃，<a id="a-Th"></a>生布施心，<a id="a-Ti"></a>即取仓中名为谷者，<a id="a-Tj"></a>即以手掬，<a id="a-Tk"></a>欲用施佛。<a id="a-Tl"></a>身小不逮，<a id="a-Tm"></a>语一小儿，<a id="a-Tn"></a>我登汝上，<a id="a-To"></a>以谷布施。<a id="a-Tp"></a>小儿欢喜，<a id="a-Tq"></a>报言可尔。<a id="a-Tr"></a>即蹑肩上，<a id="a-Ts"></a>以土奉佛。<a id="a-Tt"></a>佛即下钵，<a id="a-Tu"></a>低头受土，<a id="a-Tv"></a>受之已讫，<a id="a-Tw"></a>授与阿难语言：<a id="a-Tx"></a>持此涂污我房。</p>
  <p id="aTy">乞食既得，<a id="a-Tz"></a>还诣祇洹。<a id="a-U0"></a>阿难以土，<a id="a-U1"></a>涂佛房地，<a id="a-U2"></a>齐污一边，<a id="a-U3"></a>其土便尽，<a id="a-U4"></a>污已，<a id="a-U5"></a>整衣服，<a id="a-U6"></a>具以白佛。<a id="a-U7"></a>佛告阿难：<a id="a-U8"></a>向者小儿，<a id="a-U9"></a>欢喜施土，<a id="a-UA"></a>土足涂污佛房一边，<a id="a-UB"></a>缘斯功德，<a id="a-UC"></a>我般涅槃百岁之后，<a id="a-UD"></a>当作国王，<a id="a-UE"></a>字阿输迦，<a id="a-UF"></a>其次小儿，<a id="a-UG"></a>当作大臣，<a id="a-UH"></a>共领阎浮提一切国土，<a id="a-UI"></a>兴显三宝，<a id="a-UJ"></a>广设供养，<a id="a-UK"></a>分布舍利，<a id="a-UL"></a>遍阎浮提，<a id="a-UM"></a>当为我起八万四千塔。</p>
  <p id="aUN">阿难欢喜，<a id="a-UO"></a>重白佛言：<a id="a-UP"></a>如来先昔，<a id="a-UQ"></a>造何功德，<a id="a-UR"></a>而乃有此多塔之报？<a id="a-US"></a>佛告阿难：<a id="a-UT"></a>专心善听。<a id="a-UU"></a>过去久远阿僧祇劫，<a id="a-UV"></a>有大国王，<a id="a-UW"></a>名波塞奇，<a id="a-UX"></a>典阎浮提八万四千国。<a id="a-UY"></a>时世有佛，<a id="a-UZ"></a>名曰弗沙，<a id="a-Ua"></a>波塞奇王，<a id="a-Ub"></a>与诸臣民，<a id="a-Uc"></a>供养于佛及比丘僧，<a id="a-Ud"></a>四事供养，<a id="a-Ue"></a>敬慕无量。<a id="a-Uf"></a>尔时其王，<a id="a-Ug"></a>心自念言：<a id="a-Uh"></a>今此大国，<a id="a-Ui"></a>人民之类，<a id="a-Uj"></a>常得见佛礼拜供养，<a id="a-Uk"></a>其余小国，<a id="a-Ul"></a>各处边僻人民之类，<a id="a-Um"></a>无由修福，<a id="a-Un"></a>就当图画佛之形像，<a id="a-Uo"></a>布与诸国，<a id="a-Up"></a>咸令供养。<a id="a-Uq"></a>作是念已，<a id="a-Ur"></a>即召画师，<a id="a-Us"></a>敕使图画。<a id="a-Ut"></a>时诸画师，<a id="a-Uu"></a>来至佛边，<a id="a-Uv"></a>看佛相好，<a id="a-Uw"></a>欲得画之。<a id="a-Ux"></a>适画一处，<a id="a-Uy"></a>忘失余处，<a id="a-Uz"></a>重更观看，<a id="a-V0"></a>复次下手，<a id="a-V1"></a>忘一画一，<a id="a-V2"></a>不能使成。<a id="a-V3"></a>时弗沙佛，<a id="a-V4"></a>调和众彩，<a id="a-V5"></a>手自为画，<a id="a-V6"></a>以为模法，<a id="a-V7"></a>画立一像。<a id="a-V8"></a>于是画师，<a id="a-V9"></a>乃能图画八万四千之像，<a id="a-VA"></a>极令净妙，<a id="a-VB"></a>端正如佛，<a id="a-VC"></a>布与诸国，<a id="a-VD"></a>一国与一。<a id="a-VE"></a>又作告下，<a id="a-VF"></a>敕令人民办具花香以用供养。<a id="a-VG"></a>诸国王臣民，<a id="a-VH"></a>得如来像，<a id="a-VI"></a>欢喜敬奉，<a id="a-VJ"></a>如视佛身。</p>
  <p id="aVK">如是阿难，<a id="a-VL"></a>波塞奇王，<a id="a-VM"></a>今我身是，<a id="a-VN"></a>缘于彼世画八万四千如来之像，<a id="a-VO"></a>布与诸国令人供养，<a id="a-VP"></a>缘是功德，<a id="a-VQ"></a>世世受福，<a id="a-VR"></a>天上人中，<a id="a-VS"></a>恒为帝王，<a id="a-VT"></a>所受生处，<a id="a-VU"></a>端正殊妙，<a id="a-VV"></a>三十二相，<a id="a-VW"></a>八十种好，<a id="a-VX"></a>缘是功德，<a id="a-VY"></a>自致成佛，<a id="a-VZ"></a>涅槃之后，<a id="a-Va"></a>当复得此八万四千诸塔果报。<a id="a-Vb"></a>贤者阿难，<a id="a-Vc"></a>及诸会者，<a id="a-Vd"></a>闻佛所说，<a id="a-Ve"></a>欢喜奉行。</p>
  <p data-pb></p>
  <h2 id="aVf">七瓶金施缘品第三十六</h2>
  <p id="aVg">如是我闻：<a id="a-Vh"></a>一时，<a id="a-Vi"></a>佛在舍卫国祇树给孤独园。<a id="a-Vj"></a>尔时诸比丘，<a id="a-Vk"></a>各处异国，<a id="a-Vl"></a>随意安居，<a id="a-Vm"></a>经九十日，<a id="a-Vn"></a>安居已竟，<a id="a-Vo"></a>各诣佛所，<a id="a-Vp"></a>谘受圣教。<a id="a-Vq"></a>尔时，<a id="a-Vr"></a>世尊与诸比丘，<a id="a-Vs"></a>隔别经久，<a id="a-Vt"></a>慈心愍伤，<a id="a-Vu"></a>即举千辐相轮神手，<a id="a-Vv"></a>而慰谕之，<a id="a-Vw"></a>下意问讯：<a id="a-Vx"></a>汝等诸人，<a id="a-Vy"></a>住在僻远，<a id="a-Vz"></a>饮食供养，<a id="a-W0"></a>得无乏耶？<a id="a-W1"></a>如来功德，<a id="a-W2"></a>世无俦类，<a id="a-W3"></a>今乃下意，<a id="a-W4"></a>瞻诸比丘，<a id="a-W5"></a>特怀谦敬。<a id="a-W6"></a>阿难见之，<a id="a-W7"></a>甚怪所以，<a id="a-W8"></a>即白佛言：<a id="a-W9"></a>世尊出世，<a id="a-WA"></a>最为殊特，<a id="a-WB"></a>功德智慧，<a id="a-WC"></a>世之希有，<a id="a-WD"></a>今乃下意，<a id="a-WE"></a>慰谕问讯诸比丘众，<a id="a-WF"></a>何其善耶，<a id="a-WG"></a>不审世尊，<a id="a-WH"></a>兴发如是谦卑之言为远近耶？<a id="a-WI"></a>世尊告曰：<a id="a-WJ"></a>欲知不乎，<a id="a-WK"></a>明听善思，<a id="a-WL"></a>当为汝说。<a id="a-WM"></a>奉教，<a id="a-WN"></a>善听。</p>
  <p id="aWO">佛告阿难：<a id="a-WP"></a>过去久远，<a id="a-WQ"></a>无数无量不可思议阿僧祇劫，<a id="a-WR"></a>此阎浮提，<a id="a-WS"></a>有一大国，<a id="a-WT"></a>名波罗奈。<a id="a-WU"></a>时有一人，<a id="a-WV"></a>好修家业，<a id="a-WW"></a>意偏爱金，<a id="a-WX"></a>勤力积聚，<a id="a-WY"></a>作役其身，<a id="a-WZ"></a>四方治生，<a id="a-Wa"></a>所得钱财，<a id="a-Wb"></a>尽用买金，<a id="a-Wc"></a>因得一瓶，<a id="a-Wd"></a>于其舍内，<a id="a-We"></a>掘地藏之。<a id="a-Wf"></a>如是种种，<a id="a-Wg"></a>勤身苦体，<a id="a-Wh"></a>经积年岁，<a id="a-Wi"></a>终不衣食，<a id="a-Wj"></a>聚之不休，<a id="a-Wk"></a>乃得七瓶，<a id="a-Wl"></a>悉取埋之。<a id="a-Wm"></a>其人后时，<a id="a-Wn"></a>遇疾命终，<a id="a-Wo"></a>由其爱金，<a id="a-Wp"></a>转身作一毒蛇之身，<a id="a-Wq"></a>还其舍内，<a id="a-Wr"></a>守此金瓶。<a id="a-Ws"></a>经积年岁，<a id="a-Wt"></a>其舍磨灭，<a id="a-Wu"></a>无人住止，<a id="a-Wv"></a>蛇守金瓶，<a id="a-Ww"></a>寿命年岁，<a id="a-Wx"></a>已复向尽。<a id="a-Wy"></a>舍其身已，<a id="a-Wz"></a>爱心不息，<a id="a-X0"></a>复受本形，<a id="a-X1"></a>自以其身，<a id="a-X2"></a>缠诸金瓶。</p>
  <p id="aX3">如是展转，<a id="a-X4"></a>经数万岁。<a id="a-X5"></a>最后受身，<a id="a-X6"></a>厌心复生，<a id="a-X7"></a>自计由来，<a id="a-X8"></a>为是金瓶，<a id="a-X9"></a>而受恶形，<a id="a-XA"></a>无有休已，<a id="a-XB"></a>今当用施快福田中，<a id="a-XC"></a>使我世世蒙其福报。<a id="a-XD"></a>思惟计定，<a id="a-XE"></a>往至道边，<a id="a-XF"></a>窜身草中，<a id="a-XG"></a>匿身而看，<a id="a-XH"></a>设有人来，<a id="a-XI"></a>我当语之。<a id="a-XJ"></a>尔时毒蛇见有一人顺道而过，<a id="a-XK"></a>蛇便呼之。<a id="a-XL"></a>人闻呼声，<a id="a-XM"></a>左右顾望，<a id="a-XN"></a>不见有人，<a id="a-XO"></a>但闻其声，<a id="a-XP"></a>复道而行。<a id="a-XQ"></a>蛇复现形，<a id="a-XR"></a>唤言：<a id="a-XS"></a>咄人，<a id="a-XT"></a>可来近我。<a id="a-XU"></a>人答蛇言：<a id="a-XV"></a>汝身毒恶，<a id="a-XW"></a>唤我用为，<a id="a-XX"></a>我若近汝，<a id="a-XY"></a>傥为伤害。<a id="a-XZ"></a>蛇答人言：<a id="a-Xa"></a>我苟怀恶，<a id="a-Xb"></a>设汝不来，<a id="a-Xc"></a>亦能作害。<a id="a-Xd"></a>其人恐惧，<a id="a-Xe"></a>往至其所。<a id="a-Xf"></a>蛇语人言：<a id="a-Xg"></a>吾今此处，<a id="a-Xh"></a>有一瓶金，<a id="a-Xi"></a>欲用相托供养作福，<a id="a-Xj"></a>能为之不，<a id="a-Xk"></a>若不为者，<a id="a-Xl"></a>我当害汝。<a id="a-Xm"></a>其人答蛇：<a id="a-Xn"></a>我能为之。</p>
  <p id="aXo">时蛇将人，<a id="a-Xp"></a>共至金所，<a id="a-Xq"></a>出金与之，<a id="a-Xr"></a>又告之曰：<a id="a-Xs"></a>卿持此金，<a id="a-Xt"></a>供养众僧，<a id="a-Xu"></a>设食之日，<a id="a-Xv"></a>好念持一阿翰提来，<a id="a-Xw"></a>取我舁去。<a id="a-Xx"></a>其人担金，<a id="a-Xy"></a>至僧伽蓝，<a id="a-Xz"></a>付僧维那，<a id="a-Y0"></a>具以上事，<a id="a-Y1"></a>向僧说之，<a id="a-Y2"></a>云其毒蛇，<a id="a-Y3"></a>欲设供养。<a id="a-Y4"></a>克作食日，<a id="a-Y5"></a>僧受其金为设美膳，<a id="a-Y6"></a>作食日至，<a id="a-Y7"></a>其人持一小阿翰提，<a id="a-Y8"></a>往至蛇所。<a id="a-Y9"></a>蛇见其人，<a id="a-YA"></a>心怀欢喜，<a id="a-YB"></a>慰喻问讯，<a id="a-YC"></a>即盘其身，<a id="a-YD"></a>上阿翰提。<a id="a-YE"></a>于是其人，<a id="a-YF"></a>以氎覆上，<a id="a-YG"></a>担向佛图。</p>
  <p id="aYH">道逢一人，<a id="a-YI"></a>问担蛇人：<a id="a-YJ"></a>汝从何来，<a id="a-YK"></a>体履佳不？<a id="a-YL"></a>其人默然，<a id="a-YM"></a>不答彼问；<a id="a-YN"></a>再三问之，<a id="a-YO"></a>不出一言。<a id="a-YP"></a>所持毒蛇，<a id="a-YQ"></a>即便瞋恚，<a id="a-YR"></a>含毒炽盛，<a id="a-YS"></a>欲杀其人，<a id="a-YT"></a>还自遏折，<a id="a-YU"></a>复自思念：<a id="a-YV"></a>云何此人，<a id="a-YW"></a>不知时宜，<a id="a-YX"></a>他以好意，<a id="a-YY"></a>问讯进止，<a id="a-YZ"></a>郑重三问，<a id="a-Ya"></a>无一言答，<a id="a-Yb"></a>何可痴耶？<a id="a-Yc"></a>作是念已，<a id="a-Yd"></a>毒心复兴，<a id="a-Ye"></a>隆猛内发，<a id="a-Yf"></a>复欲害之，<a id="a-Yg"></a>临当吐毒，<a id="a-Yh"></a>复自思惟：<a id="a-Yi"></a>此人为我作福，<a id="a-Yj"></a>未有恩报，<a id="a-Yk"></a>如是再三，<a id="a-Yl"></a>还自奄伏，<a id="a-Ym"></a>此人于我，<a id="a-Yn"></a>已有大恩，<a id="a-Yo"></a>虽复作罪，<a id="a-Yp"></a>事宜忍之。</p>
  <p id="aYq">前到空处，<a id="a-Yr"></a>蛇语其人：<a id="a-Ys"></a>下我著地。<a id="a-Yt"></a>穷责极切，<a id="a-Yu"></a>嘱诫以法。<a id="a-Yv"></a>其人于是，<a id="a-Yw"></a>便自悔责，<a id="a-Yx"></a>生谦下心，<a id="a-Yy"></a>垂矜一切。<a id="a-Yz"></a>蛇重嘱及：<a id="a-Z0"></a>莫更尔耶。<a id="a-Z1"></a>其人担蛇，<a id="a-Z2"></a>至僧伽蓝，<a id="a-Z3"></a>著众僧前。<a id="a-Z4"></a>于时众僧，<a id="a-Z5"></a>食时已到，<a id="a-Z6"></a>住街而立。<a id="a-Z7"></a>蛇令彼人次第付香，<a id="a-Z8"></a>自以信心，<a id="a-Z9"></a>视受香者，<a id="a-ZA"></a>如是尽底，<a id="a-ZB"></a>熟看不移。<a id="a-ZC"></a>众僧引行，<a id="a-ZD"></a>绕塔周匝，<a id="a-ZE"></a>其人捉水，<a id="a-ZF"></a>洗众僧手。<a id="a-ZG"></a>蛇怀敬意，<a id="a-ZH"></a>观洗手人，<a id="a-ZI"></a>无有厌心。<a id="a-ZJ"></a>众僧食讫，<a id="a-ZK"></a>重为其蛇，<a id="a-ZL"></a>广为说法，<a id="a-ZM"></a>蛇倍欢喜，<a id="a-ZN"></a>更增施心，<a id="a-ZO"></a>将僧维那，<a id="a-ZP"></a>到本金所，<a id="a-ZQ"></a>残金六瓶，<a id="a-ZR"></a>尽用施僧。<a id="a-ZS"></a>作福已讫，<a id="a-ZT"></a>便取命终，<a id="a-ZU"></a>由其福德，<a id="a-ZV"></a>生忉利天。</p>
  <p id="aZW">佛告阿难：<a id="a-ZX"></a>欲知尔时担蛇人者，<a id="a-ZY"></a>岂异人乎，<a id="a-ZZ"></a>则我身是；<a id="a-Za"></a>尔时毒蛇者，<a id="a-Zb"></a>今舍利弗是。<a id="a-Zc"></a>我乃往日担蛇之时，<a id="a-Zd"></a>为蛇见责，<a id="a-Ze"></a>惭愧立誓，<a id="a-Zf"></a>生谦下心，<a id="a-Zg"></a>等视一切，<a id="a-Zh"></a>未曾中退，<a id="a-Zi"></a>乃至今日。<a id="a-Zj"></a>时诸比丘，<a id="a-Zk"></a>阿难之等，<a id="a-Zl"></a>闻佛所说，<a id="a-Zm"></a>欢喜奉行。</p>
  <p data-pb></p>
  <h2 id="aZn">差摩现报缘品第三十七</h2>
  <p id="aZo">如是我闻：<a id="a-Zp"></a>一时，<a id="a-Zq"></a>佛住罗阅祇竹林精舍，<a id="a-Zr"></a>与尊弟子无央数众。</p>
  <p id="aZs">尔时国中，<a id="a-Zt"></a>有一婆罗门，<a id="a-Zu"></a>居贫穷困，<a id="a-Zv"></a>乏于钱谷，<a id="a-Zw"></a>勤加不懈，<a id="a-Zx"></a>衰祸遂甚，<a id="a-Zy"></a>方宜理尽，<a id="a-Zz"></a>衣食不供。<a id="a-a0"></a>便行问人：<a id="a-a1"></a>今此世间，<a id="a-a2"></a>作何等行，<a id="a-a3"></a>令人现世蒙赖其福？<a id="a-a4"></a>有人答言：<a id="a-a5"></a>汝不知耶，<a id="a-a6"></a>今佛出世，<a id="a-a7"></a>福度众生，<a id="a-a8"></a>祐利一切，<a id="a-a9"></a>无不得度。<a id="a-aA"></a>如来复有四尊弟子，<a id="a-aB"></a>摩诃迦葉、<a id="a-aC"></a>大目犍连、<a id="a-aD"></a>舍利弗、<a id="a-aE"></a>阿那律等，<a id="a-aF"></a>斯四贤士，<a id="a-aG"></a>每哀贫乏，<a id="a-aH"></a>常行福利苦厄众生。<a id="a-aI"></a>汝今若能以信敬心，<a id="a-aJ"></a>设食供养此诸贤士，<a id="a-aK"></a>则可现世称汝所愿。</p>
  <p id="aaL">时婆罗门，<a id="a-aM"></a>闻诸人所说如是事已，<a id="a-aN"></a>心怀欢喜，<a id="a-aO"></a>往其国中，<a id="a-aP"></a>遍行自炫，<a id="a-aQ"></a>作役其身，<a id="a-aR"></a>得少财物，<a id="a-aS"></a>担至其家。<a id="a-aT"></a>施设饮食，<a id="a-aU"></a>请诸贤圣，<a id="a-aV"></a>供养一日，<a id="a-aW"></a>克心精勤，<a id="a-aX"></a>望现世报。<a id="a-aY"></a>婆罗门妇，<a id="a-aZ"></a>字曰差摩(此言安隐)，<a id="a-aa"></a>饭僧已讫，<a id="a-ab"></a>诸尊弟子，<a id="a-ac"></a>劝请差摩，<a id="a-ad"></a>受八关斋。<a id="a-ae"></a>受斋已讫，<a id="a-af"></a>各还精舍。</p>
  <p id="aag">时瓶沙王，<a id="a-ah"></a>值游林泽，<a id="a-ai"></a>还来向城。<a id="a-aj"></a>道见一人，<a id="a-ak"></a>犯王重罪，<a id="a-al"></a>缚著梁头，<a id="a-am"></a>竖在道边，<a id="a-an"></a>见王悲哀，<a id="a-ao"></a>求索少食。<a id="a-ap"></a>王情愍伤，<a id="a-aq"></a>即可当与。<a id="a-ar"></a>正尔别去。<a id="a-as"></a>时王竟日，<a id="a-at"></a>忽忘前事，<a id="a-au"></a>夜卒自念：<a id="a-av"></a>我以先许彼罪人食，<a id="a-aw"></a>云何欻忘。<a id="a-ax"></a>即时遣人致食往与，<a id="a-ay"></a>举宫内外，<a id="a-az"></a>无欲往者，<a id="a-b0"></a>咸作是说，<a id="a-b1"></a>今是夜半，<a id="a-b2"></a>道路恐有猛兽恶鬼罗刹，<a id="a-b3"></a>祸难众多，<a id="a-b4"></a>宁死于此，<a id="a-b5"></a>不能去也。<a id="a-b6"></a>尔时国王，<a id="a-b7"></a>念彼人苦，<a id="a-b8"></a>身心烦恼，<a id="a-b9"></a>极怀怜愍，<a id="a-bA"></a>即令国中，<a id="a-bB"></a>谁能致食，<a id="a-bC"></a>至彼人所，<a id="a-bD"></a>赏金千两。<a id="a-bE"></a>国中人民，<a id="a-bF"></a>无受募者。</p>
  <p id="abG">于时差摩，<a id="a-bH"></a>常闻人说，<a id="a-bI"></a>若世有人，<a id="a-bJ"></a>受持八关斋者，<a id="a-bK"></a>众邪恶鬼，<a id="a-bL"></a>毒兽之类，<a id="a-bM"></a>一切恶灾，<a id="a-bN"></a>无能伤害。<a id="a-bO"></a>差摩闻之，<a id="a-bP"></a>便兴此心：<a id="a-bQ"></a>我家贫穷，<a id="a-bR"></a>加复受斋，<a id="a-bS"></a>今王所募，<a id="a-bT"></a>欲为我耳，<a id="a-bU"></a>我今当往受其募直。<a id="a-bV"></a>思惟已定，<a id="a-bW"></a>往应王募。<a id="a-bX"></a>尔时国王，<a id="a-bY"></a>又语差摩：<a id="a-bZ"></a>为吾担食，<a id="a-ba"></a>至彼人所，<a id="a-bb"></a>若达来还，<a id="a-bc"></a>吾定当与汝金千两。<a id="a-bd"></a>差摩即时，<a id="a-be"></a>如敕担往，<a id="a-bf"></a>至心持斋，<a id="a-bg"></a>无有缺失，<a id="a-bh"></a>顺道而行。</p>
  <p id="abi">出城渐远，<a id="a-bj"></a>逢一罗刹，<a id="a-bk"></a>名曰蓝婆，<a id="a-bl"></a>彼鬼是时，<a id="a-bm"></a>生五百子，<a id="a-bn"></a>初生已竟，<a id="a-bo"></a>极怀饥渴，<a id="a-bp"></a>见差摩来，<a id="a-bq"></a>望以为食。<a id="a-br"></a>然彼差摩，<a id="a-bs"></a>持斋无缺，<a id="a-bt"></a>罗刹见之，<a id="a-bu"></a>逆怀怖畏，<a id="a-bv"></a>饥饿所逼，<a id="a-bw"></a>现身从乞所担之食，<a id="a-bx"></a>持少施我。<a id="a-by"></a>差摩不逆，<a id="a-bz"></a>以少丐之，<a id="a-c0"></a>所施虽少，<a id="a-c1"></a>鬼神力故，<a id="a-c2"></a>而用饱满。<a id="a-c3"></a>于时罗刹，<a id="a-c4"></a>问差摩言：<a id="a-c5"></a>汝字何等？<a id="a-c6"></a>女人答言：<a id="a-c7"></a>我字差摩。<a id="a-c8"></a>罗刹欢喜，<a id="a-c9"></a>语差摩言：<a id="a-cA"></a>今我分身，<a id="a-cB"></a>而得安隐，<a id="a-cC"></a>由卿活命，<a id="a-cD"></a>益我不少，<a id="a-cE"></a>我既蒙活，<a id="a-cF"></a>复闻好字，<a id="a-cG"></a>我所住处，<a id="a-cH"></a>有一釜金，<a id="a-cI"></a>持以报卿，<a id="a-cJ"></a>来时念取。<a id="a-cK"></a>又复问言：<a id="a-cL"></a>汝欲何至？<a id="a-cM"></a>差摩答言：<a id="a-cN"></a>欲持此食，<a id="a-cO"></a>往与彼人。<a id="a-cP"></a>蓝婆又言：<a id="a-cQ"></a>我有女妹，<a id="a-cR"></a>在前住止，<a id="a-cS"></a>字阿蓝婆，<a id="a-cT"></a>卿若见之，<a id="a-cU"></a>为吾问讯，<a id="a-cV"></a>云我分身，<a id="a-cW"></a>生五百子，<a id="a-cX"></a>身体安隐，<a id="a-cY"></a>具誊我情，<a id="a-cZ"></a>令知消息。</p>
  <p id="aca">差摩如言，<a id="a-cb"></a>顺道而去，<a id="a-cc"></a>见阿蓝婆，<a id="a-cd"></a>即出问讯，<a id="a-ce"></a>说其蓝婆，<a id="a-cf"></a>情事委曲，<a id="a-cg"></a>生五百子，<a id="a-ch"></a>皆悉安隐。<a id="a-ci"></a>时阿蓝婆，<a id="a-cj"></a>闻之欢喜，<a id="a-ck"></a>问妇人曰：<a id="a-cl"></a>今汝字何？<a id="a-cm"></a>女人答言：<a id="a-cn"></a>我字差摩。<a id="a-co"></a>罗刹闻之，<a id="a-cp"></a>亦用欢悦，<a id="a-cq"></a>我姊分身，<a id="a-cr"></a>复得安隐，<a id="a-cs"></a>汝字复好，<a id="a-ct"></a>何其善也，<a id="a-cu"></a>今此住处，<a id="a-cv"></a>有一釜金，<a id="a-cw"></a>我用赐卿，<a id="a-cx"></a>来时念取。<a id="a-cy"></a>又问之曰：<a id="a-cz"></a>汝欲何至？<a id="a-d0"></a>差摩答言：<a id="a-d1"></a>为王担食，<a id="a-d2"></a>至彼人所。<a id="a-d3"></a>阿蓝婆曰：<a id="a-d4"></a>我有一弟，<a id="a-d5"></a>字分那奇，<a id="a-d6"></a>住在前路，<a id="a-d7"></a>为吾问讯。<a id="a-d8"></a>因誊姊意，<a id="a-d9"></a>即复共辞，<a id="a-dA"></a>顺道而进。</p>
  <p id="adB">到前如意，<a id="a-dC"></a>见分那奇，<a id="a-dD"></a>为其二姊，<a id="a-dE"></a>具说意状，<a id="a-dF"></a>云彼大姊，<a id="a-dG"></a>生五百子，<a id="a-dH"></a>身轻安隐，<a id="a-dI"></a>无有不祥。<a id="a-dJ"></a>时分那奇，<a id="a-dK"></a>闻其二姊平安消息，<a id="a-dL"></a>心用欢喜。<a id="a-dM"></a>复问差摩：<a id="a-dN"></a>汝字何等？<a id="a-dO"></a>妇人答曰：<a id="a-dP"></a>我字差摩。<a id="a-dQ"></a>其鬼答言：<a id="a-dR"></a>汝字安隐，<a id="a-dS"></a>复传我姊平安消息，<a id="a-dT"></a>倍何快耶。<a id="a-dU"></a>即语差摩：<a id="a-dV"></a>我此住处，<a id="a-dW"></a>有金一釜，<a id="a-dX"></a>以用遗卿，<a id="a-dY"></a>来时念取。</p>
  <p id="adZ">辞别已竟，<a id="a-da"></a>引路而去，<a id="a-db"></a>忆识故处，<a id="a-dc"></a>至彼人所，<a id="a-dd"></a>与食已讫，<a id="a-de"></a>还来本处，<a id="a-df"></a>取金三釜持至其家。<a id="a-dg"></a>复于王家，<a id="a-dh"></a>得赏金千两。<a id="a-di"></a>其家于是，<a id="a-dj"></a>拔贫即富。<a id="a-dk"></a>国中庶民，<a id="a-dl"></a>见其家内，<a id="a-dm"></a>财宝饶多，<a id="a-dn"></a>各各慕及，<a id="a-do"></a>乐为营从，<a id="a-dp"></a>来至其家，<a id="a-dq"></a>承给使令。<a id="a-dr"></a>王闻是人，<a id="a-ds"></a>福德如是，<a id="a-dt"></a>即召至宫，<a id="a-du"></a>拜为大臣。<a id="a-dv"></a>既蒙王禄，<a id="a-dw"></a>其家又富，<a id="a-dx"></a>信心诚笃，<a id="a-dy"></a>广殖福业，<a id="a-dz"></a>请佛及僧，<a id="a-e0"></a>施设大檀。<a id="a-e1"></a>佛与徒众，<a id="a-e2"></a>悉受其请，<a id="a-e3"></a>饮食已讫，<a id="a-e4"></a>佛为说法，<a id="a-e5"></a>心意开解，<a id="a-e6"></a>成须陀洹。</p>
  <p id="ae7">时诸会者，<a id="a-e8"></a>阿难之等，<a id="a-e9"></a>闻佛所说，<a id="a-eA"></a>欢喜奉行。</p>
 </body>
</html>