<!doctype html>
<html id="z3IBWHG1F1" data-ver="2385">
 <head>
  <meta charset="utf-8">
  <meta author="慧觉">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">贤愚因缘经卷第六</h1>
  <h2 id="a2">快目王眼施缘品第二十七</h2>
  <p id="a3">如是我闻：<a id="a-4"></a>一时，<a id="a-5"></a>佛在舍卫国祇树给孤独园。<a id="a-6"></a>尔时，<a id="a-7"></a>世尊大众围绕，<a id="a-8"></a>而为说法。<a id="a-9"></a>城中人民，<a id="a-A"></a>乐听法者，<a id="a-B"></a>往至佛所，<a id="a-C"></a>前后相次。</p>
  <p id="aD">时城中有盲婆罗门，<a id="a-E"></a>坐街道边，<a id="a-F"></a>闻多人众行步驶疾，<a id="a-G"></a>即问行人：<a id="a-H"></a>此多人众，<a id="a-I"></a>欲何所至？<a id="a-J"></a>行人答曰：<a id="a-K"></a>汝不知耶，<a id="a-L"></a>如来出世，<a id="a-M"></a>此难值遇，<a id="a-N"></a>今在此国，<a id="a-O"></a>敷演道化，<a id="a-P"></a>我等欲往听其说法。</p>
  <p id="aQ">此婆罗门，<a id="a-R"></a>而有一术，<a id="a-S"></a>众生之中，<a id="a-T"></a>有八种声，<a id="a-U"></a>悉能别识，<a id="a-V"></a>知其相禄。<a id="a-W"></a>何谓八种：<a id="a-X"></a>一曰乌声，<a id="a-Y"></a>二曰三尺乌声，<a id="a-Z"></a>三曰破声，<a id="a-a"></a>四曰雁声，<a id="a-b"></a>五曰鼓声，<a id="a-c"></a>六曰雷声，<a id="a-d"></a>七曰金铃声，<a id="a-e"></a>八曰梵声。<a id="a-f"></a>其乌声者，<a id="a-g"></a>其人受性，<a id="a-h"></a>不识恩养，<a id="a-i"></a>志不廉洁；<a id="a-j"></a>三尺乌声者，<a id="a-k"></a>受性凶暴，<a id="a-l"></a>乐为伤害，<a id="a-m"></a>少于慈顺；<a id="a-n"></a>其破声者，<a id="a-o"></a>男作女声，<a id="a-p"></a>女作男声，<a id="a-q"></a>其人薄德贫穷下贱；<a id="a-r"></a>其雁声者，<a id="a-s"></a>志性勦了，<a id="a-t"></a>多于亲友，<a id="a-u"></a>将接四远；<a id="a-v"></a>其鼓声者，<a id="a-w"></a>言辞辩捷，<a id="a-x"></a>解释道理，<a id="a-y"></a>必为国师；<a id="a-z"></a>其雷声者，<a id="a-10"></a>智慧深远，<a id="a-11"></a>散析法性，<a id="a-12"></a>任化天下；<a id="a-13"></a>金铃声者，<a id="a-14"></a>巨富饶财，<a id="a-15"></a>其人必积千亿两金；<a id="a-16"></a>其梵声者，<a id="a-17"></a>福德弥高，<a id="a-18"></a>若在家者，<a id="a-19"></a>作转轮圣王，<a id="a-1A"></a>出家学道，<a id="a-1B"></a>必得成佛。</p>
  <p id="a1C">时婆罗门，<a id="a-1D"></a>语行路人：<a id="a-1E"></a>我能识别人之语声，<a id="a-1F"></a>若实是佛，<a id="a-1G"></a>当有梵音，<a id="a-1H"></a>汝可将我往至其所，<a id="a-1I"></a>当试听之，<a id="a-1J"></a>审是佛不。<a id="a-1K"></a>时行路人，<a id="a-1L"></a>因牵将往，<a id="a-1M"></a>渐近佛所，<a id="a-1N"></a>闻佛说法，<a id="a-1O"></a>梵音具足，<a id="a-1P"></a>深远流畅，<a id="a-1Q"></a>欢喜踊跃，<a id="a-1R"></a>两目得开，<a id="a-1S"></a>便得见佛，<a id="a-1T"></a>紫磨金色，<a id="a-1U"></a>三十二相，<a id="a-1V"></a>明朗如日，<a id="a-1W"></a>即时礼佛，<a id="a-1X"></a>喜庆无量。<a id="a-1Y"></a>佛为说法，<a id="a-1Z"></a>志心听受，<a id="a-1a"></a>即破二十亿恶，<a id="a-1b"></a>得须陀洹，<a id="a-1c"></a>已得慧眼，<a id="a-1d"></a>便求出家。<a id="a-1e"></a>佛言善来，<a id="a-1f"></a>便成沙门。<a id="a-1g"></a>佛重方便，<a id="a-1h"></a>广为说法，<a id="a-1i"></a>即复寻得阿罗汉果。<a id="a-1j"></a>一切众会，<a id="a-1k"></a>莫不奇怪。</p>
  <p id="a1l">贤者阿难，<a id="a-1m"></a>从座而起，<a id="a-1n"></a>长跪叉手，<a id="a-1o"></a>而白佛言：<a id="a-1p"></a>世尊出世，<a id="a-1q"></a>实多饶益，<a id="a-1r"></a>拔济盲冥，<a id="a-1s"></a>恩难称极，<a id="a-1t"></a>此婆罗门，<a id="a-1u"></a>一时之中，<a id="a-1v"></a>肉眼既开，<a id="a-1w"></a>慧眼清净，<a id="a-1x"></a>佛于此人，<a id="a-1y"></a>恩何隆厚。<a id="a-1z"></a>佛告阿难：<a id="a-20"></a>吾与其眼，<a id="a-21"></a>不但今日，<a id="a-22"></a>过去世时，<a id="a-23"></a>亦复与眼。<a id="a-24"></a>阿难重白：<a id="a-25"></a>不审世尊，<a id="a-26"></a>过去与眼，<a id="a-27"></a>其事云何，<a id="a-28"></a>唯愿垂哀，<a id="a-29"></a>具为解说。</p>
  <p id="a2A">佛告阿难：<a id="a-2B"></a>过去久远，<a id="a-2C"></a>无量无数，<a id="a-2D"></a>不可思议，<a id="a-2E"></a>阿僧祇劫，<a id="a-2F"></a>此阎浮提，<a id="a-2G"></a>有一大城，<a id="a-2H"></a>名富迦罗拔，<a id="a-2I"></a>时有国王，<a id="a-2J"></a>名须提罗(此言快目)。<a id="a-2K"></a>所以名之为快目者，<a id="a-2L"></a>其目明净，<a id="a-2M"></a>清妙无比，<a id="a-2N"></a>彻睹墙壁，<a id="a-2O"></a>视四十里，<a id="a-2P"></a>以是故立字号曰快目。<a id="a-2Q"></a>领阎浮提八万四千国，<a id="a-2R"></a>六万山川，<a id="a-2S"></a>八十亿聚落。<a id="a-2T"></a>王有二万夫人婇女，<a id="a-2U"></a>一万大臣，<a id="a-2V"></a>五百太子，<a id="a-2W"></a>其第一太子，<a id="a-2X"></a>名尸罗拔陀提(此言戒贤)。<a id="a-2Y"></a>王有慈悲，<a id="a-2Z"></a>愍念一切，<a id="a-2a"></a>养育民物，<a id="a-2b"></a>犹如慈父，<a id="a-2c"></a>化导以善，<a id="a-2d"></a>民从其度，<a id="a-2e"></a>风时雨顺，<a id="a-2f"></a>四气和适，<a id="a-2g"></a>其国丰乐，<a id="a-2h"></a>群生蒙赖。</p>
  <p id="a2i">尔时其王，<a id="a-2j"></a>退自思惟：<a id="a-2k"></a>我因宿福，<a id="a-2l"></a>今为人主，<a id="a-2m"></a>财宝五欲，<a id="a-2n"></a>富有四海，<a id="a-2o"></a>发言化下，<a id="a-2p"></a>如风靡草，<a id="a-2q"></a>今世会用，<a id="a-2r"></a>更无绍续，<a id="a-2s"></a>恐我来世穷苦是分，<a id="a-2t"></a>譬如耕夫，<a id="a-2u"></a>春日多种，<a id="a-2v"></a>秋夏收入，<a id="a-2w"></a>所得必广，<a id="a-2x"></a>复遭春时，<a id="a-2y"></a>若当懒惰，<a id="a-2z"></a>来秋于谷何望，<a id="a-30"></a>是以我今于诸福田，<a id="a-31"></a>及时广种，<a id="a-32"></a>不宜懈怠。<a id="a-33"></a>即告群臣，<a id="a-34"></a>出我库藏金银珍宝衣被饮食所须之具，<a id="a-35"></a>著诸城门，<a id="a-36"></a>及积市中，<a id="a-37"></a>遍行宣令，<a id="a-38"></a>一切人民，<a id="a-39"></a>有所乏者，<a id="a-3A"></a>皆悉来取。<a id="a-3B"></a>并复告下八万四千国，<a id="a-3C"></a>亦令开藏施给一切。<a id="a-3D"></a>时诸群臣，<a id="a-3E"></a>奉受王教，<a id="a-3F"></a>即竖金幢，<a id="a-3G"></a>击大金鼓，<a id="a-3H"></a>誊王慈教，<a id="a-3I"></a>遍阎浮提。<a id="a-3J"></a>阎浮提人，<a id="a-3K"></a>沙门婆罗门，<a id="a-3L"></a>孤贫困厄，<a id="a-3M"></a>年老疾病，<a id="a-3N"></a>有所欲得，<a id="a-3O"></a>称意而与，<a id="a-3P"></a>一切人情，<a id="a-3Q"></a>赖王慈泽，<a id="a-3R"></a>安快自娱，<a id="a-3S"></a>无复忧虑，<a id="a-3T"></a>歌颂赞叹，<a id="a-3U"></a>皆称王德。</p>
  <p id="a3V">尔时边裔，<a id="a-3W"></a>有一小国，<a id="a-3X"></a>其王名曰波罗陀跋弥，<a id="a-3Y"></a>恃远傲慢，<a id="a-3Z"></a>不宾王化，<a id="a-3a"></a>又其治政，<a id="a-3b"></a>五事无度，<a id="a-3c"></a>受性仓卒，<a id="a-3d"></a>少于思虑，<a id="a-3e"></a>耽荒色欲，<a id="a-3f"></a>不理国政，<a id="a-3g"></a>国有忠贤，<a id="a-3h"></a>不往谘禀，<a id="a-3i"></a>边镜之土，<a id="a-3j"></a>役使烦倍，<a id="a-3k"></a>商贾到国，<a id="a-3l"></a>税夺过常。<a id="a-3m"></a>彼王有臣，<a id="a-3n"></a>名劳陀达，<a id="a-3o"></a>聪明智略，<a id="a-3p"></a>明识道理，<a id="a-3q"></a>睹其违度，<a id="a-3r"></a>前谏王曰：<a id="a-3s"></a>王有五事，<a id="a-3t"></a>不能安国，<a id="a-3u"></a>必招祸患，<a id="a-3v"></a>恐是不久，<a id="a-3w"></a>傥不忌讳，<a id="a-3x"></a>听臣说之。<a id="a-3y"></a>王曰：<a id="a-3z"></a>便道。<a id="a-40"></a>寻长跪白王：<a id="a-41"></a>受性仓卒，<a id="a-42"></a>少于思虑，<a id="a-43"></a>事大不当，<a id="a-44"></a>必致后悔，<a id="a-45"></a>王耽荒色欲，<a id="a-46"></a>不理国事，<a id="a-47"></a>外有枉滞，<a id="a-48"></a>理情无处，<a id="a-49"></a>国有忠贤，<a id="a-4A"></a>不往谘禀，<a id="a-4B"></a>则不防虑未然之事，<a id="a-4C"></a>边土之民，<a id="a-4D"></a>役调烦剧，<a id="a-4E"></a>则思违背宾属他国，<a id="a-4F"></a>商贾税夺，<a id="a-4G"></a>违于常度，<a id="a-4H"></a>恶惮行来，<a id="a-4I"></a>宝货猛贵，<a id="a-4J"></a>有此五事亡国之兆，<a id="a-4K"></a>愿王易操，<a id="a-4L"></a>与民更始。<a id="a-4M"></a>须提罗王，<a id="a-4N"></a>恩慈广普，<a id="a-4O"></a>阎浮提人，<a id="a-4P"></a>咸蒙慧泽；<a id="a-4Q"></a>我曹此国，<a id="a-4R"></a>独不恭顺，<a id="a-4S"></a>幽遐之民，<a id="a-4T"></a>不蒙其润，<a id="a-4U"></a>愿王降意，<a id="a-4V"></a>还相承奉，<a id="a-4W"></a>便可子孙食禄长久。</p>
  <p id="a4X">波罗陀跋弥，<a id="a-4Y"></a>闻此臣语，<a id="a-4Z"></a>心恚作色，<a id="a-4a"></a>不从其言。<a id="a-4b"></a>臣劳陀达，<a id="a-4c"></a>益生瞋愤，<a id="a-4d"></a>而自心念：<a id="a-4e"></a>我见王治政，<a id="a-4f"></a>匡化不周，<a id="a-4g"></a>表贡忠诚，<a id="a-4h"></a>望相扶辅，<a id="a-4i"></a>反更怒盛，<a id="a-4j"></a>不从我言，<a id="a-4k"></a>言既不用，<a id="a-4l"></a>傥复见杀，<a id="a-4m"></a>当就除之，<a id="a-4n"></a>为民去患。<a id="a-4o"></a>谋未及就，<a id="a-4p"></a>事已发露。<a id="a-4q"></a>王合兵众，<a id="a-4r"></a>欲往诛讨。<a id="a-4s"></a>时劳陀达，<a id="a-4t"></a>知王欲收，<a id="a-4u"></a>即便乘疾马，<a id="a-4v"></a>逃走而去。<a id="a-4w"></a>兵众寻逐，<a id="a-4x"></a>彼劳陀达，<a id="a-4y"></a>素善射术，<a id="a-4z"></a>又知人身著射应死处凡有十八，<a id="a-50"></a>兵众虽逮，<a id="a-51"></a>不敢能近。<a id="a-52"></a>迳得彻到富迦罗拔国，<a id="a-53"></a>见快目王，<a id="a-54"></a>拜问讯讫，<a id="a-55"></a>共王谈对，<a id="a-56"></a>事事得理。<a id="a-57"></a>王即善之，<a id="a-58"></a>立为大臣，<a id="a-59"></a>渐得亲近，<a id="a-5A"></a>具以来事，<a id="a-5B"></a>以用启闻。<a id="a-5C"></a>王闻是已，<a id="a-5D"></a>问群臣言：<a id="a-5E"></a>彼之国土，<a id="a-5F"></a>不属我耶？<a id="a-5G"></a>群臣答曰：<a id="a-5H"></a>悉属大王，<a id="a-5I"></a>但恃遐远，<a id="a-5J"></a>不来宾附。<a id="a-5K"></a>劳陀达言，<a id="a-5L"></a>彼波罗陀跋弥，<a id="a-5M"></a>顽嚚凶闇，<a id="a-5N"></a>纵逸荒迷，<a id="a-5O"></a>不识礼度，<a id="a-5P"></a>凭远守谬，<a id="a-5Q"></a>不承王命，<a id="a-5R"></a>彼民恶厌，<a id="a-5S"></a>视之如怨，<a id="a-5T"></a>与臣兵马，<a id="a-5U"></a>自往降伏。<a id="a-5V"></a>王闻其语，<a id="a-5W"></a>即然可之，<a id="a-5X"></a>告下诸国，<a id="a-5Y"></a>选择兵众，<a id="a-5Z"></a>克日都集，<a id="a-5a"></a>往彼波罗陀跋弥王国。</p>
  <p id="a5b">尔时波罗陀跋弥，<a id="a-5c"></a>比国之王，<a id="a-5d"></a>遣人语之：<a id="a-5e"></a>阎浮提内，<a id="a-5f"></a>都敕发兵，<a id="a-5g"></a>当集汝国，<a id="a-5h"></a>汝快晏然，<a id="a-5i"></a>而安坐耶？<a id="a-5j"></a>波罗陀跋弥，<a id="a-5k"></a>闻是消息，<a id="a-5l"></a>愁闷迷愦，<a id="a-5m"></a>莫知所如，<a id="a-5n"></a>著垢黑衣，<a id="a-5o"></a>坐黑闇处。<a id="a-5p"></a>有辅相婆罗门，<a id="a-5q"></a>来至其所，<a id="a-5r"></a>问其意故：<a id="a-5s"></a>王有何忧，<a id="a-5t"></a>愿见示语。<a id="a-5u"></a>波罗陀跋弥王曰：<a id="a-5v"></a>卿不闻乎，<a id="a-5w"></a>前劳陀达，<a id="a-5x"></a>逃突至彼快目王边，<a id="a-5y"></a>因相发起，<a id="a-5z"></a>令快目王悉发八万四千诸国兵众，<a id="a-60"></a>欲来攻我，<a id="a-61"></a>若当来者，<a id="a-62"></a>便灭我国。<a id="a-63"></a>其辅相曰：<a id="a-64"></a>当令群臣试共议之。<a id="a-65"></a>即合共议，<a id="a-66"></a>各各异计，<a id="a-67"></a>共辅相言：<a id="a-68"></a>我闻快目王，<a id="a-69"></a>自誓布施，<a id="a-6A"></a>唯除父母，<a id="a-6B"></a>不以施耳，<a id="a-6C"></a>其余一切，<a id="a-6D"></a>不逆来意，<a id="a-6E"></a>今此国中，<a id="a-6F"></a>有盲婆罗门，<a id="a-6G"></a>当劝勉之往乞王眼，<a id="a-6H"></a>若能得者，<a id="a-6I"></a>军兵足却。<a id="a-6J"></a>王闻是语，<a id="a-6K"></a>即然可之，<a id="a-6L"></a>寻遣辅相，<a id="a-6M"></a>往求晓之。<a id="a-6N"></a>辅相即时，<a id="a-6O"></a>遣人往唤，<a id="a-6P"></a>寻使来而告之曰：<a id="a-6Q"></a>今有国事，<a id="a-6R"></a>欲相劳苦，<a id="a-6S"></a>愿垂留意，<a id="a-6T"></a>共相佐办。<a id="a-6U"></a>婆罗门言：<a id="a-6V"></a>我今盲冥，<a id="a-6W"></a>竟何所能，<a id="a-6X"></a>而相佐办。<a id="a-6Y"></a>辅相又曰：<a id="a-6Z"></a>须提罗王，<a id="a-6a"></a>欲合兵众来伐我国，<a id="a-6b"></a>若当来者，<a id="a-6c"></a>我等强壮，<a id="a-6d"></a>虽能逃避，<a id="a-6e"></a>犹忧残戮，<a id="a-6f"></a>况汝无目，<a id="a-6g"></a>能得脱耶，<a id="a-6h"></a>彼王有誓，<a id="a-6i"></a>一切布施，<a id="a-6j"></a>随人所须，<a id="a-6k"></a>不逆人意，<a id="a-6l"></a>往从乞眼，<a id="a-6m"></a>庶必得之，<a id="a-6n"></a>若得其眼，<a id="a-6o"></a>兵众可息，<a id="a-6p"></a>此事苟办，<a id="a-6q"></a>当重募汝。<a id="a-6r"></a>婆罗门言：<a id="a-6s"></a>今我无见，<a id="a-6t"></a>此事云何？<a id="a-6u"></a>王重劝勉：<a id="a-6v"></a>我当遣人将护汝往。<a id="a-6w"></a>即给道粮行道所须，<a id="a-6x"></a>引路而去。</p>
  <p id="a6y">时快目王国，<a id="a-6z"></a>种种灾怪，<a id="a-70"></a>悉皆兴现，<a id="a-71"></a>空中崩声，<a id="a-72"></a>曳电星落，<a id="a-73"></a>阴雾霹雳，<a id="a-74"></a>地处处裂，<a id="a-75"></a>飞鸟之类，<a id="a-76"></a>悲鸣感切，<a id="a-77"></a>挫戾其身，<a id="a-78"></a>自拔羽翼，<a id="a-79"></a>虎狼师子，<a id="a-7A"></a>走兽之属，<a id="a-7B"></a>鸣吼人间，<a id="a-7C"></a>宛转于地。<a id="a-7D"></a>国王臣民，<a id="a-7E"></a>怪其所以。<a id="a-7F"></a>时婆罗门，<a id="a-7G"></a>渐到大城，<a id="a-7H"></a>径至殿前，<a id="a-7I"></a>高声唱言：<a id="a-7J"></a>我在他国，<a id="a-7K"></a>承王名德，<a id="a-7L"></a>一切布施，<a id="a-7M"></a>不逆人意，<a id="a-7N"></a>故涉远来，<a id="a-7O"></a>欲望乞丐。<a id="a-7P"></a>王闻是语，<a id="a-7Q"></a>即下问讯：<a id="a-7R"></a>步涉遐道，<a id="a-7S"></a>得无疲倦，<a id="a-7T"></a>若欲所得，<a id="a-7U"></a>一切所须，<a id="a-7V"></a>国土珍宝，<a id="a-7W"></a>车马辇舆，<a id="a-7X"></a>衣被饮食，<a id="a-7Y"></a>随病医药，<a id="a-7Z"></a>一切所须，<a id="a-7a"></a>皆当给与。<a id="a-7b"></a>婆罗门言：<a id="a-7c"></a>外物布施，<a id="a-7d"></a>福德不妙，<a id="a-7e"></a>内身布施，<a id="a-7f"></a>果报乃大，<a id="a-7g"></a>我久失眼，<a id="a-7h"></a>长夜处冥，<a id="a-7i"></a>承闻大王，<a id="a-7j"></a>故发意来，<a id="a-7k"></a>欲乞王眼。<a id="a-7l"></a>王闻欢喜，<a id="a-7m"></a>语婆罗门：<a id="a-7n"></a>若欲得眼，<a id="a-7o"></a>我当相与。<a id="a-7p"></a>婆罗门言：<a id="a-7q"></a>欲与我者，<a id="a-7r"></a>何时能与？<a id="a-7s"></a>王语之曰：<a id="a-7t"></a>却后七日，<a id="a-7u"></a>便当与汝。</p>
  <p id="a7v">王即宣下八万四千小国：<a id="a-7w"></a>须提罗王，<a id="a-7x"></a>却后七日，<a id="a-7y"></a>当剜其目施婆罗门，<a id="a-7z"></a>诸欲来者，<a id="a-80"></a>悉皆时集。<a id="a-81"></a>诸王人民，<a id="a-82"></a>闻斯令已，<a id="a-83"></a>普来奔诣，<a id="a-84"></a>于大王所，<a id="a-85"></a>八万四千诸王臣民，<a id="a-86"></a>以身投地，<a id="a-87"></a>腹拍王前，<a id="a-88"></a>啼泪交流，<a id="a-89"></a>而白王言：<a id="a-8A"></a>我之等类，<a id="a-8B"></a>阎浮提人，<a id="a-8C"></a>蒙赖大王，<a id="a-8D"></a>以为荫覆，<a id="a-8E"></a>若当剜眼施婆罗门，<a id="a-8F"></a>一切人民，<a id="a-8G"></a>当何恃怙，<a id="a-8H"></a>唯愿回意，<a id="a-8I"></a>勿为一人而舍一切。<a id="a-8J"></a>一万大臣亦皆投地，<a id="a-8K"></a>仰白王言：<a id="a-8L"></a>何不哀愍怜我曹等，<a id="a-8M"></a>为一人意，<a id="a-8N"></a>舍弃我等，<a id="a-8O"></a>唯愿回意，<a id="a-8P"></a>莫与其眼。<a id="a-8Q"></a>二万夫人，<a id="a-8R"></a>头脑打地，<a id="a-8S"></a>腹拍王前，<a id="a-8T"></a>亦皆求请：<a id="a-8U"></a>唯愿大王，<a id="a-8V"></a>回意易志，<a id="a-8W"></a>莫以眼施，<a id="a-8X"></a>安慰我等。<a id="a-8Y"></a>五百太子，<a id="a-8Z"></a>涕哭王前：<a id="a-8a"></a>唯愿天父，<a id="a-8b"></a>当见矜怜莫以眼施，<a id="a-8c"></a>抚养我等。<a id="a-8d"></a>时戒贤太子，<a id="a-8e"></a>重白王言：<a id="a-8f"></a>愿剜我眼，<a id="a-8g"></a>以代父王，<a id="a-8h"></a>所以然者，<a id="a-8i"></a>我虽身死，<a id="a-8j"></a>国无损益，<a id="a-8k"></a>大王无眼，<a id="a-8l"></a>海内靡恃。</p>
  <p id="a8m">时快目王，<a id="a-8n"></a>告诸王臣夫人太子：<a id="a-8o"></a>我受身来，<a id="a-8p"></a>生死长久，<a id="a-8q"></a>设积身骨，<a id="a-8r"></a>高于须弥；<a id="a-8s"></a>斩刺之血，<a id="a-8t"></a>倍于四海；<a id="a-8u"></a>而饮母乳，<a id="a-8v"></a>过四大江；<a id="a-8w"></a>别离悲泪，<a id="a-8x"></a>多于四海；<a id="a-8y"></a>地狱之中，<a id="a-8z"></a>破坏之身，<a id="a-90"></a>烧煮斫刺，<a id="a-91"></a>弃眼无数；<a id="a-92"></a>饿鬼之中，<a id="a-93"></a>受若干形，<a id="a-94"></a>火从身出，<a id="a-95"></a>还自焦然，<a id="a-96"></a>如是破坏，<a id="a-97"></a>眼亦无数；<a id="a-98"></a>畜生之中，<a id="a-99"></a>更相食啖，<a id="a-9A"></a>种种死伤，<a id="a-9B"></a>复不可计；<a id="a-9C"></a>人间受身，<a id="a-9D"></a>寿多中夭，<a id="a-9E"></a>或争色欲，<a id="a-9F"></a>还相图谋，<a id="a-9G"></a>共相伤杀，<a id="a-9H"></a>死非一彻，<a id="a-9I"></a>如是破散，<a id="a-9J"></a>无央数眼；<a id="a-9K"></a>正使生天，<a id="a-9L"></a>命亦不久，<a id="a-9M"></a>计本以来，<a id="a-9N"></a>亦受多形；<a id="a-9O"></a>于此三界，<a id="a-9P"></a>回波五道，<a id="a-9Q"></a>为贪恚痴，<a id="a-9R"></a>碎身尘数，<a id="a-9S"></a>未曾给施用求佛道；<a id="a-9T"></a>如此臭眼，<a id="a-9U"></a>危脆之物，<a id="a-9V"></a>如是不久，<a id="a-9W"></a>自当烂坏，<a id="a-9X"></a>今得用施，<a id="a-9Y"></a>不应不与，<a id="a-9Z"></a>今持此眼，<a id="a-9a"></a>以用布施求佛无上一切智眼，<a id="a-9b"></a>若我愿成，<a id="a-9c"></a>当与汝等，<a id="a-9d"></a>清净慧眼，<a id="a-9e"></a>汝莫遮我无上道意。</p>
  <p id="a9f">其在会者，<a id="a-9g"></a>默然无言。<a id="a-9h"></a>正语左右：<a id="a-9i"></a>可挑我眼。<a id="a-9j"></a>左右诸臣，<a id="a-9k"></a>咸各言曰：<a id="a-9l"></a>宁破我身，<a id="a-9m"></a>犹如芥子，<a id="a-9n"></a>不能举手向大王眼。<a id="a-9o"></a>王语诸臣：<a id="a-9p"></a>汝等推觅其色正黑谛下视者，<a id="a-9q"></a>便召将来。<a id="a-9r"></a>诸臣求得，<a id="a-9s"></a>将来与王。<a id="a-9t"></a>王即授刀，<a id="a-9u"></a>敕语令剜，<a id="a-9v"></a>剜得一眼，<a id="a-9w"></a>著王掌中。<a id="a-9x"></a>王便立誓：<a id="a-9y"></a>我以此眼，<a id="a-9z"></a>以用布施，<a id="a-A0"></a>誓求佛道，<a id="a-A1"></a>若审当得成佛道者，<a id="a-A2"></a>此婆罗门得我此眼，<a id="a-A3"></a>即当用视。<a id="a-A4"></a>作是誓已，<a id="a-A5"></a>王即以眼，<a id="a-A6"></a>安婆罗门眼匡之中，<a id="a-A7"></a>寻得用见，<a id="a-A8"></a>得视王身及余众会，<a id="a-A9"></a>欢喜踊跃，<a id="a-AA"></a>不能自胜，<a id="a-AB"></a>即白王言：<a id="a-AC"></a>得王一眼，<a id="a-AD"></a>足我用视，<a id="a-AE"></a>愿留一眼，<a id="a-AF"></a>王自用看。<a id="a-AG"></a>王复答言：<a id="a-AH"></a>我已言决，<a id="a-AI"></a>许与两眼，<a id="a-AJ"></a>不应违言，<a id="a-AK"></a>便更剜一眼，<a id="a-AL"></a>复著掌中，<a id="a-AM"></a>重复立誓：<a id="a-AN"></a>我持眼施，<a id="a-AO"></a>用求佛道审能成佛，<a id="a-AP"></a>至诚不虚，<a id="a-AQ"></a>此婆罗门，<a id="a-AR"></a>得于我眼，<a id="a-AS"></a>便当用视。<a id="a-AT"></a>复安一眼，<a id="a-AU"></a>寻得用视。</p>
  <p id="aAV">当尔之时，<a id="a-AW"></a>天地震动，<a id="a-AX"></a>诸天宫殿，<a id="a-AY"></a>皆亦动摇。<a id="a-AZ"></a>时诸天人，<a id="a-Aa"></a>愕然惊惧，<a id="a-Ab"></a>寻见菩萨剜目布施，<a id="a-Ac"></a>咸皆飞来，<a id="a-Ad"></a>侧塞虚空，<a id="a-Ae"></a>散诸华香，<a id="a-Af"></a>而用供养，<a id="a-Ag"></a>赞言善哉，<a id="a-Ah"></a>大王所作，<a id="a-Ai"></a>甚奇甚特。<a id="a-Aj"></a>天帝前问：<a id="a-Ak"></a>实为奇特能作是事，<a id="a-Al"></a>欲求何报？<a id="a-Am"></a>王答言曰：<a id="a-An"></a>不求魔梵、<a id="a-Ao"></a>四王、<a id="a-Ap"></a>帝释、<a id="a-Aq"></a>转轮圣王三界之乐，<a id="a-Ar"></a>以此功德，<a id="a-As"></a>誓求佛道，<a id="a-At"></a>度脱众生，<a id="a-Au"></a>至涅槃乐。<a id="a-Av"></a>天帝复问：<a id="a-Aw"></a>汝今剜眼，<a id="a-Ax"></a>苦痛如是，<a id="a-Ay"></a>颇有悔退瞋恚不耶？<a id="a-Az"></a>王言不悔，<a id="a-B0"></a>亦不瞋恨。<a id="a-B1"></a>天帝复言：<a id="a-B2"></a>我今观汝，<a id="a-B3"></a>血出流离，<a id="a-B4"></a>形体战掉，<a id="a-B5"></a>言不悔恨，<a id="a-B6"></a>此事难信。<a id="a-B7"></a>王即自誓：<a id="a-B8"></a>我剜眼施，<a id="a-B9"></a>无悔恨意，<a id="a-BA"></a>用求佛道，<a id="a-BB"></a>会当得成，<a id="a-BC"></a>审不虚者，<a id="a-BD"></a>令我两眼平复如故。<a id="a-BE"></a>王誓已讫，<a id="a-BF"></a>两眼平完，<a id="a-BG"></a>明净彻视，<a id="a-BH"></a>倍胜于前。<a id="a-BI"></a>诸天人民，<a id="a-BJ"></a>一切大会，<a id="a-BK"></a>称庆喜踊，<a id="a-BL"></a>不能自胜。</p>
  <p id="aBM">王语婆罗门：<a id="a-BN"></a>今与汝眼，<a id="a-BO"></a>令汝得视，<a id="a-BP"></a>后成佛时，<a id="a-BQ"></a>复当令汝得慧眼见。<a id="a-BR"></a>将婆罗门，<a id="a-BS"></a>入宝藏中，<a id="a-BT"></a>恣取一担，<a id="a-BU"></a>发遣去还到本国。<a id="a-BV"></a>波罗陀跋弥，<a id="a-BW"></a>自出迎之，<a id="a-BX"></a>已见先问：<a id="a-BY"></a>得眼不耶？<a id="a-BZ"></a>答言：<a id="a-Ba"></a>得眼，<a id="a-Bb"></a>我今用视。<a id="a-Bc"></a>复问言曰：<a id="a-Bd"></a>彼王今者，<a id="a-Be"></a>为存为亡？<a id="a-Bf"></a>答言：<a id="a-Bg"></a>诸天来下，<a id="a-Bh"></a>寻即誓愿，<a id="a-Bi"></a>眼还平复，<a id="a-Bj"></a>眼好于前。<a id="a-Bk"></a>波罗陀跋弥，<a id="a-Bl"></a>以闻此语，<a id="a-Bm"></a>恼闷愤结，<a id="a-Bn"></a>心裂而死。</p>
  <p id="aBo">佛告阿难：<a id="a-Bp"></a>欲知尔时须提罗王，<a id="a-Bq"></a>今我身是；<a id="a-Br"></a>波罗陀跋弥，<a id="a-Bs"></a>今调达是；<a id="a-Bt"></a>时乞我眼婆罗门者，<a id="a-Bu"></a>今此会中，<a id="a-Bv"></a>盲婆罗门得道者是，<a id="a-Bw"></a>先世之时，<a id="a-Bx"></a>我与其眼，<a id="a-By"></a>乃至今日，<a id="a-Bz"></a>由见我故，<a id="a-C0"></a>既得肉眼，<a id="a-C1"></a>复得慧眼。<a id="a-C2"></a>我为汝曹，<a id="a-C3"></a>世世苦行，<a id="a-C4"></a>积功累德，<a id="a-C5"></a>今日致佛，<a id="a-C6"></a>汝等应当勤求出要。</p>
  <p id="aC7">佛说是语时，<a id="a-C8"></a>诸在会者，<a id="a-C9"></a>感念佛恩，<a id="a-CA"></a>内身克厉，<a id="a-CB"></a>有得须陀洹、<a id="a-CC"></a>斯陀含、<a id="a-CD"></a>阿那含、<a id="a-CE"></a>阿罗汉者，<a id="a-CF"></a>有发无上道意者。<a id="a-CG"></a>贤者阿难，<a id="a-CH"></a>及诸会者，<a id="a-CI"></a>闻佛所说，<a id="a-CJ"></a>欢喜奉行。</p>
  <p data-pb></p>
  <h2 id="aCK">五百盲儿往返逐佛缘品第二十八</h2>
  <p id="aCL">如是我闻：<a id="a-CM"></a>一时，<a id="a-CN"></a>佛住舍卫国祇树给孤独园。</p>
  <p id="aCO">尔时毗舍离国，<a id="a-CP"></a>有五百盲人，<a id="a-CQ"></a>乞丐自活，<a id="a-CR"></a>时闻人言：<a id="a-CS"></a>如来出世，<a id="a-CT"></a>甚奇甚特，<a id="a-CU"></a>其有众生睹见之者，<a id="a-CV"></a>癃残百病，<a id="a-CW"></a>皆蒙除愈，<a id="a-CX"></a>盲视聋听，<a id="a-CY"></a>哑语偻伸，<a id="a-CZ"></a>拘躄手足，<a id="a-Ca"></a>狂乱得正，<a id="a-Cb"></a>贫施衣食，<a id="a-Cc"></a>愁忧苦厄，<a id="a-Cd"></a>悉能解免。<a id="a-Ce"></a>时诸盲人，<a id="a-Cf"></a>闻此语已，<a id="a-Cg"></a>还共议言：<a id="a-Ch"></a>我曹罪积，<a id="a-Ci"></a>苦毒特兼，<a id="a-Cj"></a>若当遇佛，<a id="a-Ck"></a>必见救济。<a id="a-Cl"></a>便问人言：<a id="a-Cm"></a>世尊今者，<a id="a-Cn"></a>为在何国？<a id="a-Co"></a>人报之曰：<a id="a-Cp"></a>在舍卫国。<a id="a-Cq"></a>闻此语已，<a id="a-Cr"></a>共于路侧，<a id="a-Cs"></a>卑言求哀，<a id="a-Ct"></a>谁有慈悲，<a id="a-Cu"></a>愍我等者，<a id="a-Cv"></a>愿见将导，<a id="a-Cw"></a>到舍卫国，<a id="a-Cx"></a>至于佛所。<a id="a-Cy"></a>唤倩经时，<a id="a-Cz"></a>无有应者。</p>
  <p id="aD0">时五百人，<a id="a-D1"></a>复共议曰：<a id="a-D2"></a>空手倩人，<a id="a-D3"></a>人无应者，<a id="a-D4"></a>今共行乞，<a id="a-D5"></a>人各令得金钱一枚，<a id="a-D6"></a>以用雇人，<a id="a-D7"></a>足得达彼。<a id="a-D8"></a>各各行乞，<a id="a-D9"></a>经于数时，<a id="a-DA"></a>人获一钱，<a id="a-DB"></a>凡有五百。<a id="a-DC"></a>合钱已竟，<a id="a-DD"></a>左右唤人：<a id="a-DE"></a>谁将我等，<a id="a-DF"></a>到舍卫者，<a id="a-DG"></a>金钱五百，<a id="a-DH"></a>雇其劳苦。<a id="a-DI"></a>时有一人，<a id="a-DJ"></a>来共相可，<a id="a-DK"></a>相可已定，<a id="a-DL"></a>以钱与之，<a id="a-DM"></a>敕诸盲人，<a id="a-DN"></a>展转相牵，<a id="a-DO"></a>自在前导，<a id="a-DP"></a>将至摩竭国，<a id="a-DQ"></a>弃诸盲人，<a id="a-DR"></a>置于泽中。</p>
  <p id="aDS">是时盲人，<a id="a-DT"></a>不知所在，<a id="a-DU"></a>为是何国，<a id="a-DV"></a>互相捉手，<a id="a-DW"></a>经行他田，<a id="a-DX"></a>伤破苗谷。<a id="a-DY"></a>时有长者，<a id="a-DZ"></a>值来行田，<a id="a-Da"></a>见五百人，<a id="a-Db"></a>践蹋苗稼，<a id="a-Dc"></a>伤坏甚多，<a id="a-Dd"></a>瞋愤怒盛，<a id="a-De"></a>敕与痛手。<a id="a-Df"></a>乞儿求哀，<a id="a-Dg"></a>具宣上事。<a id="a-Dh"></a>长者愍之，<a id="a-Di"></a>令一使人将诣舍卫。<a id="a-Dj"></a>适达彼国，<a id="a-Dk"></a>又闻世尊已复来向摩竭提国。<a id="a-Dl"></a>是时使人，<a id="a-Dm"></a>复还将来向摩竭国。<a id="a-Dn"></a>时诸盲人，<a id="a-Do"></a>钦仰于佛，<a id="a-Dp"></a>系心欲见，<a id="a-Dq"></a>肉眼虽闭，<a id="a-Dr"></a>心眼已睹，<a id="a-Ds"></a>欢喜发中，<a id="a-Dt"></a>不觉疲劳。<a id="a-Du"></a>已至摩竭，<a id="a-Dv"></a>复闻世尊已还舍卫。<a id="a-Dw"></a>如是追逐，<a id="a-Dx"></a>凡经七返。</p>
  <p id="aDy">尔时如来，<a id="a-Dz"></a>观诸盲人，<a id="a-E0"></a>善根已熟，<a id="a-E1"></a>敬信纯固，<a id="a-E2"></a>于舍卫国，<a id="a-E3"></a>便住待之。<a id="a-E4"></a>使将盲人，<a id="a-E5"></a>渐到佛所，<a id="a-E6"></a>佛光触身，<a id="a-E7"></a>惊喜无量，<a id="a-E8"></a>即时两目，<a id="a-E9"></a>即得开明，<a id="a-EA"></a>乃见如来，<a id="a-EB"></a>四众围绕，<a id="a-EC"></a>身色晃昱，<a id="a-ED"></a>如紫金山，<a id="a-EE"></a>感戴殊泽，<a id="a-EF"></a>喜不自胜，<a id="a-EG"></a>前诣佛所，<a id="a-EH"></a>五体投地，<a id="a-EI"></a>为佛作礼。<a id="a-EJ"></a>作礼毕讫，<a id="a-EK"></a>异口同音，<a id="a-EL"></a>共白佛言：<a id="a-EM"></a>唯愿垂矜，<a id="a-EN"></a>听在道次。<a id="a-EO"></a>时佛告白：<a id="a-EP"></a>善来比丘！<a id="a-EQ"></a>须发自堕，<a id="a-ER"></a>法衣在身。<a id="a-ES"></a>重为说法，<a id="a-ET"></a>得阿罗汉。</p>
  <p id="aEU">尔时，<a id="a-EV"></a>阿难见诸盲人，<a id="a-EW"></a>肉眼明净，<a id="a-EX"></a>又尽诸漏，<a id="a-EY"></a>成阿罗汉，<a id="a-EZ"></a>长跪合掌，<a id="a-Ea"></a>前白佛言：<a id="a-Eb"></a>世尊出世，<a id="a-Ec"></a>实复奇特，<a id="a-Ed"></a>所为善事，<a id="a-Ee"></a>不可思议，<a id="a-Ef"></a>又此诸盲人，<a id="a-Eg"></a>特蒙殊泽，<a id="a-Eh"></a>肉眼既明，<a id="a-Ei"></a>复获慧眼，<a id="a-Ej"></a>世尊出世，<a id="a-Ek"></a>正为此等。<a id="a-El"></a>佛告阿难：<a id="a-Em"></a>我非但今日，<a id="a-En"></a>除其冥闇，<a id="a-Eo"></a>乃往久远无量劫时，<a id="a-Ep"></a>亦为此等，<a id="a-Eq"></a>除大黑闇。<a id="a-Er"></a>阿难白佛：<a id="a-Es"></a>不审世尊，<a id="a-Et"></a>过去世中，<a id="a-Eu"></a>为此除闇，<a id="a-Ev"></a>其事云何？</p>
  <p id="aEw">佛告阿难：<a id="a-Ex"></a>乃昔久远，<a id="a-Ey"></a>无量无数，<a id="a-Ez"></a>阿僧祇劫，<a id="a-F0"></a>此阎浮提，<a id="a-F1"></a>五百贾客，<a id="a-F2"></a>共行旷野，<a id="a-F3"></a>经由崄路，<a id="a-F4"></a>大山谷中，<a id="a-F5"></a>极为黑闇。<a id="a-F6"></a>时诸商人，<a id="a-F7"></a>迷闷愁忧，<a id="a-F8"></a>恐失财物，<a id="a-F9"></a>此处多贼，<a id="a-FA"></a>而复怖畏，<a id="a-FB"></a>咸共同心，<a id="a-FC"></a>向于天地日月山海一切神祇，<a id="a-FD"></a>啼哭求哀。<a id="a-FE"></a>时萨薄主，<a id="a-FF"></a>愍诸商客迷闷之苦，<a id="a-FG"></a>便告言曰：<a id="a-FH"></a>汝等莫怖，<a id="a-FI"></a>各自安意，<a id="a-FJ"></a>吾当为汝作大照明。<a id="a-FK"></a>是时萨簿，<a id="a-FL"></a>即以白氎，<a id="a-FM"></a>自缠两臂，<a id="a-FN"></a>酥油灌之，<a id="a-FO"></a>然用当炬，<a id="a-FP"></a>将诸商人，<a id="a-FQ"></a>经于七日，<a id="a-FR"></a>乃越此闇。<a id="a-FS"></a>时诸贾客感戴其恩，<a id="a-FT"></a>慈敬无量，<a id="a-FU"></a>各获安隐，<a id="a-FV"></a>喜不自胜。</p>
  <p id="aFW">佛告阿难：<a id="a-FX"></a>尔时萨薄，<a id="a-FY"></a>岂异人乎，<a id="a-FZ"></a>我身是也，<a id="a-Fa"></a>我从昔来，<a id="a-Fb"></a>国城妻子，<a id="a-Fc"></a>及以肉血，<a id="a-Fd"></a>恒施众生，<a id="a-Fe"></a>以是之故，<a id="a-Ff"></a>今致特尊。<a id="a-Fg"></a>尔时五百诸贾客者，<a id="a-Fh"></a>岂异人乎，<a id="a-Fi"></a>今此五百比丘是也，<a id="a-Fj"></a>过去世时，<a id="a-Fk"></a>以生死力，<a id="a-Fl"></a>施其光明。<a id="a-Fm"></a>今得成佛，<a id="a-Fn"></a>亦施无漏慧眼。</p>
  <p id="aFo">尔时众会，<a id="a-Fp"></a>闻佛所说，<a id="a-Fq"></a>有得须陀洹、<a id="a-Fr"></a>斯陀含、<a id="a-Fs"></a>阿那含、<a id="a-Ft"></a>阿罗汉，<a id="a-Fu"></a>有种辟支佛善根，<a id="a-Fv"></a>或发无上道意度者甚多。<a id="a-Fw"></a>慧命阿难，<a id="a-Fx"></a>及诸众会，<a id="a-Fy"></a>闻佛所说，<a id="a-Fz"></a>欢喜奉行。</p>
  <p data-pb></p>
  <h2 id="aG0">富那奇缘品第二十九</h2>
  <p id="aG1">如是我闻：<a id="a-G2"></a>一时，<a id="a-G3"></a>佛在舍卫国祇树给孤独园。</p>
  <p id="aG4">尔时放钵国，<a id="a-G5"></a>有一长者，<a id="a-G6"></a>名昙摩羡(此言法军)，<a id="a-G7"></a>于彼国中，<a id="a-G8"></a>巨富第一。<a id="a-G9"></a>时长者妻，<a id="a-GA"></a>生一男儿，<a id="a-GB"></a>值出军征伐余国，<a id="a-GC"></a>因字其儿，<a id="a-GD"></a>号曰羡那(此言军也)；<a id="a-GE"></a>后复生儿，<a id="a-GF"></a>值王出军征讨得胜，<a id="a-GG"></a>复字其儿比耆陀羡那(此言胜军)。<a id="a-GH"></a>二子长大，<a id="a-GI"></a>各为娶妻。</p>
  <p id="aGJ">尔时长者，<a id="a-GK"></a>遇疾困笃，<a id="a-GL"></a>数召诸医，<a id="a-GM"></a>瞻养其病，<a id="a-GN"></a>看视医师，<a id="a-GO"></a>甘膳尽供。<a id="a-GP"></a>医贪利养，<a id="a-GQ"></a>欲遗残病，<a id="a-GR"></a>逆怀奸诈，<a id="a-GS"></a>更与余药，<a id="a-GT"></a>使病不瘥。<a id="a-GU"></a>时有一婢，<a id="a-GV"></a>供养长者，<a id="a-GW"></a>饮食汤药，<a id="a-GX"></a>恒知时宜，<a id="a-GY"></a>白长者言：<a id="a-GZ"></a>从今以去，<a id="a-Ga"></a>此诸医师，<a id="a-Gb"></a>不足更唤，<a id="a-Gc"></a>恶意相误，<a id="a-Gd"></a>病更不瘥，<a id="a-Ge"></a>今我自当，<a id="a-Gf"></a>如前法度，<a id="a-Gg"></a>随病所须，<a id="a-Gh"></a>更莫唤医。<a id="a-Gi"></a>婢便看养，<a id="a-Gj"></a>长者得瘥。<a id="a-Gk"></a>于是其婢，<a id="a-Gl"></a>白长者言：<a id="a-Gm"></a>大家，<a id="a-Gn"></a>我看大家，<a id="a-Go"></a>瞻视供养，<a id="a-Gp"></a>病得除瘥，<a id="a-Gq"></a>唯当垂愍赐我一愿。<a id="a-Gr"></a>长者告曰：<a id="a-Gs"></a>卿求何等？<a id="a-Gt"></a>时婢便言：<a id="a-Gu"></a>欲得大家与我共通，<a id="a-Gv"></a>若不见违，<a id="a-Gw"></a>当从我志。<a id="a-Gx"></a>长者不逆，<a id="a-Gy"></a>即遂其愿。<a id="a-Gz"></a>交通已竟，<a id="a-H0"></a>便觉有身，<a id="a-H1"></a>时婢怀妊，<a id="a-H2"></a>十月已满，<a id="a-H3"></a>生一男儿，<a id="a-H4"></a>其愿满足，<a id="a-H5"></a>故因字其儿名富那奇(此言满愿)，<a id="a-H6"></a>端正福德，<a id="a-H7"></a>宜于钱财，<a id="a-H8"></a>善能估贩，<a id="a-H9"></a>种种治生，<a id="a-HA"></a>倍获盈利，<a id="a-HB"></a>所至到处，<a id="a-HC"></a>无有不吉。<a id="a-HD"></a>虽复禀受长者遗体，<a id="a-HE"></a>才艺智量，<a id="a-HF"></a>出过人表，<a id="a-HG"></a>然是厮贱婢使所生，<a id="a-HH"></a>不及儿次，<a id="a-HI"></a>名在奴例。</p>
  <p id="aHJ">尔时长者，<a id="a-HK"></a>复婴痼疾，<a id="a-HL"></a>困笃著床，<a id="a-HM"></a>将死不久，<a id="a-HN"></a>遗言殷勤，<a id="a-HO"></a>告其二子：<a id="a-HP"></a>吾设没后，<a id="a-HQ"></a>慎勿分居。<a id="a-HR"></a>长者被病，<a id="a-HS"></a>虽服医药，<a id="a-HT"></a>不能救济，<a id="a-HU"></a>奄致命终。<a id="a-HV"></a>尔时二子，<a id="a-HW"></a>承用父教，<a id="a-HX"></a>共居一处，<a id="a-HY"></a>经历年载。<a id="a-HZ"></a>值时有缘，<a id="a-Ha"></a>欲至他国，<a id="a-Hb"></a>贾作治生，<a id="a-Hc"></a>各以家居妇儿，<a id="a-Hd"></a>付嘱富那奇：<a id="a-He"></a>为我看视斯等大小，<a id="a-Hf"></a>及家余事。<a id="a-Hg"></a>悉用相累，<a id="a-Hh"></a>正尔别去。<a id="a-Hi"></a>于时富那奇，<a id="a-Hj"></a>即受其教，<a id="a-Hk"></a>营理家事。</p>
  <p id="aHl">时二兄子，<a id="a-Hm"></a>数往其所，<a id="a-Hn"></a>求索饮食，<a id="a-Ho"></a>及余所须。<a id="a-Hp"></a>时富那奇，<a id="a-Hq"></a>称给其意，<a id="a-Hr"></a>随其所求，<a id="a-Hs"></a>买索与之。<a id="a-Ht"></a>卒值一日，<a id="a-Hu"></a>无钱持行，<a id="a-Hv"></a>胜军小儿，<a id="a-Hw"></a>白富那奇：<a id="a-Hx"></a>我今饥渴，<a id="a-Hy"></a>与我饮食。<a id="a-Hz"></a>手中无钱，<a id="a-I0"></a>索食叵得。<a id="a-I1"></a>小儿瞋恚，<a id="a-I2"></a>往语其母：<a id="a-I3"></a>今富那奇，<a id="a-I4"></a>怀情不普，<a id="a-I5"></a>见伯父儿，<a id="a-I6"></a>随意给称，<a id="a-I7"></a>我从索食，<a id="a-I8"></a>独不见与。<a id="a-I9"></a>母闻儿言，<a id="a-IA"></a>恨心便生，<a id="a-IB"></a>云此婢子，<a id="a-IC"></a>敢怀偏心。</p>
  <p id="aID">胜军还家，<a id="a-IE"></a>其妇及儿忿心未息，<a id="a-IF"></a>具以上事，<a id="a-IG"></a>向胜军说。<a id="a-IH"></a>胜军闻之，<a id="a-II"></a>倍怀愤怒，<a id="a-IJ"></a>此婢子奴，<a id="a-IK"></a>敢违我教，<a id="a-IL"></a>薄贱我儿，<a id="a-IM"></a>吾当杀之。<a id="a-IN"></a>怀情已定，<a id="a-IO"></a>求兄分居。<a id="a-IP"></a>兄敬父敕，<a id="a-IQ"></a>即时不可。<a id="a-IR"></a>胜军懊恼，<a id="a-IS"></a>数求不止。<a id="a-IT"></a>兄见意盛，<a id="a-IU"></a>察其所规，<a id="a-IV"></a>知弟怀恚，<a id="a-IW"></a>意不得已，<a id="a-IX"></a>即可其言，<a id="a-IY"></a>听各分居。<a id="a-IZ"></a>弟以家财，<a id="a-Ia"></a>一切所有，<a id="a-Ib"></a>养生园宅，<a id="a-Ic"></a>用作一分；<a id="a-Id"></a>以富那奇，<a id="a-Ie"></a>用作一分；<a id="a-If"></a>以此二分，<a id="a-Ig"></a>恣兄取之。<a id="a-Ih"></a>谓兄取财，<a id="a-Ii"></a>规自取富那奇，<a id="a-Ij"></a>而欲杀之。<a id="a-Ik"></a>兄知胜军心害富那奇，<a id="a-Il"></a>慈心怜愍，<a id="a-Im"></a>取富那奇，<a id="a-In"></a>空将妻子，<a id="a-Io"></a>单罄来出，<a id="a-Ip"></a>依余家住。</p>
  <p id="aIq">时富那奇，<a id="a-Ir"></a>问其嫂曰：<a id="a-Is"></a>与我少钱，<a id="a-It"></a>欲用买薪。<a id="a-Iu"></a>兄嫂答曰：<a id="a-Iv"></a>唯有五钱，<a id="a-Iw"></a>即解用与。<a id="a-Ix"></a>时富那奇，<a id="a-Iy"></a>持此五钱，<a id="a-Iz"></a>诣市买薪，<a id="a-J0"></a>见一束薪卖索五钱。<a id="a-J1"></a>时富那奇，<a id="a-J2"></a>即买其薪，<a id="a-J3"></a>雇以五钱，<a id="a-J4"></a>寻见牛头栴檀香木在薪束中，<a id="a-J5"></a>意甚欢喜，<a id="a-J6"></a>持薪归家，<a id="a-J7"></a>取此香木，<a id="a-J8"></a>分为十段。<a id="a-J9"></a>值王夫人热病之极，<a id="a-JA"></a>当须牛头栴檀香木，<a id="a-JB"></a>摩以涂身以除其病，<a id="a-JC"></a>举国推觅求之叵得，<a id="a-JD"></a>即令国内，<a id="a-JE"></a>谁有香木一两，<a id="a-JF"></a>当与黄金千两。<a id="a-JG"></a>时富那奇，<a id="a-JH"></a>往应王募，<a id="a-JI"></a>持一小段，<a id="a-JJ"></a>用奉王家。<a id="a-JK"></a>王如本令，<a id="a-JL"></a>偿千两金，<a id="a-JM"></a>如是展转，<a id="a-JN"></a>十段香木，<a id="a-JO"></a>悉皆售尽，<a id="a-JP"></a>得金万两。<a id="a-JQ"></a>因用起居，<a id="a-JR"></a>园田舍宅，<a id="a-JS"></a>象马车乘，<a id="a-JT"></a>奴婢畜生，<a id="a-JU"></a>家业于是，<a id="a-JV"></a>丰富具足，<a id="a-JW"></a>过踰于前，<a id="a-JX"></a>合居数倍。</p>
  <p id="aJY">尔时复有五百贾客，<a id="a-JZ"></a>相与结要，<a id="a-Ja"></a>欲入大海，<a id="a-Jb"></a>唤富那奇，<a id="a-Jc"></a>共为伴侣。<a id="a-Jd"></a>富那白兄，<a id="a-Je"></a>求共采宝。<a id="a-Jf"></a>兄即听之，<a id="a-Jg"></a>给其所须，<a id="a-Jh"></a>及伴往至大海，<a id="a-Ji"></a>如意取宝，<a id="a-Jj"></a>自重而还，<a id="a-Jk"></a>来至中道崄难之处。<a id="a-Jl"></a>众人咸见阎浮提内有三日现，<a id="a-Jm"></a>怪问导师：<a id="a-Jn"></a>今三日出，<a id="a-Jo"></a>是何瑞应。<a id="a-Jp"></a>导师答言：<a id="a-Jq"></a>汝等当知，<a id="a-Jr"></a>一是正日，<a id="a-Js"></a>二是鱼眼，<a id="a-Jt"></a>其间白者，<a id="a-Ju"></a>此是鱼齿，<a id="a-Jv"></a>今水所投，<a id="a-Jw"></a>黑冥之处，<a id="a-Jx"></a>是鱼口也，<a id="a-Jy"></a>最为可畏，<a id="a-Jz"></a>我等今者，<a id="a-K0"></a>无复活路，<a id="a-K1"></a>临至鱼口，<a id="a-K2"></a>定计垂死。<a id="a-K3"></a>有一贤者，<a id="a-K4"></a>敬信佛道，<a id="a-K5"></a>告语众贾：<a id="a-K6"></a>唯当虔心称南无佛，<a id="a-K7"></a>三界德大，<a id="a-K8"></a>无过佛者，<a id="a-K9"></a>救厄赴急，<a id="a-KA"></a>矜济一切，<a id="a-KB"></a>最能覆护苦厄众生，<a id="a-KC"></a>唯佛神圣，<a id="a-KD"></a>愿救危险，<a id="a-KE"></a>济此诸人，<a id="a-KF"></a>毫牦之命。<a id="a-KG"></a>时摩竭鱼，<a id="a-KH"></a>闻称佛名，<a id="a-KI"></a>即还闭口，<a id="a-KJ"></a>沉窜海底。<a id="a-KK"></a>众贾于是，<a id="a-KL"></a>安隐还国。</p>
  <p id="aKM">时富那奇，<a id="a-KN"></a>取大金案，<a id="a-KO"></a>以诸妙宝摩尼珠等，<a id="a-KP"></a>庄累积满，<a id="a-KQ"></a>奉兄羡那，<a id="a-KR"></a>长跪仰望，<a id="a-KS"></a>白大兄言：<a id="a-KT"></a>我已为兄，<a id="a-KU"></a>积畜财宝，<a id="a-KV"></a>舍宅所有一切具足，<a id="a-KW"></a>子孙七世，<a id="a-KX"></a>食用不尽，<a id="a-KY"></a>唯愿大兄，<a id="a-KZ"></a>听我出家。<a id="a-Ka"></a>羡那答曰：<a id="a-Kb"></a>吾不相违，<a id="a-Kc"></a>但卿少年，<a id="a-Kd"></a>未达人伦，<a id="a-Ke"></a>佛法要重，<a id="a-Kf"></a>持之甚难，<a id="a-Kg"></a>比更数年，<a id="a-Kh"></a>乃可遂意。<a id="a-Ki"></a>富那奇曰：<a id="a-Kj"></a>大兄当知，<a id="a-Kk"></a>人命无常，<a id="a-Kl"></a>斯须难保，<a id="a-Km"></a>前在大海，<a id="a-Kn"></a>值摩竭鱼，<a id="a-Ko"></a>吸船趣口，<a id="a-Kp"></a>命危垂死，<a id="a-Kq"></a>蒙佛神恩，<a id="a-Kr"></a>得济余命，<a id="a-Ks"></a>唯念垂许，<a id="a-Kt"></a>听在道次。<a id="a-Ku"></a>兄即听之。</p>
  <p id="aKv">时富那奇，<a id="a-Kw"></a>与其五百采宝之众，<a id="a-Kx"></a>咸以信心至舍卫国，<a id="a-Ky"></a>到于佛所，<a id="a-Kz"></a>礼敬问讯，<a id="a-L0"></a>因具白佛，<a id="a-L1"></a>求索出家。<a id="a-L2"></a>佛即许可，<a id="a-L3"></a>听使入道，<a id="a-L4"></a>赞言善来，<a id="a-L5"></a>便成沙门。<a id="a-L6"></a>佛为种种苦切说法，<a id="a-L7"></a>五百比丘，<a id="a-L8"></a>心意开解，<a id="a-L9"></a>尽诸苦际，<a id="a-LA"></a>成阿罗汉。<a id="a-LB"></a>唯富那奇，<a id="a-LC"></a>结使深重，<a id="a-LD"></a>佛为说法，<a id="a-LE"></a>未能畅达，<a id="a-LF"></a>精诚困笃，<a id="a-LG"></a>始入初果，<a id="a-LH"></a>勤精修习，<a id="a-LI"></a>无有休懈。</p>
  <p id="aLJ">时诸比丘，<a id="a-LK"></a>安居日近，<a id="a-LL"></a>佛听各各随意安居。<a id="a-LM"></a>时富那奇，<a id="a-LN"></a>往白佛言：<a id="a-LO"></a>弟子欲往至放钵国安居三月，<a id="a-LP"></a>唯愿见听。<a id="a-LQ"></a>于时世尊，<a id="a-LR"></a>告富那奇：<a id="a-LS"></a>彼国人恶，<a id="a-LT"></a>信邪倒见，<a id="a-LU"></a>汝今初学，<a id="a-LV"></a>于佛法中，<a id="a-LW"></a>未能具足佛法圣行，<a id="a-LX"></a>设为彼人见毁辱者，<a id="a-LY"></a>当奈之何？<a id="a-LZ"></a>富那奇曰：<a id="a-La"></a>设令被人极理毁辱，<a id="a-Lb"></a>但莫见害。<a id="a-Lc"></a>世尊又告：<a id="a-Ld"></a>彼人极恶，<a id="a-Le"></a>设被害时，<a id="a-Lf"></a>当复云何？<a id="a-Lg"></a>富那奇曰：<a id="a-Lh"></a>世尊当知，<a id="a-Li"></a>正使彼人毁辱加害，<a id="a-Lj"></a>莫断我命，<a id="a-Lk"></a>犹戢其恩。<a id="a-Ll"></a>佛又告曰：<a id="a-Lm"></a>汝往至彼，<a id="a-Ln"></a>忽遭恶人，<a id="a-Lo"></a>残害汝命，<a id="a-Lp"></a>无益于汝，<a id="a-Lq"></a>当如之何？<a id="a-Lr"></a>富那奇言：<a id="a-Ls"></a>世尊当知，<a id="a-Lt"></a>一切万物，<a id="a-Lu"></a>有形归无，<a id="a-Lv"></a>彼若杀我，<a id="a-Lw"></a>分受其死。<a id="a-Lx"></a>于时世尊告富那奇：<a id="a-Ly"></a>彼诸恶人，<a id="a-Lz"></a>毁辱加害，<a id="a-M0"></a>及未断命，<a id="a-M1"></a>汝当瞋不？<a id="a-M2"></a>富那奇曰：<a id="a-M3"></a>不也，<a id="a-M4"></a>世尊，<a id="a-M5"></a>正使彼人无根见谤，<a id="a-M6"></a>毁辱极世不轨之事，<a id="a-M7"></a>设加刀杖，<a id="a-M8"></a>打害次杀，<a id="a-M9"></a>复未残戮，<a id="a-MA"></a>临当断命，<a id="a-MB"></a>终不一念生起恚心。<a id="a-MC"></a>佛即赞言，<a id="a-MD"></a>善哉善哉，<a id="a-ME"></a>弟子所行，<a id="a-MF"></a>唯是为快。</p>
  <p id="aMG">时富那奇，<a id="a-MH"></a>摄持衣钵，<a id="a-MI"></a>礼佛辞退，<a id="a-MJ"></a>至放钵国。<a id="a-MK"></a>明日晨旦，<a id="a-ML"></a>入城乞食，<a id="a-MM"></a>至一大富婆罗门家。<a id="a-MN"></a>时婆罗门，<a id="a-MO"></a>见是比丘，<a id="a-MP"></a>即怀恶心，<a id="a-MQ"></a>而来骂逐。<a id="a-MR"></a>比丘即往异家乞食，<a id="a-MS"></a>自其明日，<a id="a-MT"></a>续其舍乞食。<a id="a-MU"></a>时婆罗门，<a id="a-MV"></a>复挝打极手，<a id="a-MW"></a>比丘欢喜，<a id="a-MX"></a>颜色不变。<a id="a-MY"></a>时婆罗门，<a id="a-MZ"></a>睹此比丘，<a id="a-Ma"></a>见毁被害，<a id="a-Mb"></a>苦困垂死，<a id="a-Mc"></a>而无怨色，<a id="a-Md"></a>不生瞋恨，<a id="a-Me"></a>便自悔责，<a id="a-Mf"></a>忏谢已过。<a id="a-Mg"></a>时富那奇，<a id="a-Mh"></a>于彼国中，<a id="a-Mi"></a>勤修不懈，<a id="a-Mj"></a>尽诸结使，<a id="a-Mk"></a>心忽开解，<a id="a-Ml"></a>获无漏证。<a id="a-Mm"></a>安居已竟，<a id="a-Mn"></a>便辞檀越，<a id="a-Mo"></a>嘱及其兄，<a id="a-Mp"></a>慎勿入海，<a id="a-Mq"></a>大海中难甚多无数，<a id="a-Mr"></a>兄之财宝，<a id="a-Ms"></a>足用七世，<a id="a-Mt"></a>嘱及已竟，<a id="a-Mu"></a>还往佛所，<a id="a-Mv"></a>稽首问讯，<a id="a-Mw"></a>问讯讫竟，<a id="a-Mx"></a>随意住止。</p>
  <p id="aMy">时兄羡那，<a id="a-Mz"></a>不惟其敕，<a id="a-N0"></a>有诸众贾，<a id="a-N1"></a>来归羡那，<a id="a-N2"></a>种种晓唤，<a id="a-N3"></a>共入大海。<a id="a-N4"></a>羡那不逆，<a id="a-N5"></a>即可共去，<a id="a-N6"></a>至海渚上，<a id="a-N7"></a>随意自重，<a id="a-N8"></a>唯有羡那，<a id="a-N9"></a>多取牛头栴檀香木，<a id="a-NA"></a>满船而还。<a id="a-NB"></a>龙性悭吝，<a id="a-NC"></a>惜其香木，<a id="a-ND"></a>即于道中，<a id="a-NE"></a>捉其船舫，<a id="a-NF"></a>举帆罗风，<a id="a-NG"></a>不能得过。<a id="a-NH"></a>一切众客，<a id="a-NI"></a>定计恐死。<a id="a-NJ"></a>羡那一心，<a id="a-NK"></a>称富那奇，<a id="a-NL"></a>今遭苦厄，<a id="a-NM"></a>愿见拔济。<a id="a-NN"></a>时富那奇，<a id="a-NO"></a>在舍卫国祇洹精舍，<a id="a-NP"></a>坐禅思惟，<a id="a-NQ"></a>遥以天耳，<a id="a-NR"></a>闻兄羡那，<a id="a-NS"></a>处在危厄，<a id="a-NT"></a>至心自陈，<a id="a-NU"></a>悲酸一心，<a id="a-NV"></a>称富那奇。<a id="a-NW"></a>富那奇，<a id="a-NX"></a>即以罗汉神足，<a id="a-NY"></a>犹如健夫屈伸臂顷，<a id="a-NZ"></a>变身化作金翅鸟王，<a id="a-Na"></a>至于大海，<a id="a-Nb"></a>恐蹙其龙。<a id="a-Nc"></a>龙见鸟形，<a id="a-Nd"></a>怖入海底。<a id="a-Ne"></a>众贾于是，<a id="a-Nf"></a>安隐还家。</p>
  <p id="aNg">时富那奇，<a id="a-Nh"></a>教化其兄，<a id="a-Ni"></a>令为世尊立一小堂，<a id="a-Nj"></a>覆堂材木纯以栴檀。<a id="a-Nk"></a>其堂已成，<a id="a-Nl"></a>教化其兄请佛。<a id="a-Nm"></a>羡那答曰：<a id="a-Nn"></a>请佛之宜，<a id="a-No"></a>以何等物，<a id="a-Np"></a>能屈世尊。<a id="a-Nq"></a>时富那奇，<a id="a-Nr"></a>俱与其兄，<a id="a-Ns"></a>办足供养，<a id="a-Nt"></a>各持香炉，<a id="a-Nu"></a>共登高楼，<a id="a-Nv"></a>遥向祇洹，<a id="a-Nw"></a>烧香归命佛及圣僧，<a id="a-Nx"></a>唯愿明日，<a id="a-Ny"></a>临顾鄙国，<a id="a-Nz"></a>开悟愚朦盲冥众生。<a id="a-O0"></a>作愿已讫，<a id="a-O1"></a>香烟如意，<a id="a-O2"></a>乘虚往至世尊顶上，<a id="a-O3"></a>相结合聚，<a id="a-O4"></a>作一烟盖，<a id="a-O5"></a>后遥以水，<a id="a-O6"></a>洗世尊足，<a id="a-O7"></a>水亦从虚，<a id="a-O8"></a>犹如钗股，<a id="a-O9"></a>如意径到世尊足上。</p>
  <p id="aOA">尔时，<a id="a-OB"></a>阿难睹见是事，<a id="a-OC"></a>怪而问佛：<a id="a-OD"></a>谁放烟水？<a id="a-OE"></a>佛告阿难：<a id="a-OF"></a>是富那奇罗汉比丘，<a id="a-OG"></a>于放钵国，<a id="a-OH"></a>劝兄羡那，<a id="a-OI"></a>请佛及僧，<a id="a-OJ"></a>故放烟水，<a id="a-OK"></a>以为信请，<a id="a-OL"></a>因敕阿难，<a id="a-OM"></a>往至僧中，<a id="a-ON"></a>行筹告语神足比丘，<a id="a-OO"></a>明日悉来，<a id="a-OP"></a>往应羡那请，<a id="a-OQ"></a>因现变化，<a id="a-OR"></a>以游彼国。<a id="a-OS"></a>阿难奉命，<a id="a-OT"></a>合僧行筹，<a id="a-OU"></a>有神足者，<a id="a-OV"></a>明当受请。<a id="a-OW"></a>时诸比丘，<a id="a-OX"></a>各各受筹。</p>
  <p id="aOY">明日晨旦，<a id="a-OZ"></a>僧作食人，<a id="a-Oa"></a>名奇虔直奇(此言续生)，<a id="a-Ob"></a>其人已得阿那含道，<a id="a-Oc"></a>恒日供给一切众僧，<a id="a-Od"></a>结跏趺坐，<a id="a-Oe"></a>身放光明，<a id="a-Of"></a>四出照曜，<a id="a-Og"></a>引作食具，<a id="a-Oh"></a>瓢杓健支，<a id="a-Oi"></a>百斛大釜，<a id="a-Oj"></a>而随其后，<a id="a-Ok"></a>乘虚飞行，<a id="a-Ol"></a>趣向其国。<a id="a-Om"></a>羡那问曰：<a id="a-On"></a>是汝师不？<a id="a-Oo"></a>答言：<a id="a-Op"></a>非也，<a id="a-Oq"></a>是诸比丘，<a id="a-Or"></a>作食之人，<a id="a-Os"></a>故来相佐，<a id="a-Ot"></a>办具饮食。<a id="a-Ou"></a>于是羡那，<a id="a-Ov"></a>即以华香妓乐供养。<a id="a-Ow"></a>供养毕竟，<a id="a-Ox"></a>即便过去。</p>
  <p id="aOy">次后复有十六沙弥均提之等，<a id="a-Oz"></a>各以神足，<a id="a-P0"></a>变作树林，<a id="a-P1"></a>采华采果，<a id="a-P2"></a>种种变现，<a id="a-P3"></a>演身光明，<a id="a-P4"></a>晃曜天地，<a id="a-P5"></a>凌虚继迈，<a id="a-P6"></a>骆驿而到。<a id="a-P7"></a>羡那复问：<a id="a-P8"></a>是汝师不？<a id="a-P9"></a>答曰：<a id="a-PA"></a>非也，<a id="a-PB"></a>斯诸人等，<a id="a-PC"></a>先前来者，<a id="a-PD"></a>乃是我等同师弟子，<a id="a-PE"></a>年始七岁，<a id="a-PF"></a>得罗汉道，<a id="a-PG"></a>诸漏永尽，<a id="a-PH"></a>神足纯备，<a id="a-PI"></a>今故先来采华具果。<a id="a-PJ"></a>即以华香，<a id="a-PK"></a>具足供养，<a id="a-PL"></a>供养讫已，<a id="a-PM"></a>各各过去。</p>
  <p id="aPN">次复耆年大阿罗汉，<a id="a-PO"></a>化作千龙，<a id="a-PP"></a>结身为座，<a id="a-PQ"></a>头皆四出，<a id="a-PR"></a>雷吼震天，<a id="a-PS"></a>其诸龙口，<a id="a-PT"></a>悉雨七宝，<a id="a-PU"></a>复于其上，<a id="a-PV"></a>施大宝座，<a id="a-PW"></a>飞升虚空，<a id="a-PX"></a>身放光明，<a id="a-PY"></a>照曜天下，<a id="a-PZ"></a>而来至国。<a id="a-Pa"></a>羡那复问：<a id="a-Pb"></a>是汝师不？<a id="a-Pc"></a>答曰：<a id="a-Pd"></a>非也，<a id="a-Pe"></a>是师弟子，<a id="a-Pf"></a>名憍陈如，<a id="a-Pg"></a>佛初得道，<a id="a-Ph"></a>在鹿野苑，<a id="a-Pi"></a>初转法轮，<a id="a-Pj"></a>广度众生，<a id="a-Pk"></a>斯等五人，<a id="a-Pl"></a>最先受化，<a id="a-Pm"></a>于弟子中，<a id="a-Pn"></a>第一上首，<a id="a-Po"></a>神通具足，<a id="a-Pp"></a>无所挂碍。<a id="a-Pq"></a>羡那闻说，<a id="a-Pr"></a>倍加恭敬，<a id="a-Ps"></a>香华妓乐，<a id="a-Pt"></a>悉以供养，<a id="a-Pu"></a>供养已讫，<a id="a-Pv"></a>即便过去。</p>
  <p id="aPw">次后复有摩诃迦葉，<a id="a-Px"></a>化作七宝讲堂，<a id="a-Py"></a>七宝庄校，<a id="a-Pz"></a>奋身光明，<a id="a-Q0"></a>晃昱四布，<a id="a-Q1"></a>往至其国。<a id="a-Q2"></a>羡那见之，<a id="a-Q3"></a>问富那奇：<a id="a-Q4"></a>是汝师不？<a id="a-Q5"></a>答曰：<a id="a-Q6"></a>非也，<a id="a-Q7"></a>是师弟子，<a id="a-Q8"></a>摩诃迦葉，<a id="a-Q9"></a>清俭知足，<a id="a-QA"></a>常行头陀，<a id="a-QB"></a>愍诸厮贱，<a id="a-QC"></a>赈济贫乏。<a id="a-QD"></a>羡那即以香华妓乐，<a id="a-QE"></a>供养毕讫，<a id="a-QF"></a>即时过去。</p>
  <p id="aQG">时舍利弗，<a id="a-QH"></a>次后乘千师子，<a id="a-QI"></a>槃身为座，<a id="a-QJ"></a>头皆四出，<a id="a-QK"></a>口雨七宝，<a id="a-QL"></a>雷吼咆哮，<a id="a-QM"></a>震动天地，<a id="a-QN"></a>复于其上，<a id="a-QO"></a>敷大宝床，<a id="a-QP"></a>庄校严饰，<a id="a-QQ"></a>而处其上，<a id="a-QR"></a>身出光明，<a id="a-QS"></a>普照四域，<a id="a-QT"></a>飞腾虚空，<a id="a-QU"></a>翱翔而至。<a id="a-QV"></a>羡那问曰：<a id="a-QW"></a>是汝师不？<a id="a-QX"></a>答曰：<a id="a-QY"></a>非也，<a id="a-QZ"></a>今乘来者，<a id="a-Qa"></a>是师大弟子，<a id="a-Qb"></a>广博大智，<a id="a-Qc"></a>名舍利弗。<a id="a-Qd"></a>羡那闻已，<a id="a-Qe"></a>倍增欢喜，<a id="a-Qf"></a>即以华香妓乐供养，<a id="a-Qg"></a>供养讫已，<a id="a-Qh"></a>即以过去。</p>
  <p id="aQi">时大目连，<a id="a-Qj"></a>寻后而发，<a id="a-Qk"></a>化作千象，<a id="a-Ql"></a>罗头四出，<a id="a-Qm"></a>其诸象口，<a id="a-Qn"></a>皆有六牙，<a id="a-Qo"></a>其一牙头，<a id="a-Qp"></a>有七浴池水，<a id="a-Qq"></a>一一池中，<a id="a-Qr"></a>有七莲华，<a id="a-Qs"></a>其一华上，<a id="a-Qt"></a>有七玉女，<a id="a-Qu"></a>种种变现，<a id="a-Qv"></a>其数无量，<a id="a-Qw"></a>放大光明，<a id="a-Qx"></a>感动四邻，<a id="a-Qy"></a>复于其上，<a id="a-Qz"></a>安置宝座，<a id="a-R0"></a>自坐其上，<a id="a-R1"></a>乘虚径至。<a id="a-R2"></a>羡那问曰：<a id="a-R3"></a>是汝师不？<a id="a-R4"></a>答言：<a id="a-R5"></a>非也，<a id="a-R6"></a>是师弟子，<a id="a-R7"></a>名大目连，<a id="a-R8"></a>神足第一，<a id="a-R9"></a>德行纯备。<a id="a-RA"></a>羡那闻说，<a id="a-RB"></a>欢喜戴仰，<a id="a-RC"></a>香华妓乐，<a id="a-RD"></a>而以供养，<a id="a-RE"></a>供养已，<a id="a-RF"></a>即便过去。</p>
  <p id="aRG">次后复有阿那律提，<a id="a-RH"></a>而自化作七宝浴池，<a id="a-RI"></a>浴池中，<a id="a-RJ"></a>复生金色莲华华茎皆是七宝合成，<a id="a-RK"></a>处其华上，<a id="a-RL"></a>结跏趺坐，<a id="a-RM"></a>项佩日光，<a id="a-RN"></a>照曜天下，<a id="a-RO"></a>光所照处，<a id="a-RP"></a>皆是金色，<a id="a-RQ"></a>乘虚至国。<a id="a-RR"></a>羡那复问：<a id="a-RS"></a>是汝师不？<a id="a-RT"></a>答言：<a id="a-RU"></a>非也，<a id="a-RV"></a>是师弟子，<a id="a-RW"></a>阿那律提，<a id="a-RX"></a>于是大众，<a id="a-RY"></a>天眼第一。<a id="a-RZ"></a>羡那闻之，<a id="a-Ra"></a>欢喜恭敬，<a id="a-Rb"></a>华香供养，<a id="a-Rc"></a>即自过去。</p>
  <p id="aRd">次后复有佛弟难陀，<a id="a-Re"></a>化作千马，<a id="a-Rf"></a>驾七宝车，<a id="a-Rg"></a>车上复有七宝大盖，<a id="a-Rh"></a>放演光明，<a id="a-Ri"></a>四出照曜，<a id="a-Rj"></a>乘虚驰至，<a id="a-Rk"></a>诣放钵国。<a id="a-Rl"></a>羡那见之，<a id="a-Rm"></a>问富那奇：<a id="a-Rn"></a>是汝师不？<a id="a-Ro"></a>答言：<a id="a-Rp"></a>非也，<a id="a-Rq"></a>是世尊弟，<a id="a-Rr"></a>名曰难陀，<a id="a-Rs"></a>众相具足，<a id="a-Rt"></a>德行纯备。<a id="a-Ru"></a>羡那即以香华妓乐，<a id="a-Rv"></a>供养毕讫，<a id="a-Rw"></a>即自过去。</p>
  <p id="aRx">时须菩提，<a id="a-Ry"></a>次后复来作七宝山，<a id="a-Rz"></a>坐琉璃窟，<a id="a-S0"></a>身放种种杂色光明，<a id="a-S1"></a>照曜天地，<a id="a-S2"></a>来至其国。<a id="a-S3"></a>羡那问曰：<a id="a-S4"></a>是汝师不？<a id="a-S5"></a>答言：<a id="a-S6"></a>非也，<a id="a-S7"></a>是师弟子，<a id="a-S8"></a>名须菩提，<a id="a-S9"></a>广智多闻，<a id="a-SA"></a>解空第一。<a id="a-SB"></a>即以华香，<a id="a-SC"></a>供养毕讫，<a id="a-SD"></a>即自过去。</p>
  <p id="aSE">次有分耨文陀尼子，<a id="a-SF"></a>化作一千迦楼罗王，<a id="a-SG"></a>结身为座，<a id="a-SH"></a>四向罗头，<a id="a-SI"></a>口含众宝，<a id="a-SJ"></a>发哀和音，<a id="a-SK"></a>复于其上，<a id="a-SL"></a>施大宝座，<a id="a-SM"></a>而坐其上，<a id="a-SN"></a>乘虚来至。<a id="a-SO"></a>羡那问曰：<a id="a-SP"></a>是汝师不？<a id="a-SQ"></a>答言：<a id="a-SR"></a>非也，<a id="a-SS"></a>是我同师，<a id="a-ST"></a>名曰分耨文陀尼子，<a id="a-SU"></a>辩才应适，<a id="a-SV"></a>最为第一。<a id="a-SW"></a>即以华香，<a id="a-SX"></a>供养讫已，<a id="a-SY"></a>便自过去。</p>
  <p id="aSZ">次复弟子，<a id="a-Sa"></a>名优波离，<a id="a-Sb"></a>化作千雁聚身相结，<a id="a-Sc"></a>头口出声，<a id="a-Sd"></a>哀鸣相和，<a id="a-Se"></a>口含众宝，<a id="a-Sf"></a>飞翔虚空，<a id="a-Sg"></a>于其身上，<a id="a-Sh"></a>敷众宝座，<a id="a-Si"></a>放大光明，<a id="a-Sj"></a>照曜四远，<a id="a-Sk"></a>身坐其上，<a id="a-Sl"></a>驰奔来至。<a id="a-Sm"></a>羡那问曰：<a id="a-Sn"></a>是汝师不？<a id="a-So"></a>答曰：<a id="a-Sp"></a>非也，<a id="a-Sq"></a>是师弟子，<a id="a-Sr"></a>名优波离，<a id="a-Ss"></a>于众比丘，<a id="a-St"></a>持律第一。<a id="a-Su"></a>羡那闻已，<a id="a-Sv"></a>即持华香，<a id="a-Sw"></a>供养毕讫，<a id="a-Sx"></a>即复过去。</p>
  <p id="aSy">次后复有沙门二十亿，<a id="a-Sz"></a>化作行树于虚空中，<a id="a-T0"></a>以绀琉璃，<a id="a-T1"></a>作经行道，<a id="a-T2"></a>复以七宝，<a id="a-T3"></a>夹树两边，<a id="a-T4"></a>种种妙宝，<a id="a-T5"></a>以界道侧，<a id="a-T6"></a>于中经行，<a id="a-T7"></a>渐至其国。<a id="a-T8"></a>羡那问曰：<a id="a-T9"></a>是汝师不？<a id="a-TA"></a>答曰：<a id="a-TB"></a>非也，<a id="a-TC"></a>是佛弟子，<a id="a-TD"></a>名曰沙门二十亿，<a id="a-TE"></a>于比丘中，<a id="a-TF"></a>精进第一。<a id="a-TG"></a>华香妓乐，<a id="a-TH"></a>供养毕讫，<a id="a-TI"></a>即便过去。</p>
  <p id="aTJ">次后复有大劫宾宁，<a id="a-TK"></a>化作七宝树，<a id="a-TL"></a>树上复有种种华果，<a id="a-TM"></a>树下皆有七宝高座，<a id="a-TN"></a>处其座上，<a id="a-TO"></a>放大光明，<a id="a-TP"></a>乘虚来至。<a id="a-TQ"></a>羡那问曰：<a id="a-TR"></a>是汝师不？<a id="a-TS"></a>答曰：<a id="a-TT"></a>非也，<a id="a-TU"></a>是佛弟子，<a id="a-TV"></a>名劫宾宁，<a id="a-TW"></a>挺特勇猛，<a id="a-TX"></a>端正第一。<a id="a-TY"></a>羡那闻已，<a id="a-TZ"></a>欢喜供养华香妓乐，<a id="a-Ta"></a>供养已讫，<a id="a-Tb"></a>即自过去。</p>
  <p id="aTc">次有弟子名宾头卢埵阇，<a id="a-Td"></a>坐宝莲华，<a id="a-Te"></a>项佩日光，<a id="a-Tf"></a>放千光明，<a id="a-Tg"></a>晖赫天地，<a id="a-Th"></a>飞升虚空，<a id="a-Ti"></a>来至其国。<a id="a-Tj"></a>羡那问曰：<a id="a-Tk"></a>是汝师不？<a id="a-Tl"></a>答曰：<a id="a-Tm"></a>非也，<a id="a-Tn"></a>是师弟子，<a id="a-To"></a>名宾头卢埵阇，<a id="a-Tp"></a>善能入定，<a id="a-Tq"></a>坐禅第一。<a id="a-Tr"></a>即以香华，<a id="a-Ts"></a>供养毕讫，<a id="a-Tt"></a>即自过去。</p>
  <p id="aTu">次罗睺罗，<a id="a-Tv"></a>寻后趣引，<a id="a-Tw"></a>自化其身，<a id="a-Tx"></a>作转轮王，<a id="a-Ty"></a>千子七宝，<a id="a-Tz"></a>皆悉具足，<a id="a-U0"></a>导从前后，<a id="a-U1"></a>来至其国。<a id="a-U2"></a>羡那问曰：<a id="a-U3"></a>是汝师不？<a id="a-U4"></a>答曰：<a id="a-U5"></a>非也，<a id="a-U6"></a>是佛之子，<a id="a-U7"></a>名曰罗睺罗，<a id="a-U8"></a>设在家者，<a id="a-U9"></a>领四天下，<a id="a-UA"></a>七宝自至，<a id="a-UB"></a>兵仗不用，<a id="a-UC"></a>自然降附，<a id="a-UD"></a>今舍此位，<a id="a-UE"></a>出家学道，<a id="a-UF"></a>得阿罗汉，<a id="a-UG"></a>六通清彻，<a id="a-UH"></a>无所挂碍，<a id="a-UI"></a>今故变身，<a id="a-UJ"></a>作是形位。<a id="a-UK"></a>羡那闻已，<a id="a-UL"></a>香华供养，<a id="a-UM"></a>即自过去。<a id="a-UN"></a>五百神足弟子，<a id="a-UO"></a>各各现变，<a id="a-UP"></a>不可称计。</p>
  <p id="aUQ">尔时，<a id="a-UR"></a>世尊知诸弟子尽适彼国，<a id="a-US"></a>放大光明，<a id="a-UT"></a>照曜天地，<a id="a-UU"></a>普皆金色。<a id="a-UV"></a>时富那奇，<a id="a-UW"></a>语其兄曰：<a id="a-UX"></a>今者世尊，<a id="a-UY"></a>始欲发意而来至此，<a id="a-UZ"></a>故先放光，<a id="a-Ua"></a>作是瑞应。</p>
  <p id="aUb">尔时，<a id="a-Uc"></a>世尊始于座上，<a id="a-Ud"></a>下足蹑地，<a id="a-Ue"></a>应时天地，<a id="a-Uf"></a>六反震动。<a id="a-Ug"></a>时富那奇，<a id="a-Uh"></a>语其兄曰：<a id="a-Ui"></a>今者世尊，<a id="a-Uj"></a>始于座上，<a id="a-Uk"></a>下足蹑地，<a id="a-Ul"></a>以是之故，<a id="a-Um"></a>天地大动。</p>
  <p id="aUn">尔时，<a id="a-Uo"></a>世尊始出精舍，<a id="a-Up"></a>住在于外。<a id="a-Uq"></a>八金刚神，<a id="a-Ur"></a>住于八面；<a id="a-Us"></a>时四天王，<a id="a-Ut"></a>在前导道；<a id="a-Uu"></a>时天帝释，<a id="a-Uv"></a>从诸欲界天子百千万众，<a id="a-Uw"></a>侍卫左面；<a id="a-Ux"></a>大梵天王，<a id="a-Uy"></a>与色界诸天无央数众，<a id="a-Uz"></a>住在右面；<a id="a-V0"></a>弟子阿难，<a id="a-V1"></a>住在佛后；<a id="a-V2"></a>大众围绕，<a id="a-V3"></a>放演光明，<a id="a-V4"></a>照曜天地，<a id="a-V5"></a>飞升虚空，<a id="a-V6"></a>趣放钵国。</p>
  <p id="aV7">于其中道，<a id="a-V8"></a>逢五百作人，<a id="a-V9"></a>以千具犁牛，<a id="a-VA"></a>垦治陇亩，<a id="a-VB"></a>诸牛见佛乘空而过，<a id="a-VC"></a>身放金色普照世界，<a id="a-VD"></a>诸牛至心，<a id="a-VE"></a>仰视世尊，<a id="a-VF"></a>心存笃敬，<a id="a-VG"></a>住陇不行，<a id="a-VH"></a>作人见牛仰向观瞻惊怪所以，<a id="a-VI"></a>亦视见佛，<a id="a-VJ"></a>即各跪白，<a id="a-VK"></a>咸兴归诚，<a id="a-VL"></a>唯愿如来，<a id="a-VM"></a>当见哀愍暂下开度，<a id="a-VN"></a>使离生死。<a id="a-VO"></a>佛以悲心，<a id="a-VP"></a>知其可度，<a id="a-VQ"></a>即下为说种种妙法。<a id="a-VR"></a>五百作人，<a id="a-VS"></a>心意开悟，<a id="a-VT"></a>断二十亿洞然之恶，<a id="a-VU"></a>成须陀洹。<a id="a-VV"></a>时牛命终，<a id="a-VW"></a>尽生天上，<a id="a-VX"></a>普皆欢喜。</p>
  <p id="aVY">于时如来，<a id="a-VZ"></a>即复发引。<a id="a-Va"></a>到前未远，<a id="a-Vb"></a>有五百童女，<a id="a-Vc"></a>共游旷野，<a id="a-Vd"></a>见地金色，<a id="a-Ve"></a>仰视其变，<a id="a-Vf"></a>见乘虚而行，<a id="a-Vg"></a>咸怀欢喜，<a id="a-Vh"></a>叉手白言：<a id="a-Vi"></a>唯愿天尊，<a id="a-Vj"></a>垂心矜愍暂见济度。<a id="a-Vk"></a>佛知其宿行应可度化，<a id="a-Vl"></a>即称所愿，<a id="a-Vm"></a>往至其所，<a id="a-Vn"></a>随应堪能，<a id="a-Vo"></a>为说诸法，<a id="a-Vp"></a>信受开解，<a id="a-Vq"></a>成须陀洹。<a id="a-Vr"></a>变感已竟，<a id="a-Vs"></a>遂步而至。</p>
  <p id="aVt">复有五百仙人，<a id="a-Vu"></a>处在林泽，<a id="a-Vv"></a>见光普照地悉金色，<a id="a-Vw"></a>仰睹如来与诸大众游行乘虚，<a id="a-Vx"></a>心怀踊跃，<a id="a-Vy"></a>敬心倍隆，<a id="a-Vz"></a>仰请佛言：<a id="a-W0"></a>唯愿大圣，<a id="a-W1"></a>暂劳神形，<a id="a-W2"></a>因见过度，<a id="a-W3"></a>听在道次。<a id="a-W4"></a>佛睹其本缘，<a id="a-W5"></a>知之应度，<a id="a-W6"></a>寻下在前。<a id="a-W7"></a>求作沙门，<a id="a-W8"></a>佛即听之，<a id="a-W9"></a>善来比丘，<a id="a-WA"></a>便成沙门。<a id="a-WB"></a>因为说法，<a id="a-WC"></a>心净开解，<a id="a-WD"></a>诸漏永尽，<a id="a-WE"></a>成阿罗汉。<a id="a-WF"></a>随从佛后，<a id="a-WG"></a>乘空而至。</p>
  <p id="aWH">时富那奇，<a id="a-WI"></a>遥见佛来，<a id="a-WJ"></a>光曜天地，<a id="a-WK"></a>大众虚转，<a id="a-WL"></a>语兄羡那：<a id="a-WM"></a>世尊及众，<a id="a-WN"></a>今始来至。<a id="a-WO"></a>佛到其国，<a id="a-WP"></a>羡那欢喜，<a id="a-WQ"></a>即以香华及众妓乐，<a id="a-WR"></a>供养毕讫，<a id="a-WS"></a>共至会所。<a id="a-WT"></a>佛至其舍，<a id="a-WU"></a>如法就坐。<a id="a-WV"></a>羡那合家，<a id="a-WW"></a>供办甘膳，<a id="a-WX"></a>自行澡水，<a id="a-WY"></a>敬意奉食。<a id="a-WZ"></a>佛为哒嚫，<a id="a-Wa"></a>食讫澡漱，<a id="a-Wb"></a>为其举国合家大小，<a id="a-Wc"></a>演说妙法，<a id="a-Wd"></a>合家一切，<a id="a-We"></a>得须陀洹，<a id="a-Wf"></a>有具二道三四果者，<a id="a-Wg"></a>复有发意趣大乘者，<a id="a-Wh"></a>复有坚住不退地者。<a id="a-Wi"></a>佛说法讫，<a id="a-Wj"></a>举国男女，<a id="a-Wk"></a>得度者众，<a id="a-Wl"></a>不可称计。</p>
  <p id="aWm">阿难长跪，<a id="a-Wn"></a>叉手合掌，<a id="a-Wo"></a>前白佛言：<a id="a-Wp"></a>不审世尊，<a id="a-Wq"></a>此富那奇，<a id="a-Wr"></a>过去世中，<a id="a-Ws"></a>作何恶行，<a id="a-Wt"></a>为人下贱，<a id="a-Wu"></a>属他为奴，<a id="a-Wv"></a>复有何福遇佛得度。<a id="a-Ww"></a>佛告阿难：<a id="a-Wx"></a>欲知之者，<a id="a-Wy"></a>明听善思，<a id="a-Wz"></a>当为汝说。<a id="a-X0"></a>对曰：<a id="a-X1"></a>唯然，<a id="a-X2"></a>愿具开示。</p>
  <p id="aX3">佛告阿难：<a id="a-X4"></a>乃往过去迦葉佛时，<a id="a-X5"></a>有一长者，<a id="a-X6"></a>财富无数，<a id="a-X7"></a>为佛众僧，<a id="a-X8"></a>兴僧伽蓝，<a id="a-X9"></a>衣服饮食，<a id="a-XA"></a>病瘦医药四事供办，<a id="a-XB"></a>供给一切无有乏短。<a id="a-XC"></a>尔时长者遇疾命终，<a id="a-XD"></a>其后一儿出家学道，<a id="a-XE"></a>其父死后佛图供具，<a id="a-XF"></a>皆悉转少，<a id="a-XG"></a>众僧罢散，<a id="a-XH"></a>其寺荒坏，<a id="a-XI"></a>无人住止。<a id="a-XJ"></a>其儿比丘，<a id="a-XK"></a>勤力招合檀越知识，<a id="a-XL"></a>积聚钱财，<a id="a-XM"></a>修补缺落，<a id="a-XN"></a>复合众僧，<a id="a-XO"></a>还继供养。<a id="a-XP"></a>于时多众，<a id="a-XQ"></a>住在其寺，<a id="a-XR"></a>勤精专修，<a id="a-XS"></a>具诸道者。<a id="a-XT"></a>时彼道人，<a id="a-XU"></a>作僧自在。<a id="a-XV"></a>时有罗汉道人，<a id="a-XW"></a>次知日直，<a id="a-XX"></a>扫除草土，<a id="a-XY"></a>积在中庭，<a id="a-XZ"></a>不时除弃。<a id="a-Xa"></a>于时比丘，<a id="a-Xb"></a>恶心呵叱，<a id="a-Xc"></a>今此比丘，<a id="a-Xd"></a>如奴无异，<a id="a-Xe"></a>虽知扫地，<a id="a-Xf"></a>不能除弃。</p>
  <p id="aXg">阿难当知，<a id="a-Xh"></a>彼时比丘，<a id="a-Xi"></a>大自在者，<a id="a-Xj"></a>今富那奇比丘是也，<a id="a-Xk"></a>由其恶心呵得道人比之为奴，<a id="a-Xl"></a>由此一言，<a id="a-Xm"></a>五百世中，<a id="a-Xn"></a>恒为奴身，<a id="a-Xo"></a>复由兴立劝合众人供养众僧，<a id="a-Xp"></a>偿罪已毕，<a id="a-Xq"></a>复遭我世，<a id="a-Xr"></a>蒙得过度，<a id="a-Xs"></a>今此国中，<a id="a-Xt"></a>受化之人，<a id="a-Xu"></a>皆是往昔劝助之众，<a id="a-Xv"></a>缘是果报，<a id="a-Xw"></a>皆得度脱。<a id="a-Xx"></a>阿难之等，<a id="a-Xy"></a>及与众会，<a id="a-Xz"></a>闻佛所说，<a id="a-Y0"></a>欢喜奉行。</p>
  <p data-pb></p>
  <h2 id="aY1">尼提度缘品第三十</h2>
  <p id="aY2">如是我闻：<a id="a-Y3"></a>一时，<a id="a-Y4"></a>佛在舍卫国祇树给孤独园。<a id="a-Y5"></a>尔时舍卫城中，<a id="a-Y6"></a>人民众多，<a id="a-Y7"></a>居止隘迮，<a id="a-Y8"></a>厕溷鲜少，<a id="a-Y9"></a>大小便利，<a id="a-YA"></a>多往出城，<a id="a-YB"></a>或有豪尊，<a id="a-YC"></a>不能去者，<a id="a-YD"></a>便利在器中，<a id="a-YE"></a>雇人除之。<a id="a-YF"></a>时有一人，<a id="a-YG"></a>名曰尼提，<a id="a-YH"></a>极贫至贱，<a id="a-YI"></a>无所趣向，<a id="a-YJ"></a>即客作除粪，<a id="a-YK"></a>得价自济。</p>
  <p id="aYL">尔时，<a id="a-YM"></a>世尊即知其应度，<a id="a-YN"></a>独将阿难，<a id="a-YO"></a>入于城内，<a id="a-YP"></a>欲拔济之。<a id="a-YQ"></a>到一里头，<a id="a-YR"></a>正值尼提，<a id="a-YS"></a>持一瓦器，<a id="a-YT"></a>盛满不净，<a id="a-YU"></a>欲往弃之。<a id="a-YV"></a>遥见世尊，<a id="a-YW"></a>极怀鄙愧，<a id="a-YX"></a>退从异道，<a id="a-YY"></a>隐屏欲去。<a id="a-YZ"></a>垂当出里，<a id="a-Ya"></a>复见世尊，<a id="a-Yb"></a>倍用鄙耻，<a id="a-Yc"></a>回趣余道，<a id="a-Yd"></a>复欲避去。<a id="a-Ye"></a>心意匆忙，<a id="a-Yf"></a>以瓶打壁，<a id="a-Yg"></a>瓶即破坏，<a id="a-Yh"></a>屎尿浇身，<a id="a-Yi"></a>深生惭愧，<a id="a-Yj"></a>不忍见佛。</p>
  <p id="aYk">是时世尊，<a id="a-Yl"></a>就到其所，<a id="a-Ym"></a>语尼提言：<a id="a-Yn"></a>欲出家不？<a id="a-Yo"></a>尼提答言：<a id="a-Yp"></a>如来尊重，<a id="a-Yq"></a>金轮王种，<a id="a-Yr"></a>翼从弟子，<a id="a-Ys"></a>悉是贵人，<a id="a-Yt"></a>我下贱弊恶之极，<a id="a-Yu"></a>云何同彼，<a id="a-Yv"></a>而得出家。<a id="a-Yw"></a>世尊告曰：<a id="a-Yx"></a>我法清妙，<a id="a-Yy"></a>犹如净水，<a id="a-Yz"></a>悉能洗除一切垢秽，<a id="a-Z0"></a>亦如大火能烧诸物，<a id="a-Z1"></a>大小好恶，<a id="a-Z2"></a>皆能焚之，<a id="a-Z3"></a>我法亦尔，<a id="a-Z4"></a>弘广无边，<a id="a-Z5"></a>贫富贵贱，<a id="a-Z6"></a>男之与女，<a id="a-Z7"></a>有能修者，<a id="a-Z8"></a>皆尽诸欲。</p>
  <p id="aZ9">是时尼提，<a id="a-ZA"></a>闻佛所说，<a id="a-ZB"></a>信心即生，<a id="a-ZC"></a>欲得出家。<a id="a-ZD"></a>佛使阿难将出城外，<a id="a-ZE"></a>大河水边，<a id="a-ZF"></a>洗浴其身。<a id="a-ZG"></a>已得净洁，<a id="a-ZH"></a>将诣祇洹，<a id="a-ZI"></a>为说经法，<a id="a-ZJ"></a>苦切之理，<a id="a-ZK"></a>生死可畏，<a id="a-ZL"></a>涅槃永安，<a id="a-ZM"></a>霍然意解，<a id="a-ZN"></a>获初果证，<a id="a-ZO"></a>合掌向佛，<a id="a-ZP"></a>求作沙门。<a id="a-ZQ"></a>佛即告曰：<a id="a-ZR"></a>善来比丘！<a id="a-ZS"></a>须发自落，<a id="a-ZT"></a>法衣在身。<a id="a-ZU"></a>佛重解说四谛要法，<a id="a-ZV"></a>诸漏得尽，<a id="a-ZW"></a>成阿罗汉，<a id="a-ZX"></a>三明六通，<a id="a-ZY"></a>皆悉具足。</p>
  <p id="aZZ">尔时国人，<a id="a-Za"></a>闻尼提出家，<a id="a-Zb"></a>咸怀怨心，<a id="a-Zc"></a>而作是言：<a id="a-Zd"></a>云何世尊，<a id="a-Ze"></a>听此贱人出家学道？<a id="a-Zf"></a>我等如何，<a id="a-Zg"></a>为其礼拜？<a id="a-Zh"></a>设作供养，<a id="a-Zi"></a>请佛及僧，<a id="a-Zj"></a>斯人若来，<a id="a-Zk"></a>污我床席。<a id="a-Zl"></a>展转相语，<a id="a-Zm"></a>乃闻于王。<a id="a-Zn"></a>王闻亦怨恨，<a id="a-Zo"></a>情用反侧，<a id="a-Zp"></a>即乘羽葆之车，<a id="a-Zq"></a>与诸侍从，<a id="a-Zr"></a>往诣祇洹，<a id="a-Zs"></a>欲问如来所疑之事。</p>
  <p id="aZt">既到门前，<a id="a-Zu"></a>且小停息祇洹门外，<a id="a-Zv"></a>有一大石，<a id="a-Zw"></a>尼提比丘，<a id="a-Zx"></a>坐于石宕，<a id="a-Zy"></a>缝补故衣，<a id="a-Zz"></a>有七百天人，<a id="a-a0"></a>各持华香，<a id="a-a1"></a>而供养之，<a id="a-a2"></a>右绕敬礼。<a id="a-a3"></a>时王睹见，<a id="a-a4"></a>深用欢喜，<a id="a-a5"></a>到比丘所，<a id="a-a6"></a>而语之言：<a id="a-a7"></a>我欲见佛，<a id="a-a8"></a>愿为通白。<a id="a-a9"></a>比丘即时，<a id="a-aA"></a>身没石中，<a id="a-aB"></a>踊出于内，<a id="a-aC"></a>白世尊曰：<a id="a-aD"></a>波斯匿王，<a id="a-aE"></a>今者在外，<a id="a-aF"></a>欲得来入觐省谘问。<a id="a-aG"></a>佛告尼提：<a id="a-aH"></a>从汝本道，<a id="a-aI"></a>往语令前。<a id="a-aJ"></a>尼提寻时，<a id="a-aK"></a>还从石出，<a id="a-aL"></a>如似出水，<a id="a-aM"></a>无有挂碍，<a id="a-aN"></a>即语王言：<a id="a-aO"></a>白佛已竟，<a id="a-aP"></a>王可进前。<a id="a-aQ"></a>王作此念，<a id="a-aR"></a>向所疑事，<a id="a-aS"></a>且当置之，<a id="a-aT"></a>先当请问，<a id="a-aU"></a>此比丘者，<a id="a-aV"></a>有何福行，<a id="a-aW"></a>神力乃尔。</p>
  <p id="aaX">王入见佛，<a id="a-aY"></a>稽首佛足，<a id="a-aZ"></a>右绕三匝，<a id="a-aa"></a>却坐一面，<a id="a-ab"></a>白世尊言：<a id="a-ac"></a>向者比丘，<a id="a-ad"></a>神力难及，<a id="a-ae"></a>入石如水，<a id="a-af"></a>出石无孔，<a id="a-ag"></a>姓字何等，<a id="a-ah"></a>愿见告示。<a id="a-ai"></a>世尊告曰：<a id="a-aj"></a>是王国中，<a id="a-ak"></a>极贱之人，<a id="a-al"></a>我已化度，<a id="a-am"></a>得阿罗汉，<a id="a-an"></a>大王故来，<a id="a-ao"></a>欲问斯义。<a id="a-ap"></a>王闻佛语，<a id="a-aq"></a>慢心即除，<a id="a-ar"></a>欣悦无量。<a id="a-as"></a>因告王曰：<a id="a-at"></a>凡人处世，<a id="a-au"></a>尊卑贵贱，<a id="a-av"></a>贫富苦乐，<a id="a-aw"></a>皆由宿行，<a id="a-ax"></a>而致斯果；<a id="a-ay"></a>仁慈谦顺，<a id="a-az"></a>敬长爱小，<a id="a-b0"></a>则为贵人；<a id="a-b1"></a>凶恶强梁，<a id="a-b2"></a>憍恣自大，<a id="a-b3"></a>则为贱人。<a id="a-b4"></a>波斯匿王，<a id="a-b5"></a>白世尊言：<a id="a-b6"></a>大圣出世，<a id="a-b7"></a>多所润济，<a id="a-b8"></a>如此凡陋下贱之人，<a id="a-b9"></a>拔其苦毒，<a id="a-bA"></a>使常安乐，<a id="a-bB"></a>此尼提者，<a id="a-bC"></a>有何因缘，<a id="a-bD"></a>生于贱处，<a id="a-bE"></a>复种何德，<a id="a-bF"></a>得遇圣尊，<a id="a-bG"></a>禀受仙化，<a id="a-bH"></a>寻成应真，<a id="a-bI"></a>唯愿世尊，<a id="a-bJ"></a>敷演分别。</p>
  <p id="abK">佛告王曰：<a id="a-bL"></a>谛听善持，<a id="a-bM"></a>吾当解说，<a id="a-bN"></a>令汝开悟。<a id="a-bO"></a>乃往过去，<a id="a-bP"></a>迦葉如来，<a id="a-bQ"></a>出现世间，<a id="a-bR"></a>灭度之后，<a id="a-bS"></a>有比丘僧凡十万人，<a id="a-bT"></a>中有一沙门，<a id="a-bU"></a>作僧自在，<a id="a-bV"></a>身有疾患服药自下，<a id="a-bW"></a>憍傲恃势，<a id="a-bX"></a>不出便利，<a id="a-bY"></a>以金银澡槃，<a id="a-bZ"></a>就中盛尿令一弟子担往弃之。<a id="a-ba"></a>然其弟子，<a id="a-bb"></a>是须陀洹。<a id="a-bc"></a>由在彼世，<a id="a-bd"></a>不能谦顺，<a id="a-be"></a>自恃多财，<a id="a-bf"></a>秉捉僧事，<a id="a-bg"></a>暂有微患，<a id="a-bh"></a>懒不自起，<a id="a-bi"></a>驱役圣人，<a id="a-bj"></a>令除粪秽，<a id="a-bk"></a>以是因缘，<a id="a-bl"></a>流浪生死，<a id="a-bm"></a>恒为下贱五百世中，<a id="a-bn"></a>为人除粪，<a id="a-bo"></a>乃至于今；<a id="a-bp"></a>由其出家，<a id="a-bq"></a>持戒功德，<a id="a-br"></a>今值我世，<a id="a-bs"></a>闻法得道。</p>
  <p id="abt">佛告大王，<a id="a-bu"></a>欲知尔时僧自在者，<a id="a-bv"></a>今尼提比丘是。<a id="a-bw"></a>波斯匿王，<a id="a-bx"></a>白世尊言：<a id="a-by"></a>如来出世，<a id="a-bz"></a>实为奇特，<a id="a-c0"></a>利益无量苦恼众生。<a id="a-c1"></a>佛告大王：<a id="a-c2"></a>善哉善哉，<a id="a-c3"></a>如汝所言。<a id="a-c4"></a>佛又告曰：<a id="a-c5"></a>三界轮转，<a id="a-c6"></a>无有定品，<a id="a-c7"></a>积善仁和，<a id="a-c8"></a>生于豪尊，<a id="a-c9"></a>习恶放恣，<a id="a-cA"></a>便生卑贱。<a id="a-cB"></a>王大欢喜，<a id="a-cC"></a>无有慢心，<a id="a-cD"></a>即起长跪，<a id="a-cE"></a>执尼提足，<a id="a-cF"></a>而为作礼，<a id="a-cG"></a>忏悔自谢，<a id="a-cH"></a>愿除罪咎。<a id="a-cI"></a>世尊尔时，<a id="a-cJ"></a>因为广说法微妙之义，<a id="a-cK"></a>所谓论者，<a id="a-cL"></a>施论戒论，<a id="a-cM"></a>生天之论，<a id="a-cN"></a>欲不净想，<a id="a-cO"></a>出要为乐。<a id="a-cP"></a>尔时大会，<a id="a-cQ"></a>闻佛所说，<a id="a-cR"></a>各获道证，<a id="a-cS"></a>信受奉行。</p>
 </body>
</html>