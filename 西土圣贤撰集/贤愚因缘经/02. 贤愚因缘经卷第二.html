<!doctype html>
<html id="z3IBWH81Ex" data-ver="2691">
 <head>
  <meta charset="utf-8">
  <meta author="慧觉">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">贤愚因缘经卷第二</h1>
  <h2 id="a2">波斯匿王女金刚缘品第八</h2>
  <p id="a3">如是我闻：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>波斯匿王最大夫人，<a id="a-8"></a>名曰摩利。<a id="a-9"></a>时生一女，<a id="a-A"></a>字波阇罗（此言金刚）。<a id="a-B"></a>其女面貌，<a id="a-C"></a>极为丑恶，<a id="a-D"></a>肌体粗涩，<a id="a-E"></a>犹如马皮，<a id="a-F"></a>头发粗强犹如马毛。<a id="a-G"></a>王观此女，<a id="a-H"></a>无一喜心，<a id="a-I"></a>便敕宫内，<a id="a-J"></a>勤意守护，<a id="a-K"></a>勿令外人得见之也。<a id="a-L"></a>所以者何？<a id="a-M"></a>此女虽丑，<a id="a-N"></a>形不似人，<a id="a-O"></a>然是摩利夫人所生。<a id="a-P"></a>此虽丑恶，<a id="a-Q"></a>当密遣人而护养之，<a id="a-R"></a>女年转大，<a id="a-S"></a>任当嫁处。</p>
  <p id="aT">时王愁忧，<a id="a-U"></a>无余方计，<a id="a-V"></a>便告吏臣：<a id="a-W"></a>“卿往推觅本是豪姓居士种者，<a id="a-X"></a>今若贫乏，<a id="a-Y"></a>无钱财者，<a id="a-Z"></a>便可将来。<a id="a-a"></a>”吏即如教，<a id="a-b"></a>即往推觅得一贫穷豪姓之子，<a id="a-c"></a>吏便唤之，<a id="a-d"></a>将至王所。</p>
  <p id="ae">王得此人，<a id="a-f"></a>共至屏处，<a id="a-g"></a>具以情状，<a id="a-h"></a>向彼人说：<a id="a-i"></a>“我有一女，<a id="a-j"></a>面状丑恶，<a id="a-k"></a>欲觅嫁处，<a id="a-l"></a>未有俦类。<a id="a-m"></a>闻卿豪族，<a id="a-n"></a>今者虽贫，<a id="a-o"></a>当相供给。<a id="a-p"></a>幸卿不逆，<a id="a-q"></a>当纳受之。<a id="a-r"></a>”</p>
  <p id="as">时长者子，<a id="a-t"></a>长跪白言：<a id="a-u"></a>“当奉王敕！<a id="a-v"></a>正使大王以狗见赐，<a id="a-w"></a>我亦当受，<a id="a-x"></a>何况大王遗体之女！<a id="a-y"></a>今设见赐，<a id="a-z"></a>奉命纳之。<a id="a-10"></a>”</p>
  <p id="a11">王即以女，<a id="a-12"></a>妻彼贫人，<a id="a-13"></a>为起宫殿，<a id="a-14"></a>舍宅门閤，<a id="a-15"></a>令有七重。<a id="a-16"></a>王敕女夫，<a id="a-17"></a>自捉户钥，<a id="a-18"></a>若欲出行，<a id="a-19"></a>而自闭之：<a id="a-1A"></a>“我女丑恶，<a id="a-1B"></a>世所未有，<a id="a-1C"></a>勿令外人睹见面状。<a id="a-1D"></a>常牢门户，<a id="a-1E"></a>幽闭在内。<a id="a-1F"></a>”王出财货，<a id="a-1G"></a>一切所须，<a id="a-1H"></a>供给女壻，<a id="a-1I"></a>使无乏短。<a id="a-1J"></a>王即拜授以为大臣。</p>
  <p id="a1K">其人所有财宝饶益，<a id="a-1L"></a>与诸豪族共为宴会，<a id="a-1M"></a>月月为更。<a id="a-1N"></a>会同之时，<a id="a-1O"></a>夫妇俱诣，<a id="a-1P"></a>男女杂会，<a id="a-1Q"></a>共相娱乐。<a id="a-1R"></a>诸人来会，<a id="a-1S"></a>悉皆将妇，<a id="a-1T"></a>唯彼大臣，<a id="a-1U"></a>恒常独诣，<a id="a-1V"></a>众人疑怪：<a id="a-1W"></a>“彼人妇者，<a id="a-1X"></a>傥能端正，<a id="a-1Y"></a>晖赫绝曜；<a id="a-1Z"></a>或能极丑，<a id="a-1a"></a>不可显现，<a id="a-1b"></a>是以彼人，<a id="a-1c"></a>故不将来，<a id="a-1d"></a>今当设计往观彼妇。<a id="a-1e"></a>”即各同心，<a id="a-1f"></a>密共相语，<a id="a-1g"></a>以酒劝之，<a id="a-1h"></a>令其醉卧，<a id="a-1i"></a>解取门钥，<a id="a-1j"></a>使令五人往至其家开其门户。</p>
  <p id="a1k">当于尔时，<a id="a-1l"></a>彼女心恼，<a id="a-1m"></a>自责罪咎，<a id="a-1n"></a>而作是言：<a id="a-1o"></a>“我种何罪，<a id="a-1p"></a>为夫所憎，<a id="a-1q"></a>恒见幽闭，<a id="a-1r"></a>处在闇室，<a id="a-1s"></a>不睹日月及与众人？<a id="a-1t"></a>”复自念言：<a id="a-1u"></a>“今佛在世，<a id="a-1v"></a>润益众生，<a id="a-1w"></a>遭苦厄者，<a id="a-1x"></a>皆蒙过度。<a id="a-1y"></a>”即便至心遥礼世尊：<a id="a-1z"></a>“唯愿垂愍，<a id="a-20"></a>到于我前，<a id="a-21"></a>暂见教训。<a id="a-22"></a>”其女精诚，<a id="a-23"></a>敬心纯笃。</p>
  <p id="a24">佛知其志，<a id="a-25"></a>即到其家，<a id="a-26"></a>于其女前，<a id="a-27"></a>地中踊出，<a id="a-28"></a>现绀发相，<a id="a-29"></a>令女见之。<a id="a-2A"></a>其女举头，<a id="a-2B"></a>见佛发相，<a id="a-2C"></a>倍加欢喜，<a id="a-2D"></a>欢喜情故，<a id="a-2E"></a>敬心极深。<a id="a-2F"></a>其女头发，<a id="a-2G"></a>自然细软，<a id="a-2H"></a>如绀青色。<a id="a-2I"></a>佛复现面，<a id="a-2J"></a>女得见之，<a id="a-2K"></a>见已欢喜，<a id="a-2L"></a>面复端正，<a id="a-2M"></a>恶相粗皮，<a id="a-2N"></a>自然化灭。<a id="a-2O"></a>佛复现身，<a id="a-2P"></a>齐腰以上，<a id="a-2Q"></a>金色晃昱，<a id="a-2R"></a>令女见之。<a id="a-2S"></a>女见佛身，<a id="a-2T"></a>益增欢喜，<a id="a-2U"></a>因欢喜故，<a id="a-2V"></a>恶相即灭，<a id="a-2W"></a>身体端严，<a id="a-2X"></a>犹如天女，<a id="a-2Y"></a>奇姿盖世，<a id="a-2Z"></a>无能及者。<a id="a-2a"></a>佛愍女故，<a id="a-2b"></a>尽现其身。<a id="a-2c"></a>其女谛察，<a id="a-2d"></a>目不曾眴，<a id="a-2e"></a>欢喜踊跃，<a id="a-2f"></a>不能自胜。<a id="a-2g"></a>其女尽身，<a id="a-2h"></a>亦皆端正，<a id="a-2i"></a>相好非凡，<a id="a-2j"></a>世之希有，<a id="a-2k"></a>恶相悉灭，<a id="a-2l"></a>无有遗余。<a id="a-2m"></a>佛为说法，<a id="a-2n"></a>即尽诸恶，<a id="a-2o"></a>应时逮得须陀洹道。<a id="a-2p"></a>女已得道，<a id="a-2q"></a>佛便灭去。</p>
  <p id="a2r">时彼五人，<a id="a-2s"></a>开户入内，<a id="a-2t"></a>见妇端正殊特少双，<a id="a-2u"></a>自相谓言：<a id="a-2v"></a>“我怪此人不将来往！<a id="a-2w"></a>其妇端正，<a id="a-2x"></a>乃至如是。<a id="a-2y"></a>”观睹已竟，<a id="a-2z"></a>还闭门户，<a id="a-30"></a>持其门钥，<a id="a-31"></a>还彼人所系著本带。</p>
  <p id="a32">其人醒悟，<a id="a-33"></a>会罢至家，<a id="a-34"></a>入门见妇，<a id="a-35"></a>端正奇妙，<a id="a-36"></a>容貌挺特，<a id="a-37"></a>人中难有，<a id="a-38"></a>见已欣然，<a id="a-39"></a>问是何人？<a id="a-3A"></a>女答夫言：<a id="a-3B"></a>“我是汝妇。<a id="a-3C"></a>”</p>
  <p id="a3D">夫问妇言：<a id="a-3E"></a>“汝前极丑，<a id="a-3F"></a>今者何缘端正乃尔？<a id="a-3G"></a>”</p>
  <p id="a3H">其妇具以上事答夫：<a id="a-3I"></a>“我缘见佛故，<a id="a-3J"></a>受如是身。<a id="a-3K"></a>”</p>
  <p id="a3L">妇复白夫：<a id="a-3M"></a>“今我意欲与王相见，<a id="a-3N"></a>汝当为我通其意故。<a id="a-3O"></a>”</p>
  <p id="a3P">夫受其言，<a id="a-3Q"></a>即往白王：<a id="a-3R"></a>“女郎今者，<a id="a-3S"></a>欲来相见。<a id="a-3T"></a>”</p>
  <p id="a3U">王答女壻：<a id="a-3V"></a>“勿道此事，<a id="a-3W"></a>急当牢闭慎勿令出。<a id="a-3X"></a>”</p>
  <p id="a3Y">女夫答王：<a id="a-3Z"></a>“何以乃尔？<a id="a-3a"></a>女郎今者，<a id="a-3b"></a>蒙佛神恩，<a id="a-3c"></a>已得端正，<a id="a-3d"></a>天女无异。<a id="a-3e"></a>”</p>
  <p id="a3f">王闻是已，<a id="a-3g"></a>答女婿言：<a id="a-3h"></a>“审如是者，<a id="a-3i"></a>速往将来。<a id="a-3j"></a>”即时严车，<a id="a-3k"></a>迎女入宫。</p>
  <p id="a3l">王见女身端正殊特，<a id="a-3m"></a>欢喜踊跃，<a id="a-3n"></a>不能自胜。<a id="a-3o"></a>即敕严驾，<a id="a-3p"></a>王及夫人女并女夫，<a id="a-3q"></a>共至佛所，<a id="a-3r"></a>礼佛毕讫，<a id="a-3s"></a>却住一面。</p>
  <p id="a3t">时波斯匿王，<a id="a-3u"></a>跪白佛言：<a id="a-3v"></a>“不审此女，<a id="a-3w"></a>宿殖何福，<a id="a-3x"></a>乃生豪贵富乐之家？<a id="a-3y"></a>复造何咎，<a id="a-3z"></a>受丑陋形，<a id="a-40"></a>皮毛粗强，<a id="a-41"></a>剧如畜生？<a id="a-42"></a>唯愿世尊，<a id="a-43"></a>当见开示。<a id="a-44"></a>”</p>
  <p id="a45">佛告大王：<a id="a-46"></a>“夫人处世，<a id="a-47"></a>端正丑陋，<a id="a-48"></a>皆由宿行罪福之报。<a id="a-49"></a>乃往过去久远世时，<a id="a-4A"></a>时有大国，<a id="a-4B"></a>名波罗奈。<a id="a-4C"></a>时彼国中，<a id="a-4D"></a>有大长者，<a id="a-4E"></a>财富无量，<a id="a-4F"></a>举家恒共供养一辟支佛，<a id="a-4G"></a>身体粗恶，<a id="a-4H"></a>形状丑陋，<a id="a-4I"></a>憔悴叵看。<a id="a-4J"></a>时彼长者，<a id="a-4K"></a>有一小女，<a id="a-4L"></a>日日见彼辟支佛来，<a id="a-4M"></a>恶心轻慢，<a id="a-4N"></a>呵骂毁言：<a id="a-4O"></a>‘面貌丑陋，<a id="a-4P"></a>身皮粗恶，<a id="a-4Q"></a>何其可憎，<a id="a-4R"></a>乃至如是！<a id="a-4S"></a>’</p>
  <p id="a4T">“时辟支佛，<a id="a-4U"></a>数至其家，<a id="a-4V"></a>受其供养，<a id="a-4W"></a>在世经久，<a id="a-4X"></a>欲入涅槃，<a id="a-4Y"></a>为其檀越，<a id="a-4Z"></a>作种种变，<a id="a-4a"></a>飞腾虚空，<a id="a-4b"></a>身出水火，<a id="a-4c"></a>东踊西没，<a id="a-4d"></a>西踊东没，<a id="a-4e"></a>南踊北没，<a id="a-4f"></a>北踊南没，<a id="a-4g"></a>坐卧虚空，<a id="a-4h"></a>种种变现，<a id="a-4i"></a>咸使彼家睹见神足，<a id="a-4j"></a>即从空下，<a id="a-4k"></a>还至其家。<a id="a-4l"></a>长者见已，<a id="a-4m"></a>倍怀欢喜。<a id="a-4n"></a>其女即时悔过自责：<a id="a-4o"></a>‘惟愿尊者，<a id="a-4p"></a>当见原恕。<a id="a-4q"></a>我前恶心，<a id="a-4r"></a>罪舋过厚，<a id="a-4s"></a>幸不在怀，<a id="a-4t"></a>勿令有罪。<a id="a-4u"></a>’时辟支佛听其忏悔。<a id="a-4v"></a>”</p>
  <p id="a4w">佛告大王：<a id="a-4x"></a>“尔时女者，<a id="a-4y"></a>今王女是。<a id="a-4z"></a>由其尔时恶不善心，<a id="a-50"></a>毁呰贤圣辟支佛故自造口过，<a id="a-51"></a>于是以来，<a id="a-52"></a>常受丑形，<a id="a-53"></a>后见神变，<a id="a-54"></a>自改悔故，<a id="a-55"></a>还得端正，<a id="a-56"></a>英才越群，<a id="a-57"></a>无能及者。<a id="a-58"></a>由供养辟支佛故，<a id="a-59"></a>世世富贵，<a id="a-5A"></a>缘得解脱。<a id="a-5B"></a>如是大王，<a id="a-5C"></a>一切众生有形之类，<a id="a-5D"></a>应护身口，<a id="a-5E"></a>勿妄为非，<a id="a-5F"></a>轻呵于人。<a id="a-5G"></a>”</p>
  <p id="a5H">尔时，<a id="a-5I"></a>王波斯匿，<a id="a-5J"></a>及诸群臣，<a id="a-5K"></a>一切大众，<a id="a-5L"></a>闻佛所说因缘果报，<a id="a-5M"></a>皆生信敬，<a id="a-5N"></a>自感佛前。<a id="a-5O"></a>以是信心，<a id="a-5P"></a>有得初果至四果者，<a id="a-5Q"></a>有发无上平等意者，<a id="a-5R"></a>复有得住不退转者。<a id="a-5S"></a>咸怀渴仰，<a id="a-5T"></a>敬奉佛教，<a id="a-5U"></a>欢喜遵承，<a id="a-5V"></a>皆共奉行。</p>
  <p data-pb></p>
  <h2 id="a5W">金财因缘品第九</h2>
  <p id="a5X">如是我闻：<a id="a-5Y"></a>一时，<a id="a-5Z"></a>佛在舍卫国祇树给孤独园，<a id="a-5a"></a>与尊弟子千二百五十人俱。</p>
  <p id="a5b">尔时，<a id="a-5c"></a>城中有大长者。<a id="a-5d"></a>长者夫人，<a id="a-5e"></a>生一男儿，<a id="a-5f"></a>名曰金财。<a id="a-5g"></a>其儿端正殊特，<a id="a-5h"></a>世之少双。<a id="a-5i"></a>是儿宿世，<a id="a-5j"></a>拳手而生。<a id="a-5k"></a>父母惊怪谓之不祥，<a id="a-5l"></a>即披儿两手，<a id="a-5m"></a>观其相好，<a id="a-5n"></a>见二金钱在儿两手。<a id="a-5o"></a>父母欢喜，<a id="a-5p"></a>即便收取；<a id="a-5q"></a>取已故处，<a id="a-5r"></a>续复更生；<a id="a-5s"></a>寻更取之，<a id="a-5t"></a>复生如故。<a id="a-5u"></a>如是勤取，<a id="a-5v"></a>金钱满藏，<a id="a-5w"></a>其儿手中，<a id="a-5x"></a>未曾有尽。</p>
  <p id="a5y">儿年转大，<a id="a-5z"></a>即白父母，<a id="a-60"></a>求索出家。<a id="a-61"></a>父母不逆，<a id="a-62"></a>即便听之。</p>
  <p id="a63">尔时，<a id="a-64"></a>金财往至佛所，<a id="a-65"></a>头面作礼，<a id="a-66"></a>而白佛言：<a id="a-67"></a>“唯愿世尊，<a id="a-68"></a>当见怜愍，<a id="a-69"></a>听我出家，<a id="a-6A"></a>得在道次。<a id="a-6B"></a>”</p>
  <p id="a6C">佛告金财：<a id="a-6D"></a>“听汝出家。<a id="a-6E"></a>”</p>
  <p id="a6F">蒙佛可已，<a id="a-6G"></a>于时金财，<a id="a-6H"></a>即剃须发，<a id="a-6I"></a>身著袈裟，<a id="a-6J"></a>便成沙弥。<a id="a-6K"></a>年已满足，<a id="a-6L"></a>任受大戒，<a id="a-6M"></a>即合众僧当受具足，<a id="a-6N"></a>临坛众僧，<a id="a-6O"></a>次第为礼。<a id="a-6P"></a>其作礼时，<a id="a-6Q"></a>两手拍地，<a id="a-6R"></a>当手拍处，<a id="a-6S"></a>有二金钱。<a id="a-6T"></a>如是次第，<a id="a-6U"></a>一切为礼，<a id="a-6V"></a>随所礼处，<a id="a-6W"></a>皆有金钱。<a id="a-6X"></a>受戒已竟，<a id="a-6Y"></a>精勤修习，<a id="a-6Z"></a>得罗汉道。</p>
  <p id="a6a">阿难白佛：<a id="a-6b"></a>“不审世尊，<a id="a-6c"></a>此金财比丘，<a id="a-6d"></a>本造何福，<a id="a-6e"></a>自生已来，<a id="a-6f"></a>手把金钱？<a id="a-6g"></a>唯愿世尊，<a id="a-6h"></a>当见开示。<a id="a-6i"></a>”</p>
  <p id="a6j">佛告阿难：<a id="a-6k"></a>“汝当善思，<a id="a-6l"></a>我今说之。<a id="a-6m"></a>”</p>
  <p id="a6n">阿难对曰：<a id="a-6o"></a>“如是，<a id="a-6p"></a>诺当善听。<a id="a-6q"></a>”</p>
  <p id="a6r">佛言：<a id="a-6s"></a>“乃往过去九十一劫时，<a id="a-6t"></a>世有佛名毗婆尸，<a id="a-6u"></a>出现于世，<a id="a-6v"></a>正法教化，<a id="a-6w"></a>度脱众生，<a id="a-6x"></a>不可称数。<a id="a-6y"></a>佛与众僧，<a id="a-6z"></a>游行国界。<a id="a-70"></a>时诸豪富长者子等，<a id="a-71"></a>施设饭食，<a id="a-72"></a>供养彼佛及弟子众。<a id="a-73"></a>尔时有一贫人，<a id="a-74"></a>乏于财货，<a id="a-75"></a>常于野泽，<a id="a-76"></a>取薪卖之。<a id="a-77"></a>值时取薪卖得两钱，<a id="a-78"></a>见佛及僧受王家请，<a id="a-79"></a>欢喜敬心，<a id="a-7A"></a>即以两钱，<a id="a-7B"></a>施佛及僧。<a id="a-7C"></a>佛愍此人，<a id="a-7D"></a>即为受之。<a id="a-7E"></a>”</p>
  <p id="a7F">佛告阿难：<a id="a-7G"></a>“尔时贫人，<a id="a-7H"></a>以此二钱，<a id="a-7I"></a>施佛及僧故，<a id="a-7J"></a>九十一劫，<a id="a-7K"></a>恒把金钱，<a id="a-7L"></a>财宝自恣，<a id="a-7M"></a>无有穷尽。<a id="a-7N"></a>尔时贫人者，<a id="a-7O"></a>金财比丘是也。<a id="a-7P"></a>正使其人未得道者，<a id="a-7Q"></a>未来果报亦复无量。<a id="a-7R"></a>是故，<a id="a-7S"></a>阿难，<a id="a-7T"></a>一切众生，<a id="a-7U"></a>皆应精勤布施为业。<a id="a-7V"></a>”</p>
  <p id="a7W">尔时，<a id="a-7X"></a>阿难及众会者，<a id="a-7Y"></a>闻佛所说，<a id="a-7Z"></a>皆悉信解，<a id="a-7a"></a>有得须陀洹果者，<a id="a-7b"></a>斯陀含、<a id="a-7c"></a>阿那含、<a id="a-7d"></a>阿罗汉者，<a id="a-7e"></a>有发无上正真道意者，<a id="a-7f"></a>复有得住不退地者。<a id="a-7g"></a>一切众会，<a id="a-7h"></a>闻佛所说，<a id="a-7i"></a>欢喜奉行。</p>
  <p data-pb></p>
  <h2 id="a7j">华天因缘品第十</h2>
  <p id="a7k">如是我闻：<a id="a-7l"></a>一时，<a id="a-7m"></a>佛在舍卫国祇树给孤独园，<a id="a-7n"></a>与大比丘众千二百五十人俱。</p>
  <p id="a7o">尔时，<a id="a-7p"></a>国内有豪长者，<a id="a-7q"></a>生一男儿，<a id="a-7r"></a>面首端正。<a id="a-7s"></a>其儿生已，<a id="a-7t"></a>家内自然，<a id="a-7u"></a>天雨众华，<a id="a-7v"></a>积满舍内，<a id="a-7w"></a>即字此儿，<a id="a-7x"></a>名弗波提婆（此言华天）。</p>
  <p id="a7y">儿年转大，<a id="a-7z"></a>往至佛所，<a id="a-80"></a>见佛颜容相好无比，<a id="a-81"></a>见已欢喜，<a id="a-82"></a>心自思惟：<a id="a-83"></a>“我生处世，<a id="a-84"></a>得值圣尊，<a id="a-85"></a>今当请佛及诸众僧。<a id="a-86"></a>”即白佛言：<a id="a-87"></a>“唯愿世尊，<a id="a-88"></a>及与众僧，<a id="a-89"></a>明日屈意，<a id="a-8A"></a>临适鄙家，<a id="a-8B"></a>受少蔬食，<a id="a-8C"></a>因见福度。<a id="a-8D"></a>”</p>
  <p id="a8E">佛知其根，<a id="a-8F"></a>即时受请。<a id="a-8G"></a>于时华天，<a id="a-8H"></a>还至其家。<a id="a-8I"></a>明日食时，<a id="a-8J"></a>佛与众僧，<a id="a-8K"></a>往至其家。<a id="a-8L"></a>华天即化作宝床座，<a id="a-8M"></a>遍其舍内，<a id="a-8N"></a>整设严饰。<a id="a-8O"></a>佛及众僧，<a id="a-8P"></a>即坐其座。<a id="a-8Q"></a>华天欲须种种饮食，<a id="a-8R"></a>其人福德自然而办。<a id="a-8S"></a>佛与众僧，<a id="a-8T"></a>食已摄钵，<a id="a-8U"></a>广为华天，<a id="a-8V"></a>具说诸法。<a id="a-8W"></a>华天合家，<a id="a-8X"></a>得须陀洹。</p>
  <p id="a8Y">于时华天，<a id="a-8Z"></a>即辞父母，<a id="a-8a"></a>求索出家，<a id="a-8b"></a>为佛弟子。<a id="a-8c"></a>父母听之，<a id="a-8d"></a>即至佛所，<a id="a-8e"></a>稽首佛足，<a id="a-8f"></a>求作比丘，<a id="a-8g"></a>禀受佛教。<a id="a-8h"></a>佛听入道，<a id="a-8i"></a>赞言：<a id="a-8j"></a>“善来比丘！<a id="a-8k"></a>”须发自堕，<a id="a-8l"></a>袈裟著身，<a id="a-8m"></a>即成沙门，<a id="a-8n"></a>遵修佛教，<a id="a-8o"></a>逮得罗汉。</p>
  <p id="a8p">尔时，<a id="a-8q"></a>阿难见斯事已，<a id="a-8r"></a>往至佛所，<a id="a-8s"></a>长跪白言：<a id="a-8t"></a>“世尊，<a id="a-8u"></a>是华天比丘，<a id="a-8v"></a>本植何福，<a id="a-8w"></a>而得如是自然天华，<a id="a-8x"></a>又能化作床座饮食？<a id="a-8y"></a>世尊当为决散此疑。<a id="a-8z"></a>”</p>
  <p id="a90">佛告阿难：<a id="a-91"></a>“欲知善听！<a id="a-92"></a>过去有佛，<a id="a-93"></a>名毗婆尸，<a id="a-94"></a>出现于世，<a id="a-95"></a>度脱众生。<a id="a-96"></a>时诸众僧，<a id="a-97"></a>游行聚落，<a id="a-98"></a>到诸豪族，<a id="a-99"></a>皆悉供养。<a id="a-9A"></a>时有一人，<a id="a-9B"></a>贫无钱财，<a id="a-9C"></a>见僧欢喜，<a id="a-9D"></a>恨无供养，<a id="a-9E"></a>即于野泽，<a id="a-9F"></a>采众草华，<a id="a-9G"></a>用散众僧，<a id="a-9H"></a>至心作礼，<a id="a-9I"></a>于是而去。<a id="a-9J"></a>”</p>
  <p id="a9K">佛告阿难：<a id="a-9L"></a>“尔时贫人供散华者，<a id="a-9M"></a>今此华天比丘是也。<a id="a-9N"></a>由其过去世用信敬心，<a id="a-9O"></a>采华散僧至心求愿，<a id="a-9P"></a>九十一劫，<a id="a-9Q"></a>所生之处，<a id="a-9R"></a>身体端正，<a id="a-9S"></a>意有所须，<a id="a-9T"></a>欲得饮食坐卧之具，<a id="a-9U"></a>寻时如念，<a id="a-9V"></a>自然而至。<a id="a-9W"></a>缘斯之福，<a id="a-9X"></a>自致得道。<a id="a-9Y"></a>是故，<a id="a-9Z"></a>阿难，<a id="a-9a"></a>一切众生，<a id="a-9b"></a>莫轻小施以为无福。<a id="a-9c"></a>犹如华天，<a id="a-9d"></a>今悉自得。<a id="a-9e"></a>”</p>
  <p id="a9f">尔时，<a id="a-9g"></a>阿难及诸众会，<a id="a-9h"></a>闻佛所说，<a id="a-9i"></a>欢喜奉行。</p>
  <p data-pb></p>
  <h2 id="a9j">宝天因缘品第十一</h2>
  <p id="a9k">如是我闻：<a id="a-9l"></a>一时，<a id="a-9m"></a>佛在舍卫国祇树给孤独园。</p>
  <p id="a9n">尔时，<a id="a-9o"></a>有长者生一男儿，<a id="a-9p"></a>当尔之时，<a id="a-9q"></a>天雨七宝，<a id="a-9r"></a>遍其家内，<a id="a-9s"></a>皆令积满。<a id="a-9t"></a>即召相师，<a id="a-9u"></a>占相此儿。</p>
  <p id="a9v">相师睹已，<a id="a-9w"></a>见其奇相，<a id="a-9x"></a>答长者言：<a id="a-9y"></a>“儿相殊特。<a id="a-9z"></a>”</p>
  <p id="aA0">长者闻已，<a id="a-A1"></a>心怀欢喜，<a id="a-A2"></a>即语相师：<a id="a-A3"></a>“当为立字。<a id="a-A4"></a>”</p>
  <p id="aA5">相师问曰：<a id="a-A6"></a>“此儿生时，<a id="a-A7"></a>有何瑞应？<a id="a-A8"></a>”</p>
  <p id="aA9">长者答曰：<a id="a-AA"></a>“此儿生时，<a id="a-AB"></a>天雨七宝，<a id="a-AC"></a>满我家内。<a id="a-AD"></a>”</p>
  <p id="aAE">相师答曰：<a id="a-AF"></a>“是儿福德，<a id="a-AG"></a>当为立字，<a id="a-AH"></a>号勒那提婆（此言宝天）。<a id="a-AI"></a>”</p>
  <p id="aAJ">儿年转大，<a id="a-AK"></a>才艺博通，<a id="a-AL"></a>闻佛神圣奇德少双，<a id="a-AM"></a>心怀渴仰，<a id="a-AN"></a>贪欲出家，<a id="a-AO"></a>即辞父母，<a id="a-AP"></a>往诣佛所，<a id="a-AQ"></a>头面作礼，<a id="a-AR"></a>而白佛言：<a id="a-AS"></a>“唯愿世尊，<a id="a-AT"></a>听我出家。<a id="a-AU"></a>”佛即听许：<a id="a-AV"></a>“善来比丘！<a id="a-AW"></a>”须发自堕，<a id="a-AX"></a>法衣在身。<a id="a-AY"></a>佛为说法，<a id="a-AZ"></a>即得罗汉。</p>
  <p id="aAa">阿难白佛：<a id="a-Ab"></a>“不审世尊，<a id="a-Ac"></a>此宝天比丘，<a id="a-Ad"></a>本作何福，<a id="a-Ae"></a>而当生时，<a id="a-Af"></a>天雨众宝，<a id="a-Ag"></a>衣食自然，<a id="a-Ah"></a>无有乏短？<a id="a-Ai"></a>”</p>
  <p id="aAj">佛告阿难：<a id="a-Ak"></a>“过去世时，<a id="a-Al"></a>有毗婆尸佛，<a id="a-Am"></a>出现于世，<a id="a-An"></a>度脱众生，<a id="a-Ao"></a>不可计数。<a id="a-Ap"></a>尔时众僧，<a id="a-Aq"></a>游行村落。<a id="a-Ar"></a>时彼村中，<a id="a-As"></a>有诸居士，<a id="a-At"></a>共请众僧，<a id="a-Au"></a>种种供养。<a id="a-Av"></a>时有贫人，<a id="a-Aw"></a>虽怀喜心，<a id="a-Ax"></a>家无财宝供养之具，<a id="a-Ay"></a>便以一把白石圆珠，<a id="a-Az"></a>用散众僧，<a id="a-B0"></a>发大誓愿。<a id="a-B1"></a>”</p>
  <p id="aB2">佛告阿难：<a id="a-B3"></a>“尔时贫人珠供养者，<a id="a-B4"></a>今此宝天比丘是也。<a id="a-B5"></a>由其过去用信敬心，<a id="a-B6"></a>持白石圆珠散众僧故，<a id="a-B7"></a>乃至九十一劫，<a id="a-B8"></a>受无量福，<a id="a-B9"></a>多饶财宝，<a id="a-BA"></a>衣食自然，<a id="a-BB"></a>无有乏短。<a id="a-BC"></a>缘于尔时有信敬心，<a id="a-BD"></a>今遭我世，<a id="a-BE"></a>得道果证。<a id="a-BF"></a>”</p>
  <p id="aBG">尔时众会，<a id="a-BH"></a>闻佛所说，<a id="a-BI"></a>自生信心，<a id="a-BJ"></a>有得初果，<a id="a-BK"></a>乃至四果者，<a id="a-BL"></a>复有发心住不退转。<a id="a-BM"></a>尔时众会，<a id="a-BN"></a>闻佛所说，<a id="a-BO"></a>欢喜奉行。</p>
  <p data-pb></p>
  <h2 id="aBP">羼提波梨因缘品第十二</h2>
  <p id="aBQ">如是我闻：<a id="a-BR"></a>一时，<a id="a-BS"></a>佛在罗阅祇竹园林中止。</p>
  <p id="aBT">尔时，<a id="a-BU"></a>世尊初始得道，<a id="a-BV"></a>度阿若憍陈如等，<a id="a-BW"></a>次度郁毗罗迦葉兄弟千人，<a id="a-BX"></a>度人渐广，<a id="a-BY"></a>蒙脱者众。</p>
  <p id="aBZ">于时罗阅祇人，<a id="a-Ba"></a>欣戴无量，<a id="a-Bb"></a>莫不赞叹：<a id="a-Bc"></a>“如来出世，<a id="a-Bd"></a>甚为奇特！<a id="a-Be"></a>众生之类，<a id="a-Bf"></a>咸蒙度苦。<a id="a-Bg"></a>”又复叹美憍陈如等，<a id="a-Bh"></a>及郁毗罗众：<a id="a-Bi"></a>“诸大德比丘，<a id="a-Bj"></a>宿与如来有何因缘，<a id="a-Bk"></a>法鼓初振，<a id="a-Bl"></a>特先得闻？<a id="a-Bm"></a>甘露法味，<a id="a-Bn"></a>独先服尝？<a id="a-Bo"></a>”</p>
  <p id="aBp">时诸比丘，<a id="a-Bq"></a>闻诸人民之所称宣，<a id="a-Br"></a>即具以事，<a id="a-Bs"></a>往白世尊。<a id="a-Bt"></a>佛告之曰：<a id="a-Bu"></a>“乃往过去，<a id="a-Bv"></a>与此众辈，<a id="a-Bw"></a>有大誓愿：<a id="a-Bx"></a>若我道成，<a id="a-By"></a>当先度之。<a id="a-Bz"></a>”</p>
  <p id="aC0">诸比丘闻已，<a id="a-C1"></a>复白佛言：<a id="a-C2"></a>“久共誓愿，<a id="a-C3"></a>其事云何？<a id="a-C4"></a>唯垂哀愍，<a id="a-C5"></a>愿为解说。<a id="a-C6"></a>”</p>
  <p id="aC7">佛告比丘：<a id="a-C8"></a>“谛听！<a id="a-C9"></a>谛听！<a id="a-CA"></a>善思念之。</p>
  <p id="aCB">“乃往久远无量无边不可思议阿僧祇劫，<a id="a-CC"></a>此阎浮提，<a id="a-CD"></a>有一大国，<a id="a-CE"></a>名波罗奈。<a id="a-CF"></a>当时国王，<a id="a-CG"></a>名为迦梨。<a id="a-CH"></a>尔时国中，<a id="a-CI"></a>有一大仙士，<a id="a-CJ"></a>名羼提婆罗，<a id="a-CK"></a>与五百弟子，<a id="a-CL"></a>处于山林，<a id="a-CM"></a>修行忍辱。<a id="a-CN"></a>于时，<a id="a-CO"></a>国王与诸群臣、<a id="a-CP"></a>夫人、<a id="a-CQ"></a>婇女，<a id="a-CR"></a>入山游观。<a id="a-CS"></a>王时疲懈，<a id="a-CT"></a>因卧休息。<a id="a-CU"></a>诸婇女辈，<a id="a-CV"></a>舍王游行，<a id="a-CW"></a>观诸花林，<a id="a-CX"></a>见羼提婆罗端坐思惟，<a id="a-CY"></a>敬心内生，<a id="a-CZ"></a>即以众花而散其上，<a id="a-Ca"></a>因坐其前，<a id="a-Cb"></a>听所说法。</p>
  <p id="aCc">“王觉顾望，<a id="a-Cd"></a>不见诸女，<a id="a-Ce"></a>与四大臣，<a id="a-Cf"></a>行共求之。<a id="a-Cg"></a>见诸女辈坐仙人前，<a id="a-Ch"></a>寻即问曰：<a id="a-Ci"></a>‘汝于四空定，<a id="a-Cj"></a>为悉得未？<a id="a-Ck"></a>’答言未得。<a id="a-Cl"></a>又复问曰：<a id="a-Cm"></a>‘四无量心，<a id="a-Cn"></a>汝复得未？<a id="a-Co"></a>’答言未得。<a id="a-Cp"></a>王又问曰：<a id="a-Cq"></a>‘于四禅事，<a id="a-Cr"></a>汝为得未？<a id="a-Cs"></a>’犹答未得。<a id="a-Ct"></a>王即怒曰：<a id="a-Cu"></a>‘于尔所功德，<a id="a-Cv"></a>皆言未有！<a id="a-Cw"></a>汝是凡夫，<a id="a-Cx"></a>独与诸女，<a id="a-Cy"></a>在此屏处，<a id="a-Cz"></a>云何可信？<a id="a-D0"></a>’又复问曰：<a id="a-D1"></a>‘汝常在此，<a id="a-D2"></a>为是何人，<a id="a-D3"></a>修设何事？<a id="a-D4"></a>’仙人答曰：<a id="a-D5"></a>‘修行忍辱。<a id="a-D6"></a>’王即拔剑，<a id="a-D7"></a>而语之言：<a id="a-D8"></a>‘若当忍辱，<a id="a-D9"></a>我欲试汝，<a id="a-DA"></a>知能忍不？<a id="a-DB"></a>’即割其两手，<a id="a-DC"></a>而问仙人，<a id="a-DD"></a>犹言忍辱；<a id="a-DE"></a>复断其两脚，<a id="a-DF"></a>复问之言，<a id="a-DG"></a>故言忍辱；<a id="a-DH"></a>次截其耳鼻，<a id="a-DI"></a>颜色不变，<a id="a-DJ"></a>犹称忍辱。<a id="a-DK"></a>尔时天地，<a id="a-DL"></a>六种震动。<a id="a-DM"></a>时仙人五百弟子，<a id="a-DN"></a>飞于虚空，<a id="a-DO"></a>而问师言：<a id="a-DP"></a>‘被如是苦，<a id="a-DQ"></a>忍辱之心，<a id="a-DR"></a>不忘失耶？<a id="a-DS"></a>’其师答言：<a id="a-DT"></a>‘心未变易。<a id="a-DU"></a>’王乃惊愕，<a id="a-DV"></a>复更问言：<a id="a-DW"></a>‘汝云忍辱，<a id="a-DX"></a>以何为证？<a id="a-DY"></a>’仙人答曰：<a id="a-DZ"></a>‘我若实忍，<a id="a-Da"></a>至诚不虚，<a id="a-Db"></a>血当为乳，<a id="a-Dc"></a>身当还复。<a id="a-Dd"></a>’其言已讫，<a id="a-De"></a>血寻成乳，<a id="a-Df"></a>平完如故。</p>
  <p id="aDg">“王见忍证，<a id="a-Dh"></a>倍怀恐怖：<a id="a-Di"></a>‘咄我无状，<a id="a-Dj"></a>毁辱大仙，<a id="a-Dk"></a>唯见垂哀受我忏悔。<a id="a-Dl"></a>’仙人告曰：<a id="a-Dm"></a>‘汝以女色，<a id="a-Dn"></a>刀截我形，<a id="a-Do"></a>吾忍如地。<a id="a-Dp"></a>我后成佛，<a id="a-Dq"></a>先以慧刀，<a id="a-Dr"></a>断汝三毒。<a id="a-Ds"></a>’尔时，<a id="a-Dt"></a>山中诸龙鬼神，<a id="a-Du"></a>见迦梨王枉忍辱仙人，<a id="a-Dv"></a>各怀懊恼，<a id="a-Dw"></a>兴大云雾，<a id="a-Dx"></a>雷电霹雳，<a id="a-Dy"></a>欲害彼王，<a id="a-Dz"></a>及其眷属。<a id="a-E0"></a>时仙人仰语：<a id="a-E1"></a>‘若为我者，<a id="a-E2"></a>莫造伤害。<a id="a-E3"></a>’时迦梨国王，<a id="a-E4"></a>忏悔之后，<a id="a-E5"></a>常请仙人，<a id="a-E6"></a>就宫供养。</p>
  <p id="aE7">“尔时，<a id="a-E8"></a>有异梵志徒众千人，<a id="a-E9"></a>见王敬待羼提婆罗，<a id="a-EA"></a>甚怀妒忌，<a id="a-EB"></a>于其屏处，<a id="a-EC"></a>坐以尘土粪秽，<a id="a-ED"></a>而以坌之。<a id="a-EE"></a>尔时，<a id="a-EF"></a>仙人见其如是，<a id="a-EG"></a>即时立誓：<a id="a-EH"></a>‘我今修忍，<a id="a-EI"></a>为于群生，<a id="a-EJ"></a>积行不休，<a id="a-EK"></a>后会成佛。<a id="a-EL"></a>若佛道成，<a id="a-EM"></a>先以法水，<a id="a-EN"></a>洗汝尘垢，<a id="a-EO"></a>除汝欲秽，<a id="a-EP"></a>永令清净。<a id="a-EQ"></a>’”</p>
  <p id="aER">佛告比丘：<a id="a-ES"></a>“欲知尔时羼提婆罗者，<a id="a-ET"></a>则我身是。<a id="a-EU"></a>时王迦梨及四大臣，<a id="a-EV"></a>今憍陈如等五比丘是。<a id="a-EW"></a>时千梵志尘坌我者，<a id="a-EX"></a>今郁卑罗等千比丘是。<a id="a-EY"></a>我于尔时，<a id="a-EZ"></a>缘彼忍辱誓当先度，<a id="a-Ea"></a>是故道成，<a id="a-Eb"></a>此等之众，<a id="a-Ec"></a>先得度苦。<a id="a-Ed"></a>”</p>
  <p id="aEe">时诸比丘，<a id="a-Ef"></a>闻佛所说，<a id="a-Eg"></a>叹未曾有，<a id="a-Eh"></a>欢喜奉行。</p>
  <p data-pb></p>
  <h2 id="aEi">慈力王血施缘品第十三</h2>
  <p id="aEj">如是我闻：<a id="a-Ek"></a>一时，<a id="a-El"></a>佛在舍卫国祇洹中止。</p>
  <p id="aEm">尔时，<a id="a-En"></a>尊者阿难于中食后，<a id="a-Eo"></a>林间坐禅，<a id="a-Ep"></a>而自思惟：<a id="a-Eq"></a>“如来兴世，<a id="a-Er"></a>甚为奇特！<a id="a-Es"></a>众生之类，<a id="a-Et"></a>皆蒙安乐。<a id="a-Eu"></a>”又复思惟：<a id="a-Ev"></a>“憍陈如等五尊比丘，<a id="a-Ew"></a>种何善本，<a id="a-Ex"></a>依何因缘，<a id="a-Ey"></a>法门初开，<a id="a-Ez"></a>而先得入？<a id="a-F0"></a>法鼓始振，<a id="a-F1"></a>独先得闻？<a id="a-F2"></a>甘露法降，<a id="a-F3"></a>特先蒙润？<a id="a-F4"></a>”念是事已，<a id="a-F5"></a>从坐处起，<a id="a-F6"></a>往至佛所，<a id="a-F7"></a>具以所念，<a id="a-F8"></a>而用白佛。</p>
  <p id="aF9">佛告之曰：<a id="a-FA"></a>“憍陈如等，<a id="a-FB"></a>先世于我，<a id="a-FC"></a>实有因缘。<a id="a-FD"></a>过去世时，<a id="a-FE"></a>我以身血，<a id="a-FF"></a>充其饥渴，<a id="a-FG"></a>令得安隐，<a id="a-FH"></a>是故今身，<a id="a-FI"></a>先得我法，<a id="a-FJ"></a>用致解脱。<a id="a-FK"></a>”</p>
  <p id="aFL">贤者阿难，<a id="a-FM"></a>重白佛言：<a id="a-FN"></a>“过去以血济其饥乏，<a id="a-FO"></a>其事云何？<a id="a-FP"></a>愿具开示，<a id="a-FQ"></a>并令众会咸得解了。<a id="a-FR"></a>”</p>
  <p id="aFS">佛告之曰：<a id="a-FT"></a>“过去久远阿僧祇劫，<a id="a-FU"></a>此阎浮提，<a id="a-FV"></a>有大国王，<a id="a-FW"></a>名弥佉罗拔罗（此言慈力），<a id="a-FX"></a>领阎浮提八万四千小国王，<a id="a-FY"></a>有二万夫人、<a id="a-FZ"></a>一万大臣。<a id="a-Fa"></a>王有慈悲，<a id="a-Fb"></a>具四等心，<a id="a-Fc"></a>恒愍一切，<a id="a-Fd"></a>未曾懈厌，<a id="a-Fe"></a>常以十善，<a id="a-Ff"></a>教诲民庶。<a id="a-Fg"></a>四方钦慕王所化治，<a id="a-Fh"></a>国土安乐，<a id="a-Fi"></a>莫不庆赖。<a id="a-Fj"></a>诸疫鬼辈，<a id="a-Fk"></a>恒啖人血气，<a id="a-Fl"></a>用自济活。<a id="a-Fm"></a>尔时，<a id="a-Fn"></a>人民摄身口意，<a id="a-Fo"></a>敦从十善。<a id="a-Fp"></a>众邪恶疫，<a id="a-Fq"></a>不敢侵近，<a id="a-Fr"></a>饥羸困乏，<a id="a-Fs"></a>瘦悴无力。</p>
  <p id="aFt">“时五夜叉，<a id="a-Fu"></a>来至王所：<a id="a-Fv"></a>‘我等徒类，<a id="a-Fw"></a>仰人血气，<a id="a-Fx"></a>得全身命。<a id="a-Fy"></a>由王教导，<a id="a-Fz"></a>咸持十善，<a id="a-G0"></a>我等自是无复饮食，<a id="a-G1"></a>饥渴顿乏，<a id="a-G2"></a>求活无路。<a id="a-G3"></a>大王慈悲，<a id="a-G4"></a>岂不矜愍？<a id="a-G5"></a>’王闻是语，<a id="a-G6"></a>甚怀哀伤，<a id="a-G7"></a>即自施脉，<a id="a-G8"></a>刺身五处。<a id="a-G9"></a>时五夜叉，<a id="a-GA"></a>各自持器，<a id="a-GB"></a>来承血饮，<a id="a-GC"></a>饮血饱满，<a id="a-GD"></a>咸赖王恩，<a id="a-GE"></a>欣喜无量。<a id="a-GF"></a>王复告曰：<a id="a-GG"></a>‘汝若充足，<a id="a-GH"></a>念修十善。<a id="a-GI"></a>我今以身血，<a id="a-GJ"></a>济汝饥渴，<a id="a-GK"></a>令得安隐，<a id="a-GL"></a>后成佛时，<a id="a-GM"></a>当以法身戒定慧血，<a id="a-GN"></a>除汝三毒诸欲饥渴，<a id="a-GO"></a>安置涅槃安隐之处。<a id="a-GP"></a>’</p>
  <p id="aGQ">“阿难，<a id="a-GR"></a>欲知尔时慈力王者，<a id="a-GS"></a>今我身是。<a id="a-GT"></a>五夜叉者，<a id="a-GU"></a>今憍陈如等五比丘是。<a id="a-GV"></a>我世世誓愿，<a id="a-GW"></a>许当先度，<a id="a-GX"></a>是故我初说法，<a id="a-GY"></a>闻便解脱。<a id="a-GZ"></a>”</p>
  <p id="aGa">贤者阿难，<a id="a-Gb"></a>及诸众会，<a id="a-Gc"></a>闻佛所说，<a id="a-Gd"></a>咸增敬仰，<a id="a-Ge"></a>欢喜奉行。</p>
  <p id="aGf"></p>
  <p data-pb></p>
  <h2 id="aGg">降六师缘品第十四</h2>
  <p id="aGh">如是我闻：<a id="a-Gi"></a>一时，<a id="a-Gj"></a>佛在王舍城竹园之中，<a id="a-Gk"></a>与千二百五十比丘俱。</p>
  <p id="aGl">时洴沙王，<a id="a-Gm"></a>已得初果，<a id="a-Gn"></a>信敬之心倍复隆厚，<a id="a-Go"></a>常设上妙四事所须，<a id="a-Gp"></a>供养于佛及比丘僧，<a id="a-Gq"></a>乐人同善，<a id="a-Gr"></a>志兼劝导。<a id="a-Gs"></a>国有六师，<a id="a-Gt"></a>富兰那等，<a id="a-Gu"></a>先素出世，<a id="a-Gv"></a>邪见倒说，<a id="a-Gw"></a>诳惑民庶，<a id="a-Gx"></a>迷冥之徒，<a id="a-Gy"></a>信服邪教，<a id="a-Gz"></a>众类广布，<a id="a-H0"></a>恶党遍满。</p>
  <p id="aH1">时王有弟，<a id="a-H2"></a>敬奉六师，<a id="a-H3"></a>信惑邪倒，<a id="a-H4"></a>谓其有道，<a id="a-H5"></a>竭家之货，<a id="a-H6"></a>供给无乏。<a id="a-H7"></a>佛日初出，<a id="a-H8"></a>慧流肇润，<a id="a-H9"></a>无心拔擢，<a id="a-HA"></a>没在重网。<a id="a-HB"></a>兄王洴沙，<a id="a-HC"></a>甚爱重之，<a id="a-HD"></a>殷勤方便，<a id="a-HE"></a>晓令奉佛。<a id="a-HF"></a>弟执邪理，<a id="a-HG"></a>不从王教。<a id="a-HH"></a>数数敕令，<a id="a-HI"></a>请佛供养。</p>
  <p id="aHJ">弟白兄王：<a id="a-HK"></a>“我自有师，<a id="a-HL"></a>不能复往奉事瞿昙，<a id="a-HM"></a>然王有教，<a id="a-HN"></a>理无有违。<a id="a-HO"></a>当设大会不限来众，<a id="a-HP"></a>若其自至，<a id="a-HQ"></a>我当与食。<a id="a-HR"></a>”许王之后，<a id="a-HS"></a>办设供具，<a id="a-HT"></a>饶敷床座，<a id="a-HU"></a>事讫设会，<a id="a-HV"></a>遣人往唤。</p>
  <p id="aHW">六师之徒，<a id="a-HX"></a>寻皆来集，<a id="a-HY"></a>坐于上位，<a id="a-HZ"></a>怪佛及僧不自来至，<a id="a-Ha"></a>即往白王：<a id="a-Hb"></a>“王前数数，<a id="a-Hc"></a>敕请瞿昙。<a id="a-Hd"></a>今为设会，<a id="a-He"></a>日时欲至，<a id="a-Hf"></a>如何不来？<a id="a-Hg"></a>”</p>
  <p id="aHh">王告弟言：<a id="a-Hi"></a>“汝虽不能躬自往请，<a id="a-Hj"></a>可遣一人白于时到。<a id="a-Hk"></a>”王弟受教遣人白。</p>
  <p id="aHl">时佛与大众，<a id="a-Hm"></a>来至会所，<a id="a-Hn"></a>见诸六师先坐上座。<a id="a-Ho"></a>佛与众僧，<a id="a-Hp"></a>次第而坐。<a id="a-Hq"></a>佛以神足，<a id="a-Hr"></a>令此六师合其徒类，<a id="a-Hs"></a>忽在下行。<a id="a-Ht"></a>六师情耻，<a id="a-Hu"></a>各起移坐，<a id="a-Hv"></a>坐定自见，<a id="a-Hw"></a>还在其下。<a id="a-Hx"></a>如是再三，<a id="a-Hy"></a>移坐就上，<a id="a-Hz"></a>犹自见身，<a id="a-I0"></a>乃在下末。<a id="a-I1"></a>更无力能，<a id="a-I2"></a>俯仰而坐。</p>
  <p id="aI3">檀越行水，<a id="a-I4"></a>至上座前。<a id="a-I5"></a>佛语施主：<a id="a-I6"></a>“先与汝师。<a id="a-I7"></a>”持水往师前，<a id="a-I8"></a>即举罐，<a id="a-I9"></a>罐口自闭，<a id="a-IA"></a>其水不下。<a id="a-IB"></a>还往佛前，<a id="a-IC"></a>从佛作次，<a id="a-ID"></a>尔乃水出，<a id="a-IE"></a>咸得洗手。</p>
  <p id="aIF">洗手既竟，<a id="a-IG"></a>次当咒愿。<a id="a-IH"></a>檀越捉食，<a id="a-II"></a>在上座前。<a id="a-IJ"></a>佛语檀越：<a id="a-IK"></a>“本不为我，<a id="a-IL"></a>往汝师前，<a id="a-IM"></a>自令咒愿。<a id="a-IN"></a>”受教寻往，<a id="a-IO"></a>至六师所。<a id="a-IP"></a>六师口噤，<a id="a-IQ"></a>不得出言，<a id="a-IR"></a>但各举手，<a id="a-IS"></a>遥指于佛。<a id="a-IT"></a>佛便咒愿，<a id="a-IU"></a>梵音声畅。</p>
  <p id="aIV">咒愿既竟，<a id="a-IW"></a>次当行食，<a id="a-IX"></a>欲随上座，<a id="a-IY"></a>作次付之。<a id="a-IZ"></a>佛又告言：<a id="a-Ia"></a>“先与汝师。<a id="a-Ib"></a>”即便持食，<a id="a-Ic"></a>从六师付。<a id="a-Id"></a>食皆忽上，<a id="a-Ie"></a>住虚空中，<a id="a-If"></a>各当其上，<a id="a-Ig"></a>取不可得。<a id="a-Ih"></a>行食与佛并僧遍讫，<a id="a-Ii"></a>食乃还下，<a id="a-Ij"></a>各在其前。</p>
  <p id="aIk">佛与众僧，<a id="a-Il"></a>一切食讫，<a id="a-Im"></a>澡漱还坐，<a id="a-In"></a>次当说法。<a id="a-Io"></a>佛语檀越：<a id="a-Ip"></a>“令汝师说。<a id="a-Iq"></a>”寻请六师，<a id="a-Ir"></a>六师复噤，<a id="a-Is"></a>但各同时，<a id="a-It"></a>举手指佛。<a id="a-Iu"></a>于是如来，<a id="a-Iv"></a>广为众会，<a id="a-Iw"></a>出柔软音，<a id="a-Ix"></a>畅演法性，<a id="a-Iy"></a>分别义理。<a id="a-Iz"></a>应适众情，<a id="a-J0"></a>闻佛说法，<a id="a-J1"></a>咸得开解。<a id="a-J2"></a>洴沙王弟，<a id="a-J3"></a>得法眼净。<a id="a-J4"></a>其余众人，<a id="a-J5"></a>或得初果，<a id="a-J6"></a>至第三果，<a id="a-J7"></a>出家尽漏，<a id="a-J8"></a>发无上心，<a id="a-J9"></a>住不退地，<a id="a-JA"></a>随心所务，<a id="a-JB"></a>悉得其愿。<a id="a-JC"></a>各乃识真，<a id="a-JD"></a>信敬三宝，<a id="a-JE"></a>薄贱六师，<a id="a-JF"></a>舍不承供。</p>
  <p id="aJG">于是六师，<a id="a-JH"></a>甚怀恼恚，<a id="a-JI"></a>各至闲静，<a id="a-JJ"></a>求学奇术。<a id="a-JK"></a>天魔波旬，<a id="a-JL"></a>惧其情怯，<a id="a-JM"></a>不能宣布恶邪之毒，<a id="a-JN"></a>即下化作六师之形，<a id="a-JO"></a>于一人前，<a id="a-JP"></a>现五人术，<a id="a-JQ"></a>飞行空中，<a id="a-JR"></a>身出水火，<a id="a-JS"></a>分身散体，<a id="a-JT"></a>百种现变。<a id="a-JU"></a>愚痴之徒，<a id="a-JV"></a>更相恃赖，<a id="a-JW"></a>忿前见辱，<a id="a-JX"></a>亡失供养。</p>
  <p id="aJY">六师悉集，<a id="a-JZ"></a>各共议言：<a id="a-Ja"></a>“我曹技能，<a id="a-Jb"></a>不减瞿昙，<a id="a-Jc"></a>缘前一辱，<a id="a-Jd"></a>众心离散。<a id="a-Je"></a>比来众师，<a id="a-Jf"></a>神术显变，<a id="a-Jg"></a>今察奇妙，<a id="a-Jh"></a>足任伏彼，<a id="a-Ji"></a>当诣国王求决胜负。<a id="a-Jj"></a>”作议已定，<a id="a-Jk"></a>即诣王所，<a id="a-Jl"></a>自说智能神化灵术：<a id="a-Jm"></a>“愿共沙门，<a id="a-Jn"></a>讲格奇变，<a id="a-Jo"></a>对试之后，<a id="a-Jp"></a>可否自现。<a id="a-Jq"></a>”</p>
  <p id="aJr">王笑之曰：<a id="a-Js"></a>“汝等何痴！<a id="a-Jt"></a>佛德弘大，<a id="a-Ju"></a>神足无碍，<a id="a-Jv"></a>欲以萤火与日争光；<a id="a-Jw"></a>牛迹之水，<a id="a-Jx"></a>与巨海比大；<a id="a-Jy"></a>野干之微，<a id="a-Jz"></a>与师子捔猛；<a id="a-K0"></a>蚁垤之堆，<a id="a-K1"></a>与须弥等高；<a id="a-K2"></a>大小之形，<a id="a-K3"></a>昭然有别，<a id="a-K4"></a>迷惑高企，<a id="a-K5"></a>何愚之剧！<a id="a-K6"></a>”</p>
  <p id="aK7">六师复言：<a id="a-K8"></a>“验事在后，<a id="a-K9"></a>大王未见我等殊异，<a id="a-KA"></a>是使偏心谓望彼大。<a id="a-KB"></a>决试之后，<a id="a-KC"></a>巨细自定。<a id="a-KD"></a>”</p>
  <p id="aKE">王又告曰：<a id="a-KF"></a>“欲试可试，<a id="a-KG"></a>但恐汝等自贻毁辱。<a id="a-KH"></a>正使与佛捔神足者，<a id="a-KI"></a>当使我曹具睹异变。<a id="a-KJ"></a>”</p>
  <p id="aKK">六师言曰：<a id="a-KL"></a>“期后七日，<a id="a-KM"></a>愿王平治讲试之场。<a id="a-KN"></a>”</p>
  <p id="aKO">六师去后，<a id="a-KP"></a>王即严驾，<a id="a-KQ"></a>往至佛所，<a id="a-KR"></a>以事白佛：<a id="a-KS"></a>“六师纷纭，<a id="a-KT"></a>欲得讲术，<a id="a-KU"></a>以理呵语，<a id="a-KV"></a>其意不息。<a id="a-KW"></a>唯愿世尊，<a id="a-KX"></a>奋其神力，<a id="a-KY"></a>化伏邪恶，<a id="a-KZ"></a>尔乃从善，<a id="a-Ka"></a>因使我曹得睹其变。<a id="a-Kb"></a>”</p>
  <p id="aKc">佛告洴沙：<a id="a-Kd"></a>“我自知时。<a id="a-Ke"></a>”洴沙谓佛可共捔神，<a id="a-Kf"></a>即敕臣吏，<a id="a-Kg"></a>平治博处，<a id="a-Kh"></a>安施床座，<a id="a-Ki"></a>竖诸旙幢，<a id="a-Kj"></a>庄严交络，<a id="a-Kk"></a>极令丽妙。<a id="a-Kl"></a>其当会日，<a id="a-Km"></a>一切企望。</p>
  <p id="aKn">于时如来及与众僧，<a id="a-Ko"></a>从王舍城，<a id="a-Kp"></a>往毗舍离。<a id="a-Kq"></a>毗舍离中，<a id="a-Kr"></a>诸律昌辈，<a id="a-Ks"></a>与诸人民，<a id="a-Kt"></a>皆来奉迎。<a id="a-Ku"></a>诸人后日，<a id="a-Kv"></a>求佛不在，<a id="a-Kw"></a>问实乃知，<a id="a-Kx"></a>至毗舍离。</p>
  <p id="aKy">六师之徒，<a id="a-Kz"></a>衅张唱言：<a id="a-L0"></a>“久知瞿昙智术单浅！<a id="a-L1"></a>诸人犹豫，<a id="a-L2"></a>不信我言，<a id="a-L3"></a>克期捔术，<a id="a-L4"></a>自省不如历然逃去，<a id="a-L5"></a>至毗舍离。<a id="a-L6"></a>”诸六师辈，<a id="a-L7"></a>贡高转盛，<a id="a-L8"></a>各共相率，<a id="a-L9"></a>当必追穷。</p>
  <p id="aLA">时洴沙王，<a id="a-LB"></a>办设供具，<a id="a-LC"></a>满五百乘车。<a id="a-LD"></a>王与群臣十四亿众，<a id="a-LE"></a>各办粮食，<a id="a-LF"></a>悉随佛往，<a id="a-LG"></a>前后络绎，<a id="a-LH"></a>集毗舍离。</p>
  <p id="aLI">六师复往白诸律昌：<a id="a-LJ"></a>“听我曹等，<a id="a-LK"></a>与此瞿昙，<a id="a-LL"></a>捔试神力，<a id="a-LM"></a>谈讲实性。<a id="a-LN"></a>若见听者，<a id="a-LO"></a>期来七日。<a id="a-LP"></a>”</p>
  <p id="aLQ">时诸律昌，<a id="a-LR"></a>复往白佛：<a id="a-LS"></a>“六师群迷，<a id="a-LT"></a>自谓有道，<a id="a-LU"></a>求与如来共捔神力。<a id="a-LV"></a>唯愿世尊，<a id="a-LW"></a>垂神降伏。<a id="a-LX"></a>”</p>
  <p id="aLY">佛又告言：<a id="a-LZ"></a>“我自知时。<a id="a-La"></a>”诸律昌辈，<a id="a-Lb"></a>合率臣民，<a id="a-Lc"></a>严治设办，<a id="a-Ld"></a>如洴沙王比，<a id="a-Le"></a>悉皆企慕，<a id="a-Lf"></a>望在明日。</p>
  <p id="aLg">佛与众僧，<a id="a-Lh"></a>至拘睒弥。<a id="a-Li"></a>拘睒弥王，<a id="a-Lj"></a>名曰优填，<a id="a-Lk"></a>将诸群臣，<a id="a-Ll"></a>亦来奉迎。<a id="a-Lm"></a>毗舍离人，<a id="a-Ln"></a>明晨问佛，<a id="a-Lo"></a>云佛已往拘睒弥国。</p>
  <p id="aLp">六师闻是高心遂盛，<a id="a-Lq"></a>合徒聚众，<a id="a-Lr"></a>规必穷逼。<a id="a-Ls"></a>诸律昌辈，<a id="a-Lt"></a>办致供具，<a id="a-Lu"></a>五百车载，<a id="a-Lv"></a>用俟供养，<a id="a-Lw"></a>将领国人七亿之众，<a id="a-Lx"></a>并洴沙王，<a id="a-Ly"></a>集拘睒弥国，<a id="a-Lz"></a>观佛六师共捔神力，<a id="a-M0"></a>前后满道，<a id="a-M1"></a>络绎而至。<a id="a-M2"></a>六师既到，<a id="a-M3"></a>见优填王腾说事情如上之辞：<a id="a-M4"></a>“沙门自省，<a id="a-M5"></a>内无顾恃，<a id="a-M6"></a>屡屡逃避，<a id="a-M7"></a>不可要勒，<a id="a-M8"></a>须王克定令与我试。<a id="a-M9"></a>”</p>
  <p id="aMA">优填白佛，<a id="a-MB"></a>说六师辞：<a id="a-MC"></a>“世尊宁可与捔之不？<a id="a-MD"></a>”</p>
  <p id="aME">佛复告言：<a id="a-MF"></a>“我自知时。<a id="a-MG"></a>”</p>
  <p id="aMH">优填望佛在其国试，<a id="a-MI"></a>严治设办，<a id="a-MJ"></a>如洴沙王比，<a id="a-MK"></a>日到当会。</p>
  <p id="aML">佛复舍去，<a id="a-MM"></a>与比丘僧，<a id="a-MN"></a>至越祇国。<a id="a-MO"></a>越祇国王屯真陀罗，<a id="a-MP"></a>将诸人民，<a id="a-MQ"></a>来迎世尊。<a id="a-MR"></a>拘睒弥人，<a id="a-MS"></a>明日乃问，<a id="a-MT"></a>云佛已去向於越祇。</p>
  <p id="aMU">六师徒众，<a id="a-MV"></a>寻逐其后。<a id="a-MW"></a>时优填王，<a id="a-MX"></a>与八亿众并洴沙等诸国人民，<a id="a-MY"></a>悉共往诣，<a id="a-MZ"></a>集越祇国。</p>
  <p id="aMa">六师见王，<a id="a-Mb"></a>广自陈说：<a id="a-Mc"></a>“当令瞿昙与我共试。<a id="a-Md"></a>”</p>
  <p id="aMe">屯真陀罗，<a id="a-Mf"></a>复往白佛。<a id="a-Mg"></a>佛犹答言：<a id="a-Mh"></a>“我自知时。<a id="a-Mi"></a>”王亦严办。</p>
  <p id="aMj">会日垂至，<a id="a-Mk"></a>佛与众僧，<a id="a-Ml"></a>即向特叉尸利。<a id="a-Mm"></a>此国中王名因陀婆弥，<a id="a-Mn"></a>与诸臣民，<a id="a-Mo"></a>亦来奉迎。<a id="a-Mp"></a>屯真陀罗，<a id="a-Mq"></a>与五亿人洴沙王等诸王臣民，<a id="a-Mr"></a>亦皆逐佛，<a id="a-Ms"></a>向特叉尸利。</p>
  <p id="aMt">六师已到，<a id="a-Mu"></a>白因陀婆弥，<a id="a-Mv"></a>极自匡张，<a id="a-Mw"></a>高谈大语，<a id="a-Mx"></a>听与瞿昙捔试神力。</p>
  <p id="aMy">因陀婆弥，<a id="a-Mz"></a>复往白佛。<a id="a-N0"></a>佛故答言：<a id="a-N1"></a>“我自知时。<a id="a-N2"></a>”</p>
  <p id="aN3">严办日到，<a id="a-N4"></a>佛复舍去，<a id="a-N5"></a>与诸众僧，<a id="a-N6"></a>至波罗奈。<a id="a-N7"></a>波罗奈王名梵摩达，<a id="a-N8"></a>亦与人众，<a id="a-N9"></a>躬来迎佛。<a id="a-NA"></a>特叉尸利人民，<a id="a-NB"></a>明日乃知佛去。</p>
  <p id="aNC">六师追逐，<a id="a-ND"></a>寻迹驰往。<a id="a-NE"></a>因陀婆弥，<a id="a-NF"></a>与六亿众洴沙王等一切随逐。<a id="a-NG"></a>六师既到，<a id="a-NH"></a>如前白王。</p>
  <p id="aNI">王如前辞，<a id="a-NJ"></a>往白于佛。<a id="a-NK"></a>佛亦答言：<a id="a-NL"></a>“我自知时。<a id="a-NM"></a>”</p>
  <p id="aNN">严办日到，<a id="a-NO"></a>佛复舍去，<a id="a-NP"></a>与比丘僧，<a id="a-NQ"></a>往迦毗罗卫国。<a id="a-NR"></a>迦毗罗卫诸释种辈，<a id="a-NS"></a>率诸大众，<a id="a-NT"></a>皆来迎佛。<a id="a-NU"></a>波罗奈人，<a id="a-NV"></a>明日乃知佛去。</p>
  <p id="aNW">六师徒众，<a id="a-NX"></a>续复驰逐。<a id="a-NY"></a>梵摩达王，<a id="a-NZ"></a>与八亿人洴沙诸王六国人民，<a id="a-Na"></a>皆悉前后，<a id="a-Nb"></a>随逐佛往。<a id="a-Nc"></a>六师既到，<a id="a-Nd"></a>向诸释种，<a id="a-Ne"></a>纷纭自说，<a id="a-Nf"></a>广引术能，<a id="a-Ng"></a>听与瞿昙共决神力。</p>
  <p id="aNh">释种复往白佛，<a id="a-Ni"></a>具宣其事。<a id="a-Nj"></a>佛又告言：<a id="a-Nk"></a>“我自知时。<a id="a-Nl"></a>”严治设办。</p>
  <p id="aNm">克日垂至，<a id="a-Nn"></a>佛与众僧，<a id="a-No"></a>往舍卫国。<a id="a-Np"></a>舍卫国王名波斯匿，<a id="a-Nq"></a>与诸臣民，<a id="a-Nr"></a>皆悉迎佛。<a id="a-Ns"></a>释种明日乃知佛去。</p>
  <p id="aNt">六师率徒，<a id="a-Nu"></a>从后追之。<a id="a-Nv"></a>释种将领九亿人众，<a id="a-Nw"></a>洴沙王等诸国人民，<a id="a-Nx"></a>亘川满野，<a id="a-Ny"></a>逐趣舍卫。</p>
  <p id="aNz">六师等到，<a id="a-O0"></a>见波斯匿，<a id="a-O1"></a>具自陈说本末情事：<a id="a-O2"></a>“欲与瞿昙决捔神力，<a id="a-O3"></a>临期逃避，<a id="a-O4"></a>不可要勒。<a id="a-O5"></a>今与大众，<a id="a-O6"></a>逐至王国，<a id="a-O7"></a>大王当使与我等决。<a id="a-O8"></a>”</p>
  <p id="aO9">波斯匿王，<a id="a-OA"></a>亦用为笑，<a id="a-OB"></a>说佛殊变难可思议：<a id="a-OC"></a>“云何以汝卑陋凡细，<a id="a-OD"></a>与大法王捔试力能？<a id="a-OE"></a>”</p>
  <p id="aOF">六师凶凶，<a id="a-OG"></a>言气遂高。</p>
  <p id="aOH">波斯匿王，<a id="a-OI"></a>既往见佛，<a id="a-OJ"></a>白言：<a id="a-OK"></a>“六师殷勤乃尔！<a id="a-OL"></a>唯愿世尊，<a id="a-OM"></a>垂神化伏，<a id="a-ON"></a>普使一切别伪识真。<a id="a-OO"></a>”</p>
  <p id="aOP">佛告王言：<a id="a-OQ"></a>“我自知时。<a id="a-OR"></a>”</p>
  <p id="aOS">波斯匿王，<a id="a-OT"></a>寻敕臣吏，<a id="a-OU"></a>平治场地，<a id="a-OV"></a>多积香花，<a id="a-OW"></a>敷设床座，<a id="a-OX"></a>竖诸幢旙。<a id="a-OY"></a>严办已讫，<a id="a-OZ"></a>大众都集。</p>
  <p id="aOa">腊月一日，<a id="a-Ob"></a>佛至试场。<a id="a-Oc"></a>波斯匿王，<a id="a-Od"></a>是日设食，<a id="a-Oe"></a>清晨躬手授佛杨枝，<a id="a-Of"></a>佛受嚼竟，<a id="a-Og"></a>掷残著地随地便生，<a id="a-Oh"></a>蓊郁而起，<a id="a-Oi"></a>根茎踊出，<a id="a-Oj"></a>高五百由旬；<a id="a-Ok"></a>枝叶云布，<a id="a-Ol"></a>周匝亦尔；<a id="a-Om"></a>渐复生华，<a id="a-On"></a>大如车轮；<a id="a-Oo"></a>遂复有果，<a id="a-Op"></a>大五斗瓶；<a id="a-Oq"></a>根茎枝华，<a id="a-Or"></a>纯是七宝；<a id="a-Os"></a>若干种色，<a id="a-Ot"></a>映灿丽妙；<a id="a-Ou"></a>随色发光，<a id="a-Ov"></a>掩蔽日月；<a id="a-Ow"></a>食其果者，<a id="a-Ox"></a>美逾甘露；<a id="a-Oy"></a>香气四塞，<a id="a-Oz"></a>闻者情悦；<a id="a-P0"></a>香风来吹，<a id="a-P1"></a>更相掁触；<a id="a-P2"></a>枝叶皆出和雅之音，<a id="a-P3"></a>畅演法要，<a id="a-P4"></a>闻者无厌。<a id="a-P5"></a>一切人民，<a id="a-P6"></a>睹兹树变，<a id="a-P7"></a>敬信之心，<a id="a-P8"></a>倍益纯厚。<a id="a-P9"></a>佛乃说法，<a id="a-PA"></a>应适其意，<a id="a-PB"></a>心皆开解，<a id="a-PC"></a>志求佛者，<a id="a-PD"></a>得果生天，<a id="a-PE"></a>数甚众多。</p>
  <p id="aPF">次第二日，<a id="a-PG"></a>优填王请佛。<a id="a-PH"></a>于时如来，<a id="a-PI"></a>化其两边，<a id="a-PJ"></a>成两宝山；<a id="a-PK"></a>严显可观，<a id="a-PL"></a>众宝杂合；<a id="a-PM"></a>五色晖耀，<a id="a-PN"></a>光炎炜晔；<a id="a-PO"></a>若干种树，<a id="a-PP"></a>行列山上；<a id="a-PQ"></a>华果茂盛，<a id="a-PR"></a>出微妙香。<a id="a-PS"></a>其一山顶，<a id="a-PT"></a>有成熟粳米，<a id="a-PU"></a>滑美百味，<a id="a-PV"></a>甘香附口，<a id="a-PW"></a>人民之类，<a id="a-PX"></a>自恣而食。<a id="a-PY"></a>其一山上，<a id="a-PZ"></a>有柔软之草，<a id="a-Pa"></a>肥馔甘美，<a id="a-Pb"></a>以俟畜生，<a id="a-Pc"></a>须者往啖，<a id="a-Pd"></a>饱已情欢。<a id="a-Pe"></a>一切众会，<a id="a-Pf"></a>睹山显异，<a id="a-Pg"></a>食已怀悦，<a id="a-Ph"></a>仰慕遂深。<a id="a-Pi"></a>佛更称适，<a id="a-Pj"></a>为说妙法，<a id="a-Pk"></a>各得开解，<a id="a-Pl"></a>发无上心，<a id="a-Pm"></a>得果生天，<a id="a-Pn"></a>其数亦众。</p>
  <p id="aPo">到第三日，<a id="a-Pp"></a>屯真陀罗，<a id="a-Pq"></a>请佛供养，<a id="a-Pr"></a>奉佛净水，<a id="a-Ps"></a>俟以澡漱。<a id="a-Pt"></a>佛吐水弃，<a id="a-Pu"></a>化成宝池，<a id="a-Pv"></a>周匝四边，<a id="a-Pw"></a>各二百里，<a id="a-Px"></a>纯以七宝共相间杂；<a id="a-Py"></a>众色相照，<a id="a-Pz"></a>光明焰奕；<a id="a-Q0"></a>其池中水，<a id="a-Q1"></a>八德具足；<a id="a-Q2"></a>水底遍满七宝之沙。<a id="a-Q3"></a>八种莲花，<a id="a-Q4"></a>大如车轮，<a id="a-Q5"></a>青黄赤白，<a id="a-Q6"></a>红绿紫杂，<a id="a-Q7"></a>香气芬馥，<a id="a-Q8"></a>馨彻四远，<a id="a-Q9"></a>随莲花色，<a id="a-QA"></a>各发光明，<a id="a-QB"></a>光明显照，<a id="a-QC"></a>晖曜天地。<a id="a-QD"></a>大会睹此宝池奇妙，<a id="a-QE"></a>欢喜称叹佛无量德。<a id="a-QF"></a>佛因观察，<a id="a-QG"></a>随众人心，<a id="a-QH"></a>方便说法，<a id="a-QI"></a>各令开解发无上心，<a id="a-QJ"></a>得果生天，<a id="a-QK"></a>尽增福业，<a id="a-QL"></a>数多难计。</p>
  <p id="aQM">到第四日，<a id="a-QN"></a>因陀婆弥王请佛。<a id="a-QO"></a>佛于是日，<a id="a-QP"></a>令其宝地，<a id="a-QQ"></a>四面自然，<a id="a-QR"></a>有八渠流，<a id="a-QS"></a>还相灌注，<a id="a-QT"></a>自然回转；<a id="a-QU"></a>水流有声，<a id="a-QV"></a>其声清妙，<a id="a-QW"></a>皆说诸法，<a id="a-QX"></a>五根、<a id="a-QY"></a>五力、<a id="a-QZ"></a>七觉、<a id="a-Qa"></a>八道、<a id="a-Qb"></a>三明、<a id="a-Qc"></a>六通、<a id="a-Qd"></a>六度、<a id="a-Qe"></a>四等、<a id="a-Qf"></a>大慈大悲，<a id="a-Qg"></a>劝发开导，<a id="a-Qh"></a>说种种法。<a id="a-Qi"></a>一切闻睹，<a id="a-Qj"></a>心皆开解，<a id="a-Qk"></a>发心求佛，<a id="a-Ql"></a>得果生天，<a id="a-Qm"></a>增积福慧，<a id="a-Qn"></a>数甚众多。</p>
  <p id="aQo">次第五日，<a id="a-Qp"></a>梵摩达王，<a id="a-Qq"></a>请佛供养。<a id="a-Qr"></a>佛于是日，<a id="a-Qs"></a>口中放光，<a id="a-Qt"></a>金色赫奕，<a id="a-Qu"></a>遍大千土。<a id="a-Qv"></a>光明所触，<a id="a-Qw"></a>一切众生，<a id="a-Qx"></a>三毒五阴，<a id="a-Qy"></a>皆自然息，<a id="a-Qz"></a>身心快乐，<a id="a-R0"></a>譬如比丘得第三禅。<a id="a-R1"></a>众会叹怪，<a id="a-R2"></a>志慕佛德，<a id="a-R3"></a>便为说法，<a id="a-R4"></a>各得开解，<a id="a-R5"></a>发大道心，<a id="a-R6"></a>得果生天，<a id="a-R7"></a>进福修慧，<a id="a-R8"></a>数甚众多。</p>
  <p id="aR9">第六日中，<a id="a-RA"></a>诸律昌辈，<a id="a-RB"></a>次复请佛。<a id="a-RC"></a>佛于是日，<a id="a-RD"></a>普令大会一切众生，<a id="a-RE"></a>心心相知。<a id="a-RF"></a>各各一人知一切心，<a id="a-RG"></a>所念善恶，<a id="a-RH"></a>志趣业行，<a id="a-RI"></a>咸自惊喜，<a id="a-RJ"></a>钦羡佛德。<a id="a-RK"></a>佛便为说若干妙法，<a id="a-RL"></a>皆得开解，<a id="a-RM"></a>誓求佛者，<a id="a-RN"></a>得果生天，<a id="a-RO"></a>数甚众多。</p>
  <p id="aRP">到第七日，<a id="a-RQ"></a>释种请佛。<a id="a-RR"></a>佛于是日，<a id="a-RS"></a>化诸会者，<a id="a-RT"></a>悉令自见为转轮王，<a id="a-RU"></a>七宝千子，<a id="a-RV"></a>诸王臣民，<a id="a-RW"></a>肃恭承已，<a id="a-RX"></a>侍仰无减，<a id="a-RY"></a>各自惊怪，<a id="a-RZ"></a>喜庆无量。<a id="a-Ra"></a>便为说法，<a id="a-Rb"></a>投适其意，<a id="a-Rc"></a>亦发无上正觉之心，<a id="a-Rd"></a>得果生天，<a id="a-Re"></a>甚难计数。</p>
  <p id="aRf">又第八日，<a id="a-Rg"></a>受帝释请，<a id="a-Rh"></a>为佛作师子座。<a id="a-Ri"></a>如来升座，<a id="a-Rj"></a>帝释侍左，<a id="a-Rk"></a>梵王侍右，<a id="a-Rl"></a>众会一切，<a id="a-Rm"></a>静然坐定。<a id="a-Rn"></a>佛徐伸臂，<a id="a-Ro"></a>以手接座，<a id="a-Rp"></a>欻有大声，<a id="a-Rq"></a>如象鸣吼。<a id="a-Rr"></a>应时即有五大神鬼，<a id="a-Rs"></a>摧灭挽拽六师高座。<a id="a-Rt"></a>金刚密迹，<a id="a-Ru"></a>捉金刚杵，<a id="a-Rv"></a>杵头出火，<a id="a-Rw"></a>举拟六师。<a id="a-Rx"></a>六师惊怖奔突而走，<a id="a-Ry"></a>惭此重辱，<a id="a-Rz"></a>投河而死。<a id="a-S0"></a>六师徒类，<a id="a-S1"></a>九亿人众，<a id="a-S2"></a>皆来师佛，<a id="a-S3"></a>求为弟子。<a id="a-S4"></a>佛言：<a id="a-S5"></a>“善来比丘！<a id="a-S6"></a>”须发自落，<a id="a-S7"></a>法衣在身，<a id="a-S8"></a>皆成沙门。<a id="a-S9"></a>佛为说法，<a id="a-SA"></a>示其法要，<a id="a-SB"></a>漏尽结解，<a id="a-SC"></a>悉得罗汉。<a id="a-SD"></a>于是如来，<a id="a-SE"></a>从八万毛孔，<a id="a-SF"></a>皆放光明，<a id="a-SG"></a>遍满虚空。<a id="a-SH"></a>一一光头，<a id="a-SI"></a>有大莲花，<a id="a-SJ"></a>一一华上，<a id="a-SK"></a>皆有化佛与诸大众，<a id="a-SL"></a>围绕说法。<a id="a-SM"></a>众会睹兹无上之化，<a id="a-SN"></a>信敬之心，<a id="a-SO"></a>倍益隆盛。<a id="a-SP"></a>佛即为说，<a id="a-SQ"></a>随其所应，<a id="a-SR"></a>有发大心，<a id="a-SS"></a>得果生天，<a id="a-ST"></a>进福增善，<a id="a-SU"></a>数甚众多。</p>
  <p id="aSV">到第九日，<a id="a-SW"></a>梵王请佛。<a id="a-SX"></a>佛自化身高至梵天，<a id="a-SY"></a>威严高显，<a id="a-SZ"></a>巍巍难极，<a id="a-Sa"></a>放大光明，<a id="a-Sb"></a>晖赫天地。<a id="a-Sc"></a>一切仰瞻，<a id="a-Sd"></a>皆闻其语。<a id="a-Se"></a>佛为种种显示法要，<a id="a-Sf"></a>亦令多众发心求佛，<a id="a-Sg"></a>得果生天，<a id="a-Sh"></a>数亦难计。</p>
  <p id="aSi">到第十日，<a id="a-Sj"></a>四天王请佛。<a id="a-Sk"></a>尔时，<a id="a-Sl"></a>世尊普令大众见佛色身，<a id="a-Sm"></a>遍诸天中，<a id="a-Sn"></a>从四天王，<a id="a-So"></a>至色究竟，<a id="a-Sp"></a>皆见佛身，<a id="a-Sq"></a>放大光明，<a id="a-Sr"></a>各为大众，<a id="a-Ss"></a>说微妙法。<a id="a-St"></a>咸遥仰视，<a id="a-Su"></a>了了见之，<a id="a-Sv"></a>一切众会，<a id="a-Sw"></a>甚增敬仰。<a id="a-Sx"></a>佛为说法，<a id="a-Sy"></a>随应其意，<a id="a-Sz"></a>皆发大心，<a id="a-T0"></a>住不退地，<a id="a-T1"></a>得果生天，<a id="a-T2"></a>不可称计。</p>
  <p id="aT3">第十一日，<a id="a-T4"></a>须达请佛。<a id="a-T5"></a>佛于是日，<a id="a-T6"></a>于高座上，<a id="a-T7"></a>自隐其身，<a id="a-T8"></a>寂灭不现，<a id="a-T9"></a>但放光明，<a id="a-TA"></a>出柔软音，<a id="a-TB"></a>分别演畅诸法之要。<a id="a-TC"></a>在会之人，<a id="a-TD"></a>闻法解悟，<a id="a-TE"></a>有发大心，<a id="a-TF"></a>住不退者，<a id="a-TG"></a>得果生天，<a id="a-TH"></a>亦甚众多。</p>
  <p id="aTI">第十二日，<a id="a-TJ"></a>质多居士，<a id="a-TK"></a>请佛供养。<a id="a-TL"></a>佛于此日，<a id="a-TM"></a>入慈三昧，<a id="a-TN"></a>出金色光，<a id="a-TO"></a>遍照大千。<a id="a-TP"></a>光触众生，<a id="a-TQ"></a>三毒心息，<a id="a-TR"></a>自然兴慈，<a id="a-TS"></a>等视众生，<a id="a-TT"></a>如父如母，<a id="a-TU"></a>如兄如弟，<a id="a-TV"></a>爱润之心，<a id="a-TW"></a>都无增减。<a id="a-TX"></a>然后为说若干妙法，<a id="a-TY"></a>亦发大心，<a id="a-TZ"></a>住不退地，<a id="a-Ta"></a>得果生天，<a id="a-Tb"></a>难可称量。</p>
  <p id="aTc">第十三日，<a id="a-Td"></a>屯真陀罗王，<a id="a-Te"></a>次复请佛，<a id="a-Tf"></a>设施供养。<a id="a-Tg"></a>佛于是日，<a id="a-Th"></a>身升高座，<a id="a-Ti"></a>放于脐光，<a id="a-Tj"></a>分作两奇，<a id="a-Tk"></a>离身七仞，<a id="a-Tl"></a>头各有花，<a id="a-Tm"></a>上有化佛，<a id="a-Tn"></a>如佛无异。<a id="a-To"></a>化佛脐中，<a id="a-Tp"></a>复出光明，<a id="a-Tq"></a>亦分两奇离身七仞，<a id="a-Tr"></a>头有莲花，<a id="a-Ts"></a>上有化佛，<a id="a-Tt"></a>如是转遍大千国土。<a id="a-Tu"></a>一切瞻睹，<a id="a-Tv"></a>愕然惊喜。<a id="a-Tw"></a>佛为应时，<a id="a-Tx"></a>随意说法，<a id="a-Ty"></a>亦发大心，<a id="a-Tz"></a>住不退者，<a id="a-U0"></a>得果生天，<a id="a-U1"></a>数甚众多。</p>
  <p id="aU2">第十四日，<a id="a-U3"></a>优填王请佛。<a id="a-U4"></a>时优填王，<a id="a-U5"></a>花散佛上。<a id="a-U6"></a>佛即应时，<a id="a-U7"></a>变其所散花，<a id="a-U8"></a>作千二百五十七宝高车，<a id="a-U9"></a>高至梵天；<a id="a-UA"></a>晃喻金山，<a id="a-UB"></a>杂宝众色，<a id="a-UC"></a>曜丽相照赫然；<a id="a-UD"></a>金光震朗，<a id="a-UE"></a>殊沙难量；<a id="a-UF"></a>神珠璎珞，<a id="a-UG"></a>杂厕其间。<a id="a-UH"></a>诸高车中，<a id="a-UI"></a>皆有佛身，<a id="a-UJ"></a>放大光明，<a id="a-UK"></a>遍三千土。<a id="a-UL"></a>众会睹变，<a id="a-UM"></a>喜敬交怀。<a id="a-UN"></a>佛便说法，<a id="a-UO"></a>应病投药，<a id="a-UP"></a>皆发大心，<a id="a-UQ"></a>或住不退，<a id="a-UR"></a>得道生天，<a id="a-US"></a>数复甚多。</p>
  <p id="aUT">第十五日，<a id="a-UU"></a>洴沙王请佛。<a id="a-UV"></a>佛豫敕王，<a id="a-UW"></a>唯须食具。<a id="a-UX"></a>王但严办器物，<a id="a-UY"></a>极令饶多。<a id="a-UZ"></a>食时已到，<a id="a-Ua"></a>诸器悉满，<a id="a-Ub"></a>甘膳百味，<a id="a-Uc"></a>种种异美，<a id="a-Ud"></a>普令众会饱足有余，<a id="a-Ue"></a>食已身心自然安乐。<a id="a-Uf"></a>于是世尊，<a id="a-Ug"></a>以手指地，<a id="a-Uh"></a>十八地狱一切都现。<a id="a-Ui"></a>无量尘数，<a id="a-Uj"></a>诸受罪人，<a id="a-Uk"></a>各各自说：<a id="a-Ul"></a>“我于本时，<a id="a-Um"></a>作如是恶，<a id="a-Un"></a>今受此苦。<a id="a-Uo"></a>”一切众会，<a id="a-Up"></a>具悉闻见，<a id="a-Uq"></a>甚怀悲愍，<a id="a-Ur"></a>衣毛惊悚。<a id="a-Us"></a>佛为说法，<a id="a-Ut"></a>应适其意，<a id="a-Uu"></a>有发大心，<a id="a-Uv"></a>住不退者，<a id="a-Uw"></a>得果生天，<a id="a-Ux"></a>不可称数。<a id="a-Uy"></a>地狱众生，<a id="a-Uz"></a>缘见佛闻法，<a id="a-V0"></a>心生敬仰，<a id="a-V1"></a>皆遥自归，<a id="a-V2"></a>终皆得生天上人中。</p>
  <p id="aV3">时洴沙王，<a id="a-V4"></a>长跪白佛：<a id="a-V5"></a>“世尊奇相，<a id="a-V6"></a>三十有二。<a id="a-V7"></a>身手诸相，<a id="a-V8"></a>犹曾得见，<a id="a-V9"></a>未睹如来足下轮相，<a id="a-VA"></a>愿见示众，<a id="a-VB"></a>咸共敬观。<a id="a-VC"></a>”</p>
  <p id="aVD">佛即出脚，<a id="a-VE"></a>普示众会。<a id="a-VF"></a>一切见佛足底轮相，<a id="a-VG"></a>端严昞著，<a id="a-VH"></a>文理如画，<a id="a-VI"></a>分别显了，<a id="a-VJ"></a>观之无厌。</p>
  <p id="aVK">王益欢喜，<a id="a-VL"></a>重白佛言：<a id="a-VM"></a>“不审世尊，<a id="a-VN"></a>本作何德，<a id="a-VO"></a>而乃致此轮相之妙？<a id="a-VP"></a>”</p>
  <p id="aVQ">佛即告王：<a id="a-VR"></a>“由我过去自修十善，<a id="a-VS"></a>复以教人，<a id="a-VT"></a>故得斯相明显如是。<a id="a-VU"></a>”</p>
  <p id="aVV">王又白佛：<a id="a-VW"></a>“不审世尊，<a id="a-VX"></a>自修十善，<a id="a-VY"></a>复以教人，<a id="a-VZ"></a>其事云何，<a id="a-Va"></a>愿见开示？<a id="a-Vb"></a>”</p>
  <p id="aVc">佛告王曰：<a id="a-Vd"></a>“善听著心！<a id="a-Ve"></a>乃往无数阿僧祇劫，<a id="a-Vf"></a>此阎浮提，<a id="a-Vg"></a>有大国王，<a id="a-Vh"></a>名施陀尼弥，<a id="a-Vi"></a>领八万四千国，<a id="a-Vj"></a>八十亿聚落，<a id="a-Vk"></a>一万大臣。<a id="a-Vl"></a>王有二万夫人，<a id="a-Vm"></a>皆无有子。<a id="a-Vn"></a>王甚忧愁，<a id="a-Vo"></a>惧绝国嗣，<a id="a-Vp"></a>即广祷祀祈愿诸天。<a id="a-Vq"></a>王第一夫人，<a id="a-Vr"></a>名须梨波罗满，<a id="a-Vs"></a>经数时间，<a id="a-Vt"></a>便觉有身。<a id="a-Vu"></a>自怀妊后，<a id="a-Vv"></a>心性聪了，<a id="a-Vw"></a>仁慈矜哀，<a id="a-Vx"></a>劝人以善。<a id="a-Vy"></a>日月已满足，<a id="a-Vz"></a>生一男儿，<a id="a-W0"></a>端正超异，<a id="a-W1"></a>姿相显美，<a id="a-W2"></a>身诸毛孔，<a id="a-W3"></a>皆有光明。<a id="a-W4"></a>王甚欣庆，<a id="a-W5"></a>睹之无厌，<a id="a-W6"></a>即召相师，<a id="a-W7"></a>占其吉否。<a id="a-W8"></a>相师披见，<a id="a-W9"></a>叹言：<a id="a-WA"></a>‘奇哉！<a id="a-WB"></a>是儿之相，<a id="a-WC"></a>挺特殊伦，<a id="a-WD"></a>德绥四域，<a id="a-WE"></a>天下敬戴。<a id="a-WF"></a>’王益欢喜，<a id="a-WG"></a>敕为立字，<a id="a-WH"></a>相师白王：<a id="a-WI"></a>‘有何异瑞？<a id="a-WJ"></a>’王言：<a id="a-WK"></a>‘此儿怀妊已来，<a id="a-WL"></a>其母聪慧仁慈劝善，<a id="a-WM"></a>余瑞虽众甚怪此异。<a id="a-WN"></a>’相师惊喜，<a id="a-WO"></a>而白王言：<a id="a-WP"></a>‘母豫辩慧，<a id="a-WQ"></a>自身光明，<a id="a-WR"></a>当为立字名那波罗满（此言慧光）。<a id="a-WS"></a>’太子长大，<a id="a-WT"></a>智慧殊人。<a id="a-WU"></a>父王崩薨，<a id="a-WV"></a>葬送毕讫，<a id="a-WW"></a>诸王臣集，<a id="a-WX"></a>劝令嗣位。<a id="a-WY"></a>太子固辞，<a id="a-WZ"></a>云不能当。<a id="a-Wa"></a>诸臣各曰：<a id="a-Wb"></a>‘大王已崩，<a id="a-Wc"></a>唯有太子，<a id="a-Wd"></a>更无兄弟，<a id="a-We"></a>今言不肯，<a id="a-Wf"></a>推让与谁？<a id="a-Wg"></a>’太子答言：<a id="a-Wh"></a>‘世人行恶，<a id="a-Wi"></a>必不执顺。<a id="a-Wj"></a>若加刑罚，<a id="a-Wk"></a>罪我不少。<a id="a-Wl"></a>若能率民，<a id="a-Wm"></a>普行十善，<a id="a-Wn"></a>我乃堪任领受国事。<a id="a-Wo"></a>’诸臣言善：<a id="a-Wp"></a>‘唯愿升殿，<a id="a-Wq"></a>十善之道，<a id="a-Wr"></a>当敕令行。<a id="a-Ws"></a>’太子尔时，<a id="a-Wt"></a>寻登王位，<a id="a-Wu"></a>告下人民，<a id="a-Wv"></a>普行十善，<a id="a-Ww"></a>一切敬顺，<a id="a-Wx"></a>改心易操。</p>
  <p id="aWy">“魔王妒忌，<a id="a-Wz"></a>欲败王化，<a id="a-X0"></a>密作封书，<a id="a-X1"></a>告下诸国：<a id="a-X2"></a>‘前敕行善，<a id="a-X3"></a>既无利验，<a id="a-X4"></a>唐自劳苦，<a id="a-X5"></a>修无益事。<a id="a-X6"></a>自今以往，<a id="a-X7"></a>听民恣心，<a id="a-X8"></a>作十恶事，<a id="a-X9"></a>勿更弹责。<a id="a-XA"></a>’诸王得书，<a id="a-XB"></a>怪此异诏：<a id="a-XC"></a>‘何缘越理，<a id="a-XD"></a>劝人从恶？<a id="a-XE"></a>’各遣亲信，<a id="a-XF"></a>重问所由。<a id="a-XG"></a>王闻是语，<a id="a-XH"></a>愕然惊曰：<a id="a-XI"></a>‘我无是令，<a id="a-XJ"></a>何缘乃尔？<a id="a-XK"></a>’即敕严驾，<a id="a-XL"></a>躬行诸国，<a id="a-XM"></a>亲见臣民，<a id="a-XN"></a>宣改异化。<a id="a-XO"></a>魔于道边，<a id="a-XP"></a>化作一人，<a id="a-XQ"></a>身处大火，<a id="a-XR"></a>盛焰炽然，<a id="a-XS"></a>于中哭叫，<a id="a-XT"></a>声悲酸切。<a id="a-XU"></a>王即前问：<a id="a-XV"></a>‘汝何以尔？<a id="a-XW"></a>’人白王言：<a id="a-XX"></a>‘我生前时劝人十善，<a id="a-XY"></a>今受此苦，<a id="a-XZ"></a>痛毒难忍。<a id="a-Xa"></a>’王重答言：<a id="a-Xb"></a>‘何有是事，<a id="a-Xc"></a>劝人修善，<a id="a-Xd"></a>反更受苦？<a id="a-Xe"></a>’又复问言：<a id="a-Xf"></a>‘劝行十善，<a id="a-Xg"></a>令汝受苦。<a id="a-Xh"></a>前受劝人，<a id="a-Xi"></a>行十善者，<a id="a-Xj"></a>得善报不？<a id="a-Xk"></a>’答言：<a id="a-Xl"></a>‘前人得善福耳！<a id="a-Xm"></a>但教他故，<a id="a-Xn"></a>独受此苦。<a id="a-Xo"></a>’王闻欢喜答言：<a id="a-Xp"></a>‘但令前人得善福者，<a id="a-Xq"></a>甘心受苦，<a id="a-Xr"></a>不以为恨。<a id="a-Xs"></a>’魔闻是语，<a id="a-Xt"></a>即隐形去。<a id="a-Xu"></a>遍行诸国，<a id="a-Xv"></a>宣十善行。<a id="a-Xw"></a>人民伏化，<a id="a-Xx"></a>慎身口意，<a id="a-Xy"></a>正化弥布，<a id="a-Xz"></a>一切钦崇。<a id="a-Y0"></a>王德隆赫，<a id="a-Y1"></a>嘉瑞而降，<a id="a-Y2"></a>金轮先应，<a id="a-Y3"></a>七宝具臻，<a id="a-Y4"></a>游化四域，<a id="a-Y5"></a>导善为务。</p>
  <p id="aY6">“如是，<a id="a-Y7"></a>大王，<a id="a-Y8"></a>欲知尔时施陀尼弥王者，<a id="a-Y9"></a>今现我父净饭王是。<a id="a-YA"></a>尔时母者，<a id="a-YB"></a>今现我母摩诃摩耶是。<a id="a-YC"></a>彼慧光王，<a id="a-YD"></a>十善化民者，<a id="a-YE"></a>今我身是。<a id="a-YF"></a>我缘彼世自行十善，<a id="a-YG"></a>又以劝民令行十善，<a id="a-YH"></a>是以今日得是足下千辐相轮。<a id="a-YI"></a>”</p>
  <p id="aYJ">时洴沙王，<a id="a-YK"></a>复白佛言：<a id="a-YL"></a>“六师群迷，<a id="a-YM"></a>不自度量，<a id="a-YN"></a>贪著利养，<a id="a-YO"></a>生嫉妒心，<a id="a-YP"></a>求与世尊捔试神力，<a id="a-YQ"></a>言佛作一，<a id="a-YR"></a>我当作二。<a id="a-YS"></a>佛现神变，<a id="a-YT"></a>妙难思议，<a id="a-YU"></a>六师穷缩，<a id="a-YV"></a>乃无一术，<a id="a-YW"></a>惭形愧影，<a id="a-YX"></a>投水而死，<a id="a-YY"></a>徒类散解，<a id="a-YZ"></a>自遗殃患。<a id="a-Ya"></a>念其迷惑，<a id="a-Yb"></a>何剧之甚？<a id="a-Yc"></a>”</p>
  <p id="aYd">佛告大王：<a id="a-Ye"></a>“不但今日，<a id="a-Yf"></a>六师之徒，<a id="a-Yg"></a>诤名利故，<a id="a-Yh"></a>求与我决，<a id="a-Yi"></a>自丧失众。<a id="a-Yj"></a>过去世时，<a id="a-Yk"></a>亦共我诤，<a id="a-Yl"></a>我亦伤彼，<a id="a-Ym"></a>夺其人众。<a id="a-Yn"></a>”</p>
  <p id="aYo">王即长跪，<a id="a-Yp"></a>寻白佛言：<a id="a-Yq"></a>“不审世尊，<a id="a-Yr"></a>过去世时，<a id="a-Ys"></a>与六师斗夺其徒众，<a id="a-Yt"></a>其事云何？<a id="a-Yu"></a>愿具说示。<a id="a-Yv"></a>”</p>
  <p id="aYw">佛告王曰：<a id="a-Yx"></a>“善著心听！<a id="a-Yy"></a>乃往过去无量无数阿僧祇劫，<a id="a-Yz"></a>此阎浮提，<a id="a-Z0"></a>有一国王，<a id="a-Z1"></a>名摩诃赊仇利，<a id="a-Z2"></a>领五百小国王，<a id="a-Z3"></a>有五百夫人，<a id="a-Z4"></a>无有太子可以继嗣。<a id="a-Z5"></a>王自念言：<a id="a-Z6"></a>‘吾年转大，<a id="a-Z7"></a>无有一子以续国位。<a id="a-Z8"></a>若一旦崩亡之后，<a id="a-Z9"></a>诸王臣民，<a id="a-ZA"></a>不相承受，<a id="a-ZB"></a>便当兴兵枉害民命。<a id="a-ZC"></a>国将乱矣，<a id="a-ZD"></a>何苦之剧！<a id="a-ZE"></a>’念是事已，<a id="a-ZF"></a>心没忧海。<a id="a-ZG"></a>时天帝释，<a id="a-ZH"></a>遥知王忧，<a id="a-ZI"></a>即从天下，<a id="a-ZJ"></a>化作一医，<a id="a-ZK"></a>来诣王所，<a id="a-ZL"></a>问王忧意。<a id="a-ZM"></a>王即如事，<a id="a-ZN"></a>宣示语医。<a id="a-ZO"></a>化医白王：<a id="a-ZP"></a>‘莫复忧虑！<a id="a-ZQ"></a>我当为王，<a id="a-ZR"></a>入雪山，<a id="a-ZS"></a>采合众药，<a id="a-ZT"></a>与夫人服，<a id="a-ZU"></a>服药之后，<a id="a-ZV"></a>皆当有娠。<a id="a-ZW"></a>’王闻是语，<a id="a-ZX"></a>差用释忧，<a id="a-ZY"></a>即语医言：<a id="a-ZZ"></a>‘能尔者善。<a id="a-Za"></a>’是时化医，<a id="a-Zb"></a>即往雪山，<a id="a-Zc"></a>取诸药草，<a id="a-Zd"></a>担还王宫，<a id="a-Ze"></a>以乳煎之。<a id="a-Zf"></a>与大夫人，<a id="a-Zg"></a>夫人嫌臭，<a id="a-Zh"></a>情又不信。<a id="a-Zi"></a>化医归天，<a id="a-Zj"></a>后不肯服，<a id="a-Zk"></a>余小夫人，<a id="a-Zl"></a>尽共分服，<a id="a-Zm"></a>服未经久，<a id="a-Zn"></a>寻觉有娠，<a id="a-Zo"></a>各以情事白大夫人。<a id="a-Zp"></a>夫人闻已，<a id="a-Zq"></a>情乃忧悔，<a id="a-Zr"></a>即问：<a id="a-Zs"></a>‘所服有余残不？<a id="a-Zt"></a>’答言：<a id="a-Zu"></a>‘已尽。<a id="a-Zv"></a>’复问：<a id="a-Zw"></a>‘前草今者在不？<a id="a-Zx"></a>’答言：<a id="a-Zy"></a>‘犹在。<a id="a-Zz"></a>’寻敕取乳，<a id="a-a0"></a>更用重煎，<a id="a-a1"></a>持与夫人。<a id="a-a2"></a>夫人便服，<a id="a-a3"></a>服之数日，<a id="a-a4"></a>亦觉有娠。<a id="a-a5"></a>诸小夫人，<a id="a-a6"></a>月满各生，<a id="a-a7"></a>皆是男儿，<a id="a-a8"></a>端正殊异。<a id="a-a9"></a>王见诸子，<a id="a-aA"></a>欢喜踊跃，<a id="a-aB"></a>悒迟念想于大夫人。<a id="a-aC"></a>夫人月满，<a id="a-aD"></a>亦生一男，<a id="a-aE"></a>面貌极丑，<a id="a-aF"></a>形如株杌，<a id="a-aG"></a>父母见之，<a id="a-aH"></a>情不欢喜，<a id="a-aI"></a>因共号之为多罗睺柁（此言株杌）。<a id="a-aJ"></a>敕令养育，<a id="a-aK"></a>年渐长大，<a id="a-aL"></a>其余诸兄，<a id="a-aM"></a>皆已纳娶，<a id="a-aN"></a>唯有株杌，<a id="a-aO"></a>不以在意。</p>
  <p id="aaP">“后会边国，<a id="a-aQ"></a>兴兵入界。<a id="a-aR"></a>五百王子，<a id="a-aS"></a>领兵往拒，<a id="a-aT"></a>始战军败，<a id="a-aU"></a>退来趣城。<a id="a-aV"></a>株杌王子，<a id="a-aW"></a>问诸兄言：<a id="a-aX"></a>‘何以退走，<a id="a-aY"></a>如恐怖状？<a id="a-aZ"></a>’兄辈语言：<a id="a-aa"></a>‘往斗不利，<a id="a-ab"></a>他军见逐，<a id="a-ac"></a>是以走退。<a id="a-ad"></a>’株杌言曰：<a id="a-ae"></a>‘如斯军贼，<a id="a-af"></a>敢见侵凌！<a id="a-ag"></a>取我先祖天寺之中大弓贝来，<a id="a-ah"></a>我欲往击。<a id="a-ai"></a>’其先祖是转轮王，<a id="a-aj"></a>即遣多人，<a id="a-ak"></a>取舁来与之。<a id="a-al"></a>取弓舒张，<a id="a-am"></a>弓声如雷。<a id="a-an"></a>弹弓之音，<a id="a-ao"></a>闻四十里。<a id="a-ap"></a>持弓捉贝，<a id="a-aq"></a>便独往击。<a id="a-ar"></a>到先吹贝，<a id="a-as"></a>声如霹雳。<a id="a-at"></a>彼军闻声，<a id="a-au"></a>惊怖散走，<a id="a-av"></a>敌退乃还。</p>
  <p id="aaw">“父王异遇，<a id="a-ax"></a>尔乃爱待，<a id="a-ay"></a>深思方便，<a id="a-az"></a>欲为婚娶。<a id="a-b0"></a>时一国王，<a id="a-b1"></a>名律师跋蹉，<a id="a-b2"></a>闻其有女，<a id="a-b3"></a>端正绝世。<a id="a-b4"></a>王即遣使，<a id="a-b5"></a>往告求婚，<a id="a-b6"></a>指其一兄貌状示之，<a id="a-b7"></a>言为此儿，<a id="a-b8"></a>求索卿女。<a id="a-b9"></a>使奉教到，<a id="a-bA"></a>具腾王辞。<a id="a-bB"></a>律师跋蹉，<a id="a-bC"></a>即许为婚。<a id="a-bD"></a>使还白王，<a id="a-bE"></a>王大欢喜，<a id="a-bF"></a>寻遣车马，<a id="a-bG"></a>往迎将来。<a id="a-bH"></a>自敕株杌：<a id="a-bI"></a>‘莫昼见妇。<a id="a-bJ"></a>’自今以后，<a id="a-bK"></a>常以日暮，<a id="a-bL"></a>乃见交会。<a id="a-bM"></a>时诸子妇，<a id="a-bN"></a>后共谈语，<a id="a-bO"></a>各叹其夫种种才德。<a id="a-bP"></a>时株杌妇亦叹：<a id="a-bQ"></a>‘我夫猛健力士之力，<a id="a-bR"></a>身又细软，<a id="a-bS"></a>甚可敬爱。<a id="a-bT"></a>’余妇语曰：<a id="a-bU"></a>‘汝不须言！<a id="a-bV"></a>汝夫状貌，<a id="a-bW"></a>正似株杌。<a id="a-bX"></a>若汝昼见，<a id="a-bY"></a>足使汝惊。<a id="a-bZ"></a>’株杌妇闻，<a id="a-ba"></a>忆之在心，<a id="a-bb"></a>豫掩一灯，<a id="a-bc"></a>藏著屏处。<a id="a-bd"></a>伺夫卧讫，<a id="a-be"></a>发灯来著，<a id="a-bf"></a>见其形体，<a id="a-bg"></a>甚用恐怖。<a id="a-bh"></a>即夜严驾，<a id="a-bi"></a>还至本国。<a id="a-bj"></a>夫明乃觉，<a id="a-bk"></a>甚用悒戚，<a id="a-bl"></a>捉弓持贝，<a id="a-bm"></a>寻迹逐往，<a id="a-bn"></a>到其国中，<a id="a-bo"></a>依一臣住。</p>
  <p id="abp">“后六国王，<a id="a-bq"></a>闻律师跋蹉有绝妙之女，<a id="a-br"></a>各贪欲得，<a id="a-bs"></a>兴兵集众，<a id="a-bt"></a>竞共来索。<a id="a-bu"></a>时律师跋蹉，<a id="a-bv"></a>甚用愦恼，<a id="a-bw"></a>合诸群臣博议其事，<a id="a-bx"></a>正欲与一，<a id="a-by"></a>其余则恨，<a id="a-bz"></a>作何方便，<a id="a-c0"></a>却此凶敌。<a id="a-c1"></a>有一臣言：<a id="a-c2"></a>‘当分此女，<a id="a-c3"></a>用作六分，<a id="a-c4"></a>一军与一，<a id="a-c5"></a>其意可息。<a id="a-c6"></a>’或有臣言：<a id="a-c7"></a>‘且出重募，<a id="a-c8"></a>有能却军，<a id="a-c9"></a>以女妻之，<a id="a-cA"></a>分国共治，<a id="a-cB"></a>重加赏赐。<a id="a-cC"></a>’王即然之，<a id="a-cD"></a>便行宣募。<a id="a-cE"></a>时多罗睺柁即持弓贝，<a id="a-cF"></a>出城趣贼，<a id="a-cG"></a>吹贝扣弓。<a id="a-cH"></a>六军惊骇，<a id="a-cI"></a>怖不能动，<a id="a-cJ"></a>即入军中，<a id="a-cK"></a>斩六王首，<a id="a-cL"></a>夺取冠饰，<a id="a-cM"></a>摄录其众。<a id="a-cN"></a>律师跋蹉，<a id="a-cO"></a>甚用欢喜，<a id="a-cP"></a>以女贡之，<a id="a-cQ"></a>奉为大王，<a id="a-cR"></a>领摄七国，<a id="a-cS"></a>一切军兵，<a id="a-cT"></a>将诸士众，<a id="a-cU"></a>与妇还国。</p>
  <p id="acV">“父王闻来，<a id="a-cW"></a>往出界迎。<a id="a-cX"></a>见子所领军众极盛，<a id="a-cY"></a>以国让子，<a id="a-cZ"></a>劝作大王。<a id="a-ca"></a>其子不肯，<a id="a-cb"></a>云父犹在，<a id="a-cc"></a>理不应尔。<a id="a-cd"></a>还到宫中，<a id="a-ce"></a>穷责其妇：<a id="a-cf"></a>‘汝前何以夜弃我亡？<a id="a-cg"></a>’其妇答言：<a id="a-ch"></a>‘君身极丑，<a id="a-ci"></a>初见惊怖，<a id="a-cj"></a>谓非是人。<a id="a-ck"></a>’多罗睺柁，<a id="a-cl"></a>捉镜自照，<a id="a-cm"></a>乃见身首，<a id="a-cn"></a>酷似株杌，<a id="a-co"></a>患厌其身，<a id="a-cp"></a>自不喜见，<a id="a-cq"></a>便至林间，<a id="a-cr"></a>乃欲自杀。<a id="a-cs"></a>帝释遥知，<a id="a-ct"></a>即下到边，<a id="a-cu"></a>问所由缘，<a id="a-cv"></a>慰喻其意，<a id="a-cw"></a>与一宝珠，<a id="a-cx"></a>而告之言：<a id="a-cy"></a>‘常以此珠，<a id="a-cz"></a>著汝顶上，<a id="a-d0"></a>可得殊异如我端正。<a id="a-d1"></a>’寻喜奉受，<a id="a-d2"></a>安其顶上，<a id="a-d3"></a>觉身倍异。<a id="a-d4"></a>还至宫中，<a id="a-d5"></a>自取弓贝，<a id="a-d6"></a>欲至外戏。<a id="a-d7"></a>妇见不识，<a id="a-d8"></a>寻语之曰：<a id="a-d9"></a>‘汝是何人，<a id="a-dA"></a>莫触此物！<a id="a-dB"></a>我夫若来，<a id="a-dC"></a>傥相害损。<a id="a-dD"></a>’寻语妇言：<a id="a-dE"></a>‘我是汝夫。<a id="a-dF"></a>’妇殊不信，<a id="a-dG"></a>而语之言：<a id="a-dH"></a>‘我夫极丑，<a id="a-dI"></a>汝形端正。<a id="a-dJ"></a>汝是何人，<a id="a-dK"></a>说是我夫？<a id="a-dL"></a>’夫即却珠，<a id="a-dM"></a>还示故形。<a id="a-dN"></a>妇乃惊喜，<a id="a-dO"></a>云何乃尔。<a id="a-dP"></a>夫即具悉，<a id="a-dQ"></a>说得珠意。<a id="a-dR"></a>妇自是已后，<a id="a-dS"></a>敬爱其夫。<a id="a-dT"></a>株杌之名，<a id="a-dU"></a>从是灭除，<a id="a-dV"></a>便更称之，<a id="a-dW"></a>名须陀罗扇。</p>
  <p id="adX">“后自生念：<a id="a-dY"></a>‘当率兵众更起宫城。<a id="a-dZ"></a>’即出观行平博之处，<a id="a-da"></a>敕诸人众，<a id="a-db"></a>是中可作。<a id="a-dc"></a>有四龙王，<a id="a-dd"></a>人形来问：<a id="a-de"></a>‘欲作城者，<a id="a-df"></a>为用何物？<a id="a-dg"></a>’须陀罗扇言：<a id="a-dh"></a>‘当用土作。<a id="a-di"></a>’龙复白言：<a id="a-dj"></a>‘何不用宝？<a id="a-dk"></a>’答言：<a id="a-dl"></a>‘城大，<a id="a-dm"></a>那得多宝。<a id="a-dn"></a>’龙复白言：<a id="a-do"></a>‘我当相与。<a id="a-dp"></a>’寻化四边，<a id="a-dq"></a>作四大泉，<a id="a-dr"></a>而语之言：<a id="a-ds"></a>‘用东泉水，<a id="a-dt"></a>而作堑者，<a id="a-du"></a>便成琉璃。<a id="a-dv"></a>用南泉水，<a id="a-dw"></a>而作堑者，<a id="a-dx"></a>可成为金。<a id="a-dy"></a>用西泉水，<a id="a-dz"></a>而作堑者，<a id="a-e0"></a>可成为银。<a id="a-e1"></a>用北泉水，<a id="a-e2"></a>而作堑者，<a id="a-e3"></a>可成玻瓈。<a id="a-e4"></a>’寻时敕作，<a id="a-e5"></a>如语成宝，<a id="a-e6"></a>便令作城，<a id="a-e7"></a>方四百里。<a id="a-e8"></a>复敕作宫，<a id="a-e9"></a>方四十里。<a id="a-eA"></a>宫城街陌，<a id="a-eB"></a>楼观舍宅，<a id="a-eC"></a>树林浴池，<a id="a-eD"></a>悉是四宝严净显妙，<a id="a-eE"></a>略如天上。<a id="a-eF"></a>宫城既竟，<a id="a-eG"></a>七宝来应，<a id="a-eH"></a>总摄四域，<a id="a-eI"></a>化民修善。</p>
  <p id="aeJ">“如是，<a id="a-eK"></a>大王，<a id="a-eL"></a>欲知尔时摩诃释仇梨者，<a id="a-eM"></a>今现我父净饭王是。<a id="a-eN"></a>尔时母者，<a id="a-eO"></a>今我母摩诃摩耶是。<a id="a-eP"></a>彼多罗睺柁丑王子者，<a id="a-eQ"></a>今我身是。<a id="a-eR"></a>彼时妇者，<a id="a-eS"></a>今瞿夷是。<a id="a-eT"></a>彼妇公者，<a id="a-eU"></a>今摩诃迦葉是。<a id="a-eV"></a>彼六国王，<a id="a-eW"></a>欲以兵力逼求女者，<a id="a-eX"></a>今六师是。<a id="a-eY"></a>于彼世时，<a id="a-eZ"></a>与我诤色，<a id="a-ea"></a>我伤害彼，<a id="a-eb"></a>夺取兵众。<a id="a-ec"></a>乃至今日，<a id="a-ed"></a>嫉名利故，<a id="a-ee"></a>求与我试，<a id="a-ef"></a>无术称心，<a id="a-eg"></a>投水而死。<a id="a-eh"></a>我摄徒类九亿人众，<a id="a-ei"></a>为我弟子。<a id="a-ej"></a>”</p>
  <p id="aek">时洴沙王，<a id="a-el"></a>复白佛言：<a id="a-em"></a>“多罗睺柁本作何行，<a id="a-en"></a>福德力强，<a id="a-eo"></a>形如是丑？<a id="a-ep"></a>”</p>
  <p id="aeq">佛复告王：<a id="a-er"></a>“皆有因缘。<a id="a-es"></a>乃往过去无量难计阿僧祇劫，<a id="a-et"></a>此阎浮提，<a id="a-eu"></a>有一大国，<a id="a-ev"></a>名波罗奈。<a id="a-ew"></a>国有仙山，<a id="a-ex"></a>名曰律师。<a id="a-ey"></a>时仙山中，<a id="a-ez"></a>有一辟支佛，<a id="a-f0"></a>身有风患，<a id="a-f1"></a>当须服油。<a id="a-f2"></a>至油师家，<a id="a-f3"></a>从其乞索。<a id="a-f4"></a>油师瞋恚，<a id="a-f5"></a>逆呵责之：<a id="a-f6"></a>‘头如株杌，<a id="a-f7"></a>手脚如轴，<a id="a-f8"></a>不肯生活候伺他家，<a id="a-f9"></a>不规钱买，<a id="a-fA"></a>但欲唐得！<a id="a-fB"></a>’虽瞋呵责，<a id="a-fC"></a>然与油滓。<a id="a-fD"></a>辟支佛受已，<a id="a-fE"></a>适复担去。</p>
  <p id="afF">“其油师妇，<a id="a-fG"></a>从外而来，<a id="a-fH"></a>见辟支佛，<a id="a-fI"></a>心甚敬仰，<a id="a-fJ"></a>问言：<a id="a-fK"></a>‘快士，<a id="a-fL"></a>从何而来，<a id="a-fM"></a>持此油滓，<a id="a-fN"></a>用作何等？<a id="a-fO"></a>’时辟支佛，<a id="a-fP"></a>如实语之。<a id="a-fQ"></a>妇便恨恨，<a id="a-fR"></a>还唤将来，<a id="a-fS"></a>即取其钵，<a id="a-fT"></a>与满钵油。<a id="a-fU"></a>怨责夫言：<a id="a-fV"></a>‘汝实不是，<a id="a-fW"></a>云何乃以油滓与之？<a id="a-fX"></a>令还忏悔，<a id="a-fY"></a>除汝口过。<a id="a-fZ"></a>’油师心悔，<a id="a-fa"></a>粗还辞谢。<a id="a-fb"></a>夫妇同心，<a id="a-fc"></a>白辟支佛：<a id="a-fd"></a>‘若更须油，<a id="a-fe"></a>日日来取。<a id="a-ff"></a>’后辟支佛，<a id="a-fg"></a>数返取油，<a id="a-fh"></a>感其恩力，<a id="a-fi"></a>于油师前，<a id="a-fj"></a>现神足力，<a id="a-fk"></a>飞升虚空，<a id="a-fl"></a>身出水火，<a id="a-fm"></a>分合身体，<a id="a-fn"></a>种种现变。<a id="a-fo"></a>油师夫妇，<a id="a-fp"></a>见其神变，<a id="a-fq"></a>倍用欢喜，<a id="a-fr"></a>甚增敬仰。</p>
  <p id="afs">“夫见是已，<a id="a-ft"></a>便语妇言：<a id="a-fu"></a>‘汝所施油，<a id="a-fv"></a>当共同福，<a id="a-fw"></a>受其果报时，<a id="a-fx"></a>共为夫妻。<a id="a-fy"></a>’妇语夫言：<a id="a-fz"></a>‘汝兴恶言，<a id="a-g0"></a>向于快士，<a id="a-g1"></a>方施油滓，<a id="a-g2"></a>无有净心，<a id="a-g3"></a>所生之处，<a id="a-g4"></a>当极丑恶，<a id="a-g5"></a>云何共汝作夫妇耶？<a id="a-g6"></a>’夫复答言：<a id="a-g7"></a>‘我常辛苦，<a id="a-g8"></a>积聚油具，<a id="a-g9"></a>云何独施，<a id="a-gA"></a>不与我共？<a id="a-gB"></a>终不听汝，<a id="a-gC"></a>要作夫妇。<a id="a-gD"></a>’妻复言曰：<a id="a-gE"></a>‘若为汝妻，<a id="a-gF"></a>见汝形丑，<a id="a-gG"></a>夜弃汝亡。<a id="a-gH"></a>’夫答之言：<a id="a-gI"></a>‘正使汝亡，<a id="a-gJ"></a>我当逐汝，<a id="a-gK"></a>要得乃止。<a id="a-gL"></a>’夫妇语竟，<a id="a-gM"></a>向辟支佛，<a id="a-gN"></a>身心自归，<a id="a-gO"></a>款诚悔过。<a id="a-gP"></a>时辟支佛语油师夫妻：<a id="a-gQ"></a>‘缘汝施油，<a id="a-gR"></a>我病得瘥。<a id="a-gS"></a>今汝夫妻，<a id="a-gT"></a>欲求何愿，<a id="a-gU"></a>恣汝所求，<a id="a-gV"></a>悉当令得。<a id="a-gW"></a>’夫妻欢喜，<a id="a-gX"></a>长跪立愿：<a id="a-gY"></a>‘令我夫妻所生之处，<a id="a-gZ"></a>天上人中，<a id="a-ga"></a>一切从意。<a id="a-gb"></a>’</p>
  <p id="agc">“如是，<a id="a-gd"></a>大王，<a id="a-ge"></a>欲知尔时卖油人者，<a id="a-gf"></a>多罗睺柁是。<a id="a-gg"></a>是时油师妇者，<a id="a-gh"></a>多罗睺柁妇是。<a id="a-gi"></a>缘于尔时见辟支佛，<a id="a-gj"></a>言似株杌，<a id="a-gk"></a>手脚如轴，<a id="a-gl"></a>虽施油滓，<a id="a-gm"></a>瞋色与语，<a id="a-gn"></a>由是因缘，<a id="a-go"></a>所生之处，<a id="a-gp"></a>初形甚丑，<a id="a-gq"></a>如前恶言。<a id="a-gr"></a>缘后忏悔，<a id="a-gs"></a>喜施好油，<a id="a-gt"></a>所生之处，<a id="a-gu"></a>还得端正。<a id="a-gv"></a>缘以油施，<a id="a-gw"></a>常得多力，<a id="a-gx"></a>数千万众，<a id="a-gy"></a>无敢当者。<a id="a-gz"></a>福德报故，<a id="a-h0"></a>作转轮王，<a id="a-h1"></a>食福四域，<a id="a-h2"></a>五欲从心。<a id="a-h3"></a>善恶之业，<a id="a-h4"></a>其报不朽。<a id="a-h5"></a>是故一切，<a id="a-h6"></a>当念道要，<a id="a-h7"></a>慎身口意，<a id="a-h8"></a>遵修道行。<a id="a-h9"></a>”</p>
  <p id="ahA">佛说是时，<a id="a-hB"></a>洴沙王等，<a id="a-hC"></a>诸王臣民，<a id="a-hD"></a>四辈之众，<a id="a-hE"></a>天龙鬼神，<a id="a-hF"></a>闻佛所说，<a id="a-hG"></a>有得须陀洹、<a id="a-hH"></a>斯陀含、<a id="a-hI"></a>阿那含、<a id="a-hJ"></a>阿罗汉者，<a id="a-hK"></a>有种辟支佛善根本者，<a id="a-hL"></a>有发无上大道心者，<a id="a-hM"></a>或有迁住不退地者。<a id="a-hN"></a>一切欢喜，<a id="a-hO"></a>礼敬奉行。</p>
 </body>
</html>