<!doctype html>
<html id="z3IBWHO1F7" data-ver="2328">
 <head>
  <meta charset="utf-8">
  <meta author="慧觉">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">贤愚因缘经卷第十二</h1>
  <h2 id="a2">师质子摩头罗世质缘品第五十四</h2>
  <p id="a3">如是我闻：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时国中，<a id="a-7"></a>有一婆罗门，<a id="a-8"></a>字曰师质，<a id="a-9"></a>居家大富，<a id="a-A"></a>无有子息，<a id="a-B"></a>诣六师所，<a id="a-C"></a>问其因缘。<a id="a-D"></a>六师答言：<a id="a-E"></a>汝相无儿。<a id="a-F"></a>尔时师质便还归家，<a id="a-G"></a>著垢腻衣，<a id="a-H"></a>愁思不乐，<a id="a-I"></a>而自念言：<a id="a-J"></a>我无子息，<a id="a-K"></a>一旦命终，<a id="a-L"></a>居家财物，<a id="a-M"></a>当入国王。<a id="a-N"></a>思惟是已，<a id="a-O"></a>益增愁恼。</p>
  <p id="aP">婆罗门妇，<a id="a-Q"></a>与一比丘尼，<a id="a-R"></a>共为知识。<a id="a-S"></a>时比丘尼，<a id="a-T"></a>值到其舍，<a id="a-U"></a>见其夫主，<a id="a-V"></a>忧愁憔悴，<a id="a-W"></a>便问之言：<a id="a-X"></a>汝夫何故，<a id="a-Y"></a>愁悴如是？<a id="a-Z"></a>婆罗门妇，<a id="a-a"></a>即答之曰：<a id="a-b"></a>家无子息，<a id="a-c"></a>往问六师，<a id="a-d"></a>六师占相云当无儿，<a id="a-e"></a>以是之故，<a id="a-f"></a>愁忧不乐。<a id="a-g"></a>时比丘尼，<a id="a-h"></a>复语之言：<a id="a-i"></a>六师之徒，<a id="a-j"></a>非一切智，<a id="a-k"></a>何能知人业行因缘？<a id="a-l"></a>如来在世，<a id="a-m"></a>明达诸法，<a id="a-n"></a>过去未来，<a id="a-o"></a>无所障碍，<a id="a-p"></a>可往问之，<a id="a-q"></a>必足了知。</p>
  <p id="ar">比丘尼去后，<a id="a-s"></a>妇便白夫，<a id="a-t"></a>如向所闻。<a id="a-u"></a>时夫闻已，<a id="a-v"></a>心便开悟，<a id="a-w"></a>更著新衣，<a id="a-x"></a>往诣佛所，<a id="a-y"></a>稽首作礼，<a id="a-z"></a>而白佛言：<a id="a-10"></a>我之相命，<a id="a-11"></a>当有儿不？<a id="a-12"></a>世尊告曰：<a id="a-13"></a>汝当有儿，<a id="a-14"></a>福德具足，<a id="a-15"></a>生长已大，<a id="a-16"></a>当乐出家。<a id="a-17"></a>婆罗门闻，<a id="a-18"></a>欢喜无量，<a id="a-19"></a>而作是言：<a id="a-1A"></a>但使有儿，<a id="a-1B"></a>学道何苦。<a id="a-1C"></a>时因请佛及比丘僧，<a id="a-1D"></a>明日舍食。<a id="a-1E"></a>是时世尊，<a id="a-1F"></a>默然许之。<a id="a-1G"></a>明日时到，<a id="a-1H"></a>佛与众僧，<a id="a-1I"></a>往诣师质家。<a id="a-1J"></a>众坐已定，<a id="a-1K"></a>婆罗门夫妇齐心同志，<a id="a-1L"></a>敬奉饮食。<a id="a-1M"></a>众会食竟，<a id="a-1N"></a>佛及众僧，<a id="a-1O"></a>还归所止。</p>
  <p id="a1P">路由一泽，<a id="a-1Q"></a>中有泉水，<a id="a-1R"></a>甚为清美。<a id="a-1S"></a>佛与比丘僧，<a id="a-1T"></a>便住休息。<a id="a-1U"></a>时诸比丘，<a id="a-1V"></a>各各洗钵。<a id="a-1W"></a>有一猕猴，<a id="a-1X"></a>来从阿难，<a id="a-1Y"></a>求索其钵。<a id="a-1Z"></a>阿难恐破，<a id="a-1a"></a>不欲与之。<a id="a-1b"></a>佛告阿难：<a id="a-1c"></a>速与勿忧！<a id="a-1d"></a>奉教便与。<a id="a-1e"></a>猕猴得钵，<a id="a-1f"></a>持至蜜树，<a id="a-1g"></a>盛蜜满钵，<a id="a-1h"></a>来奉上佛。<a id="a-1i"></a>佛告之曰：<a id="a-1j"></a>去中不净。<a id="a-1k"></a>猕猴即时，<a id="a-1l"></a>拾却其虫，<a id="a-1m"></a>极令净洁。<a id="a-1n"></a>佛便告言：<a id="a-1o"></a>以水和之。<a id="a-1p"></a>如语著水，<a id="a-1q"></a>和调已竟，<a id="a-1r"></a>奉授世尊。<a id="a-1s"></a>世尊受已，<a id="a-1t"></a>分布与僧，<a id="a-1u"></a>咸共饮之，<a id="a-1v"></a>皆悉周遍。<a id="a-1w"></a>猕猴欢喜，<a id="a-1x"></a>腾跃起舞，<a id="a-1y"></a>堕大坑中，<a id="a-1z"></a>即便命终，<a id="a-20"></a>魂识受胎于师质家。</p>
  <p id="a21">时师质妇，<a id="a-22"></a>便觉有娠，<a id="a-23"></a>日月已足，<a id="a-24"></a>生一男儿，<a id="a-25"></a>面首端正，<a id="a-26"></a>世之少双，<a id="a-27"></a>当生之时，<a id="a-28"></a>家内器物，<a id="a-29"></a>自然满蜜。<a id="a-2A"></a>师质夫妇，<a id="a-2B"></a>喜不自胜，<a id="a-2C"></a>请诸相师，<a id="a-2D"></a>占其吉凶。<a id="a-2E"></a>相师占讫，<a id="a-2F"></a>而告之言：<a id="a-2G"></a>此儿有德，<a id="a-2H"></a>甚善无比。<a id="a-2I"></a>因为作字，<a id="a-2J"></a>字摩头罗瑟质（此言蜜胜），<a id="a-2K"></a>以其初生之日蜜为瑞应，<a id="a-2L"></a>故因名焉。<a id="a-2M"></a>儿年已大，<a id="a-2N"></a>求索出家。<a id="a-2O"></a>父母恋惜，<a id="a-2P"></a>不肯放之。<a id="a-2Q"></a>儿复殷勤白其父母：<a id="a-2R"></a>若必违遮不从我愿，<a id="a-2S"></a>当取命终，<a id="a-2T"></a>不能处俗。<a id="a-2U"></a>父母议言：<a id="a-2V"></a>昔日世尊，<a id="a-2W"></a>已豫记之，<a id="a-2X"></a>云当出家，<a id="a-2Y"></a>今若固留，<a id="a-2Z"></a>或能取死，<a id="a-2a"></a>就当听许。<a id="a-2b"></a>共议已决，<a id="a-2c"></a>而告儿言：<a id="a-2d"></a>随汝所志。</p>
  <p id="a2e">儿大欣踊，<a id="a-2f"></a>往到佛所，<a id="a-2g"></a>稽首作礼，<a id="a-2h"></a>求索出家。<a id="a-2i"></a>世尊告曰：<a id="a-2j"></a>善来比丘！<a id="a-2k"></a>须发自堕，<a id="a-2l"></a>法衣在身，<a id="a-2m"></a>便成沙门。<a id="a-2n"></a>因为演说四谛妙法种种诸理，<a id="a-2o"></a>心开结尽，<a id="a-2p"></a>得阿罗汉。<a id="a-2q"></a>每与诸比丘，<a id="a-2r"></a>人间游化，<a id="a-2s"></a>若渴乏时，<a id="a-2t"></a>掷钵空中，<a id="a-2u"></a>自然满蜜。<a id="a-2v"></a>众人共饮，<a id="a-2w"></a>咸蒙充足。</p>
  <p id="a2x">是时阿难白佛言：<a id="a-2y"></a>世尊，<a id="a-2z"></a>摩头罗瑟质，<a id="a-30"></a>积何功德，<a id="a-31"></a>出家未久，<a id="a-32"></a>获得应真，<a id="a-33"></a>意有所须，<a id="a-34"></a>随念而得。<a id="a-35"></a>佛告阿难：<a id="a-36"></a>汝忆往日受师质请不？<a id="a-37"></a>答言：<a id="a-38"></a>忆之。<a id="a-39"></a>佛言：<a id="a-3A"></a>阿难，<a id="a-3B"></a>于彼食还，<a id="a-3C"></a>至空泽中，<a id="a-3D"></a>时有猕猴从汝索钵，<a id="a-3E"></a>盛蜜施佛，<a id="a-3F"></a>佛为受之，<a id="a-3G"></a>欣悦起舞，<a id="a-3H"></a>堕坑即死，<a id="a-3I"></a>汝复忆不？<a id="a-3J"></a>答言：<a id="a-3K"></a>忆之。<a id="a-3L"></a>佛语阿难：<a id="a-3M"></a>彼猕猴者，<a id="a-3N"></a>今摩头罗瑟质是，<a id="a-3O"></a>由其见佛欢喜施蜜，<a id="a-3P"></a>得生彼家，<a id="a-3Q"></a>姿貌端正，<a id="a-3R"></a>出家学道，<a id="a-3S"></a>速成无漏。</p>
  <p id="a3T">阿难长跪，<a id="a-3U"></a>重白佛言：<a id="a-3V"></a>复有何缘生猕猴中？<a id="a-3W"></a>佛告阿难：<a id="a-3X"></a>乃往过去，<a id="a-3Y"></a>迦葉佛时，<a id="a-3Z"></a>有年少比丘，<a id="a-3a"></a>见他沙门跳度渠水而作是言：<a id="a-3b"></a>彼人飘疾，<a id="a-3c"></a>熟似猕猴。<a id="a-3d"></a>彼时沙门闻是语已，<a id="a-3e"></a>便问之曰：<a id="a-3f"></a>汝识我不？<a id="a-3g"></a>答言：<a id="a-3h"></a>识，<a id="a-3i"></a>汝是迦葉佛时沙门，<a id="a-3j"></a>何以不识。<a id="a-3k"></a>时彼沙门，<a id="a-3l"></a>复语之言：<a id="a-3m"></a>汝莫呼我假名沙门，<a id="a-3n"></a>沙门诸果，<a id="a-3o"></a>我悉办之。<a id="a-3p"></a>年少闻已，<a id="a-3q"></a>衣毛皆竖，<a id="a-3r"></a>五体投地，<a id="a-3s"></a>求哀忏悔。<a id="a-3t"></a>由悔过故，<a id="a-3u"></a>不堕地狱；<a id="a-3v"></a>形呰罗汉，<a id="a-3w"></a>故五百世中恒作猕猴；<a id="a-3x"></a>由前出家持禁戒故，<a id="a-3y"></a>今得见我，<a id="a-3z"></a>沐浴清化，<a id="a-40"></a>得尽诸苦。<a id="a-41"></a>佛告阿难：<a id="a-42"></a>尔时年少比丘，<a id="a-43"></a>今摩头罗瑟质是。</p>
  <p id="a44">尔时阿难及诸大众，<a id="a-45"></a>闻佛所说，<a id="a-46"></a>悲喜交集，<a id="a-47"></a>咸作是语：<a id="a-48"></a>身口意业，<a id="a-49"></a>不可不护，<a id="a-4A"></a>缘是比丘不能护口，<a id="a-4B"></a>获报如是。<a id="a-4C"></a>佛告阿难：<a id="a-4D"></a>如汝所言。<a id="a-4E"></a>因为四众，<a id="a-4F"></a>广说诸法，<a id="a-4G"></a>净身口意，<a id="a-4H"></a>心垢除净，<a id="a-4I"></a>各得道迹，<a id="a-4J"></a>有得须陀洹、<a id="a-4K"></a>斯陀含、<a id="a-4L"></a>阿那含、<a id="a-4M"></a>阿罗汉，<a id="a-4N"></a>有发无上正真道意，<a id="a-4O"></a>或有住于不退地者。<a id="a-4P"></a>众会闻法，<a id="a-4Q"></a>咸共欢喜，<a id="a-4R"></a>顶戴奉行。</p>
  <p data-pb></p>
  <h2 id="a4S">檀弥离品第五十五</h2>
  <p id="a4T">如是我闻：<a id="a-4U"></a>一时，<a id="a-4V"></a>佛在王舍城竹园之中。</p>
  <p id="a4W">时拘萨罗国中，<a id="a-4X"></a>有一长者，<a id="a-4Y"></a>字昙摩貰质，<a id="a-4Z"></a>豪贵大姓，<a id="a-4a"></a>无有子息，<a id="a-4b"></a>祷祀国中一切神祇，<a id="a-4c"></a>求索有子，<a id="a-4d"></a>精诚感神，<a id="a-4e"></a>妇即怀妊，<a id="a-4f"></a>日月期满，<a id="a-4g"></a>生一男儿，<a id="a-4h"></a>躯体端严，<a id="a-4i"></a>世所希有。<a id="a-4j"></a>召诸相师，<a id="a-4k"></a>占相吉凶。<a id="a-4l"></a>相师占之，<a id="a-4m"></a>知其有德，<a id="a-4n"></a>因为立字，<a id="a-4o"></a>名檀弥离。<a id="a-4p"></a>年既长大，<a id="a-4q"></a>其父命终。<a id="a-4r"></a>时波斯匿王，<a id="a-4s"></a>即以父爵封之。<a id="a-4t"></a>受王封已，<a id="a-4u"></a>父时舍宅，<a id="a-4v"></a>变成七宝，<a id="a-4w"></a>诸库藏中，<a id="a-4x"></a>悉皆盈满，<a id="a-4y"></a>种种具有。</p>
  <p id="a4z">时王子琉璃，<a id="a-50"></a>被纯热病，<a id="a-51"></a>至为困悸，<a id="a-52"></a>诸医处药，<a id="a-53"></a>须牛头栴檀用涂其身，<a id="a-54"></a>当得除愈。<a id="a-55"></a>王即出令，<a id="a-56"></a>唱语国中，<a id="a-57"></a>谁有牛头栴檀，<a id="a-58"></a>持诣王家，<a id="a-59"></a>市当雇直与千两金。<a id="a-5A"></a>令语尽遍，<a id="a-5B"></a>无持来者。<a id="a-5C"></a>时有一人，<a id="a-5D"></a>启白王曰：<a id="a-5E"></a>拘萨罗国，<a id="a-5F"></a>檀弥离长者，<a id="a-5G"></a>家内大有。</p>
  <p id="a5H">时王闻之，<a id="a-5I"></a>乘车马舆，<a id="a-5J"></a>躬自往求，<a id="a-5K"></a>到檀弥离长者门前。<a id="a-5L"></a>时守门人，<a id="a-5M"></a>即入白之：<a id="a-5N"></a>波斯匿王来在门外。<a id="a-5O"></a>长者欢喜，<a id="a-5P"></a>即出奉迎，<a id="a-5Q"></a>请王入宫，<a id="a-5R"></a>前见外门，<a id="a-5S"></a>纯以白银，<a id="a-5T"></a>门内有女，<a id="a-5U"></a>面首端正，<a id="a-5V"></a>世无有双，<a id="a-5W"></a>踞银床，<a id="a-5X"></a>纺银缕，<a id="a-5Y"></a>小女十人，<a id="a-5Z"></a>侍从左右。<a id="a-5a"></a>时王便问：<a id="a-5b"></a>是汝妇耶？<a id="a-5c"></a>答言：<a id="a-5d"></a>非也，<a id="a-5e"></a>是守门婢。<a id="a-5f"></a>王续问之：<a id="a-5g"></a>是小女辈，<a id="a-5h"></a>复用何为？<a id="a-5i"></a>弥离答言：<a id="a-5j"></a>通白消息。<a id="a-5k"></a>次入中门，<a id="a-5l"></a>纯绀琉璃，<a id="a-5m"></a>门内有女，<a id="a-5n"></a>面貌端严，<a id="a-5o"></a>复胜于上，<a id="a-5p"></a>左右侍从，<a id="a-5q"></a>转倍前数。<a id="a-5r"></a>进入内门，<a id="a-5s"></a>纯以黄金，<a id="a-5t"></a>门内有女，<a id="a-5u"></a>颜貌端正，<a id="a-5v"></a>转胜上者，<a id="a-5w"></a>坐金床，<a id="a-5x"></a>纺金缕左右侍人，<a id="a-5y"></a>复倍上数。<a id="a-5z"></a>王亦问之：<a id="a-60"></a>此女人者，<a id="a-61"></a>是卿妇耶？<a id="a-62"></a>答言：<a id="a-63"></a>非也。</p>
  <p id="a64">入到舍内，<a id="a-65"></a>见琉璃地，<a id="a-66"></a>清彻如水，<a id="a-67"></a>屋间刻镂种种兽形及水虫像，<a id="a-68"></a>风吹动之，<a id="a-69"></a>影现地中，<a id="a-6A"></a>弈弈动摇。<a id="a-6B"></a>王见疑怖，<a id="a-6C"></a>谓是实水，<a id="a-6D"></a>而问之言：<a id="a-6E"></a>余更无地，<a id="a-6F"></a>殿前作池？<a id="a-6G"></a>弥离答言：<a id="a-6H"></a>此非水也，<a id="a-6I"></a>是绀琉璃。<a id="a-6J"></a>即脱手指七宝环钏，<a id="a-6K"></a>掷置于地，<a id="a-6L"></a>径到彼际，<a id="a-6M"></a>碍壁乃住。<a id="a-6N"></a>王见欢喜，<a id="a-6O"></a>即共入内，<a id="a-6P"></a>升七宝殿。<a id="a-6Q"></a>弥离夫人，<a id="a-6R"></a>在其殿上，<a id="a-6S"></a>所坐之床，<a id="a-6T"></a>用绀琉璃。<a id="a-6U"></a>更有妙床，<a id="a-6V"></a>请王令坐。<a id="a-6W"></a>弥离夫人，<a id="a-6X"></a>眼即泪出。<a id="a-6Y"></a>王问之言：<a id="a-6Z"></a>何以泪出，<a id="a-6a"></a>不相喜耶？<a id="a-6b"></a>夫人答言：<a id="a-6c"></a>王来大善，<a id="a-6d"></a>但王衣服，<a id="a-6e"></a>有微烟气，<a id="a-6f"></a>令我泪出，<a id="a-6g"></a>非是相憎。<a id="a-6h"></a>王便问言：<a id="a-6i"></a>今汝家内，<a id="a-6j"></a>不然火耶？<a id="a-6k"></a>答言：<a id="a-6l"></a>不也。<a id="a-6m"></a>王问曰：<a id="a-6n"></a>以何煮食？<a id="a-6o"></a>答曰：<a id="a-6p"></a>欲食之时，<a id="a-6q"></a>百味饭食，<a id="a-6r"></a>自然在前。<a id="a-6s"></a>王复问言：<a id="a-6t"></a>冥暮之时，<a id="a-6u"></a>以何为明？<a id="a-6v"></a>答言：<a id="a-6w"></a>用摩尼珠。<a id="a-6x"></a>即便闭户及诸窗牖，<a id="a-6y"></a>出摩尼珠，<a id="a-6z"></a>明逾昼日。</p>
  <p id="a70">时檀弥离跪白王言：<a id="a-71"></a>大王，<a id="a-72"></a>何故劳屈尊神？<a id="a-73"></a>王告之曰：<a id="a-74"></a>我子琉璃，<a id="a-75"></a>被病困笃，<a id="a-76"></a>须牛头栴檀，<a id="a-77"></a>故来索之。<a id="a-78"></a>弥离欢喜，<a id="a-79"></a>将入诸藏，<a id="a-7A"></a>指示其物，<a id="a-7B"></a>七宝珍奇，<a id="a-7C"></a>明净曜日，<a id="a-7D"></a>栴檀积聚，<a id="a-7E"></a>不可称计。<a id="a-7F"></a>而语王言：<a id="a-7G"></a>须者取之。<a id="a-7H"></a>时王答言：<a id="a-7I"></a>我须二两。<a id="a-7J"></a>便折与之，<a id="a-7K"></a>多少正足，<a id="a-7L"></a>即使侍从先送归国。</p>
  <p id="a7M">时王敬念，<a id="a-7N"></a>而语之言：<a id="a-7O"></a>汝当见佛。<a id="a-7P"></a>弥离答言：<a id="a-7Q"></a>云何为佛？<a id="a-7R"></a>王曰：<a id="a-7S"></a>汝不闻乎？<a id="a-7T"></a>迦维罗卫，<a id="a-7U"></a>净饭王子厌老病死，<a id="a-7V"></a>出家学道，<a id="a-7W"></a>道成号佛，<a id="a-7X"></a>三十二相八十种好，<a id="a-7Y"></a>神足智慧，<a id="a-7Z"></a>殊挺无比，<a id="a-7a"></a>人天中尊故号为佛。<a id="a-7b"></a>弥离闻已，<a id="a-7c"></a>深生敬心，<a id="a-7d"></a>而问王言：<a id="a-7e"></a>今在何许？<a id="a-7f"></a>王答之曰：<a id="a-7g"></a>在王舍城竹园中止。</p>
  <p id="a7h">王去之后，<a id="a-7i"></a>即往见佛，<a id="a-7j"></a>睹佛威颜，<a id="a-7k"></a>过踰国王所叹万倍，<a id="a-7l"></a>心怀欢喜，<a id="a-7m"></a>头面作礼，<a id="a-7n"></a>问讯起居。<a id="a-7o"></a>佛为说法，<a id="a-7p"></a>得须陀洹道，<a id="a-7q"></a>长跪合掌，<a id="a-7r"></a>求索出家。<a id="a-7s"></a>佛即听许：<a id="a-7t"></a>善来比丘！<a id="a-7u"></a>须发自堕，<a id="a-7v"></a>法衣著身。<a id="a-7w"></a>重为说法四谛真法，<a id="a-7x"></a>苦集尽道心垢都尽，<a id="a-7y"></a>成阿罗汉。</p>
  <p id="a7z">尔时，<a id="a-80"></a>阿难及诸比丘，<a id="a-81"></a>合掌白佛，<a id="a-82"></a>问世尊言：<a id="a-83"></a>檀弥离比丘，<a id="a-84"></a>有何功德，<a id="a-85"></a>生于人中，<a id="a-86"></a>受天福禄，<a id="a-87"></a>不乐世乐，<a id="a-88"></a>出家未久即获道果？</p>
  <p id="a89">佛语阿难：<a id="a-8A"></a>善听当说！<a id="a-8B"></a>乃往过去，<a id="a-8C"></a>九十一劫时，<a id="a-8D"></a>世有佛名毗婆尸，<a id="a-8E"></a>灭度之后，<a id="a-8F"></a>于像法中，<a id="a-8G"></a>有五比丘，<a id="a-8H"></a>共计盟要，<a id="a-8I"></a>求觅静处，<a id="a-8J"></a>当共行道。<a id="a-8K"></a>见一林泽，<a id="a-8L"></a>泉水清美，<a id="a-8M"></a>净洁可乐。<a id="a-8N"></a>时诸比丘，<a id="a-8O"></a>俱共同声，<a id="a-8P"></a>劝语一人：<a id="a-8Q"></a>此去城远，<a id="a-8R"></a>乞食劳苦，<a id="a-8S"></a>汝当为福，<a id="a-8T"></a>供养我等。<a id="a-8U"></a>尔时一人，<a id="a-8V"></a>即便许可，<a id="a-8W"></a>往至人间，<a id="a-8X"></a>劝诸檀越，<a id="a-8Y"></a>日为送食，<a id="a-8Z"></a>四人身安，<a id="a-8a"></a>专精行道，<a id="a-8b"></a>九十日中，<a id="a-8c"></a>便获道果。<a id="a-8d"></a>即共同心，<a id="a-8e"></a>语此比丘：<a id="a-8f"></a>缘汝之故，<a id="a-8g"></a>我等安隐，<a id="a-8h"></a>本心所规，<a id="a-8i"></a>今已得之，<a id="a-8j"></a>欲求何愿，<a id="a-8k"></a>恣汝求之。<a id="a-8l"></a>时彼比丘心情欢喜，<a id="a-8m"></a>而作是言：<a id="a-8n"></a>使我将来天上人中富贵自然，<a id="a-8o"></a>所愿之物，<a id="a-8p"></a>不加功力，<a id="a-8q"></a>皆悉而生，<a id="a-8r"></a>遭值圣师过踰仁等百千万倍，<a id="a-8s"></a>闻法心净疾获道果。</p>
  <p id="a8t">佛告阿难：<a id="a-8u"></a>尔时比丘今檀弥离是，<a id="a-8v"></a>缘其供给四比丘故，<a id="a-8w"></a>九十一劫，<a id="a-8x"></a>生天人中，<a id="a-8y"></a>豪贵尊严，<a id="a-8z"></a>不处贫穷卑贱之家，<a id="a-90"></a>今得见我获道度世。<a id="a-91"></a>尔时，<a id="a-92"></a>阿难及诸比丘，<a id="a-93"></a>闻佛所说，<a id="a-94"></a>各自劝励，<a id="a-95"></a>精进修道，<a id="a-96"></a>有得初果乃至四果，<a id="a-97"></a>有发旷济之心住不退者，<a id="a-98"></a>各各喜悦，<a id="a-99"></a>顶戴奉行。</p>
  <p data-pb></p>
  <h2 id="a9A">象护缘品第五十六</h2>
  <p id="a9B">如是我闻：<a id="a-9C"></a>一时，<a id="a-9D"></a>佛在舍卫国祇树给孤独园。</p>
  <p id="a9E">尔时摩竭国中，<a id="a-9F"></a>有一长者，<a id="a-9G"></a>生一男儿，<a id="a-9H"></a>相貌具足，<a id="a-9I"></a>甚可爱敬。<a id="a-9J"></a>其生之日，<a id="a-9K"></a>藏中自然出一金象。<a id="a-9L"></a>父母欢喜，<a id="a-9M"></a>便请相师，<a id="a-9N"></a>为其立字。<a id="a-9O"></a>时诸相师，<a id="a-9P"></a>见儿福德，<a id="a-9Q"></a>问其父母：<a id="a-9R"></a>此儿生日，<a id="a-9S"></a>有何瑞应？<a id="a-9T"></a>即答之言：<a id="a-9U"></a>有一金象，<a id="a-9V"></a>与儿共生。<a id="a-9W"></a>因瑞立字，<a id="a-9X"></a>名曰象护。<a id="a-9Y"></a>儿渐长大，<a id="a-9Z"></a>象亦随大。<a id="a-9a"></a>既能行步，<a id="a-9b"></a>象亦行步。<a id="a-9c"></a>出入进止，<a id="a-9d"></a>常不相离。<a id="a-9e"></a>若意不用，<a id="a-9f"></a>便住在内。<a id="a-9g"></a>象大小便，<a id="a-9h"></a>唯出好金。</p>
  <p id="a9i">其象护者，<a id="a-9j"></a>常与五百诸长者子，<a id="a-9k"></a>共行游戏，<a id="a-9l"></a>各各自说家内奇事。<a id="a-9m"></a>或有说言，<a id="a-9n"></a>我家舍宅床榻坐席，<a id="a-9o"></a>悉是七宝；<a id="a-9p"></a>或有自说，<a id="a-9q"></a>我家屋舍及与园林，<a id="a-9r"></a>亦是众宝；<a id="a-9s"></a>复有说言，<a id="a-9t"></a>吾家库藏妙宝恒满。<a id="a-9u"></a>如是之比，<a id="a-9v"></a>种种众多。<a id="a-9w"></a>是时象护，<a id="a-9x"></a>复自说言，<a id="a-9y"></a>我初生日，<a id="a-9z"></a>家内自然，<a id="a-A0"></a>生一金象，<a id="a-A1"></a>我年长大，<a id="a-A2"></a>堪任行来，<a id="a-A3"></a>象亦如是，<a id="a-A4"></a>于我无违，<a id="a-A5"></a>我恒骑之，<a id="a-A6"></a>东西游观，<a id="a-A7"></a>迟疾随意，<a id="a-A8"></a>甚适人情，<a id="a-A9"></a>其大小便，<a id="a-AA"></a>纯是好金。</p>
  <p id="aAB">时王子阿阇世，<a id="a-AC"></a>亦在其中，<a id="a-AD"></a>闻象护所说，<a id="a-AE"></a>便作是念：<a id="a-AF"></a>若我为王，<a id="a-AG"></a>当夺取之。<a id="a-AH"></a>既得作王，<a id="a-AI"></a>便召象护，<a id="a-AJ"></a>教使将象共诣王所。<a id="a-AK"></a>时象护父，<a id="a-AL"></a>语其子曰：<a id="a-AM"></a>阿阇世王，<a id="a-AN"></a>凶暴无道，<a id="a-AO"></a>贪求悭吝，<a id="a-AP"></a>自父尚害，<a id="a-AQ"></a>何况余人，<a id="a-AR"></a>今者唤卿，<a id="a-AS"></a>将贪卿象，<a id="a-AT"></a>傥能相夺。<a id="a-AU"></a>其子答曰：<a id="a-AV"></a>我此象者，<a id="a-AW"></a>无人能劫。<a id="a-AX"></a>父子即时，<a id="a-AY"></a>共乘见王。<a id="a-AZ"></a>时守门人，<a id="a-Aa"></a>即入白王：<a id="a-Ab"></a>象护父子，<a id="a-Ac"></a>乘象在门。<a id="a-Ad"></a>王告之曰：<a id="a-Ae"></a>听乘象入。<a id="a-Af"></a>时守门者，<a id="a-Ag"></a>还出具告。<a id="a-Ah"></a>象护父子，<a id="a-Ai"></a>乘象径前，<a id="a-Aj"></a>既达宫内，<a id="a-Ak"></a>尔乃下象，<a id="a-Al"></a>为王跪拜，<a id="a-Am"></a>问讯安否。<a id="a-An"></a>王大欢喜，<a id="a-Ao"></a>命令就座，<a id="a-Ap"></a>赐与饮食，<a id="a-Aq"></a>粗略谈语。<a id="a-Ar"></a>须臾之顷，<a id="a-As"></a>辞王欲去。<a id="a-At"></a>王告象护：<a id="a-Au"></a>留象在此，<a id="a-Av"></a>莫将出也。<a id="a-Aw"></a>象护欣然，<a id="a-Ax"></a>奉教留之，<a id="a-Ay"></a>空步出宫。<a id="a-Az"></a>未久之间，<a id="a-B0"></a>象没于地，<a id="a-B1"></a>踊出门外。<a id="a-B2"></a>象护还得乘之归家。</p>
  <p id="aB3">经由少时，<a id="a-B4"></a>便自念曰：<a id="a-B5"></a>国王无道，<a id="a-B6"></a>刑罚非理，<a id="a-B7"></a>因此象故，<a id="a-B8"></a>或能见害，<a id="a-B9"></a>今佛在世，<a id="a-BA"></a>泽润群生，<a id="a-BB"></a>不如离家遵修梵行。<a id="a-BC"></a>即白父母，<a id="a-BD"></a>求索入道。<a id="a-BE"></a>二亲听许，<a id="a-BF"></a>便辞而去，<a id="a-BG"></a>乘其金象，<a id="a-BH"></a>往至祇洹。<a id="a-BI"></a>既见世尊，<a id="a-BJ"></a>稽首作礼，<a id="a-BK"></a>陈说本志。<a id="a-BL"></a>佛寻许言：<a id="a-BM"></a>善来比丘！<a id="a-BN"></a>须发自落，<a id="a-BO"></a>法服在身，<a id="a-BP"></a>便成沙门。<a id="a-BQ"></a>佛便为说四谛要法，<a id="a-BR"></a>神心超悟，<a id="a-BS"></a>便逮罗汉。</p>
  <p id="aBT">每与诸比丘，<a id="a-BU"></a>林间树下，<a id="a-BV"></a>思惟修道。<a id="a-BW"></a>其金象者，<a id="a-BX"></a>恒在目前。<a id="a-BY"></a>舍卫国人，<a id="a-BZ"></a>闻有金象，<a id="a-Ba"></a>竞集观之，<a id="a-Bb"></a>匆闹不静，<a id="a-Bc"></a>妨废行道。<a id="a-Bd"></a>时诸比丘，<a id="a-Be"></a>以意白佛。<a id="a-Bf"></a>佛告象护：<a id="a-Bg"></a>因此象故，<a id="a-Bh"></a>致有烦愦，<a id="a-Bi"></a>卿今可疾遣之令去。<a id="a-Bj"></a>象护白佛：<a id="a-Bk"></a>久欲遣之，<a id="a-Bl"></a>然不肯去。<a id="a-Bm"></a>佛复告曰：<a id="a-Bn"></a>汝可语之，<a id="a-Bo"></a>我今生分已尽，<a id="a-Bp"></a>更不用汝，<a id="a-Bq"></a>如是至三，<a id="a-Br"></a>象当灭去。<a id="a-Bs"></a>尔时象护，<a id="a-Bt"></a>奉世尊教，<a id="a-Bu"></a>向象三说：<a id="a-Bv"></a>吾不须汝。<a id="a-Bw"></a>是时金象，<a id="a-Bx"></a>即入地中。</p>
  <p id="aBy">时诸比丘，<a id="a-Bz"></a>咸共奇怪，<a id="a-C0"></a>白世尊言：<a id="a-C1"></a>象护比丘，<a id="a-C2"></a>本修何德，<a id="a-C3"></a>于何福田，<a id="a-C4"></a>种此善根，<a id="a-C5"></a>乃获斯报巍巍如是。<a id="a-C6"></a>佛告阿难及诸比丘：<a id="a-C7"></a>若有众生，<a id="a-C8"></a>于三宝福田中，<a id="a-C9"></a>种少少之善，<a id="a-CA"></a>得无极果。<a id="a-CB"></a>乃往过去，<a id="a-CC"></a>迦葉佛时，<a id="a-CD"></a>时彼世人，<a id="a-CE"></a>寿二万岁，<a id="a-CF"></a>彼佛教化周讫，<a id="a-CG"></a>迁神涅槃，<a id="a-CH"></a>分布灵骨，<a id="a-CI"></a>多起塔庙。<a id="a-CJ"></a>时有一塔，<a id="a-CK"></a>中有菩萨本从兜率天所乘象来下入母胎时像，<a id="a-CL"></a>彼时象身，<a id="a-CM"></a>有少剥破。<a id="a-CN"></a>时有一人，<a id="a-CO"></a>值行绕塔，<a id="a-CP"></a>见象身破，<a id="a-CQ"></a>便自念言：<a id="a-CR"></a>此是菩萨所乘之象，<a id="a-CS"></a>今者损坏，<a id="a-CT"></a>我当治之。<a id="a-CU"></a>取泥用补，<a id="a-CV"></a>雌黄污涂，<a id="a-CW"></a>因立誓愿：<a id="a-CX"></a>使我将来恒处尊贵财用无乏。<a id="a-CY"></a>彼人寿终，<a id="a-CZ"></a>生于天上，<a id="a-Ca"></a>尽天之命，<a id="a-Cb"></a>下生人间，<a id="a-Cc"></a>常生尊豪富乐之家，<a id="a-Cd"></a>颜貌端正，<a id="a-Ce"></a>与世有异，<a id="a-Cf"></a>恒有金象，<a id="a-Cg"></a>随侍卫护。</p>
  <p id="aCh">佛告阿难：<a id="a-Ci"></a>欲知尔时治象人者，<a id="a-Cj"></a>今象护是，<a id="a-Ck"></a>由于彼世治象之故，<a id="a-Cl"></a>从是以来，<a id="a-Cm"></a>天上人中，<a id="a-Cn"></a>封受自然，<a id="a-Co"></a>缘其敬心，<a id="a-Cp"></a>奉三尊故今遭值我，<a id="a-Cq"></a>禀受妙化，<a id="a-Cr"></a>心垢都尽，<a id="a-Cs"></a>逮阿罗汉。</p>
  <p id="aCt">慧命阿难及诸众会，<a id="a-Cu"></a>闻佛所说，<a id="a-Cv"></a>莫不开解，<a id="a-Cw"></a>各得其所，<a id="a-Cx"></a>有得须陀洹、<a id="a-Cy"></a>斯陀含、<a id="a-Cz"></a>阿那含、<a id="a-D0"></a>阿罗汉者，<a id="a-D1"></a>有发无上正真道意者，<a id="a-D2"></a>有证不退位者，<a id="a-D3"></a>莫不欢喜，<a id="a-D4"></a>敬戴奉行。</p>
  <p data-pb></p>
  <h2 id="aD5">波婆离缘品第五十七</h2>
  <p id="aD6">如是我闻：<a id="a-D7"></a>一时，<a id="a-D8"></a>佛在王舍城鹫头山中，<a id="a-D9"></a>与尊弟子千二百五十人俱。</p>
  <p id="aDA">尔时波罗奈王，<a id="a-DB"></a>名波罗摩达。<a id="a-DC"></a>王有辅相，<a id="a-DD"></a>生一男儿，<a id="a-DE"></a>三十二相，<a id="a-DF"></a>众好备满，<a id="a-DG"></a>身色紫金，<a id="a-DH"></a>姿容挺特。<a id="a-DI"></a>辅相见子，<a id="a-DJ"></a>倍增怡悦，<a id="a-DK"></a>即召相师，<a id="a-DL"></a>令占相之。<a id="a-DM"></a>相师披看，<a id="a-DN"></a>叹言奇哉，<a id="a-DO"></a>相好毕满，<a id="a-DP"></a>功德殊备，<a id="a-DQ"></a>智辩通达，<a id="a-DR"></a>出踰人表。<a id="a-DS"></a>辅相益喜，<a id="a-DT"></a>因为立字。<a id="a-DU"></a>相师复问：<a id="a-DV"></a>自从生来，<a id="a-DW"></a>有何异事？<a id="a-DX"></a>辅相答言：<a id="a-DY"></a>甚怪异常，<a id="a-DZ"></a>其母素性，<a id="a-Da"></a>不能良善，<a id="a-Db"></a>怀妊已来，<a id="a-Dc"></a>悲矜苦厄，<a id="a-Dd"></a>慈润黎元，<a id="a-De"></a>等心护养。<a id="a-Df"></a>相师喜言：<a id="a-Dg"></a>此是儿志，<a id="a-Dh"></a>因为立字，<a id="a-Di"></a>号曰弥勒。<a id="a-Dj"></a>父母喜爱，<a id="a-Dk"></a>心无有量。<a id="a-Dl"></a>其儿殊称，<a id="a-Dm"></a>合土宣闻。</p>
  <p id="aDn">国王闻之，<a id="a-Do"></a>怀惧言曰：<a id="a-Dp"></a>念此小儿，<a id="a-Dq"></a>名相显美，<a id="a-Dr"></a>傥有高德，<a id="a-Ds"></a>必夺我位，<a id="a-Dt"></a>及其未长，<a id="a-Du"></a>当预除灭，<a id="a-Dv"></a>久必为患。<a id="a-Dw"></a>作是计已，<a id="a-Dx"></a>即敕辅相：<a id="a-Dy"></a>闻汝有子，<a id="a-Dz"></a>容相有异，<a id="a-E0"></a>汝可将来，<a id="a-E1"></a>吾欲得见。<a id="a-E2"></a>时宫内人，<a id="a-E3"></a>闻儿晖问，<a id="a-E4"></a>知王欲图，<a id="a-E5"></a>甚怀汤火。</p>
  <p id="aE6">其儿有舅，<a id="a-E7"></a>名波婆棃，<a id="a-E8"></a>在波棃富罗国，<a id="a-E9"></a>为彼国师，<a id="a-EA"></a>聪明高博，<a id="a-EB"></a>智达殊才，<a id="a-EC"></a>五百弟子，<a id="a-ED"></a>恒逐谘禀。<a id="a-EE"></a>于时辅相，<a id="a-EF"></a>怜爱其子，<a id="a-EG"></a>惧被其害，<a id="a-EH"></a>复作密计，<a id="a-EI"></a>密遣人乘送之与舅。<a id="a-EJ"></a>舅见弥勒，<a id="a-EK"></a>睹其色好，<a id="a-EL"></a>加意爱养，<a id="a-EM"></a>敬视在怀。<a id="a-EN"></a>其年渐大，<a id="a-EO"></a>教使学问，<a id="a-EP"></a>一日谘受，<a id="a-EQ"></a>胜余终年，<a id="a-ER"></a>学未经岁普通经书。<a id="a-ES"></a>时波婆棃，<a id="a-ET"></a>见其外甥，<a id="a-EU"></a>学既不久，<a id="a-EV"></a>通达诸书，<a id="a-EW"></a>欲为作会显扬其美。<a id="a-EX"></a>遣一弟子，<a id="a-EY"></a>至波罗奈，<a id="a-EZ"></a>语于辅相，<a id="a-Ea"></a>说儿所学，<a id="a-Eb"></a>索于珍宝，<a id="a-Ec"></a>欲为设会。<a id="a-Ed"></a>其弟子往至于中道，<a id="a-Ee"></a>闻人说佛无量德行，<a id="a-Ef"></a>思慕欲见，<a id="a-Eg"></a>即往趣佛。<a id="a-Eh"></a>未到中间，<a id="a-Ei"></a>为虎所啖，<a id="a-Ej"></a>乘其善心，<a id="a-Ek"></a>生第一四天。</p>
  <p id="aEl">波婆棃，<a id="a-Em"></a>自竭所有合集财贿，<a id="a-En"></a>为设大会，<a id="a-Eo"></a>请婆罗门，<a id="a-Ep"></a>一切都集，<a id="a-Eq"></a>供办肴膳种种甘美。<a id="a-Er"></a>设会已讫，<a id="a-Es"></a>大施达嚫，<a id="a-Et"></a>一人各得五百金钱。<a id="a-Eu"></a>布施讫竟，<a id="a-Ev"></a>财物罄尽。<a id="a-Ew"></a>有一婆罗门，<a id="a-Ex"></a>名劳度差，<a id="a-Ey"></a>最于后至，<a id="a-Ez"></a>见波婆棃：<a id="a-F0"></a>我从后来，<a id="a-F1"></a>虽不得食，<a id="a-F2"></a>当如比例与我五百金钱。<a id="a-F3"></a>波婆棃答：<a id="a-F4"></a>我物已尽，<a id="a-F5"></a>实不从汝有所爱也。<a id="a-F6"></a>劳度差言：<a id="a-F7"></a>闻汝设施，<a id="a-F8"></a>有望相投，<a id="a-F9"></a>云何空见不垂施惠，<a id="a-FA"></a>若必拒逆不见给者，<a id="a-FB"></a>汝更七日，<a id="a-FC"></a>头破七段。<a id="a-FD"></a>时波婆棃，<a id="a-FE"></a>闻是语已，<a id="a-FF"></a>自思惟言：<a id="a-FG"></a>世有恶咒及余蛊道，<a id="a-FH"></a>事不可轻，<a id="a-FI"></a>傥能有是。<a id="a-FJ"></a>财物悉尽，<a id="a-FK"></a>卒无方计，<a id="a-FL"></a>念是愁忧，<a id="a-FM"></a>深以为惧。</p>
  <p id="aFN">前使弟子终生天者，<a id="a-FO"></a>遥见其师愁悴无赖，<a id="a-FP"></a>即从天下，<a id="a-FQ"></a>来到其前，<a id="a-FR"></a>问其师言：<a id="a-FS"></a>何故愁忧？<a id="a-FT"></a>师具以事广说由缘。<a id="a-FU"></a>天闻其语，<a id="a-FV"></a>寻白师言：<a id="a-FW"></a>劳度差者，<a id="a-FX"></a>未识顶法，<a id="a-FY"></a>愚痴迷网恶邪之人，<a id="a-FZ"></a>竟何所能，<a id="a-Fa"></a>而乃忧此。<a id="a-Fb"></a>今唯有佛，<a id="a-Fc"></a>最解顶法，<a id="a-Fd"></a>无极法王，<a id="a-Fe"></a>特可归依。<a id="a-Ff"></a>时波婆棃，<a id="a-Fg"></a>闻天说佛，<a id="a-Fh"></a>即重问之：<a id="a-Fi"></a>佛是何人？</p>
  <p id="aFj">天即说：<a id="a-Fk"></a>佛生迦毗罗卫净饭王家，<a id="a-Fl"></a>右胁而生，<a id="a-Fm"></a>寻行七步，<a id="a-Fn"></a>称天人尊，<a id="a-Fo"></a>三十二相，<a id="a-Fp"></a>八十妙好，<a id="a-Fq"></a>光照天地，<a id="a-Fr"></a>梵释侍御，<a id="a-Fs"></a>三十二瑞，<a id="a-Ft"></a>振动显发，<a id="a-Fu"></a>相师观见，<a id="a-Fv"></a>记其两处，<a id="a-Fw"></a>在家当作转轮圣王，<a id="a-Fx"></a>出家成佛，<a id="a-Fy"></a>睹老病死，<a id="a-Fz"></a>不乐国位，<a id="a-G0"></a>踰宫出国，<a id="a-G1"></a>六年苦行，<a id="a-G2"></a>菩提树下，<a id="a-G3"></a>破十八亿魔，<a id="a-G4"></a>于后夜中，<a id="a-G5"></a>普具佛法，<a id="a-G6"></a>三明六通、<a id="a-G7"></a>十力无畏、<a id="a-G8"></a>十八不共法，<a id="a-G9"></a>悉皆满备，<a id="a-GA"></a>至波罗奈，<a id="a-GB"></a>初转法轮，<a id="a-GC"></a>阿若憍陈如五人漏尽，<a id="a-GD"></a>八万诸天，<a id="a-GE"></a>得法眼净，<a id="a-GF"></a>无数天人，<a id="a-GG"></a>发大道意，<a id="a-GH"></a>复到摩竭，<a id="a-GI"></a>度郁毗罗并舍利弗目犍连等，<a id="a-GJ"></a>出千二百五十比丘以为徒类，<a id="a-GK"></a>号曰众僧，<a id="a-GL"></a>功德智能，<a id="a-GM"></a>不可称计，<a id="a-GN"></a>总而言之，<a id="a-GO"></a>名为佛也，<a id="a-GP"></a>今在王舍鹫头山中。</p>
  <p id="aGQ">时波婆棃，<a id="a-GR"></a>闻叹佛德，<a id="a-GS"></a>自思惟言：<a id="a-GT"></a>必当有佛，<a id="a-GU"></a>我书所记，<a id="a-GV"></a>佛星下现，<a id="a-GW"></a>天地大动，<a id="a-GX"></a>当生圣人，<a id="a-GY"></a>今悉有此，<a id="a-GZ"></a>似当是也。<a id="a-Ga"></a>即敕弥勒等十六人，<a id="a-Gb"></a>往见瞿昙，<a id="a-Gc"></a>看其相好众相若备，<a id="a-Gd"></a>心念难之：<a id="a-Ge"></a>我师波婆棃，<a id="a-Gf"></a>为有几相，<a id="a-Gg"></a>如我今者，<a id="a-Gh"></a>身有两相，<a id="a-Gi"></a>一发绀青，<a id="a-Gj"></a>二广长舌；<a id="a-Gk"></a>若其识之，<a id="a-Gl"></a>复更心难：<a id="a-Gm"></a>我师波婆棃，<a id="a-Gn"></a>年今几许，<a id="a-Go"></a>如我年者，<a id="a-Gp"></a>今百二十；<a id="a-Gq"></a>若其知之，<a id="a-Gr"></a>复更心念：<a id="a-Gs"></a>我师波婆棃，<a id="a-Gt"></a>是何种姓，<a id="a-Gu"></a>欲知我种，<a id="a-Gv"></a>是婆罗门；<a id="a-Gw"></a>若其答识，<a id="a-Gx"></a>复更心难：<a id="a-Gy"></a>我师波婆棃，<a id="a-Gz"></a>有几弟子，<a id="a-H0"></a>如我今者，<a id="a-H1"></a>有五百弟子，<a id="a-H2"></a>若答知数，<a id="a-H3"></a>斯必是佛，<a id="a-H4"></a>汝等必当为其弟子，<a id="a-H5"></a>令遣一人语我消息。</p>
  <p id="aH6">时弥勒等，<a id="a-H7"></a>进趣王舍，<a id="a-H8"></a>近到鹫山，<a id="a-H9"></a>见佛足迹，<a id="a-HA"></a>千辐轮相炳然如画，<a id="a-HB"></a>即问人言：<a id="a-HC"></a>此是谁迹？<a id="a-HD"></a>有人答言：<a id="a-HE"></a>斯是佛迹。<a id="a-HF"></a>时弥勒等，<a id="a-HG"></a>遂怀慕仰，<a id="a-HH"></a>徘徊迹侧，<a id="a-HI"></a>豫钦渴仰。<a id="a-HJ"></a>时有比丘尼刹罗，<a id="a-HK"></a>持一死虫著佛迹处，<a id="a-HL"></a>示弥勒等，<a id="a-HM"></a>各共看此，<a id="a-HN"></a>汝等钦羡叹慕斯迹，<a id="a-HO"></a>蹑杀众生有何奇哉。<a id="a-HP"></a>弥勒之等，<a id="a-HQ"></a>各共前看，<a id="a-HR"></a>谛观形相是自死虫，<a id="a-HS"></a>即问比丘尼：<a id="a-HT"></a>汝谁弟子？<a id="a-HU"></a>比丘尼答言：<a id="a-HV"></a>是佛弟子。<a id="a-HW"></a>时弥勒等，<a id="a-HX"></a>各自说言：<a id="a-HY"></a>佛弟子中，<a id="a-HZ"></a>乃有是人。</p>
  <p id="aHa">渐进佛所，<a id="a-Hb"></a>遥见世尊，<a id="a-Hc"></a>光明显照，<a id="a-Hd"></a>众相赫然，<a id="a-He"></a>即数其相，<a id="a-Hf"></a>不见其二，<a id="a-Hg"></a>佛即为其出舌覆面，<a id="a-Hh"></a>复以神力，<a id="a-Hi"></a>令见阴藏，<a id="a-Hj"></a>见相数满，<a id="a-Hk"></a>益以欢喜。<a id="a-Hl"></a>即奉师敕，<a id="a-Hm"></a>遥以心难：<a id="a-Hn"></a>我师波婆棃，<a id="a-Ho"></a>为有几相？<a id="a-Hp"></a>佛即遥答：<a id="a-Hq"></a>汝师波婆棃，<a id="a-Hr"></a>唯有二相，<a id="a-Hs"></a>一发绀青，<a id="a-Ht"></a>二广长舌。<a id="a-Hu"></a>闻是语已，<a id="a-Hv"></a>复更心难：<a id="a-Hw"></a>我师波婆棃，<a id="a-Hx"></a>年今几许？<a id="a-Hy"></a>佛遥答言：<a id="a-Hz"></a>汝师波婆棃，<a id="a-I0"></a>年百二十。<a id="a-I1"></a>既闻是已，<a id="a-I2"></a>复心念难：<a id="a-I3"></a>我师波婆棃，<a id="a-I4"></a>是何种姓？<a id="a-I5"></a>佛即遥答：<a id="a-I6"></a>汝师波婆棃，<a id="a-I7"></a>是婆罗门种。<a id="a-I8"></a>得闻是已，<a id="a-I9"></a>复更心难：<a id="a-IA"></a>我师波婆棃，<a id="a-IB"></a>有几弟子？<a id="a-IC"></a>佛即遥答：<a id="a-ID"></a>汝师波婆棃，<a id="a-IE"></a>有五百弟子。</p>
  <p id="aIF">于时会者，<a id="a-IG"></a>闻佛所说，<a id="a-IH"></a>甚怪如来独说此语。<a id="a-II"></a>时诸弟子，<a id="a-IJ"></a>长跪问佛：<a id="a-IK"></a>世尊何故，<a id="a-IL"></a>而说是言。<a id="a-IM"></a>佛告比丘：<a id="a-IN"></a>有波婆棃，<a id="a-IO"></a>在波棃富罗国，<a id="a-IP"></a>遣十六弟子，<a id="a-IQ"></a>来至我所，<a id="a-IR"></a>试观我相，<a id="a-IS"></a>因心念难，<a id="a-IT"></a>是以一一还以答之。<a id="a-IU"></a>时弥勒等，<a id="a-IV"></a>闻佛答难，<a id="a-IW"></a>事事如实，<a id="a-IX"></a>一无差违，<a id="a-IY"></a>深生敬仰。<a id="a-IZ"></a>往至佛所，<a id="a-Ia"></a>头面礼讫，<a id="a-Ib"></a>却坐一面。<a id="a-Ic"></a>佛为说法，<a id="a-Id"></a>十五人得法眼净，<a id="a-Ie"></a>各从坐起，<a id="a-If"></a>求索出家。<a id="a-Ig"></a>佛言善来，<a id="a-Ih"></a>须发自堕，<a id="a-Ii"></a>法衣在身，<a id="a-Ij"></a>寻成沙门。<a id="a-Ik"></a>重以方便，<a id="a-Il"></a>为其说法，<a id="a-Im"></a>其十五人，<a id="a-In"></a>成阿罗汉。</p>
  <p id="aIo">时弥勒等，<a id="a-Ip"></a>自共议言：<a id="a-Iq"></a>波婆棃师，<a id="a-Ir"></a>在远悒迟，<a id="a-Is"></a>宜时遣人还白消息。<a id="a-It"></a>十六人中，<a id="a-Iu"></a>时有一人，<a id="a-Iv"></a>字宾祈奇，<a id="a-Iw"></a>是波婆棃姊子，<a id="a-Ix"></a>众人即遣往白消息。<a id="a-Iy"></a>还到本国波婆棃所，<a id="a-Iz"></a>具以闻见，<a id="a-J0"></a>广为说之。<a id="a-J1"></a>波婆棃闻已，<a id="a-J2"></a>喜发于心，<a id="a-J3"></a>即从坐起，<a id="a-J4"></a>长跪合掌，<a id="a-J5"></a>向王舍城，<a id="a-J6"></a>自说诚言：<a id="a-J7"></a>生遭圣世，<a id="a-J8"></a>甚难值遇，<a id="a-J9"></a>思睹尊容，<a id="a-JA"></a>禀受清化，<a id="a-JB"></a>年已老迈，<a id="a-JC"></a>足力不强，<a id="a-JD"></a>虽有诚款，<a id="a-JE"></a>靡由自达。<a id="a-JF"></a>世尊大慈，<a id="a-JG"></a>豫知人心，<a id="a-JH"></a>唯愿屈神，<a id="a-JI"></a>来见接济。<a id="a-JJ"></a>于时如来，<a id="a-JK"></a>遥知其意，<a id="a-JL"></a>屈伸臂顷，<a id="a-JM"></a>来到其前。<a id="a-JN"></a>礼已举头，<a id="a-JO"></a>寻见世尊，<a id="a-JP"></a>惊喜踊跃，<a id="a-JQ"></a>礼拜问讯，<a id="a-JR"></a>请令就坐，<a id="a-JS"></a>恭肃侍佛。<a id="a-JT"></a>佛为说法，<a id="a-JU"></a>逮阿那含。<a id="a-JV"></a>于时世尊，<a id="a-JW"></a>寻还鹫山。</p>
  <p id="aJX">时净饭王，<a id="a-JY"></a>闻佛道成，<a id="a-JZ"></a>游行教化，<a id="a-Ja"></a>多有所度。<a id="a-Jb"></a>情怀渴仰，<a id="a-Jc"></a>思得睹觐。<a id="a-Jd"></a>告优陀耶：<a id="a-Je"></a>汝往佛所，<a id="a-Jf"></a>腾我志意，<a id="a-Jg"></a>白于悉达，<a id="a-Jh"></a>汝本有要得道当还，<a id="a-Ji"></a>愿遵往言，<a id="a-Jj"></a>时来相见。<a id="a-Jk"></a>优陀耶到，<a id="a-Jl"></a>具宣王意。<a id="a-Jm"></a>佛寻可之，<a id="a-Jn"></a>七日当往。<a id="a-Jo"></a>优陀耶喜，<a id="a-Jp"></a>还白消息。<a id="a-Jq"></a>净饭王闻，<a id="a-Jr"></a>告语诸臣，<a id="a-Js"></a>优陀耶来，<a id="a-Jt"></a>云佛当还。<a id="a-Ju"></a>庄严城内，<a id="a-Jv"></a>极令清洁，<a id="a-Jw"></a>涂污街陌，<a id="a-Jx"></a>遍竖幢旙，<a id="a-Jy"></a>饶储华香，<a id="a-Jz"></a>当俟供养。<a id="a-K0"></a>严办已讫，<a id="a-K1"></a>与诸群臣，<a id="a-K2"></a>四十里外，<a id="a-K3"></a>奉迎世尊。</p>
  <p id="aK4">于时如来，<a id="a-K5"></a>与大众俱，<a id="a-K6"></a>八金刚力士，<a id="a-K7"></a>住在八面；<a id="a-K8"></a>时四天王，<a id="a-K9"></a>各在前导；<a id="a-KA"></a>时天帝释，<a id="a-KB"></a>与欲界诸天，<a id="a-KC"></a>侍卫其左；<a id="a-KD"></a>时梵天王，<a id="a-KE"></a>与色界天，<a id="a-KF"></a>侍卫其右；<a id="a-KG"></a>诸比丘僧，<a id="a-KH"></a>列在其后。<a id="a-KI"></a>佛在众中，<a id="a-KJ"></a>放大光明，<a id="a-KK"></a>晖曜天地，<a id="a-KL"></a>威踰日月，<a id="a-KM"></a>普与大众，<a id="a-KN"></a>乘虚而往。<a id="a-KO"></a>渐欲近王，<a id="a-KP"></a>下齐人头。<a id="a-KQ"></a>王与臣民夫人婇女，<a id="a-KR"></a>观见大众，<a id="a-KS"></a>晃朗俱显，<a id="a-KT"></a>佛在中央，<a id="a-KU"></a>如星中月。<a id="a-KV"></a>王大欢喜，<a id="a-KW"></a>不觉下礼礼毕问讯，<a id="a-KX"></a>与共还国，<a id="a-KY"></a>住尸拘卢陀僧伽蓝。</p>
  <p id="aKZ">是时国法，<a id="a-Ka"></a>男女有别，<a id="a-Kb"></a>王与臣民，<a id="a-Kc"></a>日日听法，<a id="a-Kd"></a>闻法开悟，<a id="a-Ke"></a>得度者众。<a id="a-Kf"></a>诸女人辈，<a id="a-Kg"></a>各怀怨恨：<a id="a-Kh"></a>佛与大众，<a id="a-Ki"></a>虽复还国，<a id="a-Kj"></a>男子有幸，<a id="a-Kk"></a>独得见闻，<a id="a-Kl"></a>我曹女人，<a id="a-Km"></a>不蒙恩祐。<a id="a-Kn"></a>佛知其意，<a id="a-Ko"></a>即语王言：<a id="a-Kp"></a>自今已后，<a id="a-Kq"></a>令国男女，<a id="a-Kr"></a>番往听法，<a id="a-Ks"></a>一日一更。<a id="a-Kt"></a>从是已后，<a id="a-Ku"></a>蒙度甚多。</p>
  <p id="aKv">时佛姨母摩诃波阇波提，<a id="a-Kw"></a>佛已出家，<a id="a-Kx"></a>手自纺织，<a id="a-Ky"></a>预作一端金色之氎，<a id="a-Kz"></a>积心系想，<a id="a-L0"></a>唯俟于佛。<a id="a-L1"></a>既得见佛，<a id="a-L2"></a>喜发心髓，<a id="a-L3"></a>即持此氎，<a id="a-L4"></a>奉上如来。<a id="a-L5"></a>佛告憍昙弥：<a id="a-L6"></a>汝持此氎，<a id="a-L7"></a>往奉众僧。<a id="a-L8"></a>时波阇波提，<a id="a-L9"></a>重白佛言：<a id="a-LA"></a>自佛出家，<a id="a-LB"></a>心每思念，<a id="a-LC"></a>故手纺织，<a id="a-LD"></a>规心俟佛，<a id="a-LE"></a>唯愿垂愍，<a id="a-LF"></a>为我受之。<a id="a-LG"></a>佛告之曰：<a id="a-LH"></a>知母专心欲用施我，<a id="a-LI"></a>然恩爱之心，<a id="a-LJ"></a>福不弘广，<a id="a-LK"></a>若施众僧获报弥多，<a id="a-LL"></a>我知此事，<a id="a-LM"></a>是以相劝。<a id="a-LN"></a>佛又言曰：<a id="a-LO"></a>若有檀越，<a id="a-LP"></a>于十六种具足别请，<a id="a-LQ"></a>虽获福报，<a id="a-LR"></a>亦未为多，<a id="a-LS"></a>何谓十六，<a id="a-LT"></a>比丘比丘尼，<a id="a-LU"></a>各有八辈，<a id="a-LV"></a>不如僧中，<a id="a-LW"></a>漫请四人，<a id="a-LX"></a>所得功德，<a id="a-LY"></a>福多于彼，<a id="a-LZ"></a>十六分中，<a id="a-La"></a>未及其一，<a id="a-Lb"></a>将来末世，<a id="a-Lc"></a>法垂欲尽，<a id="a-Ld"></a>正使比丘，<a id="a-Le"></a>畜妻挟子，<a id="a-Lf"></a>四人以上，<a id="a-Lg"></a>名字众僧，<a id="a-Lh"></a>应当敬视如舍利弗、<a id="a-Li"></a>目犍连等。<a id="a-Lj"></a>时波阇波提，<a id="a-Lk"></a>心乃开解，<a id="a-Ll"></a>即以其衣，<a id="a-Lm"></a>奉施众僧。<a id="a-Ln"></a>僧中次行，<a id="a-Lo"></a>无欲取者。<a id="a-Lp"></a>到弥勒前，<a id="a-Lq"></a>寻为受之。</p>
  <p id="aLr">于后世尊，<a id="a-Ls"></a>与比丘僧，<a id="a-Lt"></a>游波罗奈，<a id="a-Lu"></a>转行化导。<a id="a-Lv"></a>尔时弥勒，<a id="a-Lw"></a>著金色氎衣，<a id="a-Lx"></a>身既端正，<a id="a-Ly"></a>色紫金容，<a id="a-Lz"></a>表里相称，<a id="a-M0"></a>威仪庠序。<a id="a-M1"></a>入波罗奈城，<a id="a-M2"></a>欲行乞食，<a id="a-M3"></a>到大陌上，<a id="a-M4"></a>擎钵住立。<a id="a-M5"></a>人民之类，<a id="a-M6"></a>睹其色相，<a id="a-M7"></a>围绕观看，<a id="a-M8"></a>无有厌足。<a id="a-M9"></a>虽皆钦敬，<a id="a-MA"></a>无能让食。<a id="a-MB"></a>有一穿珠师，<a id="a-MC"></a>偶到道宕，<a id="a-MD"></a>见于弥勒，<a id="a-ME"></a>甚怀敬慕，<a id="a-MF"></a>即问大德：<a id="a-MG"></a>为得食未？<a id="a-MH"></a>答言：<a id="a-MI"></a>未得。<a id="a-MJ"></a>寻请将归，<a id="a-MK"></a>办设饮食。<a id="a-ML"></a>食已澡漱，<a id="a-MM"></a>为说妙法，<a id="a-MN"></a>言辞高美，<a id="a-MO"></a>听之无厌。<a id="a-MP"></a>时有大长者，<a id="a-MQ"></a>值欲嫁女，<a id="a-MR"></a>先与一珠，<a id="a-MS"></a>雇令穿之，<a id="a-MT"></a>若其穿讫，<a id="a-MU"></a>当与钱十万。<a id="a-MV"></a>于时长者，<a id="a-MW"></a>遣人来索。<a id="a-MX"></a>珠师闻法，<a id="a-MY"></a>五情甘乐，<a id="a-MZ"></a>语言：<a id="a-Ma"></a>且去，<a id="a-Mb"></a>比后当穿。<a id="a-Mc"></a>其人复语：<a id="a-Md"></a>今急须之，<a id="a-Me"></a>念时著手。<a id="a-Mf"></a>嘱已还去，<a id="a-Mg"></a>具语长者。<a id="a-Mh"></a>斯须之顷，<a id="a-Mi"></a>重遣往索。<a id="a-Mj"></a>犹故听法，<a id="a-Mk"></a>未为穿之。<a id="a-Ml"></a>还语长者，<a id="a-Mm"></a>长者恨言：<a id="a-Mn"></a>既重相雇，<a id="a-Mo"></a>不唐倩托，<a id="a-Mp"></a>而乃前却，<a id="a-Mq"></a>不称我要。<a id="a-Mr"></a>更重遣人，<a id="a-Ms"></a>因赍钱往，<a id="a-Mt"></a>若其未穿，<a id="a-Mu"></a>还担珠来。<a id="a-Mv"></a>使人到问，<a id="a-Mw"></a>犹故听法，<a id="a-Mx"></a>知未穿珠，<a id="a-My"></a>急从还索。<a id="a-Mz"></a>事不得已，<a id="a-N0"></a>即取还他。<a id="a-N1"></a>穿珠之师，<a id="a-N2"></a>在弥勒前，<a id="a-N3"></a>次第听法，<a id="a-N4"></a>心无厌退。<a id="a-N5"></a>其妻瞋恚，<a id="a-N6"></a>嫌责夫言：<a id="a-N7"></a>须臾之劳，<a id="a-N8"></a>当得钱十万，<a id="a-N9"></a>以供家中衣食乏短，<a id="a-NA"></a>但听沙门浮美之谈，<a id="a-NB"></a>亡失尔许钱财之利。<a id="a-NC"></a>夫闻其言，<a id="a-ND"></a>情怀悔恨。<a id="a-NE"></a>弥勒知意，<a id="a-NF"></a>而语之言：<a id="a-NG"></a>汝今能共至精舍不？<a id="a-NH"></a>答言：<a id="a-NI"></a>可尔。</p>
  <p id="aNJ">即时共到精舍，<a id="a-NK"></a>将到僧中，<a id="a-NL"></a>问众僧言：<a id="a-NM"></a>若有檀越，<a id="a-NN"></a>请一持戒清净沙门，<a id="a-NO"></a>就舍供养，<a id="a-NP"></a>所得盈利，<a id="a-NQ"></a>何如有人得十万钱？<a id="a-NR"></a>时憍陈如，<a id="a-NS"></a>寻即说言：<a id="a-NT"></a>假使有人，<a id="a-NU"></a>得百车珍宝，<a id="a-NV"></a>计其福利，<a id="a-NW"></a>不如请一净戒沙门就舍供养得利弘多。<a id="a-NX"></a>舍利弗言：<a id="a-NY"></a>设令有人，<a id="a-NZ"></a>得一阎浮提满中珍宝，<a id="a-Na"></a>犹不如请一净戒者就舍供养获利弥多。<a id="a-Nb"></a>目犍连言：<a id="a-Nc"></a>正使有人，<a id="a-Nd"></a>得二天下满中七宝，<a id="a-Ne"></a>实不如请一清净沙门，<a id="a-Nf"></a>于舍供养得利极多。<a id="a-Ng"></a>其余比丘，<a id="a-Nh"></a>如是各各，<a id="a-Ni"></a>引于方喻，<a id="a-Nj"></a>比校其利，<a id="a-Nk"></a>皆悉多彼。</p>
  <p id="aNl">时阿那律复自说言：<a id="a-Nm"></a>正令得满四天下宝，<a id="a-Nn"></a>其利犹复不如请一清净沙门诣舍供养得利殊倍。<a id="a-No"></a>所以然者？<a id="a-Np"></a>我是其证。<a id="a-Nq"></a>自念过去九十一劫时，<a id="a-Nr"></a>世有佛号毗婆尸，<a id="a-Ns"></a>般涅槃后，<a id="a-Nt"></a>经法灭尽，<a id="a-Nu"></a>时阎浮提，<a id="a-Nv"></a>有一大国，<a id="a-Nw"></a>名波罗奈，<a id="a-Nx"></a>尔时国中，<a id="a-Ny"></a>有一萨薄，<a id="a-Nz"></a>家居巨富，<a id="a-O0"></a>无所乏少，<a id="a-O1"></a>有二男儿，<a id="a-O2"></a>各皆端正，<a id="a-O3"></a>长名泪吒，<a id="a-O4"></a>小字阿泪吒。<a id="a-O5"></a>父垂命终，<a id="a-O6"></a>告敕二子：<a id="a-O7"></a>我必不免，<a id="a-O8"></a>当即后世，<a id="a-O9"></a>汝等兄弟，<a id="a-OA"></a>念相承奉，<a id="a-OB"></a>合心并力，<a id="a-OC"></a>慎勿分居，<a id="a-OD"></a>所以然者，<a id="a-OE"></a>譬如一丝，<a id="a-OF"></a>不任系象，<a id="a-OG"></a>合集多丝，<a id="a-OH"></a>乃能制象，<a id="a-OI"></a>譬如一苇，<a id="a-OJ"></a>不能独燃，<a id="a-OK"></a>合捉一把，<a id="a-OL"></a>燃不可灭，<a id="a-OM"></a>今汝兄弟，<a id="a-ON"></a>亦复如是，<a id="a-OO"></a>共相依恃，<a id="a-OP"></a>外人不坏，<a id="a-OQ"></a>内穆勤家，<a id="a-OR"></a>则财业日增。<a id="a-OS"></a>嘱诫之后，<a id="a-OT"></a>气绝命终。<a id="a-OU"></a>兄弟奉教，<a id="a-OV"></a>合居数时。</p>
  <p id="aOW">后阿泪吒妇，<a id="a-OX"></a>自心念言：<a id="a-OY"></a>今共居止，<a id="a-OZ"></a>留难兄家，<a id="a-Oa"></a>人客知识不得瞻待，<a id="a-Ob"></a>若当分异各自努力，<a id="a-Oc"></a>情既无难可自成家。<a id="a-Od"></a>念是事已，<a id="a-Oe"></a>具向夫说。<a id="a-Of"></a>阿泪吒，<a id="a-Og"></a>闻妇所言，<a id="a-Oh"></a>以为不可。<a id="a-Oi"></a>妇复殷勤，<a id="a-Oj"></a>广引道理。<a id="a-Ok"></a>阿泪吒，<a id="a-Ol"></a>情回以事白兄，<a id="a-Om"></a>兄复引父垂命之言，<a id="a-On"></a>广示方比不可之理。<a id="a-Oo"></a>时阿泪吒妇，<a id="a-Op"></a>数数劝夫。<a id="a-Oq"></a>其夫意决，<a id="a-Or"></a>急求分居。<a id="a-Os"></a>兄见意盛，<a id="a-Ot"></a>与分家居。<a id="a-Ou"></a>分异之后，<a id="a-Ov"></a>阿泪吒夫妻，<a id="a-Ow"></a>恣情放志，<a id="a-Ox"></a>招合伴党，<a id="a-Oy"></a>饮啖奢侈，<a id="a-Oz"></a>不顺礼度，<a id="a-P0"></a>未经几年，<a id="a-P1"></a>家物耗尽，<a id="a-P2"></a>穷罄无计，<a id="a-P3"></a>诣兄丐之。<a id="a-P4"></a>兄复矜之，<a id="a-P5"></a>与钱十万。<a id="a-P6"></a>用尽更索，<a id="a-P7"></a>如是六返，<a id="a-P8"></a>前后凡与六十万钱。<a id="a-P9"></a>后复来求，<a id="a-PA"></a>兄复诃责：<a id="a-PB"></a>亡父敕诫，<a id="a-PC"></a>汝不承用，<a id="a-PD"></a>未经几时，<a id="a-PE"></a>求共分异，<a id="a-PF"></a>丧用无度，<a id="a-PG"></a>不可供给，<a id="a-PH"></a>前后与汝六十万钱，<a id="a-PI"></a>汝不知足，<a id="a-PJ"></a>复更求索，<a id="a-PK"></a>今复更与汝十万钱，<a id="a-PL"></a>能有能无更勿来索。<a id="a-PM"></a>其弟得责，<a id="a-PN"></a>惭愧取钱。<a id="a-PO"></a>夫妇改操，<a id="a-PP"></a>谨身节用，<a id="a-PQ"></a>勤心家业，<a id="a-PR"></a>财产日广，<a id="a-PS"></a>其后渐富，<a id="a-PT"></a>更无乏短。<a id="a-PU"></a>其兄泪吒，<a id="a-PV"></a>连遭衰难，<a id="a-PW"></a>所在破亡，<a id="a-PX"></a>财物迸散，<a id="a-PY"></a>家理次穷无有方计，<a id="a-PZ"></a>往到弟边，<a id="a-Pa"></a>说所阙阔，<a id="a-Pb"></a>求索少钱，<a id="a-Pc"></a>供足不逮。<a id="a-Pd"></a>其弟瞋嫌，<a id="a-Pe"></a>而语兄言：<a id="a-Pf"></a>谓望兄家，<a id="a-Pg"></a>不识有贫，<a id="a-Ph"></a>云何复来，<a id="a-Pi"></a>从我所索。<a id="a-Pj"></a>作是语已，<a id="a-Pk"></a>乃不让食。</p>
  <p id="aPl">兄便还去，<a id="a-Pm"></a>而自愕然：<a id="a-Pn"></a>生死之中，<a id="a-Po"></a>何可畏耶，<a id="a-Pp"></a>析体兄弟，<a id="a-Pq"></a>不识恩养，<a id="a-Pr"></a>岂况他人。<a id="a-Ps"></a>当推义理，<a id="a-Pt"></a>心即厌世，<a id="a-Pu"></a>舍家入山，<a id="a-Pv"></a>静坐思惟诸法生灭，<a id="a-Pw"></a>心即开悟，<a id="a-Px"></a>成辟支佛，<a id="a-Py"></a>威仪可观，<a id="a-Pz"></a>入城乞食。<a id="a-Q0"></a>后值世俭，<a id="a-Q1"></a>人民饥乏。<a id="a-Q2"></a>时辟支佛，<a id="a-Q3"></a>乞食难得。<a id="a-Q4"></a>时弟阿泪吒，<a id="a-Q5"></a>后转贫乏，<a id="a-Q6"></a>复值岁荒，<a id="a-Q7"></a>食谷不继，<a id="a-Q8"></a>日往取薪，<a id="a-Q9"></a>卖籴稗子，<a id="a-QA"></a>共家妇儿，<a id="a-QB"></a>以自供活。<a id="a-QC"></a>一日晨朝，<a id="a-QD"></a>早往入泽，<a id="a-QE"></a>于城门中，<a id="a-QF"></a>见辟支佛，<a id="a-QG"></a>威仪可观，<a id="a-QH"></a>入城乞食，<a id="a-QI"></a>即往取薪，<a id="a-QJ"></a>还来到门，<a id="a-QK"></a>见辟支佛空钵而出，<a id="a-QL"></a>心自生念：<a id="a-QM"></a>此是快士，<a id="a-QN"></a>晨见入城，<a id="a-QO"></a>今乃空来，<a id="a-QP"></a>若令与我共归至舍，<a id="a-QQ"></a>当共分食以奉施之。<a id="a-QR"></a>作是念已，<a id="a-QS"></a>舍之而去。<a id="a-QT"></a>时辟支佛，<a id="a-QU"></a>寻知其意，<a id="a-QV"></a>即随其后，<a id="a-QW"></a>往到门中。<a id="a-QX"></a>阿泪吒见之，<a id="a-QY"></a>心用欢喜，<a id="a-QZ"></a>即为敷床，<a id="a-Qa"></a>请令入坐，<a id="a-Qb"></a>索其自分稗子之糜，<a id="a-Qc"></a>躬手自持，<a id="a-Qd"></a>施辟支佛。<a id="a-Qe"></a>时辟支佛，<a id="a-Qf"></a>语阿泪吒言：<a id="a-Qg"></a>汝亦饥渴，<a id="a-Qh"></a>当共分啖。<a id="a-Qi"></a>阿泪吒白言：<a id="a-Qj"></a>我曹世俗，<a id="a-Qk"></a>食无时节，<a id="a-Ql"></a>尊日一食，<a id="a-Qm"></a>但愿为受。<a id="a-Qn"></a>即受食讫，<a id="a-Qo"></a>感其至心，<a id="a-Qp"></a>遭斯岁俭，<a id="a-Qq"></a>父子不救，<a id="a-Qr"></a>能割食分，<a id="a-Qs"></a>以用见施，<a id="a-Qt"></a>当为现变令其欢喜，<a id="a-Qu"></a>即飞虚空，<a id="a-Qv"></a>身出水火，<a id="a-Qw"></a>广现神足，<a id="a-Qx"></a>还住其前，<a id="a-Qy"></a>语阿泪吒言：<a id="a-Qz"></a>欲求何愿，<a id="a-R0"></a>恣随汝意。<a id="a-R1"></a>见变欢喜踊跃，<a id="a-R2"></a>即前至心，<a id="a-R3"></a>自立誓言：<a id="a-R4"></a>一切众生，<a id="a-R5"></a>多种求财，<a id="a-R6"></a>我愿世世，<a id="a-R7"></a>莫有所乏，<a id="a-R8"></a>情有所欲，<a id="a-R9"></a>应意而至，<a id="a-RA"></a>又愿将来，<a id="a-RB"></a>得遇上士功德胜汝百千万倍，<a id="a-RC"></a>令我于彼得漏尽证神足变化与汝不异。<a id="a-RD"></a>求愿已讫，<a id="a-RE"></a>倍复欢喜。<a id="a-RF"></a>时辟支佛，<a id="a-RG"></a>还归所止。</p>
  <p id="aRH">时阿泪吒，<a id="a-RI"></a>即还入泽取薪，<a id="a-RJ"></a>到见一兔，<a id="a-RK"></a>意欲捕取，<a id="a-RL"></a>走逐转近，<a id="a-RM"></a>以镰遥掷，<a id="a-RN"></a>即时堕地，<a id="a-RO"></a>适欲前取，<a id="a-RP"></a>化为死人上其背上。<a id="a-RQ"></a>急抱其头，<a id="a-RR"></a>尽力推却，<a id="a-RS"></a>不能令却。<a id="a-RT"></a>心怀恐怖，<a id="a-RU"></a>慞惶苦恼，<a id="a-RV"></a>意欲入城，<a id="a-RW"></a>共妇解却。<a id="a-RX"></a>复恐人见令不听入，<a id="a-RY"></a>留待日暮，<a id="a-RZ"></a>以衣用覆，<a id="a-Ra"></a>担负入城，<a id="a-Rb"></a>往趣其舍。<a id="a-Rc"></a>已到舍内，<a id="a-Rd"></a>自然堕地，<a id="a-Re"></a>变成一聚阎浮檀金，<a id="a-Rf"></a>光明晃昱，<a id="a-Rg"></a>并照比舍。<a id="a-Rh"></a>展转谈之，<a id="a-Ri"></a>上彻于王。<a id="a-Rj"></a>王即遣人，<a id="a-Rk"></a>往看审实。<a id="a-Rl"></a>使人到睹，<a id="a-Rm"></a>见是死人，<a id="a-Rn"></a>寻还白王：<a id="a-Ro"></a>是死人耳。<a id="a-Rp"></a>王问余人，<a id="a-Rq"></a>犹言是金。<a id="a-Rr"></a>甚怪所以，<a id="a-Rs"></a>重遣人看，<a id="a-Rt"></a>如是七返，<a id="a-Ru"></a>来言不定。<a id="a-Rv"></a>王即自往，<a id="a-Rw"></a>亲往看之，<a id="a-Rx"></a>见是死人，<a id="a-Ry"></a>形渐欲臭，<a id="a-Rz"></a>即问阿泪吒：<a id="a-S0"></a>汝见是何？<a id="a-S1"></a>答言：<a id="a-S2"></a>看实是金。<a id="a-S3"></a>即取少许，<a id="a-S4"></a>用奉于王。<a id="a-S5"></a>王见金色，<a id="a-S6"></a>敬之未有，<a id="a-S7"></a>问其所由，<a id="a-S8"></a>何由得此。<a id="a-S9"></a>于时阿泪吒，<a id="a-SA"></a>具以本末向王而说，<a id="a-SB"></a>必当由施辟支佛故。<a id="a-SC"></a>王闻其语，<a id="a-SD"></a>叹言：<a id="a-SE"></a>善哉，<a id="a-SF"></a>汝得快利，<a id="a-SG"></a>值此上人！<a id="a-SH"></a>即更赐与，<a id="a-SI"></a>拜为大臣。</p>
  <p id="aSJ">如是诸尊，<a id="a-SK"></a>彼阿泪吒者，<a id="a-SL"></a>即我身是，<a id="a-SM"></a>我于彼世，<a id="a-SN"></a>以少稗糜施辟支佛，<a id="a-SO"></a>因自求愿，<a id="a-SP"></a>缘是以来，<a id="a-SQ"></a>九十一劫，<a id="a-SR"></a>生天人中，<a id="a-SS"></a>无所乏少，<a id="a-ST"></a>三事挺特，<a id="a-SU"></a>端正受称，<a id="a-SV"></a>情有所欲，<a id="a-SW"></a>应意而至。<a id="a-SX"></a>乃至今身，<a id="a-SY"></a>在家之时，<a id="a-SZ"></a>我常优游，<a id="a-Sa"></a>不喜世务。<a id="a-Sb"></a>兄摩诃男，<a id="a-Sc"></a>常有怨辞。<a id="a-Sd"></a>我母语言：<a id="a-Se"></a>我儿福德。<a id="a-Sf"></a>摩诃男言：<a id="a-Sg"></a>我独劳虑，<a id="a-Sh"></a>家理田业；<a id="a-Si"></a>优闲卧食，<a id="a-Sj"></a>云何福德？<a id="a-Sk"></a>其母欲试，<a id="a-Sl"></a>遣我至田，<a id="a-Sm"></a>监临种作，<a id="a-Sn"></a>令不送食。<a id="a-So"></a>我怪食迟，<a id="a-Sp"></a>遣人往索。<a id="a-Sq"></a>母遣人语我，<a id="a-Sr"></a>云无所有。<a id="a-Ss"></a>我还白母：<a id="a-St"></a>唯愿与我，<a id="a-Su"></a>送无所有。<a id="a-Sv"></a>于时其母，<a id="a-Sw"></a>闻儿是语，<a id="a-Sx"></a>即取宝案，<a id="a-Sy"></a>严具器物，<a id="a-Sz"></a>以襆覆上，<a id="a-T0"></a>送以与我，<a id="a-T1"></a>令摩诃男逐而看之。<a id="a-T2"></a>已到我前，<a id="a-T3"></a>发去其襆，<a id="a-T4"></a>百味饮食，<a id="a-T5"></a>案器悉满。<a id="a-T6"></a>如是余时，<a id="a-T7"></a>在所应意，<a id="a-T8"></a>若令满得四天下宝，<a id="a-T9"></a>劫尽之时，<a id="a-TA"></a>理当消灭，<a id="a-TB"></a>复不得久，<a id="a-TC"></a>如是我以少糜施辟支佛，<a id="a-TD"></a>九十一劫，<a id="a-TE"></a>福利未灭。<a id="a-TF"></a>复缘斯德，<a id="a-TG"></a>见佛度苦，<a id="a-TH"></a>以是之故，<a id="a-TI"></a>故知请一净戒比丘，<a id="a-TJ"></a>于舍供养得利多彼四天下宝。</p>
  <p id="aTK">时阿那律，<a id="a-TL"></a>说是语已。<a id="a-TM"></a>于时世尊，<a id="a-TN"></a>从外来入，<a id="a-TO"></a>闻阿那律说过去事，<a id="a-TP"></a>告诸比丘：<a id="a-TQ"></a>汝等比丘，<a id="a-TR"></a>说过去事，<a id="a-TS"></a>我复次说未来事，<a id="a-TT"></a>将来之世，<a id="a-TU"></a>此阎浮提，<a id="a-TV"></a>土地方正，<a id="a-TW"></a>平坦广博，<a id="a-TX"></a>无有山川，<a id="a-TY"></a>地生软草，<a id="a-TZ"></a>犹如天衣，<a id="a-Ta"></a>尔时人民寿八万四千岁，<a id="a-Tb"></a>身长八丈，<a id="a-Tc"></a>端正殊妙，<a id="a-Td"></a>人性仁和，<a id="a-Te"></a>具修十善。<a id="a-Tf"></a>彼时当有转轮圣王，<a id="a-Tg"></a>名曰胜伽(此言贝也)。<a id="a-Th"></a>彼时当有婆罗门家生一男儿，<a id="a-Ti"></a>字曰弥勒，<a id="a-Tj"></a>身紫金色，<a id="a-Tk"></a>三十二相，<a id="a-Tl"></a>众好毕满，<a id="a-Tm"></a>光明殊赫，<a id="a-Tn"></a>出家学道，<a id="a-To"></a>成最正觉，<a id="a-Tp"></a>广为众生，<a id="a-Tq"></a>转尊法轮。<a id="a-Tr"></a>其第一大会，<a id="a-Ts"></a>度九十六亿众生之类；<a id="a-Tt"></a>第二大会，<a id="a-Tu"></a>度九十四亿；<a id="a-Tv"></a>第三大会，<a id="a-Tw"></a>度九十二亿。<a id="a-Tx"></a>如是比丘，<a id="a-Ty"></a>三会说法，<a id="a-Tz"></a>得蒙度者，<a id="a-U0"></a>悉我遗法种福众生，<a id="a-U1"></a>或三宝中，<a id="a-U2"></a>兴供养者，<a id="a-U3"></a>出家在家，<a id="a-U4"></a>持斋戒者，<a id="a-U5"></a>烧香燃灯礼拜之者，<a id="a-U6"></a>皆得在彼三会之中，<a id="a-U7"></a>三会度我遗残众生，<a id="a-U8"></a>然后乃化同缘之徒。</p>
  <p id="aU9">于时弥勒，<a id="a-UA"></a>闻佛此语，<a id="a-UB"></a>从座而起，<a id="a-UC"></a>长跪白佛言：<a id="a-UD"></a>愿作彼弥勒世尊。<a id="a-UE"></a>佛告之曰：<a id="a-UF"></a>如汝所言，<a id="a-UG"></a>汝当生彼为弥勒如来，<a id="a-UH"></a>如上教化，<a id="a-UI"></a>悉是汝也。<a id="a-UJ"></a>于时会中，<a id="a-UK"></a>有一比丘，<a id="a-UL"></a>名阿侍多，<a id="a-UM"></a>长跪白佛：<a id="a-UN"></a>我愿作彼转轮之王。<a id="a-UO"></a>佛告之曰：<a id="a-UP"></a>汝但长夜，<a id="a-UQ"></a>贪乐生死，<a id="a-UR"></a>不规出耶。<a id="a-US"></a>于时在会一切大众，<a id="a-UT"></a>见佛世尊授弥勒决当来成佛，<a id="a-UU"></a>犹字弥勒，<a id="a-UV"></a>各皆有疑，<a id="a-UW"></a>欲知本末。<a id="a-UX"></a>尊者阿难，<a id="a-UY"></a>即起白佛：<a id="a-UZ"></a>弥勒成佛，<a id="a-Ua"></a>复字弥勒，<a id="a-Ub"></a>不审从何造起名字。</p>
  <p id="aUc">佛告阿难：<a id="a-Ud"></a>谛听著意！<a id="a-Ue"></a>过去无量阿僧祇劫，<a id="a-Uf"></a>此阎浮提，<a id="a-Ug"></a>有一大国王名昙摩留支，<a id="a-Uh"></a>领阎浮提，<a id="a-Ui"></a>八万四千国，<a id="a-Uj"></a>六万山川，<a id="a-Uk"></a>八十亿聚落，<a id="a-Ul"></a>二万夫人婇女，<a id="a-Um"></a>一万大臣。<a id="a-Un"></a>有一小国丰乐，<a id="a-Uo"></a>是中国王，<a id="a-Up"></a>名波塞奇。<a id="a-Uq"></a>时弗沙佛，<a id="a-Ur"></a>初出于世，<a id="a-Us"></a>在此国中，<a id="a-Ut"></a>化导众生。<a id="a-Uu"></a>时波塞奇王，<a id="a-Uv"></a>与诸群臣，<a id="a-Uw"></a>专供养佛及于众僧，<a id="a-Ux"></a>不暇得往朝觐大王，<a id="a-Uy"></a>贡献音信，<a id="a-Uz"></a>亦悉断替。<a id="a-V0"></a>于时大王，<a id="a-V1"></a>怪其间绝，<a id="a-V2"></a>即遣使者，<a id="a-V3"></a>往责所以。<a id="a-V4"></a>使者到已，<a id="a-V5"></a>宣王言令：<a id="a-V6"></a>比年已来，<a id="a-V7"></a>人信俱断，<a id="a-V8"></a>汝为人臣，<a id="a-V9"></a>何以违常，<a id="a-VA"></a>将有异心，<a id="a-VB"></a>欲怀逆耶？<a id="a-VC"></a>时波塞奇，<a id="a-VD"></a>得大王教，<a id="a-VE"></a>自知违替，<a id="a-VF"></a>靡知所如，<a id="a-VG"></a>即往见佛，<a id="a-VH"></a>白如是事。<a id="a-VI"></a>佛告王言：<a id="a-VJ"></a>汝勿忧虑，<a id="a-VK"></a>但还遣使以诚往言，<a id="a-VL"></a>佛在我国，<a id="a-VM"></a>朝夕承事，<a id="a-VN"></a>是以不暇往觐大王，<a id="a-VO"></a>国内财物，<a id="a-VP"></a>供佛及僧，<a id="a-VQ"></a>无有遗余可以献贡。<a id="a-VR"></a>波塞奇王，<a id="a-VS"></a>得佛教已，<a id="a-VT"></a>即还报使，<a id="a-VU"></a>如佛所语。<a id="a-VV"></a>使到见王，<a id="a-VW"></a>具道其意。<a id="a-VX"></a>大王闻之，<a id="a-VY"></a>甚怀盛怒，<a id="a-VZ"></a>即合诸臣，<a id="a-Va"></a>共详此事。<a id="a-Vb"></a>诸臣皆言，<a id="a-Vc"></a>彼王傲慢，<a id="a-Vd"></a>横引道理，<a id="a-Ve"></a>宜合兵众往攻伐之。<a id="a-Vf"></a>王即然之，<a id="a-Vg"></a>合兵躬往。<a id="a-Vh"></a>前军近到，<a id="a-Vi"></a>彼王乃知，<a id="a-Vj"></a>心怀怖惧，<a id="a-Vk"></a>急往白佛。<a id="a-Vl"></a>佛告王言：<a id="a-Vm"></a>莫用忧虑，<a id="a-Vn"></a>但自往见，<a id="a-Vo"></a>宣说前语。<a id="a-Vp"></a>波塞奇王，<a id="a-Vq"></a>即与群臣，<a id="a-Vr"></a>往到界上，<a id="a-Vs"></a>见于大王，<a id="a-Vt"></a>礼问毕讫，<a id="a-Vu"></a>住在一面。<a id="a-Vv"></a>大王责问：<a id="a-Vw"></a>汝何所恃，<a id="a-Vx"></a>违慢失常，<a id="a-Vy"></a>不来朝觐？<a id="a-Vz"></a>波塞奇言：<a id="a-W0"></a>佛世难值，<a id="a-W1"></a>甚难得睹，<a id="a-W2"></a>顷来在国，<a id="a-W3"></a>化导民物，<a id="a-W4"></a>朝夕奉侍，<a id="a-W5"></a>故使违替。<a id="a-W6"></a>于时大王，<a id="a-W7"></a>复更重责：<a id="a-W8"></a>正使令尔，<a id="a-W9"></a>何以断献？<a id="a-WA"></a>波塞奇言：<a id="a-WB"></a>佛有徒众，<a id="a-WC"></a>名曰众僧，<a id="a-WD"></a>戒德清净，<a id="a-WE"></a>世良福田，<a id="a-WF"></a>合国所有，<a id="a-WG"></a>常用供养，<a id="a-WH"></a>无有盈长可以为贡。<a id="a-WI"></a>昙摩留支，<a id="a-WJ"></a>闻此语已，<a id="a-WK"></a>告言：<a id="a-WL"></a>且住，<a id="a-WM"></a>须我见佛，<a id="a-WN"></a>见佛来还，<a id="a-WO"></a>乃问汝罪。<a id="a-WP"></a>即与群臣，<a id="a-WQ"></a>往至佛所。</p>
  <p id="aWR">是时如来，<a id="a-WS"></a>大众围绕，<a id="a-WT"></a>各悉静然端坐入定。<a id="a-WU"></a>有一比丘，<a id="a-WV"></a>入慈三昧，<a id="a-WW"></a>放金光明，<a id="a-WX"></a>如大火聚。<a id="a-WY"></a>昙摩留支，<a id="a-WZ"></a>遥见世尊，<a id="a-Wa"></a>光明显赫明曜踰日，<a id="a-Wb"></a>大众围绕，<a id="a-Wc"></a>如星中月，<a id="a-Wd"></a>为佛作礼，<a id="a-We"></a>问讯如法。<a id="a-Wf"></a>见此比丘，<a id="a-Wg"></a>光明特显，<a id="a-Wh"></a>即白世尊：<a id="a-Wi"></a>此一比丘，<a id="a-Wj"></a>入何等定，<a id="a-Wk"></a>光曜乃尔？<a id="a-Wl"></a>佛告大王：<a id="a-Wm"></a>此比丘者，<a id="a-Wn"></a>入慈等定。<a id="a-Wo"></a>王闻是语，<a id="a-Wp"></a>倍增钦仰，<a id="a-Wq"></a>言此慈定，<a id="a-Wr"></a>巍巍乃尔，<a id="a-Ws"></a>我会当习此慈三昧。<a id="a-Wt"></a>作是愿已，<a id="a-Wu"></a>志慕慈定，<a id="a-Wv"></a>意甚柔软，<a id="a-Ww"></a>更无害心。<a id="a-Wx"></a>即时请佛及比丘僧，<a id="a-Wy"></a>唯愿回神，<a id="a-Wz"></a>往至大国。<a id="a-X0"></a>佛即许可，<a id="a-X1"></a>克日当往。</p>
  <p id="aX2">波塞奇王，<a id="a-X3"></a>闻佛欲往至大王国，<a id="a-X4"></a>甚怀恋恨，<a id="a-X5"></a>愁悸无憀，<a id="a-X6"></a>心自念言：<a id="a-X7"></a>若当令我是大王者，<a id="a-X8"></a>如来则当常住我国，<a id="a-X9"></a>由我小故不得自在。<a id="a-XA"></a>念是事已，<a id="a-XB"></a>即问佛言：<a id="a-XC"></a>诸王之中，<a id="a-XD"></a>何者最大。<a id="a-XE"></a>佛告之曰：<a id="a-XF"></a>转轮王大。<a id="a-XG"></a>波塞奇王，<a id="a-XH"></a>因自作愿：<a id="a-XI"></a>我由来供养佛及众僧，<a id="a-XJ"></a>持此功德，<a id="a-XK"></a>誓愿将来世世，<a id="a-XL"></a>常作转轮之王。</p>
  <p id="aXM">如是阿难，<a id="a-XN"></a>尔时大王昙摩留支者，<a id="a-XO"></a>今弥勒是，<a id="a-XP"></a>始于彼世，<a id="a-XQ"></a>发此慈心，<a id="a-XR"></a>自此以来，<a id="a-XS"></a>常字弥勒；<a id="a-XT"></a>彼波塞奇王，<a id="a-XU"></a>今祇陀是，<a id="a-XV"></a>乃于彼中，<a id="a-XW"></a>常作转轮王，<a id="a-XX"></a>自是以来，<a id="a-XY"></a>世世恒作，<a id="a-XZ"></a>乃至今日，<a id="a-Xa"></a>功德不尽，<a id="a-Xb"></a>是以今日，<a id="a-Xc"></a>复求索作。<a id="a-Xd"></a>时穿珠师，<a id="a-Xe"></a>闻说是已，<a id="a-Xf"></a>寻发无上正真道意。<a id="a-Xg"></a>其余会者，<a id="a-Xh"></a>闻佛所说，<a id="a-Xi"></a>有得须陀洹、<a id="a-Xj"></a>斯陀含、<a id="a-Xk"></a>阿那含、<a id="a-Xl"></a>阿罗汉者，<a id="a-Xm"></a>有发无上正真道意者，<a id="a-Xn"></a>有得迁住不退地者，<a id="a-Xo"></a>各皆敬戴，<a id="a-Xp"></a>欢喜奉行。</p>
  <p data-pb></p>
  <h2 id="aXq">二鹦鹉闻四谛品第五十八</h2>
  <p id="aXr">如是我闻：<a id="a-Xs"></a>一时，<a id="a-Xt"></a>佛在舍卫国祇树给孤独园。</p>
  <p id="aXu">尔时长者须达，<a id="a-Xv"></a>敬信佛法，<a id="a-Xw"></a>为僧檀越，<a id="a-Xx"></a>一切所须，<a id="a-Xy"></a>悉皆供给。<a id="a-Xz"></a>时诸比丘，<a id="a-Y0"></a>随其所须，<a id="a-Y1"></a>日日往来，<a id="a-Y2"></a>说法教诲。<a id="a-Y3"></a>须达家内，<a id="a-Y4"></a>有二鹦鹉，<a id="a-Y5"></a>一名律提，<a id="a-Y6"></a>二名赊律提，<a id="a-Y7"></a>禀性黠慧，<a id="a-Y8"></a>能知人语。<a id="a-Y9"></a>诸比丘往来，<a id="a-YA"></a>每先告语家内闻知，<a id="a-YB"></a>拂整敷具，<a id="a-YC"></a>欢喜迎逆。<a id="a-YD"></a>是时阿难，<a id="a-YE"></a>往到其家，<a id="a-YF"></a>见鸟聪黠，<a id="a-YG"></a>爱之在心，<a id="a-YH"></a>而语之言：<a id="a-YI"></a>欲教汝法。<a id="a-YJ"></a>二鸟欢喜。<a id="a-YK"></a>授四谛法，<a id="a-YL"></a>教令诵习，<a id="a-YM"></a>而说偈言：</p>
  <p id="aYN">豆佉　　三牟提耶　　尼楼陀　　末加(晋言苦习灭道)</p>
  <p id="aYO">门前有树，<a id="a-YP"></a>二鸟闻法，<a id="a-YQ"></a>喜悦诵习，<a id="a-YR"></a>飞向树上，<a id="a-YS"></a>次第上下，<a id="a-YT"></a>经由七返，<a id="a-YU"></a>诵读所受四谛妙法。<a id="a-YV"></a>其暮宿树，<a id="a-YW"></a>野狸所食。<a id="a-YX"></a>缘此善心，<a id="a-YY"></a>即生四天。<a id="a-YZ"></a>尊者阿难，<a id="a-Ya"></a>明日时到，<a id="a-Yb"></a>著衣持钵，<a id="a-Yc"></a>入城乞食，<a id="a-Yd"></a>闻二鹦鹉为狸所杀，<a id="a-Ye"></a>生矜愍心，<a id="a-Yf"></a>还白佛言：<a id="a-Yg"></a>须达家内，<a id="a-Yh"></a>有二鹦鹉，<a id="a-Yi"></a>弟子昨日，<a id="a-Yj"></a>教诵四谛，<a id="a-Yk"></a>其夜命终，<a id="a-Yl"></a>不审识神，<a id="a-Ym"></a>生处何所，<a id="a-Yn"></a>唯愿如来，<a id="a-Yo"></a>垂愍见示。</p>
  <p id="aYp">佛告阿难：<a id="a-Yq"></a>谛听谛听，<a id="a-Yr"></a>善著心中，<a id="a-Ys"></a>当为汝说，<a id="a-Yt"></a>令汝欢喜。<a id="a-Yu"></a>缘汝授法，<a id="a-Yv"></a>喜心受持，<a id="a-Yw"></a>命终之后，<a id="a-Yx"></a>生四王天，<a id="a-Yy"></a>此阎浮提五十岁，<a id="a-Yz"></a>为四王天上一日一夜，<a id="a-Z0"></a>彼亦三十日为一月，<a id="a-Z1"></a>十二月为一岁，<a id="a-Z2"></a>彼四王天寿五百岁。</p>
  <p id="aZ3">阿难问佛：<a id="a-Z4"></a>于彼命终，<a id="a-Z5"></a>当生何处？<a id="a-Z6"></a>佛告阿难：<a id="a-Z7"></a>当生第二忉利天上，<a id="a-Z8"></a>此阎浮提百岁，<a id="a-Z9"></a>为忉利天上一日一夜，<a id="a-ZA"></a>亦三十日为一月，<a id="a-ZB"></a>十二月为一岁，<a id="a-ZC"></a>彼忉利天寿千岁。</p>
  <p id="aZD">阿难复问：<a id="a-ZE"></a>于彼命终，<a id="a-ZF"></a>当生何处？<a id="a-ZG"></a>佛告阿难：<a id="a-ZH"></a>当生第三焰摩天上，<a id="a-ZI"></a>此阎浮提二百岁，<a id="a-ZJ"></a>为焰摩天一日一夜，<a id="a-ZK"></a>亦三十日为一月，<a id="a-ZL"></a>十二月为一岁，<a id="a-ZM"></a>彼焰摩天上寿二千岁。</p>
  <p id="aZN">阿难又问：<a id="a-ZO"></a>于彼命终，<a id="a-ZP"></a>当生何处？<a id="a-ZQ"></a>佛告阿难：<a id="a-ZR"></a>当生第四兜率天上，<a id="a-ZS"></a>此阎浮提四百岁，<a id="a-ZT"></a>为彼天上一日一夜，<a id="a-ZU"></a>亦三十日为一月，<a id="a-ZV"></a>十二月为一岁，<a id="a-ZW"></a>彼兜率天寿四千岁。</p>
  <p id="aZX">阿难又问：<a id="a-ZY"></a>于彼命终，<a id="a-ZZ"></a>当生何处？<a id="a-Za"></a>佛告阿难：<a id="a-Zb"></a>当生第五无憍乐天，<a id="a-Zc"></a>此阎浮提八百岁，<a id="a-Zd"></a>为第五天上一日一夜，<a id="a-Ze"></a>亦三十日为一月，<a id="a-Zf"></a>十二月为一岁，<a id="a-Zg"></a>彼第五天寿八千岁。</p>
  <p id="aZh">阿难又问：<a id="a-Zi"></a>于彼命终，<a id="a-Zj"></a>当生何处？<a id="a-Zk"></a>佛告阿难：<a id="a-Zl"></a>当生第六化应声天，<a id="a-Zm"></a>此阎浮提千六百岁，<a id="a-Zn"></a>为第六天上一日一夜，<a id="a-Zo"></a>亦三十日为一月，<a id="a-Zp"></a>十二月为一岁，<a id="a-Zq"></a>彼第六天寿万六千岁。</p>
  <p id="aZr">阿难又问：<a id="a-Zs"></a>于彼命终，<a id="a-Zt"></a>复生何处？<a id="a-Zu"></a>佛告阿难：<a id="a-Zv"></a>还生第五天上，<a id="a-Zw"></a>如是次第，<a id="a-Zx"></a>至四天王天，<a id="a-Zy"></a>上下七返，<a id="a-Zz"></a>生六欲天中，<a id="a-a0"></a>自恣受福，<a id="a-a1"></a>极天之寿，<a id="a-a2"></a>无有中夭。</p>
  <p id="aa3">阿难又问：<a id="a-a4"></a>六天寿尽，<a id="a-a5"></a>当生何处？<a id="a-a6"></a>佛告阿难：<a id="a-a7"></a>当下阎浮提，<a id="a-a8"></a>生于人中，<a id="a-a9"></a>出家学道，<a id="a-aA"></a>缘前鸟时诵持四谛，<a id="a-aB"></a>心自开解，<a id="a-aC"></a>成辟支佛，<a id="a-aD"></a>一名昙摩，<a id="a-aE"></a>二名修昙摩。</p>
  <p id="aaF">佛告阿难：<a id="a-aG"></a>一切诸佛，<a id="a-aH"></a>及僧贤圣，<a id="a-aI"></a>天人品类，<a id="a-aJ"></a>受福多少，<a id="a-aK"></a>皆由于法，<a id="a-aL"></a>种其善因，<a id="a-aM"></a>致使其后各获妙果。<a id="a-aN"></a>尔时，<a id="a-aO"></a>阿难及诸众会，<a id="a-aP"></a>闻佛所说，<a id="a-aQ"></a>欢喜奉行。</p>
  <p data-pb></p>
  <h2 id="aaR">鸟闻比丘法生天缘品第五十九</h2>
  <p id="aaS">如是我闻：<a id="a-aT"></a>一时，<a id="a-aU"></a>佛在舍卫国祇树给孤独园。</p>
  <p id="aaV">尔时，<a id="a-aW"></a>世尊于林树间，<a id="a-aX"></a>有一比丘，<a id="a-aY"></a>坐禅行道，<a id="a-aZ"></a>食后经行，<a id="a-aa"></a>因尔诵经，<a id="a-ab"></a>音声清雅妙好无比。<a id="a-ac"></a>时有一鸟，<a id="a-ad"></a>敬爱其声，<a id="a-ae"></a>飞在树上，<a id="a-af"></a>听其音响。<a id="a-ag"></a>时有猎师，<a id="a-ah"></a>以箭射杀，<a id="a-ai"></a>缘兹善心，<a id="a-aj"></a>即生第二忉利天中，<a id="a-ak"></a>父母膝上，<a id="a-al"></a>忽然长大，<a id="a-am"></a>如八岁儿，<a id="a-an"></a>面貌端正，<a id="a-ao"></a>殊异光明，<a id="a-ap"></a>昞然无有伦匹。<a id="a-aq"></a>即自念言：<a id="a-ar"></a>我以何福，<a id="a-as"></a>得生此中天福果报？<a id="a-at"></a>便识宿命，<a id="a-au"></a>观见故身，<a id="a-av"></a>本是禽鸟，<a id="a-aw"></a>蒙彼比丘诵经福报得生此中，<a id="a-ax"></a>即持天华，<a id="a-ay"></a>诣阎浮提。</p>
  <p id="aaz">到比丘所，<a id="a-b0"></a>礼敬问讯，<a id="a-b1"></a>以天华香，<a id="a-b2"></a>供散其上。<a id="a-b3"></a>比丘问言：<a id="a-b4"></a>汝是何神？<a id="a-b5"></a>答言：<a id="a-b6"></a>我本是鸟，<a id="a-b7"></a>爱尊音声，<a id="a-b8"></a>来此听承，<a id="a-b9"></a>为猎师所杀，<a id="a-bA"></a>因此善心，<a id="a-bB"></a>生忉利天。<a id="a-bC"></a>比丘欢喜，<a id="a-bD"></a>即命令坐，<a id="a-bE"></a>为其说法，<a id="a-bF"></a>种种妙善。<a id="a-bG"></a>天人开解，<a id="a-bH"></a>得须陀洹果，<a id="a-bI"></a>欢喜踊跃，<a id="a-bJ"></a>即还天上。</p>
  <p id="abK">佛告阿难：<a id="a-bL"></a>如来出世，<a id="a-bM"></a>饶益甚多，<a id="a-bN"></a>所说诸法，<a id="a-bO"></a>实为深妙，<a id="a-bP"></a>乃至飞鸟，<a id="a-bQ"></a>缘爱法声，<a id="a-bR"></a>获福无量，<a id="a-bS"></a>岂况于人信心坚固受持之者，<a id="a-bT"></a>所获果报，<a id="a-bU"></a>难以为比。<a id="a-bV"></a>尔时阿难及诸大众，<a id="a-bW"></a>闻佛所说，<a id="a-bX"></a>欢喜奉行。</p>
 </body>
</html>