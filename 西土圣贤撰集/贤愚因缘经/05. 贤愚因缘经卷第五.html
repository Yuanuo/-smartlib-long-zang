<!doctype html>
<html id="z3IBWHF1F0" data-ver="1703">
 <head>
  <meta charset="utf-8">
  <meta author="慧觉">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">贤愚因缘经卷第五</h1>
  <h2 id="a2">金天缘品第二十三</h2>
  <p id="a3">如是我闻：<a id="a-4"></a>一时，<a id="a-5"></a>佛在舍卫国祇树给孤独园。<a id="a-6"></a>时此国中，<a id="a-7"></a>有一长者，<a id="a-8"></a>其家大富，<a id="a-9"></a>财宝无数，<a id="a-A"></a>生一男儿，<a id="a-B"></a>身体金色。<a id="a-C"></a>长者欣庆，<a id="a-D"></a>即设施会，<a id="a-E"></a>请诸相师，<a id="a-F"></a>令占吉凶。<a id="a-G"></a>时诸相师，<a id="a-H"></a>抱儿看省，<a id="a-I"></a>见其奇相，<a id="a-J"></a>喜不自胜，<a id="a-K"></a>即为立字，<a id="a-L"></a>字修越那提婆(此言金天)。<a id="a-M"></a>此儿福德，<a id="a-N"></a>极为纯厚，<a id="a-O"></a>其生之日，<a id="a-P"></a>家中自然出一井水，<a id="a-Q"></a>纵广八尺，<a id="a-R"></a>深亦如是，<a id="a-S"></a>其水汲用，<a id="a-T"></a>能称人意，<a id="a-U"></a>须衣出衣，<a id="a-V"></a>须食出食，<a id="a-W"></a>金银珍宝，<a id="a-X"></a>一切所须，<a id="a-Y"></a>作愿取之，<a id="a-Z"></a>如意即得。</p>
  <p id="aa">儿年转大，<a id="a-b"></a>才艺博通。<a id="a-c"></a>长者爱之，<a id="a-d"></a>未敢逆意，<a id="a-e"></a>而作是念：<a id="a-f"></a>我子端正，<a id="a-g"></a>容貌无伦，<a id="a-h"></a>要当推求选择名女，<a id="a-i"></a>形容色状，<a id="a-j"></a>殊姿越群，<a id="a-k"></a>金容妙体，<a id="a-l"></a>类我儿者，<a id="a-m"></a>当往求之。<a id="a-n"></a>即募诸贾，<a id="a-o"></a>周遍求之。<a id="a-p"></a>时阎波国，<a id="a-q"></a>有大长者，<a id="a-r"></a>而生一女，<a id="a-s"></a>字修跋那婆苏(此言金光明)，<a id="a-t"></a>端正非凡，<a id="a-u"></a>身体金色，<a id="a-v"></a>晃昱照人，<a id="a-w"></a>细滑光泽，<a id="a-x"></a>初生之日，<a id="a-y"></a>亦有自然八尺井水，<a id="a-z"></a>其井亦能出种种珍宝，<a id="a-10"></a>衣服饮食称适人情。<a id="a-11"></a>时彼长者，<a id="a-12"></a>亦自念言：<a id="a-13"></a>我女端正，<a id="a-14"></a>人中英妙，<a id="a-15"></a>要得贤士，<a id="a-16"></a>形色光晖，<a id="a-17"></a>如我女比，<a id="a-18"></a>乃当嫁与共为婚姻。<a id="a-19"></a>尔时女名远布舍卫，<a id="a-1A"></a>金天名称复闻女家。<a id="a-1B"></a>时二长者，<a id="a-1C"></a>各怀欢喜，<a id="a-1D"></a>即各相诣，<a id="a-1E"></a>求为婚姻。<a id="a-1F"></a>娶妇已竟，<a id="a-1G"></a>还至舍卫。</p>
  <p id="a1H">时金天家，<a id="a-1I"></a>便设上供，<a id="a-1J"></a>请佛及僧，<a id="a-1K"></a>供养一日。<a id="a-1L"></a>佛受其请，<a id="a-1M"></a>往至舍食，<a id="a-1N"></a>食已摄钵，<a id="a-1O"></a>具为长者、<a id="a-1P"></a>金天夫妇，<a id="a-1Q"></a>广演妙法，<a id="a-1R"></a>开解其心。<a id="a-1S"></a>金天夫妻，<a id="a-1T"></a>及其父母，<a id="a-1U"></a>即时坏破二十亿洞然之恶，<a id="a-1V"></a>心情开解，<a id="a-1W"></a>获须陀洹。<a id="a-1X"></a>尔时，<a id="a-1Y"></a>世尊便还精舍。<a id="a-1Z"></a>于是金天与金光明，<a id="a-1a"></a>俱白父母，<a id="a-1b"></a>求索出家。<a id="a-1c"></a>父母即听许。<a id="a-1d"></a>俱往佛所，<a id="a-1e"></a>稽首佛足，<a id="a-1f"></a>作礼绕竟，<a id="a-1g"></a>求入佛道。<a id="a-1h"></a>佛寻听可，<a id="a-1i"></a>赞言：<a id="a-1j"></a>善来比丘！<a id="a-1k"></a>须发自堕，<a id="a-1l"></a>法衣著身，<a id="a-1m"></a>便成沙门。<a id="a-1n"></a>于是金天在比丘众，<a id="a-1o"></a>金光明比丘尼付大爱道，<a id="a-1p"></a>渐渐教化，<a id="a-1q"></a>悉成罗汉，<a id="a-1r"></a>三明六通具八解脱，<a id="a-1s"></a>一切功德，<a id="a-1t"></a>悉皆具足。</p>
  <p id="a1u">阿难白佛：<a id="a-1v"></a>不审世尊，<a id="a-1w"></a>金天夫妇，<a id="a-1x"></a>本造何行，<a id="a-1y"></a>自生以来，<a id="a-1z"></a>多财饶宝，<a id="a-20"></a>身体金色，<a id="a-21"></a>端正第一，<a id="a-22"></a>得此一井能出一切，<a id="a-23"></a>唯愿如来，<a id="a-24"></a>当具宣示。</p>
  <p id="a25">佛告阿难：<a id="a-26"></a>乃往过去九十一劫，<a id="a-27"></a>时世有佛，<a id="a-28"></a>号毗婆尸，<a id="a-29"></a>佛既灭度，<a id="a-2A"></a>遗法在世。<a id="a-2B"></a>后有诸比丘，<a id="a-2C"></a>游行教化，<a id="a-2D"></a>到一村落。<a id="a-2E"></a>有诸人民豪贤长者，<a id="a-2F"></a>见众僧至，<a id="a-2G"></a>各竞供设衣被饮食，<a id="a-2H"></a>无有乏短。<a id="a-2I"></a>时有夫妻二人，<a id="a-2J"></a>贫饿困乏，<a id="a-2K"></a>每自思念：<a id="a-2L"></a>我父在时，<a id="a-2M"></a>财宝积满，<a id="a-2N"></a>富溢难量；<a id="a-2O"></a>今者我身贫困极甚，<a id="a-2P"></a>坐卧草蓐，<a id="a-2Q"></a>衣不盖形，<a id="a-2R"></a>家无升斗，<a id="a-2S"></a>何其苦耶！<a id="a-2T"></a>尔时虽富财宝无量，<a id="a-2U"></a>不遭斯等众圣之僧，<a id="a-2V"></a>今既得值，<a id="a-2W"></a>无钱供养。<a id="a-2X"></a>思惟是已，<a id="a-2Y"></a>怆然而啼，<a id="a-2Z"></a>懊恼堕泪，<a id="a-2a"></a>堕妇臂上。</p>
  <p id="a2b">妇见夫涕，<a id="a-2c"></a>而问之言：<a id="a-2d"></a>有何不适，<a id="a-2e"></a>懊恼若是？<a id="a-2f"></a>婿答妇言：<a id="a-2g"></a>汝不知耶，<a id="a-2h"></a>今有众僧适过此村，<a id="a-2i"></a>豪贤居士，<a id="a-2j"></a>咸兴供养，<a id="a-2k"></a>我家贫乏，<a id="a-2l"></a>独无升斗，<a id="a-2m"></a>于此众僧，<a id="a-2n"></a>不种善缘，<a id="a-2o"></a>今者贫困，<a id="a-2p"></a>来世又剧，<a id="a-2q"></a>我惟此已，<a id="a-2r"></a>是故泣耳。<a id="a-2s"></a>妇答婿言：<a id="a-2t"></a>今当如何，<a id="a-2u"></a>正欲供养，<a id="a-2v"></a>无有财宝，<a id="a-2w"></a>虽有空意，<a id="a-2x"></a>不遂其愿。<a id="a-2y"></a>妇语婿言：<a id="a-2z"></a>今汝可往至本舍中，<a id="a-30"></a>于故藏内推觅财宝，<a id="a-31"></a>若苟得之，<a id="a-32"></a>当用供养。<a id="a-33"></a>时夫如言，<a id="a-34"></a>至故藏内，<a id="a-35"></a>遍行推觅，<a id="a-36"></a>得一金钱，<a id="a-37"></a>持至妇所。<a id="a-38"></a>于时其妇，<a id="a-39"></a>有一明镜，<a id="a-3A"></a>即共合心，<a id="a-3B"></a>当用布施，<a id="a-3C"></a>置一新瓶，<a id="a-3D"></a>盛满净水，<a id="a-3E"></a>以此金钱著瓶水中，<a id="a-3F"></a>以镜著上，<a id="a-3G"></a>持至僧所，<a id="a-3H"></a>到已至心，<a id="a-3I"></a>用布施僧。<a id="a-3J"></a>于时众僧即为受之，<a id="a-3K"></a>各各取水，<a id="a-3L"></a>而用洗钵，<a id="a-3M"></a>复有取水而饮之者。<a id="a-3N"></a>时彼夫妇，<a id="a-3O"></a>欢喜情悦。<a id="a-3P"></a>作福已竟，<a id="a-3Q"></a>遇疾命终，<a id="a-3R"></a>生忉利天。</p>
  <p id="a3S">佛告阿难：<a id="a-3T"></a>尔时贫人持一瓶水，<a id="a-3U"></a>布施僧者，<a id="a-3V"></a>今此金天夫妇是也，<a id="a-3W"></a>由其前世持一金钱，<a id="a-3X"></a>及一瓶水并此明镜，<a id="a-3Y"></a>施众僧故，<a id="a-3Z"></a>世世端正，<a id="a-3a"></a>身体金色，<a id="a-3b"></a>容仪晃昱殊妙无比，<a id="a-3c"></a>九十一劫，<a id="a-3d"></a>恒常如是，<a id="a-3e"></a>由于尔时，<a id="a-3f"></a>有敬信故得离生死，<a id="a-3g"></a>逮得应真，<a id="a-3h"></a>阿难当知，<a id="a-3i"></a>一切福德，<a id="a-3j"></a>不可不作，<a id="a-3k"></a>如彼贫人，<a id="a-3l"></a>以少施故，<a id="a-3m"></a>乃获如是无量福报。</p>
  <p id="a3n">尔时，<a id="a-3o"></a>阿难及诸众会，<a id="a-3p"></a>闻佛所说，<a id="a-3q"></a>咸兴施心，<a id="a-3r"></a>勤加福业，<a id="a-3s"></a>欢喜奉行。</p>
  <p data-pb></p>
  <h2 id="a3t">重姓缘品第二十四</h2>
  <p id="a3u">如是我闻：<a id="a-3v"></a>一时，<a id="a-3w"></a>佛在舍卫国祇树给孤独园。<a id="a-3x"></a>尔时国中，<a id="a-3y"></a>有豪长者，<a id="a-3z"></a>财富无量，<a id="a-40"></a>唯无子息，<a id="a-41"></a>每怀悒迟，<a id="a-42"></a>祷祠神祇，<a id="a-43"></a>求索一子，<a id="a-44"></a>精诚款笃，<a id="a-45"></a>妇便怀妊，<a id="a-46"></a>日月满足，<a id="a-47"></a>生一男儿。<a id="a-48"></a>其儿端正，<a id="a-49"></a>世所希有。<a id="a-4A"></a>父母宗亲，<a id="a-4B"></a>值时宴会，<a id="a-4C"></a>共相合集，<a id="a-4D"></a>诣大江边，<a id="a-4E"></a>饮酒自娱。<a id="a-4F"></a>父母持儿，<a id="a-4G"></a>诣其会所。<a id="a-4H"></a>父爱此儿，<a id="a-4I"></a>顺座担舞。<a id="a-4J"></a>父舞已竟，<a id="a-4K"></a>母复担之。<a id="a-4L"></a>历坐擎腾，<a id="a-4M"></a>欢喜自乐，<a id="a-4N"></a>临到河边，<a id="a-4O"></a>意卒散乱，<a id="a-4P"></a>执之不固，<a id="a-4Q"></a>失儿堕水，<a id="a-4R"></a>寻时搏撮，<a id="a-4S"></a>竟不能得。<a id="a-4T"></a>于时父母，<a id="a-4U"></a>怜念此儿，<a id="a-4V"></a>爱著伤怀，<a id="a-4W"></a>绝而复苏。</p>
  <p id="a4X">其儿福德，<a id="a-4Y"></a>竟复不死，<a id="a-4Z"></a>至河水中，<a id="a-4a"></a>随水沉浮。<a id="a-4b"></a>时有一鱼，<a id="a-4c"></a>吞此小儿，<a id="a-4d"></a>虽在鱼腹，<a id="a-4e"></a>犹复不死。<a id="a-4f"></a>时有小村，<a id="a-4g"></a>而在下流，<a id="a-4h"></a>有一富家，<a id="a-4i"></a>亦无子姓，<a id="a-4j"></a>种种求索，<a id="a-4k"></a>困不能得。<a id="a-4l"></a>而彼富家，<a id="a-4m"></a>恒令一奴捕鱼贩卖，<a id="a-4n"></a>仆输大家。<a id="a-4o"></a>其奴日日捕鱼为业，<a id="a-4p"></a>值时捕得吞小儿鱼，<a id="a-4q"></a>割腹看之，<a id="a-4r"></a>得一小儿，<a id="a-4s"></a>面貌端正，<a id="a-4t"></a>得已欢喜，<a id="a-4u"></a>抱与大家。<a id="a-4v"></a>大家观之，<a id="a-4w"></a>而自庆言，<a id="a-4x"></a>我家由来祷祀神祇，<a id="a-4y"></a>求索子息，<a id="a-4z"></a>精诚报应，<a id="a-50"></a>故天与我，<a id="a-51"></a>即便摩扪，<a id="a-52"></a>乳哺养之。</p>
  <p id="a53">时彼上村，<a id="a-54"></a>父母闻下村长者鱼腹中得儿，<a id="a-55"></a>即往其所，<a id="a-56"></a>追求索之，<a id="a-57"></a>而语之言：<a id="a-58"></a>此是我儿，<a id="a-59"></a>我于彼河，<a id="a-5A"></a>而失是子，<a id="a-5B"></a>今汝得之，<a id="a-5C"></a>愿以见还。<a id="a-5D"></a>时彼长者，<a id="a-5E"></a>而答之曰：<a id="a-5F"></a>我家由来，<a id="a-5G"></a>祷祀求子，<a id="a-5H"></a>今神报应，<a id="a-5I"></a>赐我一儿，<a id="a-5J"></a>君之亡儿，<a id="a-5K"></a>竟为所在。<a id="a-5L"></a>纷纭不了，<a id="a-5M"></a>诣王求断。</p>
  <p id="a5N">于是二家，<a id="a-5O"></a>各引道理，<a id="a-5P"></a>其儿父母，<a id="a-5Q"></a>说是我儿，<a id="a-5R"></a>我于某时，<a id="a-5S"></a>失在河中，<a id="a-5T"></a>而彼长者，<a id="a-5U"></a>复自说言，<a id="a-5V"></a>我于河中鱼腹得之，<a id="a-5W"></a>此实我子，<a id="a-5X"></a>非君所生。<a id="a-5Y"></a>王闻其说，<a id="a-5Z"></a>靡知所如，<a id="a-5a"></a>即与二家，<a id="a-5b"></a>评详此事：<a id="a-5c"></a>卿二长者，<a id="a-5d"></a>各认此儿，<a id="a-5e"></a>今若与一，<a id="a-5f"></a>于理不可，<a id="a-5g"></a>更互共养，<a id="a-5h"></a>至儿长大，<a id="a-5i"></a>各为娶妇，<a id="a-5j"></a>安置家业，<a id="a-5k"></a>二处异居，<a id="a-5l"></a>此妇生儿，<a id="a-5m"></a>即属此家，<a id="a-5n"></a>彼妇生儿，<a id="a-5o"></a>即属彼家。<a id="a-5p"></a>时二长者，<a id="a-5q"></a>各随王教，<a id="a-5r"></a>儿年长大，<a id="a-5s"></a>俱为娶妇，<a id="a-5t"></a>供给所须，<a id="a-5u"></a>无有乏短。</p>
  <p id="a5v">于时其儿，<a id="a-5w"></a>白二父母：<a id="a-5x"></a>我生以来，<a id="a-5y"></a>遭罹苦难，<a id="a-5z"></a>堕水鱼吞，<a id="a-60"></a>垂死得济，<a id="a-61"></a>今我志意，<a id="a-62"></a>欲得出家，<a id="a-63"></a>惟愿父母，<a id="a-64"></a>当见听许。<a id="a-65"></a>时二父母，<a id="a-66"></a>心爱此儿，<a id="a-67"></a>不能拒逆，<a id="a-68"></a>即便听许。<a id="a-69"></a>其儿即辞，<a id="a-6A"></a>往至佛所，<a id="a-6B"></a>稽首佛足，<a id="a-6C"></a>求索入道。<a id="a-6D"></a>佛即听之，<a id="a-6E"></a>赞言：<a id="a-6F"></a>善来比丘！<a id="a-6G"></a>须发自堕，<a id="a-6H"></a>即成沙门，<a id="a-6I"></a>字曰重姓。<a id="a-6J"></a>佛为说法，<a id="a-6K"></a>得尽诸苦，<a id="a-6L"></a>即于座上，<a id="a-6M"></a>成阿罗汉。</p>
  <p id="a6N">阿难白佛：<a id="a-6O"></a>不审世尊，<a id="a-6P"></a>此重姓比丘，<a id="a-6Q"></a>本造何行，<a id="a-6R"></a>种何善根，<a id="a-6S"></a>而今生世，<a id="a-6T"></a>堕水鱼吞，<a id="a-6U"></a>而故不死。<a id="a-6V"></a>佛告阿难：<a id="a-6W"></a>汝且听之，<a id="a-6X"></a>吾当为说。<a id="a-6Y"></a>过去久远，<a id="a-6Z"></a>有佛世尊，<a id="a-6a"></a>号毗婆尸，<a id="a-6b"></a>集诸大众，<a id="a-6c"></a>为说妙法。<a id="a-6d"></a>时有长者，<a id="a-6e"></a>来至会中，<a id="a-6f"></a>闻其如来广说大法布施之福持戒之福，<a id="a-6g"></a>闻已欢喜，<a id="a-6h"></a>信心猛烈，<a id="a-6i"></a>即从彼佛受三自归，<a id="a-6j"></a>受不杀戒，<a id="a-6k"></a>复以一钱布施彼佛。<a id="a-6l"></a>由是之故，<a id="a-6m"></a>世世受福，<a id="a-6n"></a>财宝自恣，<a id="a-6o"></a>无有乏短。</p>
  <p id="a6p">佛告阿难：<a id="a-6q"></a>欲知尔时长者子者，<a id="a-6r"></a>今重姓比丘是也，<a id="a-6s"></a>由其尔时施佛一钱，<a id="a-6t"></a>九十一劫，<a id="a-6u"></a>恒富钱财，<a id="a-6v"></a>至于今世，<a id="a-6w"></a>二家父母，<a id="a-6x"></a>供给所须；<a id="a-6y"></a>受不杀戒故，<a id="a-6z"></a>堕水中鱼吞不死；<a id="a-70"></a>受三自归故，<a id="a-71"></a>今值我世沐浴清化，<a id="a-72"></a>得罗汉道。</p>
  <p id="a73">尔时，<a id="a-74"></a>阿难及与大众，<a id="a-75"></a>闻佛所说，<a id="a-76"></a>遵修善行，<a id="a-77"></a>敬重佛教，<a id="a-78"></a>欢喜信受，<a id="a-79"></a>顶戴奉行。</p>
  <p data-pb></p>
  <h2 id="a7A">散檀宁缘品第二十五</h2>
  <p id="a7B">如是我闻：<a id="a-7C"></a>一时，<a id="a-7D"></a>佛在舍卫国祇树给孤独园。<a id="a-7E"></a>尔时，<a id="a-7F"></a>世尊与诸弟子千二百五十人俱。<a id="a-7G"></a>尔时国中，<a id="a-7H"></a>有五百乞儿，<a id="a-7I"></a>常依如来，<a id="a-7J"></a>随逐众僧，<a id="a-7K"></a>乞丐自活，<a id="a-7L"></a>经历年岁，<a id="a-7M"></a>厌心内发，<a id="a-7N"></a>而作是言：<a id="a-7O"></a>我等诸人，<a id="a-7P"></a>虽蒙僧福得延余命，<a id="a-7Q"></a>苦事犹多，<a id="a-7R"></a>咸作是念，<a id="a-7S"></a>我等今者，<a id="a-7T"></a>宁可从佛求索出家。<a id="a-7U"></a>共诣佛所，<a id="a-7V"></a>于是众人即共白佛：<a id="a-7W"></a>如来出世，<a id="a-7X"></a>甚为难遇，<a id="a-7Y"></a>我等诸人，<a id="a-7Z"></a>生在下贱，<a id="a-7a"></a>蒙尊遗恩，<a id="a-7b"></a>济活身命，<a id="a-7c"></a>既受殊养，<a id="a-7d"></a>贪得出家，<a id="a-7e"></a>不审世尊，<a id="a-7f"></a>宁可得不？</p>
  <p id="a7g">尔时，<a id="a-7h"></a>世尊告诸乞儿：<a id="a-7i"></a>我法清净，<a id="a-7j"></a>无有贵贱，<a id="a-7k"></a>譬如净水，<a id="a-7l"></a>洗诸不净，<a id="a-7m"></a>若贵若贱，<a id="a-7n"></a>若好若丑，<a id="a-7o"></a>若男若女，<a id="a-7p"></a>水之所洗，<a id="a-7q"></a>无不净者；<a id="a-7r"></a>又复如火，<a id="a-7s"></a>所至之处，<a id="a-7t"></a>山河石壁，<a id="a-7u"></a>天地所有，<a id="a-7v"></a>无大无小，<a id="a-7w"></a>一切万物，<a id="a-7x"></a>其被烧者，<a id="a-7y"></a>无不焦燃；<a id="a-7z"></a>又复我法，<a id="a-80"></a>犹如虚空，<a id="a-81"></a>男女大小，<a id="a-82"></a>贫富贵贱，<a id="a-83"></a>有入中者，<a id="a-84"></a>随意自恣。</p>
  <p id="a85">时诸乞儿闻佛所说，<a id="a-86"></a>普皆欢喜，<a id="a-87"></a>信心倍隆，<a id="a-88"></a>归诚向佛，<a id="a-89"></a>求索入道。<a id="a-8A"></a>世尊告曰：<a id="a-8B"></a>善来比丘！<a id="a-8C"></a>须发自堕，<a id="a-8D"></a>法衣在身，<a id="a-8E"></a>沙门形相，<a id="a-8F"></a>于是具足。<a id="a-8G"></a>佛为说法，<a id="a-8H"></a>心开意解，<a id="a-8I"></a>即尽诸漏，<a id="a-8J"></a>成阿罗汉。</p>
  <p id="a8K">于时国中，<a id="a-8L"></a>诸豪长者庶民之等，<a id="a-8M"></a>闻诸乞儿佛听入道，<a id="a-8N"></a>皆兴慢心，<a id="a-8O"></a>而作是言：<a id="a-8P"></a>云何如来，<a id="a-8Q"></a>听此乞丐下贱之人，<a id="a-8R"></a>在众僧次？<a id="a-8S"></a>我等诸人，<a id="a-8T"></a>傥修福业，<a id="a-8U"></a>请佛众僧，<a id="a-8V"></a>供养食时，<a id="a-8W"></a>奈何令此下贱之徒，<a id="a-8X"></a>坐我床席，<a id="a-8Y"></a>捉我食器。<a id="a-8Z"></a>尔时，<a id="a-8a"></a>太子名曰祇陀，<a id="a-8b"></a>施设供具，<a id="a-8c"></a>请佛及僧，<a id="a-8d"></a>遣使白佛，<a id="a-8e"></a>唯愿世尊明受我请及比丘僧，<a id="a-8f"></a>因令白佛，<a id="a-8g"></a>所度乞儿作比丘者，<a id="a-8h"></a>我不请之，<a id="a-8i"></a>慎勿将来。<a id="a-8j"></a>佛便受请。</p>
  <p id="a8k">明日食时，<a id="a-8l"></a>佛及众僧，<a id="a-8m"></a>当应请时，<a id="a-8n"></a>告诸乞儿比丘，<a id="a-8o"></a>吾等受请，<a id="a-8p"></a>汝不及例，<a id="a-8q"></a>今可往至郁单越，<a id="a-8r"></a>取自然成熟粳米，<a id="a-8s"></a>还至其家，<a id="a-8t"></a>随意坐次自食粳米。<a id="a-8u"></a>时诸比丘，<a id="a-8v"></a>如命即以罗汉神足，<a id="a-8w"></a>往彼世界，<a id="a-8x"></a>各各自取，<a id="a-8y"></a>满钵还来，<a id="a-8z"></a>摄持威仪，<a id="a-90"></a>自随次第，<a id="a-91"></a>乘虚而来，<a id="a-92"></a>如雁王飞，<a id="a-93"></a>至祇陀家，<a id="a-94"></a>随次而坐，<a id="a-95"></a>各各自食。</p>
  <p id="a96">于时太子，<a id="a-97"></a>睹众比丘，<a id="a-98"></a>威仪进止，<a id="a-99"></a>神足福德，<a id="a-9A"></a>敬心欢喜，<a id="a-9B"></a>叹未曾有，<a id="a-9C"></a>而白佛言：<a id="a-9D"></a>不审世尊，<a id="a-9E"></a>此诸贤圣大德之众，<a id="a-9F"></a>威神巍巍众相具足，<a id="a-9G"></a>为从何方而来至此，<a id="a-9H"></a>甚可钦敬，<a id="a-9I"></a>唯愿如来，<a id="a-9J"></a>今当为我说其徒众本末因缘。</p>
  <p id="a9K">佛告祇陀：<a id="a-9L"></a>若欲知者，<a id="a-9M"></a>善思听之，<a id="a-9N"></a>当为汝说。<a id="a-9O"></a>此诸比丘正是昨日，<a id="a-9P"></a>所不请者，<a id="a-9Q"></a>吾及众僧，<a id="a-9R"></a>向者欲来应太子请，<a id="a-9S"></a>此诸比丘，<a id="a-9T"></a>以不请故，<a id="a-9U"></a>往郁单越，<a id="a-9V"></a>取自然粳米，<a id="a-9W"></a>而自食之。<a id="a-9X"></a>尔时祇陀，<a id="a-9Y"></a>闻说是语，<a id="a-9Z"></a>极怀惭愧，<a id="a-9a"></a>懊恼自责，<a id="a-9b"></a>我何愚蔽，<a id="a-9c"></a>不别明闇。<a id="a-9d"></a>又复言曰：<a id="a-9e"></a>世尊功德，<a id="a-9f"></a>难可思议，<a id="a-9g"></a>此诸乞儿，<a id="a-9h"></a>于此国中，<a id="a-9i"></a>最为下贱，<a id="a-9j"></a>今日乃得禀受清化，<a id="a-9k"></a>最蒙洪泽，<a id="a-9l"></a>既受现世安乐身福，<a id="a-9m"></a>复获永世无为之乐，<a id="a-9n"></a>如来今日，<a id="a-9o"></a>所以出世，<a id="a-9p"></a>但为此辈，<a id="a-9q"></a>更不存余，<a id="a-9r"></a>又复世尊，<a id="a-9s"></a>不审此徒，<a id="a-9t"></a>往古世时，<a id="a-9u"></a>种何善行，<a id="a-9v"></a>修何功德，<a id="a-9w"></a>今值世尊特蒙殊润，<a id="a-9x"></a>复造何咎，<a id="a-9y"></a>从生以来，<a id="a-9z"></a>乞丐自活，<a id="a-A0"></a>困苦乃尔，<a id="a-A1"></a>世尊慈愍，<a id="a-A2"></a>幸见开示。</p>
  <p id="aA3">佛告之曰：<a id="a-A4"></a>若欲知者，<a id="a-A5"></a>宜善听之，<a id="a-A6"></a>吾当为汝具足解说如是本末。<a id="a-A7"></a>诺，<a id="a-A8"></a>当善听。<a id="a-A9"></a>尔时，<a id="a-AA"></a>世尊便告祇陀：<a id="a-AB"></a>过去久远，<a id="a-AC"></a>无量无数不可思议阿僧祇劫，<a id="a-AD"></a>此阎浮提，<a id="a-AE"></a>有一大国，<a id="a-AF"></a>名波罗奈。<a id="a-AG"></a>国有一山，<a id="a-AH"></a>名曰利师(此言仙山)。<a id="a-AI"></a>古昔诸佛，<a id="a-AJ"></a>多住其中；<a id="a-AK"></a>若无佛时，<a id="a-AL"></a>有辟支佛，<a id="a-AM"></a>依其住止；<a id="a-AN"></a>假使复无辟支佛时，<a id="a-AO"></a>有诸五通学仙之徒，<a id="a-AP"></a>复依止住，<a id="a-AQ"></a>终无空废。</p>
  <p id="aAR">尔时山中有辟支佛二千余人，<a id="a-AS"></a>恒止其中。<a id="a-AT"></a>于时彼国，<a id="a-AU"></a>有火星现，<a id="a-AV"></a>是其恶灾，<a id="a-AW"></a>此星已现，<a id="a-AX"></a>十二年中，<a id="a-AY"></a>国当干旱无有天雨，<a id="a-AZ"></a>不得种植，<a id="a-Aa"></a>国必破矣。<a id="a-Ab"></a>是时国内，<a id="a-Ac"></a>有一长者，<a id="a-Ad"></a>名散檀宁，<a id="a-Ae"></a>其家巨富，<a id="a-Af"></a>财谷无量，<a id="a-Ag"></a>恒设供具，<a id="a-Ah"></a>给诸道士。</p>
  <p id="aAi">时千快士，<a id="a-Aj"></a>往至其家，<a id="a-Ak"></a>求索供养，<a id="a-Al"></a>而作是言：<a id="a-Am"></a>我等诸人，<a id="a-An"></a>住在彼山，<a id="a-Ao"></a>值国枯旱，<a id="a-Ap"></a>乞食叵得，<a id="a-Aq"></a>长者若能供我食者，<a id="a-Ar"></a>当住于此，<a id="a-As"></a>若不见与，<a id="a-At"></a>当至余方。<a id="a-Au"></a>长者于时，<a id="a-Av"></a>即问藏监：<a id="a-Aw"></a>今我藏中，<a id="a-Ax"></a>所有谷米，<a id="a-Ay"></a>足供此诸大士食不，<a id="a-Az"></a>吾欲请之。<a id="a-B0"></a>藏监对曰：<a id="a-B1"></a>唯愿时请，<a id="a-B2"></a>所有谷食，<a id="a-B3"></a>饶多足供。<a id="a-B4"></a>长者即请千辟支佛，<a id="a-B5"></a>饮食供养。<a id="a-B6"></a>彼残千人，<a id="a-B7"></a>复诣其家，<a id="a-B8"></a>亦求供养。<a id="a-B9"></a>长者复问其藏监曰：<a id="a-BA"></a>卿所典藏，<a id="a-BB"></a>谷食多少，<a id="a-BC"></a>更有千人，<a id="a-BD"></a>亦欲设供，<a id="a-BE"></a>足能办不？<a id="a-BF"></a>其藏监言：<a id="a-BG"></a>所典谷食，<a id="a-BH"></a>想必足矣，<a id="a-BI"></a>若欲设供，<a id="a-BJ"></a>宜可时请。<a id="a-BK"></a>于时长者，<a id="a-BL"></a>即便请之，<a id="a-BM"></a>差五百使，<a id="a-BN"></a>供设饮食。</p>
  <p id="aBO">时诸使人，<a id="a-BP"></a>执作食具，<a id="a-BQ"></a>经积年岁，<a id="a-BR"></a>厌心便生，<a id="a-BS"></a>并作是说：<a id="a-BT"></a>我等诸人，<a id="a-BU"></a>所以辛苦，<a id="a-BV"></a>皆由此诸乞儿之等。<a id="a-BW"></a>尔时长者，<a id="a-BX"></a>恒令一人知白时到。<a id="a-BY"></a>时此使人，<a id="a-BZ"></a>养一狗子，<a id="a-Ba"></a>若往白时，<a id="a-Bb"></a>狗子逐往，<a id="a-Bc"></a>日日如是。<a id="a-Bd"></a>尔时使人，<a id="a-Be"></a>卒值一日忘不往白，<a id="a-Bf"></a>狗子时到，<a id="a-Bg"></a>独往常处，<a id="a-Bh"></a>向诸大士，<a id="a-Bi"></a>高声而吠。<a id="a-Bj"></a>诸辟支佛，<a id="a-Bk"></a>闻其吠声，<a id="a-Bl"></a>即知来请，<a id="a-Bm"></a>便至其家，<a id="a-Bn"></a>如法受食，<a id="a-Bo"></a>因白长者：<a id="a-Bp"></a>天今当雨，<a id="a-Bq"></a>宜可种植。<a id="a-Br"></a>长者如言，<a id="a-Bs"></a>即令诸作人赍持作器，<a id="a-Bt"></a>勤力耕种，<a id="a-Bu"></a>大麦小麦，<a id="a-Bv"></a>一切食谷，<a id="a-Bw"></a>悉皆种之。<a id="a-Bx"></a>经数时间，<a id="a-By"></a>所种之物，<a id="a-Bz"></a>尽变为瓠。<a id="a-C0"></a>长者见已，<a id="a-C1"></a>怪而问之。<a id="a-C2"></a>诸大士曰：<a id="a-C3"></a>此事无苦，<a id="a-C4"></a>但勤加功，<a id="a-C5"></a>随时溉灌。<a id="a-C6"></a>如言勤灌，<a id="a-C7"></a>其后成熟，<a id="a-C8"></a>诸瓠皆大，<a id="a-C9"></a>加复繁盛。<a id="a-CA"></a>即擘看之，<a id="a-CB"></a>随所种物，<a id="a-CC"></a>成治净好，<a id="a-CD"></a>麦满其中。<a id="a-CE"></a>长者欢喜，<a id="a-CF"></a>合家藏积，<a id="a-CG"></a>其家满溢，<a id="a-CH"></a>复分亲族，<a id="a-CI"></a>合国一切，<a id="a-CJ"></a>咸蒙恩泽。</p>
  <p id="aCK">是时五百作食之人念言：<a id="a-CL"></a>斯之所获果实之报，<a id="a-CM"></a>将由斯等大士之恩，<a id="a-CN"></a>我等云何恶言向彼？<a id="a-CO"></a>即往其所，<a id="a-CP"></a>请求改悔。<a id="a-CQ"></a>大士听之。<a id="a-CR"></a>悔过已竟，<a id="a-CS"></a>复立誓言：<a id="a-CT"></a>愿使我等于将来世，<a id="a-CU"></a>遭值贤圣，<a id="a-CV"></a>蒙得解脱。<a id="a-CW"></a>由此之故，<a id="a-CX"></a>五百世中，<a id="a-CY"></a>常作乞儿，<a id="a-CZ"></a>因其改悔复立誓故，<a id="a-Ca"></a>今遭我世，<a id="a-Cb"></a>蒙得过度。</p>
  <p id="aCc">太子当知，<a id="a-Cd"></a>尔时大富散檀宁者，<a id="a-Ce"></a>岂异人乎，<a id="a-Cf"></a>我身是也；<a id="a-Cg"></a>时藏监者，<a id="a-Ch"></a>今须达是；<a id="a-Ci"></a>时日日往白时到人者，<a id="a-Cj"></a>优填王是；<a id="a-Ck"></a>时狗子者，<a id="a-Cl"></a>由其吠故，<a id="a-Cm"></a>世世好音，<a id="a-Cn"></a>美音长者是也；<a id="a-Co"></a>尔时五百作食之人，<a id="a-Cp"></a>今此五百阿罗汉是。</p>
  <p id="aCq">尔时祇陀，<a id="a-Cr"></a>及众会者，<a id="a-Cs"></a>睹其神变，<a id="a-Ct"></a>感佛功德，<a id="a-Cu"></a>克心精勤，<a id="a-Cv"></a>有得初果及四果者，<a id="a-Cw"></a>复有专修快士行者，<a id="a-Cx"></a>复有兴心求佛道者，<a id="a-Cy"></a>各各精勤，<a id="a-Cz"></a>求遂本心，<a id="a-D0"></a>欢喜踊跃，<a id="a-D1"></a>顶戴奉行。</p>
  <p data-pb></p>
  <h2 id="aD2">月光王头施缘品第二十六</h2>
  <p id="aD3">如是我闻：<a id="a-D4"></a>一时，<a id="a-D5"></a>佛在毗舍离庵罗树园中。<a id="a-D6"></a>尔时，<a id="a-D7"></a>世尊告贤者阿难：<a id="a-D8"></a>其得四神足者，<a id="a-D9"></a>能住寿一劫，<a id="a-DA"></a>吾四神足极能善修，<a id="a-DB"></a>如来今者当寿几许？<a id="a-DC"></a>如是至三。<a id="a-DD"></a>于时阿难，<a id="a-DE"></a>为魔所迷，<a id="a-DF"></a>闻世尊教，<a id="a-DG"></a>默然不对。<a id="a-DH"></a>又告阿难：<a id="a-DI"></a>汝可起去，<a id="a-DJ"></a>静处思惟。<a id="a-DK"></a>贤者阿难，<a id="a-DL"></a>从坐而起，<a id="a-DM"></a>往至林中。</p>
  <p id="aDN">阿难去后，<a id="a-DO"></a>时魔波旬，<a id="a-DP"></a>来至佛所，<a id="a-DQ"></a>白佛言：<a id="a-DR"></a>世尊处世教化已久，<a id="a-DS"></a>度人周讫，<a id="a-DT"></a>蒙脱生死，<a id="a-DU"></a>数如恒沙，<a id="a-DV"></a>时年又老，<a id="a-DW"></a>可入涅槃。<a id="a-DX"></a>于时世尊，<a id="a-DY"></a>取地少土著于爪上，<a id="a-DZ"></a>而告魔言：<a id="a-Da"></a>地土为多，<a id="a-Db"></a>爪上多耶？<a id="a-Dc"></a>魔答佛言：<a id="a-Dd"></a>地土极多，<a id="a-De"></a>非爪上土。<a id="a-Df"></a>佛又告言：<a id="a-Dg"></a>所度众生，<a id="a-Dh"></a>如爪上土；<a id="a-Di"></a>余残未度，<a id="a-Dj"></a>如大地土。<a id="a-Dk"></a>又告魔言：<a id="a-Dl"></a>却后三月，<a id="a-Dm"></a>当般涅槃。<a id="a-Dn"></a>于时波旬，<a id="a-Do"></a>闻说是已，<a id="a-Dp"></a>欢喜而去。</p>
  <p id="aDq">尔时，<a id="a-Dr"></a>阿难于林中坐，<a id="a-Ds"></a>忽然眠睡，<a id="a-Dt"></a>梦见大树普覆虚空，<a id="a-Du"></a>枝叶蓊蔚，<a id="a-Dv"></a>花果茂盛，<a id="a-Dw"></a>一切群萌，<a id="a-Dx"></a>靡不蒙赖，<a id="a-Dy"></a>其树功德种种奇妙，<a id="a-Dz"></a>不可称数，<a id="a-E0"></a>旋风卒起，<a id="a-E1"></a>吹激其树，<a id="a-E2"></a>枝叶坏碎犹如微尘，<a id="a-E3"></a>灭于力士所住之地，<a id="a-E4"></a>一切群生，<a id="a-E5"></a>莫不悲悼。<a id="a-E6"></a>阿难惊觉，<a id="a-E7"></a>怖不自宁，<a id="a-E8"></a>又自思惟，<a id="a-E9"></a>所梦树者，<a id="a-EA"></a>殊妙难量，<a id="a-EB"></a>一切天下咸赖其恩，<a id="a-EC"></a>何缘遇风，<a id="a-ED"></a>碎坏如是，<a id="a-EE"></a>而今世尊，<a id="a-EF"></a>覆育一切犹如大树，<a id="a-EG"></a>将无世尊欲般涅槃。<a id="a-EH"></a>作是念已，<a id="a-EI"></a>甚用战惧，<a id="a-EJ"></a>来至佛所，<a id="a-EK"></a>为佛作礼，<a id="a-EL"></a>而白佛言：<a id="a-EM"></a>我向所梦如斯之事，<a id="a-EN"></a>将无世尊欲般涅槃。<a id="a-EO"></a>佛告阿难：<a id="a-EP"></a>如汝所言，<a id="a-EQ"></a>吾后三月，<a id="a-ER"></a>当般涅槃；<a id="a-ES"></a>我向问汝，<a id="a-ET"></a>若有得四神足者能住寿一劫，<a id="a-EU"></a>吾四神足，<a id="a-EV"></a>极能善修，<a id="a-EW"></a>如来今日能寿几何，<a id="a-EX"></a>如是满三而汝不对；<a id="a-EY"></a>汝去之后，<a id="a-EZ"></a>魔来劝我当取涅槃，<a id="a-Ea"></a>吾已许之。</p>
  <p id="aEb">阿难闻此，<a id="a-Ec"></a>悲恸迷荒，<a id="a-Ed"></a>闷恼惘塞，<a id="a-Ee"></a>不能自持。<a id="a-Ef"></a>其诸弟子，<a id="a-Eg"></a>展转相语，<a id="a-Eh"></a>各怀悲悼，<a id="a-Ei"></a>来至佛所。<a id="a-Ej"></a>尔时，<a id="a-Ek"></a>世尊告于阿难及诸弟子：<a id="a-El"></a>一切无常，<a id="a-Em"></a>谁得常存，<a id="a-En"></a>我为汝等，<a id="a-Eo"></a>应作已作，<a id="a-Ep"></a>应说已说，<a id="a-Eq"></a>汝等但当勤精修习，<a id="a-Er"></a>何为忧戚，<a id="a-Es"></a>无补无行。</p>
  <p id="aEt">时舍利弗，<a id="a-Eu"></a>闻乎世尊当般涅槃，<a id="a-Ev"></a>深怀叹感，<a id="a-Ew"></a>因而说曰：<a id="a-Ex"></a>如来涅槃，<a id="a-Ey"></a>一何疾耶，<a id="a-Ez"></a>世间眼灭，<a id="a-F0"></a>永失恃怙。<a id="a-F1"></a>又白佛言：<a id="a-F2"></a>我今不忍见于世尊而取灭度，<a id="a-F3"></a>今欲在前而入涅槃，<a id="a-F4"></a>唯愿世尊，<a id="a-F5"></a>当见听许。<a id="a-F6"></a>如是至三。<a id="a-F7"></a>世尊告曰：<a id="a-F8"></a>宜知是时，<a id="a-F9"></a>一切贤圣，<a id="a-FA"></a>皆常寂灭。<a id="a-FB"></a>时舍利弗，<a id="a-FC"></a>得佛可已，<a id="a-FD"></a>即整衣服长跪膝行，<a id="a-FE"></a>绕佛百匝，<a id="a-FF"></a>来至佛前，<a id="a-FG"></a>以若干偈，<a id="a-FH"></a>赞叹佛已，<a id="a-FI"></a>捉佛两足敬戴顶上，<a id="a-FJ"></a>如是满三，<a id="a-FK"></a>合掌侍佛，<a id="a-FL"></a>因而言曰：<a id="a-FM"></a>我今最后，<a id="a-FN"></a>见于世尊。<a id="a-FO"></a>叉手敬肃，<a id="a-FP"></a>却行而去，<a id="a-FQ"></a>将沙弥均提，<a id="a-FR"></a>诣罗阅祇，<a id="a-FS"></a>至本生地。</p>
  <p id="aFT">到已即敕沙弥均提：<a id="a-FU"></a>汝往入城，<a id="a-FV"></a>及至聚落，<a id="a-FW"></a>告国王大臣旧故知识诸檀越辈，<a id="a-FX"></a>来共取别。<a id="a-FY"></a>尔时均提，<a id="a-FZ"></a>礼师足已，<a id="a-Fa"></a>遍行宣告，<a id="a-Fb"></a>我和尚舍利弗，<a id="a-Fc"></a>今来在此，<a id="a-Fd"></a>欲般涅槃，<a id="a-Fe"></a>诸欲见者宜可时往。<a id="a-Ff"></a>尔时阿阇世王，<a id="a-Fg"></a>及国豪贤檀越四辈，<a id="a-Fh"></a>闻均提语，<a id="a-Fi"></a>皆怀惨悼异口同音，<a id="a-Fj"></a>而说是言：<a id="a-Fk"></a>尊者舍利弗，<a id="a-Fl"></a>法之大将，<a id="a-Fm"></a>众生之类之所亲仰，<a id="a-Fn"></a>今般涅槃，<a id="a-Fo"></a>一何疾哉。<a id="a-Fp"></a>各自驰奔，<a id="a-Fq"></a>来至其所，<a id="a-Fr"></a>前为作礼，<a id="a-Fs"></a>问讯讫竟，<a id="a-Ft"></a>各共白言：<a id="a-Fu"></a>承闻尊者，<a id="a-Fv"></a>欲舍身命至于涅槃，<a id="a-Fw"></a>我曹之类，<a id="a-Fx"></a>失于恃怙。</p>
  <p id="aFy">时舍利弗，<a id="a-Fz"></a>告众人言：<a id="a-G0"></a>一切无常，<a id="a-G1"></a>生者皆终，<a id="a-G2"></a>三界皆苦，<a id="a-G3"></a>谁得安者？<a id="a-G4"></a>汝等宿庆，<a id="a-G5"></a>生值佛世，<a id="a-G6"></a>经法难闻，<a id="a-G7"></a>人身难得，<a id="a-G8"></a>念勤福业，<a id="a-G9"></a>求度生死，<a id="a-GA"></a>如是种种，<a id="a-GB"></a>若干方便，<a id="a-GC"></a>广为诸人，<a id="a-GD"></a>随病投药。<a id="a-GE"></a>尔时众会，<a id="a-GF"></a>闻其所说，<a id="a-GG"></a>有得初果乃至三果，<a id="a-GH"></a>或有出家成阿罗汉者，<a id="a-GI"></a>复有誓心求佛道者，<a id="a-GJ"></a>闻说法已，<a id="a-GK"></a>作礼而去。</p>
  <p id="aGL">时舍利弗，<a id="a-GM"></a>于其后夜，<a id="a-GN"></a>正身正意，<a id="a-GO"></a>系心在前，<a id="a-GP"></a>入于初禅，<a id="a-GQ"></a>从初禅起入第二禅，<a id="a-GR"></a>从第二禅起、<a id="a-GS"></a>入第三禅，<a id="a-GT"></a>从第三禅起、<a id="a-GU"></a>入第四禅，<a id="a-GV"></a>从第四禅起、<a id="a-GW"></a>入空处定，<a id="a-GX"></a>从空处起、<a id="a-GY"></a>入于识处，<a id="a-GZ"></a>从识处起、<a id="a-Ga"></a>入不用处，<a id="a-Gb"></a>从不用处起、<a id="a-Gc"></a>入非有想非无想处，<a id="a-Gd"></a>从非有想非无想处起、<a id="a-Ge"></a>入灭尽定，<a id="a-Gf"></a>从灭尽定起、<a id="a-Gg"></a>而般涅槃。</p>
  <p id="aGh">时天帝释，<a id="a-Gi"></a>知舍利弗已取灭度，<a id="a-Gj"></a>与多天众百千眷属，<a id="a-Gk"></a>各赍花香供养之具，<a id="a-Gl"></a>来至其所侧塞虚空，<a id="a-Gm"></a>咸各悲叫，<a id="a-Gn"></a>泪如盛雨，<a id="a-Go"></a>普散诸花，<a id="a-Gp"></a>积至于膝，<a id="a-Gq"></a>复各言曰：<a id="a-Gr"></a>尊者智慧，<a id="a-Gs"></a>深于巨海，<a id="a-Gt"></a>捷辩应机，<a id="a-Gu"></a>音若涌泉，<a id="a-Gv"></a>戒定慧具，<a id="a-Gw"></a>法大将军，<a id="a-Gx"></a>当逐如来广转法轮，<a id="a-Gy"></a>其取涅槃，<a id="a-Gz"></a>何其速哉。<a id="a-H0"></a>城聚内外，<a id="a-H1"></a>闻舍利弗已取灭度，<a id="a-H2"></a>悉赍酥油华香供具，<a id="a-H3"></a>驰走悉集，<a id="a-H4"></a>悲痛恋惜不能自胜，<a id="a-H5"></a>各持华香，<a id="a-H6"></a>而用供养。<a id="a-H7"></a>时天帝释，<a id="a-H8"></a>敕毗首羯摩，<a id="a-H9"></a>合集众宝，<a id="a-HA"></a>庄校高车，<a id="a-HB"></a>安舍利弗，<a id="a-HC"></a>在高车上。<a id="a-HD"></a>诸天龙鬼，<a id="a-HE"></a>国王臣民，<a id="a-HF"></a>侍送号啕，<a id="a-HG"></a>至平博地。<a id="a-HH"></a>时天帝释，<a id="a-HI"></a>敕诸夜叉，<a id="a-HJ"></a>往大海边，<a id="a-HK"></a>取牛头栴檀，<a id="a-HL"></a>夜叉受教，<a id="a-HM"></a>寻取来还，<a id="a-HN"></a>积为大[卄/積]，<a id="a-HO"></a>安身在上，<a id="a-HP"></a>酥油以灌，<a id="a-HQ"></a>放火耶旬，<a id="a-HR"></a>作礼供养，<a id="a-HS"></a>各自还去。</p>
  <p id="aHT">火灭之后，<a id="a-HU"></a>沙弥均提，<a id="a-HV"></a>收师舍利，<a id="a-HW"></a>盛著钵中，<a id="a-HX"></a>摄其三衣，<a id="a-HY"></a>担至佛所，<a id="a-HZ"></a>为佛作礼，<a id="a-Ha"></a>长跪白佛：<a id="a-Hb"></a>我和尚舍利弗，<a id="a-Hc"></a>已般涅槃，<a id="a-Hd"></a>此是舍利，<a id="a-He"></a>此是衣钵。<a id="a-Hf"></a>时贤者阿难，<a id="a-Hg"></a>闻说是语，<a id="a-Hh"></a>悲悼愦闷，<a id="a-Hi"></a>益增感切，<a id="a-Hj"></a>而白佛言：<a id="a-Hk"></a>今此尊者，<a id="a-Hl"></a>法大将军，<a id="a-Hm"></a>已取涅槃，<a id="a-Hn"></a>我何凭怙。<a id="a-Ho"></a>佛告之曰：<a id="a-Hp"></a>此舍利弗，<a id="a-Hq"></a>虽复灭度，<a id="a-Hr"></a>其戒定慧解脱，<a id="a-Hs"></a>解脱知见，<a id="a-Ht"></a>如是法身，<a id="a-Hu"></a>亦不灭也；<a id="a-Hv"></a>又舍利弗，<a id="a-Hw"></a>不但今日，<a id="a-Hx"></a>不忍见我取般涅槃，<a id="a-Hy"></a>而先灭度，<a id="a-Hz"></a>过去世时，<a id="a-I0"></a>亦不堪忍见于我死，<a id="a-I1"></a>而先我前死。<a id="a-I2"></a>贤者阿难，<a id="a-I3"></a>合掌白佛：<a id="a-I4"></a>不审世尊，<a id="a-I5"></a>往昔先前取死，<a id="a-I6"></a>其事云何，<a id="a-I7"></a>愿为解说。</p>
  <p id="aI8">佛告阿难：<a id="a-I9"></a>过去久远，<a id="a-IA"></a>无量无数不可思议阿僧祇劫，<a id="a-IB"></a>此阎浮提，<a id="a-IC"></a>有一国王，<a id="a-ID"></a>名旃陀婆罗脾(此言月光)，<a id="a-IE"></a>统阎浮提八万四千国，<a id="a-IF"></a>六万山川，<a id="a-IG"></a>八十亿聚落。<a id="a-IH"></a>王有二万夫人婇女，<a id="a-II"></a>其第一夫人，<a id="a-IJ"></a>名须摩檀(此言华施)；<a id="a-IK"></a>一万大臣，<a id="a-IL"></a>其第一者，<a id="a-IM"></a>名摩旃陀(此言大月)；<a id="a-IN"></a>王有五百太子，<a id="a-IO"></a>其最大太子，<a id="a-IP"></a>名曰尸罗跋陀(此言戒贤)。<a id="a-IQ"></a>王所住城，<a id="a-IR"></a>名跋陀耆婆(此言贤寿)，<a id="a-IS"></a>其城纵广，<a id="a-IT"></a>四百由旬，<a id="a-IU"></a>金银琉璃玻瓈所成，<a id="a-IV"></a>四边凡有百二十门，<a id="a-IW"></a>街陌里巷，<a id="a-IX"></a>齐整相当。<a id="a-IY"></a>又其国中，<a id="a-IZ"></a>有四行树，<a id="a-Ia"></a>亦金银琉璃玻瓈所成，<a id="a-Ib"></a>或金枝银叶，<a id="a-Ic"></a>或银枝金叶，<a id="a-Id"></a>或琉璃枝玻瓈叶，<a id="a-Ie"></a>或玻瓈枝琉璃叶。<a id="a-If"></a>有诸宝池，<a id="a-Ig"></a>亦金银琉璃玻瓈所成，<a id="a-Ih"></a>其池底沙，<a id="a-Ii"></a>亦是四宝。<a id="a-Ij"></a>其王内宫，<a id="a-Ik"></a>周四十里，<a id="a-Il"></a>纯以金银琉璃玻瓈。<a id="a-Im"></a>国中丰润，<a id="a-In"></a>人民快乐，<a id="a-Io"></a>珍奇异妙，<a id="a-Ip"></a>不可称数。</p>
  <p id="aIq">尔时其王，<a id="a-Ir"></a>坐于正殿，<a id="a-Is"></a>忽生此念：<a id="a-It"></a>夫人处世，<a id="a-Iu"></a>尊荣豪贵，<a id="a-Iv"></a>天下敬瞻，<a id="a-Iw"></a>发言无违，<a id="a-Ix"></a>珍妙五欲，<a id="a-Iy"></a>应意而至，<a id="a-Iz"></a>斯之果报，<a id="a-J0"></a>皆由积德修福所致，<a id="a-J1"></a>譬如农夫由春广种秋夏丰收，<a id="a-J2"></a>春时复到，<a id="a-J3"></a>若不勤种，<a id="a-J4"></a>秋夏何望，<a id="a-J5"></a>吾今如是由先修福，<a id="a-J6"></a>今获妙果，<a id="a-J7"></a>今复不种后亦无望。<a id="a-J8"></a>作是念已，<a id="a-J9"></a>告诸群臣，<a id="a-JA"></a>今我欲出珍妙宝藏置诸城门，<a id="a-JB"></a>及著市中，<a id="a-JC"></a>设大檀施，<a id="a-JD"></a>随其众生一切所须，<a id="a-JE"></a>尽给与之。<a id="a-JF"></a>并复告下八万四千诸小国土，<a id="a-JG"></a>悉令开藏给施一切。<a id="a-JH"></a>众臣曰善，<a id="a-JI"></a>敬如王教。<a id="a-JJ"></a>即竖金幢，<a id="a-JK"></a>击于金鼓，<a id="a-JL"></a>广布宣令，<a id="a-JM"></a>誊王慈诏，<a id="a-JN"></a>远近内外，<a id="a-JO"></a>咸令闻知。<a id="a-JP"></a>于时国内，<a id="a-JQ"></a>沙门婆罗门，<a id="a-JR"></a>贫穷孤老，<a id="a-JS"></a>有乏短者，<a id="a-JT"></a>强弱相扶，<a id="a-JU"></a>云趋雨集，<a id="a-JV"></a>须衣与衣，<a id="a-JW"></a>须食与食，<a id="a-JX"></a>金银珍宝随病医药，<a id="a-JY"></a>一切所须，<a id="a-JZ"></a>称意与之。<a id="a-Ja"></a>阎浮提内，<a id="a-Jb"></a>一切臣民，<a id="a-Jc"></a>蒙王恩泽，<a id="a-Jd"></a>快乐无极，<a id="a-Je"></a>歌颂赞叹，<a id="a-Jf"></a>盈于衢路，<a id="a-Jg"></a>善名遐宣，<a id="a-Jh"></a>流布四方，<a id="a-Ji"></a>无不钦仰，<a id="a-Jj"></a>慕王恩化。</p>
  <p id="aJk">于时边表，<a id="a-Jl"></a>有一小国，<a id="a-Jm"></a>其王名曰毗摩斯那，<a id="a-Jn"></a>闻月光王美称高大，<a id="a-Jo"></a>心怀嫉妒，<a id="a-Jp"></a>寝不安席，<a id="a-Jq"></a>即自思惟，<a id="a-Jr"></a>月光不除，<a id="a-Js"></a>我名不出，<a id="a-Jt"></a>当设方便请诸道士，<a id="a-Ju"></a>慕求诸人，<a id="a-Jv"></a>用办斯事。<a id="a-Jw"></a>思惟是已，<a id="a-Jx"></a>即敕请唤国内梵志，<a id="a-Jy"></a>供设肴膳百味饮食，<a id="a-Jz"></a>恭敬奉事，<a id="a-K0"></a>不失其意。<a id="a-K1"></a>经三月已，<a id="a-K2"></a>告诸梵志：<a id="a-K3"></a>我今有忧，<a id="a-K4"></a>缠绵我心，<a id="a-K5"></a>夙夜反侧，<a id="a-K6"></a>何方能释，<a id="a-K7"></a>汝曹道士，<a id="a-K8"></a>是我所奉，<a id="a-K9"></a>当思方便佐我除灭。<a id="a-KA"></a>诸婆罗门，<a id="a-KB"></a>共白王言：<a id="a-KC"></a>王有何忧，<a id="a-KD"></a>当见示语。<a id="a-KE"></a>王即言曰：<a id="a-KF"></a>彼月光王，<a id="a-KG"></a>名德远著，<a id="a-KH"></a>四远承风，<a id="a-KI"></a>我独卑陋，<a id="a-KJ"></a>无此美称情志所愿，<a id="a-KK"></a>欲得除之，<a id="a-KL"></a>作何方便，<a id="a-KM"></a>能办此事。<a id="a-KN"></a>诸婆罗门，<a id="a-KO"></a>闻说是语，<a id="a-KP"></a>各自言曰：<a id="a-KQ"></a>彼月光王，<a id="a-KR"></a>慈恩惠泽，<a id="a-KS"></a>润及一切，<a id="a-KT"></a>悲济穷厄，<a id="a-KU"></a>如民父母，<a id="a-KV"></a>我等何心，<a id="a-KW"></a>从此恶谋，<a id="a-KX"></a>宁自杀身，<a id="a-KY"></a>不能为此。<a id="a-KZ"></a>即各罢散，<a id="a-Ka"></a>不顾供养。</p>
  <p id="aKb">时毗摩斯那，<a id="a-Kc"></a>益增愁愦，<a id="a-Kd"></a>即出广募周遍宣令：<a id="a-Ke"></a>谁能为我，<a id="a-Kf"></a>得月光王头，<a id="a-Kg"></a>共分国半治，<a id="a-Kh"></a>以女妻之。<a id="a-Ki"></a>尔时山胁，<a id="a-Kj"></a>有婆罗门，<a id="a-Kk"></a>名曰劳度差，<a id="a-Kl"></a>闻王宣令来应王募。<a id="a-Km"></a>王甚欢喜，<a id="a-Kn"></a>重语之言：<a id="a-Ko"></a>苟能成办，<a id="a-Kp"></a>不违信誓，<a id="a-Kq"></a>若能去者，<a id="a-Kr"></a>当以何日？<a id="a-Ks"></a>婆罗门曰：<a id="a-Kt"></a>办我行道粮食所须，<a id="a-Ku"></a>却后七日便当发引。<a id="a-Kv"></a>婆罗门作咒自护，<a id="a-Kw"></a>七日已满，<a id="a-Kx"></a>便来辞王。<a id="a-Ky"></a>王供给所须，<a id="a-Kz"></a>进路而去。</p>
  <p id="aL0">时月光王国豫有种种变怪兴现，<a id="a-L1"></a>地处处裂、<a id="a-L2"></a>曳电星落、<a id="a-L3"></a>阴雾昼昏、<a id="a-L4"></a>雷雹霹雳，<a id="a-L5"></a>诸飞鸟辈、<a id="a-L6"></a>于虚空中、<a id="a-L7"></a>悲鸣感切、<a id="a-L8"></a>自拔羽翼，<a id="a-L9"></a>虎豹豺狼、<a id="a-LA"></a>禽兽之属、<a id="a-LB"></a>自投自掷、<a id="a-LC"></a>跳踉鸣叫，<a id="a-LD"></a>八万四千诸小国王，<a id="a-LE"></a>皆梦大王金幢卒折、<a id="a-LF"></a>金鼓卒裂，<a id="a-LG"></a>大月大臣，<a id="a-LH"></a>梦鬼夺王金冠，<a id="a-LI"></a>各怀忧愁，<a id="a-LJ"></a>不能自宁。</p>
  <p id="aLK">时城门神，<a id="a-LL"></a>知婆罗门欲乞王头亦用愦愦，<a id="a-LM"></a>遮不听入。<a id="a-LN"></a>时婆罗门，<a id="a-LO"></a>绕城数匝不能得前。<a id="a-LP"></a>首陀会天知月光王，<a id="a-LQ"></a>以此头施，<a id="a-LR"></a>于檀得满，<a id="a-LS"></a>便于梦中，<a id="a-LT"></a>而语王言：<a id="a-LU"></a>汝誓布施，<a id="a-LV"></a>不逆众心，<a id="a-LW"></a>乞者在门，<a id="a-LX"></a>无由得前，<a id="a-LY"></a>欲为施主事所不然。<a id="a-LZ"></a>王觉愕然，<a id="a-La"></a>即敕大月大臣：<a id="a-Lb"></a>汝往诣门，<a id="a-Lc"></a>敕勿遮入。<a id="a-Ld"></a>大月大臣，<a id="a-Le"></a>往到城门，<a id="a-Lf"></a>时城门神，<a id="a-Lg"></a>即自现形白大月言：<a id="a-Lh"></a>有婆罗门，<a id="a-Li"></a>从他国来，<a id="a-Lj"></a>怀挟恶心，<a id="a-Lk"></a>欲乞王头，<a id="a-Ll"></a>是以不听。<a id="a-Lm"></a>大臣答曰：<a id="a-Ln"></a>若有此事，<a id="a-Lo"></a>是为大灾，<a id="a-Lp"></a>然王有教，<a id="a-Lq"></a>理不得违，<a id="a-Lr"></a>当奈之何。<a id="a-Ls"></a>时城门神，<a id="a-Lt"></a>便休不遮。</p>
  <p id="aLu">大月大臣，<a id="a-Lv"></a>即自思惟，<a id="a-Lw"></a>若此婆罗门，<a id="a-Lx"></a>必乞王头，<a id="a-Ly"></a>当作七宝头，<a id="a-Lz"></a>各五百枚，<a id="a-M0"></a>用贸易之，<a id="a-M1"></a>即敕令作。<a id="a-M2"></a>时婆罗门，<a id="a-M3"></a>往至殿前，<a id="a-M4"></a>高声唱言：<a id="a-M5"></a>我在遐方，<a id="a-M6"></a>闻王功德，<a id="a-M7"></a>一切布施，<a id="a-M8"></a>不逆人意，<a id="a-M9"></a>故涉远来，<a id="a-MA"></a>欲有所得。<a id="a-MB"></a>王闻欢喜，<a id="a-MC"></a>迎为作礼问讯：<a id="a-MD"></a>行道不疲极耶，<a id="a-ME"></a>随汝所愿，<a id="a-MF"></a>国城妻子，<a id="a-MG"></a>珍宝车乘，<a id="a-MH"></a>辇舆象马，<a id="a-MI"></a>七宝奴婢仆使，<a id="a-MJ"></a>所有欲得皆当与之。<a id="a-MK"></a>婆罗门言：<a id="a-ML"></a>一切外物，<a id="a-MM"></a>虽用布施，<a id="a-MN"></a>福德之报，<a id="a-MO"></a>未为弘广，<a id="a-MP"></a>内身布施，<a id="a-MQ"></a>其福乃妙，<a id="a-MR"></a>我故远来，<a id="a-MS"></a>欲得王头，<a id="a-MT"></a>若不辜逆，<a id="a-MU"></a>当见施与。<a id="a-MV"></a>王闻是语，<a id="a-MW"></a>踊跃无量。<a id="a-MX"></a>婆罗门言：<a id="a-MY"></a>若施我头，<a id="a-MZ"></a>何时当与？<a id="a-Ma"></a>王言：<a id="a-Mb"></a>却后七日，<a id="a-Mc"></a>当与汝头。<a id="a-Md"></a>尔时大月大臣，<a id="a-Me"></a>担七宝头，<a id="a-Mf"></a>来用晓谢，<a id="a-Mg"></a>腹拍其前，<a id="a-Mh"></a>语婆罗门言：<a id="a-Mi"></a>此王头者，<a id="a-Mj"></a>骨肉血合，<a id="a-Mk"></a>不净之物，<a id="a-Ml"></a>何用索此，<a id="a-Mm"></a>今持尔所七宝之头，<a id="a-Mn"></a>以用贸易，<a id="a-Mo"></a>汝可取之，<a id="a-Mp"></a>转易足得终身之富。<a id="a-Mq"></a>婆罗门言：<a id="a-Mr"></a>我不用此，<a id="a-Ms"></a>欲得王头，<a id="a-Mt"></a>合我所志。<a id="a-Mu"></a>时大月大臣，<a id="a-Mv"></a>种种谏晓，<a id="a-Mw"></a>永不回转，<a id="a-Mx"></a>即时愤感，<a id="a-My"></a>心裂七分，<a id="a-Mz"></a>死于王前。</p>
  <p id="aN0">于时其王，<a id="a-N1"></a>敕语臣下，<a id="a-N2"></a>乘八千里象，<a id="a-N3"></a>遍告诸国言：<a id="a-N4"></a>月光王却后七日，<a id="a-N5"></a>当持其头施婆罗门，<a id="a-N6"></a>若欲来者，<a id="a-N7"></a>速时驰诣。<a id="a-N8"></a>尔时八万四千诸王，<a id="a-N9"></a>络绎而至，<a id="a-NA"></a>咸见大王，<a id="a-NB"></a>腹拍王前：<a id="a-NC"></a>阎浮提人，<a id="a-ND"></a>赖王恩泽，<a id="a-NE"></a>各得丰乐，<a id="a-NF"></a>欢娱无患，<a id="a-NG"></a>云何一旦为一人故，<a id="a-NH"></a>永舍众庶，<a id="a-NI"></a>更不矜怜，<a id="a-NJ"></a>唯愿垂愍，<a id="a-NK"></a>莫以头施。<a id="a-NL"></a>一万大臣，<a id="a-NM"></a>皆身投地，<a id="a-NN"></a>腹拍王前：<a id="a-NO"></a>唯见哀愍矜恤我等，<a id="a-NP"></a>莫以头施永见弃捐。<a id="a-NQ"></a>二万夫人，<a id="a-NR"></a>亦身投地，<a id="a-NS"></a>仰白王言：<a id="a-NT"></a>莫见忘舍，<a id="a-NU"></a>唯垂荫覆，<a id="a-NV"></a>若以头施，<a id="a-NW"></a>我等何怙。<a id="a-NX"></a>五百太子，<a id="a-NY"></a>啼哭王前：<a id="a-NZ"></a>我等孤幼，<a id="a-Na"></a>当何所归，<a id="a-Nb"></a>愿见愍念，<a id="a-Nc"></a>莫以头施，<a id="a-Nd"></a>长养我等，<a id="a-Ne"></a>得及人伦。</p>
  <p id="aNf">于是大王，<a id="a-Ng"></a>告诸臣民、<a id="a-Nh"></a>夫人太子：<a id="a-Ni"></a>计我从本，<a id="a-Nj"></a>受身以来，<a id="a-Nk"></a>涉历生死，<a id="a-Nl"></a>由来长久；<a id="a-Nm"></a>若在地狱，<a id="a-Nn"></a>一日之中，<a id="a-No"></a>生而辄死，<a id="a-Np"></a>弃身无数，<a id="a-Nq"></a>经历灰河、<a id="a-Nr"></a>铁床、<a id="a-Ns"></a>沸屎、<a id="a-Nt"></a>火车、<a id="a-Nu"></a>炭坑、<a id="a-Nv"></a>及余地狱，<a id="a-Nw"></a>如是等身，<a id="a-Nx"></a>烧刺煮炙，<a id="a-Ny"></a>弃而复弃，<a id="a-Nz"></a>永无福报；<a id="a-O0"></a>若在畜生，<a id="a-O1"></a>更相食啖，<a id="a-O2"></a>或人所杀，<a id="a-O3"></a>身供众口，<a id="a-O4"></a>破坏消烂，<a id="a-O5"></a>亦复无数，<a id="a-O6"></a>空弃此身，<a id="a-O7"></a>亦无福报；<a id="a-O8"></a>或堕饿鬼，<a id="a-O9"></a>火从身出，<a id="a-OA"></a>或有飞轮，<a id="a-OB"></a>来截其头，<a id="a-OC"></a>断而复生，<a id="a-OD"></a>如是无数，<a id="a-OE"></a>如是杀身，<a id="a-OF"></a>亦无福报；<a id="a-OG"></a>若生人间，<a id="a-OH"></a>诤于财色，<a id="a-OI"></a>瞋目怒盛，<a id="a-OJ"></a>共相杀害，<a id="a-OK"></a>或兴军对阵，<a id="a-OL"></a>更相斫截，<a id="a-OM"></a>如是杀身，<a id="a-ON"></a>亦复无数，<a id="a-OO"></a>为贪恚痴，<a id="a-OP"></a>恒杀多身，<a id="a-OQ"></a>未曾为福而舍此命；<a id="a-OR"></a>今我此身，<a id="a-OS"></a>种种不净，<a id="a-OT"></a>会当捐舍，<a id="a-OU"></a>不能得久，<a id="a-OV"></a>舍此危脆秽恶之头，<a id="a-OW"></a>用贸大利，<a id="a-OX"></a>何得不与？<a id="a-OY"></a>我持此头，<a id="a-OZ"></a>施婆罗门，<a id="a-Oa"></a>持是功德，<a id="a-Ob"></a>誓求佛道，<a id="a-Oc"></a>若成佛道、<a id="a-Od"></a>功德具足，<a id="a-Oe"></a>当以方便度汝等苦。<a id="a-Of"></a>今我施心，<a id="a-Og"></a>垂欲成满，<a id="a-Oh"></a>慎莫遮我无上道意。</p>
  <p id="aOi">一切诸王臣民夫人太子，<a id="a-Oj"></a>闻王语已，<a id="a-Ok"></a>默然无言。<a id="a-Ol"></a>尔时，<a id="a-Om"></a>大王语婆罗门：<a id="a-On"></a>欲取头者，<a id="a-Oo"></a>今正是时。<a id="a-Op"></a>婆罗门言：<a id="a-Oq"></a>今王臣民大众围绕，<a id="a-Or"></a>我独一身，<a id="a-Os"></a>力势单弱，<a id="a-Ot"></a>不堪此中而斫王头，<a id="a-Ou"></a>欲与我者，<a id="a-Ov"></a>当至后园。<a id="a-Ow"></a>尔时，<a id="a-Ox"></a>大王告诸小王太子臣民：<a id="a-Oy"></a>汝等若苟爱敬我者，<a id="a-Oz"></a>慎勿伤害此婆罗门。<a id="a-P0"></a>作此语已，<a id="a-P1"></a>共婆罗门入于后园。</p>
  <p id="aP2">时婆罗门，<a id="a-P3"></a>又语王言：<a id="a-P4"></a>汝身盛壮力士之力，<a id="a-P5"></a>若遭斫痛，<a id="a-P6"></a>傥复还悔，<a id="a-P7"></a>取汝头发，<a id="a-P8"></a>坚系在树，<a id="a-P9"></a>尔乃然后，<a id="a-PA"></a>能斫取耳。<a id="a-PB"></a>时王用语，<a id="a-PC"></a>求一壮树，<a id="a-PD"></a>枝叶郁茂，<a id="a-PE"></a>坚固欲系，<a id="a-PF"></a>向树长跪，<a id="a-PG"></a>以发系树，<a id="a-PH"></a>语婆罗门：<a id="a-PI"></a>汝斫我头，<a id="a-PJ"></a>堕我手中，<a id="a-PK"></a>然后于我手中取去，<a id="a-PL"></a>今我以头施汝，<a id="a-PM"></a>持是功德，<a id="a-PN"></a>不求魔梵及天帝释转轮圣王三界之乐，<a id="a-PO"></a>用求无上正真之道，<a id="a-PP"></a>誓济群生，<a id="a-PQ"></a>至涅槃乐。</p>
  <p id="aPR">时婆罗门，<a id="a-PS"></a>举手欲斫。<a id="a-PT"></a>树神见此，<a id="a-PU"></a>甚大懊恼：<a id="a-PV"></a>如此之人，<a id="a-PW"></a>云何欲杀。<a id="a-PX"></a>即以手搏婆罗门耳，<a id="a-PY"></a>其项反向，<a id="a-PZ"></a>手脚缭戾，<a id="a-Pa"></a>失刀在地，<a id="a-Pb"></a>不能动摇。<a id="a-Pc"></a>尔时，<a id="a-Pd"></a>大王仰语树神：<a id="a-Pe"></a>我过去已来，<a id="a-Pf"></a>于此树下，<a id="a-Pg"></a>曾以九百九十九头，<a id="a-Ph"></a>以用布施，<a id="a-Pi"></a>今施此头，<a id="a-Pj"></a>便当满千，<a id="a-Pk"></a>舍此头已，<a id="a-Pl"></a>檀便满具，<a id="a-Pm"></a>汝莫遮我无上道心。<a id="a-Pn"></a>尔时树神，<a id="a-Po"></a>闻王是语，<a id="a-Pp"></a>还使婆罗门平复如故。<a id="a-Pq"></a>时婆罗门，<a id="a-Pr"></a>便从地起，<a id="a-Ps"></a>还更取刀，<a id="a-Pt"></a>便斫王头，<a id="a-Pu"></a>头堕手中。</p>
  <p id="aPv">尔时天地，<a id="a-Pw"></a>六反震动，<a id="a-Px"></a>诸天宫殿，<a id="a-Py"></a>摇动不安，<a id="a-Pz"></a>各怀恐怖，<a id="a-Q0"></a>怪其所以，<a id="a-Q1"></a>寻见菩萨，<a id="a-Q2"></a>为一切故，<a id="a-Q3"></a>舍头布施，<a id="a-Q4"></a>皆悉来下，<a id="a-Q5"></a>感其奇特，<a id="a-Q6"></a>悲泪如雨，<a id="a-Q7"></a>因共赞言：<a id="a-Q8"></a>月光大王，<a id="a-Q9"></a>以头布施，<a id="a-QA"></a>于檀波罗蜜，<a id="a-QB"></a>今已得满。<a id="a-QC"></a>是时音声，<a id="a-QD"></a>普遍天下。</p>
  <p id="aQE">彼毗摩羡王，<a id="a-QF"></a>闻此语已，<a id="a-QG"></a>喜踊惊愕，<a id="a-QH"></a>心擗裂死。<a id="a-QI"></a>时婆罗门，<a id="a-QJ"></a>担王头去。<a id="a-QK"></a>诸王臣民夫人太子，<a id="a-QL"></a>已见王头自投于地，<a id="a-QM"></a>同声悲叫，<a id="a-QN"></a>绝而复苏，<a id="a-QO"></a>或有感结吐血死者，<a id="a-QP"></a>或有愕住无所识者，<a id="a-QQ"></a>或自剪拔其头发者，<a id="a-QR"></a>或复爴裂其衣裳者，<a id="a-QS"></a>或有两手爴坏面者，<a id="a-QT"></a>啼哭纵横，<a id="a-QU"></a>宛转于地。<a id="a-QV"></a>时婆罗门，<a id="a-QW"></a>嫌王头臭，<a id="a-QX"></a>即便掷地，<a id="a-QY"></a>脚踏而去。<a id="a-QZ"></a>或复有人，<a id="a-Qa"></a>语婆罗门：<a id="a-Qb"></a>汝之酷毒，<a id="a-Qc"></a>剧甚乃尔，<a id="a-Qd"></a>既不中用，<a id="a-Qe"></a>何乃索之。<a id="a-Qf"></a>于时婆罗门，<a id="a-Qg"></a>进道而去，<a id="a-Qh"></a>人见便责，<a id="a-Qi"></a>无给食者，<a id="a-Qj"></a>饥饿委悴，<a id="a-Qk"></a>困切极理，<a id="a-Ql"></a>道中有人，<a id="a-Qm"></a>因问消息，<a id="a-Qn"></a>知毗摩羡王，<a id="a-Qo"></a>已复命终，<a id="a-Qp"></a>失于所望，<a id="a-Qq"></a>懊恼愦愦，<a id="a-Qr"></a>心裂七分，<a id="a-Qs"></a>吐血而死。<a id="a-Qt"></a>毗摩羡王及劳度差，<a id="a-Qu"></a>命终皆堕阿鼻泥犁。<a id="a-Qv"></a>其余臣民，<a id="a-Qw"></a>思念王恩，<a id="a-Qx"></a>感结死者，<a id="a-Qy"></a>皆得生天。</p>
  <p id="aQz">如是阿难，<a id="a-R0"></a>欲知尔时月光王者，<a id="a-R1"></a>今我身是；<a id="a-R2"></a>毗摩羡王，<a id="a-R3"></a>今波旬是；<a id="a-R4"></a>时劳度差婆罗门者，<a id="a-R5"></a>今调达是；<a id="a-R6"></a>时树神者，<a id="a-R7"></a>今目连是；<a id="a-R8"></a>时大月大臣者，<a id="a-R9"></a>今舍利弗是。<a id="a-RA"></a>当于尔时，<a id="a-RB"></a>不忍见我死，<a id="a-RC"></a>而先我前死，<a id="a-RD"></a>乃至今日，<a id="a-RE"></a>不忍见我入于涅槃，<a id="a-RF"></a>而先灭度。</p>
  <p id="aRG">佛说是已，<a id="a-RH"></a>贤者阿难，<a id="a-RI"></a>及诸弟子，<a id="a-RJ"></a>闻佛所说，<a id="a-RK"></a>悲喜交怀，<a id="a-RL"></a>异口同音，<a id="a-RM"></a>咸共嗟叹，<a id="a-RN"></a>如来功德奇特之行，<a id="a-RO"></a>咸皆专修，<a id="a-RP"></a>有得四果者，<a id="a-RQ"></a>有发无上正真道意者，<a id="a-RR"></a>皆大欢喜，<a id="a-RS"></a>敬戴奉行</p>
 </body>
</html>