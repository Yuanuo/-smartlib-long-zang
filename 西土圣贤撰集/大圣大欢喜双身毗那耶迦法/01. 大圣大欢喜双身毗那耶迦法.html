<!doctype html>
<html id="z3IBWLz1Gx" data-ver="73">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="西土圣贤撰集">
  <meta period="唐">
 </head>
 <body>
  <h1 id="a1">大圣大欢喜双身毗那耶迦法</h1>
  <p id="a2">(出陀罗尼集经第十一诸天下卷)</p>
  <p id="a3">身咒。</p>
  <p id="a4">曩谟尾那翼迦(二合)泻贺悉底(二合)母佉泻怛儞野(二合)佗唵娜(去声下同)翼迦(二合)娜翼迦(二合)尾娜翼迦(二合)尾娜翼迦(二合)怛啰(二合)簸哩(二合)怛啰(二合)翼迦(二合)饷(引)佉贺悉底(二合)饷(引)佉迦只多扇(上)底迦啰(二合)娑嚩(二合引)贺(引)</p>
  <p id="a5">心咒。</p>
  <p id="a6">唵儗(上)哩虐。</p>
  <p id="a7">心中心咒。</p>
  <p id="a8">唵虐虐吽娑嚩(二合引)贺。</p>
  <p id="a9">若欲作此天法。<a id="a-A"></a>先须画像。<a id="a-B"></a>或用白镴铜木等及花木。<a id="a-C"></a>若铸若刻并得。<a id="a-D"></a>其像形。<a id="a-E"></a>夫妇二身令相抱立。<a id="a-F"></a>各长五寸。<a id="a-G"></a>或七寸皆得。<a id="a-H"></a>并作象头人身。<a id="a-I"></a>造像不得违价。<a id="a-J"></a>其像成已。<a id="a-K"></a>当以白月一日。<a id="a-L"></a>于净室内。<a id="a-M"></a>用净牛粪摩作圆坛。<a id="a-N"></a>随意大小。<a id="a-O"></a>当取一升清细麻油。<a id="a-P"></a>以净铜器盛之。<a id="a-Q"></a>用上咒文咒油一百八遍。<a id="a-R"></a>即暖其油。<a id="a-S"></a>然后将像放着油中。<a id="a-T"></a>安置坛内。<a id="a-U"></a>用净铜匙铜杓等率油。<a id="a-V"></a>灌其二像顶身一百八遍。<a id="a-W"></a>一日之中七遍灌之。<a id="a-X"></a>平晓四遍日午三遍共成七遍。<a id="a-Y"></a>已后每日更咒旧油以灌其像。<a id="a-Z"></a>如是作法乃至七日。<a id="a-a"></a>随心所愿即得称意。<a id="a-b"></a>正灌油之时数数发愿。<a id="a-c"></a>复用酥蜜和麨作团。<a id="a-d"></a>及萝卜根并一盏酒。<a id="a-e"></a>及欢喜团时新花果等。<a id="a-f"></a>如是日别取新者供养。<a id="a-g"></a>一切善事随意成就。<a id="a-h"></a>一切灾祸悉皆销灭。<a id="a-i"></a>其所献食必须自食始得气力。</p>
  <p id="aj">请召印。<a id="a-k"></a>以二小指二无名指。<a id="a-l"></a>相钩向内。<a id="a-m"></a>即以二中指竖相叉。<a id="a-n"></a>又以二头指。<a id="a-o"></a>各竖附中指。<a id="a-p"></a>以二大指亦竖。<a id="a-q"></a>附近头指侧。<a id="a-r"></a>大指来去。</p>
  <p id="as">咒曰。</p>
  <p id="at">唵簸迦啰(二合)主拏祢(去)嚩哆野(二合)</p>
  <p id="au">诵七遍。</p>
  <p id="av">赞叹咒。</p>
  <p id="aw">唵誐娜簸(波上下同)底扇(上声呼)底娑嚩(二合引)悉底摩贺誐娜簸底娑嚩(二合引)贺(引)</p>
  <p id="ax">送咒。</p>
  <p id="ay">唵簸迦啰(二合)主拏祢(去)嚩哆野(二合)娑嚩(二合引)贺(引)</p>
  <p id="az">诵七遍。</p>
  <p id="a10">咒水护身咒。</p>
  <p id="a11">唵吉里吉里跋折啰(二合引)吽泮吒(半音)</p>
  <p id="a12">若欲作法时。<a id="a-13"></a>先以上咒咒水七遍。<a id="a-14"></a>用洗口。<a id="a-15"></a>并更取水咒七遍。<a id="a-16"></a>用杨柳散洒身上即为护身。<a id="a-17"></a>然后入持诵室中作法之所。</p>
  <p id="a18">洗浴咒。</p>
  <p id="a19">唵阿拏婆折唎(二合)婆跛隶拏诃。</p>
  <p id="a1A">以上咒咒水七遍当用洗浴。</p>
 </body>
</html>