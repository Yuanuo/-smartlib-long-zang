<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/西土圣贤撰集"/>
  <title>调和毗那耶迦法。</title>
</head>
<body>
  <h1 class="head">调和毗那耶迦法。</h1>
  <p>请一切天作帝殊罗施印。以二小指无名指。相叉于掌内。竖二中指指头相捻。以二头指各加中指背第一节下半分。大指。</p>
  <p>来去咒曰。</p>
  <p>唵(一)铄都噜(二)波罗摩驮儞曳(三)莎诃。</p>
  <p>诵七遍。但是诵咒人梦中惊怖。见诸畜生恶境界等。当知是毗那耶迦王瞋。梦中觉已即惭愧乞莫瞋。明日自有饮食劳谢。以水摩地作二肘水圆坛。如盘大亦得。即取蒸饼五颗萝卜根三颗火烧熟。有花著花并烧白胶薰陆等香安于坛中。咒人坛西面向东坐。诵大自在天咒一百八遍已。口云惭愧好去。如是语已。坛中杂物盘盛。出门向西弃却。西北亦得。口云萨婆药叉啰阇阿蔼舍诃娑钵阇伽车。作是语已弃却即归。</p>
  <p>大自在天咒曰。</p>
  <p>唵(一)毗跢啰萨尼(二)波啰末唎达尼(三)瞋达尼瞋达尼(四)频达尼频达尼(五)莎诃。</p>
  <p>诵咒一百八遍。即心欢喜非但梦中。但觉有魔事即作前法定好。</p>
</body></html>