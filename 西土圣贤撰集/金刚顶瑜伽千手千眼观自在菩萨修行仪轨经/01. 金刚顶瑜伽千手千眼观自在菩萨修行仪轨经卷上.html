<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/西土圣贤撰集"/>
  <title>金刚顶瑜伽千手千眼观自在菩萨修行仪轨经</title>
</head>
<body>
  <h1 class="head">金刚顶瑜伽千手千眼观自在菩萨修行仪轨经</h1>
  <p>我依瑜伽金刚顶经。说莲华部千手千眼观自在菩萨身口意金刚秘密修行法。行者应从瑜伽阿阇梨处。求受菩提心律仪戒入大曼荼罗。受灌顶。位胜解行地。舍身命财。勇猛精进。怀悲愍心。不厌生死。决定求证普贤菩萨身。历侍诸佛。乐修胜义般若波罗蜜。具慈悲喜舍。饶益有情。或于山间胜地闲净之处。或于清净伽蓝及舍利塔前。修治精室涂拭坛场。周匝悬幡上施天盖。于坛西面安千手千眼观自在菩萨像。持诵者于坛东对像。敷茅荐为座。或坐被脚小床。坛上分布曼荼罗。列诸圣位。置二阏伽满盛香水。安四宝瓶于坛四角。每日取种种时花散于坛上。烧香涂香灯明饮食及诸果子。加持分布四边供养。每入道场虔诚作礼。发露忏悔随喜劝请回向发愿。即运心观想。遍满虚空一切如来。具诸相好皆入法界定。又观自身住佛海会中。即结警觉一切如来印。二手各作金刚拳。檀慧相钩。直舒进力二度。侧相拄。真言以印三举。真言曰。</p>
  <p>唵嚩日噜(二合引)底瑟姹(二合)</p>
  <p>由结此印诵警觉真言。一切如来皆从定出。瑜伽者应作是思惟启告诸佛。我身少慧少福没于苦海。仗托诸佛威神之力。唯愿不舍大悲本愿。慈悲矜愍观察护念。拔济于我。彼一切如来各以神力加持护念。修瑜伽者获无量福身心自在。</p>
  <p>次应礼四方如来请求加护。先礼东方阿閦如来等一切如来。瑜伽者即以全身委地。二手金刚合掌长舒顶上。以心著地至诚敬礼。真言曰。</p>
  <p>唵萨嚩怛他(去引)孽多(一)布(引)儒(镞固反引)跛娑他(二合引)曩(引)夜(引)多么(二合引)南(二)[宁*页]哩野(二合引)多夜(引)铭(三)萨嚩怛他(去引)孽多(四)嚩日啰(二合)萨怛嚩(二合)地瑟姹(二合)娑嚩(二合)[牟*含](引五)吽。</p>
  <p>由结舍身印及诵真言。奉献供养礼敬故。瑜伽者由作此礼。乃至成佛常得金刚萨埵加持。令菩提心圆满。</p>
  <p>次礼南方宝生如来等一切如来。如前展身委地。金刚合掌下当心。以额著地至诚礼敬。真言曰。</p>
  <p>唵萨嚩怛他(去引)孽多(一)布(引)惹(慈攞反引)鼻晒(引)迦(引)夜(引)多么(二合引)南(二)[宁*页]哩野(二合引)多(上)夜(引)铭(三)萨嚩怛他(去引)蘖多(四)嚩日啰(二合)啰怛曩(二合)鼻诜(去)左娑嚩(二合)[牟*含](引五)怛[口*洛](二合)</p>
  <p>由结舍身印及诵真言。奉献供养礼敬故。乃至成佛地地中。常得虚空藏菩萨受与灌顶福德圆满具诸相好。当为三界法王。</p>
  <p>次礼西方无量寿如来等一切如来。如前展身。金刚合掌置于顶上。以口著地至诚敬礼。真言曰。</p>
  <p>唵萨嚩怛他(去引)蘖多(一)布(引)惹(慈攞反)钵啰(二合)[革*(卄/(ㄇ@人)/戊)]怛曩(引)夜(引)多么(二合引)南(二)[宁*页]哩野(二合引)多(上)夜(引)铭(三)萨嚩怛他(去引)蘖多(四)嚩日啰(二合)达磨钵啰(合)[革*(卄/(ㄇ@人)/戊)]怛野娑嚩(二合)[牟*含](五引)纥唎(二合)</p>
  <p>由结舍身印及诵真言。奉献供养礼敬故。乃至成佛常得观自在菩萨加持。智慧圆满转妙法轮。</p>
  <p>次礼北方不空成就如来等一切如来。展身如前。金刚合掌置于当心。以顶著地至诚敬礼。真言曰。</p>
  <p>唵萨嚩怛他(去引)蘖多(一)布(引)惹(慈攞反引)羯么抳阿(去引)多么(二合引)南(二)[宁*页]哩野(二合)多(上)夜(引)铭(三)萨嚩怛他(去引)蘖多(四)嚩日啰(二合)羯么矩噜娑嚩(二合)[牟*含](引五)恶。</p>
  <p>由结舍身印及诵真言。奉献供养礼敬故。乃至成佛常得金刚业菩萨加持。于一切佛世界。成就广大供养业。</p>
  <p>然后结跏趺坐端身正念。不动支节闭目寂静。入四无量心观。即结定印。</p>
  <p>初入慈无量心定。以殷净心。遍缘六道四生一切有情。皆具如来藏。备三种身口意金刚。以我修三密功德力故。愿一切有情等同普贤菩萨。如是观已即诵大慈三摩地　真言曰。</p>
  <p>唵摩贺(引)昧(引)怛啰夜(三合引)娑颇(二合)啰。</p>
  <p>次应入悲无量心三摩地智。以悲愍心。遍缘六道四生一切有情。沉溺生死苦海不悟自心。妄生分别起种种烦恼随烦恼。是故不达真如平等如虚空。超恒沙功德。以我修三密加持力故。愿一切有情等同虚空藏菩萨。如是观已即诵大悲三摩地　真言曰。</p>
  <p>唵摩贺(引)迦噜拏(上)夜(引)娑颇(二合)啰。</p>
  <p>次应入喜无量心三摩地智。以清净心。遍缘六道四生一切有情。本来清净犹如莲华。不染客尘自性清净。以我修三密功德力故。愿一切有情等同观自在菩萨。如是观已即诵大喜三摩地　真言曰。</p>
  <p>唵秫(诗律反)驮钵啰(二合)谟(引)娜娑颇(二合)啰。</p>
  <p>次应入舍无量心三摩地智。以平等心遍缘六道四生一切有情。皆离我我所离蕴界。及离能取所取于法平等。心本不生性相空故。以我修三密功德力故。愿一切有情等同虚空库菩萨。如是观已即诵大舍三摩地　真言曰。</p>
  <p>唵摩护(引)闭乞洒(二合引)娑颇(二合)啰。</p>
  <p>瑜伽者由修习四无量心定。诵四无量心真言。于未来所有人天种种魔业障难。悉皆除灭。身中顿集无量福聚。心得调柔堪任自在。</p>
  <p>次结金刚合掌印。二手十度右押左。互相交即成　真言曰。</p>
  <p>唵嚩日啰(二合引)惹(慈攞反)里。</p>
  <p>由结金刚合掌印。速得满足十波罗蜜。得十自在。</p>
  <p>次结金刚缚印。即以前印十度外相叉。作拳即成　真言曰。</p>
  <p>唵嚩日啰(二合)满驮。</p>
  <p>由结金刚缚印。瑜伽者速得十地满足。</p>
  <p>次结摧十种障金刚缚印。如前金刚缚。以印三度掣拍心上。即成　真言曰。</p>
  <p>唵嚩日啰(二合)满驮怛啰(二合)吒。</p>
  <p>由结此印。能摧灭心中十种惑障。则显现发挥身口意金刚。</p>
  <p>次结金刚遍入印。如前金刚缚印。禅智屈入掌。各捻戒方。置于心上　真言曰。</p>
  <p>唵嚩日啰(二合引)吠(微闭反)舍恶。</p>
  <p>由结此印。瑜伽者身中三密金刚皆得顺伏。加持不散。</p>
  <p>次结金刚拳三昧耶印。如前金刚遍入印。进力屈拄禅智背。即成　真言曰。</p>
  <p>唵嚩日啰(二合)母瑟置(二合)鑁。</p>
  <p>由结金刚拳三昧耶印。身口意金刚合为一体。修瑜伽者速得一切成就。</p>
  <p>次结三昧耶印。如前金刚缚。直竖忍愿相合即成。诵真言三遍　真言曰。</p>
  <p>唵三(去)么野娑怛鑁(三合)</p>
  <p>即观自身等同金刚萨埵。处在月轮。又观金刚萨埵在身前。如镜中像。与身相对等无有异。由结此印诵真言观念相应故。即得于一切印为主宰。</p>
  <p>次结大三昧耶真实印。二手金刚缚。忍愿屈入掌面相合。檀慧禅智。直竖相合以忍愿头。频触心上　真言曰。</p>
  <p>唵三(去)么野斛(引)素啰多娑怛鑁(三合)</p>
  <p>由结此印警觉瑜伽者身中金刚萨埵。以威神加持行者。速得成就普贤菩萨身。</p>
  <p>次结三世胜菩萨印。二手各作金刚拳。右手加左手上。檀慧反相钩。直竖进力。安印当心。诵真言三遍　真言曰。</p>
  <p>唵逊婆(去一)[宁*页]逊婆(去引)吽(短声后同二)疙啰(二合)衅拏(二合)疙啰(二合)衅拏(二合)吽(三)疙啰(二合)衅拏(二合)跛野吽(四)阿(上引)曩野斛(引)婆(去)誐鑁嚩日啰(二合)吽(并短声)发吒。</p>
  <p>即入金刚忿怒威光炽盛三世胜三摩地。此菩萨有四面。皆忿怒。八臂各执器仗。左足踏乌摩。如丁字势立。遍身火焰炯燃如劫灾火。此即三世胜圣者三摩地观也。修行者应住菩提心。深起悲愍。灭除内外人天等障。即以印左转三匝辟除障者。便右转三匝随意大小结为方隅界。即印心额喉顶。各诵一遍顶上散印。</p>
  <p>由结此印诵真言。住此忿怒三摩地。身心所有烦恼业障。以金刚猛利。慧火焚烧悉尽。</p>
  <p>次结莲华三昧耶印。如前金刚缚。檀慧禅智竖相合。置于口上诵真言曰。</p>
  <p>唵嚩日啰(二合)跛娜么(二合)三(去)么野娑怛鑁(三合)</p>
  <p>瑜伽者作是思惟。我今此身等同观自在菩萨。想左手当心执莲华。右手作开敷华势。住圆满月轮中了了分明。由结此印诵真言加持故。一切三摩地一切方便般若波罗蜜。速得成就。</p>
  <p>次结三摩地印。如前金刚缚。仰安跏趺上。进力屈中节竖拄背。禅智横相拄于进力上。即诵真言曰。</p>
  <p>唵三(去)么地跛娜铭(二合)纥哩(入引二合)</p>
  <p>瑜伽者端身正坐俨然不动。想自身在一切如来海会。观一一佛身微细由如胡麻。相好具足了了分明。即入观自在菩萨观智。作是思惟。一切法本来清净我亦清净。于世间贪爱清净故。则嗔恚清净。于世间尘垢清净故。则一切罪清净。于世间一切法清净故。则一切有情清净。于世间般若波罗蜜多清净故。则萨婆若清净。</p>
  <p>瑜伽者作是观已。身心豁然清净。即诵通达心真言曰。</p>
  <p>唵唧多(上)钵啰(二合)底(丁以反)吠(微闭反引)邓迦噜(引)弭。</p>
  <p>瑜伽者诵无限数。当证二无我。显现如来藏。证圆满菩提心。即诵菩提心真言曰。</p>
  <p>唵冒(引)地唧多(上)母多跛(二合)娜夜(引)弭。</p>
  <p>即闭目澄心。观自身中正当胸间。有圆满清净洁白满月。一心专注更不易缘。于圆明上想有八叶莲华。于莲华胎中观纥哩(二合)字。如红颇梨色。即诵加持莲华真言曰。</p>
  <p>唵底瑟姹(二合)跛娜么(二合)</p>
  <p>想其莲华渐舒渐大。乃至遍满小千世界及中千世界大千世界。其华具大光明。照曜六道众生灭除一切苦恼。彼等获得安乐悦喜。即诵引莲华真言曰。</p>
  <p>唵娑颇(二合)啰跛娜么(二合)</p>
  <p>复想是莲华渐敛渐小。量等己身。即诵敛莲华真言曰。</p>
  <p>唵僧(去)贺啰跛娜么(二合)</p>
  <p>又想空中一切如来。悉皆入此莲华中。合为一体。其莲华变成观自在菩萨。身红玻梨色坐莲华台上。首戴宝冠冠中有化佛。了了分明。以决定心如是观已。即诵自身成本尊瑜伽真言曰。</p>
  <p>唵嚩日啰(二合)达谟(引)含。</p>
  <p>由诵此真言加持故。瑜伽者自身与本尊身。等无有异。</p>
  <p>次结加持印。如前金刚缚。进力合竖屈如莲叶。禅智并竖即成。以印加持四处。所谓心额喉顶。各诵一遍　真言曰。</p>
  <p>唵嚩日啰(二合)达么(引)地瑟姹(二合)娑嚩(二合)[牟*含](引)</p>
  <p>由结此印加持故。修行者威德自在离诸障难。本尊瑜伽速得成就。</p>
  <p>次结佛宝冠灌顶印。如前金刚缚。忍愿直竖。进力相拄如莲叶。安于额上。诵真言三遍。</p>
  <p>真言曰。</p>
  <p>唵怛他(去引)蘖多达么吽(引)</p>
  <p>由结此印及诵真言。则获得无量寿如来宝冠灌顶。</p>
  <p>次结莲华鬘印。二手各作莲华拳。当额如系鬘。相绕三匝。即分顶后。亦绕三匝。两边徐徐下。如垂带势。从檀慧度。次第舒散十度。诵真言曰。</p>
  <p>唵跛娜么(二合)么(上引)黎达么纥哩(二合入引)[牟*含]。</p>
  <p>由结莲华鬘印。当得为莲华部中法王。</p>
  <p>次结金刚甲胄印。二手各作金刚拳。直舒进力。于二度端想唵砧(讁簪反)二字。即诵被甲胄真言曰。</p>
  <p>唵嚩日啰(二合)迦嚩左嚩日哩(二合引)矩噜嚩日啰(二合)嚩日啰(二合)含。</p>
  <p>随诵真言。以进力二度。初于心上相绕三匝。分至背后亦相绕。还却至脐相绕。次绕右膝。还至脐背相绕。次至腰后。却至心前。次绕右肩。次绕左肩。次至喉。复至颈后。至额前。后至脑后。每处皆相绕三匝。如前徐徐两边下。如垂带势。从檀慧度次第散十度。便以二手旋拳如舞。当心三度拍掌。即诵拍掌真言曰。</p>
  <p>唵跛娜么(二合)睹史野(二合)斛(引)</p>
  <p>由结金刚甲胄印乃至成佛。于一切处一切生。常被大慈金刚甲胄庄严身心。求世出世间悉地速疾成就。内外诸障毗那夜迦不能侵娆。由诵真言金刚拍掌故。一切圣众悉皆欢喜。</p>
  <p>次于下方空中想憾(胡感反)字。其字如染玄色。渐舒渐广成大风轮。于风轮上想[牟*含](摸感反)字。白色。渐引渐大与风轮相称。变为水轮。于水轮上想钵啰(二合)字。金色。称其水轮成一金龟。于龟背上想素字。变为妙高山。四宝所成。又想剑(平)字。变成金山。七重围绕。则于妙高山上虚空中。想毗卢遮那佛。遍身毛孔流出香乳雨。澍七山间以成八功德香水乳海。于妙高山顶上。想有八叶大莲华。于莲华上有八大金刚柱。成宝楼阁。于莲华胎中想纥哩(二合)字。从字流出大光明。遍照一切佛世界。所有受苦众生遇光照触皆得解脱。于此大光明中。涌出千手千眼观自在菩萨。具无量相好炽盛威德。十波罗蜜菩萨周匝围绕。八供养菩萨各住本位。于宝楼阁四隅。有白衣。大白。多罗。毗俱胝等四大菩萨。各与无量莲华部众前后围绕。诸天八部以为眷属。如是观想无量圣众及本尊。极须分明勿令忘失次第。</p>
  <p>即结才发意转法轮菩萨印。二手各作金刚拳。进力檀慧相钩结。即诵真言曰。</p>
  <p>唵嚩日啰(二合)斫讫啰(二合)吽[口*弱]吽鑁斛(引)</p>
  <p>即以印置于身前坛上。即成莲华部世调伏大曼荼罗。以印安于心上。即自身成大曼荼罗。以印触本尊像。彼像或画或铜或塑。皆成大曼荼罗。以印置身前空中。即满虚空界成大曼荼罗。修行者设有越法。误失三业破三昧耶戒。由结此印诵真言加持故。能除诸过皆得圆满。</p>
  <p>次结普请警觉一切圣众印。如前金刚缚。直竖忍愿。进力屈如钩即成。瑜伽者应以清雅梵音。诵警觉圣众真言遍。警觉本尊并十波罗蜜菩萨莲华部圣众　真言曰。</p>
  <p>阿(去引)夜(引)呬(馨异反)试伽囕(二合转舌呼)素蘖跢(引)枳娘(二合)吠(微闭反)誐多(入声)一钵罗(二合)拏(上引)弭旦(得安反)帝嚩啰萨怛嚩(二合)尾讫啰(二合)么(入声引二)迦噜(引)呬萨鋑嚩啰娜(引)摩贺(引)么攞(引入声三)阿(上)赞拏迦(引)萨怛嚩(二合)尾秫(诗律反)地迦(引)啰迦(引上四)怛怛[口*(隶-木+匕)](二合)难底(丁以反后同)啰阎底(同上)罗阎(五)尾啰阎尾啰阎(六)阿啰啰讫哩(二合)播(引七)么野娑嚩(二合)贺(引)</p>
  <p>便结善召集佛菩萨印。即分前印。胸前交臂右押左。以忍禅愿智弹指。即想左手拓金刚干稚。右手执独股金刚杵。捶击声彻十方世界。诸佛菩萨一切圣众。闻已皆悉集会于曼荼罗上空中。瑜伽者即住观自在菩萨三摩地。即诵莲华部一百八名赞。普礼一切圣众诵赞叹曰。</p>
  <p>惹(自攞反)野睹没哩(二合鼻声)拏(上引)罗饷佉惹(准上)吒计舍迦罗(引)跛驮囕(一)钵娜么(二合)嚩[口*朗](引)誐拽瑟置(二合)怛啰(二合)野宁(引)怛啰(二合)娑贺娑啰(二合)步簪(自含反二)娑怛多那莫娑讫哩(三合)妒(引)秕尾儞野(二合引)驮啰祢(引)嚩誐喃(三)阿贺么(上)嚩路(引)枳帝(引)湿嚩(二合)啰麌囕娑多(上)单钵啰(二合)拏多(入声四)跛娜么(二合)啰(引)誐[宁*页](宁逸反)么(上)蓝(五)迦(引)么(上)啰(引)誐母答[牟*含](六)路(引)迦曩(引)他曼驮铭(引七)萨嚩秫(诗律反)驮悉地野(三合)左(八)</p>
  <p>次结马头明王钩印。二手金刚嚩。进力屈如钩。向身招之。诵真言三遍　真言曰。</p>
  <p>唵贺野疙哩(二合引)嚩(一)摩贺(引)跛娜莽(二合)矩舍(引二)羯啰洒(二合)野试(引)伽囕(二合三)萨嚩跛娜么(二合)矩攞三(去)么琰(引四)跛娜莽(二合)矩舍驮啰(五)吽(引)[口*弱](六)</p>
  <p>由结此印请召。一切圣众皆来集会。</p>
  <p>次结不空罥索菩萨印。二手莲华合掌。进力禅智金刚缚。右手智度入左手虎口中。即诵真言曰。</p>
  <p>唵阿(上)谟(引)伽(去)跛娜么(二合)播(引)舍(一)矩噜(二合引)驮(引)羯啰洒(二合)野(二)钵啰(二合)吠(微闭反引)舍野(三)么贺跛输(上)跛底(丁以反四)焰么嚩噜拏(上)矩吠(同前音引)啰(五)没啰(二合)憾么(二合)吠(引)洒驮啰(六)跛娜么(二合)矩攞三(去)么琰(引七)吽(引)吽(引八)</p>
  <p>由结此印。一切圣众皆成引入大曼荼罗。</p>
  <p>次结莲华锁菩萨印。二手莲华合掌。进力禅智金刚嚩。各相捻如环。即诵真言曰。</p>
  <p>唵跛娜么(二合)娑怖(二合引)吒满驮(一)萨嚩跛娜么(二合)矩罗(二)三(去)么夜(引)炽(引)伽囕(二合三)吽(引)鑁(四)</p>
  <p>由结此印。一切圣众以大悲本誓。于道场中各依本位。坚住不散。</p>
  <p>次结莲华俱摩罗印。二手莲华合掌。禅智屈入掌。各置檀慧戒方度间。即诵真言曰。</p>
  <p>唵杀穆佉(一)娑曩得矩(二合)么(引)啰(二)吠(准前音引)洒驮啰(三)跛娜么(二合)件吒夜(引)吠(引)舍野(四)萨嚩跛娜么(二合)矩攞三(去)么琰(引五)萨嚩母捺囕(二合引)满驮野(六)萨嚩悉驮喻(引)铭(引)钵啰(二合)泄嗟(七)跛娜么(二合引)吠(引)舍恶恶恶恶(八)</p>
  <p>由结此印诵真言三遍。一切圣众皆大欢喜。</p>
  <p>次献阏伽香水。二手捧阏伽器。当额奉献。诵真言七遍。想浴一切圣众双足。真言曰。</p>
  <p>娜莫三(去)满多母驮(引)南(引一)唵誐誐曩(二)三(去)么(引)穇么娑嚩(二合)贺(引)</p>
  <p>瑜伽者献阏伽时。心中所希望事。即发愿启白圣者。我所求悉地愿速成就。</p>
  <p>次结莲华喜戏菩萨印。二手莲华合掌。禅智并竖微开。安于心上即成。瑜伽者观想自身等同喜戏菩萨。想从心中流出无量喜戏菩萨。供养本尊及一切圣众。</p>
  <p>莲华喜戏真言曰。</p>
  <p>唵跛娜么(二合)逻(引)细啰(引)誐野(一)摩贺(引)祢(引)尾(二)啰(引)誐布(引)惹(自攞反引)三(去)摩野吽(引三)</p>
  <p>由结此印诵真言供养故。不久获得如来地。住法圆现法乐住。证成无上菩提。</p>
  <p>次结莲华鬘菩萨印。即以前印舒臂向前。与自额脐。运想从额流出无量莲华鬘菩萨。供养本尊及一切圣众。</p>
  <p>莲华鬘真言曰。</p>
  <p>唵跛娜么(二合)么(上引)黎(一)鼻诜(去)左(引)鼻晒(引)迦(二)布(引)惹(慈攞反引)三(去)么野吽(引三)</p>
  <p>由结此印诵真言供养故。获得相好具足。当为三界法王。</p>
  <p>次结莲华歌赞菩萨印。即以前印下至当脐。莲华合掌。徐徐渐上至口。以印从口向前下泻。想从口流出无量莲华歌赞菩萨。供养本尊及一切圣众。</p>
  <p>莲华歌赞真言曰。</p>
  <p>唵跛娜么(二合)儗(霓以反引)帝(一)誐(引)娜儗(准前引)多(一)布(引)惹(自攞反)三(去)么曳(引)吽(引三)</p>
  <p>由结此印诵真言供养故。不久当具六十四种梵音四无碍辩。能于无量世界转大法轮。</p>
  <p>次结莲华舞菩萨印。二手各作莲华拳。先于胸右互相旋转如舞。次于胸左亦互相旋转如舞势。次于颊右次于颊左。如前旋转诵真言不间断。末后莲华合掌置于顶上。想从顶流出无量莲华舞菩萨。供养本尊及一切圣众。</p>
  <p>莲华舞真言曰。</p>
  <p>唵跛娜么(二合)[宁*页]嘌(二合)底曳(二合一)萨嚩布(引)惹(准前引二)钵罗(二合)[革*(卄/(ㄇ@人)/戊)]多曩三(去)么曳吽(引三)</p>
  <p>由结此印诵真言供养故。当得三种迅疾意成身。刹那顷于无量世界。作神通游戏。利乐有情广作佛事。</p>
  <p>次结莲华焚香菩萨印。二手莲华合掌。覆二掌向下散。想从印流出妙香云海。遍周法界。普供养一切如来海会。</p>
  <p>莲华焚香真言曰。</p>
  <p>唵跛娜么(二合)度(上引)跛布(引)惹(引)三(去)么曳(一)钵啰(二合)贺攞(二合引)娜野(二)跛娜么(二合)矩罗娜以帝(三)摩贺誐抳计(四)跛娜么(二合)啰底吽(引五)</p>
  <p>由结此印供养故。获得如来无碍金刚解脱智。</p>
  <p>次结莲华华供养菩萨印。二手莲华合掌。向上如散华势。运想从印流出种种天妙华。普供养一切如来海会。</p>
  <p>莲华华供养真言曰。</p>
  <p>唵补涩跛(二合)布(引)惹(引)三(去)么曳(一)跛娜么(二合)嚩(引)悉[宁*页](二)摩贺(引)室哩(二合)曳(三)跛娜么(二合)矩罗钵啰(二合)底贺哩(四)萨嚩(引)啰摊(二合引)娑(去引)驮野吽(引五)</p>
  <p>由结此印供养故。获得百福庄严无边受用身。</p>
  <p>次结莲华灯烛菩萨印。二手莲华合掌。禅智竖相。运想从印流出无量摩尼灯光。普照一切佛刹。</p>
  <p>莲华灯烛真言曰。</p>
  <p>唵儞(引)跛布(引)惹(引)三(去)么曳(一)跛娜么(三合)炬罗逊娜哩(二)摩贺怒(引)底野(二合引)路(引)揵散惹曩野(三)跛娜么(二合)萨啰娑嚩(二合)底吽(短声四)</p>
  <p>由结此印诵真言供养故。获得如来清净五眼。</p>
</body></html>