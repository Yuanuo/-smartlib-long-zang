<!doctype html>
<html id="z3IBWMZ1H8" data-ver="900">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="西土圣贤撰集">
  <meta period="唐">
 </head>
 <body>
  <h1 id="a1">仁王护国般若波罗蜜多经陀罗尼念诵仪轨</h1>
  <h2 id="a2">第一明五菩萨现威德</h2>
  <p id="a3">第一东方金刚手菩萨。</p>
  <p id="a4">经东方金刚手菩萨摩诃萨。<a id="a-5"></a>手持金刚杵放青色光。<a id="a-6"></a>与四俱胝菩萨往护其国。</p>
  <p id="a7">解曰金刚手者。<a id="a-8"></a>依三藏所持梵本金刚顶瑜伽经云。<a id="a-9"></a>坚固利用具二义也。<a id="a-A"></a>依彼经者。<a id="a-B"></a>然五菩萨依二种轮现身有异。<a id="a-C"></a>一者法轮。<a id="a-D"></a>现真实身。<a id="a-E"></a>所修行愿报得身故。<a id="a-F"></a>二教令轮。<a id="a-G"></a>示威怒身。<a id="a-H"></a>由起大悲现威猛故。<a id="a-I"></a>此金刚手即普贤菩萨也。<a id="a-J"></a>手持金刚杵者。<a id="a-K"></a>表起正智犹如金刚。<a id="a-L"></a>能断我法微细障故。<a id="a-M"></a>依教令轮现作。<a id="a-N"></a>威怒降三世金刚。<a id="a-O"></a>四头八臂。<a id="a-P"></a>摧伏一切摩醯首罗大自在天诸魔军众。<a id="a-Q"></a>侵害正法损害众生者令调伏故。<a id="a-R"></a>放青色光者。<a id="a-S"></a>显能除遣魔等众也。<a id="a-T"></a>与彼东方持国天王及将无量乾闼婆众毗舍阇众而为眷属。<a id="a-U"></a>与四俱胝菩萨往护其国。</p>
  <p id="aV">第二南方金刚宝菩萨。</p>
  <p id="aW">经南方金刚宝菩萨摩诃萨。<a id="a-X"></a>手持金刚摩尼放日色光。<a id="a-Y"></a>与四俱胝菩萨往护其国。<a id="a-Z"></a>解曰言金刚宝者。<a id="a-a"></a>如彼经云虚空藏菩萨也。<a id="a-b"></a>依前法轮现胜妙身。<a id="a-c"></a>修施等行三轮清净。<a id="a-d"></a>手持金刚摩尼者。<a id="a-e"></a>梵云摩尼此翻云宝。<a id="a-f"></a>体净坚密犹如金刚。<a id="a-g"></a>即是金刚如意宝也。<a id="a-h"></a>随诸有情所求皆得。<a id="a-i"></a>依教令轮现作威怒甘露军茶利金刚。<a id="a-j"></a>示现八臂。<a id="a-k"></a>摧伏一切阿修罗众眷属诸恶鬼神。<a id="a-l"></a>恼害有情行疾疫者令调伏故。<a id="a-m"></a>放日色光者显能除遣修罗等也。<a id="a-n"></a>与彼南方增长天王及将无量恭畔茶众薜荔多众而为眷属。<a id="a-o"></a>四俱胝者。<a id="a-p"></a>且一俱胝者华严经云百洛叉为一俱胝。<a id="a-q"></a>即当此方百亿数矣。<a id="a-r"></a>余三俱胝准此应悉。<a id="a-s"></a>与如是众往护其国。</p>
  <p id="at">第三西方金刚利菩萨。</p>
  <p id="au">经西方金刚利菩萨摩诃萨。<a id="a-v"></a>手持金刚剑放金色光。<a id="a-w"></a>与四俱胝菩萨往护其国。</p>
  <p id="ax">解曰言金刚利者。<a id="a-y"></a>如彼经云文殊师利菩萨也。<a id="a-z"></a>依前法轮现胜妙身。<a id="a-10"></a>正智圆满得自在故。<a id="a-11"></a>手持金刚剑者。<a id="a-12"></a>示其所作能断自他俱生障故。<a id="a-13"></a>依教令轮现作威怒六足金刚。<a id="a-14"></a>手臂各六坐水牛上。<a id="a-15"></a>摧伏一切诸恶毒龙。<a id="a-16"></a>兴恶风雨损有情者令调伏故。<a id="a-17"></a>放金色光者。<a id="a-18"></a>显能除遣恶龙等也。<a id="a-19"></a>与彼西方广目天王及无量诸龙富单那众而为眷属。<a id="a-1A"></a>与四俱胝菩萨往护其国。</p>
  <p id="a1B">第四北方金刚药叉菩萨。</p>
  <p id="a1C">经北方金刚药叉菩萨摩诃萨。<a id="a-1D"></a>手持金刚铃放琉璃色光。<a id="a-1E"></a>与四俱胝药叉往护其国。</p>
  <p id="a1F">解曰梵云药叉此云威德。<a id="a-1G"></a>又翻为尽。<a id="a-1H"></a>能尽诸怨故。<a id="a-1I"></a>如彼经云摧一切魔怨菩萨也。<a id="a-1J"></a>依前法轮现胜妙身。<a id="a-1K"></a>事智圆满得自在故。<a id="a-1L"></a>手持金刚铃者。<a id="a-1M"></a>其音震击觉悟有情。<a id="a-1N"></a>表以般若警群迷故。<a id="a-1O"></a>依教令轮现作威怒净身金刚。<a id="a-1P"></a>示现四臂。<a id="a-1Q"></a>摧伏一切可畏药叉。<a id="a-1R"></a>常于昼夜伺求方便。<a id="a-1S"></a>夺人精气害有情者令调伏故。<a id="a-1T"></a>放琉璃色光者。<a id="a-1U"></a>显能除遣药叉等也。<a id="a-1V"></a>与彼北方多闻天王及将无量药叉众罗刹娑众而为眷属。<a id="a-1W"></a>与四俱胝菩萨往护其国。</p>
  <p id="a1X">第五中方金刚波罗蜜多菩萨。</p>
  <p id="a1Y">经中方金刚波罗蜜多菩萨摩诃萨。<a id="a-1Z"></a>手持金刚轮放五色光。<a id="a-1a"></a>与四俱胝菩萨往护其国。</p>
  <p id="a1b">解曰言金刚波罗蜜多者。<a id="a-1c"></a>此云到彼岸也。<a id="a-1d"></a>如彼经云转法轮菩萨也。<a id="a-1e"></a>依前法轮现胜妙身。<a id="a-1f"></a>行愿圆满住等觉位也。<a id="a-1g"></a>手持金刚轮者。<a id="a-1h"></a>毗卢遮那初成正觉。<a id="a-1i"></a>请转法轮以表示故。<a id="a-1j"></a>又以法轮化导有情。<a id="a-1k"></a>令无数无量至彼岸故。<a id="a-1l"></a>依教令轮现作威怒不动金刚。<a id="a-1m"></a>摧伏一切鬼魅惑乱。<a id="a-1n"></a>诸障恼者令调伏故。<a id="a-1o"></a>放五色光者。<a id="a-1p"></a>显具众德破前诸闇也。<a id="a-1q"></a>与天帝释及将无量诸天而为眷属。<a id="a-1r"></a>与四俱胝菩萨往护其国。</p>
  <p data-pb></p>
  <h2 id="a1s">第二建立漫茶罗轨仪</h2>
  <p id="a1t">夫依经建立护国护家护身除灾转障从凡成圣。<a id="a-1u"></a>修行瑜伽至究竟漫茶罗者。<a id="a-1v"></a>先于寂静清洁之处。<a id="a-1w"></a>有舍利处最为殊胜。<a id="a-1x"></a>或于精室或于山林岩窟之所。<a id="a-1y"></a>或于两河合流之处。<a id="a-1z"></a>或于园林花果茂盛莲华池侧。<a id="a-20"></a>或于贤圣得道之处。<a id="a-21"></a>及于行者所爱乐处。<a id="a-22"></a>或于船上及重阁上盘石之上。<a id="a-23"></a>或于悦意林树之下。<a id="a-24"></a>如是处等坛立漫茶罗。<a id="a-25"></a>于吉祥日。<a id="a-26"></a>掘地深两肘广四肘六肘乃至十二肘。<a id="a-27"></a>除去瓦砾发毛灰骨。<a id="a-28"></a>诸杂秽物尽皆除去。<a id="a-29"></a>别取净土两河岸土。<a id="a-2A"></a>如法作坛。<a id="a-2B"></a>于掘处无诸秽物。<a id="a-2C"></a>却填旧土。<a id="a-2D"></a>如土有剩最上之地。<a id="a-2E"></a>祈愿速满。<a id="a-2F"></a>填若平满其地为中。<a id="a-2G"></a>所愿则中。<a id="a-2H"></a>填若不足其地则下。<a id="a-2I"></a>所愿迟晚。<a id="a-2J"></a>难得成遂。<a id="a-2K"></a>填筑平满。<a id="a-2L"></a>如于舍利塔下船上重阁上盘石之上及委清净无浊秽地。<a id="a-2M"></a>即但如法建立漫茶罗。<a id="a-2N"></a>则不须掘。<a id="a-2O"></a>于坛中心既平填已择吉祥日日初分时。<a id="a-2P"></a>掘深一尺纵广亦尔。<a id="a-2Q"></a>以五谷种子及诸香药。<a id="a-2R"></a>各取少分置之于中。<a id="a-2S"></a>诵地天真言曰。</p>
  <p id="a2T">曩莫三漫多没驮南毕哩(二合)耻(听以反)微曳(二合)娑嚩(二合)诃。</p>
  <p id="a2U">诵二十一遍加持香等。<a id="a-2V"></a>安置其中填土平满。<a id="a-2W"></a>次于坛上面向东坐。<a id="a-2X"></a>于坛中心纵广一肘。<a id="a-2Y"></a>取诸香水涂一圆坛。<a id="a-2Z"></a>以诸时花遍布其上。<a id="a-2a"></a>及以乳粥珍果饮食。<a id="a-2b"></a>至心供养。<a id="a-2c"></a>以右手按其坛上。<a id="a-2d"></a>诵地天真言一百八遍即说偈曰。</p>
  <p id="a2e">汝天于佛所　　亲证成正觉</p>
  <p id="a2f">我建漫荼罗　　当愿常加护</p>
  <p id="a2g">诵偈三遍。<a id="a-2h"></a>即取瞿摩夷不坠地者。<a id="a-2i"></a>以净物取和诸香水。<a id="a-2j"></a>诵前真言加持二十一遍。<a id="a-2k"></a>即从坛东北角。<a id="a-2l"></a>右手渐次如法右旋涂。<a id="a-2m"></a>诵前真言至涂坛毕不得间断。<a id="a-2n"></a>勿作异语。<a id="a-2o"></a>坛既干已。<a id="a-2p"></a>又准前法纯用瞿摩夷汁。<a id="a-2q"></a>如前再涂。<a id="a-2r"></a>诵前真言并皆如上。<a id="a-2s"></a>干已。<a id="a-2t"></a>又以取莲子草或蜀葵叶或龙葵叶。<a id="a-2u"></a>捣以用摩饰令坛先净。<a id="a-2v"></a>次于坛上张青色盖。<a id="a-2w"></a>称坛大小。<a id="a-2x"></a>绕坛悬幡二十四口。<a id="a-2y"></a>次于坛中如法彩画画人沐浴着新净衣受近住戒。<a id="a-2z"></a>其坛三重。<a id="a-30"></a>莫用皮胶用诸香胶。<a id="a-31"></a>如无香胶。<a id="a-32"></a>煎糯米汁用和彩色。<a id="a-33"></a>于坛中心画十二辐轮。<a id="a-34"></a>东画五股金刚杵。<a id="a-35"></a>南边画金刚宝。<a id="a-36"></a>西边画金刚剑。<a id="a-37"></a>北边画金刚铃。<a id="a-38"></a>此上五事即是五方菩萨手中所执秘密之契。<a id="a-39"></a>东南隅画三股金刚杵。<a id="a-3A"></a>西南隅画宝冠。<a id="a-3B"></a>西北隅画箜篌。<a id="a-3C"></a>东北隅画羯磨金刚杵。<a id="a-3D"></a>当四角上置四贤瓶。<a id="a-3E"></a>金银铜瓷新瓦亦得。<a id="a-3F"></a>受一升已下。<a id="a-3G"></a>满瓶盛水插枝条花。<a id="a-3H"></a>用四色缯各长四尺。<a id="a-3I"></a>青黄赤绿如上次第系四瓶项。<a id="a-3J"></a>次第三重东门画金刚钩。<a id="a-3K"></a>南门画金刚索。<a id="a-3L"></a>西门画金刚锁。<a id="a-3M"></a>北门画金刚铃。<a id="a-3N"></a>东南角画香炉。<a id="a-3O"></a>西南角画荷叶。<a id="a-3P"></a>于中画杂花。<a id="a-3Q"></a>西北角画灯。<a id="a-3R"></a>东北角画涂香器。<a id="a-3S"></a>所画杵等皆有光焰。<a id="a-3T"></a>三重坛外一重界道。<a id="a-3U"></a>四面画门。<a id="a-3V"></a>当外界道。<a id="a-3W"></a>于坛四角钉佉陀罗木橛。<a id="a-3X"></a>如无此木橛铁紫檀木橛亦得。<a id="a-3Y"></a>长十二指入地四指。<a id="a-3Z"></a>诵下第三金刚真言。<a id="a-3a"></a>加持橛二十一遍已。<a id="a-3b"></a>然后钉也。<a id="a-3c"></a>以五色缕令童女右合。<a id="a-3d"></a>粗细如小指。<a id="a-3e"></a>以系橛头周围坛上。<a id="a-3f"></a>于檀四门置四香炉。<a id="a-3g"></a>烧沉檀熏陆酥合等香。<a id="a-3h"></a>于檀四角画三股半金刚杵。<a id="a-3i"></a>四角之上各然一盏灯。<a id="a-3j"></a>于四门外左右两边。<a id="a-3k"></a>各置二瓷碗(金银铜并得)盛阏伽香水。<a id="a-3l"></a>每时皆换其水。<a id="a-3m"></a>洒于净处不得践踏。<a id="a-3n"></a>如若要祈一七二七乃至七七日。<a id="a-3o"></a>即每日晨朝以八碗乳粥八碗酪饭八叠珍果八叠甜脆。<a id="a-3p"></a>日日新洁。<a id="a-3q"></a>恭敬供养。<a id="a-3r"></a>若不要祈。<a id="a-3s"></a>寻常供养焚香烧灯阏伽涂香。<a id="a-3t"></a>及采时花日常供养。<a id="a-3u"></a>每月十四十五日。<a id="a-3v"></a>于此两日粥饭果等。<a id="a-3w"></a>如上供养。<a id="a-3x"></a>为国为家为自身除灾难者。<a id="a-3y"></a>面向北坐。<a id="a-3z"></a>观想本尊及诸供养皆作白色。<a id="a-40"></a>寂静默诵。<a id="a-41"></a>为求增益面向东坐。<a id="a-42"></a>想本尊等皆作黄色。<a id="a-43"></a>欢喜寂静不出声诵。<a id="a-44"></a>为降伏者面向南坐。<a id="a-45"></a>想本尊等作青黑色。<a id="a-46"></a>内起大悲外现威怒。<a id="a-47"></a>大声念诵。<a id="a-48"></a>为求敬爱面向西坐。<a id="a-49"></a>想本尊等皆作赤色。<a id="a-4A"></a>以喜怒心出声念诵。<a id="a-4B"></a>随此四种若息灾者。<a id="a-4C"></a>从月一日至月八日。<a id="a-4D"></a>若求增益。<a id="a-4E"></a>从月九日至十五日。<a id="a-4F"></a>若求敬爱。<a id="a-4G"></a>从十六日至二十二日。<a id="a-4H"></a>若调伏者。<a id="a-4I"></a>从二十三日至月尽日。<a id="a-4J"></a>建立道场终。<a id="a-4K"></a>而复始如有切要不得依日。<a id="a-4L"></a>但昼夜分依时建立。<a id="a-4M"></a>若息灾者取初夜时。<a id="a-4N"></a>若增益者取初日分。<a id="a-4O"></a>若敬爱者取后夜分。<a id="a-4P"></a>若调伏者取日中中夜。<a id="a-4Q"></a>若建道场及以念诵要祈等四种。<a id="a-4R"></a>依上日时以为常则若求出离无上菩提修瑜伽者。<a id="a-4S"></a>昼夜四时。<a id="a-4T"></a>后夜日中黄昏中夜。<a id="a-4U"></a>运心供养最为上胜。<a id="a-4V"></a>至下当悉恐人难解故画坛耳。</p>
  <p data-pb></p>
  <h2 id="a4W">第三入道场仪轨</h2>
  <p id="a4X">若行者为求息灾。<a id="a-4Y"></a>先须沐浴着新净衣。<a id="a-4Z"></a>若在家者受近住戒。<a id="a-4a"></a>应起殷重大乘之心。<a id="a-4b"></a>欲求成就不惜身命。<a id="a-4c"></a>于无边有情广起悲愿济度之心。<a id="a-4d"></a>能如是者速得成就。<a id="a-4e"></a>入道场已五体投地。<a id="a-4f"></a>遍礼法界一切三宝。<a id="a-4g"></a>右膝着地忏悔三业一切罪障。<a id="a-4h"></a>劝请十方佛转正法轮。<a id="a-4i"></a>请诸如来久住于世。<a id="a-4j"></a>随喜三乘所修福智。<a id="a-4k"></a>以我某甲所修功德。<a id="a-4l"></a>悉皆回向无上菩提。<a id="a-4m"></a>愿共法界一切有情。<a id="a-4n"></a>所求悉地速得满足。<a id="a-4o"></a>次结加跌坐。<a id="a-4p"></a>如其阙缘不得澡浴。<a id="a-4q"></a>二手涂香发殷重心结清净印。<a id="a-4r"></a>两手当心虚心合掌如未敷莲华诵真言曰。</p>
  <p id="a4s">唵娑嚩(二合)婆(引)嚩输(入)铎(引)萨嚩达磨(入引)娑嚩(二合)婆嚩输度撼。</p>
  <p id="a4t">诵此真言三遍。<a id="a-4u"></a>正诵之时运心广布。<a id="a-4v"></a>一切诸法本来清净。<a id="a-4w"></a>是故我身悉亦清净。<a id="a-4x"></a>即闭目运想。<a id="a-4y"></a>遍满虚空一切诸佛菩萨道场众会。<a id="a-4z"></a>执持种种上妙香花。<a id="a-50"></a>三业至诚头面礼敬。</p>
  <p id="a51">第一结佛部三昧耶印。</p>
  <p id="a52">两手当心内相叉作拳。<a id="a-53"></a>并竖二大母指诵真言曰。</p>
  <p id="a54">唵尔那尔迦娑嚩(二合)诃(去引)</p>
  <p id="a55">不出声诵此真言三遍。<a id="a-56"></a>下皆准知。<a id="a-57"></a>于顶上散。<a id="a-58"></a>由结此印契诵此佛部三昧耶真言故。<a id="a-59"></a>十方法界一切诸佛。<a id="a-5A"></a>悉皆云集遍满虚空。<a id="a-5B"></a>加持行者离诸障恼。<a id="a-5C"></a>三业清净所修行愿速得成就。</p>
  <p id="a5D">第二结诸菩萨部三昧耶印。</p>
  <p id="a5E">两手当心如前作拳。<a id="a-5F"></a>左大母指屈于掌中诵真言曰。</p>
  <p id="a5G">唵阿(引)嚧(引)力迦娑嚩(二合)诃。</p>
  <p id="a5H">准前诵三遍于顶上散。<a id="a-5I"></a>由结此印契诵此诸菩萨部三昧耶真言故。<a id="a-5J"></a>即得观自在菩萨等。<a id="a-5K"></a>十方法界一切菩萨。<a id="a-5L"></a>悉皆云集遍满虚空。<a id="a-5M"></a>加持行者三业清净无诸灾难。<a id="a-5N"></a>谓诸菩萨承本悲愿。<a id="a-5O"></a>今所求者皆悉满足。</p>
  <p id="a5P">第三结金刚部三昧耶印。</p>
  <p id="a5Q">右如前印舒左大母指。<a id="a-5R"></a>屈右大拇指于掌中诵真言曰。</p>
  <p id="a5S">唵嚩日啰(二合)地力迦娑嚩(二合引)诃。</p>
  <p id="a5T">准前诵三遍于顶上散。<a id="a-5U"></a>由结印契诵金刚部三昧耶真言故。<a id="a-5V"></a>即得十方法界一切金刚。<a id="a-5W"></a>现威怒身如云而集。<a id="a-5X"></a>满虚空界加持行者。<a id="a-5Y"></a>三业坚固犹如金刚。<a id="a-5Z"></a>谓彼圣者承佛威神。<a id="a-5a"></a>以自愿力大则护持国界令无灾难。<a id="a-5b"></a>小则乃至一身令无诸厄。</p>
  <p id="a5c">第四结护身印。</p>
  <p id="a5d">又用三部所结印契。<a id="a-5e"></a>及诵真言五处加持。<a id="a-5f"></a>谓额右肩左肩心喉五处。<a id="a-5g"></a>于顶上散。<a id="a-5h"></a>即成被金刚坚固甲胄。<a id="a-5i"></a>由此加持遍行者身威光赫奕。<a id="a-5j"></a>一切诸魔作障恼者。<a id="a-5k"></a>眼不敢睹疾走而去。</p>
  <p id="a5l">第五结辟除印及金刚方隅宝界印。</p>
  <p id="a5m">右以前金刚部印契。<a id="a-5n"></a>诵彼真言绕坛左转三匝。<a id="a-5o"></a>即能辟除大力诸魔随佛菩萨善隐显者。<a id="a-5p"></a>远去他界。<a id="a-5q"></a>随心大小便右转三匝。<a id="a-5r"></a>即成金刚方隅宝界。<a id="a-5s"></a>诸佛菩萨尚不违越。<a id="a-5t"></a>况障恼者能得其便。<a id="a-5u"></a>于顶上散。</p>
  <p id="a5v">第六结请圣众降坛印。</p>
  <p id="a5w">右用前三部印契及诵真言。<a id="a-5x"></a>以大母指向身。<a id="a-5y"></a>召请三遍三招。<a id="a-5z"></a>即前满空三部圣众。<a id="a-60"></a>各依本位不相障碍寂然而住。<a id="a-61"></a>顶上散。</p>
  <p id="a62">第七献阏伽香水印。</p>
  <p id="a63">右以两手持捧摩尼宝器。<a id="a-64"></a>盛满香水置于眉中诵真言曰。</p>
  <p id="a65">唵嚩日嚧(二合引)娜迦吽(引)</p>
  <p id="a66">准上诵三遍运心广布。<a id="a-67"></a>次第普浴一切圣众。<a id="a-68"></a>于顶上散。<a id="a-69"></a>由献阏伽故。<a id="a-6A"></a>从胜解行地乃至法云地。<a id="a-6B"></a>于地地中十方法界诸佛菩萨。<a id="a-6C"></a>皆悉加护获诸灌顶。</p>
  <p id="a6D">第八献宝座印。</p>
  <p id="a6E">右以两手当心虚心合掌。<a id="a-6F"></a>二大母指及二小指相附少屈。<a id="a-6G"></a>余之六指各散微屈。<a id="a-6H"></a>如开敷莲华真言曰。</p>
  <p id="a6I">唵迦磨攞娑嚩(二合引)诃。</p>
  <p id="a6J">由结印契及诵真言。<a id="a-6K"></a>所献宝座令诸圣众皆如实受用则令行者至果位中。<a id="a-6L"></a>获得金刚坚固宝座。</p>
  <p id="a6M">第九结普供养印。</p>
  <p id="a6N">右以两手合掌。<a id="a-6O"></a>五指互交以右押左。<a id="a-6P"></a>置于心上诵真言曰。</p>
  <p id="a6Q">那莫三曼多没驮(引)南(引)萨嚩他(引)吹(平)乌娜誐(二合)谛萨颇(二合)啰呬(引)[牟*含]誐誐曩(上)剑娑嚩(二合引)诃。</p>
  <p id="a6R">由结此印诵真言故。<a id="a-6S"></a>运心广布。<a id="a-6T"></a>周遍法界诸佛菩萨道场海会。<a id="a-6U"></a>普雨一切诸供养具。<a id="a-6V"></a>初诵一遍。<a id="a-6W"></a>尘沙宝器满盛涂香普涂圣众。<a id="a-6X"></a>诵第二遍。<a id="a-6Y"></a>种种花鬘普遍庄严。<a id="a-6Z"></a>诵第三遍。<a id="a-6a"></a>烧种种香普遍供养。<a id="a-6b"></a>诵第四遍。<a id="a-6c"></a>雨诸天中上妙饮食。<a id="a-6d"></a>置于宝器普遍供养。<a id="a-6e"></a>诵第五遍。<a id="a-6f"></a>雨诸摩尼以为灯明。<a id="a-6g"></a>普遍供养诸佛菩萨。<a id="a-6h"></a>由诵真言加持力故。<a id="a-6i"></a>所献香等于诸海会。<a id="a-6j"></a>悉皆真实圣众受用。<a id="a-6k"></a>行者当来常获。</p>
  <p id="a6l">第十结般若波罗蜜多根本印。</p>
  <p id="a6m">又以两手背相附。<a id="a-6n"></a>收二头指。<a id="a-6o"></a>以二小指屈于掌中。<a id="a-6p"></a>以大拇指各押二指头。<a id="a-6q"></a>置于心上诵经中陀罗尼七遍。<a id="a-6r"></a>由结此印诵陀罗尼故。<a id="a-6s"></a>行者自身即变成般若波罗蜜多菩萨。<a id="a-6t"></a>为一切诸佛之母。<a id="a-6u"></a>其菩萨像结加趺坐白莲华上。<a id="a-6v"></a>身黄金色。<a id="a-6w"></a>众实璎珞遍身庄严。<a id="a-6x"></a>首戴宝冠系冠白缯两边垂下。<a id="a-6y"></a>左手当心持般若梵夹。<a id="a-6z"></a>右手当乳作说法印。<a id="a-70"></a>以大母指押无名指头。<a id="a-71"></a>即想菩萨从头至足。<a id="a-72"></a>身诸毛孔流出光明。<a id="a-73"></a>作种种色遍满法界。<a id="a-74"></a>一一光中化无量佛遍虚空界。<a id="a-75"></a>诸世界中普为众生。<a id="a-76"></a>当根宣说般若波罗蜜多甚深之法。<a id="a-77"></a>皆令悟解住三摩地。<a id="a-78"></a>行者作此观已。<a id="a-79"></a>顶上散印手。<a id="a-7A"></a>持数珠置于掌中。<a id="a-7B"></a>合掌当心诵真言曰。</p>
  <p id="a7C">唵尾嚧者那(引)么攞娑嚩(二合引)诃。</p>
  <p id="a7D">诵此三遍。<a id="a-7E"></a>加持数珠顶上戴已。<a id="a-7F"></a>然后当心。<a id="a-7G"></a>左手承珠右手移珠。<a id="a-7H"></a>念念相应住佛母三昧。<a id="a-7I"></a>观心莫间断。<a id="a-7J"></a>诵一百八或二十一遍。<a id="a-7K"></a>掐数足已。<a id="a-7L"></a>顶戴数珠置于本处。<a id="a-7M"></a>结三摩地印。<a id="a-7N"></a>横舒两手以右押左。<a id="a-7O"></a>置于脐下。<a id="a-7P"></a>端身闭目头少微屈。<a id="a-7Q"></a>注心心上。<a id="a-7R"></a>谛观圆明镜智上纵广一肘。<a id="a-7S"></a>渐遍法界布字行列。<a id="a-7T"></a>右旋次第观。<a id="a-7U"></a>一一字光明彻照。<a id="a-7V"></a>从外向内至于地字。<a id="a-7W"></a>从内向外渐观诸字。<a id="a-7X"></a>周而复始。<a id="a-7Y"></a>至第三遍心善寂定。<a id="a-7Z"></a>了了分明观所诠义。<a id="a-7a"></a>不生不灭一一平等皆遍法界。<a id="a-7b"></a>非动非静定慧双运。<a id="a-7c"></a>永离诸相即是般若波罗蜜多三摩地观。</p>
  <p id="a7d">从此欲结般若波罗蜜多印。<a id="a-7e"></a>诵陀罗尼七遍于顶上散。<a id="a-7f"></a>次结普供养印。<a id="a-7g"></a>如前运心次第供养。<a id="a-7h"></a>对圣众前以向所修所生功德。<a id="a-7i"></a>尽将资益所求诸愿。<a id="a-7j"></a>为国为家利他满足。<a id="a-7k"></a>然后回施众生回严净土。<a id="a-7l"></a>回向实际回求无上菩提。<a id="a-7m"></a>愿共有情速至彼岸。<a id="a-7n"></a>次结前结界印诵前真言三遍左转。<a id="a-7o"></a>即成解界。<a id="a-7p"></a>次结前三部印诵前真言三遍皆以大拇指向外拨之。<a id="a-7q"></a>即成发遣。<a id="a-7r"></a>圣众各归本土。<a id="a-7s"></a>行者作礼而去。<a id="a-7t"></a>如常经行受持读诵大乘。<a id="a-7u"></a>勿散动也。</p>
  <p data-pb></p>
  <h2 id="a7v">第四释陀罗尼文字观行法</h2>
  <p id="a7w">谟(此云归命)啰怛曩(二合此云宝)怛啰(二合)夜(引)耶(此云三。<a id="a-7x"></a>顺此方言。<a id="a-7y"></a>归命三宝。<a id="a-7z"></a>谓由持经。<a id="a-80"></a>诵陀罗尼者。<a id="a-81"></a>密语乃云归命三宝。<a id="a-82"></a>何故须归耶。<a id="a-83"></a>谓梵本金刚顶瑜伽经云。<a id="a-84"></a>归依佛故。<a id="a-85"></a>即得诸佛五菩萨等一切菩萨。<a id="a-86"></a>与无量眷属皆来加护。<a id="a-87"></a>谓诸菩萨尊敬菩提心。<a id="a-88"></a>见发菩提心归依佛者。<a id="a-89"></a>常加护故。<a id="a-8A"></a>归依法者。<a id="a-8B"></a>即得帝释并诸眷属。<a id="a-8C"></a>四天王天皆来加护。<a id="a-8D"></a>谓由帝释往因危难。<a id="a-8E"></a>得般若法加护获益故。<a id="a-8F"></a>常尊敬归依僧者。<a id="a-8G"></a>即得色究竟天五净居等。<a id="a-8H"></a>并诸眷属皆来加护。<a id="a-8I"></a>谓诸菩萨及声闻僧。<a id="a-8J"></a>多居彼天住现法乐故。<a id="a-8K"></a>常尊敬)娜莫(此云归命)阿(上引)哩也(二合引此云远离恶不善法。<a id="a-8L"></a>会意翻云圣者也)吠[口*路]者娜野(此云遍照。<a id="a-8M"></a>亦云大日。<a id="a-8N"></a>如世间日。<a id="a-8O"></a>唯照一边。<a id="a-8P"></a>不照一边。<a id="a-8Q"></a>照昼不照夜。<a id="a-8R"></a>照一世界。<a id="a-8S"></a>不照余世界。<a id="a-8T"></a>但得名日不得名大。<a id="a-8U"></a>卢庐遮那名大日者。<a id="a-8V"></a>色身法身普周法界。<a id="a-8W"></a>十方世界悉皆照曜。<a id="a-8X"></a>若人称名归命礼拜。<a id="a-8Y"></a>则得法界一切诸佛菩萨圣贤。<a id="a-8Z"></a>乃至八部加持卫护)怛他(引)檗多野(此云如来)啰诃(二合)谛(此云应供。<a id="a-8a"></a>亦云害怨。<a id="a-8b"></a>亦云不生)三藐(此云正)三没驮(引)野(此云等觉。<a id="a-8c"></a>顺此方言。<a id="a-8d"></a>归命圣者遍照如来应供正等觉)娜莫(此云归命)阿(引)哩野(二合此云圣者)三满多(此云遍。<a id="a-8e"></a>亦云普。<a id="a-8f"></a>亦云等)跋捺啰(此云贤)野(依声明法。<a id="a-8g"></a>八转声中第四为声。<a id="a-8h"></a>为彼作礼。<a id="a-8i"></a>故名为也。<a id="a-8j"></a>下诸野字。<a id="a-8k"></a>皆准此释。<a id="a-8l"></a>谓此菩萨说三密门广明行愿。<a id="a-8m"></a>若有诸佛不修三密门。<a id="a-8n"></a>不依普贤行愿。<a id="a-8o"></a>得成佛者无有是处。<a id="a-8p"></a>若成佛已。<a id="a-8q"></a>于三密门普贤行愿。<a id="a-8r"></a>有休息者无有是处。<a id="a-8s"></a>故归命也)冒地萨怛嚩(二合)野(旧云菩提。<a id="a-8t"></a>今云冒地。<a id="a-8u"></a>旧云萨埵。<a id="a-8v"></a>今云萨怛缚二合于上五字此方语略。<a id="a-8w"></a>略彼三字。<a id="a-8x"></a>但云菩萨)摩诃萨怛嚩(二合引)野(此云大勇猛者)摩诃迦噜抳迦(引)野(此云大悲者。<a id="a-8y"></a>顺此方言。<a id="a-8z"></a>归命圣者普贤菩萨大勇猛大悲者。<a id="a-90"></a>由归此故即得十方诸佛菩萨悉皆加护。<a id="a-91"></a>诸佛菩萨修三密门。<a id="a-92"></a>行普贤行。<a id="a-93"></a>证得胜果。<a id="a-94"></a>故常尊敬)怛儞也他(引此云所谓。<a id="a-95"></a>古云即说)抧穰那(此云智)钵啰(二合)儞(引)闭(此云灯。<a id="a-96"></a>由此智灯破诸闇故。<a id="a-97"></a>瑜伽释云。<a id="a-98"></a>以无所得智为方便无智无得即成般若波罗蜜多智灯。<a id="a-99"></a>普照一切法界。<a id="a-9A"></a>无分别故)恶(梵本此是阿字。<a id="a-9B"></a>此翻为无。<a id="a-9C"></a>随文便作恶字呼)乞叉(二合)也(此翻云尽)句(引)势(此翻为藏无尽藏也。<a id="a-9D"></a>瑜伽释云。<a id="a-9E"></a>阿字为种子。<a id="a-9F"></a>阿字者诠一切法本不生故。<a id="a-9G"></a>然此阿字是一切字母。<a id="a-9H"></a>能生一切字。<a id="a-9I"></a>若得阿字门瑜伽相应。<a id="a-9J"></a>则得诸佛无尽法藏。<a id="a-9K"></a>则悟一切法本不生。<a id="a-9L"></a>由如虚空。<a id="a-9M"></a>一相清净平等无二。<a id="a-9N"></a>即成无分别智)钵啰(二合)底婆(引)娜(此云辩才)嚩底(此云具也。<a id="a-9O"></a>顺此方言。<a id="a-9P"></a>具辩才也。<a id="a-9Q"></a>瑜伽释云。<a id="a-9R"></a>钵啰二合字为种子。<a id="a-9S"></a>钵啰二合字者。<a id="a-9T"></a>诠般若波罗蜜多无所得也。<a id="a-9U"></a>由证诸法本来不生故。<a id="a-9V"></a>获诸佛无尽法藏。<a id="a-9W"></a>于后得智得四无碍解辩说自在故)萨嚩(此云一切)没驮(此云觉者)嚩路(引)枳谛(此云所观察。<a id="a-9X"></a>即一切佛所观实相也。<a id="a-9Y"></a>瑜伽释云。<a id="a-9Z"></a>萨字为种子。<a id="a-9a"></a>萨字者。<a id="a-9b"></a>诠一切法平等义也。<a id="a-9c"></a>瑜伽者。<a id="a-9d"></a>能缘所缘。<a id="a-9e"></a>悉皆平等。<a id="a-9f"></a>智证真理入法駃流。<a id="a-9g"></a>即同无边一切佛所观察故)瑜(引)誐(此云相应)跛哩儞涩跛(二合)[寧*頁](此云圆成。<a id="a-9h"></a>顺此方言。<a id="a-9i"></a>圆成相应也。<a id="a-9j"></a>瑜伽释云。<a id="a-9k"></a>瑜字为种子。<a id="a-9l"></a>瑜字者。<a id="a-9m"></a>诠一切乘无所得也。<a id="a-9n"></a>观智相应证圆成理。<a id="a-9o"></a>即于诸乘教理行果。<a id="a-9p"></a>悉皆证得一真法性)俨避(引)啰(此云甚深)努啰嚩誐(引)系(此云难测。<a id="a-9q"></a>谓前圆成甚深难测也瑜伽释云。<a id="a-9r"></a>俨字为种子。<a id="a-9s"></a>俨字者。<a id="a-9t"></a>诠真如法无来无去。<a id="a-9u"></a>性离言诠。<a id="a-9v"></a>唯自觉圣智离相而证)底哩野(三合)特嚩(二合此云三世)跛哩儞涩跛(二合)[寧*頁](此云圆成。<a id="a-9w"></a>即三世圆成也。<a id="a-9x"></a>瑜伽释云。<a id="a-9y"></a>底哩也三合三字。<a id="a-9z"></a>是梵一字。<a id="a-A0"></a>以为种子。<a id="a-A1"></a>底哩野三合者。<a id="a-A2"></a>诠一切法真如平等。<a id="a-A3"></a>尘沙功德性自成就也。<a id="a-A4"></a>此真如法。<a id="a-A5"></a>虽遍一切体非三世也。<a id="a-A6"></a>然过去现在未来世者。<a id="a-A7"></a>从虚妄生。<a id="a-A8"></a>是不相应行蕴所摄有为法故。<a id="a-A9"></a>真如非彼悉皆远离)冒(引)地质多(此云觉心)散惹(引)曩儞(此云能生。<a id="a-AA"></a>顺此方言。<a id="a-AB"></a>即前三世圆成能生菩提心。<a id="a-AC"></a>瑜伽释云。<a id="a-AD"></a>冒字为种子。<a id="a-AE"></a>冒字者。<a id="a-AF"></a>诠一切法无缚义也。<a id="a-AG"></a>若能知自身中菩提之心。<a id="a-AH"></a>自性成就三世平等。<a id="a-AI"></a>犹如虚空离一切相。<a id="a-AJ"></a>即能了知一切有情心。<a id="a-AK"></a>及诸佛心皆如自心。<a id="a-AL"></a>本来清净。<a id="a-AM"></a>则起大悲深生矜愍。<a id="a-AN"></a>种种方便。<a id="a-AO"></a>令诸有情离苦解脱。<a id="a-AP"></a>得至究竟无缚无解。<a id="a-AQ"></a>是为广大菩提心也)萨嚩(引)毗晒迦(引此云一切灌洒)毗色讫谛(二合此云所灌。<a id="a-AR"></a>会意翻云。<a id="a-AS"></a>以灌顶法而灌其顶灌顶法者。<a id="a-AT"></a>彼经有五。<a id="a-AU"></a>所谓宝冠印契及水。<a id="a-AV"></a>光明名号而灌顶也。<a id="a-AW"></a>瑜伽释云。<a id="a-AX"></a>萨字为种子。<a id="a-AY"></a>萨字者。<a id="a-AZ"></a>诠一切法无染着义。<a id="a-Aa"></a>由观自他及诸佛心同一真如。<a id="a-Ab"></a>得同体悲。<a id="a-Ac"></a>是故获得不染不着。<a id="a-Ad"></a>则得。<a id="a-Ae"></a>十方一切诸佛。<a id="a-Af"></a>法雨灌顶获胜地也。<a id="a-Ag"></a>谓十地中地地。<a id="a-Ah"></a>皆得胜上灌顶三业加持于无量修多罗演说自在)达磨(此云法)娑誐啰(此云海)三步谛(此云出生顺此方言。<a id="a-Ai"></a>谓从法海出生无碍解脱。<a id="a-Aj"></a>无断尽故。<a id="a-Ak"></a>瑜伽释云。<a id="a-Al"></a>达字为种子。<a id="a-Am"></a>达字者。<a id="a-An"></a>诠一切法。<a id="a-Ao"></a>染净二体。<a id="a-Ap"></a>皆不可得。<a id="a-Aq"></a>以正体智断本识中俱生智障。<a id="a-Ar"></a>则成法海。<a id="a-As"></a>流出教法。<a id="a-At"></a>广利乐故)阿(去声短呼)暮(引)伽(此云无间断。<a id="a-Au"></a>古译云不空者谬也)室啰(二合)嚩儜(此云闻也顺此方言。<a id="a-Av"></a>于诸佛所无间听闻。<a id="a-Aw"></a>瑜珈释云。<a id="a-Ax"></a>今依声论释。<a id="a-Ay"></a>无间者。<a id="a-Az"></a>阿字为种子。<a id="a-B0"></a>阿字者诠一切法本来寂静本来涅槃。<a id="a-B1"></a>由证此法。<a id="a-B2"></a>遍周法界诸佛刹土大集会中。<a id="a-B3"></a>于诸佛前所闻教法。<a id="a-B4"></a>悉皆忆持永不忘故)摩诃(引此云大)三漫多(此云普)跋捺啰(二合此云贤)步弥(此云地)涅哩野(二合引)谛(此云出生。<a id="a-B5"></a>顺此方言。<a id="a-B6"></a>从前诸地所修行愿。<a id="a-B7"></a>能出生此大普贤地。<a id="a-B8"></a>即十地后等觉地也。<a id="a-B9"></a>然瑜珈中。<a id="a-BA"></a>从凡至圣总为四地。<a id="a-BB"></a>一胜解行地。<a id="a-BC"></a>通目地前。<a id="a-BD"></a>二普贤行愿地。<a id="a-BE"></a>通目十地三大普贤地。<a id="a-BF"></a>即等觉地。<a id="a-BG"></a>四普照曜地。<a id="a-BH"></a>即成正觉地。<a id="a-BI"></a>依彼释者。<a id="a-BJ"></a>摩字为种子。<a id="a-BK"></a>摩字者。<a id="a-BL"></a>诠一切法我法空故。<a id="a-BM"></a>谓瑜珈者断微细障。<a id="a-BN"></a>证我法空。<a id="a-BO"></a>即超出此大普贤地。<a id="a-BP"></a>证普照曜。<a id="a-BQ"></a>成等正觉。<a id="a-BR"></a>福智庄严。<a id="a-BS"></a>受用法身俱圆满故)尾野(二合)羯啰拏(此云授记)跛哩钵啰(二合)跛儜(此云获得。<a id="a-BT"></a>顺此方言。<a id="a-BU"></a>获得授记。<a id="a-BV"></a>即是先得受记今获满足也。<a id="a-BW"></a>瑜伽释云。<a id="a-BX"></a>尾野二合字为种子。<a id="a-BY"></a>尾野二合字者。<a id="a-BZ"></a>诠一切法毕竟不可得。<a id="a-Ba"></a>由果圆满。<a id="a-Bb"></a>究竟证得一切诸法自性寂静自性涅槃。<a id="a-Bc"></a>能证所证。<a id="a-Bd"></a>皆同一性。<a id="a-Be"></a>不增不减。<a id="a-Bf"></a>常圆满故)萨嚩悉驮(此云成就人即是十地诸菩萨也)娜么塞讫哩(二合)谛(此云作礼。<a id="a-Bg"></a>礼有二义。<a id="a-Bh"></a>一者礼彼般若之法。<a id="a-Bi"></a>二者礼彼成正觉人。<a id="a-Bj"></a>具此二义故十地者之所作礼也。<a id="a-Bk"></a>瑜伽译云。<a id="a-Bl"></a>萨字为种子。<a id="a-Bm"></a>萨字者。<a id="a-Bn"></a>诠生灭义。<a id="a-Bo"></a>于萨字中有阿字。<a id="a-Bp"></a>诠无生义。<a id="a-Bq"></a>然果位中由证阿字。<a id="a-Br"></a>不生不灭体常坚固。<a id="a-Bs"></a>犹若金刚胜用自在。<a id="a-Bt"></a>即能普现无边应化。<a id="a-Bu"></a>种种利乐。<a id="a-Bv"></a>示有生灭实无生灭故)萨嚩(此言一切)冒(引)地萨怛嚩(二合此云菩萨)散惹曩儞(此云出生。<a id="a-Bw"></a>顺此方言。<a id="a-Bx"></a>出生一切菩萨也。<a id="a-By"></a>瑜伽释云。<a id="a-Bz"></a>萨字为种子。<a id="a-C0"></a>萨字者。<a id="a-C1"></a>诠一切法无等义也。<a id="a-C2"></a>由观此字。<a id="a-C3"></a>心与真如平等一相清净。<a id="a-C4"></a>即是般若波罗蜜多。<a id="a-C5"></a>出生一切菩萨地故)婆誐嚩底(敌对翻云。<a id="a-C6"></a>具福智者。<a id="a-C7"></a>会意释云世尊)没驮(此云觉)么(引)谛(此云母。<a id="a-C8"></a>顺此方言。<a id="a-C9"></a>佛世尊母。<a id="a-CA"></a>婆伽梵者男声呼也。<a id="a-CB"></a>婆誐嚩底者女声呼也。<a id="a-CC"></a>二俱会意释云世尊。<a id="a-CD"></a>若依声明敌对译者。<a id="a-CE"></a>婆伽云破。<a id="a-CF"></a>梵翻为能。<a id="a-CG"></a>能破四魔名婆伽梵。<a id="a-CH"></a>又云薄阿梵。<a id="a-CI"></a>依声明论分字释云。<a id="a-CJ"></a>薄名为破。<a id="a-CK"></a>阿名无生。<a id="a-CL"></a>梵名为证。<a id="a-CM"></a>智能证阿名为阿梵。<a id="a-CN"></a>由阿梵故。<a id="a-CO"></a>能破烦恼。<a id="a-CP"></a>故佛世尊不生不灭不去不来不一不异不常不断不增不减。<a id="a-CQ"></a>具如是德名薄阿梵。<a id="a-CR"></a>又云薄伽梵薄伽云福智。<a id="a-CS"></a>梵名为具。<a id="a-CT"></a>会意释云。<a id="a-CU"></a>由具福智。<a id="a-CV"></a>庄严满足。<a id="a-CW"></a>名薄伽梵。<a id="a-CX"></a>亦是男声。<a id="a-CY"></a>瑜伽释云。<a id="a-CZ"></a>婆字为种子。<a id="a-Ca"></a>婆字者。<a id="a-Cb"></a>诠一切法有不可得。<a id="a-Cc"></a>由心染故有生死。<a id="a-Cd"></a>由心净故有涅槃。<a id="a-Ce"></a>彼二离心俱不可得。<a id="a-Cf"></a>谓由般若为生了因。<a id="a-Cg"></a>即能出生一切诸佛。<a id="a-Ch"></a>故名为母。<a id="a-Ci"></a>上十六句。<a id="a-Cj"></a>如瑜伽经中。<a id="a-Ck"></a>亦为普贤菩萨十六行也)阿啰奶迦啰奶阿啰拏迦罗奶(然此十二字。<a id="a-Cl"></a>明三秘密。<a id="a-Cm"></a>三业清净阿字名者。<a id="a-Cn"></a>诠一切法本来不生。<a id="a-Co"></a>由知一切法本来不生故。<a id="a-Cp"></a>悟一切法离尘。<a id="a-Cq"></a>啰字门者。<a id="a-Cr"></a>诠一切法离尘义也。<a id="a-Cs"></a>由知一切法离尘故。<a id="a-Ct"></a>即悟一切法无诤。<a id="a-Cu"></a>奶字门者。<a id="a-Cv"></a>诠一切法无诤义也。<a id="a-Cw"></a>由知一切法无诤故。<a id="a-Cx"></a>即悟一切法无造作。<a id="a-Cy"></a>迦字门者。<a id="a-Cz"></a>诠一切法无造作。<a id="a-D0"></a>由知一切法无造作故即悟一切法清净。<a id="a-D1"></a>罗字门者。<a id="a-D2"></a>诠一切法清净。<a id="a-D3"></a>由知一切法清净故。<a id="a-D4"></a>即悟一切法无诤。<a id="a-D5"></a>奶字门者。<a id="a-D6"></a>诠一切法无诤。<a id="a-D7"></a>由知一切法无诤故。<a id="a-D8"></a>即悟一切法本来寂静。<a id="a-D9"></a>阿字门者。<a id="a-DA"></a>诠一切法本来寂静。<a id="a-DB"></a>由知一切法本来寂静故。<a id="a-DC"></a>即悟一切法无垢。<a id="a-DD"></a>啰字门者。<a id="a-DE"></a>诠一切法无垢。<a id="a-DF"></a>由知一切法无垢故。<a id="a-DG"></a>即悟一切法无诤。<a id="a-DH"></a>孥字门者。<a id="a-DI"></a>诠一切法无诤。<a id="a-DJ"></a>由知一切法无诤故。<a id="a-DK"></a>即悟一切法无造作。<a id="a-DL"></a>迦字门者。<a id="a-DM"></a>诠一切法无造作。<a id="a-DN"></a>由知一切法无造作故。<a id="a-DO"></a>即悟无分别智。<a id="a-DP"></a>啰字门者。<a id="a-DQ"></a>诠一切法无分别。<a id="a-DR"></a>由知一切法无分别故。<a id="a-DS"></a>即悟一切法无动。<a id="a-DT"></a>奶字门者。<a id="a-DU"></a>诠一切法无动。<a id="a-DV"></a>由知一切法无动故。<a id="a-DW"></a>即证摩诃般若波罗蜜多无住道也)摩诃(引此云大)钵啰(二合)枳穰(二合此云极智)播(引)啰弭谛(依声明论分句。<a id="a-DX"></a>释云播蓝伊上声多。<a id="a-DY"></a>伊多者。<a id="a-DZ"></a>此岸也。<a id="a-Da"></a>播蓝者。<a id="a-Db"></a>彼岸也。<a id="a-Dc"></a>乘大极智。<a id="a-Dd"></a>离生死此岸。<a id="a-De"></a>到涅槃彼岸。<a id="a-Df"></a>得无住处大般涅槃也)娑嚩(二合引)诃(此云成就义。<a id="a-Dg"></a>亦云吉祥义。<a id="a-Dh"></a>亦云圆寂义。<a id="a-Di"></a>亦云息灾增益义。<a id="a-Dj"></a>亦云无住义。<a id="a-Dk"></a>今依无住义。<a id="a-Dl"></a>即是无住涅槃。<a id="a-Dm"></a>依此涅槃尽未来际。<a id="a-Dn"></a>利乐有情无尽期故。<a id="a-Do"></a>此上凡言种子者。<a id="a-Dp"></a>是引生义摄持义。<a id="a-Dq"></a>具如十字合成一句。<a id="a-Dr"></a>以初一字而为种子。<a id="a-Ds"></a>下之九字所有观智。<a id="a-Dt"></a>依初引生摄入初字。<a id="a-Du"></a>由此而言。<a id="a-Dv"></a>若知一法即知一切法。<a id="a-Dw"></a>若知一法空即知一切法空。<a id="a-Dx"></a>能于一字专注观察修诸行愿。<a id="a-Dy"></a>一切行愿皆得圆满)</p>
  <h2 id="aDz">第五陀罗尼观想布字轮</h2>
  <p id="aE0">若行者能于此般若波罗蜜多经。<a id="a-E1"></a>修瑜伽观智者。<a id="a-E2"></a>于此陀罗尼从初至末所有文字。<a id="a-E3"></a>一一句一一字思惟观察。<a id="a-E4"></a>于自心中清净圆明大圆镜上。<a id="a-E5"></a>想一金轮。<a id="a-E6"></a>外第一重有十六辐。<a id="a-E7"></a>次第右旋想十六句。<a id="a-E8"></a>分明显现。<a id="a-E9"></a>次第二重有十二辐。<a id="a-EA"></a>想十二字右旋安布。<a id="a-EB"></a>次第三重布列十字。<a id="a-EC"></a>于十字中有一地字。<a id="a-ED"></a>此中意者。<a id="a-EE"></a>摄前长行乃至诸会大般若等。<a id="a-EF"></a>为十六句。<a id="a-EG"></a>摄十六句为十二字。<a id="a-EH"></a>摄十二字为其十字。<a id="a-EI"></a>摄彼十字归于一字。<a id="a-EJ"></a>从广至略渐减渐深。<a id="a-EK"></a>一字现前周于法界。<a id="a-EL"></a>性相平等至究竟故。<a id="a-EM"></a>然修行者观诸梵字。<a id="a-EN"></a>了了分明周而复始。<a id="a-EO"></a>若心专注于诸文字屈曲次第。<a id="a-EP"></a>心不异缘即成定品。<a id="a-EQ"></a>观所诠理即成慧品。<a id="a-ER"></a>二法双运任运现前通达无碍。<a id="a-ES"></a>念念销灭一切业障报障烦恼障。<a id="a-ET"></a>身心转依皆得自在。<a id="a-EU"></a>获诸神通至究竟位。<a id="a-EV"></a>三身具矣。</p>
 </body>
</html>