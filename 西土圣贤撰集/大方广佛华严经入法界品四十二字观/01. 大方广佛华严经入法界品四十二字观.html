<!doctype html>
<html id="z3IBWMu1HD" data-ver="204">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="西土圣贤撰集">
  <meta period="唐">
 </head>
 <body>
  <h1 id="a1">大方广佛华严经入法界品四十二字观</h1>
  <p id="a2">尔时善财童子从天宫下。<a id="a-3"></a>向迦毗罗城。<a id="a-4"></a>至善知众艺童子所。<a id="a-5"></a>头顶礼敬于一面立。<a id="a-6"></a>白言圣者。<a id="a-7"></a>我已发阿耨多罗三藐三菩提心。<a id="a-8"></a>而未知菩萨云何学菩萨行。<a id="a-9"></a>云何修菩萨道。<a id="a-A"></a>我闻圣者善能教诲。<a id="a-B"></a>愿为我说。<a id="a-C"></a>时彼童子告善财言。<a id="a-D"></a>善男子我得菩萨解脱。<a id="a-E"></a>名善知众艺。<a id="a-F"></a>我恒称持入此解脱根本之字。</p>
  <p id="aG">字时。<a id="a-H"></a>名由菩萨威德入无差别境界般若波罗蜜门。<a id="a-I"></a>悟一切法本不生故。</p>
  <p id="aJ">字时。<a id="a-K"></a>入无边际差别般若波罗蜜门。<a id="a-L"></a>悟一切法离尘垢故。</p>
  <p id="aM">字时。<a id="a-N"></a>入法界际般若波罗蜜门。<a id="a-O"></a>悟一切法胜义谛不可得故。</p>
  <p id="aP">字时。<a id="a-Q"></a>入普轮断差别般若波罗蜜门。<a id="a-R"></a>悟一切法无诸行故。</p>
  <p id="aS">字时。<a id="a-T"></a>入无阿赖耶际般若波罗蜜门。<a id="a-U"></a>悟一切法性相不可得故。</p>
  <p id="aV">字时。<a id="a-W"></a>入无垢般若波罗蜜门。<a id="a-X"></a>悟一切法出世间故。<a id="a-Y"></a>爱支因缘永不现故。</p>
  <p id="aZ">娜字时。<a id="a-a"></a>入不退转加行般若波罗蜜门。<a id="a-b"></a>悟一切法调伏寂静真如平等无分别故。</p>
  <p id="ac">字时。<a id="a-d"></a>入金刚场般若波罗蜜门悟一切法离缚解故。</p>
  <p id="ae">字时。<a id="a-f"></a>入普遍轮般若波罗蜜门。<a id="a-g"></a>悟一切法离热矫秽得清凉故。</p>
  <p id="ah">字时。<a id="a-i"></a>入海藏般若波罗蜜门。<a id="a-j"></a>悟一切法无挂碍故。</p>
  <p id="ak">字时。<a id="a-l"></a>入普遍生安住般若波罗蜜门。<a id="a-m"></a>悟一切法言语道断故。</p>
  <p id="an">字时。<a id="a-o"></a>入照曜尘垢般若波罗蜜门。<a id="a-p"></a>悟一切法真如不动故。</p>
  <p id="aq">字时。<a id="a-r"></a>入差别积聚般若波罗蜜门。<a id="a-s"></a>悟一切法如实不生故。</p>
  <p id="at">字时。<a id="a-u"></a>入普遍光明息除热恼般若波罗蜜门。<a id="a-v"></a>悟一切法制伏任持相不可得故。</p>
  <p id="aw">字时。<a id="a-x"></a>入差别种类般若波罗蜜门。<a id="a-y"></a>悟一切法作者不可得故。</p>
  <p id="az">字时。<a id="a-10"></a>入现前降霔大雨般若波罗蜜门。<a id="a-11"></a>悟一切法时平等性不可得故。</p>
  <p id="a12">字时。<a id="a-13"></a>入大迅疾众峰般若波罗蜜门。<a id="a-14"></a>悟一切法我所执性不可得故。</p>
  <p id="a15">字时。<a id="a-16"></a>入普遍轮长养般若波罗蜜门。<a id="a-17"></a>悟一切法行取性不可得故。</p>
  <p id="a18">字时。<a id="a-19"></a>入真如无差别般若波罗蜜门。<a id="a-1A"></a>悟一切法处所不可得故。</p>
  <p id="a1B">字时。<a id="a-1C"></a>入世间流转穷源清净般若波罗蜜门。<a id="a-1D"></a>悟一切法能所生起不可得故。</p>
  <p id="a1E">字时。<a id="a-1F"></a>入念一切佛庄严般若波罗蜜门。<a id="a-1G"></a>悟一切法安隐性不可得故。</p>
  <p id="a1H">字时。<a id="a-1I"></a>入观察法界道场般若波罗蜜门。<a id="a-1J"></a>悟一切法能持界性不可得故。</p>
  <p id="a1K">字时。<a id="a-1L"></a>入随顺一切佛教般若波罗蜜门。<a id="a-1M"></a>悟一切法寂静性不可得故。</p>
  <p id="a1N">字时入现行因地智慧藏般若波罗蜜门。<a id="a-1O"></a>悟一切法如虚空性不可得故。</p>
  <p id="a1P">字时。<a id="a-1Q"></a>入决择息诸业海藏般若波罗蜜门。<a id="a-1R"></a>悟一切法穷尽性不可得故。</p>
  <p id="a1S">字时。<a id="a-1T"></a>入摧诸烦恼清净光明般若波罗蜜门。<a id="a-1U"></a>悟一切法住持处非处令不动转性不可得故。</p>
  <p id="a1V">字时。<a id="a-1W"></a>入生世间了别般若波罗蜜门。<a id="a-1X"></a>悟一切法能所知性不可得故。</p>
  <p id="a1Y">字时。<a id="a-1Z"></a>入逆生死轮智道场般若波罗蜜门。<a id="a-1a"></a>悟一切法执着义性不可得故。</p>
  <p id="a1b">字时。<a id="a-1c"></a>入一切宫殿道场庄严般若波罗蜜门。<a id="a-1d"></a>悟一切法可破坏性不可得故。</p>
  <p id="a1e">字时。<a id="a-1f"></a>入修行加行藏盖差别道场般若波罗蜜门。<a id="a-1g"></a>悟一切法欲乐覆性不可得故。</p>
  <p id="a1h">字时。<a id="a-1i"></a>入现见十方诸佛旋般若波罗蜜门。<a id="a-1j"></a>悟一切法可忆念性不可得故。</p>
  <p id="a1k">字时。<a id="a-1l"></a>入观察一切众生堪任力遍生海藏般若波罗蜜门。<a id="a-1m"></a>悟一切法可呼召性不可得故。</p>
  <p id="a1n">字时。<a id="a-1o"></a>入一切功德海趣入修行源底般若波罗蜜门。<a id="a-1p"></a>悟一切法勇健性不可得故。</p>
  <p id="a1q">字时。<a id="a-1r"></a>入持一切法云坚固海藏般若波罗蜜门。<a id="a-1s"></a>悟一切法厚平等性不可得故。</p>
  <p id="a1t">字时。<a id="a-1u"></a>入愿往诣十方现前见一切佛般若波罗蜜门。<a id="a-1v"></a>悟一切法积集性不可得故。</p>
  <p id="a1w">字时。<a id="a-1x"></a>入字轮积集俱胝字般若波罗蜜门。<a id="a-1y"></a>悟一切法离诸諠诤无往无来行住坐卧不可得故。</p>
  <p id="a1z">字时。<a id="a-20"></a>入成熟一切众生际往诣道场般若波罗蜜门。<a id="a-21"></a>悟一切法遍满果报不可得故。</p>
  <p id="a22">字时。<a id="a-23"></a>入无著无碍解脱地藏光明轮普照般若波罗蜜门。<a id="a-24"></a>悟一切法积聚蕴性不可得故。</p>
  <p id="a25">字时。<a id="a-26"></a>入宣说一切佛法境界般若波罗蜜门。<a id="a-27"></a>悟一切法衰老性相不可得故。</p>
  <p id="a28">字时。<a id="a-29"></a>入一切虚空以法云雷震吼普照般若波罗蜜门。<a id="a-2A"></a>悟一切法聚集足迹不可得故。</p>
  <p id="a2B">字时。<a id="a-2C"></a>入无我利益众生究竟边际般若波罗蜜门。<a id="a-2D"></a>悟一切法相驱迫性不可得故。</p>
  <p id="a2E">字时。<a id="a-2F"></a>入法轮无差别藏般若波罗蜜门。<a id="a-2G"></a>悟一切法究竟处所不可得故。</p>
  <p id="a2H">善男子我称如是入诸解脱根本字时。<a id="a-2I"></a>此四十二般若波罗蜜为首。<a id="a-2J"></a>入无量无数般若波罗蜜门。<a id="a-2K"></a>又善男子如是字门。<a id="a-2L"></a>是能悟入法空边际。<a id="a-2M"></a>除如是字。<a id="a-2N"></a>表诸法空。<a id="a-2O"></a>更不可得。<a id="a-2P"></a>何以故如是字义不可宣说。<a id="a-2Q"></a>不可显示。<a id="a-2R"></a>不可执取。<a id="a-2S"></a>不可书持。<a id="a-2T"></a>不可观察。<a id="a-2U"></a>离诸相故。<a id="a-2V"></a>善男子譬如虚空是一切物所归趣处。<a id="a-2W"></a>此诸字门亦复如是。<a id="a-2X"></a>诸法空义皆入此门。<a id="a-2Y"></a>方得显了。<a id="a-2Z"></a>若菩萨摩诃萨于如是入诸字门。<a id="a-2a"></a>得善巧智。<a id="a-2b"></a>于诸言音所诠所表。<a id="a-2c"></a>皆无挂碍。<a id="a-2d"></a>于一切法平等空性。<a id="a-2e"></a>尽能证持。<a id="a-2f"></a>于众言音咸得善巧。<a id="a-2g"></a>若菩萨摩诃萨。<a id="a-2h"></a>能听如是入诸字门。<a id="a-2i"></a>印阿(上)字印。<a id="a-2j"></a>闻已受持。<a id="a-2k"></a>读诵通利为他解说。<a id="a-2l"></a>不贪名利。<a id="a-2m"></a>由此因缘得二十种殊胜功德。<a id="a-2n"></a>何等二十。<a id="a-2o"></a>谓得强忆念。<a id="a-2p"></a>得胜惭愧。<a id="a-2q"></a>得坚固力。<a id="a-2r"></a>得法旨趣。<a id="a-2s"></a>得增上觉。<a id="a-2t"></a>得殊胜慧。<a id="a-2u"></a>得无碍辩。<a id="a-2v"></a>得总持门。<a id="a-2w"></a>得无疑惑。<a id="a-2x"></a>得违顺语不生恚爱。<a id="a-2y"></a>得无高下平等而住。<a id="a-2z"></a>得于有情言音善巧。<a id="a-30"></a>得蕴善巧处善巧界善巧。<a id="a-31"></a>得缘起善巧因善巧缘善巧法善巧。<a id="a-32"></a>得根胜劣智善巧他心智善巧。<a id="a-33"></a>得观星历善巧。<a id="a-34"></a>得天耳智善巧宿住随念智善巧神境智善巧死生智善巧。<a id="a-35"></a>得漏尽智善巧。<a id="a-36"></a>得说处非处智善巧。<a id="a-37"></a>得往来等威仪路善巧。<a id="a-38"></a>是为得二十种殊胜功德。<a id="a-39"></a>善男子我唯知此入诸解脱根本字智。<a id="a-3A"></a>如诸菩萨摩诃萨。<a id="a-3B"></a>能于一切世间善巧之法。<a id="a-3C"></a>以智通达。<a id="a-3D"></a>到于彼岸。<a id="a-3E"></a>而我云何能知能说彼功德行。<a id="a-3F"></a>时善财童子。<a id="a-3G"></a>头面敬礼众艺之足。<a id="a-3H"></a>绕无数匝恋仰而去。</p>
 </body>
</html>