<!doctype html>
<html id="z3IBWMz1HE" data-ver="37">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="西土圣贤撰集">
  <meta period="唐">
 </head>
 <body>
  <h1 id="a1">大方广佛华严经入法界品顿证毗卢遮那法身字轮瑜伽仪轨</h1>
  <p id="a2">夫欲顿入一乘修习毗卢庶那如来法身观者。<a id="a-3"></a>先应发起普贤菩萨微妙行愿。<a id="a-4"></a>复应以三密加持身心。<a id="a-5"></a>则能悟入文殊师利大智慧海。<a id="a-6"></a>然修行者最初於空闲处。<a id="a-7"></a>摄念安心闭目端身结跏趺坐。<a id="a-8"></a>连心普缘无边刹海。<a id="a-9"></a>谛观二世一切如来。<a id="a-A"></a>遍於一一佛菩萨前殷勤恭敬礼拜旋绕。<a id="a-B"></a>又以种种供具云海奉献。<a id="a-C"></a>如是等一切众圣广大供养已。<a id="a-D"></a>复观自心心本不生。<a id="a-E"></a>自性成就光明遍照犹如虚空。<a id="a-F"></a>复应深起悲念哀愍众生不悟自心轮回诸趣。<a id="a-G"></a>我当普化拔济令其开悟尽无有余。<a id="a-H"></a>复应观察自心诸众生心及诸佛心。<a id="a-I"></a>本无有异平等一相成大菩提心。<a id="a-J"></a>莹澈清凉廓然周遍圆明皎洁成大月轮。<a id="a-K"></a>量等虚空无有边际。<a id="a-L"></a>复应於月轮内右旋布列四十二梵字悉皆金色放大光明。<a id="a-M"></a>照澈十方分明显现.一一光中见无量刹海。<a id="a-N"></a>有无量诸佛有无量众前后围绕。<a id="a-O"></a>坐菩提座成等正觉。<a id="a-P"></a>智入三际身遍十方。<a id="a-Q"></a>转大法轮度脱群品。<a id="a-R"></a>悉令现证无住涅槃。<a id="a-S"></a>复应悟入般若波罗蜜四十二字门。<a id="a-T"></a>了一切法皆无所得。<a id="a-U"></a>能观正智。<a id="a-V"></a>所观法界悉皆平等无异无别。<a id="a-W"></a>修瑜伽者若能与是旋陀罗尼观行相应。<a id="a-X"></a>即能现证毗卢遮那如来智身。<a id="a-Y"></a>於诸法中得无障碍。<a id="a-Z"></a>圆明字轮四十二字颂曰。</p>
  <p id="aa"></p>
 </body>
</html>