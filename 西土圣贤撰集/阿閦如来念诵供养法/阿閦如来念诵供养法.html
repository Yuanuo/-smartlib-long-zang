<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/西土圣贤撰集"/>
  <title>阿閦如来念诵供养法</title>
</head>
<body>
  <h1 class="head">阿閦如来念诵供养法</h1>
  <p class="l-js-5c">敬礼遍照尊　　我今依契经</p>
  <p class="l-js-5c">略说阿閦佛　　修行念诵仪</p>
  <p class="l-js-5c">行者应当礼　　五方诸如来</p>
  <p class="l-js-5c">尽想虚空中　　遍满如胡麻</p>
  <p class="l-js-5c">即对一一佛　　尽心而忏悔</p>
  <p class="l-js-5c">随喜及劝请　　我所积集福</p>
  <p class="l-js-5c">回向诸有情　　次即对本尊</p>
  <p class="l-js-5c">应当结跏坐　　端身应正直</p>
  <p class="l-js-5c">闭目离攀缘　　即起悲愍心</p>
  <p class="l-js-5c">观察无边界　　初结三昧耶</p>
  <p class="l-js-5c">次诵金刚轮　　灭除诸过咎</p>
  <p class="l-js-5c">即当结甲印　　加持于五处</p>
  <p class="l-js-5c">次作金刚橛　　坚牢道场地</p>
  <p class="l-js-5c">复结方隅界　　坛中观大海</p>
  <p class="l-js-5c">中想弥卢山　　上观宝楼阁</p>
  <p class="l-js-5c">阁上师子座　　种种供养具</p>
  <p class="l-js-5c">众宝以庄严　　次结车辂印</p>
  <p class="l-js-5c">想奉妙喜刹　　即静虚空道</p>
  <p class="l-js-5c">又结请宝车　　及以部心请</p>
  <p class="l-js-5c">复应作辟除　　及示三昧耶</p>
  <p class="l-js-5c">即结金刚网　　奉献阏伽水</p>
  <p class="l-js-5c">想浴无垢身　　复当奉尊座</p>
  <p class="l-js-5c">次第献五供　　即结虚空藏</p>
  <p class="l-js-5c">尽于无边界　　一一想云海</p>
  <p class="l-js-5c">以身亲奉献　　即当诵赞叹</p>
  <p class="l-js-5c">或赞百八名　　即结部母印</p>
  <p class="l-js-5c">加持本所尊　　及护于自身</p>
  <p class="l-js-5c">次结本尊印　　即当捧珠鬘</p>
  <p class="l-js-5c">加持已顶戴　　谛住而念诵</p>
  <p class="l-js-5c">即入字轮观　　以此殊胜福</p>
  <p class="l-js-5c">回向于有情　　即结本尊印</p>
  <p class="l-js-5c">次诵部母明　　如前五供养</p>
  <p class="l-js-5c">及赞本尊德　　即献阏伽水</p>
  <p class="l-js-5c">应结外院印　　左转而解界</p>
  <p class="l-js-5c">复结宝车辂　　外拨而奉送</p>
  <p class="l-js-5c">想尊还本宫　　重结三昧耶</p>
  <p class="l-js-5c">五悔如前作　　即起随自意</p>
  <p class="l-js-5c">读诵大乘经　　或住三摩地</p>
  <p class="l-js-5c">印塔思六念　　以福资悉地</p>
  <p>是名菩萨行</p>
  <p>行者入本尊精舍。面向东方胡跪合掌。谛想一切如来诸大菩萨微尘数众。遍十方界由如胡麻。如对目前。于中复想五方如来。各礼一拜。礼一切如来真言曰。</p>
  <p>唵萨嚩怛他誐跢迦(引)耶嚩吉质多播(引)娜满娜喃迦噜冥。</p>
  <p class="l-js-5c">由诵此真言　　作礼于诸佛</p>
  <p class="l-js-5c">即于十方刹　　礼事悉圆满</p>
  <p>即右膝著地合掌当心。而忏诸咎。我从无始时来至于今身。所作众罪十恶四重五无间等无量无边。今对一切诸佛大菩萨前。深生悔恨发露陈。忏一忏已后更不复造。忏悔真言曰。</p>
  <p>唵萨嚩播(引)跛娑普吒(二合)娜诃曩嚩日啰(二合引)野娑嚩(二合引)诃。</p>
  <p class="l-js-5c">由诵此真言　　实相理相应</p>
  <p class="l-js-5c">诸罪如枯草　　焚尽无有余</p>
  <p>次应思惟。一切如来诸大菩萨缘觉声闻。及诸凡夫积集福智。我今尽随喜。如一切如来随喜一切福智。我今亦如是随喜。随喜一切福智真言曰。</p>
  <p>唵萨嚩怛他誐跢奔尼野(二合)枳穰(二合引)曩努慕娜曩布惹(引)冥伽三母捺啰(二合引)娑癹(二合)啰拏三么曳吽(五)</p>
  <p class="l-js-5c">由诵此真言　　诸佛及菩萨</p>
  <p class="l-js-5c">二乘凡夫福　　获殊胜随喜</p>
  <p>次谛观。一切如来遍周法界初成正觉。即想己身处彼海会一一佛前。诚心劝请愿诸如来哀愍我等转无上法轮。请转法轮真言曰。</p>
  <p>唵萨嚩怛他(引)誐跢(引)地曳(二合)沙拏(二)布惹冥伽三母捺啰(二合)娑癹(二合)啰拏三昧曳吽(四)</p>
  <p class="l-js-5c">由诵此明故　　一切诸如来</p>
  <p class="l-js-5c">杂染清净刹　　转无上法轮</p>
  <p>次应劝请。十方诸佛如来不般涅槃。愿诸如来哀愍有情。久住世间不般涅槃。于无量劫广作利益。请不般涅槃真言曰。</p>
  <p>唵萨嚩怛他誐单(引)曩地曳(二合)沙夜(引)冥萨嚩萨怛嚩(二合)呬哆(引)啰他(引)野达摩驮到悉体(他以反)底婆嚩睹。</p>
  <p class="l-js-5c">由诵此真言　　一切诸如来</p>
  <p class="l-js-5c">复住无量劫　　广利益有情</p>
  <p>行者作是思惟。我今礼佛忏悔随喜劝请。言如是积集无量福智。愿皆回向一切众生。佛所称赞殊胜悉地。愿诸有情皆得圆满。回向发愿真言曰。</p>
  <p>唵萨嚩怛他(引)誐跢商悉跢(引)萨嚩萨怛嚩(二合引)南(引)萨嚩悉地药三钵睍耽(引)怛他(引)誐跢室者(二合引)地底瑟绽(二合)耽。</p>
  <p class="l-js-5c">由诵此真言　　谛诚发胜愿</p>
  <p class="l-js-5c">一切众生类　　速皆得悉地</p>
  <p>行者于本尊像前。结跏趺坐或半跏或吉祥。乃至轮王等随意而坐。复想一切如来及诸菩萨金刚部众。起大悲愍。拔济安乐一切有情。愿一切众生速得无上菩提悉地。</p>
  <p class="l-js-5c">即结佛部印　　止观虚心合</p>
  <p class="l-js-5c">开掌定辅进　　惠辅于定侧</p>
  <p class="l-js-5c">专注于一缘　　思惟佛相好</p>
  <p class="l-js-5c">真言诵三遍　　置顶便散之</p>
  <p>佛部三昧耶真言曰。</p>
  <p>唵怛他(引)誐妒纳婆(二合)嚩(引)野娑嚩(二合引)诃。</p>
  <p class="l-js-5c">由诵结此印　　一切佛部众</p>
  <p class="l-js-5c">加持于行者　　不违自本誓</p>
  <p class="l-js-5c">次结莲花部　　虚心作合掌</p>
  <p class="l-js-5c">微开进念定　　即想观自在</p>
  <p class="l-js-5c">具相持莲花　　而住瑜伽定</p>
  <p class="l-js-5c">分明诵三遍　　顶右而散之</p>
  <p>莲花部三昧耶真言曰。</p>
  <p>唵跛娜谟(二合)纳婆(二合)嚩(引)野娑嚩(二合引)诃(引)</p>
  <p class="l-js-5c">由诵结印故　　一切莲花部</p>
  <p class="l-js-5c">圣众来云集　　本愿而加持</p>
  <p class="l-js-5c">次结金刚部　　止观反相叉</p>
  <p class="l-js-5c">余力三钴形　　心想执金刚</p>
  <p class="l-js-5c">威德手持杵　　具相身严饰</p>
  <p class="l-js-5c">应当诵三遍　　顶左而散之</p>
  <p>金刚部三昧耶真言曰。</p>
  <p>唵嚩日嚧(二合)纳婆(二合)嚩(引)野娑嚩(二合引)诃(引)</p>
  <p class="l-js-5c">由诵及结印　　一切执金刚</p>
  <p class="l-js-5c">皆集来现前　　与愿不违誓</p>
  <p class="l-js-5c">次结甲胄印　　二羽内相叉</p>
  <p class="l-js-5c">念力并申合　　定辅如杵形</p>
  <p class="l-js-5c">额肩心及喉　　五处各一遍</p>
  <p class="l-js-5c">思惟身威光　　炽盛遍围绕</p>
  <p class="l-js-5c">诸魔及障者　　驰散不敢睹</p>
  <p>金刚甲胄真言曰。</p>
  <p>唵嚩日啰(二合引)银儞(二合)钵啰(二合)捻跛跢(二合引)也娑嚩(引二合)诃。</p>
  <p class="l-js-5c">由结甲印故　　远离于诸障</p>
  <p class="l-js-5c">能遮恶趣门　　亦护诸众生</p>
  <p class="l-js-5c">次结金刚轮　　大威德印契</p>
  <p class="l-js-5c">二羽内相叉　　竖二念定力</p>
  <p class="l-js-5c">二念纠定合　　二慧并申合</p>
  <p class="l-js-5c">安契当于心　　诚心诵七遍</p>
  <p>金刚轮真言曰。</p>
  <p>娜么悉底[口*束*页](三合)野(一)陀尾(二合)迦(引)南(引)萨嚩怛他(引)誐跢(引)南(引三)暗(引四)尾啰尔(五)尾啰尔(六)摩贺(引)嚩日啰(二合七)娑跢娑跢(八)些(引)啰帝(九)些(引)啰帝(十)怛逻(二合)异(十一)怛逻(二合)异(十二)尾驮么儞(十三)三畔若儞(十四)怛啰(二合)么底(十五)悉驮(引)仡[口*(隶-木+士)](二合)怛嚂(二合)沙嚩(二合引)诃(引)</p>
  <p class="l-js-5c">由诵此真言　　如再入轮坛</p>
  <p class="l-js-5c">失念破三昧　　菩萨与声闻</p>
  <p class="l-js-5c">身口二律仪　　四重五无间</p>
  <p class="l-js-5c">是等诸罪障　　悉皆得清净</p>
  <p class="l-js-5c">次当结地界　　进念互相交</p>
  <p class="l-js-5c">信定慧竖合　　双慧辅于地</p>
  <p class="l-js-5c">三拍想下方　　炽成独钴杵</p>
  <p class="l-js-5c">彻至金刚际　　想除地过患</p>
  <p>金刚橛真言曰。</p>
  <p>唵枳里枳里嚩日啰(二合)嚩日哩(二合)部哷(二合)满驮满驮吽癹吒(半音)</p>
  <p class="l-js-5c">由结地印故　　尽想道场内</p>
  <p class="l-js-5c">即成金刚地　　诸魔不得便</p>
  <p class="l-js-5c">以微少功行　　速证三摩地</p>
  <p class="l-js-5c">身心不疲倦　　远离于昏沉</p>
  <p class="l-js-5c">次结金刚墙　　准前下方契</p>
  <p class="l-js-5c">搩开二慧竖　　三匝而右旋</p>
  <p class="l-js-5c">心想金刚墙　　赫奕起威焰</p>
  <p class="l-js-5c">遍护于道场　　以成方隅界</p>
  <p>金刚墙真言曰。</p>
  <p>唵萨啰萨啰嚩日啰(二合)钵啰(二合)迦(引)啰吽癹吒(半音)</p>
  <p class="l-js-5c">由结墙印故　　诸魔及障者</p>
  <p class="l-js-5c">毗那夜迦等　　四散而驰走</p>
  <p class="l-js-5c">次结大海印　　止观仰相叉</p>
  <p class="l-js-5c">即成于海印　　当心而旋转</p>
  <p class="l-js-5c">应想成大海　　深广无边际</p>
  <p class="l-js-5c">清净八功德　　皆从法界生</p>
  <p>大海真言曰。</p>
  <p>唵尾么路娜地吽。</p>
  <p class="l-js-5c">次结须弥印　　止观内叉拳</p>
  <p class="l-js-5c">真言诵三遍　　即想妙高山</p>
  <p class="l-js-5c">四宝而成就　　七金山围绕</p>
  <p class="l-js-5c">山顶想楼阁　　众宝以庄严</p>
  <p>须弥山真言曰。</p>
  <p>唵阿左攞吽。</p>
  <p class="l-js-5c">次结虚空藏　　明妃大密印</p>
  <p class="l-js-5c">二羽金刚缚　　进力如宝形</p>
  <p class="l-js-5c">余度竖如幢　　止观互相交</p>
  <p class="l-js-5c">即成供养仪　　次第修如是</p>
  <p class="l-js-5c">次想于殿中　　本尊与眷属</p>
  <p class="l-js-5c">各依花位座　　涂香及花鬘</p>
  <p class="l-js-5c">烧香摩尼灯　　阏伽及贤瓶</p>
  <p class="l-js-5c">殊妙天饮食　　宝柱而行列</p>
  <p class="l-js-5c">以我功德力　　如来加持力</p>
  <p class="l-js-5c">及以法界力　　普供养而住</p>
  <p>虚空藏大明妃真言曰。</p>
  <p>唵誐誐曩三婆嚩嚩日啰(二合)谷(引)</p>
  <p class="l-js-5c">由诵结此印　　虚空藏本尊</p>
  <p class="l-js-5c">不越本愿力　　皆成实供养</p>
  <p class="l-js-5c">次应结宝车　　止观仰相叉</p>
  <p class="l-js-5c">二定侧相拄　　二慧辅定侧</p>
  <p class="l-js-5c">真言诵三遍　　奉送本尊刹</p>
  <p>奉车辂真言曰。</p>
  <p>唵睹噜睹噜吽。</p>
  <p class="l-js-5c">行者持香炉　　即静虚空道</p>
  <p class="l-js-5c">真言诵三遍　　坏裂魔罗网</p>
  <p>静治道路真言曰。</p>
  <p>唵(一)苏悉地迦哩(二)惹嚩(二合)理跢(引)难(引)跢(三)慕嘌怛曳(四)惹嚩(二合)攞惹嚩(二合)攞满驮满驮贺曩贺曩吽癹吒(半音)</p>
  <p class="l-js-5c">心想七宝车　　众宝盖庄严</p>
  <p class="l-js-5c">缯幡宝铃铎　　珠鬘遍交络</p>
  <p class="l-js-5c">无量诸天乐　　不鼓自然鸣</p>
  <p class="l-js-5c">皆奏和雅音　　想至妙喜刹</p>
  <p class="l-js-5c">本尊与眷属　　乘此宝车辂</p>
  <p class="l-js-5c">即当结请车　　准前车辂印</p>
  <p class="l-js-5c">慧力拨二念　　想车至于空</p>
  <p>请上车辂真言曰。</p>
  <p>娜么悉底[口*(隶-木+士)](二合)野(一)地尾(二合)迦(引)南(二)萨嚩怛他誐跢(引)南(引三)唵(四)嚩日[口*朗](二合)倪儞夜(二合五)羯沙野娑嚩(二合引)诃。</p>
  <p class="l-js-5c">次结部心印　　止观内相叉</p>
  <p class="l-js-5c">左慧向身招　　三遍加来句</p>
  <p class="l-js-5c">本尊与眷属　　欢喜赴集会</p>
  <p>部心请真言曰。</p>
  <p>唵嚩日啰(二合引)地力(二合)翳系系娑嚩(二合引)诃。</p>
  <p class="l-js-5c">由诵此真言　　本尊与眷属</p>
  <p class="l-js-5c">欢喜赴集会　　与愿令成就</p>
  <p class="l-js-5c">即结辟除印　　止观金刚形</p>
  <p class="l-js-5c">先当举止羽　　外拓作辟除</p>
  <p class="l-js-5c">一切诸魔罗　　怖畏而驰走</p>
  <p>辟除真言曰。</p>
  <p>唵枳里枳里嚩日啰(二合引)吽癹吒(半音)</p>
  <p class="l-js-5c">由诵及辟除　　诸有魔障者</p>
  <p class="l-js-5c">从圣隐众会　　奔驰而四散</p>
  <p class="l-js-5c">即举于观羽　　作示三昧耶</p>
  <p class="l-js-5c">圣众忆昔愿　　复当赴集会</p>
  <p>示三昧耶真言曰。</p>
  <p>唵商羯[口*(隶-木+士)]三么野沙嚩(二合引)诃(引)</p>
  <p class="l-js-5c">次结金刚网　　准前金刚墙</p>
  <p class="l-js-5c">二慧捻定侧　　右旋于顶上</p>
  <p class="l-js-5c">即成坚固网　　上方诸魔罗</p>
  <p class="l-js-5c">无有能侵恼　　修行速得成</p>
  <p>金刚网真言曰。</p>
  <p>唵尾塞普(二合引)啰捺啰(二合引)礼叉(二合)嚩日啰(二合引)半惹啰吽癹吒(半音)</p>
  <p class="l-js-5c">即结密缝印　　止掌辅观背</p>
  <p class="l-js-5c">二慧而申直　　真言诵三遍</p>
  <p class="l-js-5c">右旋及上下　　心想金刚焰</p>
  <p class="l-js-5c">密合方隅界　　威灵其处所</p>
  <p>金刚火院真言曰。</p>
  <p>唵阿三摩(引)银儞(二合)吽癹吒(半音)</p>
  <p class="l-js-5c">次应虔诚心　　奉献阏伽水</p>
  <p class="l-js-5c">持器当于额　　运想沐圣众</p>
  <p>奉阏伽真言曰。</p>
  <p>娜莫三满跢没驮南(引)誐誐曩三摩(引)娑摩娑嚩(二合引)诃(引)</p>
  <p class="l-js-5c">次应献花座　　二羽虚心合</p>
  <p class="l-js-5c">进念定微屈　　运心而旋转</p>
  <p class="l-js-5c">本尊与眷属　　想坐花台上</p>
  <p class="l-js-5c">一一处本位　　观念令分明</p>
  <p>花座真言曰。</p>
  <p>娜莫三满跢没驮(引)南恶(引)</p>
  <p class="l-js-5c">次结涂香印　　观掌向外竖</p>
  <p class="l-js-5c">止羽握右观　　心想涂香云</p>
  <p>遍涂圣众海</p>
  <p>涂香供养真言曰。</p>
  <p>唵(一)嵃驮磨(引)祢儞(二)嚩啰苨(三)钵啰(二合引)底仡哩(二合)舋拏(二合)娑嚩(二合引)诃(引)</p>
  <p class="l-js-5c">才结涂香印　　遍于印契中</p>
  <p class="l-js-5c">无量香天女　　各持涂香器</p>
  <p class="l-js-5c">尽于无边刹　　供养佛圣众</p>
  <p class="l-js-5c">不久当获得　　五分具法身</p>
  <p class="l-js-5c">次结花鬘印　　止观仰相叉</p>
  <p class="l-js-5c">二定屈如环　　慧辅定下节</p>
  <p class="l-js-5c">心想奉花鬘　　用献圣眷属</p>
  <p>花鬘供养真言曰。</p>
  <p>唵(一)么(引)攞(引)驮嶷(二)嚩日啰(二合)驮啰娑嚩(二合引)诃(引)</p>
  <p class="l-js-5c">才结花鬘印　　遍于印契中</p>
  <p class="l-js-5c">无量花天女　　各持花鬘器</p>
  <p class="l-js-5c">尽于无边刹　　供养佛圣众</p>
  <p class="l-js-5c">不久当获得　　离染如莲花</p>
  <p class="l-js-5c">即结焚香印　　二羽而仰掌</p>
  <p class="l-js-5c">信进念竖背　　定慧侧相拄</p>
  <p class="l-js-5c">心想烧香云　　以奉圣眷属</p>
  <p>焚香供养真言曰。</p>
  <p>唵(一)度跛始契矩噜嚩日哩(二合)抳娑嚩(二合引)诃(引)</p>
  <p class="l-js-5c">才结焚香印　　遍于印契中</p>
  <p class="l-js-5c">无量香天女　　各持七宝炉</p>
  <p class="l-js-5c">尽于无边刹　　供养佛圣众</p>
  <p class="l-js-5c">不久当获得　　如来无碍智</p>
  <p class="l-js-5c">次结饮食契　　二羽虚心合</p>
  <p class="l-js-5c">慧力辅禅侧　　状如食器形</p>
  <p class="l-js-5c">心想饮食云　　以奉圣眷属</p>
  <p>饮食供养真言曰。</p>
  <p>唵(一)磨攞磨攞(二合)冥伽磨(引)疑儞(三)钵啰(二合)底吃哩(二合)舋拏(二合四)嚩日哩(二合)抳娑嚩(二合引)诃(引)</p>
  <p class="l-js-5c">才结饮食契　　遍于印契中</p>
  <p class="l-js-5c">无量诸天女　　各持宝食器</p>
  <p class="l-js-5c">尽彼无边刹　　供养佛圣众</p>
  <p class="l-js-5c">不久当获得　　法喜禅悦食</p>
  <p class="l-js-5c">次结灯明印　　观羽密作拳</p>
  <p class="l-js-5c">竖念慧侧辅　　真言诵三遍</p>
  <p class="l-js-5c">心想摩尼灯　　以奉圣眷属</p>
  <p>宝灯供养真言曰。</p>
  <p>唵(一)惹嚩(二合引)攞(引)么(引)隶儞(二)祢跛始契娑嚩(二合引)诃(引)</p>
  <p class="l-js-5c">谗结灯明印　　遍于印契中</p>
  <p class="l-js-5c">无量灯天女　　各持摩尼灯</p>
  <p class="l-js-5c">尽彼无边刹　　供养佛圣众</p>
  <p class="l-js-5c">不久当获得　　清净五种眼</p>
  <p class="l-js-5c">运心悉周遍　　无量佛刹中</p>
  <p class="l-js-5c">种种而奉献　　无边供养仪</p>
  <p class="l-js-5c">即结虚空藏　　大菩萨密印</p>
  <p class="l-js-5c">二羽金刚缚　　二定如宝形</p>
  <p class="l-js-5c">信进如幢刹　　二慧而合竖</p>
  <p>虚空藏真言曰。</p>
  <p>娜么萨嚩怛他(引)誐帝鼻喻(二合)尾湿嚩(二合)目契鼻药(二合)萨嚩他(引三)欠嗢娜誐(二合)帝塞普(二合)啰呬[牟*含]誐誐曩剑娑嚩(二合引)诃(引)</p>
  <p class="l-js-5c">即赞本所尊　　无量功德聚</p>
  <p class="l-js-5c">或诵百八名　　歌咏声供养</p>
  <p class="l-js-5c">行者于身中　　当心应观察</p>
  <p class="l-js-5c">圆满净月轮　　专注令分明</p>
  <p class="l-js-5c">上想金刚杵　　金色五智形</p>
  <p class="l-js-5c">光明遍流出　　照触无边界</p>
  <p class="l-js-5c">警觉魔罗宫　　广大作佛事</p>
  <p class="l-js-5c">以此三么地　　而成阿閦佛</p>
  <p class="l-js-5c">具相触地印　　眷属以围绕</p>
  <p class="l-js-5c">即结根本印　　加持于四处</p>
  <p>无动如来真言曰。</p>
  <p>唵恶屈刍(二合)毗野(二合)吽。</p>
  <p class="l-js-5c">次结莽莫计　　部母大悲者</p>
  <p class="l-js-5c">二羽内相叉　　信念慧如针</p>
  <p class="l-js-5c">三遍加本尊　　即当护己身</p>
  <p class="l-js-5c">各诵于一遍　　加持于五处</p>
  <p>莽莫计真言曰。</p>
  <p>娜谟啰怛娜(二合)怛啰(二合引)夜野娜么室战(二合)拏嚩日啰(二合引)播拏曳摩诃药叉细曩钵跢曳唵矩兰驮哩满驮满驮吽癹吒(半音)</p>
  <p>次结如来不动大身印。诵本明七遍。大身真言曰。</p>
  <p>娜谟婆誐嚩帝　恶屈刍(二合)毗夜(二合)野怛他誐跢(引)夜(引)啰诃(二合)帝三藐三没驮(引)野怛儞野(二合)他(引)迦迦儞迦迦儞嚧左儞嚧左儞咄嚧(二合)吒儞咄嚧(二合)吒儞怛逻(二合)娑儞怛逻(二合)娑儞钵啰(二合引)底(丁以反)诃跢儞钵啰(二合引)底诃跢儞萨嚩羯么跛嚂跛逻野屈刍(二合)毗野(二合)睹娑嚩(二合引)诃(引)</p>
  <p class="l-js-5c">次应净念珠　　二羽捧珠鬘</p>
  <p>加三遍顶戴</p>
  <p>净珠鬘真言曰。</p>
  <p>唵吠嚧者娜么攞娑嚩(二合引)诃。</p>
  <p class="l-js-5c">次结持念珠　　二羽半金刚</p>
  <p class="l-js-5c">以此持念珠　　真言诵三遍</p>
  <p>持珠真言曰。</p>
  <p>唵嚩苏莽底室哩(二合)曳钵娜莽(二合)忙里儞娑嚩(二合)诃。</p>
  <p class="l-js-5c">即诵本尊明　　身前观尊相</p>
  <p class="l-js-5c">自身亦如是　　专注离散乱</p>
  <p class="l-js-5c">或以实相理　　与法身相应</p>
  <p class="l-js-5c">真言字分明　　不缓亦不急</p>
  <p class="l-js-5c">或千或百八　　一数常准定</p>
  <p class="l-js-5c">念诵当毕已　　捧珠于顶上</p>
  <p class="l-js-5c">遍数付部母　　复结三昧那</p>
  <p class="l-js-5c">诵本明三遍　　即入字轮观</p>
  <p class="l-js-5c">于心月轮上　　行列真言字</p>
  <p class="l-js-5c">金色具威光　　思惟实相理</p>
  <p class="l-js-5c">应观唵字门　　诸法无流注</p>
  <p class="l-js-5c">次念阿字门　　诸法本不生</p>
  <p class="l-js-5c">第三閦字门　　诸法无尽灭</p>
  <p class="l-js-5c">第四陛字门　　诸法无自性</p>
  <p class="l-js-5c">第五吽字门　　诸法无因缘</p>
  <p class="l-js-5c">一一真言字　　观照法界性</p>
  <p class="l-js-5c">从初至究竟　　注心勿令间</p>
  <p class="l-js-5c">复结部母印　　真言诵三遍</p>
  <p class="l-js-5c">应以歌咏音　　赞扬本尊德</p>
  <p class="l-js-5c">重结五供养　　奉献本所尊</p>
  <p class="l-js-5c">复献阏伽水　　殷勤求本愿</p>
  <p class="l-js-5c">随心上中下　　如教获悉地</p>
  <p class="l-js-5c">即结外院印　　右旋解诸界</p>
  <p class="l-js-5c">次结宝车辂　　及结部心印</p>
  <p class="l-js-5c">送尊皆外拨　　复结三部印</p>
  <p class="l-js-5c">护身及五诲　　应当如前作</p>
  <p class="l-js-5c">礼佛随意乐　　读诵方广乘</p>
  <p class="l-js-5c">十法行感招　　无量无边福</p>
  <p class="l-js-5c">契经思六念　　皆以实相理</p>
  <p class="l-js-5c">一一应思惟　　相应瑜伽教</p>
  <p class="l-js-5c">若欲除业障　　应当印佛塔</p>
  <p class="l-js-5c">或沙及香泥　　皆安缘起偈</p>
  <p class="l-js-5c">积数如经说　　终毕现奇特</p>
  <p class="l-js-5c">修集念诵法　　以此胜福田</p>
  <p class="l-js-5c">一切诸有情　　速成阿閦佛</p>
  <p>发遣真言曰(用前车辂印三外拨三念)</p>
  <p>唵嚩日啰(二合引)地力(二合)夜呬夜呬娑嚩(二合引)诃(引)</p>
  <p class="l-js-5c">由诵此真言　　即成发遣尊</p>
  <p>除萎花真言曰。</p>
  <p>唵湿微(二合)帝摩诃湿微(二合)帝佉(引)娜宁娑嚩(二合引)诃(引)</p>
  <p>次扫地真言曰。</p>
  <p>唵诃啰诃啰(二)[卄/儒](穰古反引)[卄/(阿-可+辛)/子]啰(二合)诃啰拏(引)耶娑嚩(二合)诃(引)</p>
  <p>涂地真言曰。</p>
  <p>唵迦啰(引)隶摩诃迦啰隶娑嚩(二合引)诃(引)</p>
</body></html>