<!doctype html>
<html id="z3IBWIS1Fc" data-ver="1396">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">杂宝藏经卷第四</h1>
  <h2 id="a2">天女本以然灯供养生天缘第四十三</h2>
  <p id="a3">尔时王舍城。<a id="a-4"></a>频婆娑罗王。<a id="a-5"></a>于佛法中得道。<a id="a-6"></a>获不坏信。<a id="a-7"></a>常以灯明。<a id="a-8"></a>供养于佛。<a id="a-9"></a>后提婆达多。<a id="a-A"></a>与阿阇世王。<a id="a-B"></a>作恶知识。<a id="a-C"></a>欲害佛法。<a id="a-D"></a>是以国土。<a id="a-E"></a>怖畏不复然灯供养。<a id="a-F"></a>有一女人。<a id="a-G"></a>以习常故。<a id="a-H"></a>于僧自恣日。<a id="a-I"></a>佛经行道头。<a id="a-J"></a>然灯供养。<a id="a-K"></a>阿阇世王。<a id="a-L"></a>闻极大嗔恚。<a id="a-M"></a>即以剑轮。<a id="a-N"></a>斩腰而杀。<a id="a-O"></a>命终得生三十三天摩尼焰宫殿中。<a id="a-P"></a>乘此宫殿。<a id="a-Q"></a>至善法堂。<a id="a-R"></a>帝释以偈问曰。</p>
  <p id="aS">汝昔作何业　　身如聚真金</p>
  <p id="aT">而有大威德　　容貌甚光明</p>
  <p id="aU">天女即时。<a id="a-V"></a>以偈答言。</p>
  <p id="aW">三界之真济　　三有之大灯</p>
  <p id="aX">至心眼观佛　　相好庄严身</p>
  <p id="aY">法中之最胜　　为之然明灯</p>
  <p id="aZ">灯然以灭闇　　佛灯灭众恶</p>
  <p id="aa">见灯如日光　　真实生信心</p>
  <p id="ab">睹灯明炽盛　　欢喜而礼佛</p>
  <p id="ac">说此偈已。<a id="a-d"></a>来至佛所。<a id="a-e"></a>佛为说法。<a id="a-f"></a>得须陀洹。<a id="a-g"></a>即还天上。<a id="a-h"></a>比丘问佛。<a id="a-i"></a>以何因缘。<a id="a-j"></a>生于天宫。<a id="a-k"></a>佛言。<a id="a-l"></a>昔在人间。<a id="a-m"></a>于僧自恣日。<a id="a-n"></a>佛经行道头。<a id="a-o"></a>然灯供养。<a id="a-p"></a>阿阇世王。<a id="a-q"></a>斩其腰杀。<a id="a-r"></a>以是善因。<a id="a-s"></a>命终之后。<a id="a-t"></a>得生天中。<a id="a-u"></a>重于我边。<a id="a-v"></a>闻法信解。<a id="a-w"></a>得须陀洹道。</p>
  <p data-pb></p>
  <h2 id="ax">天女本以乘车见佛欢喜避道缘第四十四</h2>
  <p id="ay">尔时佛在舍卫国。<a id="a-z"></a>入城乞食。<a id="a-10"></a>有一童女。<a id="a-11"></a>乘车游戏。<a id="a-12"></a>欲向园中。<a id="a-13"></a>道逢如来。<a id="a-14"></a>回车避道。<a id="a-15"></a>生欢喜心。<a id="a-16"></a>其后命终。<a id="a-17"></a>生三十三天。<a id="a-18"></a>往集善法堂。<a id="a-19"></a>释提桓因。<a id="a-1A"></a>以偈问言。</p>
  <p id="a1B">汝昔作何行　　身色如真金</p>
  <p id="a1C">光颜甚炜炜　　犹若优钵罗</p>
  <p id="a1D">得是胜威德　　而生于天中</p>
  <p id="a1E">愿今为我说　　何由而得之</p>
  <p id="a1F">天女即时。<a id="a-1G"></a>以偈答曰。</p>
  <p id="a1H">我见佛入城　　回车而避道</p>
  <p id="a1I">欢喜生敬信　　命终得生天</p>
  <p id="a1J">说此偈已。<a id="a-1K"></a>来向佛所。<a id="a-1L"></a>佛为说法。<a id="a-1M"></a>得须陀洹。<a id="a-1N"></a>即还天宫。<a id="a-1O"></a>比丘问言。<a id="a-1P"></a>以何业缘。<a id="a-1Q"></a>生此天中。<a id="a-1R"></a>佛言。<a id="a-1S"></a>昔于人间。<a id="a-1T"></a>回车避我。<a id="a-1U"></a>今得生天。<a id="a-1V"></a>重于我所。<a id="a-1W"></a>闻法信受。<a id="a-1X"></a>证须陀洹果。</p>
  <p data-pb></p>
  <h2 id="a1Y">天女本以华散佛化成华盖缘第四十五</h2>
  <p id="a1Z">尔时舍卫国。<a id="a-1a"></a>有一女子。<a id="a-1b"></a>于节日中。<a id="a-1c"></a>采阿恕伽华。<a id="a-1d"></a>还入城来。<a id="a-1e"></a>遇值佛出。<a id="a-1f"></a>即以此华。<a id="a-1g"></a>散于佛上。<a id="a-1h"></a>化成华盖。<a id="a-1i"></a>欢喜踊跃。<a id="a-1j"></a>生敬信心。<a id="a-1k"></a>于是命终。<a id="a-1l"></a>生于三十三天。<a id="a-1m"></a>即乘宫殿。<a id="a-1n"></a>至善法堂。<a id="a-1o"></a>帝释以偈问言。</p>
  <p id="a1p">汝昔作何业　　得来生天中</p>
  <p id="a1q">身如真金色　　威德甚光明</p>
  <p id="a1r">以何业行获　　愿为我说之</p>
  <p id="a1s">天女即以偈答言。</p>
  <p id="a1t">昔于阎浮提　　取阿恕伽花</p>
  <p id="a1u">还值于如来　　即以供养佛</p>
  <p id="a1v">欢喜生敬重　　命终得生天</p>
  <p id="a1w">说是偈已。<a id="a-1x"></a>来向佛所。<a id="a-1y"></a>佛为说法。<a id="a-1z"></a>得须陀洹。<a id="a-20"></a>便还天上。<a id="a-21"></a>比丘问言。<a id="a-22"></a>此天女者以何因缘。<a id="a-23"></a>得受天身。<a id="a-24"></a>佛言昔在人中。<a id="a-25"></a>出城取阿恕伽花。<a id="a-26"></a>还来值我。<a id="a-27"></a>即以华供养。<a id="a-28"></a>发欢喜心。<a id="a-29"></a>乘此善业。<a id="a-2A"></a>命终生天。<a id="a-2B"></a>重于我所。<a id="a-2C"></a>闻法得悟。<a id="a-2D"></a>证须陀洹。</p>
  <p data-pb></p>
  <h2 id="a2E">舍利弗摩提供养佛塔缘第四十六</h2>
  <p id="a2F">频婆娑罗王。<a id="a-2G"></a>已得见谛。<a id="a-2H"></a>数至佛所。<a id="a-2I"></a>礼拜问讯。<a id="a-2J"></a>时宫中妇女。<a id="a-2K"></a>不得日日来到佛边。<a id="a-2L"></a>王以佛发。<a id="a-2M"></a>宫中起塔。<a id="a-2N"></a>宫中之人。<a id="a-2O"></a>经常供养。<a id="a-2P"></a>频婆娑罗王崩。<a id="a-2Q"></a>提婆达多。<a id="a-2R"></a>共阿阇世王。<a id="a-2S"></a>同情相厚。<a id="a-2T"></a>生诽谤心。<a id="a-2U"></a>不听宫中供养此塔。<a id="a-2V"></a>有一宫人。<a id="a-2W"></a>名舍利弗摩提。<a id="a-2X"></a>以僧自恣日。<a id="a-2Y"></a>忆本所习。<a id="a-2Z"></a>即以香花供养此塔。<a id="a-2a"></a>时阿阇世王。<a id="a-2b"></a>嫌其供养佛塔。<a id="a-2c"></a>用钻钻杀。<a id="a-2d"></a>命终得生三十三天。<a id="a-2e"></a>乘天宫殿。<a id="a-2f"></a>集善法堂。<a id="a-2g"></a>帝释以偈而问。</p>
  <p id="a2h">汝昔作何福　　而得生天中</p>
  <p id="a2i">威德甚光明　　犹如真金色</p>
  <p id="a2j">作何业行获　　愿为我说之</p>
  <p id="a2k">天女以偈。<a id="a-2l"></a>而答之曰。</p>
  <p id="a2m">我昔在人中　　欢喜恭敬心</p>
  <p id="a2n">以诸好香华　　供养于佛塔</p>
  <p id="a2o">而为阿阇世　　以钻钻杀我</p>
  <p id="a2p">命终得生天　　受此极快乐</p>
  <p id="a2q">说是偈已。<a id="a-2r"></a>来向佛所。<a id="a-2s"></a>佛为说法。<a id="a-2t"></a>得须陀洹。<a id="a-2u"></a>即还天宫。<a id="a-2v"></a>比丘问言。<a id="a-2w"></a>以何因缘。<a id="a-2x"></a>生此天中。<a id="a-2y"></a>佛言。<a id="a-2z"></a>本于人间。<a id="a-30"></a>曾以华香。<a id="a-31"></a>供养佛塔。<a id="a-32"></a>由是善业。<a id="a-33"></a>今得天身。<a id="a-34"></a>重从我所。<a id="a-35"></a>闻法而悟。<a id="a-36"></a>证须陀洹。</p>
  <p data-pb></p>
  <h2 id="a37">长者夫妇造作浮图生天缘第四十七</h2>
  <p id="a38">卫国。<a id="a-39"></a>有一长者。<a id="a-3A"></a>作浮图僧坊。<a id="a-3B"></a>长者得病。<a id="a-3C"></a>命终生三十三天。<a id="a-3D"></a>妇追忆夫。<a id="a-3E"></a>愁忧苦恼。<a id="a-3F"></a>以追忆故。<a id="a-3G"></a>修治浮图及与僧坊。<a id="a-3H"></a>如夫在时。<a id="a-3I"></a>夫在天上。<a id="a-3J"></a>自观察言。<a id="a-3K"></a>我以何缘。<a id="a-3L"></a>生此天上。<a id="a-3M"></a>知以造作塔寺功德。<a id="a-3N"></a>是故得来。<a id="a-3O"></a>自见定是天身。<a id="a-3P"></a>心生欢喜。<a id="a-3Q"></a>常念塔寺。<a id="a-3R"></a>以天眼观所作塔寺。<a id="a-3S"></a>今谁料理。<a id="a-3T"></a>即见其妇。<a id="a-3U"></a>昼夜忆夫。<a id="a-3V"></a>忧愁苦恼。<a id="a-3W"></a>以其夫故。<a id="a-3X"></a>修治塔寺夫作念言。<a id="a-3Y"></a>我妇于我。<a id="a-3Z"></a>大有功德。<a id="a-3a"></a>我今应当往至其所。<a id="a-3b"></a>问讯安慰。<a id="a-3c"></a>从天上没。<a id="a-3d"></a>即到妇边。<a id="a-3e"></a>而语之言。<a id="a-3f"></a>汝大忧愁。<a id="a-3g"></a>念于我也。<a id="a-3h"></a>妇言。<a id="a-3i"></a>汝为是谁。<a id="a-3j"></a>劝谏于我。<a id="a-3k"></a>答言。<a id="a-3l"></a>我是汝夫。<a id="a-3m"></a>以作僧坊塔寺因缘。<a id="a-3n"></a>得生天上三十三天。<a id="a-3o"></a>见汝精勤修治塔寺。<a id="a-3p"></a>故来汝所。<a id="a-3q"></a>妇言。<a id="a-3r"></a>来前与我交会。<a id="a-3s"></a>夫言</p>
  <p data-pb></p>
  <h2 id="a3t">长者夫妇信敬礼佛生天缘第四十八</h2>
  <p id="a3u">舍城中。<a id="a-3v"></a>有一长者。<a id="a-3w"></a>日日往至佛所。<a id="a-3x"></a>其妇生疑。<a id="a-3y"></a>而作念言。<a id="a-3z"></a>将不与他私通。<a id="a-40"></a>日日恒去。<a id="a-41"></a>便问夫言。<a id="a-42"></a>日日恒向何处来还。<a id="a-43"></a>夫答妇言。<a id="a-44"></a>佛边去来。<a id="a-45"></a>问言。<a id="a-46"></a>佛为好丑能胜汝也。<a id="a-47"></a>而恒至边。<a id="a-48"></a>夫即为妇。<a id="a-49"></a>叹说佛之种种功德。<a id="a-4A"></a>尔时其妇。<a id="a-4B"></a>闻佛功德。<a id="a-4C"></a>心生欢喜。<a id="a-4D"></a>即乘车往。<a id="a-4E"></a>既至佛所。<a id="a-4F"></a>尔时佛边有诸王大臣。<a id="a-4G"></a>逼塞左右。<a id="a-4H"></a>不能得前。<a id="a-4I"></a>遥为佛作礼即还入城。<a id="a-4J"></a>其后舍寿。<a id="a-4K"></a>生三十三天。<a id="a-4L"></a>便自念言。<a id="a-4M"></a>得佛恩重。<a id="a-4N"></a>一礼功德。<a id="a-4O"></a>使我生天。<a id="a-4P"></a>即从天下往至佛边。<a id="a-4Q"></a>佛为说法。<a id="a-4R"></a>得须陀洹。<a id="a-4S"></a>比丘问言。<a id="a-4T"></a>以何因缘。<a id="a-4U"></a>得生此天。<a id="a-4V"></a>佛言。<a id="a-4W"></a>昔在人中。<a id="a-4X"></a>为我作礼。<a id="a-4Y"></a>以一礼功德。<a id="a-4Z"></a>命终生天。</p>
  <p data-pb></p>
  <h2 id="a4a">外道婆罗门女学佛弟子作斋生天缘第四十九</h2>
  <p id="a4b">时舍卫国。<a id="a-4c"></a>有佛诸弟子。<a id="a-4d"></a>女人作邑会。<a id="a-4e"></a>数数往至佛边。<a id="a-4f"></a>徒伴之中有一婆罗门女。<a id="a-4g"></a>邪见不信。<a id="a-4h"></a>不曾受斋持戒。<a id="a-4i"></a>见诸女人共聚斋食。<a id="a-4j"></a>问言。<a id="a-4k"></a>汝等今作何等吉会。<a id="a-4l"></a>与汝亲厚。<a id="a-4m"></a>而不命我。<a id="a-4n"></a>诸女答言。<a id="a-4o"></a>我等作斋。<a id="a-4p"></a>婆罗门女言。<a id="a-4q"></a>今非月六日。<a id="a-4r"></a>又非十二日。<a id="a-4s"></a>为谁法作斋。<a id="a-4t"></a>诸女言我作佛斋。<a id="a-4u"></a>婆罗门女言。<a id="a-4v"></a>汝作佛斋。<a id="a-4w"></a>得何功德。<a id="a-4x"></a>答言。<a id="a-4y"></a>得生天解脱婆罗门女。<a id="a-4z"></a>贪饮食故。<a id="a-50"></a>受水作斋食。<a id="a-51"></a>后与好美浆。<a id="a-52"></a>婆罗门斋法。<a id="a-53"></a>不饮不食。<a id="a-54"></a>佛斋之法。<a id="a-55"></a>食好食饮美浆。<a id="a-56"></a>此斋甚易。<a id="a-57"></a>生信乐欢喜。<a id="a-58"></a>却后寿尽。<a id="a-59"></a>得生天上。<a id="a-5A"></a>来向佛边。<a id="a-5B"></a>佛为说法。<a id="a-5C"></a>得须陀洹。<a id="a-5D"></a>比丘问言。</p>
  <p data-pb></p>
  <h2 id="a5E">贫女人以氎施须达生天缘第五十</h2>
  <p id="a5F">时须达长者。<a id="a-5G"></a>作是思惟。<a id="a-5H"></a>生我家者。<a id="a-5I"></a>命终之后。<a id="a-5J"></a>无堕恶道。<a id="a-5K"></a>何以故。<a id="a-5L"></a>我尽教以净法故。<a id="a-5M"></a>贫穷困苦。<a id="a-5N"></a>信与不信。<a id="a-5O"></a>我今亦当教以善法。<a id="a-5P"></a>使供养佛僧。<a id="a-5Q"></a>于是具以上事。<a id="a-5R"></a>启波斯匿王。<a id="a-5S"></a>王便击鼓鸣铃。<a id="a-5T"></a>却后七日。<a id="a-5U"></a>须达长者。<a id="a-5V"></a>欲劝化乞索供养三宝。<a id="a-5W"></a>一切人民。<a id="a-5X"></a>各各随喜。<a id="a-5Y"></a>多少布施。<a id="a-5Z"></a>至七日头。<a id="a-5a"></a>须达长者。<a id="a-5b"></a>从诸人等。<a id="a-5c"></a>劝化乞索。<a id="a-5d"></a>有一贫女。<a id="a-5e"></a>辛苦求价。<a id="a-5f"></a>唯得一氎。<a id="a-5g"></a>以覆身体。<a id="a-5h"></a>见须达乞。<a id="a-5i"></a>即便施与。<a id="a-5j"></a>须达得已。<a id="a-5k"></a>奇其所能。<a id="a-5l"></a>便以钱财谷帛衣食。<a id="a-5m"></a>恣意所欲供给。<a id="a-5n"></a>贫女其后寿尽命终。<a id="a-5o"></a>生于天上。<a id="a-5p"></a>来至佛边。<a id="a-5q"></a>佛为说法。<a id="a-5r"></a>得须陀洹。<a id="a-5s"></a>比丘问言。<a id="a-5t"></a>今此天女。<a id="a-5u"></a>以何因缘。<a id="a-5v"></a>生于天上。<a id="a-5w"></a>佛言。<a id="a-5x"></a>昔在人中。<a id="a-5y"></a>值须达长者教化乞索。<a id="a-5z"></a>心生欢喜。<a id="a-60"></a>即以所著白氎。<a id="a-61"></a>布施须达。<a id="a-62"></a>由是善业。<a id="a-63"></a>得生天上。<a id="a-64"></a>重于我边。<a id="a-65"></a>闻法信解。<a id="a-66"></a>获须陀洹。</p>
  <h2 id="a67">长者女不信三宝父以金钱雇令受持五戒生天缘第五十一</h2>
  <p id="a68">尔时舍卫国中。<a id="a-69"></a>有一长者。<a id="a-6A"></a>名曰弗奢。<a id="a-6B"></a>生二女子。<a id="a-6C"></a>一者出家。<a id="a-6D"></a>精进用行。<a id="a-6E"></a>得阿罗汉。<a id="a-6F"></a>一者邪见。<a id="a-6G"></a>诽谤不信。<a id="a-6H"></a>父时语此不信之女。<a id="a-6I"></a>汝今归依于佛。<a id="a-6J"></a>我当雇汝千枚金钱。<a id="a-6K"></a>乃至归依法僧。<a id="a-6L"></a>受持五戒。<a id="a-6M"></a>当与八千金钱。<a id="a-6N"></a>于是便受五戒。<a id="a-6O"></a>不久之顷。<a id="a-6P"></a>命终生天。<a id="a-6Q"></a>来向佛所。<a id="a-6R"></a>佛为说法。<a id="a-6S"></a>得须陀洹。<a id="a-6T"></a>比丘问言。<a id="a-6U"></a>此天女者。<a id="a-6V"></a>以何业行。<a id="a-6W"></a>得生于天。<a id="a-6X"></a>佛言。<a id="a-6Y"></a>本于人间。<a id="a-6Z"></a>贪父金钱。<a id="a-6a"></a>归于三宝。<a id="a-6b"></a>受持五戒。<a id="a-6c"></a>由是因缘。<a id="a-6d"></a>今得生天。<a id="a-6e"></a>重于我所。<a id="a-6f"></a>闻法得道。</p>
  <h2 id="a6g">女因扫地见佛生欢喜生天缘第五十二</h2>
  <p id="a6h">南天竺法。<a id="a-6i"></a>家有童女。<a id="a-6j"></a>必使早起。<a id="a-6k"></a>净扫庭中门户左右。<a id="a-6l"></a>有长者女。<a id="a-6m"></a>早起扫地。<a id="a-6n"></a>会值如来于门前过。<a id="a-6o"></a>见生欢喜。<a id="a-6p"></a>注意看佛。<a id="a-6q"></a>寿命短促即终生天。<a id="a-6r"></a>夫生天者。<a id="a-6s"></a>法有三念。<a id="a-6t"></a>自思惟言。<a id="a-6u"></a>本是何身。<a id="a-6v"></a>自知人身。<a id="a-6w"></a>今生何处。<a id="a-6x"></a>定知是天。<a id="a-6y"></a>昔作何业。<a id="a-6z"></a>来生于此。<a id="a-70"></a>知由见佛欢喜善业。<a id="a-71"></a>得此果报。<a id="a-72"></a>感佛重恩。<a id="a-73"></a>来供养佛。<a id="a-74"></a>佛为说法。<a id="a-75"></a>得须陀洹。<a id="a-76"></a>诸比丘言。<a id="a-77"></a>以何因缘。<a id="a-78"></a>令此女人生天得道。<a id="a-79"></a>佛言。<a id="a-7A"></a>昔在人中。<a id="a-7B"></a>早起扫地。<a id="a-7C"></a>值佛过门。<a id="a-7D"></a>见生喜心。<a id="a-7E"></a>由是善业。<a id="a-7F"></a>生于天上。<a id="a-7G"></a>又于我所。<a id="a-7H"></a>闻法证道。</p>
  <h2 id="a7I">长者造舍请佛供养以舍布施生天缘第五十三</h2>
  <p id="a7J">王舍城。<a id="a-7K"></a>有大长者。<a id="a-7L"></a>新造屋舍。<a id="a-7M"></a>请佛供养。<a id="a-7N"></a>即以布施。<a id="a-7O"></a>而白佛言。<a id="a-7P"></a>世尊。<a id="a-7Q"></a>自今已后。<a id="a-7R"></a>入城之时。<a id="a-7S"></a>洗手洗钵。<a id="a-7T"></a>恒常来此。<a id="a-7U"></a>其后寿尽。<a id="a-7V"></a>生于天上。<a id="a-7W"></a>乘天宫殿。<a id="a-7X"></a>来诣佛所。<a id="a-7Y"></a>佛为说法。<a id="a-7Z"></a>得须陀洹。<a id="a-7a"></a>比丘白言。<a id="a-7b"></a>以何因缘。<a id="a-7c"></a>得生于天。<a id="a-7d"></a>佛言。<a id="a-7e"></a>昔在人中。<a id="a-7f"></a>造新屋舍。<a id="a-7g"></a>请佛布施。<a id="a-7h"></a>由是善业。<a id="a-7i"></a>上生天宫。<a id="a-7j"></a>遂于我边。<a id="a-7k"></a>闻法得道。</p>
  <h2 id="a7l">妇以甘蔗施罗汉生天缘第五十四</h2>
  <p id="a7m">昔舍卫国。<a id="a-7n"></a>有罗汉比丘。<a id="a-7o"></a>入城乞食。<a id="a-7p"></a>次到压甘蔗家。<a id="a-7q"></a>其家儿妇。<a id="a-7r"></a>以一粗大甘蔗。<a id="a-7s"></a>着比丘钵中。<a id="a-7t"></a>姑见嗔之。<a id="a-7u"></a>便捉杖打遇着腰脉。<a id="a-7v"></a>即时命终得生忉利天。<a id="a-7w"></a>而作女身。<a id="a-7x"></a>所处宫殿纯是甘蔗。<a id="a-7y"></a>诸天之众集善法堂。<a id="a-7z"></a>时彼天女亦集此堂。<a id="a-80"></a>帝释以偈而问言。</p>
  <p id="a81">汝昔作何业　　而得妙色身</p>
  <p id="a82">光明色无比　　犹如镕金聚</p>
  <p id="a83">天女以偈答言。</p>
  <p id="a84">我昔在人中　　以少甘蔗施</p>
  <p id="a85">今得大果报　　于诸天众中</p>
  <p id="a86">光明甚晖赫</p>
  <p data-pb></p>
  <h2 id="a87">女人以香涂佛足生天缘第五十五</h2>
  <p id="a88">昔舍卫城中。<a id="a-89"></a>有一女人。<a id="a-8A"></a>坐地磨香。<a id="a-8B"></a>值佛入城。<a id="a-8C"></a>女见佛身。<a id="a-8D"></a>生欢喜心。<a id="a-8E"></a>以所磨香。<a id="a-8F"></a>涂佛脚上。<a id="a-8G"></a>其后命终。<a id="a-8H"></a>得生天中。<a id="a-8I"></a>身香远闻。<a id="a-8J"></a>彻四千里。<a id="a-8K"></a>便往集于善法堂上。<a id="a-8L"></a>帝释以偈而问言。</p>
  <p id="a8M">汝昔作何福　　身出微妙香</p>
  <p id="a8N">生在于天中　　光色如镕金</p>
  <p id="a8O">天女即以偈答言。</p>
  <p id="a8P">我以上妙香　　供养最胜尊</p>
  <p id="a8Q">得无等威德　　生三十三天</p>
  <p id="a8R">而受大快乐　　身出众妙香</p>
  <p id="a8S">闻于百由旬　　诸得闻香者</p>
  <p id="a8T">悉得大利益</p>
  <p id="a8U">即时天女。<a id="a-8V"></a>向世尊所。<a id="a-8W"></a>佛为说法。<a id="a-8X"></a>得须陀洹道而还天上。<a id="a-8Y"></a>诸比丘问言。<a id="a-8Z"></a>昔作何福。<a id="a-8a"></a>得生天中。<a id="a-8b"></a>身若此香。<a id="a-8c"></a>佛言由此天女。<a id="a-8d"></a>昔在人间。<a id="a-8e"></a>以香涂我足。<a id="a-8f"></a>以是因缘。<a id="a-8g"></a>命终生天受此果报。</p>
  <p data-pb></p>
  <h2 id="a8h">须达长者婢归依三宝生天缘第五十六</h2>
  <p id="a8i">尔时舍卫国。<a id="a-8j"></a>须达长者。<a id="a-8k"></a>以十万两金。<a id="a-8l"></a>雇人使归依佛。<a id="a-8m"></a>时有一婢。<a id="a-8n"></a>闻长者语。<a id="a-8o"></a>即归依佛。<a id="a-8p"></a>命终之后。<a id="a-8q"></a>生三十三天。<a id="a-8r"></a>于是往集善法堂上。<a id="a-8s"></a>帝释以偈而问言。</p>
  <p id="a8t">汝宿有何福　　得生于天中</p>
  <p id="a8u">光明色微妙　　今为我说之</p>
  <p id="a8v">天女以偈答言。</p>
  <p id="a8w">三界之坚胜　　能拔生死苦</p>
  <p id="a8x">三界之真济　　断除三垢结</p>
  <p id="a8y">我昔归依佛　　并及于法僧</p>
  <p id="a8z">以是因缘故　　而获此果报</p>
  <p id="a90">说是偈已。<a id="a-91"></a>来至佛所。<a id="a-92"></a>佛为说法。<a id="a-93"></a>得须陀洹道。<a id="a-94"></a>比丘问言。<a id="a-95"></a>以何业缘。<a id="a-96"></a>受是果报。<a id="a-97"></a>佛言昔于人中。<a id="a-98"></a>归依佛故。<a id="a-99"></a>今得生天。<a id="a-9A"></a>值我说法。<a id="a-9B"></a>得须陀洹。</p>
  <p data-pb></p>
  <h2 id="a9C">贫女从佛乞食生天缘第五十七</h2>
  <p id="a9D">舍卫国城中。<a id="a-9E"></a>有一女人。<a id="a-9F"></a>贫穷困苦。<a id="a-9G"></a>常于道头。<a id="a-9H"></a>乞索自活。<a id="a-9I"></a>转转经久。<a id="a-9J"></a>一切人民。<a id="a-9K"></a>无看视者。<a id="a-9L"></a>佛遇行见。<a id="a-9M"></a>往到其所。<a id="a-9N"></a>从佛乞食。<a id="a-9O"></a>怜愍贫女困饿欲死。<a id="a-9P"></a>即敕阿难。<a id="a-9Q"></a>使与其食。<a id="a-9R"></a>时此贫女。<a id="a-9S"></a>得食欢喜。<a id="a-9T"></a>后便命终。<a id="a-9U"></a>生于天上感佛往恩。<a id="a-9V"></a>来供养佛。<a id="a-9W"></a>佛为说法。<a id="a-9X"></a>得须陀洹。<a id="a-9Y"></a>诸比丘问佛言。<a id="a-9Z"></a>今此天女。<a id="a-9a"></a>以何因缘。<a id="a-9b"></a>得生天上。<a id="a-9c"></a>佛言。<a id="a-9d"></a>此天女者。<a id="a-9e"></a>昔在人间。<a id="a-9f"></a>困饿垂死。<a id="a-9g"></a>佛使阿难与食。<a id="a-9h"></a>既得食已。<a id="a-9i"></a>心生欢喜。<a id="a-9j"></a>乘是善根。<a id="a-9k"></a>命终生此天宫。<a id="a-9l"></a>重于我所。<a id="a-9m"></a>闻法得道。</p>
  <p data-pb></p>
  <h2 id="a9n">长者婢为主送食值佛即施获报生天缘第五十八</h2>
  <p id="a9o">卫国中。<a id="a-9p"></a>有长者子。<a id="a-9q"></a>共诸长者子。<a id="a-9r"></a>游戏园中。<a id="a-9s"></a>欲去之时。<a id="a-9t"></a>语其家内。<a id="a-9u"></a>为我送食。<a id="a-9v"></a>其家于后。<a id="a-9w"></a>遣婢送食。<a id="a-9x"></a>婢到门外。<a id="a-9y"></a>遇见于佛。<a id="a-9z"></a>即以其食。<a id="a-A0"></a>供养如来。<a id="a-A1"></a>还复归家。<a id="a-A2"></a>取食更送。<a id="a-A3"></a>亦于路中。<a id="a-A4"></a>见舍利弗目犍连等。<a id="a-A5"></a>即复与之。<a id="a-A6"></a>第三取食。<a id="a-A7"></a>与长者子。<a id="a-A8"></a>长者子食竟。<a id="a-A9"></a>自来还归。<a id="a-AA"></a>语其妇言。<a id="a-AB"></a>今日送食何为极晚。<a id="a-AC"></a>妇答之言。<a id="a-AD"></a>今日三过。<a id="a-AE"></a>为君送食。<a id="a-AF"></a>何故迟晚。<a id="a-AG"></a>便唤婢问。<a id="a-AH"></a>汝朝三过。<a id="a-AI"></a>取食与谁。<a id="a-AJ"></a>婢时答言。<a id="a-AK"></a>第一送食。<a id="a-AL"></a>值佛即施。</p>
  <p data-pb></p>
  <h2 id="aAM">长者为佛造讲堂获报生天缘第五十九</h2>
  <p id="aAN">时王舍城。<a id="a-AO"></a>频婆娑罗王。<a id="a-AP"></a>为佛造作浮图僧房。<a id="a-AQ"></a>有一长者。<a id="a-AR"></a>亦欲为佛作好房屋。<a id="a-AS"></a>不能得地。<a id="a-AT"></a>便于如来经行之处。<a id="a-AU"></a>造一讲堂。<a id="a-AV"></a>堂开四门。<a id="a-AW"></a>后时命终。<a id="a-AX"></a>生于天上。<a id="a-AY"></a>乘天宫殿。<a id="a-AZ"></a>来供养佛。<a id="a-Aa"></a>佛为说法。<a id="a-Ab"></a>得须陀洹。<a id="a-Ac"></a>比丘问言。<a id="a-Ad"></a>今此天子。<a id="a-Ae"></a>以何业缘。<a id="a-Af"></a>得生天宫。<a id="a-Ag"></a>佛言。<a id="a-Ah"></a>本在人中。<a id="a-Ai"></a>造佛讲堂。<a id="a-Aj"></a>由是善因。<a id="a-Ak"></a>命终生天。<a id="a-Al"></a>来至我所。<a id="a-Am"></a>感恩供养。<a id="a-An"></a>重闻说法。<a id="a-Ao"></a>获须陀洹。</p>
  <p data-pb></p>
  <h2 id="aAp">长者见王造塔亦复造塔获报生天缘第六十</h2>
  <p id="aAq">时耆阇崛山。<a id="a-Ar"></a>南天竺。<a id="a-As"></a>有一长者。<a id="a-At"></a>见频婆娑罗王。<a id="a-Au"></a>为佛作好浮图僧坊。<a id="a-Av"></a>亦请如来。<a id="a-Aw"></a>为造浮图。<a id="a-Ax"></a>僧房住处。<a id="a-Ay"></a>其后命终生于天上。<a id="a-Az"></a>来至佛所。<a id="a-B0"></a>报恩供养。<a id="a-B1"></a>佛为说法。<a id="a-B2"></a>得须陀洹。<a id="a-B3"></a>比丘问言。<a id="a-B4"></a>此天子往日。<a id="a-B5"></a>以何因缘。<a id="a-B6"></a>得生天宫。<a id="a-B7"></a>佛言。<a id="a-B8"></a>昔在人中。<a id="a-B9"></a>见王起塔。<a id="a-BA"></a>心生随喜。<a id="a-BB"></a>便请如来。<a id="a-BC"></a>造立浮图。<a id="a-BD"></a>由此善业。<a id="a-BE"></a>得生天上。<a id="a-BF"></a>又于我所。<a id="a-BG"></a>闻法信悟。<a id="a-BH"></a>证须陀洹。</p>
  <p data-pb></p>
  <h2 id="aBI">贾客造舍供养佛获报生天缘第六十一</h2>
  <p id="aBJ">时舍卫国。<a id="a-BK"></a>有一贾客。<a id="a-BL"></a>远行商贾。<a id="a-BM"></a>身死不还。<a id="a-BN"></a>母养其子。<a id="a-BO"></a>其子长大。<a id="a-BP"></a>复欲远去。<a id="a-BQ"></a>祖母语言。<a id="a-BR"></a>汝父远去。<a id="a-BS"></a>身死不还。<a id="a-BT"></a>汝莫远去。<a id="a-BU"></a>当于近处。<a id="a-BV"></a>在市坐肆。<a id="a-BW"></a>即奉其敕。<a id="a-BX"></a>便于市中。<a id="a-BY"></a>作于估肆。<a id="a-BZ"></a>而作念言。<a id="a-Ba"></a>此城人民。<a id="a-Bb"></a>悉皆请佛。<a id="a-Bc"></a>我今新造舍已。<a id="a-Bd"></a>亦当请于如来。<a id="a-Be"></a>便往请佛。<a id="a-Bf"></a>佛来至已。<a id="a-Bg"></a>而白佛言。<a id="a-Bh"></a>我以此舍。<a id="a-Bi"></a>供养如来。<a id="a-Bj"></a>自今已后。<a id="a-Bk"></a>入城之时。<a id="a-Bl"></a>洗手洗钵。<a id="a-Bm"></a>恒向我舍。<a id="a-Bn"></a>其后命终。<a id="a-Bo"></a>便生天上。<a id="a-Bp"></a>来至佛所。<a id="a-Bq"></a>佛为说法。<a id="a-Br"></a>得须陀洹。<a id="a-Bs"></a>比丘问言</p>
  <p data-pb></p>
  <h2 id="aBt">贫人以麨团施现获报缘第六十二</h2>
  <p id="aBu">有一人。<a id="a-Bv"></a>居家贫穷。<a id="a-Bw"></a>为人肆力。<a id="a-Bx"></a>得麨六升。<a id="a-By"></a>赍持归家。<a id="a-Bz"></a>养育妻息。<a id="a-C0"></a>会于中路。<a id="a-C1"></a>见一道人。<a id="a-C2"></a>执钵捉锡。<a id="a-C3"></a>行求乞食。<a id="a-C4"></a>即生心念。<a id="a-C5"></a>彼沙门者。<a id="a-C6"></a>形貌端政。<a id="a-C7"></a>威仪庠序。<a id="a-C8"></a>甚可恭敬。<a id="a-C9"></a>得施一食。<a id="a-CA"></a>不亦快乎。<a id="a-CB"></a>尔时道人。<a id="a-CC"></a>知其心念。<a id="a-CD"></a>随逐贫人。<a id="a-CE"></a>至一水边。<a id="a-CF"></a>贫人即便语道人言。<a id="a-CG"></a>我今有糗。<a id="a-CH"></a>意欲相施。<a id="a-CI"></a>颇能食不。<a id="a-CJ"></a>道人答言。<a id="a-CK"></a>唯得而已。<a id="a-CL"></a>即于水边。<a id="a-CM"></a>为其敷衣。<a id="a-CN"></a>令道人坐。<a id="a-CO"></a>和一升糗。<a id="a-CP"></a>用为一团。<a id="a-CQ"></a>而以与之。<a id="a-CR"></a>作是念言。<a id="a-CS"></a>若此</p>
  <p data-pb></p>
  <h2 id="aCT">贫女以两钱布施即获报缘第六十三</h2>
  <p id="aCU">昼闇山中。<a id="a-CV"></a>多诸贤圣。<a id="a-CW"></a>隐居众僧。<a id="a-CX"></a>诸方国土。<a id="a-CY"></a>闻彼山名。<a id="a-CZ"></a>供养者众。<a id="a-Ca"></a>有一长者。<a id="a-Cb"></a>将诸眷属。<a id="a-Cc"></a>往送供养。<a id="a-Cd"></a>有一贫穷乞索女人。<a id="a-Ce"></a>作是念言。<a id="a-Cf"></a>今诸长者。<a id="a-Cg"></a>送供诣山。<a id="a-Ch"></a>必欲作会。<a id="a-Ci"></a>我当往乞。<a id="a-Cj"></a>便向山中。<a id="a-Ck"></a>既到山已。<a id="a-Cl"></a>见向长者。<a id="a-Cm"></a>设种种馔。<a id="a-Cn"></a>供养众僧。<a id="a-Co"></a>私自思惟。<a id="a-Cp"></a>彼人先世修福。<a id="a-Cq"></a>今日富贵。<a id="a-Cr"></a>今复重作功德将胜。<a id="a-Cs"></a>我先世不作。<a id="a-Ct"></a>今世贫苦。<a id="a-Cu"></a>今若不作。<a id="a-Cv"></a>未来转剧。<a id="a-Cw"></a>思惟此已。<a id="a-Cx"></a>啼哭不乐。<a id="a-Cy"></a>又自念言。<a id="a-Cz"></a>我曾粪中。<a id="a-D0"></a>拾得两钱。<a id="a-D1"></a>恒常宝惜。<a id="a-D2"></a>以俟乞索不如意时。<a id="a-D3"></a>当贸饮食用自存活。<a id="a-D4"></a>今当持以布施众僧。<a id="a-D5"></a>分一二日不得饮食。<a id="a-D6"></a>终不能死。<a id="a-D7"></a>伺僧食讫捉此两钱即便布施。<a id="a-D8"></a>彼山僧法。<a id="a-D9"></a>人有施者。<a id="a-DA"></a>维那僧前立为咒愿。<a id="a-DB"></a>当于尔时。<a id="a-DC"></a>上座不听维那咒愿。<a id="a-DD"></a>自为咒愿。<a id="a-DE"></a>诸下坐等。<a id="a-DF"></a>深生慊心。<a id="a-DG"></a>而作此念。<a id="a-DH"></a>得彼乞女两枚小钱。<a id="a-DI"></a>上座自轻。<a id="a-DJ"></a>为其咒愿。<a id="a-DK"></a>如常见钱。<a id="a-DL"></a>何以不尔。<a id="a-DM"></a>上座寻时。<a id="a-DN"></a>留半分食。<a id="a-DO"></a>与此女人。<a id="a-DP"></a>诸人见上座多与人。<a id="a-DQ"></a>人多与此。<a id="a-DR"></a>女时得重担饮食。<a id="a-DS"></a>极大欢喜。<a id="a-DT"></a>我适布施。<a id="a-DU"></a>今以得报。<a id="a-DV"></a>即担饮食还出山去到一树下。<a id="a-DW"></a>眠卧止息。<a id="a-DX"></a>会值王大夫人亡来七日。<a id="a-DY"></a>王遣使者。<a id="a-DZ"></a>按行国界。<a id="a-Da"></a>谁有福德。<a id="a-Db"></a>应为夫人。<a id="a-Dc"></a>相师占言此黄云盖下。<a id="a-Dd"></a>必有贤人。<a id="a-De"></a>即共相将。<a id="a-Df"></a>至彼树下。<a id="a-Dg"></a>见彼女人。<a id="a-Dh"></a>颜色润泽。<a id="a-Di"></a>有福德相。<a id="a-Dj"></a>树为曲荫。<a id="a-Dk"></a>光影不移。<a id="a-Dl"></a>相师言。<a id="a-Dm"></a>此女人福德。<a id="a-Dn"></a>堪为夫人。<a id="a-Do"></a>即以香汤沐浴。<a id="a-Dp"></a>与夫人衣服。<a id="a-Dq"></a>不大不小与身相称。<a id="a-Dr"></a>千乘万骑。<a id="a-Ds"></a>左右导从。<a id="a-Dt"></a>将来至宫。<a id="a-Du"></a>王见欢喜。<a id="a-Dv"></a>心生敬重。<a id="a-Dw"></a>如是数时。<a id="a-Dx"></a>私自念言。<a id="a-Dy"></a>我所以得是富福缘以施钱故。<a id="a-Dz"></a>令彼众僧。<a id="a-E0"></a>便为于我有大重恩。<a id="a-E1"></a>即白王言。<a id="a-E2"></a>我先斯贱。<a id="a-E3"></a>王见拔擢。<a id="a-E4"></a>得为人次。<a id="a-E5"></a>听我报彼众僧之恩。<a id="a-E6"></a>王言随意。<a id="a-E7"></a>夫人即时。<a id="a-E8"></a>车载饮食及以珍宝。<a id="a-E9"></a>往到彼山施僧食讫以宝布施。<a id="a-EA"></a>上座不起遣维那咒愿。<a id="a-EB"></a>不自咒愿。<a id="a-EC"></a>王夫人言。<a id="a-ED"></a>我昔两钱。<a id="a-EE"></a>为我咒愿。<a id="a-EF"></a>今车载珍宝。<a id="a-EG"></a>不为我咒愿。<a id="a-EH"></a>诸年少比丘。<a id="a-EI"></a>皆慊上坐。<a id="a-EJ"></a>先贫女人。<a id="a-EK"></a>以两钱布施。<a id="a-EL"></a>为其咒愿。<a id="a-EM"></a>今王夫人。<a id="a-EN"></a>车载珍宝。<a id="a-EO"></a>不为咒愿。<a id="a-EP"></a>为老耄耶。<a id="a-EQ"></a>尔时上座。<a id="a-ER"></a>即为王夫人。<a id="a-ES"></a>演说正法语言。<a id="a-ET"></a>夫人。<a id="a-EU"></a>心念慊我。<a id="a-EV"></a>先以两钱施时。<a id="a-EW"></a>为我咒愿。<a id="a-EX"></a>今车载珍宝。<a id="a-EY"></a>不为咒愿。<a id="a-EZ"></a>我佛法中。<a id="a-Ea"></a>不贵珍宝。<a id="a-Eb"></a>唯贵善心。<a id="a-Ec"></a>夫人。<a id="a-Ed"></a>先施两钱之时。<a id="a-Ee"></a>善心极胜。<a id="a-Ef"></a>后施珍宝。<a id="a-Eg"></a>吾我贡高。<a id="a-Eh"></a>是以我今不与咒愿。<a id="a-Ei"></a>年少道人。<a id="a-Ej"></a>亦莫慊我。<a id="a-Ek"></a>汝当深解出家之心。<a id="a-El"></a>诸年少道人。<a id="a-Em"></a>各自惭愧。<a id="a-En"></a>皆得须陀洹道。<a id="a-Eo"></a>王夫人听法。<a id="a-Ep"></a>惭愧欢喜。<a id="a-Eq"></a>亦得须陀洹道。<a id="a-Er"></a>听法已讫。<a id="a-Es"></a>作礼而去。</p>
  <h2 id="aEt">乾陀卫国画师罽那设食获报缘第六十四</h2>
  <p id="aEu">昔乾陀卫国。<a id="a-Ev"></a>有一画师。<a id="a-Ew"></a>名曰罽那。<a id="a-Ex"></a>三年客作。<a id="a-Ey"></a>得三十两金。<a id="a-Ez"></a>欲还归家。<a id="a-F0"></a>而见他作般遮于瑟。<a id="a-F1"></a>问维那言。<a id="a-F2"></a>一日作会。<a id="a-F3"></a>可用几许。<a id="a-F4"></a>维那答言。<a id="a-F5"></a>用三十两金。<a id="a-F6"></a>得一日会。<a id="a-F7"></a>即自念言。<a id="a-F8"></a>由我先身不种福业故受此报。<a id="a-F9"></a>佣力自活。<a id="a-FA"></a>今遭福田。<a id="a-FB"></a>云何不作。<a id="a-FC"></a>即语维那。<a id="a-FD"></a>请为弟子。<a id="a-FE"></a>鸣椎集僧。<a id="a-FF"></a>我欲设会。<a id="a-FG"></a>设会已讫。<a id="a-FH"></a>踊跃欢喜。<a id="a-FI"></a>即便归家。<a id="a-FJ"></a>既到家已。<a id="a-FK"></a>其妇问言。<a id="a-FL"></a>三年客作。<a id="a-FM"></a>钱财所在。<a id="a-FN"></a>其夫答言。<a id="a-FO"></a>我所得财。<a id="a-FP"></a>今已举着坚牢藏中。<a id="a-FQ"></a>妇时问言。<a id="a-FR"></a>坚牢之藏。<a id="a-FS"></a>今在何许。<a id="a-FT"></a>夫言。<a id="a-FU"></a>乃在僧中。<a id="a-FV"></a>妇时慊责。<a id="a-FW"></a>即集亲里。<a id="a-FX"></a>缚其夫主。<a id="a-FY"></a>诣断事人。<a id="a-FZ"></a>而作是言。<a id="a-Fa"></a>我之母子。<a id="a-Fb"></a>贫穷辛苦。<a id="a-Fc"></a>无衣无食。<a id="a-Fd"></a>而我夫主。<a id="a-Fe"></a>得财余用。<a id="a-Ff"></a>不担来归。<a id="a-Fg"></a>请诘所以。<a id="a-Fh"></a>时断事人。<a id="a-Fi"></a>问其夫言。<a id="a-Fj"></a>何以尔也。<a id="a-Fk"></a>答言。<a id="a-Fl"></a>我身如电光不久照曜。<a id="a-Fm"></a>亦如朝露须臾则灭。<a id="a-Fn"></a>由是恐惧。<a id="a-Fo"></a>深自念言。<a id="a-Fp"></a>缘我前身不作福业。<a id="a-Fq"></a>今遭穷苦。<a id="a-Fr"></a>衣食困乏。<a id="a-Fs"></a>故因见彼弗迦罗城中。<a id="a-Ft"></a>作般遮会。<a id="a-Fu"></a>众僧清净。<a id="a-Fv"></a>心生欢喜。<a id="a-Fw"></a>敬信内发。<a id="a-Fx"></a>即问维那。<a id="a-Fy"></a>得几许物。<a id="a-Fz"></a>供一日食。<a id="a-G0"></a>维那答言。<a id="a-G1"></a>得三十两金。<a id="a-G2"></a>可得供一日。<a id="a-G3"></a>我三年中。<a id="a-G4"></a>作所得物。<a id="a-G5"></a>即与维那。<a id="a-G6"></a>使为众僧作一日食。<a id="a-G7"></a>时断事人。<a id="a-G8"></a>闻是语已。<a id="a-G9"></a>心生欢喜。<a id="a-GA"></a>怜愍其人。<a id="a-GB"></a>脱己衣服璎珞及以鞍马并诸乘具。<a id="a-GC"></a>悉施罽那。<a id="a-GD"></a>即分一村落。<a id="a-GE"></a>而赏封之。<a id="a-GF"></a>华报如此。<a id="a-GG"></a>其果在后。</p>
  <h2 id="aGH">罽夷罗夫妇自卖设会现获报缘第六十五</h2>
  <p id="aGI">昔有一人。<a id="a-GJ"></a>名罽夷罗。<a id="a-GK"></a>夫妇二人。<a id="a-GL"></a>贫穷理极。<a id="a-GM"></a>佣赁自活见他长者悉往寺中。<a id="a-GN"></a>作大施会。<a id="a-GO"></a>来归家中。<a id="a-GP"></a>共妇止宿。<a id="a-GQ"></a>头枕妇臂。<a id="a-GR"></a>自思惟言。<a id="a-GS"></a>由我前身不作福故。<a id="a-GT"></a>今日贫穷。<a id="a-GU"></a>如彼长者。<a id="a-GV"></a>先身作福。<a id="a-GW"></a>今亦作福。<a id="a-GX"></a>我今无福。<a id="a-GY"></a>将来之世。<a id="a-GZ"></a>唯转苦剧。<a id="a-Ga"></a>作是念已。<a id="a-Gb"></a>涕泣不乐。<a id="a-Gc"></a>泪堕妇臂。<a id="a-Gd"></a>妇问夫言。<a id="a-Ge"></a>何以落泪。<a id="a-Gf"></a>答言。<a id="a-Gg"></a>见他修福常得快乐。<a id="a-Gh"></a>自鄙贫贱。<a id="a-Gi"></a>无以修福。<a id="a-Gj"></a>是以落泪。<a id="a-Gk"></a>妇言。<a id="a-Gl"></a>落泪何益。<a id="a-Gm"></a>可以我身卖与他人取财作福。<a id="a-Gn"></a>夫言。<a id="a-Go"></a>若当相卖。<a id="a-Gp"></a>我身如何得自存活。<a id="a-Gq"></a>妇言。<a id="a-Gr"></a>若恐不活不见出者。<a id="a-Gs"></a>我今与君俱共自卖。<a id="a-Gt"></a>而修功德。<a id="a-Gu"></a>于是夫妇。<a id="a-Gv"></a>便共相将。<a id="a-Gw"></a>至一富家。<a id="a-Gx"></a>而语之言。<a id="a-Gy"></a>今我夫妇。<a id="a-Gz"></a>以此贱身。<a id="a-H0"></a>请贸金钱。<a id="a-H1"></a>主人问言。<a id="a-H2"></a>欲得几钱。<a id="a-H3"></a>答言。<a id="a-H4"></a>欲得十金钱。<a id="a-H5"></a>主人言。<a id="a-H6"></a>今与汝钱。<a id="a-H7"></a>却后七日。<a id="a-H8"></a>不得偿我。<a id="a-H9"></a>以汝夫妇。<a id="a-HA"></a>即为奴婢。<a id="a-HB"></a>言契以定。<a id="a-HC"></a>赍钱往诣。<a id="a-HD"></a>至彼塔寺。<a id="a-HE"></a>施设作会。<a id="a-HF"></a>夫妇二人。<a id="a-HG"></a>自共捣米。<a id="a-HH"></a>相劝励言。<a id="a-HI"></a>今日我等得自出力而造福业。<a id="a-HJ"></a>后属他家。<a id="a-HK"></a>岂从意也。<a id="a-HL"></a>于是昼夜。<a id="a-HM"></a>勤办会具。<a id="a-HN"></a>到六日头。<a id="a-HO"></a>垂欲作会。<a id="a-HP"></a>值彼国主亦欲作会。<a id="a-HQ"></a>来共诤日。<a id="a-HR"></a>众僧皆言。<a id="a-HS"></a>以受穷者。<a id="a-HT"></a>终不得移。<a id="a-HU"></a>国主闻已。<a id="a-HV"></a>作是言曰。<a id="a-HW"></a>彼何小人。<a id="a-HX"></a>敢能与我共诤会日。<a id="a-HY"></a>即遣人语罽罗。<a id="a-HZ"></a>汝避我日。<a id="a-Ha"></a>罽罗答言。<a id="a-Hb"></a>实不相避。<a id="a-Hc"></a>如是三反。<a id="a-Hd"></a>执辞如初。<a id="a-He"></a>王怪所以。<a id="a-Hf"></a>自至僧坊。<a id="a-Hg"></a>语彼人言。<a id="a-Hh"></a>汝今何以。<a id="a-Hi"></a>不后日作。<a id="a-Hj"></a>共我诤日。<a id="a-Hk"></a>答言。<a id="a-Hl"></a>唯一日自在。<a id="a-Hm"></a>后属他家。<a id="a-Hn"></a>不复得作。<a id="a-Ho"></a>王即问言。<a id="a-Hp"></a>何以不得。<a id="a-Hq"></a>自卖者言。<a id="a-Hr"></a>自惟先身不作福业。<a id="a-Hs"></a>今日穷苦。<a id="a-Ht"></a>今若不作。<a id="a-Hu"></a>恐后转苦。<a id="a-Hv"></a>感念此事。<a id="a-Hw"></a>唯自卖身。<a id="a-Hx"></a>以贸金钱。<a id="a-Hy"></a>用作功德。<a id="a-Hz"></a>欲断此苦。<a id="a-I0"></a>至七日后。<a id="a-I1"></a>无财偿他。<a id="a-I2"></a>即作奴婢。<a id="a-I3"></a>今以六日。<a id="a-I4"></a>明日便满。<a id="a-I5"></a>以是之故。<a id="a-I6"></a>分死诤日。<a id="a-I7"></a>王闻是语。<a id="a-I8"></a>深生怜愍。<a id="a-I9"></a>叹未曾有。<a id="a-IA"></a>汝真解悟贫穷之苦。<a id="a-IB"></a>能以不坚之身。<a id="a-IC"></a>易于坚身。<a id="a-ID"></a>不坚之财。<a id="a-IE"></a>易于坚财。<a id="a-IF"></a>不坚之命。<a id="a-IG"></a>易于坚命。<a id="a-IH"></a>即听设会。<a id="a-II"></a>王以己身并及夫人衣服璎珞。<a id="a-IJ"></a>脱与罽罗夫妇。<a id="a-IK"></a>割十聚落。<a id="a-IL"></a>与作福封。<a id="a-IM"></a>夫能至心。<a id="a-IN"></a>修福德者。<a id="a-IO"></a>现得华报。<a id="a-IP"></a>犹尚如是。<a id="a-IQ"></a>况其将来。<a id="a-IR"></a>获果报也。<a id="a-IS"></a>由此观之。<a id="a-IT"></a>一切世人。<a id="a-IU"></a>欲得免苦。<a id="a-IV"></a>当勤修福。<a id="a-IW"></a>何足纵情懈怠放逸。</p>
  <h2 id="aIX">沙弥救蚁子水灾得长命报缘第六十六</h2>
  <p id="aIY">昔者。<a id="a-IZ"></a>有一罗汉道人。<a id="a-Ia"></a>畜一沙弥。<a id="a-Ib"></a>知此沙弥却后七日必当命终。<a id="a-Ic"></a>与假归家。<a id="a-Id"></a>至七日头。<a id="a-Ie"></a>敕使还来。<a id="a-If"></a>沙弥辞师。<a id="a-Ig"></a>即便归去。<a id="a-Ih"></a>于其道中。<a id="a-Ii"></a>见众蚁子。<a id="a-Ij"></a>随水漂流。<a id="a-Ik"></a>命将欲绝。<a id="a-Il"></a>生慈悲心。<a id="a-Im"></a>自脱袈裟。<a id="a-In"></a>盛土堰水。<a id="a-Io"></a>而取蚁子。<a id="a-Ip"></a>置高燥处。<a id="a-Iq"></a>遂悉得活。<a id="a-Ir"></a>至七日头。<a id="a-Is"></a>还归师所。<a id="a-It"></a>师甚怪之。<a id="a-Iu"></a>寻即入定。<a id="a-Iv"></a>以天眼观。<a id="a-Iw"></a>知其更无余福得尔。<a id="a-Ix"></a>以救蚁子因缘之故。<a id="a-Iy"></a>七日不死。<a id="a-Iz"></a>得延命长。</p>
  <h2 id="aJ0">乾陀卫国王治故塔寺得延命缘第六十七</h2>
  <p id="aJ1">昔乾陀卫国。<a id="a-J2"></a>有一国主。<a id="a-J3"></a>有一明相师。<a id="a-J4"></a>占王。<a id="a-J5"></a>却后七日。<a id="a-J6"></a>必当命终。<a id="a-J7"></a>出游猎行。<a id="a-J8"></a>见一故塔。<a id="a-J9"></a>毁败崩坏。<a id="a-JA"></a>即令群臣共修治之。<a id="a-JB"></a>修治已讫。<a id="a-JC"></a>欢喜还宫。<a id="a-JD"></a>七日安隐。<a id="a-JE"></a>相师见过七日。<a id="a-JF"></a>怪其所以。<a id="a-JG"></a>问王言。<a id="a-JH"></a>作何功德。<a id="a-JI"></a>答言。<a id="a-JJ"></a>更无所作。<a id="a-JK"></a>唯有一破塔。<a id="a-JL"></a>以埿补治。<a id="a-JM"></a>由治塔故。<a id="a-JN"></a>功德如是。</p>
  <h2 id="aJO">比丘补寺壁孔获延命报缘第六十八</h2>
  <p id="aJP">昔有比丘。<a id="a-JQ"></a>死时将至。<a id="a-JR"></a>会有外道婆罗门见相。<a id="a-JS"></a>是比丘知七日后必当命终。<a id="a-JT"></a>时此比丘。<a id="a-JU"></a>因入僧坊。<a id="a-JV"></a>见壁有孔。<a id="a-JW"></a>即便团泥。<a id="a-JX"></a>而补塞之。<a id="a-JY"></a>缘此福故。<a id="a-JZ"></a>增其寿命。<a id="a-Ja"></a>得过七日。<a id="a-Jb"></a>婆罗门见。<a id="a-Jc"></a>怪其所以。<a id="a-Jd"></a>而问之言。<a id="a-Je"></a>汝修何福。<a id="a-Jf"></a>比丘答言。<a id="a-Jg"></a>我无所修。<a id="a-Jh"></a>唯于昨日。<a id="a-Ji"></a>入僧房中。<a id="a-Jj"></a>见壁有孔。<a id="a-Jk"></a>补治而已。<a id="a-Jl"></a>婆罗门叹言。<a id="a-Jm"></a>是僧福田。<a id="a-Jn"></a>最为深重。<a id="a-Jo"></a>能使应死比丘续命延寿。</p>
  <h2 id="aJp">长者子见佛求长命缘第六十九</h2>
  <p id="aJq">昔佛在世。<a id="a-Jr"></a>于一长者子。<a id="a-Js"></a>年五六岁。<a id="a-Jt"></a>相师占之。<a id="a-Ju"></a>福德具足。<a id="a-Jv"></a>唯有短寿命。<a id="a-Jw"></a>将至外道六师所。<a id="a-Jx"></a>望求长寿。<a id="a-Jy"></a>嗔彼六师都无有能与长寿法。<a id="a-Jz"></a>将至佛所。<a id="a-K0"></a>白佛言。<a id="a-K1"></a>此子短寿。<a id="a-K2"></a>唯愿世尊。<a id="a-K3"></a>与其长寿。<a id="a-K4"></a>佛言。<a id="a-K5"></a>无有是法能与长寿。<a id="a-K6"></a>重白佛言。<a id="a-K7"></a>愿示方便。<a id="a-K8"></a>佛时教言。<a id="a-K9"></a>汝到城门下。<a id="a-KA"></a>见人出者。<a id="a-KB"></a>为之作礼。<a id="a-KC"></a>入者亦礼。<a id="a-KD"></a>时有一鬼神。<a id="a-KE"></a>化作婆罗门身。<a id="a-KF"></a>欲来入城。<a id="a-KG"></a>小儿向礼。<a id="a-KH"></a>鬼咒愿言。<a id="a-KI"></a>使汝长寿。<a id="a-KJ"></a>此鬼乃是杀小儿鬼。<a id="a-KK"></a>但鬼神之法。<a id="a-KL"></a>不得二语。<a id="a-KM"></a>以许长寿。<a id="a-KN"></a>更不得杀。<a id="a-KO"></a>以其如是谦忍恭敬。<a id="a-KP"></a>得延寿命。</p>
  <h2 id="aKQ">长者子客作设会获现报缘第七十</h2>
  <p id="aKR">昔佛在世时。<a id="a-KS"></a>有长者子。<a id="a-KT"></a>早丧父母。<a id="a-KU"></a>孤穷伶俜。<a id="a-KV"></a>客作自活。<a id="a-KW"></a>闻有人说忉利天上。<a id="a-KX"></a>极为快乐。<a id="a-KY"></a>又闻他说供养佛僧。<a id="a-KZ"></a>必得往生。<a id="a-Ka"></a>即问他言。<a id="a-Kb"></a>用几许物。<a id="a-Kc"></a>可得供佛及以众僧。<a id="a-Kd"></a>时人语言。<a id="a-Ke"></a>用三十两金。<a id="a-Kf"></a>可得作会。<a id="a-Kg"></a>便来向市。<a id="a-Kh"></a>求客作处。<a id="a-Ki"></a>市边有一大富长者。<a id="a-Kj"></a>雇其客作。<a id="a-Kk"></a>长者问言。<a id="a-Kl"></a>汝今能作何事。<a id="a-Km"></a>答言。<a id="a-Kn"></a>是作皆能三年客作。<a id="a-Ko"></a>索几许物。<a id="a-Kp"></a>答言。<a id="a-Kq"></a>索三十两金。<a id="a-Kr"></a>长者闻其事事皆能。<a id="a-Ks"></a>即雇使作。<a id="a-Kt"></a>为人端直。<a id="a-Ku"></a>金银铜铁。<a id="a-Kv"></a>种种肆上。<a id="a-Kw"></a>得利倍常。<a id="a-Kx"></a>日月以满。<a id="a-Ky"></a>从彼长者。<a id="a-Kz"></a>索作价金。<a id="a-L0"></a>长者问言。<a id="a-L1"></a>汝今得金。<a id="a-L2"></a>用作何事。<a id="a-L3"></a>答言。<a id="a-L4"></a>我欲供养佛僧。<a id="a-L5"></a>长者语言。<a id="a-L6"></a>我今佐汝。<a id="a-L7"></a>及以种种盆器米面。<a id="a-L8"></a>与汝作食。<a id="a-L9"></a>汝但请佛及以众僧。<a id="a-LA"></a>即诣僧房。<a id="a-LB"></a>请佛及僧。<a id="a-LC"></a>佛使众僧皆受其请。<a id="a-LD"></a>佛住自房。<a id="a-LE"></a>众僧皆受彼长者子请。<a id="a-LF"></a>正值节日。<a id="a-LG"></a>众人皆送种种饮食。<a id="a-LH"></a>往与众僧。<a id="a-LI"></a>众僧食饱。<a id="a-LJ"></a>到长者舍。<a id="a-LK"></a>时长者子。<a id="a-LL"></a>手自行食。<a id="a-LM"></a>上座言少着。<a id="a-LN"></a>次第皆言少着。<a id="a-LO"></a>至讫下行。<a id="a-LP"></a>时长者子。<a id="a-LQ"></a>啼哭懊恼。<a id="a-LR"></a>辛苦三年。<a id="a-LS"></a>设此饮食。<a id="a-LT"></a>望众僧食。<a id="a-LU"></a>僧不为食。<a id="a-LV"></a>我求生天。<a id="a-LW"></a>必不得生。<a id="a-LX"></a>往至佛边。<a id="a-LY"></a>白佛言。<a id="a-LZ"></a>众僧不食我供。<a id="a-La"></a>而我所愿。<a id="a-Lb"></a>必当不得。<a id="a-Lc"></a>佛言。<a id="a-Ld"></a>少食以不。<a id="a-Le"></a>答言。<a id="a-Lf"></a>皆悉少食。<a id="a-Lg"></a>佛言。<a id="a-Lh"></a>假使不食汝愿必成。<a id="a-Li"></a>况复少食而不成也。<a id="a-Lj"></a>童子欢喜。<a id="a-Lk"></a>还来饮食。<a id="a-Ll"></a>彼时众僧食讫即还。<a id="a-Lm"></a>时有五百贾客。<a id="a-Ln"></a>入海来还入城。<a id="a-Lo"></a>募索饮食。<a id="a-Lp"></a>时世饥馑。<a id="a-Lq"></a>无有与者。<a id="a-Lr"></a>有人语言。<a id="a-Ls"></a>彼长者子。<a id="a-Lt"></a>今日设会。<a id="a-Lu"></a>必有饮食。<a id="a-Lv"></a>时长者子。<a id="a-Lw"></a>闻有贾客。<a id="a-Lx"></a>欢喜与食。<a id="a-Ly"></a>五百贾客。<a id="a-Lz"></a>皆得充足。<a id="a-M0"></a>一切将从。<a id="a-M1"></a>悉亦饱满。<a id="a-M2"></a>最下贾客。<a id="a-M3"></a>解一珠与直万两金。<a id="a-M4"></a>最上头者。<a id="a-M5"></a>解一珠与直十万两金。<a id="a-M6"></a>五百贾客。<a id="a-M7"></a>人与一珠。<a id="a-M8"></a>与一铜盔。<a id="a-M9"></a>与此长者子。<a id="a-MA"></a>而不敢取。<a id="a-MB"></a>往走问佛。<a id="a-MC"></a>佛言。<a id="a-MD"></a>此是华报。<a id="a-ME"></a>但取无苦。<a id="a-MF"></a>后必生天。<a id="a-MG"></a>不足恐惧。<a id="a-MH"></a>主人长者。<a id="a-MI"></a>更无男儿。<a id="a-MJ"></a>唯有一女。<a id="a-MK"></a>即与童子。<a id="a-ML"></a>如是家业。<a id="a-MM"></a>遂大炽盛。<a id="a-MN"></a>舍卫城中。<a id="a-MO"></a>最为第一。<a id="a-MP"></a>长者命终。<a id="a-MQ"></a>波斯匿王。<a id="a-MR"></a>闻其聪明智见。<a id="a-MS"></a>以其家业。<a id="a-MT"></a>悉乞与之。<a id="a-MU"></a>华报如是。<a id="a-MV"></a>其果在后。</p>
 </body>
</html>