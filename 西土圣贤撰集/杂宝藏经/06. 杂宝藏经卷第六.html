<!doctype html>
<html id="z3IBWIV1Fe" data-ver="1612">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">杂宝藏经卷第六</h1>
  <h2 id="a2">婆罗门以如意珠施佛出家得道缘第七十九</h2>
  <p id="a3">佛在舍卫国。<a id="a-4"></a>尔时南天竺。<a id="a-5"></a>有一婆罗门。<a id="a-6"></a>善别如意珠。<a id="a-7"></a>持一如意珠。<a id="a-8"></a>从南天竺。<a id="a-9"></a>至东天竺。<a id="a-A"></a>遍诸国土。<a id="a-B"></a>无能别者。<a id="a-C"></a>如是次第。<a id="a-D"></a>至舍卫国。<a id="a-E"></a>到波斯匿王所。<a id="a-F"></a>而作是言。<a id="a-G"></a>谁能分别识此珠者。<a id="a-H"></a>波斯匿王。<a id="a-I"></a>集诸群臣。<a id="a-J"></a>一切智人。<a id="a-K"></a>无有识者。<a id="a-L"></a>波斯匿王。<a id="a-M"></a>共至佛边。<a id="a-N"></a>佛语婆罗门言。<a id="a-O"></a>汝识珠名字不。<a id="a-P"></a>知珠生出处不。<a id="a-Q"></a>知珠力耐不。<a id="a-R"></a>答言。<a id="a-S"></a>不知。<a id="a-T"></a>佛言。<a id="a-U"></a>此珠磨竭大鱼脑中出。<a id="a-V"></a>鱼身长二十八万里。<a id="a-W"></a>此珠名曰金刚坚也。<a id="a-X"></a>有第一力耐。<a id="a-Y"></a>使一切被毒之人。<a id="a-Z"></a>见悉消灭。<a id="a-a"></a>又见光触身。<a id="a-b"></a>亦复消毒。<a id="a-c"></a>第二力者。<a id="a-d"></a>热病之人。<a id="a-e"></a>见则除愈。<a id="a-f"></a>光触其身。<a id="a-g"></a>亦复得差。<a id="a-h"></a>第三力者。<a id="a-i"></a>人有无量百千怨家。<a id="a-j"></a>捉此珠者。<a id="a-k"></a>悉得亲善。<a id="a-l"></a>时婆罗门。<a id="a-m"></a>闻此语已。<a id="a-n"></a>甚用欢喜。<a id="a-o"></a>如来真实一切智人。<a id="a-p"></a>即以此珠。<a id="a-q"></a>奉上于佛。<a id="a-r"></a>而求出家。<a id="a-s"></a>佛言。<a id="a-t"></a>善来比丘。<a id="a-u"></a>须发自落。<a id="a-v"></a>法服着身。<a id="a-w"></a>为说法要即得罗汉。<a id="a-x"></a>诸比丘言。<a id="a-y"></a>如来善能分别此珠。<a id="a-z"></a>复能说法。<a id="a-10"></a>使得道证。<a id="a-11"></a>佛言。<a id="a-12"></a>非但今日。<a id="a-13"></a>过去亦尔。<a id="a-14"></a>昔迦尸国。<a id="a-15"></a>仙人山中。<a id="a-16"></a>有五通仙。<a id="a-17"></a>时有婆罗门。<a id="a-18"></a>持一树叶。<a id="a-19"></a>问仙人言。<a id="a-1A"></a>此何树叶。<a id="a-1B"></a>仙人答言。<a id="a-1C"></a>此树名金顶。<a id="a-1D"></a>若人被毒。<a id="a-1E"></a>垂命欲死。<a id="a-1F"></a>此树下坐。<a id="a-1G"></a>即得消灭。<a id="a-1H"></a>热病之人。<a id="a-1I"></a>依此树者。<a id="a-1J"></a>亦复得除。<a id="a-1K"></a>以此树叶触人身者。<a id="a-1L"></a>所有毒气。<a id="a-1M"></a>及与热病。<a id="a-1N"></a>悉皆得除。<a id="a-1O"></a>婆罗门欢喜。<a id="a-1P"></a>求与仙人而作弟子。<a id="a-1Q"></a>修习其法。<a id="a-1R"></a>亦得五通。<a id="a-1S"></a>尔时五通仙人者。<a id="a-1T"></a>我身是也。<a id="a-1U"></a>尔时持树叶婆罗门者。<a id="a-1V"></a>今此婆罗门是也。<a id="a-1W"></a>我于尔时。<a id="a-1X"></a>教其使得具五神通。<a id="a-1Y"></a>今亦免其生死之难。<a id="a-1Z"></a>获阿罗汉。</p>
  <p data-pb></p>
  <h2 id="a1a">十力迦葉以实言止佛足血缘第八十</h2>
  <p id="a1b">时如来。<a id="a-1c"></a>被迦陀罗刺。<a id="a-1d"></a>刺其脚足。<a id="a-1e"></a>血出不止。<a id="a-1f"></a>以种种药。<a id="a-1g"></a>涂不能得差。<a id="a-1h"></a>诸阿罗汉。<a id="a-1i"></a>于香山中。<a id="a-1j"></a>取药涂治。<a id="a-1k"></a>亦复不降。<a id="a-1l"></a>十力迦葉。<a id="a-1m"></a>至世尊所。<a id="a-1n"></a>作是言曰。<a id="a-1o"></a>若佛如来。<a id="a-1p"></a>于一切众生。<a id="a-1q"></a>有平等心。<a id="a-1r"></a>于罗睺罗提婆达多等无有异者。<a id="a-1s"></a>脚血应止。<a id="a-1t"></a>即时血止。<a id="a-1u"></a>疮亦平复。<a id="a-1v"></a>比丘叹言。<a id="a-1w"></a>种种妙药。<a id="a-1x"></a>涂治不止。<a id="a-1y"></a>迦葉实言。<a id="a-1z"></a>血则寻止。<a id="a-20"></a>佛言。<a id="a-21"></a>非但今日。<a id="a-22"></a>过去世时。<a id="a-23"></a>亦复如是。<a id="a-24"></a>昔有一婆罗门。<a id="a-25"></a>生一子。<a id="a-26"></a>名曰无害。<a id="a-27"></a>而白父言。<a id="a-28"></a>田中行时。<a id="a-29"></a>莫害众生。<a id="a-2A"></a>父告子言。<a id="a-2B"></a>汝欲作仙人也。<a id="a-2C"></a>生活之法。<a id="a-2D"></a>云何避虫。<a id="a-2E"></a>子言。<a id="a-2F"></a>我今望得现世安乐后世安乐。<a id="a-2G"></a>不用我语。<a id="a-2H"></a>用是活为。<a id="a-2I"></a>即向毒龙泉边而坐。<a id="a-2J"></a>欲求取死。<a id="a-2K"></a>世有毒龙。<a id="a-2L"></a>见之害人。<a id="a-2M"></a>时婆罗门子。<a id="a-2N"></a>即见毒龙。<a id="a-2O"></a>毒遍身体。<a id="a-2P"></a>命即欲断。<a id="a-2Q"></a>父时忧恼。<a id="a-2R"></a>不知儿处。<a id="a-2S"></a>寻即求觅。<a id="a-2T"></a>见儿欲死。<a id="a-2U"></a>父到儿所。<a id="a-2V"></a>而作是言。<a id="a-2W"></a>我子从来。<a id="a-2X"></a>无害心者。<a id="a-2Y"></a>此毒应消。<a id="a-2Z"></a>作是语已。<a id="a-2a"></a>毒气即消。<a id="a-2b"></a>平复如故。<a id="a-2c"></a>尔时父者。<a id="a-2d"></a>十力迦葉是也。<a id="a-2e"></a>尔时子者。<a id="a-2f"></a>我身是也。<a id="a-2g"></a>于过去世中。<a id="a-2h"></a>能作实语。<a id="a-2i"></a>消除我病。<a id="a-2j"></a>于今现世。<a id="a-2k"></a>亦以实言而愈我病。</p>
  <h2 id="a2l">佛在菩提树下魔王波旬欲来恼佛缘第八十一</h2>
  <p id="a2m">昔如来在菩提树下。<a id="a-2n"></a>恶魔波旬。<a id="a-2o"></a>将八十忆众。<a id="a-2p"></a>欲来坏佛。<a id="a-2q"></a>至如来所。<a id="a-2r"></a>而作是言。<a id="a-2s"></a>瞿昙汝独一身何能坐此。<a id="a-2t"></a>急可起去。<a id="a-2u"></a>若不去者。<a id="a-2v"></a>我捉汝脚。<a id="a-2w"></a>掷着海外。<a id="a-2x"></a>佛言。<a id="a-2y"></a>我观世间。<a id="a-2z"></a>无能掷我着海外者。<a id="a-30"></a>汝于前身。<a id="a-31"></a>但曾作一寺。<a id="a-32"></a>受一日八戒。<a id="a-33"></a>施辟支佛一钵之食。<a id="a-34"></a>故生六天。<a id="a-35"></a>为大魔王。<a id="a-36"></a>而我乃于三阿僧祇劫。<a id="a-37"></a>广修功德。<a id="a-38"></a>一阿僧祇劫。<a id="a-39"></a>我曾供养无量诸佛。<a id="a-3A"></a>第二第三阿僧祇劫。<a id="a-3B"></a>亦复如是。<a id="a-3C"></a>供养声闻缘觉之人。<a id="a-3D"></a>不可计数。<a id="a-3E"></a>一切大地。<a id="a-3F"></a>无有针许非我身骨。<a id="a-3G"></a>魔言。<a id="a-3H"></a>瞿昙。<a id="a-3I"></a>汝道我昔。<a id="a-3J"></a>一日持戒。<a id="a-3K"></a>施辟支佛食。<a id="a-3L"></a>信有真实。<a id="a-3M"></a>我亦自知。<a id="a-3N"></a>汝亦知我。<a id="a-3O"></a>汝自道者。<a id="a-3P"></a>谁为证知。<a id="a-3Q"></a>佛以手指地言。<a id="a-3R"></a>此地证我。<a id="a-3S"></a>作是语时。<a id="a-3T"></a>一切大地。<a id="a-3U"></a>六种震动。<a id="a-3V"></a>地神即从金刚际出。<a id="a-3W"></a>合掌白佛言。<a id="a-3X"></a>我为作证。<a id="a-3Y"></a>有此地来。<a id="a-3Z"></a>我恒在中。<a id="a-3a"></a>世尊所说。<a id="a-3b"></a>真实不虚。<a id="a-3c"></a>佛语波旬。<a id="a-3d"></a>汝今先能动此澡瓶。<a id="a-3e"></a>然后可能掷我海外。<a id="a-3f"></a>尔时波旬。<a id="a-3g"></a>及八十亿众。<a id="a-3h"></a>不能令动。<a id="a-3i"></a>魔王军众。<a id="a-3j"></a>颠倒自堕。<a id="a-3k"></a>破坏星散。<a id="a-3l"></a>诸比丘言。<a id="a-3m"></a>波旬长夜。<a id="a-3n"></a>恼乱如来。<a id="a-3o"></a>而不得胜。<a id="a-3p"></a>佛言。<a id="a-3q"></a>非但今日。<a id="a-3r"></a>过去亦尔。</p>
  <p id="a3s">昔迦尸国。<a id="a-3t"></a>仙人山中。<a id="a-3u"></a>有五通仙。<a id="a-3v"></a>教化波罗奈城中诸年少辈。<a id="a-3w"></a>皆度出家。<a id="a-3x"></a>使修仙道。</p>
  <p id="a3y">尔时城神。<a id="a-3z"></a>极大嗔恚。<a id="a-40"></a>语仙人言。<a id="a-41"></a>汝若入城。<a id="a-42"></a>更度人者。<a id="a-43"></a>我捉汝脚。<a id="a-44"></a>掷于海外。<a id="a-45"></a>彼仙人捉一澡瓶。<a id="a-46"></a>语城神言。<a id="a-47"></a>先动此瓶。<a id="a-48"></a>然后掷我。<a id="a-49"></a>尽其神力。<a id="a-4A"></a>不能得动。<a id="a-4B"></a>惭愧归伏。<a id="a-4C"></a>尔时仙人。<a id="a-4D"></a>我身是也。<a id="a-4E"></a>尔时城神。<a id="a-4F"></a>波旬是也。</p>
  <p data-pb></p>
  <h2 id="a4G">佛为诸比丘说利养灾患缘第八十二</h2>
  <p id="a4H">时如来。<a id="a-4I"></a>在舍卫国。<a id="a-4J"></a>厌患利养。<a id="a-4K"></a>有一深林。<a id="a-4L"></a>名贪庄严。<a id="a-4M"></a>逃避利养。<a id="a-4N"></a>往至林中。<a id="a-4O"></a>林中有寺。<a id="a-4P"></a>时一罗汉。<a id="a-4Q"></a>名那弋迦。<a id="a-4R"></a>作此寺主。<a id="a-4S"></a>佛至彼林。<a id="a-4T"></a>到后日中。<a id="a-4U"></a>有诸人等。<a id="a-4V"></a>持衣供养。<a id="a-4W"></a>满于林中。<a id="a-4X"></a>作是言曰。<a id="a-4Y"></a>我不用利养。<a id="a-4Z"></a>而此利养常逐我后。<a id="a-4a"></a>有万二千比丘。<a id="a-4b"></a>亦至彼处。<a id="a-4c"></a>佛语诸比丘。<a id="a-4d"></a>利养者是大灾害。<a id="a-4e"></a>能作障难。<a id="a-4f"></a>乃至罗汉。<a id="a-4g"></a>亦为利养之所障难。<a id="a-4h"></a>比丘问言。<a id="a-4i"></a>能作何障。<a id="a-4j"></a>佛言。<a id="a-4k"></a>利养之害。<a id="a-4l"></a>破皮。<a id="a-4m"></a>破肉。<a id="a-4n"></a>破骨。<a id="a-4o"></a>破髓。<a id="a-4p"></a>云何为破。<a id="a-4q"></a>破持戒之皮。<a id="a-4r"></a>禅定之肉。<a id="a-4s"></a>智慧之骨。<a id="a-4t"></a>微妙善心之髓。<a id="a-4u"></a>万二千比丘。<a id="a-4v"></a>齐畜三衣六物。<a id="a-4w"></a>作阿练</p>
  <p data-pb></p>
  <h2 id="a4x">贼临被杀遥见佛欢喜而生天缘第八十三</h2>
  <p id="a4y">时舍卫国。<a id="a-4z"></a>波斯匿王。<a id="a-50"></a>击鼓唱令。<a id="a-51"></a>而作是言。<a id="a-52"></a>若作贼者。<a id="a-53"></a>捉得当杀。<a id="a-54"></a>时有一人。<a id="a-55"></a>捉贼将来。<a id="a-56"></a>王便遣人将出杀去。<a id="a-57"></a>在于城外。<a id="a-58"></a>会于道中。<a id="a-59"></a>逢见如来。<a id="a-5A"></a>心生欢喜。<a id="a-5B"></a>至于杀处。<a id="a-5C"></a>即伏王法。<a id="a-5D"></a>寻得生天。<a id="a-5E"></a>具修三念。<a id="a-5F"></a>知已由是垂杀之时见佛欢喜命终生天。<a id="a-5G"></a>感佛恩德。<a id="a-5H"></a>来下供养。<a id="a-5I"></a>佛为说法。<a id="a-5J"></a>得须陀洹。<a id="a-5K"></a>比丘问言。<a id="a-5L"></a>以何业缘。<a id="a-5M"></a>生于天宫。<a id="a-5N"></a>佛言。<a id="a-5O"></a>昔在人中。<a id="a-5P"></a>为王所杀。<a id="a-5Q"></a>临死之时。<a id="a-5R"></a>见佛欢喜。<a id="a-5S"></a>乘此善因。<a id="a-5T"></a>生彼天宫。<a id="a-5U"></a>重于我所。<a id="a-5V"></a>闻法解悟。<a id="a-5W"></a>证须陀洹。</p>
  <p data-pb></p>
  <h2 id="a5X">刖手足人感念佛恩而得生天缘第八十四</h2>
  <p id="a5Y">舍卫国。<a id="a-5Z"></a>有人犯于王法。<a id="a-5a"></a>截其手足。<a id="a-5b"></a>掷着道头。<a id="a-5c"></a>佛行见之。<a id="a-5d"></a>即往到边。<a id="a-5e"></a>而问言曰。<a id="a-5f"></a>汝于今日。<a id="a-5g"></a>以何为苦。<a id="a-5h"></a>刖人答言。<a id="a-5i"></a>我最苦饿。<a id="a-5j"></a>即敕阿难。<a id="a-5k"></a>使与彼食。<a id="a-5l"></a>其刖人命终生天。<a id="a-5m"></a>感佛厚恩。<a id="a-5n"></a>来下供养。<a id="a-5o"></a>佛为说法。<a id="a-5p"></a>得须陀洹。<a id="a-5q"></a>比丘问言。<a id="a-5r"></a>以何业行。<a id="a-5s"></a>生于天上。<a id="a-5t"></a>佛言。<a id="a-5u"></a>昔在人中。<a id="a-5v"></a>被刖手足掷于道头。<a id="a-5w"></a>佛到其所。<a id="a-5x"></a>敕与其食。<a id="a-5y"></a>心生欢喜。<a id="a-5z"></a>命终生天。<a id="a-60"></a>重于我所。<a id="a-61"></a>闻法得道。</p>
  <p data-pb></p>
  <h2 id="a62">长者以好蜜浆供养行人得生天缘第八十五</h2>
  <p id="a63">舍卫国。<a id="a-64"></a>有一长者。<a id="a-65"></a>于祇洹林。<a id="a-66"></a>求空闲地。<a id="a-67"></a>欲造房舍。<a id="a-68"></a>须达长者。<a id="a-69"></a>遍已作竟。<a id="a-6A"></a>无复空处。<a id="a-6B"></a>便于祇洹大门之中。<a id="a-6C"></a>以好净水。<a id="a-6D"></a>用种种蜜种种之麨作浆。<a id="a-6E"></a>供给一切行人。<a id="a-6F"></a>九十日后。<a id="a-6G"></a>佛亦受之。<a id="a-6H"></a>于是命终。<a id="a-6I"></a>生于天上。<a id="a-6J"></a>有大威德。<a id="a-6K"></a>乘天宫殿。<a id="a-6L"></a>来供养佛。<a id="a-6M"></a>佛为说法。<a id="a-6N"></a>得须陀洹。<a id="a-6O"></a>比丘问言。<a id="a-6P"></a>以何业行。<a id="a-6Q"></a>得生天上。<a id="a-6R"></a>威德如此。<a id="a-6S"></a>佛言。<a id="a-6T"></a>本为人时。<a id="a-6U"></a>于祇洹门。<a id="a-6V"></a>作种种浆。<a id="a-6W"></a>施与一切。<a id="a-6X"></a>佛亦自受。<a id="a-6Y"></a>以是因缘。<a id="a-6Z"></a>生于天</p>
  <p data-pb></p>
  <h2 id="a6a">波斯匿王遣人请佛由为王使生天缘第八十六</h2>
  <p id="a6b">舍卫国。<a id="a-6c"></a>波斯匿王须达长者。<a id="a-6d"></a>久不见佛。<a id="a-6e"></a>心生渴仰。<a id="a-6f"></a>于夏坐后。<a id="a-6g"></a>遣使请佛。<a id="a-6h"></a>使至佛所。<a id="a-6i"></a>恭敬白佛言。<a id="a-6j"></a>王与长者。<a id="a-6k"></a>欲见如来。<a id="a-6l"></a>唯愿世尊。<a id="a-6m"></a>乘此车上。<a id="a-6n"></a>往到舍卫。<a id="a-6o"></a>佛言。<a id="a-6p"></a>我不用车。<a id="a-6q"></a>自有神足。<a id="a-6r"></a>虽作是语。<a id="a-6s"></a>为其得福。<a id="a-6t"></a>当于车上空中而行。<a id="a-6u"></a>使便在前。<a id="a-6v"></a>而告于王及以长者。<a id="a-6w"></a>王与长者。<a id="a-6x"></a>躬自出迎。<a id="a-6y"></a>使亦与王。<a id="a-6z"></a>还来见佛。<a id="a-70"></a>命终生于天上。<a id="a-71"></a>即乘宝车。<a id="a-72"></a>来至佛所。<a id="a-73"></a>佛为说法。<a id="a-74"></a>得须陀洹。<a id="a-75"></a>比丘问言。<a id="a-76"></a>以何因缘。<a id="a-77"></a>生于天宫。<a id="a-78"></a>乘此宝车。<a id="a-79"></a>佛言。<a id="a-7A"></a>昔在人中。<a id="a-7B"></a>为王所使。<a id="a-7C"></a>到于佛所。<a id="a-7D"></a>奉车使乘。<a id="a-7E"></a>由是业缘。<a id="a-7F"></a>今得生天。<a id="a-7G"></a>恒驾宝车。<a id="a-7H"></a>重于我边。<a id="a-7I"></a>闻法得悟。<a id="a-7J"></a>证须陀洹。</p>
  <p data-pb></p>
  <h2 id="a7K">波斯匿王劝化乞索时有贫人以氎施王得生天缘第八十七</h2>
  <p id="a7L">舍卫国。<a id="a-7M"></a>波斯匿王。<a id="a-7N"></a>作是言曰。<a id="a-7O"></a>须达长者。<a id="a-7P"></a>尚能劝化一切人民。<a id="a-7Q"></a>作诸福业。<a id="a-7R"></a>我今亦当为众生故。<a id="a-7S"></a>教导乞索。<a id="a-7T"></a>令其得福。<a id="a-7U"></a>于是行化。<a id="a-7V"></a>处处乞索。<a id="a-7W"></a>时有一人。<a id="a-7X"></a>贫穷多乏。<a id="a-7Y"></a>唯有一氎。<a id="a-7Z"></a>即便持施波斯匿王。<a id="a-7a"></a>王得氎已。<a id="a-7b"></a>转以奉佛。<a id="a-7c"></a>其后贫人。<a id="a-7d"></a>命终生天。<a id="a-7e"></a>感佛大恩。<a id="a-7f"></a>而来供养。<a id="a-7g"></a>佛为说法。<a id="a-7h"></a>获须陀洹。<a id="a-7i"></a>比丘问言。<a id="a-7j"></a>昔作何业。<a id="a-7k"></a>生于彼天。<a id="a-7l"></a>佛言。<a id="a-7m"></a>在人中时。<a id="a-7n"></a>值王劝化。<a id="a-7o"></a>即以白氎。<a id="a-7p"></a>而布施之。<a id="a-7q"></a>乘此善因。<a id="a-7r"></a>今得生天。<a id="a-7s"></a>遂于我所。<a id="a-7t"></a>闻法证果。</p>
  <p data-pb></p>
  <h2 id="a7u">兄常劝弟奉修三宝弟不敬信兄得生天缘第八十八</h2>
  <p id="a7v">舍卫国。<a id="a-7w"></a>有兄弟二人。<a id="a-7x"></a>而第一者。<a id="a-7y"></a>奉修佛法。<a id="a-7z"></a>第二之者。<a id="a-80"></a>事富兰那。<a id="a-81"></a>兄常劝弟。<a id="a-82"></a>使事三宝。<a id="a-83"></a>弟不随顺。<a id="a-84"></a>恒共斗诤。<a id="a-85"></a>情不和合。<a id="a-86"></a>各便分活。<a id="a-87"></a>第一者供养于佛。<a id="a-88"></a>后遂命终。<a id="a-89"></a>生于天上。<a id="a-8A"></a>即来佛所。<a id="a-8B"></a>报恩供养。<a id="a-8C"></a>佛为说法。<a id="a-8D"></a>得须陀洹。<a id="a-8E"></a>比丘问言。<a id="a-8F"></a>昔为何业。<a id="a-8G"></a>生此天宫。<a id="a-8H"></a>佛言。<a id="a-8I"></a>往在人中。<a id="a-8J"></a>心乐正法。<a id="a-8K"></a>奉修三宝。<a id="a-8L"></a>以是福因。<a id="a-8M"></a>今得生天。<a id="a-8N"></a>又于我所。<a id="a-8O"></a>闻法信解。<a id="a-8P"></a>而证道果。</p>
  <p data-pb></p>
  <h2 id="a8Q">父闻子得道欢喜即得生天缘第八十九</h2>
  <p id="a8R">昔舍卫国。<a id="a-8S"></a>有兄弟二人。<a id="a-8T"></a>恒喜斗诤。<a id="a-8U"></a>更相怨恶。<a id="a-8V"></a>便共诣王。<a id="a-8W"></a>欲求断决。<a id="a-8X"></a>道中值佛。<a id="a-8Y"></a>佛为说法。<a id="a-8Z"></a>得阿罗汉道。<a id="a-8a"></a>父闻其子遇佛得道。<a id="a-8b"></a>心生欢喜。<a id="a-8c"></a>遂即命终。<a id="a-8d"></a>生于天上。<a id="a-8e"></a>来至佛所。<a id="a-8f"></a>佛为说法。<a id="a-8g"></a>得须陀洹。<a id="a-8h"></a>比丘问言。<a id="a-8i"></a>往作何业。<a id="a-8j"></a>今得生天。<a id="a-8k"></a>佛言。<a id="a-8l"></a>昔在人中。<a id="a-8m"></a>闻我为其子等说法得道。<a id="a-8n"></a>踊跃欢喜。<a id="a-8o"></a>命终生天。<a id="a-8p"></a>重于我所。<a id="a-8q"></a>闻法信解。<a id="a-8r"></a>而证道果。</p>
  <h2 id="a8s">子为其父所逼出家生天缘第九十</h2>
  <p id="a8t">昔舍卫国有人。<a id="a-8u"></a>使子出家事佛。<a id="a-8v"></a>佛即度之。<a id="a-8w"></a>恒使扫地。<a id="a-8x"></a>不堪辛苦。<a id="a-8y"></a>罢道还俗。<a id="a-8z"></a>其父语言。<a id="a-90"></a>汝但出家。<a id="a-91"></a>从今已后。<a id="a-92"></a>代汝扫地。<a id="a-93"></a>父即共子。<a id="a-94"></a>往彼祇洹精舍。<a id="a-95"></a>儿见精舍。<a id="a-96"></a>其中清净。<a id="a-97"></a>心生欢喜。<a id="a-98"></a>便作是言。<a id="a-99"></a>我宁杀身。<a id="a-9A"></a>出家扫地。<a id="a-9B"></a>不复还俗。<a id="a-9C"></a>其后命终。<a id="a-9D"></a>生于天上。<a id="a-9E"></a>即来佛所。<a id="a-9F"></a>佛为说法。<a id="a-9G"></a>得须陀洹。<a id="a-9H"></a>比丘问言。<a id="a-9I"></a>以何业缘。<a id="a-9J"></a>生于天上。<a id="a-9K"></a>佛言。<a id="a-9L"></a>往在人中。<a id="a-9M"></a>不堪辛苦。<a id="a-9N"></a>欲还于家。<a id="a-9O"></a>其父不听。<a id="a-9P"></a>代其使役。<a id="a-9Q"></a>强驱出家。<a id="a-9R"></a>遂便欢喜。<a id="a-9S"></a>命终生天。<a id="a-9T"></a>又于我所。<a id="a-9U"></a>闻法得道。</p>
  <h2 id="a9V">罗汉祇夜多驱恶龙入海缘第九十一</h2>
  <p id="a9W">昔有尊者阿罗汉。<a id="a-9X"></a>字祇夜多。<a id="a-9Y"></a>佛时去世。<a id="a-9Z"></a>七百年后。<a id="a-9a"></a>出罽宾国。<a id="a-9b"></a>时罽宾国。<a id="a-9c"></a>有一恶龙王。<a id="a-9d"></a>名阿利那。<a id="a-9e"></a>数作灾害。<a id="a-9f"></a>恼诸贤圣。<a id="a-9g"></a>国土人民。<a id="a-9h"></a>悉皆患之。<a id="a-9i"></a>时有二千阿罗汉。<a id="a-9j"></a>各尽神力。<a id="a-9k"></a>驱遣此龙。<a id="a-9l"></a>令出国界。<a id="a-9m"></a>其中有百罗汉。<a id="a-9n"></a>以神通动地。<a id="a-9o"></a>又有五百人。<a id="a-9p"></a>放大光明。<a id="a-9q"></a>复有五百人。<a id="a-9r"></a>入禅定经行。<a id="a-9s"></a>诸人各各尽其神力。<a id="a-9t"></a>不能使动。<a id="a-9u"></a>时尊者祇夜多。<a id="a-9v"></a>最后往至到龙池所。<a id="a-9w"></a>三弹指言。<a id="a-9x"></a>龙汝今出去。<a id="a-9y"></a>不得此住。<a id="a-9z"></a>龙即出去。<a id="a-A0"></a>不敢停住。<a id="a-A1"></a>尔时二千罗汉。<a id="a-A2"></a>语尊者言。<a id="a-A3"></a>我与尊者。<a id="a-A4"></a>俱得漏尽。<a id="a-A5"></a>解脱法身。<a id="a-A6"></a>悉皆平等。<a id="a-A7"></a>而我等各各尽其神力。<a id="a-A8"></a>不能令动。<a id="a-A9"></a>尊者云何。<a id="a-AA"></a>以三弹指。<a id="a-AB"></a>令阿利那龙远入大海耶。<a id="a-AC"></a>时尊者答言。<a id="a-AD"></a>我凡夫已来。<a id="a-AE"></a>受持禁戒。<a id="a-AF"></a>至突吉罗。<a id="a-AG"></a>等心护持。<a id="a-AH"></a>如四重无异。<a id="a-AI"></a>今诸人等。<a id="a-AJ"></a>所以不能动此龙者。<a id="a-AK"></a>神力不同。<a id="a-AL"></a>故不能动。<a id="a-AM"></a>时尊者祇夜多。<a id="a-AN"></a>与诸弟子。<a id="a-AO"></a>向北天竺。<a id="a-AP"></a>道中见一乌。<a id="a-AQ"></a>仰而微笑。<a id="a-AR"></a>弟子白言。<a id="a-AS"></a>不审尊者。<a id="a-AT"></a>何缘微笑。<a id="a-AU"></a>愿说其意。<a id="a-AV"></a>尊者答言。<a id="a-AW"></a>时至当说。<a id="a-AX"></a>于是前行。<a id="a-AY"></a>到石室城。<a id="a-AZ"></a>既到城门。<a id="a-Aa"></a>惨然变色。<a id="a-Ab"></a>食时已至。<a id="a-Ac"></a>入城乞食。<a id="a-Ad"></a>既得食已。<a id="a-Ae"></a>还出城门。<a id="a-Af"></a>复惨然变色。<a id="a-Ag"></a>诸弟子等。<a id="a-Ah"></a>长跪白言。<a id="a-Ai"></a>不审向者。<a id="a-Aj"></a>何缘微笑。<a id="a-Ak"></a>复惨然变色。<a id="a-Al"></a>时尊者祇夜多。<a id="a-Am"></a>答诸弟子言。<a id="a-An"></a>我于往昔九十一劫。<a id="a-Ao"></a>毗婆尸佛。<a id="a-Ap"></a>入涅槃后。<a id="a-Aq"></a>作长者子。<a id="a-Ar"></a>尔时求欲出家。<a id="a-As"></a>父母不听。<a id="a-At"></a>而语子言。<a id="a-Au"></a>我家业事重。<a id="a-Av"></a>汝若出家。<a id="a-Aw"></a>谁继后嗣。<a id="a-Ax"></a>吾当为汝取妇。<a id="a-Ay"></a>产一子胤。<a id="a-Az"></a>听汝出家。<a id="a-B0"></a>即便为娶。<a id="a-B1"></a>既娶妇已。<a id="a-B2"></a>复求出家。<a id="a-B3"></a>父母复言。<a id="a-B4"></a>若生一息。<a id="a-B5"></a>听汝出家。<a id="a-B6"></a>其后不久。<a id="a-B7"></a>生一男儿。<a id="a-B8"></a>儿已能语。<a id="a-B9"></a>复白父母言。<a id="a-BA"></a>愿尊先许听我出家。<a id="a-BB"></a>尔时父母。<a id="a-BC"></a>恐违前言。<a id="a-BD"></a>密教乳母语孙儿言。<a id="a-BE"></a>汝父若欲出家去时。<a id="a-BF"></a>汝当在门。<a id="a-BG"></a>而捉父言。<a id="a-BH"></a>既生育我。<a id="a-BI"></a>今欲舍我出家去耶。<a id="a-BJ"></a>若欲去者。<a id="a-BK"></a>愿父今杀我。<a id="a-BL"></a>然后当去。<a id="a-BM"></a>其父即时惨然情变。<a id="a-BN"></a>而语子言。<a id="a-BO"></a>我今当住。<a id="a-BP"></a>不复更去。<a id="a-BQ"></a>由是之故。<a id="a-BR"></a>流浪生死。<a id="a-BS"></a>我以道眼。<a id="a-BT"></a>观察宿命。<a id="a-BU"></a>天上人中。<a id="a-BV"></a>及三恶道。<a id="a-BW"></a>相值甚难。<a id="a-BX"></a>相值甚难。<a id="a-BY"></a>今乃一见。<a id="a-BZ"></a>向一乌者。<a id="a-Ba"></a>即是彼时孙儿也。<a id="a-Bb"></a>我向所以惨然变色者。<a id="a-Bc"></a>我于城边。<a id="a-Bd"></a>见饿鬼子。<a id="a-Be"></a>而语我言。<a id="a-Bf"></a>我在此城边。<a id="a-Bg"></a>已七十年。<a id="a-Bh"></a>我母为我。<a id="a-Bi"></a>入城求食。<a id="a-Bj"></a>未曾一得来。<a id="a-Bk"></a>我今饥渴。<a id="a-Bl"></a>甚大困厄。<a id="a-Bm"></a>愿尊者入城。<a id="a-Bn"></a>见我母者。<a id="a-Bo"></a>愿为我语。<a id="a-Bp"></a>速看我来。<a id="a-Bq"></a>时我入城。<a id="a-Br"></a>见饿鬼母。<a id="a-Bs"></a>而语之言。<a id="a-Bt"></a>汝儿在外。<a id="a-Bu"></a>饥渴甚危。<a id="a-Bv"></a>思欲相见。<a id="a-Bw"></a>时饿鬼母。<a id="a-Bx"></a>而报之言。<a id="a-By"></a>我来入城。<a id="a-Bz"></a>七十余年。<a id="a-C0"></a>我自薄福。<a id="a-C1"></a>加我新产。<a id="a-C2"></a>饥羸无力。<a id="a-C3"></a>虽有脓血涕涶粪秽不净之食。<a id="a-C4"></a>诸大力者。<a id="a-C5"></a>于先持去。<a id="a-C6"></a>我不能得。<a id="a-C7"></a>最后得一口不净。<a id="a-C8"></a>欲持出门与子分食。<a id="a-C9"></a>门中复有诸大力鬼。<a id="a-CA"></a>复不听出。<a id="a-CB"></a>惟愿尊者。<a id="a-CC"></a>慈愍将我。<a id="a-CD"></a>使母子相见食此不净。<a id="a-CE"></a>时尊者。<a id="a-CF"></a>即将饿鬼母。<a id="a-CG"></a>得出城门。<a id="a-CH"></a>母子相见。<a id="a-CI"></a>分食不净。<a id="a-CJ"></a>尔时尊者。<a id="a-CK"></a>问此鬼言。<a id="a-CL"></a>汝于此住。<a id="a-CM"></a>为以几时。<a id="a-CN"></a>时鬼答言。<a id="a-CO"></a>我见此城七返成坏。<a id="a-CP"></a>时尊者叹言。<a id="a-CQ"></a>饿鬼寿长。<a id="a-CR"></a>甚为大苦。<a id="a-CS"></a>时诸弟子。<a id="a-CT"></a>闻说此语。<a id="a-CU"></a>皆厌患生死即得道迹。</p>
  <h2 id="aCV">二比丘见祇夜多得生天缘第九十二</h2>
  <p id="aCW">时南天竺。<a id="a-CX"></a>有二比丘。<a id="a-CY"></a>闻祇夜多有大威德。<a id="a-CZ"></a>来向罽宾。<a id="a-Ca"></a>到其住处。<a id="a-Cb"></a>道由树下。<a id="a-Cc"></a>见一比丘。<a id="a-Cd"></a>形体甚悴。<a id="a-Ce"></a>窖前然火。<a id="a-Cf"></a>彼二比丘。<a id="a-Cg"></a>而问之言。<a id="a-Ch"></a>汝识尊者祇夜多不。<a id="a-Ci"></a>答言我识。<a id="a-Cj"></a>彼比丘言。<a id="a-Ck"></a>今在何处。<a id="a-Cl"></a>语言。<a id="a-Cm"></a>在上第三窟中。<a id="a-Cn"></a>彼二比丘。<a id="a-Co"></a>即便上山。<a id="a-Cp"></a>往到窟所。<a id="a-Cq"></a>见向然火比丘。<a id="a-Cr"></a>时二比丘。<a id="a-Cs"></a>疑怪所以。<a id="a-Ct"></a>比丘言。<a id="a-Cu"></a>尚有如此名德。<a id="a-Cv"></a>何忧不能。<a id="a-Cw"></a>于先来此。<a id="a-Cx"></a>时一比丘即求决疑。<a id="a-Cy"></a>而问之言。<a id="a-Cz"></a>尊者有如此威德。<a id="a-D0"></a>自然火为。<a id="a-D1"></a>尊者答言。<a id="a-D2"></a>我念往昔生死之苦。<a id="a-D3"></a>若我头手脚。<a id="a-D4"></a>可然之者。<a id="a-D5"></a>犹为众僧。<a id="a-D6"></a>而用然火。<a id="a-D7"></a>况复然薪。<a id="a-D8"></a>时二比丘。<a id="a-D9"></a>即便问言。<a id="a-DA"></a>不审往昔生死之苦。<a id="a-DB"></a>其事云何。<a id="a-DC"></a>愿欲闻之。<a id="a-DD"></a>尊者答言。<a id="a-DE"></a>我念往昔五百世中。<a id="a-DF"></a>生于狗中。<a id="a-DG"></a>常困饥渴。<a id="a-DH"></a>唯于二时。<a id="a-DI"></a>得自饱满。<a id="a-DJ"></a>一值醉人酒吐在地。<a id="a-DK"></a>得安乐饱。<a id="a-DL"></a>二值夫妇二人共为生活。<a id="a-DM"></a>夫便向田。<a id="a-DN"></a>妇住后作食。<a id="a-DO"></a>时彼妇人。<a id="a-DP"></a>事缘小出。<a id="a-DQ"></a>我时即入。<a id="a-DR"></a>盗彼饭食。<a id="a-DS"></a>值彼食器口小。<a id="a-DT"></a>初虽得入头。<a id="a-DU"></a>后难得出。<a id="a-DV"></a>虽得一饱。<a id="a-DW"></a>然受辛苦。<a id="a-DX"></a>夫从田还。<a id="a-DY"></a>即便剪头在于器中。<a id="a-DZ"></a>时二比丘。<a id="a-Da"></a>闻其说法。<a id="a-Db"></a>厌恶生死。<a id="a-Dc"></a>得须陀洹。</p>
  <h2 id="aDd">月氏国王见阿罗汉祇夜多缘第九十三</h2>
  <p id="aDe">月氏国有王。<a id="a-Df"></a>名栴檀罽尼吒。<a id="a-Dg"></a>闻罽宾国。<a id="a-Dh"></a>尊者阿罗汉。<a id="a-Di"></a>字祇夜多。<a id="a-Dj"></a>有大名称。<a id="a-Dk"></a>思欲相见。<a id="a-Dl"></a>即自躬驾。<a id="a-Dm"></a>与诸臣从。<a id="a-Dn"></a>往造彼国。<a id="a-Do"></a>于其中路。<a id="a-Dp"></a>心窃生念。<a id="a-Dq"></a>我今为王。<a id="a-Dr"></a>王于天下。<a id="a-Ds"></a>一切人民。<a id="a-Dt"></a>靡不敬伏。<a id="a-Du"></a>自非有大德者。<a id="a-Dv"></a>何能堪任受我供养。<a id="a-Dw"></a>作是念已。<a id="a-Dx"></a>遂便前进。<a id="a-Dy"></a>径诣彼国。<a id="a-Dz"></a>有人告尊者祇夜多言。<a id="a-E0"></a>月氏国王。<a id="a-E1"></a>名栴檀罽尼吒。<a id="a-E2"></a>与诸臣从。<a id="a-E3"></a>远来相见。<a id="a-E4"></a>唯愿尊者。<a id="a-E5"></a>整其衣服。<a id="a-E6"></a>共相待接。<a id="a-E7"></a>时尊者答言。<a id="a-E8"></a>我闻佛语。<a id="a-E9"></a>出家之人。<a id="a-EA"></a>道尊俗表。<a id="a-EB"></a>唯德是务。<a id="a-EC"></a>岂以服饰出迎接乎。<a id="a-ED"></a>遂便静默端坐不出。<a id="a-EE"></a>于是月氏国王。<a id="a-EF"></a>往其住处。<a id="a-EG"></a>见尊者祇夜多。<a id="a-EH"></a>睹其威德。<a id="a-EI"></a>倍生敬信。<a id="a-EJ"></a>即前稽首。<a id="a-EK"></a>却住一面。<a id="a-EL"></a>时尊者欲唾。<a id="a-EM"></a>月氏国王。<a id="a-EN"></a>不觉前进授唾器。<a id="a-EO"></a>时尊者祇夜多。<a id="a-EP"></a>即语王言。<a id="a-EQ"></a>贫道今者未堪为王作福田也。<a id="a-ER"></a>胡为躬自抂屈神驾。<a id="a-ES"></a>时月氏王。<a id="a-ET"></a>深生惭愧。<a id="a-EU"></a>我向者窃生微念。<a id="a-EV"></a>以知我心。<a id="a-EW"></a>自非神德。<a id="a-EX"></a>何能尔也。<a id="a-EY"></a>于尊者所。<a id="a-EZ"></a>重生恭敬。<a id="a-Ea"></a>时尊者祇夜多。<a id="a-Eb"></a>即便为王。<a id="a-Ec"></a>略说教法。<a id="a-Ed"></a>王来时道好。<a id="a-Ee"></a>去如来时。<a id="a-Ef"></a>王闻教已。<a id="a-Eg"></a>便即还国。<a id="a-Eh"></a>至其中路。<a id="a-Ei"></a>群臣怨言。<a id="a-Ej"></a>我等远从大王。<a id="a-Ek"></a>往至彼国。<a id="a-El"></a>竟无所闻。<a id="a-Em"></a>然空还国。<a id="a-En"></a>时月氏王。<a id="a-Eo"></a>报群臣言。<a id="a-Ep"></a>卿今责我无所得也。<a id="a-Eq"></a>向时尊者。<a id="a-Er"></a>为我说法。<a id="a-Es"></a>王来时道好。<a id="a-Et"></a>去如来时。<a id="a-Eu"></a>卿等不解此耶。<a id="a-Ev"></a>以我往昔。<a id="a-Ew"></a>持戒布施。<a id="a-Ex"></a>修造僧坊。<a id="a-Ey"></a>造立塔寺。<a id="a-Ez"></a>种种功德。<a id="a-F0"></a>以殖王种。<a id="a-F1"></a>今享斯位。<a id="a-F2"></a>今复修福。<a id="a-F3"></a>广积众善。<a id="a-F4"></a>当来之世。<a id="a-F5"></a>必重受福。<a id="a-F6"></a>故诫我言。<a id="a-F7"></a>王来时道好。<a id="a-F8"></a>去如来时。<a id="a-F9"></a>群臣闻已。<a id="a-FA"></a>稽首谢言。<a id="a-FB"></a>臣等斯下。<a id="a-FC"></a>智慧愚浅。<a id="a-FD"></a>窃生妄解。<a id="a-FE"></a>谓所行来道。<a id="a-FF"></a>大王神德。<a id="a-FG"></a>妙契言旨。<a id="a-FH"></a>积德所种。<a id="a-FI"></a>故享斯国位。<a id="a-FJ"></a>群臣欢喜。<a id="a-FK"></a>言已而退。</p>
  <h2 id="aFL">月氏国王与三智臣作善亲友缘第九十四</h2>
  <p id="aFM">时月氏国有王。<a id="a-FN"></a>名栴檀罽尼吒。<a id="a-FO"></a>与三智人。<a id="a-FP"></a>以为亲友。<a id="a-FQ"></a>第一名马鸣菩萨。<a id="a-FR"></a>第二大臣。<a id="a-FS"></a>字摩吒罗。<a id="a-FT"></a>第三良医。<a id="a-FU"></a>字遮罗迦。<a id="a-FV"></a>如此三人。<a id="a-FW"></a>王所亲善。<a id="a-FX"></a>待遇隆厚。<a id="a-FY"></a>进止左右。<a id="a-FZ"></a>马鸣菩萨。<a id="a-Fa"></a>而白王言。<a id="a-Fb"></a>当用我语者。<a id="a-Fc"></a>使王来生之世。<a id="a-Fd"></a>常与善俱。<a id="a-Fe"></a>永离诸难。<a id="a-Ff"></a>长辞恶趣。<a id="a-Fg"></a>第二大臣。<a id="a-Fh"></a>复白王言。<a id="a-Fi"></a>王若用臣密语。<a id="a-Fj"></a>不漏泄者。<a id="a-Fk"></a>四海之内。<a id="a-Fl"></a>都可克获。<a id="a-Fm"></a>第三良医。<a id="a-Fn"></a>复白王言。<a id="a-Fo"></a>大王若能用臣语者。<a id="a-Fp"></a>使王一身之中。<a id="a-Fq"></a>终不横死。<a id="a-Fr"></a>百味随心。<a id="a-Fs"></a>调适无患。<a id="a-Ft"></a>王如其言。<a id="a-Fu"></a>未曾微病。<a id="a-Fv"></a>于是王用大臣之言。<a id="a-Fw"></a>军威所拟。<a id="a-Fx"></a>靡不摧伏。<a id="a-Fy"></a>四海之内。<a id="a-Fz"></a>三方已定。<a id="a-G0"></a>唯有东方。<a id="a-G1"></a>未来归伏。<a id="a-G2"></a>即便严军。<a id="a-G3"></a>欲往讨罚。<a id="a-G4"></a>先遣诸胡及诸白象。<a id="a-G5"></a>于先导首。<a id="a-G6"></a>王从后引。<a id="a-G7"></a>欲至葱岭。<a id="a-G8"></a>越度关崄。<a id="a-G9"></a>先所乘象马。<a id="a-GA"></a>不肯前进。<a id="a-GB"></a>王甚惊怪。<a id="a-GC"></a>而语马言。<a id="a-GD"></a>我前后乘汝征伐。<a id="a-GE"></a>三方已定。<a id="a-GF"></a>汝今云何不肯进路。<a id="a-GG"></a>时大臣白言。<a id="a-GH"></a>臣先所启。<a id="a-GI"></a>莫泄密语。<a id="a-GJ"></a>今王漏泄。<a id="a-GK"></a>命将不远。<a id="a-GL"></a>如大臣言。<a id="a-GM"></a>王即自知定死不久。<a id="a-GN"></a>是王前后征伐。<a id="a-GO"></a>杀三亿余人。<a id="a-GP"></a>自知将来罪重必受无疑。<a id="a-GQ"></a>心生怖惧。<a id="a-GR"></a>便即忏悔。<a id="a-GS"></a>修檀持戒。<a id="a-GT"></a>造立僧房。<a id="a-GU"></a>供养众僧。<a id="a-GV"></a>四事不乏。<a id="a-GW"></a>修诸功德。<a id="a-GX"></a>精勤不惓。<a id="a-GY"></a>时有诸臣。<a id="a-GZ"></a>自相谓言。<a id="a-Ga"></a>王广作诸罪杀戮无道。<a id="a-Gb"></a>今虽作福。<a id="a-Gc"></a>何益往咎。<a id="a-Gd"></a>时王闻之。<a id="a-Ge"></a>将欲解其疑意。<a id="a-Gf"></a>即作方便。<a id="a-Gg"></a>敕语臣下。<a id="a-Gh"></a>汝当然一大镬。<a id="a-Gi"></a>七日七夜。<a id="a-Gj"></a>使令极沸。<a id="a-Gk"></a>莫得断绝。<a id="a-Gl"></a>王便以一指镮。<a id="a-Gm"></a>掷于镬中。<a id="a-Gn"></a>命向诸臣。<a id="a-Go"></a>仰卿镬中得此镮来。<a id="a-Gp"></a>臣白王言。<a id="a-Gq"></a>愿更以余罪。<a id="a-Gr"></a>而就于死。<a id="a-Gs"></a>此镮叵得。<a id="a-Gt"></a>王语臣言。<a id="a-Gu"></a>颇有方便可得取不。<a id="a-Gv"></a>时臣答言。<a id="a-Gw"></a>下止其火。<a id="a-Gx"></a>上投冷水。<a id="a-Gy"></a>以此方便。<a id="a-Gz"></a>不伤人手。<a id="a-H0"></a>可取之耳。<a id="a-H1"></a>王答言。<a id="a-H2"></a>我先作恶。<a id="a-H3"></a>喻彼热镬。<a id="a-H4"></a>今修诸善。<a id="a-H5"></a>惭愧忏悔更不为恶。<a id="a-H6"></a>胡为不灭。<a id="a-H7"></a>三涂可止。<a id="a-H8"></a>人天可得。<a id="a-H9"></a>即时解悟。<a id="a-HA"></a>群臣闻已。<a id="a-HB"></a>靡不欢喜。<a id="a-HC"></a>智人之言不可不用。</p>
  <h2 id="aHD">拘尸弥国辅相夫妇恶心于佛佛即化导得须陀洹缘第九十五</h2>
  <p id="aHE">佛在拘尸弥国。<a id="a-HF"></a>有辅相婆罗门。<a id="a-HG"></a>为人狂暴。<a id="a-HH"></a>动不以道。<a id="a-HI"></a>其妇邪谄。<a id="a-HJ"></a>亦复无异。<a id="a-HK"></a>夫敕妇言。<a id="a-HL"></a>瞿昙沙门。<a id="a-HM"></a>在此国界。<a id="a-HN"></a>若其来者。<a id="a-HO"></a>闭门莫开。<a id="a-HP"></a>于一日中。<a id="a-HQ"></a>如来忽然在其屋中。<a id="a-HR"></a>婆罗门妇。<a id="a-HS"></a>见已默然都不与语。<a id="a-HT"></a>佛便说言。<a id="a-HU"></a>汝婆罗门愚痴邪见。<a id="a-HV"></a>不信三宝。<a id="a-HW"></a>妇闻此语。<a id="a-HX"></a>极大嗔恚。<a id="a-HY"></a>自绝璎珞。<a id="a-HZ"></a>着垢腻衣。<a id="a-Ha"></a>在地而坐。<a id="a-Hb"></a>夫从外来。<a id="a-Hc"></a>问言。<a id="a-Hd"></a>何以尔耶。<a id="a-He"></a>答言。<a id="a-Hf"></a>瞿昙沙门。<a id="a-Hg"></a>骂辱于我。<a id="a-Hh"></a>作如是言。<a id="a-Hi"></a>汝婆罗门。<a id="a-Hj"></a>邪见不信。<a id="a-Hk"></a>夫言。<a id="a-Hl"></a>且待明日。<a id="a-Hm"></a>明日开门。<a id="a-Hn"></a>以待佛来。<a id="a-Ho"></a>于后日中。<a id="a-Hp"></a>佛现出其家。<a id="a-Hq"></a>婆罗门即捉利剑。<a id="a-Hr"></a>而斫于佛。<a id="a-Hs"></a>不能得着。<a id="a-Ht"></a>见佛在虚空中。<a id="a-Hu"></a>便自惭愧。<a id="a-Hv"></a>五体投地。<a id="a-Hw"></a>而白佛言。<a id="a-Hx"></a>唯愿世尊。<a id="a-Hy"></a>来下受我忏悔。<a id="a-Hz"></a>佛即来下。<a id="a-I0"></a>受其忏悔。<a id="a-I1"></a>为说法要。<a id="a-I2"></a>夫妇俱得须陀洹道。<a id="a-I3"></a>时诸比丘。<a id="a-I4"></a>闻佛降化如是恶人。<a id="a-I5"></a>各作此言。<a id="a-I6"></a>世尊出世。<a id="a-I7"></a>甚奇甚特。<a id="a-I8"></a>佛告比丘言。<a id="a-I9"></a>非但今日。<a id="a-IA"></a>过去之时。<a id="a-IB"></a>亦曾调伏。<a id="a-IC"></a>比丘白言。<a id="a-ID"></a>不审过去调伏云何。<a id="a-IE"></a>佛言。<a id="a-IF"></a>昔迦尸国有王。<a id="a-IG"></a>名为恶受。<a id="a-IH"></a>极作非法。<a id="a-II"></a>苦恼百姓。<a id="a-IJ"></a>残贼无道。<a id="a-IK"></a>四远贾客。<a id="a-IL"></a>珍琦胜物。<a id="a-IM"></a>皆税夺取。<a id="a-IN"></a>不酬其直。<a id="a-IO"></a>由是之故。<a id="a-IP"></a>国中宝物。<a id="a-IQ"></a>遂至大贵。<a id="a-IR"></a>诸人称传。<a id="a-IS"></a>恶名流布。<a id="a-IT"></a>尔时有鹦鹉王。<a id="a-IU"></a>在于林中。<a id="a-IV"></a>闻行路人说王之恶。<a id="a-IW"></a>即自思念。<a id="a-IX"></a>我虽是鸟。<a id="a-IY"></a>尚知其非。<a id="a-IZ"></a>今当诣彼为说善道。<a id="a-Ia"></a>彼王若闻我语。<a id="a-Ib"></a>必作是言。<a id="a-Ic"></a>彼鸟之王。<a id="a-Id"></a>犹有善言。<a id="a-Ie"></a>奈何人王。<a id="a-If"></a>为彼讥责。<a id="a-Ig"></a>傥能改修。<a id="a-Ih"></a>寻即高飞。<a id="a-Ii"></a>至王园中。<a id="a-Ij"></a>回翔下降。<a id="a-Ik"></a>在一树上。<a id="a-Il"></a>值王夫人入园游观。<a id="a-Im"></a>于时鹦鹉。<a id="a-In"></a>鼓翼嘤鸣。<a id="a-Io"></a>而语之言。<a id="a-Ip"></a>王今暴虐无道之甚。<a id="a-Iq"></a>残害万民。<a id="a-Ir"></a>毒及鸟兽。<a id="a-Is"></a>含气嗷嗷。<a id="a-It"></a>人畜愤结。<a id="a-Iu"></a>呼嗟之音。<a id="a-Iv"></a>周闻天下。<a id="a-Iw"></a>夫人荷克。<a id="a-Ix"></a>与王无异。<a id="a-Iy"></a>民之父母。<a id="a-Iz"></a>岂应如是。<a id="a-J0"></a>夫人闻已。<a id="a-J1"></a>嗔毒炽盛。<a id="a-J2"></a>此何小鸟。<a id="a-J3"></a>骂我溢口。<a id="a-J4"></a>遣人伺捕。<a id="a-J5"></a>尔时鹦鹉。<a id="a-J6"></a>不惊不畏。<a id="a-J7"></a>入捕者手。<a id="a-J8"></a>夫人得之。<a id="a-J9"></a>即用与王。<a id="a-JA"></a>王语鹦鹉。<a id="a-JB"></a>何以骂我。<a id="a-JC"></a>鹦鹉答言。<a id="a-JD"></a>说王非法。<a id="a-JE"></a>乃欲相益。<a id="a-JF"></a>不敢骂也。<a id="a-JG"></a>时王问言。<a id="a-JH"></a>有何非法。<a id="a-JI"></a>答言。<a id="a-JJ"></a>有七事非法。<a id="a-JK"></a>能危王身。<a id="a-JL"></a>问言。<a id="a-JM"></a>何等为七。<a id="a-JN"></a>答言。<a id="a-JO"></a>一者耽荒女色。<a id="a-JP"></a>不务贞正。<a id="a-JQ"></a>二者嗜酒醉乱。<a id="a-JR"></a>不恤国事。<a id="a-JS"></a>三者贪着棋博。<a id="a-JT"></a>不修礼教。<a id="a-JU"></a>四者游猎杀生。<a id="a-JV"></a>都无慈心。<a id="a-JW"></a>五者好出恶言。<a id="a-JX"></a>初无善语。<a id="a-JY"></a>六者赋役谪罚。<a id="a-JZ"></a>倍加常则。<a id="a-Ja"></a>七者不以义理。<a id="a-Jb"></a>劫夺民财。<a id="a-Jc"></a>有此七事。<a id="a-Jd"></a>能危王身。<a id="a-Je"></a>又有三事。<a id="a-Jf"></a>倾败王国。<a id="a-Jg"></a>王复问言。<a id="a-Jh"></a>何谓三事。<a id="a-Ji"></a>答言。<a id="a-Jj"></a>一者亲近邪佞谄恶之人。<a id="a-Jk"></a>二者不附贤圣。<a id="a-Jl"></a>不受忠言。<a id="a-Jm"></a>三者好伐他国。<a id="a-Jn"></a>不养人民。<a id="a-Jo"></a>此三不除。<a id="a-Jp"></a>倾败之期。<a id="a-Jq"></a>非旦则夕。<a id="a-Jr"></a>夫为王者。<a id="a-Js"></a>率土归仰。<a id="a-Jt"></a>王当如桥济渡万民。<a id="a-Ju"></a>王当如秤亲疏皆平。<a id="a-Jv"></a>王当如道不违圣踪。<a id="a-Jw"></a>王者如日。<a id="a-Jx"></a>普照世间。<a id="a-Jy"></a>王者如月。<a id="a-Jz"></a>与物清凉。<a id="a-K0"></a>王如父母。<a id="a-K1"></a>恩育慈矜。<a id="a-K2"></a>王者如天覆盖一切。<a id="a-K3"></a>王者如地。<a id="a-K4"></a>载养万物。<a id="a-K5"></a>王者如火。<a id="a-K6"></a>为诸万民。<a id="a-K7"></a>烧除恶患。<a id="a-K8"></a>王者如水。<a id="a-K9"></a>润泽四方。<a id="a-KA"></a>应如过去转轮圣王。<a id="a-KB"></a>以十善道。<a id="a-KC"></a>教化众生。<a id="a-KD"></a>王闻其言。<a id="a-KE"></a>深自惭愧。<a id="a-KF"></a>鹦鹉之言。<a id="a-KG"></a>至诚至款。<a id="a-KH"></a>我为人王。<a id="a-KI"></a>所行无道。<a id="a-KJ"></a>请遵其教。<a id="a-KK"></a>奉以为师。<a id="a-KL"></a>受修正行。<a id="a-KM"></a>尔时国内风教既行。<a id="a-KN"></a>恶名消灭。<a id="a-KO"></a>夫人臣佐。<a id="a-KP"></a>皆生忠敬。<a id="a-KQ"></a>一切人民。<a id="a-KR"></a>无不欢喜。<a id="a-KS"></a>譬如牛王渡水。<a id="a-KT"></a>导者既正。<a id="a-KU"></a>从者亦正。<a id="a-KV"></a>尔时鹦鹉。<a id="a-KW"></a>我身是也。<a id="a-KX"></a>尔时迦尸国王恶受。<a id="a-KY"></a>今辅相是也。<a id="a-KZ"></a>尔时夫人。<a id="a-Ka"></a>辅相夫人是也。</p>
  <h2 id="aKb">佛弟难陀为佛所逼出家得道缘第九十六</h2>
  <p id="aKc">佛在迦比罗卫国。<a id="a-Kd"></a>入城乞食。<a id="a-Ke"></a>到难陀舍。<a id="a-Kf"></a>会值难陀与妇作妆香涂眉间。<a id="a-Kg"></a>闻佛门中。<a id="a-Kh"></a>欲出外看。<a id="a-Ki"></a>妇共要言。<a id="a-Kj"></a>出看如来。<a id="a-Kk"></a>使我额上妆未干顷便还入来。<a id="a-Kl"></a>难陀即出。<a id="a-Km"></a>见佛作礼。<a id="a-Kn"></a>取钵向舍。<a id="a-Ko"></a>盛食奉佛。<a id="a-Kp"></a>佛不为取。<a id="a-Kq"></a>过与阿难。<a id="a-Kr"></a>阿难亦不为取。<a id="a-Ks"></a>阿难语言。<a id="a-Kt"></a>汝从谁得钵。<a id="a-Ku"></a>还与本处。<a id="a-Kv"></a>于是持钵。<a id="a-Kw"></a>逐佛至尼拘屡精舍。<a id="a-Kx"></a>佛即敕剃师。<a id="a-Ky"></a>与难陀剃发。<a id="a-Kz"></a>难陀不肯。<a id="a-L0"></a>怒拳而语剃发人言。<a id="a-L1"></a>迦毗罗卫一切人民。<a id="a-L2"></a>汝今尽可剃其发也。<a id="a-L3"></a>佛问剃发者。<a id="a-L4"></a>何以不剃。<a id="a-L5"></a>答言。<a id="a-L6"></a>畏故不敢为剃。<a id="a-L7"></a>佛共阿难。<a id="a-L8"></a>自至其边。<a id="a-L9"></a>难陀畏故。<a id="a-LA"></a>不敢不剃。<a id="a-LB"></a>虽得剃发。<a id="a-LC"></a>恒欲还家。<a id="a-LD"></a>佛常将行。<a id="a-LE"></a>不能得去。<a id="a-LF"></a>后于一日。<a id="a-LG"></a>次守房舍。<a id="a-LH"></a>而自欢喜。<a id="a-LI"></a>今真得便。<a id="a-LJ"></a>可还家去。<a id="a-LK"></a>待佛众僧都去之后。<a id="a-LL"></a>我当还家。<a id="a-LM"></a>佛入城后。<a id="a-LN"></a>作是念言。<a id="a-LO"></a>当为汲水令满澡瓶。<a id="a-LP"></a>然后还归。<a id="a-LQ"></a>寻时汲水。<a id="a-LR"></a>一瓶适满。<a id="a-LS"></a>一瓶复翻。<a id="a-LT"></a>如是经时。<a id="a-LU"></a>不能满瓶。<a id="a-LV"></a>便作是言。<a id="a-LW"></a>俱不可满。<a id="a-LX"></a>使诸比丘来还自汲。<a id="a-LY"></a>我今但着瓶屋中。<a id="a-LZ"></a>而弃之去。<a id="a-La"></a>即闭房门。<a id="a-Lb"></a>适闭一扇。<a id="a-Lc"></a>一扇复开。<a id="a-Ld"></a>适闭一户。<a id="a-Le"></a>一户复开。<a id="a-Lf"></a>更作是念。<a id="a-Lg"></a>俱不可闭。<a id="a-Lh"></a>且置而去。<a id="a-Li"></a>纵使失诸比丘衣物。<a id="a-Lj"></a>我饶财宝。<a id="a-Lk"></a>足有可偿。<a id="a-Ll"></a>即出僧房。<a id="a-Lm"></a>而自思惟。<a id="a-Ln"></a>佛必从此来。<a id="a-Lo"></a>我则从彼异道而去。<a id="a-Lp"></a>佛知其意。<a id="a-Lq"></a>亦异道来。<a id="a-Lr"></a>遥见佛来。<a id="a-Ls"></a>大树后藏。<a id="a-Lt"></a>树神举树。<a id="a-Lu"></a>在虚空中。<a id="a-Lv"></a>露地而立。<a id="a-Lw"></a>佛见难陀。<a id="a-Lx"></a>将还精舍。<a id="a-Ly"></a>而问之言。<a id="a-Lz"></a>汝念妇耶。<a id="a-M0"></a>答言实念。<a id="a-M1"></a>即将难陀。<a id="a-M2"></a>向阿那波那山上。<a id="a-M3"></a>又问难陀。<a id="a-M4"></a>汝妇端政不。<a id="a-M5"></a>答言端政。<a id="a-M6"></a>山中有一老瞎猕猴。<a id="a-M7"></a>又复问言。<a id="a-M8"></a>汝妇孙陀利。<a id="a-M9"></a>面首端政。<a id="a-MA"></a>何如此猕猴也。<a id="a-MB"></a>难陀懊恼。<a id="a-MC"></a>便作念言。<a id="a-MD"></a>我妇端政人中少双。<a id="a-ME"></a>佛今何故。<a id="a-MF"></a>以我之妇。<a id="a-MG"></a>比此猕猴。<a id="a-MH"></a>佛复将至忉利天上。<a id="a-MI"></a>遍诸天宫。<a id="a-MJ"></a>而共观看。<a id="a-MK"></a>见诸天子。<a id="a-ML"></a>与诸天女。<a id="a-MM"></a>共相娱乐。<a id="a-MN"></a>见一宫中。<a id="a-MO"></a>有五百天女。<a id="a-MP"></a>无有天子。<a id="a-MQ"></a>来还问佛。<a id="a-MR"></a>佛言汝自往问。<a id="a-MS"></a>难陀往问言。<a id="a-MT"></a>诸宫殿中。<a id="a-MU"></a>尽有天子。<a id="a-MV"></a>此中何以独无天子。<a id="a-MW"></a>天女答言。<a id="a-MX"></a>阎浮提内。<a id="a-MY"></a>佛弟难陀。<a id="a-MZ"></a>佛逼使出家。<a id="a-Ma"></a>以出家因缘。<a id="a-Mb"></a>命终当生于此天宫为我天子。<a id="a-Mc"></a>难陀答言。<a id="a-Md"></a>即我身是。<a id="a-Me"></a>便欲即住。<a id="a-Mf"></a>天女语言。<a id="a-Mg"></a>我等是天。<a id="a-Mh"></a>汝今是人。<a id="a-Mi"></a>还舍人寿。<a id="a-Mj"></a>更生此间。<a id="a-Mk"></a>便可得住。<a id="a-Ml"></a>便还佛所。<a id="a-Mm"></a>以如上事具白世尊。<a id="a-Mn"></a>佛语难陀。<a id="a-Mo"></a>汝妇端政。<a id="a-Mp"></a>何如天女。<a id="a-Mq"></a>难陀答言。<a id="a-Mr"></a>比彼天女。<a id="a-Ms"></a>如瞎猕猴比于我妇。<a id="a-Mt"></a>佛将难陀。<a id="a-Mu"></a>还阎浮提。<a id="a-Mv"></a>难陀为生天故。<a id="a-Mw"></a>勤加持戒。<a id="a-Mx"></a>阿难尔时。<a id="a-My"></a>为说偈言。</p>
  <p id="aMz">譬如羝羊斗　　将前而更却</p>
  <p id="aN0">汝为欲持戒　　其事亦如是</p>
  <p id="aN1">佛将难陀。<a id="a-N2"></a>复至地狱。<a id="a-N3"></a>见诸镬汤。<a id="a-N4"></a>悉皆煮人。<a id="a-N5"></a>唯见一镬炊沸空停。<a id="a-N6"></a>怪其所以。<a id="a-N7"></a>而来问佛。<a id="a-N8"></a>佛告之言。<a id="a-N9"></a>汝自往问。<a id="a-NA"></a>难陀即往。<a id="a-NB"></a>问狱卒言。<a id="a-NC"></a>诸镬尽皆煮治罪人。<a id="a-ND"></a>此镬何故空无所煮。<a id="a-NE"></a>答言。<a id="a-NF"></a>阎浮提内。<a id="a-NG"></a>有如来弟。<a id="a-NH"></a>名为难陀。<a id="a-NI"></a>以出家功德。<a id="a-NJ"></a>当得生天。<a id="a-NK"></a>以欲罢道因缘之故。<a id="a-NL"></a>天寿命终。<a id="a-NM"></a>堕此地狱。<a id="a-NN"></a>是故我今炊镬而待。<a id="a-NO"></a>难陀恐怖。<a id="a-NP"></a>畏狱卒留。<a id="a-NQ"></a>即作是言。<a id="a-NR"></a>南无佛陀。<a id="a-NS"></a>唯愿拥护。<a id="a-NT"></a>将我还至阎浮提内。<a id="a-NU"></a>佛语难陀。<a id="a-NV"></a>汝勤持戒。<a id="a-NW"></a>修汝天福。<a id="a-NX"></a>难陀答言。<a id="a-NY"></a>不用生天。<a id="a-NZ"></a>唯愿我不堕此地狱。<a id="a-Na"></a>佛为说法。<a id="a-Nb"></a>一七日中。<a id="a-Nc"></a>成阿罗汉。<a id="a-Nd"></a>诸比丘叹言。<a id="a-Ne"></a>世尊出世。<a id="a-Nf"></a>甚奇甚特。<a id="a-Ng"></a>佛言。<a id="a-Nh"></a>非但今日。<a id="a-Ni"></a>乃往过去亦复如是。<a id="a-Nj"></a>诸比丘言。<a id="a-Nk"></a>过去亦尔。<a id="a-Nl"></a>其事云何。<a id="a-Nm"></a>请为我说。<a id="a-Nn"></a>佛言。<a id="a-No"></a>昔迦尸国王。<a id="a-Np"></a>名曰满面。<a id="a-Nq"></a>比提希国。<a id="a-Nr"></a>有一淫女。<a id="a-Ns"></a>端政殊妙。<a id="a-Nt"></a>尔时二国。<a id="a-Nu"></a>常相怨嫉。<a id="a-Nv"></a>傍有佞臣。<a id="a-Nw"></a>向迦尸王。<a id="a-Nx"></a>叹说彼国有淫女端政世所希有。<a id="a-Ny"></a>王闻是语。<a id="a-Nz"></a>心生惑着。<a id="a-O0"></a>遣使从索。<a id="a-O1"></a>彼国不与。<a id="a-O2"></a>重遣使语。<a id="a-O3"></a>求暂相见。<a id="a-O4"></a>四五日间。<a id="a-O5"></a>还当发遣。<a id="a-O6"></a>时彼国王。<a id="a-O7"></a>约敕淫女。<a id="a-O8"></a>汝之姿态。<a id="a-O9"></a>所有伎能。<a id="a-OA"></a>好悉具备。<a id="a-OB"></a>使迦尸王惑着于汝。<a id="a-OC"></a>须臾之间。<a id="a-OD"></a>不能远离。<a id="a-OE"></a>即遣令去。<a id="a-OF"></a>经四五日。<a id="a-OG"></a>寻复唤言。<a id="a-OH"></a>欲设大祀。<a id="a-OI"></a>须得此女。<a id="a-OJ"></a>暂还放来。<a id="a-OK"></a>后当更遣。<a id="a-OL"></a>迦尸王即遣归还。<a id="a-OM"></a>大祀已讫。<a id="a-ON"></a>遣使还索。<a id="a-OO"></a>答言。<a id="a-OP"></a>明日当遣。<a id="a-OQ"></a>既至明日。<a id="a-OR"></a>亦复不遣。<a id="a-OS"></a>如是妄语。<a id="a-OT"></a>经历多日。<a id="a-OU"></a>王心惑着。<a id="a-OV"></a>单将数人。<a id="a-OW"></a>欲往彼国。<a id="a-OX"></a>诸臣劝谏。<a id="a-OY"></a>不肯受用。<a id="a-OZ"></a>时仙人山中。<a id="a-Oa"></a>有猕猴王。<a id="a-Ob"></a>聪明博达。<a id="a-Oc"></a>多有所知。<a id="a-Od"></a>其妇适死。<a id="a-Oe"></a>取一雌猕猴。<a id="a-Of"></a>诸猕猴众。<a id="a-Og"></a>皆共嗔呵。<a id="a-Oh"></a>此淫猕猴。<a id="a-Oi"></a>众所共有。<a id="a-Oj"></a>何缘独当。<a id="a-Ok"></a>时猕猴王。<a id="a-Ol"></a>将雌猕猴。<a id="a-Om"></a>走入迦尸国。<a id="a-On"></a>投于王所。<a id="a-Oo"></a>诸猕猴众。<a id="a-Op"></a>皆共追逐。<a id="a-Oq"></a>既到城内。<a id="a-Or"></a>发屋坏墙。<a id="a-Os"></a>不可料理。<a id="a-Ot"></a>迦尸国王。<a id="a-Ou"></a>语猕猴王言。<a id="a-Ov"></a>汝今何不以雌猕猴。<a id="a-Ow"></a>还诸猕猴。<a id="a-Ox"></a>猕猴王言。<a id="a-Oy"></a>我妇死去。<a id="a-Oz"></a>更复无妇。<a id="a-P0"></a>王今云何欲使我归。<a id="a-P1"></a>王语之言。<a id="a-P2"></a>今汝猕猴。<a id="a-P3"></a>破乱我国。<a id="a-P4"></a>那得不归。<a id="a-P5"></a>猕猴王言。<a id="a-P6"></a>此事不好耶。<a id="a-P7"></a>王答言不好。<a id="a-P8"></a>如是再三。<a id="a-P9"></a>王故言不好。<a id="a-PA"></a>猕猴王言。<a id="a-PB"></a>汝宫中有八万四千夫人。<a id="a-PC"></a>汝不爱乐。<a id="a-PD"></a>欲至敌国追逐淫女。<a id="a-PE"></a>我今无妇。<a id="a-PF"></a>唯取此一。<a id="a-PG"></a>汝言不好。<a id="a-PH"></a>一切万姓。<a id="a-PI"></a>视汝而活。<a id="a-PJ"></a>为一淫女。<a id="a-PK"></a>云何捐弃。<a id="a-PL"></a>大王当知。<a id="a-PM"></a>淫欲之事。<a id="a-PN"></a>乐少苦多。<a id="a-PO"></a>犹如逆风而执炽炬。<a id="a-PP"></a>愚者不放。<a id="a-PQ"></a>必见烧害。<a id="a-PR"></a>欲为不净。<a id="a-PS"></a>如彼屎聚。<a id="a-PT"></a>欲现外形。<a id="a-PU"></a>薄皮所覆。<a id="a-PV"></a>欲无返复。<a id="a-PW"></a>如屎涂毒蛇。<a id="a-PX"></a>欲如怨贼。<a id="a-PY"></a>诈亲附人。<a id="a-PZ"></a>欲如假借。<a id="a-Pa"></a>必当还归。<a id="a-Pb"></a>欲为可恶。<a id="a-Pc"></a>如厕生华。<a id="a-Pd"></a>欲如疥疮。<a id="a-Pe"></a>而向于火爬之转剧。<a id="a-Pf"></a>欲如狗啮枯骨。<a id="a-Pg"></a>涎唾共合。<a id="a-Ph"></a>谓为有味。<a id="a-Pi"></a>唇齿破尽。<a id="a-Pj"></a>不知厌足。<a id="a-Pk"></a>欲如渴人饮于碱水。<a id="a-Pl"></a>逾增其渴。<a id="a-Pm"></a>欲如段肉。<a id="a-Pn"></a>众鸟竞逐。<a id="a-Po"></a>欲如鱼兽。<a id="a-Pp"></a>贪味至死。<a id="a-Pq"></a>其患甚大。<a id="a-Pr"></a>尔时猕猴王者。<a id="a-Ps"></a>我身是也。<a id="a-Pt"></a>尔时王者。<a id="a-Pu"></a>难陀是也。<a id="a-Pv"></a>尔时淫女者。<a id="a-Pw"></a>孙陀利是也。<a id="a-Px"></a>我于尔时。<a id="a-Py"></a>欲淤泥中拔出难陀。<a id="a-Pz"></a>今亦拔其生死之苦。</p>
 </body>
</html>