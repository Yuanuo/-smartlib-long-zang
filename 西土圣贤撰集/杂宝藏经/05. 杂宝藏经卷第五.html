<!doctype html>
<html id="z3IBWIT1Fd" data-ver="1527">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">杂宝藏经卷第五</h1>
  <h2 id="a2">弗那施佛钵食获现报缘第七十一</h2>
  <p id="a3">昔佛在世。<a id="a-4"></a>有梵志兄弟五人。<a id="a-5"></a>一名耶奢。<a id="a-6"></a>二名无垢。<a id="a-7"></a>三名憍梵波提。<a id="a-8"></a>四名苏驮夷。<a id="a-9"></a>四兄入山学道。<a id="a-A"></a>得五神通。<a id="a-B"></a>其最小弟。<a id="a-C"></a>名曰弗那。<a id="a-D"></a>见佛乞食。<a id="a-E"></a>盛好白净饭。<a id="a-F"></a>满钵施佛。<a id="a-G"></a>尔时弗那。<a id="a-H"></a>恒以耕种为业。<a id="a-I"></a>时耕种讫。<a id="a-J"></a>还归于家。<a id="a-K"></a>后于一日。<a id="a-L"></a>出到田中。<a id="a-M"></a>见其田中。<a id="a-N"></a>所生苗稼。<a id="a-O"></a>变成金禾。<a id="a-P"></a>皆长数尺。<a id="a-Q"></a>收刈已尽。<a id="a-R"></a>还生如初。<a id="a-S"></a>国王闻之。<a id="a-T"></a>亦来收刈。<a id="a-U"></a>不能得尽。<a id="a-V"></a>如是一切。<a id="a-W"></a>诸来取者。<a id="a-X"></a>皆不能尽。<a id="a-Y"></a>兄等念言。<a id="a-Z"></a>我弟弗那。<a id="a-a"></a>为得生活。<a id="a-b"></a>为贫苦耶。<a id="a-c"></a>寻共来看。<a id="a-d"></a>见弟福业踰于国王。<a id="a-e"></a>便语弟言。<a id="a-f"></a>汝先贫穷。<a id="a-g"></a>云何卒富。<a id="a-h"></a>答言。<a id="a-i"></a>我见瞿昙。<a id="a-j"></a>施一钵饭。<a id="a-k"></a>得如是报。<a id="a-l"></a>四兄闻已。<a id="a-m"></a>欢喜踊跃。<a id="a-n"></a>又语弟言。<a id="a-o"></a>尔今为我。<a id="a-p"></a>作欢喜团。<a id="a-q"></a>我等四人。<a id="a-r"></a>各持一团。<a id="a-s"></a>供养瞿昙。<a id="a-t"></a>愿求生天。<a id="a-u"></a>不听其法。<a id="a-v"></a>不用解脱。<a id="a-w"></a>于是各担欢喜团。<a id="a-x"></a>往至佛所。<a id="a-y"></a>大兄捉一团。<a id="a-z"></a>着佛钵中。<a id="a-10"></a>佛言。<a id="a-11"></a>诸行无常。<a id="a-12"></a>第二复以欢喜团。<a id="a-13"></a>着佛钵中。<a id="a-14"></a>佛作是语。<a id="a-15"></a>是生灭法。<a id="a-16"></a>第三复以欢喜之团。<a id="a-17"></a>着佛钵里。<a id="a-18"></a>佛作是语。<a id="a-19"></a>生灭灭已。<a id="a-1A"></a>第四复以欢喜之团。<a id="a-1B"></a>着佛钵中。<a id="a-1C"></a>佛作是语寂灭为乐。<a id="a-1D"></a>即还归家。<a id="a-1E"></a>至寂静处。<a id="a-1F"></a>共相问言。<a id="a-1G"></a>汝闻何语。<a id="a-1H"></a>第一兄言。<a id="a-1I"></a>我闻诸行无常。<a id="a-1J"></a>次者复闻是生灭法。<a id="a-1K"></a>又次者闻生灭灭已。<a id="a-1L"></a>第四者闻寂灭为乐。<a id="a-1M"></a>兄弟四人。<a id="a-1N"></a>各思此偈。<a id="a-1O"></a>得阿那含。<a id="a-1P"></a>皆来佛所。<a id="a-1Q"></a>求为出家。<a id="a-1R"></a>得阿罗汉道。</p>
  <p data-pb></p>
  <h2 id="a1S">大爱道施佛金缕织成衣并穿珠师缘第七十二</h2>
  <p id="a1T">佛在世。<a id="a-1U"></a>大爱道。<a id="a-1V"></a>为佛作金缕织成衣。<a id="a-1W"></a>赍来上佛。<a id="a-1X"></a>佛即语言。<a id="a-1Y"></a>用施众僧。<a id="a-1Z"></a>大爱道言。<a id="a-1a"></a>我以乳餔长养世尊。<a id="a-1b"></a>自作此衣。<a id="a-1c"></a>故来奉佛。<a id="a-1d"></a>必望如来为我受之。<a id="a-1e"></a>云何方言与众僧也。<a id="a-1f"></a>佛言。<a id="a-1g"></a>欲使姨母得大功德。<a id="a-1h"></a>所以者何。<a id="a-1i"></a>众僧福田。<a id="a-1j"></a>广大无边。<a id="a-1k"></a>是故劝尔。<a id="a-1l"></a>若随我语。<a id="a-1m"></a>已供养佛。<a id="a-1n"></a>时大爱道。<a id="a-1o"></a>即持此衣。<a id="a-1p"></a>往到僧中。<a id="a-1q"></a>从上座行。<a id="a-1r"></a>无敢取者。<a id="a-1s"></a>次到弥勒。<a id="a-1t"></a>弥勒受衣。<a id="a-1u"></a>即着入城乞食。<a id="a-1v"></a>弥勒身有三十二相。<a id="a-1w"></a>紫磨金色。<a id="a-1x"></a>既到城里。<a id="a-1y"></a>众人竞看。<a id="a-1z"></a>无与食者。<a id="a-20"></a>有一穿珠师。<a id="a-21"></a>见诸人等无与食者。<a id="a-22"></a>即前跪请。<a id="a-23"></a>将至家中。<a id="a-24"></a>与弥勒食。<a id="a-25"></a>弥勒食讫。<a id="a-26"></a>时穿珠师。<a id="a-27"></a>以一小座。<a id="a-28"></a>敷弥勒前求欲听法。<a id="a-29"></a>弥勒有四辩才力。<a id="a-2A"></a>即便为说种种妙法。<a id="a-2B"></a>时穿珠师。<a id="a-2C"></a>愿乐听闻。<a id="a-2D"></a>无有厌足。<a id="a-2E"></a>先有长者。<a id="a-2F"></a>将欲嫁女。<a id="a-2G"></a>雇穿珠师。<a id="a-2H"></a>穿一宝珠。<a id="a-2I"></a>与钱十万。<a id="a-2J"></a>当此之时。<a id="a-2K"></a>彼嫁女家。<a id="a-2L"></a>遣人索珠。<a id="a-2M"></a>时穿珠师。<a id="a-2N"></a>听法情浓。<a id="a-2O"></a>不暇为穿。<a id="a-2P"></a>即答之言。<a id="a-2Q"></a>且可小待须叟之顷。<a id="a-2R"></a>已复来索。<a id="a-2S"></a>乃至三返犹故不得。<a id="a-2T"></a>彼长者嗔。<a id="a-2U"></a>合其珠钱还来夺去。<a id="a-2V"></a>穿珠师妇。<a id="a-2W"></a>嗔其夫言。<a id="a-2X"></a>更无业也。<a id="a-2Y"></a>须臾穿珠。<a id="a-2Z"></a>得十万利。<a id="a-2a"></a>云何听此道人美说。<a id="a-2b"></a>其夫闻已。<a id="a-2c"></a>意中恨恨。<a id="a-2d"></a>尔时弥勒。<a id="a-2e"></a>知其恨恨。<a id="a-2f"></a>即问之言。<a id="a-2g"></a>汝能随我。<a id="a-2h"></a>至寺以不。<a id="a-2i"></a>答言我能。<a id="a-2j"></a>即随弥勒。<a id="a-2k"></a>往僧坊中。<a id="a-2l"></a>问上座言。<a id="a-2m"></a>有人得金满十万斤。<a id="a-2n"></a>何如欢喜听人说法。<a id="a-2o"></a>憍陈如言。<a id="a-2p"></a>假使有人得金十万。<a id="a-2q"></a>不如有人以一钵食施持戒者。<a id="a-2r"></a>况能信心须臾听法复胜于彼百千万倍。<a id="a-2s"></a>于是又问第二上座。<a id="a-2t"></a>上座答言。<a id="a-2u"></a>设复有人得十万车金。<a id="a-2v"></a>亦不如以一钵之食施持戒者。<a id="a-2w"></a>况复听法欢喜。<a id="a-2x"></a>经于时节。<a id="a-2y"></a>又复问于第三上座。<a id="a-2z"></a>上座答言。<a id="a-30"></a>若有人得十万舍金。<a id="a-31"></a>亦复不如施持戒人一钵之食。<a id="a-32"></a>况复听法。<a id="a-33"></a>又问第四上座。<a id="a-34"></a>上座答言。<a id="a-35"></a>若其有得十万国金。<a id="a-36"></a>亦复不如施持戒人一钵之食。<a id="a-37"></a>况复听法。<a id="a-38"></a>百千万倍。<a id="a-39"></a>如是次问乃至阿那律。<a id="a-3A"></a>阿那律言。<a id="a-3B"></a>有人得满四天下金。<a id="a-3C"></a>犹故不如施持戒人一钵之食。<a id="a-3D"></a>况复听法。<a id="a-3E"></a>弥勒答言。<a id="a-3F"></a>尊者说言有施比丘一钵之食。<a id="a-3G"></a>乃至胜得满四天下金。<a id="a-3H"></a>云何如是。<a id="a-3I"></a>尊者答言。<a id="a-3J"></a>以自身为证。<a id="a-3K"></a>忆念往昔九十亿劫。<a id="a-3L"></a>有一长者。<a id="a-3M"></a>有其二子。<a id="a-3N"></a>一名利吒。<a id="a-3O"></a>二名阿利吒。<a id="a-3P"></a>恒告之言。<a id="a-3Q"></a>高者亦堕常者亦尽。<a id="a-3R"></a>夫生有死。<a id="a-3S"></a>合会有离。<a id="a-3T"></a>长者得病。<a id="a-3U"></a>临命终时。<a id="a-3V"></a>约敕儿子。<a id="a-3W"></a>慎莫分居。<a id="a-3X"></a>譬如一丝不能系象。<a id="a-3Y"></a>多集诸丝。<a id="a-3Z"></a>象不能绝。<a id="a-3a"></a>兄弟并立。<a id="a-3b"></a>亦如多丝。<a id="a-3c"></a>时彼长者。<a id="a-3d"></a>嘱诫子竟。<a id="a-3e"></a>气绝命终。<a id="a-3f"></a>以父敕故。<a id="a-3g"></a>兄弟共活。<a id="a-3h"></a>极相敬念。<a id="a-3i"></a>后为弟娶妇生活未几。<a id="a-3j"></a>而此弟妇语其夫言。<a id="a-3k"></a>汝如彼奴。<a id="a-3l"></a>所以者何。<a id="a-3m"></a>钱财用度。<a id="a-3n"></a>应当人客。<a id="a-3o"></a>皆由汝兄汝今唯得衣食而已。<a id="a-3p"></a>非奴如何。<a id="a-3q"></a>数作此语。<a id="a-3r"></a>尔时夫妇。<a id="a-3s"></a>心生变异。<a id="a-3t"></a>求兄分居。<a id="a-3u"></a>兄语弟言。<a id="a-3v"></a>汝不忆父临终之言。<a id="a-3w"></a>犹不自改。<a id="a-3x"></a>数求分居。<a id="a-3y"></a>兄见弟意。<a id="a-3z"></a>正便与分居。<a id="a-40"></a>一切所有。<a id="a-41"></a>皆中半分。<a id="a-42"></a>弟之夫妇。<a id="a-43"></a>年少游逸。<a id="a-44"></a>用度奢侈。<a id="a-45"></a>未经几时。<a id="a-46"></a>贫穷困匮。<a id="a-47"></a>来从兄乞。<a id="a-48"></a>其兄尔时。<a id="a-49"></a>与钱十万。<a id="a-4A"></a>得去未久。<a id="a-4B"></a>以复用尽。<a id="a-4C"></a>而更来索。<a id="a-4D"></a>如是六返。<a id="a-4E"></a>皆与十万。<a id="a-4F"></a>至第七返。<a id="a-4G"></a>兄便责数。<a id="a-4H"></a>汝不念父临终之言。<a id="a-4I"></a>求于分异。<a id="a-4J"></a>不能乃心生活。<a id="a-4K"></a>数来索物。<a id="a-4L"></a>今更与汝十万之钱。<a id="a-4M"></a>从今已往。<a id="a-4N"></a>不好生活。<a id="a-4O"></a>重复来索。<a id="a-4P"></a>更不与汝。<a id="a-4Q"></a>得是苦语。<a id="a-4R"></a>夫妇二人。<a id="a-4S"></a>用心生活。<a id="a-4T"></a>以渐得富。<a id="a-4U"></a>兄钱财丧失。<a id="a-4V"></a>以渐贫穷。<a id="a-4W"></a>来从弟乞。<a id="a-4X"></a>其弟乃至不让兄食。<a id="a-4Y"></a>而作是言。<a id="a-4Z"></a>谓兄常富。<a id="a-4a"></a>亦复贫耶。<a id="a-4b"></a>我昔从汝。<a id="a-4c"></a>有所乞索。<a id="a-4d"></a>苦切见责。<a id="a-4e"></a>今日何故。<a id="a-4f"></a>来从我索。<a id="a-4g"></a>兄闻此已。<a id="a-4h"></a>极生忧恼。<a id="a-4i"></a>自作念言。<a id="a-4j"></a>同生兄弟。<a id="a-4k"></a>犹尚如此。<a id="a-4l"></a>况于外人。<a id="a-4m"></a>厌恶生死。<a id="a-4n"></a>遂不还家。<a id="a-4o"></a>入山学道。<a id="a-4p"></a>精勤苦行。<a id="a-4q"></a>得辟支佛。<a id="a-4r"></a>其弟后亦以渐贫穷。<a id="a-4s"></a>遭世饥馑。<a id="a-4t"></a>卖薪自活。<a id="a-4u"></a>时辟支佛。<a id="a-4v"></a>入城乞食。<a id="a-4w"></a>竟无所得。<a id="a-4x"></a>空钵还出。<a id="a-4y"></a>时卖薪人。<a id="a-4z"></a>见辟支佛空钵出城。<a id="a-50"></a>即以卖薪所得稗麨。<a id="a-51"></a>而欲与之。<a id="a-52"></a>语辟支佛言。<a id="a-53"></a>尊者能食粗恶食不。<a id="a-54"></a>答言。<a id="a-55"></a>不问好恶。<a id="a-56"></a>趣得支身。<a id="a-57"></a>时卖薪人。<a id="a-58"></a>即便授与。<a id="a-59"></a>辟支佛受而食之。<a id="a-5A"></a>食讫之后。<a id="a-5B"></a>飞腾虚空。<a id="a-5C"></a>作十八变。<a id="a-5D"></a>即还所止。<a id="a-5E"></a>时卖薪人。<a id="a-5F"></a>后更取薪。<a id="a-5G"></a>道见一兔。<a id="a-5H"></a>以杖撩之。<a id="a-5I"></a>变成死人。<a id="a-5J"></a>卒起而来。<a id="a-5K"></a>抱取薪人项。<a id="a-5L"></a>彼取薪人。<a id="a-5M"></a>种种方便。<a id="a-5N"></a>欲推令去。<a id="a-5O"></a>不能得离。<a id="a-5P"></a>脱衣雇人。<a id="a-5Q"></a>使挽却之。<a id="a-5R"></a>亦不得离。<a id="a-5S"></a>展转至闇。<a id="a-5T"></a>负来向家。<a id="a-5U"></a>既到家中。<a id="a-5V"></a>死人自解。<a id="a-5W"></a>堕在于地。<a id="a-5X"></a>作真金人。<a id="a-5Y"></a>时卖薪人。<a id="a-5Z"></a>即便截却金人之头。<a id="a-5a"></a>头寻还生。<a id="a-5b"></a>却其手脚。<a id="a-5c"></a>手脚还生。<a id="a-5d"></a>须臾之间。<a id="a-5e"></a>金头金手满其屋里。<a id="a-5f"></a>积为大[卄/積]。<a id="a-5g"></a>邻比告官。<a id="a-5h"></a>此贫穷人。<a id="a-5i"></a>屋里自然。<a id="a-5j"></a>有此金[卄/積]。<a id="a-5k"></a>王闻遣使。<a id="a-5l"></a>往覆捡之。<a id="a-5m"></a>即到屋里。<a id="a-5n"></a>纯见烂臭死人手头其人自捉金头。<a id="a-5o"></a>来以上王。<a id="a-5p"></a>便是真金。<a id="a-5q"></a>王大欢喜。<a id="a-5r"></a>此是福人。<a id="a-5s"></a>即封聚落。<a id="a-5t"></a>从是命终。<a id="a-5u"></a>生第二天。<a id="a-5v"></a>为天帝释。<a id="a-5w"></a>下生人中。<a id="a-5x"></a>为转轮圣王。<a id="a-5y"></a>天王人王。<a id="a-5z"></a>九十一劫。<a id="a-60"></a>不曾断绝。<a id="a-61"></a>今最后身。<a id="a-62"></a>生于释种。<a id="a-63"></a>初生之日。<a id="a-64"></a>四十里中。<a id="a-65"></a>伏藏珍宝。<a id="a-66"></a>自然踊出。<a id="a-67"></a>后渐长大。<a id="a-68"></a>兄释摩男。<a id="a-69"></a>父母偏爱。<a id="a-6A"></a>阿那律母。<a id="a-6B"></a>欲试诸儿。<a id="a-6C"></a>时遣语无食。<a id="a-6D"></a>阿那律言。<a id="a-6E"></a>但担无食来。<a id="a-6F"></a>即与空器。<a id="a-6G"></a>时空器中。<a id="a-6H"></a>百味饭食。<a id="a-6I"></a>自然盈满。<a id="a-6J"></a>设以四天下金。<a id="a-6K"></a>用为乳晡。<a id="a-6L"></a>不足一劫。<a id="a-6M"></a>况九十一劫。<a id="a-6N"></a>常受快乐。<a id="a-6O"></a>所以我今得此自然饮食。<a id="a-6P"></a>适由先身施此一钵之食。<a id="a-6Q"></a>今得此报。<a id="a-6R"></a>上至诸佛。<a id="a-6S"></a>下至梵天。<a id="a-6T"></a>净持戒者。<a id="a-6U"></a>皆名持戒。<a id="a-6V"></a>时穿珠师。<a id="a-6W"></a>闻是语已。<a id="a-6X"></a>心大欢喜。</p>
  <h2 id="a6Y">帝释问事缘第七十三</h2>
  <p id="a6Z">如是我闻。<a id="a-6a"></a>一时佛在摩竭提国。<a id="a-6b"></a>王舍城南。<a id="a-6c"></a>有婆罗门聚落。<a id="a-6d"></a>名庵婆罗林。<a id="a-6e"></a>此聚落北。<a id="a-6f"></a>毗提醯山石窟之中。<a id="a-6g"></a>尔时帝释。<a id="a-6h"></a>闻佛在彼。<a id="a-6i"></a>即告槃阇识企犍闼婆王子言。<a id="a-6j"></a>摩竭提国。<a id="a-6k"></a>婆罗门聚落。<a id="a-6l"></a>名庵婆罗林。<a id="a-6m"></a>此聚落北。<a id="a-6n"></a>有毗提醯山。<a id="a-6o"></a>世尊在中。<a id="a-6p"></a>今与汝等可共诣彼。<a id="a-6q"></a>槃阇识企犍闼婆王子。<a id="a-6r"></a>答言唯然。<a id="a-6s"></a>此事最善。<a id="a-6t"></a>欢喜乐闻。<a id="a-6u"></a>即挟琉璃琴。<a id="a-6v"></a>从于帝释。<a id="a-6w"></a>往于佛所。<a id="a-6x"></a>尔时诸天。<a id="a-6y"></a>闻帝释共犍闼婆王子等。<a id="a-6z"></a>欲往佛所。<a id="a-70"></a>各自庄严。<a id="a-71"></a>随从帝释。<a id="a-72"></a>于天上没。<a id="a-73"></a>即至毗提醯山。<a id="a-74"></a>尔时山中。<a id="a-75"></a>光明照曜。<a id="a-76"></a>近彼仙人。<a id="a-77"></a>皆谓火光。<a id="a-78"></a>帝释即告犍闼婆王子言。<a id="a-79"></a>此处清净。<a id="a-7A"></a>远离诸恶。<a id="a-7B"></a>阿练若处。<a id="a-7C"></a>安隐坐禅。<a id="a-7D"></a>当今佛边。<a id="a-7E"></a>多饶尊胜诸天侧塞。<a id="a-7F"></a>满其左右。<a id="a-7G"></a>我等今者。<a id="a-7H"></a>云何而得奉见世尊。<a id="a-7I"></a>帝释即告犍闼婆王子。<a id="a-7J"></a>汝可为我往向佛所通我等意。<a id="a-7K"></a>欲得觐问。<a id="a-7L"></a>犍闼婆王子。<a id="a-7M"></a>受教即往。<a id="a-7N"></a>不远不近。<a id="a-7O"></a>瞻仰尊颜。<a id="a-7P"></a>援琴而弹。<a id="a-7Q"></a>使佛得闻。<a id="a-7R"></a>作偈颂曰。</p>
  <p id="a7S">欲心生恋着　　如象没淤泥</p>
  <p id="a7T">亦如象醉狂　　非钩之所制</p>
  <p id="a7U">譬如阿罗汉　　恋慕于妙法</p>
  <p id="a7V">亦如我贪色　　恭敬礼其父</p>
  <p id="a7W">由生贵胜处　　情倍生爱乐</p>
  <p id="a7X">极能生长我之爱　　如似热汗遇凉风</p>
  <p id="a7Y">亦如极渴得冷饮　　汝之容体甚可嬉</p>
  <p id="a7Z">犹如罗汉爱乐法　　亦如病者得好药</p>
  <p id="a7a">如彼饥者得美食　　疾以清凉灭我热</p>
  <p id="a7b">今我贪尚欲驰奔　　如捉我心不得去</p>
  <p id="a7c">佛言善哉。<a id="a-7d"></a>般阇识企。<a id="a-7e"></a>今作此声。<a id="a-7f"></a>弦管相谐。<a id="a-7g"></a>汝于近远而造歌颂。<a id="a-7h"></a>即白佛言。<a id="a-7i"></a>我于往时。<a id="a-7j"></a>遇一贤女。<a id="a-7k"></a>名修利婆折斯。<a id="a-7l"></a>是犍闼婆王珍浮楼女。<a id="a-7m"></a>摩多罗天子。<a id="a-7n"></a>名识骞稚。<a id="a-7o"></a>先求彼女。<a id="a-7p"></a>我时悦爱。<a id="a-7q"></a>即于其所而说斯偈。<a id="a-7r"></a>我今佛前。<a id="a-7s"></a>重说本偈。<a id="a-7t"></a>帝释念言。<a id="a-7u"></a>佛以从定觉。<a id="a-7v"></a>今与般阇识企言说。<a id="a-7w"></a>帝释复语企言。<a id="a-7x"></a>汝今称我名。<a id="a-7y"></a>顶礼佛足。<a id="a-7z"></a>问讯世尊。<a id="a-80"></a>少病少恼。<a id="a-81"></a>起居轻利。<a id="a-82"></a>饮食调适。<a id="a-83"></a>气力安乐。<a id="a-84"></a>无诸恶不。<a id="a-85"></a>安乐住不。<a id="a-86"></a>即报言诺。<a id="a-87"></a>受帝释教。<a id="a-88"></a>重诣佛所。<a id="a-89"></a>称帝释名。<a id="a-8A"></a>即礼佛足。<a id="a-8B"></a>以帝释语。<a id="a-8C"></a>问讯世尊。<a id="a-8D"></a>佛言。<a id="a-8E"></a>帝释及诸天。<a id="a-8F"></a>皆安乐不。<a id="a-8G"></a>重白佛言。<a id="a-8H"></a>世尊。<a id="a-8I"></a>帝释及三十三天。<a id="a-8J"></a>欲得见佛。<a id="a-8K"></a>听来见不。<a id="a-8L"></a>佛言。<a id="a-8M"></a>今正是时。<a id="a-8N"></a>帝释及三十三天。<a id="a-8O"></a>闻佛教已。<a id="a-8P"></a>即至佛所。<a id="a-8Q"></a>顶礼佛足。<a id="a-8R"></a>在一面立。<a id="a-8S"></a>白佛言。<a id="a-8T"></a>世尊。<a id="a-8U"></a>当何处坐。<a id="a-8V"></a>佛言。<a id="a-8W"></a>坐此座上。<a id="a-8X"></a>白佛言。<a id="a-8Y"></a>此窟极小。<a id="a-8Z"></a>天众极多。<a id="a-8a"></a>作是语已。<a id="a-8b"></a>见石窟广博。<a id="a-8c"></a>佛威神力。<a id="a-8d"></a>多所容受。<a id="a-8e"></a>帝释即礼佛足。<a id="a-8f"></a>在前而坐。<a id="a-8g"></a>白佛言。<a id="a-8h"></a>我于长夜。<a id="a-8i"></a>常欲见佛。<a id="a-8j"></a>欲得闻法。<a id="a-8k"></a>我于往时佛在舍卫国。<a id="a-8l"></a>入火光三昧。<a id="a-8m"></a>当于尔时。<a id="a-8n"></a>有毗沙门侍女。<a id="a-8o"></a>名步阇拔提。<a id="a-8p"></a>步阇拔提。<a id="a-8q"></a>合掌向佛。<a id="a-8r"></a>我时语彼毗沙门侍女言。<a id="a-8s"></a>佛今在定。<a id="a-8t"></a>我不敢乱。<a id="a-8u"></a>为我顶礼世尊之足。<a id="a-8v"></a>称我问讯。<a id="a-8w"></a>彼女以帝释语。<a id="a-8x"></a>礼拜问讯。<a id="a-8y"></a>佛语帝释言。<a id="a-8z"></a>我于尔时。<a id="a-90"></a>闻汝辈声。<a id="a-91"></a>不久从定而起。<a id="a-92"></a>帝释白佛言。<a id="a-93"></a>我昔从宿旧所闻。<a id="a-94"></a>如来阿罗诃三藐三佛陀。<a id="a-95"></a>出现世间。<a id="a-96"></a>诸天众增长。<a id="a-97"></a>阿须伦众减少。<a id="a-98"></a>今日我亲自生天。<a id="a-99"></a>诸天众增长。<a id="a-9A"></a>阿须伦减少。<a id="a-9B"></a>我今见佛弟子得生天上者。<a id="a-9C"></a>三事胜于诸天。<a id="a-9D"></a>寿命胜。<a id="a-9E"></a>光色胜。<a id="a-9F"></a>名胜。<a id="a-9G"></a>时具毗耶宝女。<a id="a-9H"></a>生忉利天。<a id="a-9I"></a>先是佛弟子。<a id="a-9J"></a>为帝释作子。<a id="a-9K"></a>名渠或天子。<a id="a-9L"></a>复有三比丘。<a id="a-9M"></a>于佛前修行梵行。<a id="a-9N"></a>心未离欲。<a id="a-9O"></a>身坏命终。<a id="a-9P"></a>生[乳-孚+卓]闼婆家。<a id="a-9Q"></a>日日三时。<a id="a-9R"></a>为诸天作使渠或天子见是三人而作给使。<a id="a-9S"></a>即言。<a id="a-9T"></a>我心不喜不忍。<a id="a-9U"></a>我昔先在于人中时。<a id="a-9V"></a>而彼三人。<a id="a-9W"></a>恒至我家。<a id="a-9X"></a>受我供养。<a id="a-9Y"></a>今日为诸天给使。<a id="a-9Z"></a>我不忍见。<a id="a-9a"></a>此三天者。<a id="a-9b"></a>本是佛之声闻弟子。<a id="a-9c"></a>我本为人时。<a id="a-9d"></a>受我恭敬供养饮食衣服。<a id="a-9e"></a>今日下贱。<a id="a-9f"></a>汝等从佛口闻法。<a id="a-9g"></a>为佛所开解。<a id="a-9h"></a>云何生此鄙陋之处。<a id="a-9i"></a>我先奉事供养于汝。<a id="a-9j"></a>而我从佛。<a id="a-9k"></a>闻法修施。<a id="a-9l"></a>我信因缘。<a id="a-9m"></a>故今为帝释子。<a id="a-9n"></a>有大威德。<a id="a-9o"></a>势力自在。<a id="a-9p"></a>诸天皆名我为渠或。<a id="a-9q"></a>汝得佛胜法。<a id="a-9r"></a>云何不能勤心修行。<a id="a-9s"></a>生此贱处。<a id="a-9t"></a>我今不忍见此恶事。<a id="a-9u"></a>如是之事。<a id="a-9v"></a>我不喜见。<a id="a-9w"></a>云何同一法中。<a id="a-9x"></a>生此下贱。<a id="a-9y"></a>是佛弟子。<a id="a-9z"></a>所不应生处。<a id="a-A0"></a>渠或天子。<a id="a-A1"></a>作是讥论。<a id="a-A2"></a>此三人等。<a id="a-A3"></a>深自惭愧。<a id="a-A4"></a>生厌恶心。<a id="a-A5"></a>合掌语渠或言。<a id="a-A6"></a>如天子所说。<a id="a-A7"></a>实是我过。<a id="a-A8"></a>今当除断如此欲恶。<a id="a-A9"></a>即勤精进。<a id="a-AA"></a>修于定慧。<a id="a-AB"></a>三人念瞿昙之法。<a id="a-AC"></a>见欲过患。<a id="a-AD"></a>即断欲结。<a id="a-AE"></a>譬如大象绝于羁靽。<a id="a-AF"></a>断其贪欲。<a id="a-AG"></a>亦复如是。<a id="a-AH"></a>帝释并一商那天。<a id="a-AI"></a>及余诸天众。<a id="a-AJ"></a>护世四天王。<a id="a-AK"></a>皆来就此座。<a id="a-AL"></a>此三断欲者。<a id="a-AM"></a>即于诸天前。<a id="a-AN"></a>飞腾虚空中。<a id="a-AO"></a>帝释白佛言。<a id="a-AP"></a>此三人为得何法。<a id="a-AQ"></a>能作此种种神变。<a id="a-AR"></a>来见世尊。<a id="a-AS"></a>欲问彼所得。<a id="a-AT"></a>佛言。<a id="a-AU"></a>此三人。<a id="a-AV"></a>既舍彼处。<a id="a-AW"></a>得生于梵世。<a id="a-AX"></a>唯愿世尊。<a id="a-AY"></a>为我说彼生梵天法。<a id="a-AZ"></a>善哉贤帝释。<a id="a-Aa"></a>分别问所疑。<a id="a-Ab"></a>时佛作是念。<a id="a-Ac"></a>帝释无谄伪。<a id="a-Ad"></a>真实问所疑。<a id="a-Ae"></a>不为恼乱我。<a id="a-Af"></a>若汝之所问。<a id="a-Ag"></a>我当分别说。<a id="a-Ah"></a>帝释问佛。<a id="a-Ai"></a>是何结使。<a id="a-Aj"></a>能系缚人天龙夜叉乾闼婆阿修罗迦楼罗摩睺罗伽。<a id="a-Ak"></a>佛时答曰。<a id="a-Al"></a>贪嫉二结使系缚人天阿修罗乾闼婆等。<a id="a-Am"></a>并与一切类。<a id="a-An"></a>皆为贪嫉自缚。<a id="a-Ao"></a>此事实尔。<a id="a-Ap"></a>天中天。<a id="a-Aq"></a>贪嫉因缘。<a id="a-Ar"></a>能缚一切。<a id="a-As"></a>我今从佛闻解此义。<a id="a-At"></a>疑网即除。<a id="a-Au"></a>深生欢喜。<a id="a-Av"></a>更问余义。<a id="a-Aw"></a>贪嫉因何而生。<a id="a-Ax"></a>何因何缘。<a id="a-Ay"></a>得生贪嫉。<a id="a-Az"></a>何因缘生。<a id="a-B0"></a>何因缘灭。<a id="a-B1"></a>憍尸迦。<a id="a-B2"></a>贪嫉因憎爱生。<a id="a-B3"></a>憎爱为缘。<a id="a-B4"></a>有憎爱必有贪嫉。<a id="a-B5"></a>无憎爱贪嫉则灭。<a id="a-B6"></a>实尔天中天。<a id="a-B7"></a>我今从佛闻解此义。<a id="a-B8"></a>疑网即除。<a id="a-B9"></a>深生欢喜。<a id="a-BA"></a>更问余义。<a id="a-BB"></a>爱憎何因缘生。<a id="a-BC"></a>何因缘灭。<a id="a-BD"></a>答言。<a id="a-BE"></a>爱憎从欲而生。<a id="a-BF"></a>无欲则灭。<a id="a-BG"></a>实尔天中天。<a id="a-BH"></a>我从佛闻信解此义。<a id="a-BI"></a>疑网即除。<a id="a-BJ"></a>深生欢喜。<a id="a-BK"></a>更问余义。<a id="a-BL"></a>欲从何因生。<a id="a-BM"></a>何缘增长。<a id="a-BN"></a>云何得灭。<a id="a-BO"></a>佛言。<a id="a-BP"></a>欲因觉生。<a id="a-BQ"></a>缘觉观增长。<a id="a-BR"></a>有觉观则有欲。<a id="a-BS"></a>无觉观欲则灭。<a id="a-BT"></a>实尔天中天。<a id="a-BU"></a>我今从佛闻解此义。<a id="a-BV"></a>疑网即除。<a id="a-BW"></a>深生欢喜。<a id="a-BX"></a>更问余义。<a id="a-BY"></a>觉观因何而生。<a id="a-BZ"></a>何缘增长。<a id="a-Ba"></a>云何而灭。<a id="a-Bb"></a>觉观从调戏生。<a id="a-Bc"></a>缘调戏增长。<a id="a-Bd"></a>无调戏觉观则灭。<a id="a-Be"></a>实尔天中天。<a id="a-Bf"></a>我今从佛闻解此义。<a id="a-Bg"></a>疑网即除。<a id="a-Bh"></a>深生欢喜。<a id="a-Bi"></a>更问余义。<a id="a-Bj"></a>调戏因何生长。<a id="a-Bk"></a>云何而灭调戏。<a id="a-Bl"></a>佛告憍尸迦。<a id="a-Bm"></a>欲灭调戏。<a id="a-Bn"></a>当修八正道。<a id="a-Bo"></a>正见。<a id="a-Bp"></a>正业。<a id="a-Bq"></a>正语。<a id="a-Br"></a>正命。<a id="a-Bs"></a>正方便。<a id="a-Bt"></a>正思惟。<a id="a-Bu"></a>正念。<a id="a-Bv"></a>正定。<a id="a-Bw"></a>帝释闻已。<a id="a-Bx"></a>白佛言。<a id="a-By"></a>实尔天中天。<a id="a-Bz"></a>调戏实由八正道而灭。<a id="a-C0"></a>我今从佛得闻此义。<a id="a-C1"></a>疑网即除。<a id="a-C2"></a>帝释欢喜。<a id="a-C3"></a>复问余义。<a id="a-C4"></a>欲灭调戏。<a id="a-C5"></a>能修八正道。<a id="a-C6"></a>此八正道。<a id="a-C7"></a>比丘复因何法。<a id="a-C8"></a>而得增长。<a id="a-C9"></a>佛言。<a id="a-CA"></a>复有三法。<a id="a-CB"></a>一者欲。<a id="a-CC"></a>二者正勤。<a id="a-CD"></a>三者多习摄心。<a id="a-CE"></a>帝释言。<a id="a-CF"></a>实尔天中天。<a id="a-CG"></a>我等闻此义。<a id="a-CH"></a>疑网即除。<a id="a-CI"></a>比丘能修行正道分。<a id="a-CJ"></a>实自因此三事增长。<a id="a-CK"></a>闻已欢喜。<a id="a-CL"></a>帝释复问。<a id="a-CM"></a>比丘欲灭调戏。<a id="a-CN"></a>当学几法。<a id="a-CO"></a>佛言。<a id="a-CP"></a>当学三法。<a id="a-CQ"></a>当学增盛戒心。<a id="a-CR"></a>当学增盛定心。<a id="a-CS"></a>当学增盛智慧心。<a id="a-CT"></a>帝释闻已。<a id="a-CU"></a>实尔天中天。<a id="a-CV"></a>我闻此义。<a id="a-CW"></a>疑网得除。<a id="a-CX"></a>踊跃欢喜。<a id="a-CY"></a>复问余义。<a id="a-CZ"></a>欲灭调戏。<a id="a-Ca"></a>当解几义。<a id="a-Cb"></a>我闻。<a id="a-Cc"></a>佛言。<a id="a-Cd"></a>当解六义。<a id="a-Ce"></a>一眼识色。<a id="a-Cf"></a>二耳识声。<a id="a-Cg"></a>三鼻识香。<a id="a-Ch"></a>四舌识味。<a id="a-Ci"></a>五身识细滑。<a id="a-Cj"></a>六意识诸法。<a id="a-Ck"></a>帝释闻已。<a id="a-Cl"></a>实尔天中天。<a id="a-Cm"></a>我闻此义。<a id="a-Cn"></a>疑网得除。<a id="a-Co"></a>欢喜踊跃。<a id="a-Cp"></a>复问余义。<a id="a-Cq"></a>一切众生。<a id="a-Cr"></a>皆同一贪一欲一向一趣。<a id="a-Cs"></a>佛言。<a id="a-Ct"></a>帝释。<a id="a-Cu"></a>一切众生。<a id="a-Cv"></a>亦不一贪一欲一向一趣。<a id="a-Cw"></a>众生无量。<a id="a-Cx"></a>世界无量。<a id="a-Cy"></a>意欲趣向。<a id="a-Cz"></a>殊别不同。<a id="a-D0"></a>各执所见。<a id="a-D1"></a>帝释闻已。<a id="a-D2"></a>实尔天中天。<a id="a-D3"></a>我闻此义。<a id="a-D4"></a>疑网得除。<a id="a-D5"></a>欢喜踊跃。<a id="a-D6"></a>更问余义。<a id="a-D7"></a>一切沙门婆罗门。<a id="a-D8"></a>尽得一究竟。<a id="a-D9"></a>不得一无垢。<a id="a-DA"></a>不得一究竟梵行不。<a id="a-DB"></a>佛言。<a id="a-DC"></a>一切沙门婆罗门。<a id="a-DD"></a>不能尽得一究竟一无垢。<a id="a-DE"></a>亦不得一究竟梵行。<a id="a-DF"></a>若有沙门婆罗门。<a id="a-DG"></a>得无上断灭爱结解脱。<a id="a-DH"></a>得政解脱者。<a id="a-DI"></a>此乃尽得一究竟一无垢一究竟梵行。<a id="a-DJ"></a>如佛所说。<a id="a-DK"></a>无上断灭爱结解脱。<a id="a-DL"></a>得正解脱者。<a id="a-DM"></a>此乃尽得一究竟一无垢一究竟梵行。<a id="a-DN"></a>今从佛闻便解此义。<a id="a-DO"></a>得了此法。<a id="a-DP"></a>得度疑彼岸。<a id="a-DQ"></a>得拔诸见毒箭。<a id="a-DR"></a>已除我见。<a id="a-DS"></a>心不退转。<a id="a-DT"></a>说是经时。<a id="a-DU"></a>帝释及八万四千诸天。<a id="a-DV"></a>远尘离垢。<a id="a-DW"></a>得法眼净。<a id="a-DX"></a>佛言。<a id="a-DY"></a>憍尸迦。<a id="a-DZ"></a>汝颇曾以此问。<a id="a-Da"></a>问沙门婆罗门不。<a id="a-Db"></a>世尊。<a id="a-Dc"></a>我忆昔时。<a id="a-Dd"></a>曾共诸天。<a id="a-De"></a>集善法堂。<a id="a-Df"></a>问于诸天有佛出世未。<a id="a-Dg"></a>诸天各言。<a id="a-Dh"></a>未有佛出。<a id="a-Di"></a>诸天闻佛未出于世。<a id="a-Dj"></a>各自罢散。<a id="a-Dk"></a>诸大威德天。<a id="a-Dl"></a>福尽命终。<a id="a-Dm"></a>我时恐怖。<a id="a-Dn"></a>见有沙门婆罗门在闲静处。<a id="a-Do"></a>便到其所。<a id="a-Dp"></a>彼沙门婆罗门。<a id="a-Dq"></a>问我是谁。<a id="a-Dr"></a>我言。<a id="a-Ds"></a>是帝释。<a id="a-Dt"></a>我不礼彼。<a id="a-Du"></a>彼逆礼我。<a id="a-Dv"></a>我亦未问彼。<a id="a-Dw"></a>彼问于我。<a id="a-Dx"></a>知其无智。<a id="a-Dy"></a>是故我不归依于彼。<a id="a-Dz"></a>我今从此归依于佛。<a id="a-E0"></a>为佛弟子。<a id="a-E1"></a>即说偈言。</p>
  <p id="aE2">我先常怀疑　　意想不满足</p>
  <p id="aE3">长夜求智者　　分别如是疑</p>
  <p id="aE4">推觅于如来　　见诸闲静处</p>
  <p id="aE5">沙门婆罗门　　意谓是世尊</p>
  <p id="aE6">即往到其所　　礼敬而问讯</p>
  <p id="aE7">我作是问言　　云何修正道</p>
  <p id="aE8">彼诸沙门等　　不解道非道</p>
  <p id="aE9">我今睹世尊　　疑网悉皆断</p>
  <p id="aEA">今日便有佛　　世间大论师</p>
  <p id="aEB">破坏降魔怨　　尽烦恼最胜</p>
  <p id="aEC">世尊出于世　　希有无与等</p>
  <p id="aED">于诸天梵众　　无有如佛者</p>
  <p id="aEE">世尊。<a id="a-EF"></a>我得须陀洹。<a id="a-EG"></a>婆伽婆。<a id="a-EH"></a>我得须陀洹。<a id="a-EI"></a>世尊告言。<a id="a-EJ"></a>善哉善哉。<a id="a-EK"></a>憍尸迦。<a id="a-EL"></a>若汝不放逸。<a id="a-EM"></a>当得斯陀含。<a id="a-EN"></a>佛语帝释。<a id="a-EO"></a>汝于何处。<a id="a-EP"></a>得是不坏信。<a id="a-EQ"></a>帝释白言。<a id="a-ER"></a>我于是处世尊边得。<a id="a-ES"></a>我即于此更得天寿命。<a id="a-ET"></a>唯愿觉了忆持此事。<a id="a-EU"></a>帝释言。<a id="a-EV"></a>世尊。<a id="a-EW"></a>我今作是念。<a id="a-EX"></a>得生人中豪贵之处。<a id="a-EY"></a>众事备足。<a id="a-EZ"></a>即于其中。<a id="a-Ea"></a>舍俗出家趣向圣道。<a id="a-Eb"></a>若得涅槃。<a id="a-Ec"></a>甚为大好。<a id="a-Ed"></a>若不得者。<a id="a-Ee"></a>生净居天。<a id="a-Ef"></a>尔时帝释。<a id="a-Eg"></a>集诸天众。<a id="a-Eh"></a>寻即告言。<a id="a-Ei"></a>我于三时。<a id="a-Ej"></a>供养梵天。<a id="a-Ek"></a>自今已后。<a id="a-El"></a>止不为此。<a id="a-Em"></a>当于三时。<a id="a-En"></a>供养世尊。<a id="a-Eo"></a>尔时帝释告般阇识企乾闼婆子言。<a id="a-Ep"></a>汝今于我。<a id="a-Eq"></a>其恩甚重。<a id="a-Er"></a>汝能觉悟佛世尊故。<a id="a-Es"></a>使我得见闻于深法。<a id="a-Et"></a>我还天上。<a id="a-Eu"></a>当以珍浮楼女贤修利婆折斯。<a id="a-Ev"></a>为汝作妻。<a id="a-Ew"></a>复当使卿代其父处。<a id="a-Ex"></a>作乾闼婆王。<a id="a-Ey"></a>尔时帝释。<a id="a-Ez"></a>将诸天众。<a id="a-F0"></a>绕佛三匝。<a id="a-F1"></a>却行而去。<a id="a-F2"></a>至于静处。<a id="a-F3"></a>皆三称言南无佛陀。<a id="a-F4"></a>便还天上。<a id="a-F5"></a>帝释去不久。<a id="a-F6"></a>梵天王作是念言。<a id="a-F7"></a>帝释已去。<a id="a-F8"></a>我今当往至佛所。<a id="a-F9"></a>如似壮士屈申臂顷。<a id="a-FA"></a>即至佛所。<a id="a-FB"></a>礼佛足已。<a id="a-FC"></a>在一面坐。<a id="a-FD"></a>梵天光明遍照毗提醯山。<a id="a-FE"></a>尔时梵天。<a id="a-FF"></a>即说偈言。</p>
  <p id="aFG">多所利益　　显现此义　　舍脂彼地</p>
  <p id="aFH">磨伽婆　　周匝皆贤　　能作问难　　娑</p>
  <p id="aFI">[卄/娑]婆</p>
  <p id="aFJ">重说帝释所问。<a id="a-FK"></a>即还天上。<a id="a-FL"></a>佛于晨朝。<a id="a-FM"></a>告诸比丘言。<a id="a-FN"></a>梵天王。<a id="a-FO"></a>昨日来至我所。<a id="a-FP"></a>说上偈已。<a id="a-FQ"></a>即还天上。<a id="a-FR"></a>佛说是语已。<a id="a-FS"></a>诸比丘欢喜。<a id="a-FT"></a>敬礼佛足而去。</p>
  <p data-pb></p>
  <h2 id="aFU">度阿若憍陈如等说往日缘第七十四</h2>
  <p id="aFV">在王舍城。<a id="a-FW"></a>说法度阿若憍陈如。<a id="a-FX"></a>释提桓因。<a id="a-FY"></a>频婆莎罗王。<a id="a-FZ"></a>各将八万四千众。<a id="a-Fa"></a>而悉得道。<a id="a-Fb"></a>诸比丘疑怪。<a id="a-Fc"></a>各有尔许人。<a id="a-Fd"></a>拔三恶道。<a id="a-Fe"></a>佛言。<a id="a-Ff"></a>非但今日。<a id="a-Fg"></a>于往昔时。<a id="a-Fh"></a>亦曾济拔。<a id="a-Fi"></a>诸比丘言。<a id="a-Fj"></a>过去济拔。<a id="a-Fk"></a>其事云何。<a id="a-Fl"></a>佛言。<a id="a-Fm"></a>过去世时。<a id="a-Fn"></a>有诸商贾人。<a id="a-Fo"></a>入海采宝。<a id="a-Fp"></a>还来中路。<a id="a-Fq"></a>于大旷野。<a id="a-Fr"></a>值一蟒蛇。<a id="a-Fs"></a>其身举高六拘楼舍。<a id="a-Ft"></a>绕诸商贾。<a id="a-Fu"></a>四边周匝。<a id="a-Fv"></a>无出入处。<a id="a-Fw"></a>时诸商人。<a id="a-Fx"></a>极怀惊怖。<a id="a-Fy"></a>各皆唱言。<a id="a-Fz"></a>天神地神。<a id="a-G0"></a>有慈悲者。<a id="a-G1"></a>拔济我等。<a id="a-G2"></a>时有白象共师子为伴。<a id="a-G3"></a>师子跳往坏蟒蛇脑。<a id="a-G4"></a>令诸商人得脱大难。<a id="a-G5"></a>尔时蟒蛇。<a id="a-G6"></a>便以口中毒气。<a id="a-G7"></a>害于师子及以白象。<a id="a-G8"></a>命犹未断。<a id="a-G9"></a>贾客语言。<a id="a-GA"></a>汝济拔我。<a id="a-GB"></a>欲求何愿。<a id="a-GC"></a>答言。<a id="a-GD"></a>唯求作佛度一切人。<a id="a-GE"></a>诸商人言。<a id="a-GF"></a>汝若得佛。<a id="a-GG"></a>愿我等辈。<a id="a-GH"></a>最在初会。<a id="a-GI"></a>闻法得道。<a id="a-GJ"></a>师子白象。<a id="a-GK"></a>即便命终。<a id="a-GL"></a>商人烧之。<a id="a-GM"></a>以骨起塔。<a id="a-GN"></a>佛言。<a id="a-GO"></a>欲知尔时师子者我身是也。<a id="a-GP"></a>尔时白象者。<a id="a-GQ"></a>舍利弗是也。<a id="a-GR"></a>尔时商主。<a id="a-GS"></a>憍陈如。<a id="a-GT"></a>帝释频婆莎罗王是。<a id="a-GU"></a>尔时诸商众者。<a id="a-GV"></a>今得道诸天人是也。</p>
  <p data-pb></p>
  <h2 id="aGW">差摩子患目归依三宝得眼净缘第七十五</h2>
  <p id="aGX">是我闻。<a id="a-GY"></a>一时佛在释氏园。<a id="a-GZ"></a>尔时车头城中有释种。<a id="a-Ga"></a>名曰差摩。<a id="a-Gb"></a>净信于佛。<a id="a-Gc"></a>净信于法。<a id="a-Gd"></a>净信于僧。<a id="a-Ge"></a>归依于佛。<a id="a-Gf"></a>归依于法。<a id="a-Gg"></a>归依于僧。<a id="a-Gh"></a>一向于佛。<a id="a-Gi"></a>一向于法。<a id="a-Gj"></a>一向于僧。<a id="a-Gk"></a>于佛无疑。<a id="a-Gl"></a>于法无疑。<a id="a-Gm"></a>于僧无疑。<a id="a-Gn"></a>于苦谛无疑。<a id="a-Go"></a>于集谛无疑。<a id="a-Gp"></a>于灭谛无疑。<a id="a-Gq"></a>于道谛无疑。<a id="a-Gr"></a>以得见谛。<a id="a-Gs"></a>获得道果。<a id="a-Gt"></a>如须陀洹所知见事。<a id="a-Gu"></a>悉得知见。<a id="a-Gv"></a>于三菩提。<a id="a-Gw"></a>不过期限。<a id="a-Gx"></a>必定得之。<a id="a-Gy"></a>差摩释子以患眼故。<a id="a-Gz"></a>有种种色。<a id="a-H0"></a>不得见之。<a id="a-H1"></a>差摩释子。<a id="a-H2"></a>即念世尊。<a id="a-H3"></a>南无与眼者。<a id="a-H4"></a>南无与明者。<a id="a-H5"></a>南无除闇者。<a id="a-H6"></a>南无执炬者。<a id="a-H7"></a>南无婆伽婆。<a id="a-H8"></a>南无善逝。<a id="a-H9"></a>佛以净天耳过于人耳。<a id="a-HA"></a>闻其音声。<a id="a-HB"></a>语阿难言。<a id="a-HC"></a>汝去今以章句。<a id="a-HD"></a>拥护差摩释。<a id="a-HE"></a>为作救作守作牧。<a id="a-HF"></a>灭除灾患。<a id="a-HG"></a>为四众。<a id="a-HH"></a>作利作益作安乐住。<a id="a-HI"></a>尔时世尊。<a id="a-HJ"></a>为差摩释说净眼修多罗多折他施利弥利弃利醯醯多以此净眼咒。<a id="a-HK"></a>使差摩释眼得清净。<a id="a-HL"></a>眼瞙得除。<a id="a-HM"></a>若是风翳。<a id="a-HN"></a>若是热翳。<a id="a-HO"></a>若是冷翳。<a id="a-HP"></a>若是等分翳。<a id="a-HQ"></a>莫烧。<a id="a-HR"></a>莫煮。<a id="a-HS"></a>莫肿。<a id="a-HT"></a>莫痛。<a id="a-HU"></a>莫痒。<a id="a-HV"></a>莫流泪。<a id="a-HW"></a>戒实。<a id="a-HX"></a>苦行实。<a id="a-HY"></a>仙实。<a id="a-HZ"></a>天实。<a id="a-Ha"></a>药实。<a id="a-Hb"></a>咒句实。<a id="a-Hc"></a>因缘实。<a id="a-Hd"></a>苦实。<a id="a-He"></a>习实。<a id="a-Hf"></a>灭实。<a id="a-Hg"></a>道实。<a id="a-Hh"></a>阿罗汉实。<a id="a-Hi"></a>辟支</p>
  <p data-pb></p>
  <h2 id="aHj">七种施因缘第七十六</h2>
  <p id="aHk">佛说有七种施。<a id="a-Hl"></a>不损财物。<a id="a-Hm"></a>获大果报。<a id="a-Hn"></a>一名眼施。<a id="a-Ho"></a>常以好眼。<a id="a-Hp"></a>视父母师长沙门婆罗门不以恶眼。<a id="a-Hq"></a>名为眼施。<a id="a-Hr"></a>舍身受身。<a id="a-Hs"></a>得清净眼。<a id="a-Ht"></a>未来成佛。<a id="a-Hu"></a>得天眼佛眼。<a id="a-Hv"></a>是名第一果报。<a id="a-Hw"></a>二和颜悦色施。<a id="a-Hx"></a>于父母师长沙门婆罗门。<a id="a-Hy"></a>不颦蹙恶色。<a id="a-Hz"></a>舍身受身。<a id="a-I0"></a>得端正色。<a id="a-I1"></a>未来成佛。<a id="a-I2"></a>得真金色。<a id="a-I3"></a>是名第二果报。<a id="a-I4"></a>三名言辞施。<a id="a-I5"></a>于父母师长沙门婆罗门。<a id="a-I6"></a>出柔软语。<a id="a-I7"></a>非粗恶言。<a id="a-I8"></a>舍身受身。<a id="a-I9"></a>得言语辩了。<a id="a-IA"></a>所可言说。<a id="a-IB"></a>为人信受。<a id="a-IC"></a>未来成佛。<a id="a-ID"></a>得四辩才。<a id="a-IE"></a>是名第三果报。<a id="a-IF"></a>四名身施。<a id="a-IG"></a>于父母师长沙门婆罗门。<a id="a-IH"></a>起迎礼拜。<a id="a-II"></a>是名身施。<a id="a-IJ"></a>舍身受身。<a id="a-IK"></a>得端政身。<a id="a-IL"></a>长大之身。<a id="a-IM"></a>人所敬身。<a id="a-IN"></a>未来成佛。<a id="a-IO"></a>身如尼拘陀树。<a id="a-IP"></a>无见顶者。<a id="a-IQ"></a>是名第四果报。<a id="a-IR"></a>五名心施。<a id="a-IS"></a>虽以上事供养。<a id="a-IT"></a>心不和善。<a id="a-IU"></a>不名为施。<a id="a-IV"></a>善心和善。<a id="a-IW"></a>深生供养。<a id="a-IX"></a>是名心施。<a id="a-IY"></a>舍身受身。<a id="a-IZ"></a>得明了心。<a id="a-Ia"></a>不痴狂心。<a id="a-Ib"></a>未来成佛。<a id="a-Ic"></a>得一切种智心。<a id="a-Id"></a>是名心施第五果报。<a id="a-Ie"></a>六名床座施。<a id="a-If"></a>若见父母师长沙门婆罗门。<a id="a-Ig"></a>为敷床座令坐。<a id="a-Ih"></a>乃至自以已所自坐。<a id="a-Ii"></a>请使令坐。<a id="a-Ij"></a>舍身受身。<a id="a-Ik"></a>常得尊贵七宝床座。<a id="a-Il"></a>未来成佛。<a id="a-Im"></a>得师子法座。<a id="a-In"></a>是名第六果报。<a id="a-Io"></a>七名房舍施。<a id="a-Ip"></a>前父母师长沙门婆罗门。<a id="a-Iq"></a>使屋舍之中得行来坐卧。<a id="a-Ir"></a>即名房舍施。<a id="a-Is"></a>舍身受身。<a id="a-It"></a>得自然宫殿舍宅。<a id="a-Iu"></a>未来成佛。<a id="a-Iv"></a>得诸禅屋宅。<a id="a-Iw"></a>是名第七果报。<a id="a-Ix"></a>是名七施。<a id="a-Iy"></a>虽不损财物。<a id="a-Iz"></a>获大果报。</p>
  <h2 id="aJ0">迦步王国天旱浴佛得雨缘第七十七</h2>
  <p id="aJ1">若种少善于良福田。<a id="a-J2"></a>后必获报。<a id="a-J3"></a>如往古昔无量无边阿僧祇劫。<a id="a-J4"></a>尔时有王。<a id="a-J5"></a>名曰迦步。<a id="a-J6"></a>统领阎浮提内八万四千国土。<a id="a-J7"></a>王有二万夫人。<a id="a-J8"></a>然无子息。<a id="a-J9"></a>祷祀神祇。<a id="a-JA"></a>经历多年。<a id="a-JB"></a>最大夫人。<a id="a-JC"></a>而生太子。<a id="a-JD"></a>字曰栴檀。<a id="a-JE"></a>为转轮王。<a id="a-JF"></a>领四天下。<a id="a-JG"></a>厌恶出家。<a id="a-JH"></a>得成正觉。<a id="a-JI"></a>时彼国中。<a id="a-JJ"></a>诸相师等咸言。<a id="a-JK"></a>大旱应十二年。<a id="a-JL"></a>作何方计。<a id="a-JM"></a>攘却此灾。<a id="a-JN"></a>寻共议言。<a id="a-JO"></a>我等今者。<a id="a-JP"></a>应造金[央/瓦]。<a id="a-JQ"></a>置于市上。<a id="a-JR"></a>盛满香水。<a id="a-JS"></a>以用浴佛。<a id="a-JT"></a>分布香水。<a id="a-JU"></a>而起塔庙。<a id="a-JV"></a>可得除灾。<a id="a-JW"></a>即请如来。<a id="a-JX"></a>香水澡浴。<a id="a-JY"></a>分取世尊洗浴之余。<a id="a-JZ"></a>作八万四千宝瓶。<a id="a-Ja"></a>分与八万四千诸国。<a id="a-Jb"></a>仰造塔庙。<a id="a-Jc"></a>供养作福。<a id="a-Jd"></a>以造塔庙作福因缘。<a id="a-Je"></a>天即大雨。<a id="a-Jf"></a>五谷丰熟。<a id="a-Jg"></a>人民安乐。<a id="a-Jh"></a>时有一人。<a id="a-Ji"></a>见是塔庙。<a id="a-Jj"></a>心生欢喜。<a id="a-Jk"></a>即以一把华。<a id="a-Jl"></a>散于塔上。<a id="a-Jm"></a>获大善报。<a id="a-Jn"></a>佛言。<a id="a-Jo"></a>我以佛眼。<a id="a-Jp"></a>观彼久远。<a id="a-Jq"></a>栴檀如来。<a id="a-Jr"></a>香水塔庙。<a id="a-Js"></a>受彼化者。<a id="a-Jt"></a>皆久成佛。<a id="a-Ju"></a>入于涅槃。<a id="a-Jv"></a>一把华施者。<a id="a-Jw"></a>我身是也。<a id="a-Jx"></a>以我往日有是因缘。<a id="a-Jy"></a>今于末后。<a id="a-Jz"></a>自致成佛。<a id="a-K0"></a>是故行者。<a id="a-K1"></a>应当勤心作诸功德。<a id="a-K2"></a>莫于小善生下劣想。</p>
  <h2 id="aK3">长者请舍利弗摩诃罗缘第七十八</h2>
  <p id="aK4">昔舍卫城中。<a id="a-K5"></a>有大长者。<a id="a-K6"></a>其家巨富。<a id="a-K7"></a>财宝无量。<a id="a-K8"></a>常于僧次。<a id="a-K9"></a>而请沙门。<a id="a-KA"></a>就家供养。<a id="a-KB"></a>尔时僧次。<a id="a-KC"></a>次舍利弗。<a id="a-KD"></a>及摩诃罗。<a id="a-KE"></a>至长者家。<a id="a-KF"></a>长者见已。<a id="a-KG"></a>甚大欢喜。<a id="a-KH"></a>当于时日。<a id="a-KI"></a>入海估客。<a id="a-KJ"></a>大获珍宝。<a id="a-KK"></a>安隐归家。<a id="a-KL"></a>时彼国王。<a id="a-KM"></a>分赐聚落。<a id="a-KN"></a>封与长者。<a id="a-KO"></a>其妻怀妊。<a id="a-KP"></a>复生男儿。<a id="a-KQ"></a>诸欢庆事。<a id="a-KR"></a>同时集会。<a id="a-KS"></a>舍利弗等。<a id="a-KT"></a>既入其家。<a id="a-KU"></a>受长者供。<a id="a-KV"></a>饭食已讫。<a id="a-KW"></a>长者行水。<a id="a-KX"></a>在尊者前。<a id="a-KY"></a>敷小床座。<a id="a-KZ"></a>舍利弗咒愿而言。<a id="a-Ka"></a>今日良时得好报。<a id="a-Kb"></a>财利乐事一切集。<a id="a-Kc"></a>踊跃欢喜心悦乐。<a id="a-Kd"></a>信心踊发念十力。<a id="a-Ke"></a>如似今日后常然。<a id="a-Kf"></a>长者尔时。<a id="a-Kg"></a>闻咒愿已。<a id="a-Kh"></a>心大欢喜。<a id="a-Ki"></a>即以上妙好二张。<a id="a-Kj"></a>施舍利弗。<a id="a-Kk"></a>然摩诃罗。<a id="a-Kl"></a>独不施与。<a id="a-Km"></a>时摩诃罗。<a id="a-Kn"></a>还寺惆怅。<a id="a-Ko"></a>作是念言。<a id="a-Kp"></a>今舍利弗。<a id="a-Kq"></a>所以得者。<a id="a-Kr"></a>正由咒愿适长者意。<a id="a-Ks"></a>故获是施。<a id="a-Kt"></a>我今应当求是咒愿。<a id="a-Ku"></a>即语舍利弗言。<a id="a-Kv"></a>向者咒愿。<a id="a-Kw"></a>愿授与我。<a id="a-Kx"></a>即答之言。<a id="a-Ky"></a>此咒愿者。<a id="a-Kz"></a>不可常用。<a id="a-L0"></a>有可用时。<a id="a-L1"></a>有不可用时。<a id="a-L2"></a>摩诃罗。<a id="a-L3"></a>殷勤求请。<a id="a-L4"></a>愿必授我。<a id="a-L5"></a>舍利弗不免其意。<a id="a-L6"></a>即授咒愿。<a id="a-L7"></a>既蒙教授。<a id="a-L8"></a>寻即读诵。<a id="a-L9"></a>极令通利。<a id="a-LA"></a>作是思惟。<a id="a-LB"></a>我当何时。<a id="a-LC"></a>次第及我。<a id="a-LD"></a>得为上座。<a id="a-LE"></a>用此咒愿。<a id="a-LF"></a>时因僧次。<a id="a-LG"></a>到长者家。<a id="a-LH"></a>得作上座。<a id="a-LI"></a>时彼长者估客入海。<a id="a-LJ"></a>亡失珍宝。<a id="a-LK"></a>长者之妇。<a id="a-LL"></a>遭罗官事。<a id="a-LM"></a>儿复死丧。<a id="a-LN"></a>而摩诃罗。<a id="a-LO"></a>说本咒愿。<a id="a-LP"></a>言后常然。<a id="a-LQ"></a>尔时长者。<a id="a-LR"></a>既闻是语。<a id="a-LS"></a>心怀忿恚。<a id="a-LT"></a>寻即驱打。<a id="a-LU"></a>推令出门。<a id="a-LV"></a>被嗔打已。<a id="a-LW"></a>情甚懊恼。<a id="a-LX"></a>即入王田胡麻地中。<a id="a-LY"></a>蹋践胡麻。<a id="a-LZ"></a>苗稼摧折。<a id="a-La"></a>守胡麻者。<a id="a-Lb"></a>嗔其如是。<a id="a-Lc"></a>复加鞭打。<a id="a-Ld"></a>极令劳辱。<a id="a-Le"></a>时摩诃罗。<a id="a-Lf"></a>重被打已。<a id="a-Lg"></a>过问打者言。<a id="a-Lh"></a>我有何[億-音+(夫*夫)]。<a id="a-Li"></a>见打乃尔。<a id="a-Lj"></a>时守麻者。<a id="a-Lk"></a>具说践蹋胡麻之状示其道处。<a id="a-Ll"></a>涉路前进。<a id="a-Lm"></a>未经几里。<a id="a-Ln"></a>值他刈麦。<a id="a-Lo"></a>积而为[卄/積]。<a id="a-Lp"></a>时彼俗法。<a id="a-Lq"></a>绕[卄/積]右旋。<a id="a-Lr"></a>施设饮食。<a id="a-Ls"></a>以求丰壤。<a id="a-Lt"></a>若左旋者。<a id="a-Lu"></a>以为不吉。<a id="a-Lv"></a>时摩诃罗。<a id="a-Lw"></a>绕[卄/積]左旋。<a id="a-Lx"></a>麦主忿之。<a id="a-Ly"></a>复加打棒。<a id="a-Lz"></a>时摩诃罗。<a id="a-M0"></a>复问之言。<a id="a-M1"></a>我有何罪。<a id="a-M2"></a>横加打棒。<a id="a-M3"></a>麦主答言。<a id="a-M4"></a>汝绕麦[卄/積]。<a id="a-M5"></a>何不右旋咒言多入。<a id="a-M6"></a>违我法故。<a id="a-M7"></a>是以打汝即示其道。<a id="a-M8"></a>小复前行。<a id="a-M9"></a>逢有葬埋。<a id="a-MA"></a>绕他冢圹。<a id="a-MB"></a>如向麦[卄/積]。<a id="a-MC"></a>咒愿之言多入多入。<a id="a-MD"></a>丧主忿之。<a id="a-ME"></a>复捉挝打。<a id="a-MF"></a>而语之言。<a id="a-MG"></a>汝见死者。<a id="a-MH"></a>应当愍之。<a id="a-MI"></a>言自今已后。<a id="a-MJ"></a>更莫如是。<a id="a-MK"></a>云何返言多入多入。<a id="a-ML"></a>摩诃罗言。<a id="a-MM"></a>自今已后。<a id="a-MN"></a>当如汝语。<a id="a-MO"></a>又复前行。<a id="a-MP"></a>见他嫁娶。<a id="a-MQ"></a>如送葬者之所教言自今已后。<a id="a-MR"></a>莫复如是。<a id="a-MS"></a>时嫁娶者。<a id="a-MT"></a>嗔其如是。<a id="a-MU"></a>复加笞打。<a id="a-MV"></a>乃至头破。<a id="a-MW"></a>遂复前进。<a id="a-MX"></a>被打狂走。<a id="a-MY"></a>值他捕雁。<a id="a-MZ"></a>惊怖慞惶。<a id="a-Ma"></a>触他罗网。<a id="a-Mb"></a>由是之故。<a id="a-Mc"></a>惊散他雁。<a id="a-Md"></a>猎师嗔恚。<a id="a-Me"></a>复捉榜打。<a id="a-Mf"></a>时摩诃罗。<a id="a-Mg"></a>被打困熟。<a id="a-Mh"></a>语猎师言。<a id="a-Mi"></a>我从直道行。<a id="a-Mj"></a>数被踬顿精神失错。<a id="a-Mk"></a>行步躁疾。<a id="a-Ml"></a>触君罗网。<a id="a-Mm"></a>愿见宽放。<a id="a-Mn"></a>令我前进。<a id="a-Mo"></a>猎师答言。<a id="a-Mp"></a>汝极粗疏。<a id="a-Mq"></a>侜[仁-二+張]乃尔。<a id="a-Mr"></a>何不安徐匍匐而行。<a id="a-Ms"></a>即前着道。<a id="a-Mt"></a>如猎师语。<a id="a-Mu"></a>匍匐而行。<a id="a-Mv"></a>复于道中。<a id="a-Mw"></a>遇浣衣者。<a id="a-Mx"></a>见其肘行。<a id="a-My"></a>谓欲偷衣。<a id="a-Mz"></a>即时征捉。<a id="a-N0"></a>复加打棒。<a id="a-N1"></a>时摩诃罗。<a id="a-N2"></a>既遭困急。<a id="a-N3"></a>具陈上事。<a id="a-N4"></a>得蒙放舍。<a id="a-N5"></a>至于只桓。<a id="a-N6"></a>语诸比丘。<a id="a-N7"></a>我于先日。<a id="a-N8"></a>诵舍利弗咒愿。<a id="a-N9"></a>得大苦恼。<a id="a-NA"></a>自说被打肤体毁破。<a id="a-NB"></a>几失身命。<a id="a-NC"></a>诸比丘。<a id="a-ND"></a>将摩诃罗。<a id="a-NE"></a>诣于佛边。<a id="a-NF"></a>具说其人被打因由。<a id="a-NG"></a>佛言。<a id="a-NH"></a>此摩诃罗。<a id="a-NI"></a>不但今日有是因缘。<a id="a-NJ"></a>乃至昔时。<a id="a-NK"></a>有国王女。<a id="a-NL"></a>遭遇疾患。<a id="a-NM"></a>太史占之。<a id="a-NN"></a>须诣冢间为其解除。<a id="a-NO"></a>时国王女。<a id="a-NP"></a>即将导从。<a id="a-NQ"></a>往诣冢间。<a id="a-NR"></a>于时道行。<a id="a-NS"></a>有二估客。<a id="a-NT"></a>见国王女。<a id="a-NU"></a>侍从严饰。<a id="a-NV"></a>心怀惧畏。<a id="a-NW"></a>走至冢间。<a id="a-NX"></a>其一人者。<a id="a-NY"></a>即为王女侍从之人。<a id="a-NZ"></a>割截耳鼻。<a id="a-Na"></a>其一人者。<a id="a-Nb"></a>得急惊怖死尸中伏。<a id="a-Nc"></a>诈现死相。<a id="a-Nd"></a>尔时王女。<a id="a-Ne"></a>将欲解除。<a id="a-Nf"></a>选新死人肤未烂者。<a id="a-Ng"></a>坐上澡浴。<a id="a-Nh"></a>以疗所患。<a id="a-Ni"></a>时遣人看。<a id="a-Nj"></a>正值估客。<a id="a-Nk"></a>以手触之。<a id="a-Nl"></a>其体尚[曘-雨+而]。<a id="a-Nm"></a>谓为新死。<a id="a-Nn"></a>即以芥末涂身。<a id="a-No"></a>在上洗浴。<a id="a-Np"></a>芥末辛气。<a id="a-Nq"></a>入估客鼻。<a id="a-Nr"></a>虽然自持。<a id="a-Ns"></a>不能禁制。<a id="a-Nt"></a>即便大啑欻然而起。<a id="a-Nu"></a>时侍从者。<a id="a-Nv"></a>谓起尸鬼。<a id="a-Nw"></a>或能为我作诸灾疫。<a id="a-Nx"></a>闭门拒逆。<a id="a-Ny"></a>王女得急急捉不放。<a id="a-Nz"></a>于时估客。<a id="a-O0"></a>以实告言。<a id="a-O1"></a>我实非鬼。<a id="a-O2"></a>王女即时。<a id="a-O3"></a>与彼估客。<a id="a-O4"></a>俱往诣城。<a id="a-O5"></a>唤开城门。<a id="a-O6"></a>具陈情实。<a id="a-O7"></a>时女父国王。<a id="a-O8"></a>虽闻其言。<a id="a-O9"></a>犹怀不信。<a id="a-OA"></a>庄严兵仗。<a id="a-OB"></a>启门就看。<a id="a-OC"></a>方知非鬼。<a id="a-OD"></a>时父王言。<a id="a-OE"></a>女人之体形不再现。<a id="a-OF"></a>即以其女。<a id="a-OG"></a>而用妻之。<a id="a-OH"></a>估客欢喜。<a id="a-OI"></a>庆遇无量。<a id="a-OJ"></a>佛言。<a id="a-OK"></a>尔时估客得王女者。<a id="a-OL"></a>舍利弗是。<a id="a-OM"></a>割截耳鼻者。<a id="a-ON"></a>摩诃罗是。<a id="a-OO"></a>宿缘如此。<a id="a-OP"></a>非但今日。<a id="a-OQ"></a>自今已后。<a id="a-OR"></a>诸比丘等。<a id="a-OS"></a>若欲说法咒愿。<a id="a-OT"></a>当解时宜。<a id="a-OU"></a>应修习布施。<a id="a-OV"></a>持戒。<a id="a-OW"></a>忍辱。<a id="a-OX"></a>精进。<a id="a-OY"></a>禅定。<a id="a-OZ"></a>智慧。<a id="a-Oa"></a>忧悲喜乐。<a id="a-Ob"></a>宜知是时及以非时。<a id="a-Oc"></a>不得妄说。</p>
 </body>
</html>