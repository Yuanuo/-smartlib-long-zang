<!doctype html>
<html id="z3IBWIw1Fg" data-ver="1668">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">杂宝藏经卷第八</h1>
  <h2 id="a2">难陀王与那伽斯那共论缘第百十一</h2>
  <p id="a3">昔难陀王。<a id="a-4"></a>聪明博通。<a id="a-5"></a>事无不练。<a id="a-6"></a>以己所知谓无詶敌。<a id="a-7"></a>因问群臣。<a id="a-8"></a>颇有智慧聪辩之人。<a id="a-9"></a>咨询疑事。<a id="a-A"></a>能对我不。<a id="a-B"></a>时有一臣。<a id="a-C"></a>家先供养一老比丘。<a id="a-D"></a>履行清净。<a id="a-E"></a>然不广学。<a id="a-F"></a>即谈于王。<a id="a-G"></a>王问之言。<a id="a-H"></a>夫得道者。<a id="a-I"></a>为在家得。<a id="a-J"></a>为出家得乎。<a id="a-K"></a>时老比丘。<a id="a-L"></a>即答之曰。<a id="a-M"></a>二俱得道。<a id="a-N"></a>王复问言。<a id="a-O"></a>若二俱得。<a id="a-P"></a>何用出家。<a id="a-Q"></a>彼老比丘。<a id="a-R"></a>即便默然。<a id="a-S"></a>不知何对。<a id="a-T"></a>时难陀王。<a id="a-U"></a>转复憍慢。<a id="a-V"></a>时诸臣等。<a id="a-W"></a>即白王言。<a id="a-X"></a>那伽斯那。<a id="a-Y"></a>聪慧绝伦。<a id="a-Z"></a>今在山中。<a id="a-a"></a>王于尔时。<a id="a-b"></a>欲试之故。<a id="a-c"></a>即遣使人。<a id="a-d"></a>赍一瓶酥。<a id="a-e"></a>湛然盈满。<a id="a-f"></a>王意以为我智满足。<a id="a-g"></a>谁复有能加益于我。<a id="a-h"></a>那伽斯那。<a id="a-i"></a>获其酥已。<a id="a-j"></a>即解其意。<a id="a-k"></a>于弟子中。<a id="a-l"></a>捡针五百。<a id="a-m"></a>用刺酥中。<a id="a-n"></a>酥亦不溢。<a id="a-o"></a>寻遣归王。<a id="a-p"></a>王既获已。<a id="a-q"></a>即知其意。<a id="a-r"></a>寻遣使请那伽斯那。<a id="a-s"></a>即赴王命。<a id="a-t"></a>那伽斯那身体长大。<a id="a-u"></a>将诸徒众。<a id="a-v"></a>在中特出。<a id="a-w"></a>王心骄豪。<a id="a-x"></a>诡因游猎。<a id="a-y"></a>路次相逢。<a id="a-z"></a>见其姝长。<a id="a-10"></a>即自摇指异道而去。<a id="a-11"></a>竟不共语。<a id="a-12"></a>默欲非之。<a id="a-13"></a>一切长者。<a id="a-14"></a>都无所知。<a id="a-15"></a>时那伽斯那。<a id="a-16"></a>寻以己指。<a id="a-17"></a>而自指胸言。<a id="a-18"></a>而我独知。<a id="a-19"></a>难陀王。<a id="a-1A"></a>将延入宫。<a id="a-1B"></a>即凿小屋。<a id="a-1C"></a>户极令卑下。<a id="a-1D"></a>望使斯那曲躬向伏。<a id="a-1E"></a>然此斯那知欲陷己。<a id="a-1F"></a>即自却入。<a id="a-1G"></a>不受其屈。<a id="a-1H"></a>时难陀王。<a id="a-1I"></a>即设饮食。<a id="a-1J"></a>与粗食数种食。<a id="a-1K"></a>食五三匙。<a id="a-1L"></a>便言己足。<a id="a-1M"></a>后与细美。<a id="a-1N"></a>方乃复食。<a id="a-1O"></a>王复问言。<a id="a-1P"></a>向云己足。<a id="a-1Q"></a>何故今者犹故复食。<a id="a-1R"></a>斯那答言。<a id="a-1S"></a>我向足粗。<a id="a-1T"></a>未足于细。<a id="a-1U"></a>即语王言。<a id="a-1V"></a>今者王殿上可尽集人令满其上。<a id="a-1W"></a>寻即唤人充塞遍满。<a id="a-1X"></a>更无容处。<a id="a-1Y"></a>王在后来。<a id="a-1Z"></a>将欲上殿。<a id="a-1a"></a>诸人畏故。<a id="a-1b"></a>尽皆慑伏。<a id="a-1c"></a>其中转宽。<a id="a-1d"></a>乃容多人。<a id="a-1e"></a>斯那尔时即语王言。<a id="a-1f"></a>粗饭如民。<a id="a-1g"></a>细者如王。<a id="a-1h"></a>民见于王。<a id="a-1i"></a>谁不避路。<a id="a-1j"></a>王复问言。<a id="a-1k"></a>出家在家。<a id="a-1l"></a>何者得道。<a id="a-1m"></a>斯那答言。<a id="a-1n"></a>二俱得道。<a id="a-1o"></a>王复问言。<a id="a-1p"></a>若俱得道。<a id="a-1q"></a>何必出家。<a id="a-1r"></a>斯那答言。<a id="a-1s"></a>譬如去此三千余里。<a id="a-1t"></a>若遣少健。<a id="a-1u"></a>乘马赍粮。<a id="a-1v"></a>捉于器仗。<a id="a-1w"></a>得速达不。<a id="a-1x"></a>王答言得。<a id="a-1y"></a>斯那复言。<a id="a-1z"></a>若遣老人。<a id="a-20"></a>乘于瘦马。<a id="a-21"></a>复无粮食。<a id="a-22"></a>为可达不。<a id="a-23"></a>王言。<a id="a-24"></a>纵令赍粮。<a id="a-25"></a>由恐不达。<a id="a-26"></a>况无粮也。<a id="a-27"></a>斯那言。<a id="a-28"></a>出家得道。<a id="a-29"></a>喻如少壮。<a id="a-2A"></a>在家得道。<a id="a-2B"></a>如彼老人。<a id="a-2C"></a>王复问言。<a id="a-2D"></a>今我欲问身中之事。<a id="a-2E"></a>我为常无常。<a id="a-2F"></a>随我意答。<a id="a-2G"></a>斯那返问。<a id="a-2H"></a>如王宫中。<a id="a-2I"></a>有庵婆罗树上果。<a id="a-2J"></a>为甜为醋。<a id="a-2K"></a>王言。<a id="a-2L"></a>如我宫中。<a id="a-2M"></a>都无此树。<a id="a-2N"></a>云何问我果之甜醋。<a id="a-2O"></a>斯那言。<a id="a-2P"></a>我今亦尔。<a id="a-2Q"></a>一切五阴。<a id="a-2R"></a>既自无我。<a id="a-2S"></a>云何问我常以无常。<a id="a-2T"></a>时王复问。<a id="a-2U"></a>一切地狱。<a id="a-2V"></a>刀剑解形。<a id="a-2W"></a>分散处处。<a id="a-2X"></a>其命犹存。<a id="a-2Y"></a>实有此不。<a id="a-2Z"></a>斯那答言。<a id="a-2a"></a>譬如女人。<a id="a-2b"></a>啖食饼肉瓜菜。<a id="a-2c"></a>饮食悉皆消化。<a id="a-2d"></a>至于怀妊。<a id="a-2e"></a>歌罗罗时。<a id="a-2f"></a>犹如微尘。<a id="a-2g"></a>云何转大。<a id="a-2h"></a>而不消化。<a id="a-2i"></a>王言此是业力。<a id="a-2j"></a>斯那答言。<a id="a-2k"></a>彼地狱中。<a id="a-2l"></a>亦是业力。<a id="a-2m"></a>命根得存。<a id="a-2n"></a>王复问言。<a id="a-2o"></a>日之在上。<a id="a-2p"></a>其体是一。<a id="a-2q"></a>何以夏时极热。<a id="a-2r"></a>冬时极寒。<a id="a-2s"></a>夏则日长。<a id="a-2t"></a>冬则日短。<a id="a-2u"></a>斯那答言。<a id="a-2v"></a>须弥山有上下道。<a id="a-2w"></a>日于夏时。<a id="a-2x"></a>行于上道。<a id="a-2y"></a>路远行迟。<a id="a-2z"></a>照于金山。<a id="a-30"></a>是故长而暑热。<a id="a-31"></a>日于冬时。<a id="a-32"></a>行于下道。<a id="a-33"></a>路近行速。<a id="a-34"></a>照大海水。<a id="a-35"></a>是故短而极寒。</p>
  <p data-pb></p>
  <h2 id="a36">不孝妇欲害其姑反杀其夫缘第百十二</h2>
  <p id="a37">有一妇。<a id="a-38"></a>禀性佷戾。<a id="a-39"></a>不顺礼度。<a id="a-3A"></a>每所云为。<a id="a-3B"></a>常与姑反。<a id="a-3C"></a>得姑嗔责。<a id="a-3D"></a>恒怀不分嗔心转盛。<a id="a-3E"></a>规欲杀姑。<a id="a-3F"></a>后作方计。<a id="a-3G"></a>教其夫主。<a id="a-3H"></a>自杀其母。<a id="a-3I"></a>其夫愚痴。<a id="a-3J"></a>即用妇语。<a id="a-3K"></a>便将其母。<a id="a-3L"></a>至旷野中。<a id="a-3M"></a>缚结手足。<a id="a-3N"></a>将欲加害。<a id="a-3O"></a>罪逆之甚。<a id="a-3P"></a>感彻上天。<a id="a-3Q"></a>云雾四合。<a id="a-3R"></a>为下霹雳。<a id="a-3S"></a>霹杀其儿。<a id="a-3T"></a>母即还家。<a id="a-3U"></a>其妇开门。<a id="a-3V"></a>谓是夫主。<a id="a-3W"></a>问言杀未。<a id="a-3X"></a>姑答已杀。<a id="a-3Y"></a>至于明日。<a id="a-3Z"></a>方知夫死。<a id="a-3a"></a>不孝之罪。<a id="a-3b"></a>现报如是。<a id="a-3c"></a>后入地狱。<a id="a-3d"></a>受苦无量。</p>
  <p data-pb></p>
  <h2 id="a3e">波罗奈王闻冢间唤缘第百十三</h2>
  <p id="a3f">一切法。<a id="a-3g"></a>于可求处。<a id="a-3h"></a>若以方便可得。<a id="a-3i"></a>若不可求。<a id="a-3j"></a>虽欲强得。<a id="a-3k"></a>都不可获。<a id="a-3l"></a>譬如压沙责油攒冰求酥。<a id="a-3m"></a>既不可得。<a id="a-3n"></a>徒自劳苦。<a id="a-3o"></a>如昔波罗奈国。<a id="a-3p"></a>有王名梵誉。<a id="a-3q"></a>常于夜半。<a id="a-3r"></a>闻冢间唤声。<a id="a-3s"></a>唤言咄王咄王。<a id="a-3t"></a>如是一夜。<a id="a-3u"></a>三闻其声。<a id="a-3v"></a>王闻异声情甚惊怕。<a id="a-3w"></a>音声不绝。<a id="a-3x"></a>经历多时。<a id="a-3y"></a>王集诸婆罗门太史相师。<a id="a-3z"></a>而与议言。<a id="a-40"></a>我常于夜。<a id="a-41"></a>耳闻冢间唤我之声。<a id="a-42"></a>我常恐惧。<a id="a-43"></a>怖不敢应。<a id="a-44"></a>诸人答言。<a id="a-45"></a>彼冢墓间。<a id="a-46"></a>必有妖物。<a id="a-47"></a>作是音声。<a id="a-48"></a>今宜遣使有胆勇者诣冢往看。<a id="a-49"></a>王即募人。<a id="a-4A"></a>若有夜能至冢间者。<a id="a-4B"></a>吾当赏赐五百金钱。<a id="a-4C"></a>时有一人。<a id="a-4D"></a>茕独无父。<a id="a-4E"></a>家甚贫寒。<a id="a-4F"></a>有大胆力。<a id="a-4G"></a>即便应募。<a id="a-4H"></a>身着钾胄。<a id="a-4I"></a>手捉刀杖。<a id="a-4J"></a>夜至冢间闻唤王声。<a id="a-4K"></a>即便[口*戒]言。<a id="a-4L"></a>叱汝是谁。<a id="a-4M"></a>答言。<a id="a-4N"></a>我是贝耳伏藏。<a id="a-4O"></a>语募人言。<a id="a-4P"></a>汝健丈夫。<a id="a-4Q"></a>我于夜常唤彼王。<a id="a-4R"></a>彼王若当应和于我。<a id="a-4S"></a>我欲</p>
  <p data-pb></p>
  <h2 id="a4T">老比丘得四果缘第百十四</h2>
  <p id="a4U">法宽广。<a id="a-4V"></a>济度无涯。<a id="a-4W"></a>至心求道。<a id="a-4X"></a>无不获果。<a id="a-4Y"></a>乃至戏笑。<a id="a-4Z"></a>福不唐捐。<a id="a-4a"></a>如往昔时。<a id="a-4b"></a>有老比丘。<a id="a-4c"></a>年已朽迈。<a id="a-4d"></a>神情昏塞。<a id="a-4e"></a>见诸年少比丘。<a id="a-4f"></a>种种说法。<a id="a-4g"></a>闻说四果。<a id="a-4h"></a>心生羡尚。<a id="a-4i"></a>语少比丘言。<a id="a-4j"></a>汝等聪慧。<a id="a-4k"></a>愿以四果。<a id="a-4l"></a>以用与我。<a id="a-4m"></a>诸年少比丘。<a id="a-4n"></a>嗤而语言。<a id="a-4o"></a>我有四果。<a id="a-4p"></a>须得好食然后相与。<a id="a-4q"></a>时老比丘。<a id="a-4r"></a>闻其此语。<a id="a-4s"></a>欢喜发中。<a id="a-4t"></a>即解钦婆。<a id="a-4u"></a>用贸所须。<a id="a-4v"></a>寻即施设种种肴膳。<a id="a-4w"></a>请少比丘。<a id="a-4x"></a>求乞四果。<a id="a-4y"></a>诸少比丘。<a id="a-4z"></a>食其食已。<a id="a-50"></a>更相指摩。<a id="a-51"></a>弄老比丘语言。<a id="a-52"></a>大德。<a id="a-53"></a>汝在此舍一角头坐。<a id="a-54"></a>当与尔果。<a id="a-55"></a>时老比丘闻已欢喜。<a id="a-56"></a>如语而坐。<a id="a-57"></a>诸少比丘。<a id="a-58"></a>即以皮鞠。<a id="a-59"></a>打其头上。<a id="a-5A"></a>而语之言。<a id="a-5B"></a>此是须陀洹果。<a id="a-5C"></a>老比丘闻已。<a id="a-5D"></a>系念不散。<a id="a-5E"></a>即获初果。<a id="a-5F"></a>诸少比丘。<a id="a-5G"></a>复弄之言。<a id="a-5H"></a>向尔虽得须陀洹果。<a id="a-5I"></a>然其故有七生七死。<a id="a-5J"></a>更移一角。<a id="a-5K"></a>次当与尔斯陀含果。<a id="a-5L"></a>时老比丘。<a id="a-5M"></a>获初果故。<a id="a-5N"></a>心转增进。<a id="a-5O"></a>即复移坐。<a id="a-5P"></a>诸少比丘。<a id="a-5Q"></a>复以鞠打头。<a id="a-5R"></a>而语之言。<a id="a-5S"></a>与尔二果。<a id="a-5T"></a>时老比丘。<a id="a-5U"></a>益加专念。<a id="a-5V"></a>即证二果。<a id="a-5W"></a>诸少比丘。<a id="a-5X"></a>复弄之言。<a id="a-5Y"></a>汝今已得斯陀含果。<a id="a-5Z"></a>犹有往来生死之难。<a id="a-5a"></a>汝更移坐。<a id="a-5b"></a>我当与尔阿那含果。<a id="a-5c"></a>时老比丘。<a id="a-5d"></a>如言移坐。<a id="a-5e"></a>诸少比丘。<a id="a-5f"></a>复以鞠打。<a id="a-5g"></a>而语之言。<a id="a-5h"></a>我今与尔第三之果。<a id="a-5i"></a>时老比丘。<a id="a-5j"></a>闻已欢喜。<a id="a-5k"></a>倍加至心。<a id="a-5l"></a>即时复证阿那含果。<a id="a-5m"></a>诸少比丘。<a id="a-5n"></a>复弄之言。<a id="a-5o"></a>汝今已得不还之果。<a id="a-5p"></a>然故于色无色界。<a id="a-5q"></a>受有漏身。<a id="a-5r"></a>无常迁坏。<a id="a-5s"></a>念念是苦。<a id="a-5t"></a>汝更移坐。<a id="a-5u"></a>次当与尔阿罗汉果。<a id="a-5v"></a>时老比丘。<a id="a-5w"></a>如语移坐。<a id="a-5x"></a>诸少比丘。<a id="a-5y"></a>复以皮鞠。<a id="a-5z"></a>撩打其头。<a id="a-60"></a>而语之言。<a id="a-61"></a>我今与尔彼第四果。<a id="a-62"></a>时老比丘。<a id="a-63"></a>一心思惟。<a id="a-64"></a>即证罗汉。<a id="a-65"></a>得四果已。<a id="a-66"></a>甚大欢喜。<a id="a-67"></a>设诸肴膳种种香花。<a id="a-68"></a>请少比丘。<a id="a-69"></a>报其恩德。<a id="a-6A"></a>与少比丘共论道品无漏功德。<a id="a-6B"></a>诸少比丘。<a id="a-6C"></a>发言滞塞。<a id="a-6D"></a>时老比丘。<a id="a-6E"></a>方语之言。<a id="a-6F"></a>我已证得罗汉果已。<a id="a-6G"></a>诸少比丘。<a id="a-6H"></a>闻其此言。<a id="a-6I"></a>咸皆谢悔先戏弄罪。<a id="a-6J"></a>是故行人。<a id="a-6K"></a>宜应念善。<a id="a-6L"></a>乃至戏弄。<a id="a-6M"></a>犹获实报。<a id="a-6N"></a>况至心也。</p>
  <h2 id="a6O">女人至诚得道果缘第百十五</h2>
  <p id="a6P">若人求道。<a id="a-6Q"></a>要在精诚。<a id="a-6R"></a>精诚相感。<a id="a-6S"></a>能获道果。<a id="a-6T"></a>如往昔时。<a id="a-6U"></a>有一女人。<a id="a-6V"></a>聪明智慧。<a id="a-6W"></a>深信三宝。<a id="a-6X"></a>常于僧次。<a id="a-6Y"></a>请一比丘。<a id="a-6Z"></a>就舍供养。<a id="a-6a"></a>时有一老比丘。<a id="a-6b"></a>次到其舍。<a id="a-6c"></a>年老根钝。<a id="a-6d"></a>素无知晓。<a id="a-6e"></a>时彼女人。<a id="a-6f"></a>斋食已讫。<a id="a-6g"></a>求老比丘为我说法。<a id="a-6h"></a>独敷一座。<a id="a-6i"></a>闭目静默。<a id="a-6j"></a>时老比丘。<a id="a-6k"></a>自知愚闇。<a id="a-6l"></a>不知说法。<a id="a-6m"></a>伺其泯眼。<a id="a-6n"></a>弃走还寺。<a id="a-6o"></a>然此女人。<a id="a-6p"></a>至心思惟有为之法。<a id="a-6q"></a>无常苦空不得自在。<a id="a-6r"></a>深心观察即获初果。<a id="a-6s"></a>既得果已。<a id="a-6t"></a>求老比丘。<a id="a-6u"></a>欲报其恩。<a id="a-6v"></a>此老比丘。<a id="a-6w"></a>审己无知。<a id="a-6x"></a>弃他走避。<a id="a-6y"></a>倍更惭耻。<a id="a-6z"></a>复弃藏避。<a id="a-70"></a>而此女人。<a id="a-71"></a>苦求不已。<a id="a-72"></a>方自出现。<a id="a-73"></a>女人于时。<a id="a-74"></a>具论上来蒙得道果。<a id="a-75"></a>故赍供养。<a id="a-76"></a>用报大恩。<a id="a-77"></a>时老比丘。<a id="a-78"></a>以惭愧故。<a id="a-79"></a>深自克责。<a id="a-7A"></a>即复获果。<a id="a-7B"></a>是故行者。<a id="a-7C"></a>应当至心。<a id="a-7D"></a>若至心者。<a id="a-7E"></a>所求必获。</p>
  <h2 id="a7F">优陀羡王夫人一日夜持戒得生天缘第百十六</h2>
  <p id="a7G">昔优陀羡王。<a id="a-7H"></a>住卢留城。<a id="a-7I"></a>聪明解达。<a id="a-7J"></a>有大智慧。<a id="a-7K"></a>其一夫人。<a id="a-7L"></a>名曰有相。<a id="a-7M"></a>姿容奇特。<a id="a-7N"></a>兼有德行。<a id="a-7O"></a>王甚爱敬。<a id="a-7P"></a>情最宠厚。<a id="a-7Q"></a>时彼国法。<a id="a-7R"></a>诸为王者。<a id="a-7S"></a>不自弹琴。<a id="a-7T"></a>尔时夫人。<a id="a-7U"></a>恃已爱宠。<a id="a-7V"></a>而白王言。<a id="a-7W"></a>愿为弹琴。<a id="a-7X"></a>我为王舞。<a id="a-7Y"></a>王不免意。<a id="a-7Z"></a>取琴而弹。<a id="a-7a"></a>夫人即举手而舞。<a id="a-7b"></a>王素善相。<a id="a-7c"></a>见夫人舞。<a id="a-7d"></a>睹其死相。<a id="a-7e"></a>寻即舍琴。<a id="a-7f"></a>惨然长叹。<a id="a-7g"></a>夫人即白王言。<a id="a-7h"></a>如我今者。<a id="a-7i"></a>受王恩宠。<a id="a-7j"></a>敢于曲室。<a id="a-7k"></a>求王弹琴。<a id="a-7l"></a>我自起舞。<a id="a-7m"></a>用共为乐。<a id="a-7n"></a>有何不适。<a id="a-7o"></a>放琴而叹。<a id="a-7p"></a>愿王莫隐。<a id="a-7q"></a>而见告语。<a id="a-7r"></a>时王答言。<a id="a-7s"></a>我之长叹。<a id="a-7t"></a>非尔妇人之所可闻。<a id="a-7u"></a>夫人白言。<a id="a-7v"></a>我今奉王。<a id="a-7w"></a>至诚无二。<a id="a-7x"></a>若有不理。<a id="a-7y"></a>宜应告敕。<a id="a-7z"></a>殷勤不已。<a id="a-80"></a>王以实答。<a id="a-81"></a>我之于尔。<a id="a-82"></a>岂容有异。<a id="a-83"></a>尔向起舞。<a id="a-84"></a>死相外现。<a id="a-85"></a>计其余命。<a id="a-86"></a>不过七日。<a id="a-87"></a>由是之故。<a id="a-88"></a>舍琴而叹。<a id="a-89"></a>夫人闻已。<a id="a-8A"></a>甚怀忧惧。<a id="a-8B"></a>即白王言如王所说。<a id="a-8C"></a>命不云远。<a id="a-8D"></a>我闻石室比丘尼说。<a id="a-8E"></a>若能信心出家一。<a id="a-8F"></a>日必得生天。<a id="a-8G"></a>由是之故。<a id="a-8H"></a>我欲出家。<a id="a-8I"></a>愿王听许。<a id="a-8J"></a>得及道次。<a id="a-8K"></a>时王情重恩爱不息。<a id="a-8L"></a>语夫人言至六日头。<a id="a-8M"></a>乃当听尔出家入道。<a id="a-8N"></a>不相免意。<a id="a-8O"></a>遂至六日。<a id="a-8P"></a>王语夫人。<a id="a-8Q"></a>尔有善心。<a id="a-8R"></a>求欲出家。<a id="a-8S"></a>若得生天。<a id="a-8T"></a>必来见我。<a id="a-8U"></a>我乃听尔得使出家。<a id="a-8V"></a>作是誓已。<a id="a-8W"></a>夫人许可。<a id="a-8X"></a>便得出家。<a id="a-8Y"></a>受八戒斋。<a id="a-8Z"></a>即于其日。<a id="a-8a"></a>多饮石蜜浆。<a id="a-8b"></a>腹中绞结至七日晨。<a id="a-8c"></a>即便命终。<a id="a-8d"></a>乘是善缘。<a id="a-8e"></a>得生天上。<a id="a-8f"></a>即生三念。<a id="a-8g"></a>一念忆本为是何身。<a id="a-8h"></a>二念本缘修何功德。<a id="a-8i"></a>三念现今定是天身。<a id="a-8j"></a>作是念已。<a id="a-8k"></a>具知本缘并与王誓。<a id="a-8l"></a>以先誓故。<a id="a-8m"></a>来诣王所。<a id="a-8n"></a>尔时光明遍满王宫。<a id="a-8o"></a>时王问言。<a id="a-8p"></a>今此光瑞。<a id="a-8q"></a>为是谁耶。<a id="a-8r"></a>愿见告示。<a id="a-8s"></a>时天答言。<a id="a-8t"></a>我是王妇有相夫人。<a id="a-8u"></a>王闻是语。<a id="a-8v"></a>愿来就坐。<a id="a-8w"></a>天答之言。<a id="a-8x"></a>如我今者。<a id="a-8y"></a>观王臭秽。<a id="a-8z"></a>不可亲近。<a id="a-90"></a>我以先誓。<a id="a-91"></a>故来见王。<a id="a-92"></a>王闻是已。<a id="a-93"></a>心即开悟。<a id="a-94"></a>而作是言。<a id="a-95"></a>今彼天者。<a id="a-96"></a>本是我妇。<a id="a-97"></a>由有善心。<a id="a-98"></a>求索入道。<a id="a-99"></a>出家一日。<a id="a-9A"></a>寻即命终。<a id="a-9B"></a>由是功德。<a id="a-9C"></a>而得生天。<a id="a-9D"></a>神志高远。<a id="a-9E"></a>而见鄙贱。<a id="a-9F"></a>我今何故。<a id="a-9G"></a>而不出家。<a id="a-9H"></a>我曾闻说天一爪甲。<a id="a-9I"></a>直阎浮提。<a id="a-9J"></a>况我一国。<a id="a-9K"></a>何足贪惜。<a id="a-9L"></a>作是语已。<a id="a-9M"></a>立子王军。<a id="a-9N"></a>用嗣王位。<a id="a-9O"></a>出家学道。<a id="a-9P"></a>得阿罗汉。<a id="a-9Q"></a>尔时王军王。<a id="a-9R"></a>统临国已。<a id="a-9S"></a>信用谗佞。<a id="a-9T"></a>不恤国事。<a id="a-9U"></a>优陀羡王。<a id="a-9V"></a>愍念其子并及国人。<a id="a-9W"></a>欲来教化劝令修善。<a id="a-9X"></a>时王军王。<a id="a-9Y"></a>闻父将至。<a id="a-9Z"></a>踊悦无量。<a id="a-9a"></a>欲敕一切于路往迎。<a id="a-9b"></a>时诸佞臣。<a id="a-9c"></a>畏惧被遣即白王言。<a id="a-9d"></a>如王今者。<a id="a-9e"></a>首戴天冠。<a id="a-9f"></a>坐师子座。<a id="a-9g"></a>师子之座。<a id="a-9h"></a>法无再坐。<a id="a-9i"></a>若迎父王。<a id="a-9j"></a>还复王位。<a id="a-9k"></a>必杀于王。<a id="a-9l"></a>王若立者。<a id="a-9m"></a>须害父王。<a id="a-9n"></a>时王军王。<a id="a-9o"></a>心怀忧愕。<a id="a-9p"></a>疑惑转生。<a id="a-9q"></a>劝谏不已。<a id="a-9r"></a>遂作恶意。<a id="a-9s"></a>募栴陀罗。<a id="a-9t"></a>往杀其父。<a id="a-9u"></a>时栴陀罗。<a id="a-9v"></a>既受募已。<a id="a-9w"></a>到父王所。<a id="a-9x"></a>头面顶礼。<a id="a-9y"></a>而白之言。<a id="a-9z"></a>我之昔来。<a id="a-A0"></a>亦受恩遇于父王所。<a id="a-A1"></a>实无逆心。<a id="a-A2"></a>而今被遣来杀父王。<a id="a-A3"></a>若不加害。<a id="a-A4"></a>必受诛罸。<a id="a-A5"></a>父王答言。<a id="a-A6"></a>我今来者。<a id="a-A7"></a>欲化尔王。<a id="a-A8"></a>岂可爱身使尔被诛。<a id="a-A9"></a>便引项令长十余丈。<a id="a-AA"></a>语栴陀罗。<a id="a-AB"></a>随尔斫截。<a id="a-AC"></a>时栴陀罗。<a id="a-AD"></a>极力斫之。<a id="a-AE"></a>刀不能伤。<a id="a-AF"></a>父王愍故。<a id="a-AG"></a>而借神力。<a id="a-AH"></a>语栴陀罗。<a id="a-AI"></a>尔今为我往语尔王。<a id="a-AJ"></a>尔今杀父。<a id="a-AK"></a>复害罗汉。<a id="a-AL"></a>作二逆罪。<a id="a-AM"></a>好加忏悔。<a id="a-AN"></a>可得轻罪。<a id="a-AO"></a>时栴陀罗。<a id="a-AP"></a>既受敕已。<a id="a-AQ"></a>举刀复斫。<a id="a-AR"></a>斩父王首。<a id="a-AS"></a>赍向其国。<a id="a-AT"></a>时王军王。<a id="a-AU"></a>见父头已。<a id="a-AV"></a>颜色不变。<a id="a-AW"></a>知父得道。<a id="a-AX"></a>不贪王位。<a id="a-AY"></a>悔情既生。<a id="a-AZ"></a>心怀懊恼。<a id="a-Aa"></a>啼哭闷绝。<a id="a-Ab"></a>良久乃苏。<a id="a-Ac"></a>问栴陀罗父王所说。<a id="a-Ad"></a>时栴陀罗。<a id="a-Ae"></a>以父王敕。<a id="a-Af"></a>而白于王。<a id="a-Ag"></a>尔既杀父。<a id="a-Ah"></a>复害罗汉。<a id="a-Ai"></a>作是二逆。<a id="a-Aj"></a>须好忏悔。<a id="a-Ak"></a>闻是语已。<a id="a-Al"></a>倍增断绝。<a id="a-Am"></a>而作是言。<a id="a-An"></a>今我父王。<a id="a-Ao"></a>得罗汉道。<a id="a-Ap"></a>有何贪国。<a id="a-Aq"></a>而使我杀父。<a id="a-Ar"></a>时彼佞臣。<a id="a-As"></a>惧王加害。<a id="a-At"></a>而白王言。<a id="a-Au"></a>世界之中。<a id="a-Av"></a>何有罗汉。<a id="a-Aw"></a>王信空语。<a id="a-Ax"></a>用自苦恼。<a id="a-Ay"></a>时王答言。<a id="a-Az"></a>今我父头。<a id="a-B0"></a>死来多日。<a id="a-B1"></a>颜色不变。<a id="a-B2"></a>自非得道。<a id="a-B3"></a>何由有是。<a id="a-B4"></a>又我父时。<a id="a-B5"></a>大臣婆咥师。<a id="a-B6"></a>优波咥师。<a id="a-B7"></a>普皆出家。<a id="a-B8"></a>得罗汉道。<a id="a-B9"></a>种种神变。<a id="a-BA"></a>我等所见。<a id="a-BB"></a>于此涅槃。<a id="a-BC"></a>收骨造塔如今现在。<a id="a-BD"></a>云何道无。<a id="a-BE"></a>佞臣答言。<a id="a-BF"></a>世幻咒术。<a id="a-BG"></a>及以药力。<a id="a-BH"></a>亦能神变。<a id="a-BI"></a>彼二臣者。<a id="a-BJ"></a>非是罗汉比。<a id="a-BK"></a>更数日。<a id="a-BL"></a>示王证验。<a id="a-BM"></a>作是语已。<a id="a-BN"></a>便于塔所。<a id="a-BO"></a>造作二孔各置一猫。<a id="a-BP"></a>于塔养食。<a id="a-BQ"></a>唤言咥师出。<a id="a-BR"></a>猫出食肉。<a id="a-BS"></a>语令还去。<a id="a-BT"></a>还入于孔。<a id="a-BU"></a>如是教之。<a id="a-BV"></a>猫便调伏。<a id="a-BW"></a>而白王言。<a id="a-BX"></a>今王欲见咥师等耶。<a id="a-BY"></a>愿往共看。<a id="a-BZ"></a>王即命驾。<a id="a-Ba"></a>往至塔所。<a id="a-Bb"></a>时彼佞人。<a id="a-Bc"></a>便唤咥师出来。<a id="a-Bd"></a>猫即出孔。<a id="a-Be"></a>语令还去。<a id="a-Bf"></a>猫便入孔。<a id="a-Bg"></a>王既见已。<a id="a-Bh"></a>迷心遂盛。<a id="a-Bi"></a>任意所作。<a id="a-Bj"></a>不信罪福。<a id="a-Bk"></a>时王出军。<a id="a-Bl"></a>游戏回还。<a id="a-Bm"></a>于其路次。<a id="a-Bn"></a>而见尊者迦栴延。<a id="a-Bo"></a>端坐静处。<a id="a-Bp"></a>坐禅入定。<a id="a-Bq"></a>时王见之。<a id="a-Br"></a>便生恶心。<a id="a-Bs"></a>手自把土。<a id="a-Bt"></a>用坌尊者。<a id="a-Bu"></a>语左右言。<a id="a-Bv"></a>尔等为我各各以土坌迦栴延。<a id="a-Bw"></a>于时土聚。<a id="a-Bx"></a>遂没尊者。<a id="a-By"></a>有一大臣。<a id="a-Bz"></a>信心三宝。<a id="a-C0"></a>于后而至。<a id="a-C1"></a>闻见斯事。<a id="a-C2"></a>极大懊恼。<a id="a-C3"></a>即为尊者。<a id="a-C4"></a>除去其土。<a id="a-C5"></a>复语诸人。<a id="a-C6"></a>有念我者。<a id="a-C7"></a>而除此土。<a id="a-C8"></a>尔时尊者。<a id="a-C9"></a>坐琉璃宝窟。<a id="a-CA"></a>神仪鲜泽。<a id="a-CB"></a>无污坌色。<a id="a-CC"></a>大臣欢喜。<a id="a-CD"></a>头面礼足。<a id="a-CE"></a>白尊者言。<a id="a-CF"></a>今王无道。<a id="a-CG"></a>作是恶逆。<a id="a-CH"></a>善恶必报。<a id="a-CI"></a>何得无患。<a id="a-CJ"></a>尊者答言。<a id="a-CK"></a>却后七日。<a id="a-CL"></a>天当雨土满其城内。<a id="a-CM"></a>积为土山。<a id="a-CN"></a>王及人民。<a id="a-CO"></a>尽皆覆灭。<a id="a-CP"></a>大臣闻已。<a id="a-CQ"></a>心怀忧恼。<a id="a-CR"></a>即以白王。<a id="a-CS"></a>又自设计。<a id="a-CT"></a>造作地道。<a id="a-CU"></a>出向城外。<a id="a-CV"></a>七日既满。<a id="a-CW"></a>天雨香华珍宝衣服。<a id="a-CX"></a>于其城内无不欢喜佞臣白王。<a id="a-CY"></a>而今此瑞。<a id="a-CZ"></a>皆由王德。<a id="a-Ca"></a>无智之人。<a id="a-Cb"></a>反生诽谤。<a id="a-Cc"></a>云当雨土。<a id="a-Cd"></a>而获珍宝。<a id="a-Ce"></a>如此诳惑。<a id="a-Cf"></a>前后非一。<a id="a-Cg"></a>恶缘之后。<a id="a-Ch"></a>闻有善瑞。<a id="a-Ci"></a>皆来云集。<a id="a-Cj"></a>时城四门。<a id="a-Ck"></a>冥缘力故。<a id="a-Cl"></a>尽下铁关。<a id="a-Cm"></a>逃隐无地。<a id="a-Cn"></a>天便雨土。<a id="a-Co"></a>满城山积。<a id="a-Cp"></a>而彼大臣。<a id="a-Cq"></a>共有心者。<a id="a-Cr"></a>地道而出。<a id="a-Cs"></a>向尊者所。<a id="a-Ct"></a>而白之言。<a id="a-Cu"></a>感惟此城。<a id="a-Cv"></a>一日覆没。<a id="a-Cw"></a>雨土成山。<a id="a-Cx"></a>君民并命。<a id="a-Cy"></a>先有何缘。<a id="a-Cz"></a>同受此害。<a id="a-D0"></a>尔时尊者。<a id="a-D1"></a>语大臣言。<a id="a-D2"></a>谛听谛听当为尔说。<a id="a-D3"></a>乃往过去若干劫。<a id="a-D4"></a>时于其国内。<a id="a-D5"></a>有长者女。<a id="a-D6"></a>住于楼上。<a id="a-D7"></a>清朝洒扫。<a id="a-D8"></a>除弃扫粪置比丘头。<a id="a-D9"></a>不知忏悔。<a id="a-DA"></a>会得好夫。<a id="a-DB"></a>尔时诸女。<a id="a-DC"></a>而问女言。<a id="a-DD"></a>尔作何缘。<a id="a-DE"></a>得此良匹。<a id="a-DF"></a>时女答言。<a id="a-DG"></a>更无异事。<a id="a-DH"></a>由我扫楼。<a id="a-DI"></a>坌比丘头。<a id="a-DJ"></a>由是之故。<a id="a-DK"></a>值遇好壻。<a id="a-DL"></a>诸女闻已谓如其言竞共聚土。<a id="a-DM"></a>用坌比丘。<a id="a-DN"></a>由是业缘。<a id="a-DO"></a>普受斯报。<a id="a-DP"></a>作是语已。<a id="a-DQ"></a>共功德天。<a id="a-DR"></a>向花氏城。<a id="a-DS"></a>自昔以来。<a id="a-DT"></a>卢留城而与彼城。<a id="a-DU"></a>迭互盛衰。<a id="a-DV"></a>此国既灭。<a id="a-DW"></a>彼城复盛。<a id="a-DX"></a>由是之故。<a id="a-DY"></a>而尊者等。<a id="a-DZ"></a>向花氏城。<a id="a-Da"></a>好音声长者于其界首。<a id="a-Db"></a>供养尊者。<a id="a-Dc"></a>尔时长者。<a id="a-Dd"></a>素自殷富。<a id="a-De"></a>尊者到家。<a id="a-Df"></a>财宝丰溢。<a id="a-Dg"></a>殊胜于前。<a id="a-Dh"></a>既至城已。<a id="a-Di"></a>尊者迦栴延。<a id="a-Dj"></a>而白佛言。<a id="a-Dk"></a>好音声长者。<a id="a-Dl"></a>有何因缘。<a id="a-Dm"></a>有好音声。<a id="a-Dn"></a>巨富无量。<a id="a-Do"></a>财宝盈溢。<a id="a-Dp"></a>佛言。<a id="a-Dq"></a>乃往过去。<a id="a-Dr"></a>有一长者。<a id="a-Ds"></a>日日遣人。<a id="a-Dt"></a>请五百辟支佛。<a id="a-Du"></a>就家设食。<a id="a-Dv"></a>而彼使人。<a id="a-Dw"></a>常将狗往。<a id="a-Dx"></a>会有事缘不得往请。<a id="a-Dy"></a>狗依时节。<a id="a-Dz"></a>独诣僧坊。<a id="a-E0"></a>向僧而吠。<a id="a-E1"></a>时辟支佛等。<a id="a-E2"></a>而作是言。<a id="a-E3"></a>俗内多事。<a id="a-E4"></a>脱能过忘。<a id="a-E5"></a>向狗来吠。<a id="a-E6"></a>以唤我等。<a id="a-E7"></a>即便相将。<a id="a-E8"></a>诣长者家。<a id="a-E9"></a>尔时长者。<a id="a-EA"></a>甚大欢喜。<a id="a-EB"></a>如法供养。<a id="a-EC"></a>尔时长者。<a id="a-ED"></a>我身是也。<a id="a-EE"></a>尔时使人。<a id="a-EF"></a>阿那律是。<a id="a-EG"></a>尔时狗者。<a id="a-EH"></a>好音长者是。<a id="a-EI"></a>由是之故。<a id="a-EJ"></a>世世好声。<a id="a-EK"></a>而多财宝。<a id="a-EL"></a>是故智者。<a id="a-EM"></a>应于福田所勤力供养。</p>
  <h2 id="aEN">罗睺罗因缘第百十七</h2>
  <p id="aEO">我昔曾闻。<a id="a-EP"></a>佛初出家夜。<a id="a-EQ"></a>佛子罗睺罗。<a id="a-ER"></a>始入于胎。<a id="a-ES"></a>悉达菩萨。<a id="a-ET"></a>六年苦行。<a id="a-EU"></a>于菩提树下。<a id="a-EV"></a>降伏四魔。<a id="a-EW"></a>除诸阴盖。<a id="a-EX"></a>豁然大悟。<a id="a-EY"></a>成无上道。<a id="a-EZ"></a>具足十力四无所畏。<a id="a-Ea"></a>成就十八不共之法。<a id="a-Eb"></a>具四辩才。<a id="a-Ec"></a>悉于诸度。<a id="a-Ed"></a>得到彼岸。<a id="a-Ee"></a>解了一切诸佛之法。<a id="a-Ef"></a>过诸声闻缘觉之上。<a id="a-Eg"></a>于初成道夜。<a id="a-Eh"></a>生罗睺罗。<a id="a-Ei"></a>举宫婇女。<a id="a-Ej"></a>咸皆惭耻。<a id="a-Ek"></a>生大忧恼。<a id="a-El"></a>而作是言。<a id="a-Em"></a>怪哉大恶耶输陀罗。<a id="a-En"></a>不虑是非。<a id="a-Eo"></a>轻有所作。<a id="a-Ep"></a>不自爱慎。<a id="a-Eq"></a>令我举宫都被染污。<a id="a-Er"></a>悉达菩萨。<a id="a-Es"></a>久已出家。<a id="a-Et"></a>而于今者。<a id="a-Eu"></a>卒生此子。<a id="a-Ev"></a>甚为耻辱。<a id="a-Ew"></a>时有释女。<a id="a-Ex"></a>名曰电光。<a id="a-Ey"></a>是耶输陀罗姨母之女。<a id="a-Ez"></a>椎胸拍髀。<a id="a-F0"></a>嗔恚呵骂。<a id="a-F1"></a>耶输陀罗。<a id="a-F2"></a>汝于尊长所亲。<a id="a-F3"></a>何以自损。<a id="a-F4"></a>悉达太子。<a id="a-F5"></a>出家学道。<a id="a-F6"></a>已经六年。<a id="a-F7"></a>生此小儿。<a id="a-F8"></a>甚为非时。<a id="a-F9"></a>从谁而得。<a id="a-FA"></a>尔无惭愧。<a id="a-FB"></a>辱我种族。<a id="a-FC"></a>不数种族。<a id="a-FD"></a>不护恶名。<a id="a-FE"></a>悉达菩萨。<a id="a-FF"></a>有大功德。<a id="a-FG"></a>名称远闻。<a id="a-FH"></a>汝今云何。<a id="a-FI"></a>不护惜彼。<a id="a-FJ"></a>而方耻辱。<a id="a-FK"></a>净饭王当于尔时。<a id="a-FL"></a>在楼阁上。<a id="a-FM"></a>见此大地六种震动奇异相现。<a id="a-FN"></a>白净王见是相已。<a id="a-FO"></a>谓菩萨死。<a id="a-FP"></a>忧箭入心。<a id="a-FQ"></a>生大苦恼。<a id="a-FR"></a>而作是言。<a id="a-FS"></a>我子戒香。<a id="a-FT"></a>充塞四远。<a id="a-FU"></a>相好庄严。<a id="a-FV"></a>如莲花鬘。<a id="a-FW"></a>今为死日之所干枯。<a id="a-FX"></a>戒深固根。<a id="a-FY"></a>惭愧枝叶。<a id="a-FZ"></a>名誉之香。<a id="a-Fa"></a>大悲厚荫。<a id="a-Fb"></a>我子如树。<a id="a-Fc"></a>为死象所蹋。<a id="a-Fd"></a>大如金山。<a id="a-Fe"></a>众宝庄严。<a id="a-Ff"></a>我子金山王。<a id="a-Fg"></a>相好庄严身。<a id="a-Fh"></a>为无常金刚杵之所碎坏。<a id="a-Fi"></a>犹如大海。<a id="a-Fj"></a>满中众宝。<a id="a-Fk"></a>如摩竭鱼扰乱海水。<a id="a-Fl"></a>我子大海。<a id="a-Fm"></a>亦复如是。<a id="a-Fn"></a>为死摩竭鱼之所扰恼。<a id="a-Fo"></a>犹如满月。<a id="a-Fp"></a>众星围绕。<a id="a-Fq"></a>我子如是无量功德。<a id="a-Fr"></a>相好庄严。<a id="a-Fs"></a>今为无常罗睺罗所吞。<a id="a-Ft"></a>我种从大丈夫。<a id="a-Fu"></a>丈夫卢越真净。<a id="a-Fv"></a>如是等王。<a id="a-Fw"></a>相续至此。<a id="a-Fx"></a>今日将不断绝我种耶。<a id="a-Fy"></a>特望我子为转轮圣王。<a id="a-Fz"></a>或成佛道。<a id="a-G0"></a>而于今者。<a id="a-G1"></a>宁可死耶。<a id="a-G2"></a>设失我子。<a id="a-G3"></a>忧愁憔悴。<a id="a-G4"></a>命必不全。<a id="a-G5"></a>冀其出家法服持钵。<a id="a-G6"></a>敷演甘露。<a id="a-G7"></a>如此种种诸事。<a id="a-G8"></a>必不得见。<a id="a-G9"></a>以忆子故。<a id="a-GA"></a>种种愁思思惟是。<a id="a-GB"></a>时闻子宫中举声大哭。<a id="a-GC"></a>王倍惊怖。<a id="a-GD"></a>谓太子死。<a id="a-GE"></a>问前走使女言。<a id="a-GF"></a>是何哭声。<a id="a-GG"></a>将非我子死耶。<a id="a-GH"></a>女白王言。<a id="a-GI"></a>太子不死。<a id="a-GJ"></a>耶输陀罗今产一子。<a id="a-GK"></a>举宫惭愧。<a id="a-GL"></a>是以哭耳。<a id="a-GM"></a>王闻是语。<a id="a-GN"></a>倍增忧恼。<a id="a-GO"></a>发声大哭。<a id="a-GP"></a>扬声大唤。<a id="a-GQ"></a>唱言怪哉。<a id="a-GR"></a>极为丑辱。<a id="a-GS"></a>我子出家。<a id="a-GT"></a>以经六年。<a id="a-GU"></a>云何今日。<a id="a-GV"></a>而方生子。<a id="a-GW"></a>时彼国法。<a id="a-GX"></a>击鼓一下。<a id="a-GY"></a>一切军集。<a id="a-GZ"></a>九万九千诸释悉会。<a id="a-Ga"></a>即唤耶输陀罗。<a id="a-Gb"></a>时耶输陀罗。<a id="a-Gc"></a>着白净衣。<a id="a-Gd"></a>抱儿在怀。<a id="a-Ge"></a>都不惊怕。<a id="a-Gf"></a>面小有垢。<a id="a-Gg"></a>于亲党中。<a id="a-Gh"></a>抱儿而立。<a id="a-Gi"></a>时执杖释。<a id="a-Gj"></a>作色嗔忿。<a id="a-Gk"></a>骂耶输陀罗。<a id="a-Gl"></a>叱尔凡鄙。<a id="a-Gm"></a>可愧之甚。<a id="a-Gn"></a>辱我种族。<a id="a-Go"></a>有何面目。<a id="a-Gp"></a>我等前立。<a id="a-Gq"></a>有释名毗纽天。<a id="a-Gr"></a>是耶输陀罗舅。<a id="a-Gs"></a>语耶输陀罗凡鄙婴愚。<a id="a-Gt"></a>无过于尔。<a id="a-Gu"></a>舅于种族。<a id="a-Gv"></a>宜好实语。<a id="a-Gw"></a>竟为何处而得此子。<a id="a-Gx"></a>耶输陀罗。<a id="a-Gy"></a>都无惭耻。<a id="a-Gz"></a>正直而言。<a id="a-H0"></a>从彼出家释种名曰悉达。<a id="a-H1"></a>我从彼边。<a id="a-H2"></a>而得此子。<a id="a-H3"></a>悦头檀王。<a id="a-H4"></a>闻是语已。<a id="a-H5"></a>嗔恚而言。<a id="a-H6"></a>不护所生。<a id="a-H7"></a>便作异语。<a id="a-H8"></a>若实若虚。<a id="a-H9"></a>诸释所知。<a id="a-HA"></a>我子悉达。<a id="a-HB"></a>本在家时。<a id="a-HC"></a>闻有五欲。<a id="a-HD"></a>耳尚不听。<a id="a-HE"></a>况当有欲而生于子。<a id="a-HF"></a>如斯之言。<a id="a-HG"></a>深为鄙媟。<a id="a-HH"></a>从谁得子。<a id="a-HI"></a>毁辱我等。<a id="a-HJ"></a>实是谄曲。<a id="a-HK"></a>非正直法。<a id="a-HL"></a>我子悉达。<a id="a-HM"></a>昔在家时。<a id="a-HN"></a>及众珍宝肴膳。<a id="a-HO"></a>都无染着。<a id="a-HP"></a>况今苦行。<a id="a-HQ"></a>日食麻米。<a id="a-HR"></a>以此谤毁。<a id="a-HS"></a>净饭王极大嗔恚。<a id="a-HT"></a>问诸释言。<a id="a-HU"></a>今当云何苦毒杀害。<a id="a-HV"></a>复有释言。<a id="a-HW"></a>如我意者。<a id="a-HX"></a>当作火坑。<a id="a-HY"></a>掷置火中。<a id="a-HZ"></a>使其母子。<a id="a-Ha"></a>都无遗余。<a id="a-Hb"></a>诸人皆言。<a id="a-Hc"></a>此事最良。<a id="a-Hd"></a>即掘火坑。<a id="a-He"></a>以佉陀罗木。<a id="a-Hf"></a>积于坑中。<a id="a-Hg"></a>以火焚之。<a id="a-Hh"></a>即将耶输陀罗。<a id="a-Hi"></a>至火坑边。<a id="a-Hj"></a>时耶输陀罗。<a id="a-Hk"></a>见火坑已。<a id="a-Hl"></a>方大惊怖。<a id="a-Hm"></a>譬如野鹿。<a id="a-Hn"></a>独在围中四向顾望。<a id="a-Ho"></a>无可恃怙耶输陀罗。<a id="a-Hp"></a>便自呵责。<a id="a-Hq"></a>既自无罪受斯祸患。<a id="a-Hr"></a>遍观诸释。<a id="a-Hs"></a>无救己者。<a id="a-Ht"></a>抱儿长叹。<a id="a-Hu"></a>念菩萨言。<a id="a-Hv"></a>汝有慈悲。<a id="a-Hw"></a>怜愍一切。<a id="a-Hx"></a>天龙鬼神。<a id="a-Hy"></a>咸敬于汝。<a id="a-Hz"></a>今我母子。<a id="a-I0"></a>薄于祐助。<a id="a-I1"></a>无过受苦。<a id="a-I2"></a>云何菩萨。<a id="a-I3"></a>不见留意。<a id="a-I4"></a>何故不救我之母子今日危厄。<a id="a-I5"></a>诸天善神。<a id="a-I6"></a>无忆我者。<a id="a-I7"></a>菩萨昔日。<a id="a-I8"></a>处众释中。<a id="a-I9"></a>犹如满月在于众星。<a id="a-IA"></a>而于今者。<a id="a-IB"></a>更不一见。<a id="a-IC"></a>即时向佛方所。<a id="a-ID"></a>一心敬礼。<a id="a-IE"></a>复拜诸释。<a id="a-IF"></a>合掌向火。<a id="a-IG"></a>而说实语。<a id="a-IH"></a>我此儿者。<a id="a-II"></a>实不从他而有斯子。<a id="a-IJ"></a>若实不虚。<a id="a-IK"></a>犹六年在我胎中者。<a id="a-IL"></a>火当消灭终不烧害我之母子。<a id="a-IM"></a>作是语已。<a id="a-IN"></a>即入火中。<a id="a-IO"></a>而此火坑。<a id="a-IP"></a>变为水池。<a id="a-IQ"></a>自见己身。<a id="a-IR"></a>处莲花上。<a id="a-IS"></a>都无恐怖。<a id="a-IT"></a>颜色和悦。<a id="a-IU"></a>合掌向诸释言。<a id="a-IV"></a>若我虚妄。<a id="a-IW"></a>应即燋死。<a id="a-IX"></a>以今此儿实菩萨子。<a id="a-IY"></a>以我实语。<a id="a-IZ"></a>得免火患。<a id="a-Ia"></a>复有释言。<a id="a-Ib"></a>视其形相。<a id="a-Ic"></a>不惊不畏。<a id="a-Id"></a>以此推之。<a id="a-Ie"></a>必知是实。<a id="a-If"></a>复有释言。<a id="a-Ig"></a>而此火坑。<a id="a-Ih"></a>变为清池。<a id="a-Ii"></a>以是验之。<a id="a-Ij"></a>知其无过。<a id="a-Ik"></a>时诸释等。<a id="a-Il"></a>将耶输陀罗还归宫中。<a id="a-Im"></a>倍加恭敬赞叹。<a id="a-In"></a>为索乳母。<a id="a-Io"></a>供事其子。<a id="a-Ip"></a>犹如生时。<a id="a-Iq"></a>等无有异。<a id="a-Ir"></a>祖白净王。<a id="a-Is"></a>爱重深厚。<a id="a-It"></a>不见罗睺罗。<a id="a-Iu"></a>终不能食。<a id="a-Iv"></a>若忆菩萨。<a id="a-Iw"></a>抱罗睺罗。<a id="a-Ix"></a>用解愁念。<a id="a-Iy"></a>略而言之。<a id="a-Iz"></a>满六年已。<a id="a-J0"></a>白净王。<a id="a-J1"></a>渴仰于佛。<a id="a-J2"></a>遣往请佛。<a id="a-J3"></a>佛怜愍故。<a id="a-J4"></a>还归本国。<a id="a-J5"></a>来到释宫。<a id="a-J6"></a>佛变千二百五十比丘。<a id="a-J7"></a>皆如佛身。<a id="a-J8"></a>光相无异。<a id="a-J9"></a>耶输陀罗。<a id="a-JA"></a>语罗睺罗。<a id="a-JB"></a>谁是汝父。<a id="a-JC"></a>往到其边。<a id="a-JD"></a>时罗睺罗。<a id="a-JE"></a>礼佛已讫。<a id="a-JF"></a>正在如来左足边立。<a id="a-JG"></a>如来即以无量劫中所修功德相轮之手。<a id="a-JH"></a>摩罗睺罗顶。<a id="a-JI"></a>时诸释等。<a id="a-JJ"></a>咸作是念。<a id="a-JK"></a>佛今犹有爱私之心。<a id="a-JL"></a>佛知诸释心之所念。<a id="a-JM"></a>即说偈言。</p>
  <p id="aJN">我于生眷属　　及以所生子</p>
  <p id="aJO">无有偏爱心　　但以手摩顶</p>
  <p id="aJP">我尽诸结使　　爱憎永除尽</p>
  <p id="aJQ">汝等勿怀疑　　于子生犹预</p>
  <p id="aJR">此亦当出家　　重为我法子</p>
  <p id="aJS">略言其功德　　出家学真道</p>
  <p id="aJT">当成阿罗汉</p>
  <p data-pb></p>
  <h2 id="aJU">老婆罗门问谄伪缘第百十八</h2>
  <p id="aJV">一切狡猾谄伪诈惑。<a id="a-JW"></a>外状似直。<a id="a-JX"></a>内怀奸欺。<a id="a-JY"></a>是故智者。<a id="a-JZ"></a>应察真伪。<a id="a-Ja"></a>如往昔时。<a id="a-Jb"></a>有婆罗门。<a id="a-Jc"></a>其年既老。<a id="a-Jd"></a>娉娶少妇。<a id="a-Je"></a>妇嫌夫老。<a id="a-Jf"></a>傍淫不已。<a id="a-Jg"></a>欲心既着。<a id="a-Jh"></a>诳夫设会。<a id="a-Ji"></a>请诸少壮婆罗门等。<a id="a-Jj"></a>夫疑有奸。<a id="a-Jk"></a>不肯延致。<a id="a-Jl"></a>时彼少妇。<a id="a-Jm"></a>设种种计。<a id="a-Jn"></a>用惑其夫。<a id="a-Jo"></a>老婆罗门前妇之子。<a id="a-Jp"></a>坠于火中。<a id="a-Jq"></a>尔时少妇。<a id="a-Jr"></a>眼看使堕。<a id="a-Js"></a>而不捉取。<a id="a-Jt"></a>婆罗门言。<a id="a-Ju"></a>儿今坠火。<a id="a-Jv"></a>何故不捉。<a id="a-Jw"></a>妇即答言。<a id="a-Jx"></a>我自少来。<a id="a-Jy"></a>唯近己夫。<a id="a-Jz"></a>不曾捉他其余男子。<a id="a-K0"></a>云何卒欲令我捉此男子小儿。<a id="a-K1"></a>老婆罗门闻是语已。<a id="a-K2"></a>谓如其言信明妇故。<a id="a-K3"></a>便于其家。<a id="a-K4"></a>而设大会。<a id="a-K5"></a>集婆罗门。<a id="a-K6"></a>尔时少妇。<a id="a-K7"></a>便共交通。<a id="a-K8"></a>老婆罗门闻是事已。<a id="a-K9"></a>心怀忿恨。<a id="a-KA"></a>即取宝物。<a id="a-KB"></a>盛裹衣裓。<a id="a-KC"></a>弃妇而去。<a id="a-KD"></a>离舍既远。<a id="a-KE"></a>于其路中。<a id="a-KF"></a>见一婆罗门。<a id="a-KG"></a>便共为伴。<a id="a-KH"></a>于其日暮。<a id="a-KI"></a>一处共宿。<a id="a-KJ"></a>至明清旦。<a id="a-KK"></a>复共前行。<a id="a-KL"></a>离主人舍。<a id="a-KM"></a>渐渐欲远。<a id="a-KN"></a>彼婆罗门。<a id="a-KO"></a>语老婆罗门言。<a id="a-KP"></a>于昨宿处。<a id="a-KQ"></a>有一草叶着我衣裳。<a id="a-KR"></a>我自少以来。<a id="a-KS"></a>无侵世物。<a id="a-KT"></a>叶着衣来我甚为愧。<a id="a-KU"></a>欲还草叶。<a id="a-KV"></a>归彼主人。<a id="a-KW"></a>尔并停住待我往还。<a id="a-KX"></a>老婆罗门闻是语已。<a id="a-KY"></a>深信其言。<a id="a-KZ"></a>倍生爱敬。<a id="a-Ka"></a>许当住待。<a id="a-Kb"></a>彼婆罗门。<a id="a-Kc"></a>诈捉草叶欲还主人。<a id="a-Kd"></a>未远之间。<a id="a-Ke"></a>入一沟壑。<a id="a-Kf"></a>偃腹而卧。<a id="a-Kg"></a>良久乃还。<a id="a-Kh"></a>云以草叶还主人竟。<a id="a-Ki"></a>老婆罗门信以为然。<a id="a-Kj"></a>倍增爱重。<a id="a-Kk"></a>老婆罗门时因便利。<a id="a-Kl"></a>洗大小便。<a id="a-Km"></a>即以宝物。<a id="a-Kn"></a>而用寄之。<a id="a-Ko"></a>此人寻后。<a id="a-Kp"></a>赍其珍宝。<a id="a-Kq"></a>便弃走去。<a id="a-Kr"></a>老婆罗门见偷己物。<a id="a-Ks"></a>叹惋彼人。<a id="a-Kt"></a>又自感伤。<a id="a-Ku"></a>忧愁懊恼。<a id="a-Kv"></a>惆怅进路。<a id="a-Kw"></a>小复前行。<a id="a-Kx"></a>憩一树下。<a id="a-Ky"></a>见一鹳雀。<a id="a-Kz"></a>口中衔草。<a id="a-L0"></a>语诸鸟言。<a id="a-L1"></a>我等应当共相怜愍。<a id="a-L2"></a>集会一处。<a id="a-L3"></a>而共住止。<a id="a-L4"></a>尔时诸鸟。<a id="a-L5"></a>皆信其言。<a id="a-L6"></a>而来聚集。<a id="a-L7"></a>时此鹳雀。<a id="a-L8"></a>伺众鸟等一切行后。<a id="a-L9"></a>就他巢窠。<a id="a-LA"></a>啄卵饮汁。<a id="a-LB"></a>杀他子食。<a id="a-LC"></a>诸鸟将至。<a id="a-LD"></a>更复衔草。<a id="a-LE"></a>众鸟既还。<a id="a-LF"></a>见有此事。<a id="a-LG"></a>咸皆嗔责。<a id="a-LH"></a>而此鹳雀。<a id="a-LI"></a>拒言我不。<a id="a-LJ"></a>时诸鸟辈。<a id="a-LK"></a>知其谄欺。<a id="a-LL"></a>悉舍而去。<a id="a-LM"></a>于此树下。<a id="a-LN"></a>更经少时。<a id="a-LO"></a>见一外道出家之人。<a id="a-LP"></a>身服纳衣。<a id="a-LQ"></a>安行徐步。<a id="a-LR"></a>去去众生。<a id="a-LS"></a>老婆罗门而问之言。<a id="a-LT"></a>何以并行。<a id="a-LU"></a>口唱去去。<a id="a-LV"></a>外道答言。<a id="a-LW"></a>我出家人。<a id="a-LX"></a>怜愍一切。<a id="a-LY"></a>畏伤虫蚁。<a id="a-LZ"></a>是故尔耳。<a id="a-La"></a>时婆罗门。<a id="a-Lb"></a>见其出家口吐此言。<a id="a-Lc"></a>深生笃信。<a id="a-Ld"></a>即时寻逐。<a id="a-Le"></a>往至其家。<a id="a-Lf"></a>于其暮宿语婆罗门。<a id="a-Lg"></a>我须闲静以自修心。<a id="a-Lh"></a>尔止别屋于彼而卧。<a id="a-Li"></a>时婆罗门。<a id="a-Lj"></a>喜闻行道。<a id="a-Lk"></a>心怀庆悦。<a id="a-Ll"></a>至夜后分。<a id="a-Lm"></a>但闻作乐歌舞之声。<a id="a-Ln"></a>便出看之。<a id="a-Lo"></a>乃见出家外道住室。<a id="a-Lp"></a>有一地孔。<a id="a-Lq"></a>中出妇女。<a id="a-Lr"></a>与共交通。<a id="a-Ls"></a>若女人舞。<a id="a-Lt"></a>外道弹琴。<a id="a-Lu"></a>若外道舞。<a id="a-Lv"></a>女人弹琴。<a id="a-Lw"></a>见此事已。<a id="a-Lx"></a>而自念言。<a id="a-Ly"></a>天下万物。<a id="a-Lz"></a>不问人兽。<a id="a-M0"></a>无一可信者。<a id="a-M1"></a>说偈言曰。</p>
  <p id="aM2">不捉他男子　　以草还主人</p>
  <p id="aM3">鹳雀诈衔草　　外道畏伤虫</p>
  <p id="aM4">如是谄伪语　　都无可信者</p>
  <p id="aM5">尔时国内。<a id="a-M6"></a>有一长者。<a id="a-M7"></a>居家巨富。<a id="a-M8"></a>多诸珍宝。<a id="a-M9"></a>于其一夜。<a id="a-MA"></a>多失财物。<a id="a-MB"></a>时王闻已。<a id="a-MC"></a>问长者言有谁来去。<a id="a-MD"></a>致令亡失。<a id="a-ME"></a>长者白王。<a id="a-MF"></a>初无奸杂而与往返。<a id="a-MG"></a>唯一婆罗门。<a id="a-MH"></a>长共出入。<a id="a-MI"></a>清身洁己。<a id="a-MJ"></a>不犯世物。<a id="a-MK"></a>草叶着衣。<a id="a-ML"></a>犹还其主。<a id="a-MM"></a>自此己外。<a id="a-MN"></a>更无异人。<a id="a-MO"></a>王闻是已。<a id="a-MP"></a>摄婆罗门而诘问之。<a id="a-MQ"></a>尔时长者。<a id="a-MR"></a>往白王言。<a id="a-MS"></a>彼人净行。<a id="a-MT"></a>世之无比。<a id="a-MU"></a>如何一旦。<a id="a-MV"></a>而被拘执。<a id="a-MW"></a>宁失财物。<a id="a-MX"></a>愿王放舍。<a id="a-MY"></a>时王答言。<a id="a-MZ"></a>我昔曾闻。<a id="a-Ma"></a>有如是比外诈清净内怀奸恶。<a id="a-Mb"></a>尔勿忧恼。<a id="a-Mc"></a>听我核实。<a id="a-Md"></a>作是语已。<a id="a-Me"></a>即便捡究。<a id="a-Mf"></a>辞穷理屈。<a id="a-Mg"></a>依实伏首。<a id="a-Mh"></a>是故智者。<a id="a-Mi"></a>处世如镜。<a id="a-Mj"></a>善别真伪。<a id="a-Mk"></a>为世导师。</p>
  <p data-pb></p>
  <h2 id="aMl">婆罗门妇欲害姑缘第百十九</h2>
  <p id="aMm">昔有婆罗门。<a id="a-Mn"></a>其妇少壮。<a id="a-Mo"></a>姿容艳美。<a id="a-Mp"></a>欲情深重。<a id="a-Mq"></a>志存淫荡。<a id="a-Mr"></a>以有姑在。<a id="a-Ms"></a>不得遂意。<a id="a-Mt"></a>密作奸谋。<a id="a-Mu"></a>欲伤害姑。<a id="a-Mv"></a>诈为孝养。<a id="a-Mw"></a>以惑夫意。<a id="a-Mx"></a>朝夕恪勤。<a id="a-My"></a>供给无乏。<a id="a-Mz"></a>其夫欢喜。<a id="a-N0"></a>谓其妇言。<a id="a-N1"></a>尔今供给。<a id="a-N2"></a>得为孝妇。<a id="a-N3"></a>我母投老。<a id="a-N4"></a>得尔之力。<a id="a-N5"></a>妇答夫言。<a id="a-N6"></a>今我世供。<a id="a-N7"></a>资养无几。<a id="a-N8"></a>若得天供。<a id="a-N9"></a>是为愿足。<a id="a-NA"></a>颇有妙法。<a id="a-NB"></a>可生天不。<a id="a-NC"></a>夫答妇言。<a id="a-ND"></a>婆罗门法。<a id="a-NE"></a>投岩赴火。<a id="a-NF"></a>五热炙身。<a id="a-NG"></a>行如是事。<a id="a-NH"></a>便得生天。<a id="a-NI"></a>妇答夫言。<a id="a-NJ"></a>若有是法。<a id="a-NK"></a>姑可生天。<a id="a-NL"></a>受自然供。<a id="a-NM"></a>何必孜孜。<a id="a-NN"></a>受世供养。<a id="a-NO"></a>作是语已。<a id="a-NP"></a>夫信其言。<a id="a-NQ"></a>便于野田。<a id="a-NR"></a>作大火坑。<a id="a-NS"></a>多积薪柴。<a id="a-NT"></a>极令然炽。<a id="a-NU"></a>乃于坑上。<a id="a-NV"></a>而设大会。<a id="a-NW"></a>扶将老母。<a id="a-NX"></a>招集亲党。<a id="a-NY"></a>婆罗门众。<a id="a-NZ"></a>尽诣会所。<a id="a-Na"></a>鼓乐弦歌。<a id="a-Nb"></a>尽欢竟日。<a id="a-Nc"></a>宾客既散。<a id="a-Nd"></a>独共母住。<a id="a-Ne"></a>夫妇将母诣火坑所。<a id="a-Nf"></a>推母投坑。<a id="a-Ng"></a>不顾而走。<a id="a-Nh"></a>时火坑中。<a id="a-Ni"></a>有一小蹬。<a id="a-Nj"></a>母堕蹬上。<a id="a-Nk"></a>竟不坠火。<a id="a-Nl"></a>母寻出坑。<a id="a-Nm"></a>日已逼闇。<a id="a-Nn"></a>按来时迹。<a id="a-No"></a>欲还向家。<a id="a-Np"></a>路经丛林。<a id="a-Nq"></a>所在阴黑。<a id="a-Nr"></a>畏惧虎狼罗刹鬼等。<a id="a-Ns"></a>攀上卑树。<a id="a-Nt"></a>以避所畏。<a id="a-Nu"></a>会值贼人多偷财宝。<a id="a-Nv"></a>群党相随。<a id="a-Nw"></a>在树下息。<a id="a-Nx"></a>老母畏惧。<a id="a-Ny"></a>怖不敢动。<a id="a-Nz"></a>不能自制。<a id="a-O0"></a>于树上欬。<a id="a-O1"></a>贼闻欬声。<a id="a-O2"></a>谓是恶鬼。<a id="a-O3"></a>舍弃财物。<a id="a-O4"></a>各皆散走。<a id="a-O5"></a>既至天明。<a id="a-O6"></a>老母泰然。<a id="a-O7"></a>无所畏惧。<a id="a-O8"></a>便即下树。<a id="a-O9"></a>选取财宝。<a id="a-OA"></a>香璎珠玑金钏耳珰真奇杂物。<a id="a-OB"></a>满负向家。<a id="a-OC"></a>夫妇见母。<a id="a-OD"></a>愕然惊惧。<a id="a-OE"></a>谓是起尸鬼。<a id="a-OF"></a>不敢来近。<a id="a-OG"></a>母即语言。<a id="a-OH"></a>我死生天。<a id="a-OI"></a>多获财宝。<a id="a-OJ"></a>而语妇言。<a id="a-OK"></a>香璎珠玑金钏耳珰。<a id="a-OL"></a>是汝父母姑姨姊妹用来与汝。<a id="a-OM"></a>由吾老弱。<a id="a-ON"></a>不能多负。<a id="a-OO"></a>语汝使来。<a id="a-OP"></a>恣意当与。<a id="a-OQ"></a>妇闻姑语。<a id="a-OR"></a>欣然欢喜。<a id="a-OS"></a>求如姑法投身火坑。<a id="a-OT"></a>而白夫言。<a id="a-OU"></a>老姑今者。<a id="a-OV"></a>缘投火坑。<a id="a-OW"></a>得此财宝。<a id="a-OX"></a>由其力弱。<a id="a-OY"></a>不能多负。<a id="a-OZ"></a>若我去者。<a id="a-Oa"></a>必定多得。<a id="a-Ob"></a>夫如其言。<a id="a-Oc"></a>为作火坑投身燋烂。<a id="a-Od"></a>于即永没。<a id="a-Oe"></a>尔时诸天。<a id="a-Of"></a>而说偈言。</p>
  <p id="aOg">夫人于尊所　　不应生恶意</p>
  <p id="aOh">如妇欲害姑　　反自焚灭身</p>
  <p data-pb></p>
  <h2 id="aOi">乌枭报怨缘第百二十</h2>
  <p id="aOj">昔有乌枭。<a id="a-Ok"></a>共相怨憎。<a id="a-Ol"></a>乌待昼日。<a id="a-Om"></a>知枭无见。<a id="a-On"></a>踏杀群枭。<a id="a-Oo"></a>啖食其肉。<a id="a-Op"></a>枭便于夜。<a id="a-Oq"></a>知乌眼闇。<a id="a-Or"></a>复啄群乌。<a id="a-Os"></a>开穿其肠。<a id="a-Ot"></a>亦复啖食。<a id="a-Ou"></a>畏昼畏夜。<a id="a-Ov"></a>无有竟已。<a id="a-Ow"></a>时群乌中。<a id="a-Ox"></a>有一智乌。<a id="a-Oy"></a>语众乌言。<a id="a-Oz"></a>已为怨憎。<a id="a-P0"></a>不可救解。<a id="a-P1"></a>终相诛灭。<a id="a-P2"></a>势不两全。<a id="a-P3"></a>宜作方便殄灭诸枭。<a id="a-P4"></a>然后我等可得欢乐。<a id="a-P5"></a>若其不尔。<a id="a-P6"></a>终为所败。<a id="a-P7"></a>众乌答言。<a id="a-P8"></a>如汝所说。<a id="a-P9"></a>当作何方。<a id="a-PA"></a>得灭仇贼。<a id="a-PB"></a>智乌答言。<a id="a-PC"></a>尔等众乌。<a id="a-PD"></a>但共啄我。<a id="a-PE"></a>拔我毛羽。<a id="a-PF"></a>啄破我头。<a id="a-PG"></a>我当设计。<a id="a-PH"></a>要令殄灭。<a id="a-PI"></a>即如其言。<a id="a-PJ"></a>燋悴形容。<a id="a-PK"></a>向枭穴外。<a id="a-PL"></a>而自悲鸣。<a id="a-PM"></a>枭闻声已便出语言。<a id="a-PN"></a>今尔何故。<a id="a-PO"></a>破伤头脑。<a id="a-PP"></a>毛羽毁落。<a id="a-PQ"></a>来至我所。<a id="a-PR"></a>悲声极苦。<a id="a-PS"></a>欲何所说。<a id="a-PT"></a>乌语枭言。<a id="a-PU"></a>众乌仇我。<a id="a-PV"></a>不得生活。<a id="a-PW"></a>故来相投。<a id="a-PX"></a>以避怨恶。<a id="a-PY"></a>时枭怜愍。<a id="a-PZ"></a>欲存养畜。<a id="a-Pa"></a>众枭皆言。<a id="a-Pb"></a>此是怨家。<a id="a-Pc"></a>不可亲近。<a id="a-Pd"></a>何缘养畜。<a id="a-Pe"></a>以长怨敌。<a id="a-Pf"></a>时枭答言。<a id="a-Pg"></a>今以困苦。<a id="a-Ph"></a>来见投造。<a id="a-Pi"></a>一身孤单。<a id="a-Pj"></a>竟何能为。<a id="a-Pk"></a>遂便畜养。<a id="a-Pl"></a>给与残肉。<a id="a-Pm"></a>日月转久。<a id="a-Pn"></a>毛羽平复。<a id="a-Po"></a>乌诈欢喜。<a id="a-Pp"></a>微作方计。<a id="a-Pq"></a>衔干树枝并诸草木。<a id="a-Pr"></a>着枭穴中。<a id="a-Ps"></a>似如报恩。<a id="a-Pt"></a>枭语乌言。<a id="a-Pu"></a>何用是为。<a id="a-Pv"></a>乌即答言。<a id="a-Pw"></a>孔穴之中。<a id="a-Px"></a>纯是冷石。<a id="a-Py"></a>用此草木。<a id="a-Pz"></a>以御风寒。<a id="a-Q0"></a>枭以为尔。<a id="a-Q1"></a>默然不答。<a id="a-Q2"></a>而乌于是。<a id="a-Q3"></a>即求守孔穴。<a id="a-Q4"></a>诈给使令。<a id="a-Q5"></a>用报恩养。<a id="a-Q6"></a>时会暴雪。<a id="a-Q7"></a>寒气猛盛。<a id="a-Q8"></a>众枭率尔来集孔中。<a id="a-Q9"></a>乌得其便。<a id="a-QA"></a>寻生欢喜。<a id="a-QB"></a>衔牧牛火。<a id="a-QC"></a>用烧枭孔。<a id="a-QD"></a>众枭一时。<a id="a-QE"></a>于是殄灭。<a id="a-QF"></a>尔时诸天。<a id="a-QG"></a>说偈言曰。</p>
  <p id="aQH">诸有宿嫌处　　不应生体信</p>
  <p id="aQI">如乌诈托善　　焚灭众枭身</p>
  <p data-pb></p>
  <h2 id="aQJ">婢共羊斗缘第百二十一</h2>
  <p id="aQK">昔有一婢。<a id="a-QL"></a>禀性廉谨。<a id="a-QM"></a>常为主人。<a id="a-QN"></a>曲熬麦豆。<a id="a-QO"></a>时主人家。<a id="a-QP"></a>有一羯羝伺空逐便啖食麦豆。<a id="a-QQ"></a>斗量折损。<a id="a-QR"></a>为主所嗔。<a id="a-QS"></a>信已不取。<a id="a-QT"></a>皆由羊啖。<a id="a-QU"></a>缘是之故。<a id="a-QV"></a>婢常因嫌。<a id="a-QW"></a>每以杖捶。<a id="a-QX"></a>用打羯羝。<a id="a-QY"></a>羝亦含怒。<a id="a-QZ"></a>来抵触婢。<a id="a-Qa"></a>如此相犯。<a id="a-Qb"></a>前后非一。<a id="a-Qc"></a>婢因一日空手取火。<a id="a-Qd"></a>羊见无杖。<a id="a-Qe"></a>直来触婢。<a id="a-Qf"></a>婢缘急故。<a id="a-Qg"></a>用所取火。<a id="a-Qh"></a>着羊脊上。<a id="a-Qi"></a>羊得火热。<a id="a-Qj"></a>所在触突。<a id="a-Qk"></a>焚烧村人。<a id="a-Ql"></a>延及山野。<a id="a-Qm"></a>于时山中五百猕猴。<a id="a-Qn"></a>火来炽盛。<a id="a-Qo"></a>不及避走。<a id="a-Qp"></a>即皆一时被火烧死。<a id="a-Qq"></a>诸天见已。<a id="a-Qr"></a>而说偈言。</p>
  <p id="aQs">嗔恚斗诤间　　不应于中止</p>
  <p id="aQt">羝羊共婢斗　　村人猕猴死</p>
 </body>
</html>