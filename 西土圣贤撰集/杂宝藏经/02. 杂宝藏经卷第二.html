<!doctype html>
<html id="z3IBWIP1Fa" data-ver="1769">
 <head>
  <meta charset="utf-8">
  <meta author="吉迦夜">
  <meta author="昙曜">
  <meta library="龙藏">
  <meta catalog="西土圣贤撰集">
  <meta period="元魏">
 </head>
 <body>
  <h1 id="a1">杂宝藏经卷第二</h1>
  <h2 id="a2">六牙白象缘第十</h2>
  <p id="a3">昔舍卫国。<a id="a-4"></a>有一大长者。<a id="a-5"></a>生一女子。<a id="a-6"></a>自识宿命。<a id="a-7"></a>初生能语。<a id="a-8"></a>而作是言。<a id="a-9"></a>不善所作。<a id="a-A"></a>不孝所作。<a id="a-B"></a>无惭所作。<a id="a-C"></a>恶害所作。<a id="a-D"></a>背恩所作。<a id="a-E"></a>作此语已。<a id="a-F"></a>默然而止。<a id="a-G"></a>此女生时。<a id="a-H"></a>有大福德。<a id="a-I"></a>即为立字。<a id="a-J"></a>名之为贤。<a id="a-K"></a>渐渐长大。<a id="a-L"></a>极敬袈裟。<a id="a-M"></a>以恭敬袈裟因缘。<a id="a-N"></a>出家作比丘尼。<a id="a-O"></a>不到佛边。<a id="a-P"></a>精勤修习。<a id="a-Q"></a>即得罗汉。<a id="a-R"></a>悔不至佛边。<a id="a-S"></a>便往佛所。<a id="a-T"></a>向佛忏悔。<a id="a-U"></a>佛言。<a id="a-V"></a>我于彼时。<a id="a-W"></a>已受忏悔。<a id="a-X"></a>诸比丘。<a id="a-Y"></a>疑怪问佛。<a id="a-Z"></a>此贤比丘尼。<a id="a-a"></a>何以故从出家以来不见佛。<a id="a-b"></a>今日得见佛忏悔。<a id="a-c"></a>有何因缘。<a id="a-d"></a>佛即为说因缘。<a id="a-e"></a>昔日有六牙白象。<a id="a-f"></a>多诸群众。<a id="a-g"></a>此白象有二妇。<a id="a-h"></a>一名贤。<a id="a-i"></a>二名善贤。<a id="a-j"></a>林中游行。<a id="a-k"></a>偶值莲花。<a id="a-l"></a>意欲与贤。<a id="a-m"></a>善贤夺去。<a id="a-n"></a>贤见夺华。<a id="a-o"></a>生嫉妒心。<a id="a-p"></a>彼象爱于善贤。<a id="a-q"></a>而不爱我。<a id="a-r"></a>时彼山中有佛塔。<a id="a-s"></a>贤常采花供养。<a id="a-t"></a>即发愿言。<a id="a-u"></a>我生人中。<a id="a-v"></a>自识宿命。<a id="a-w"></a>并拔此白象牙取。<a id="a-x"></a>即上山头。<a id="a-y"></a>自扑而死。<a id="a-z"></a>寻生毗提醯王家作女。<a id="a-10"></a>自知宿命。<a id="a-11"></a>年既长大。<a id="a-12"></a>与梵摩达王为妇。<a id="a-13"></a>念其宿怨。<a id="a-14"></a>语梵摩达言。<a id="a-15"></a>与我象牙作床者我能活耳。<a id="a-16"></a>若不尔者。<a id="a-17"></a>我不能活。<a id="a-18"></a>梵摩达王。<a id="a-19"></a>即募猎者。<a id="a-1A"></a>若有能得象牙来者。<a id="a-1B"></a>当与百两金。<a id="a-1C"></a>即时猎师。<a id="a-1D"></a>诈被袈袈。<a id="a-1E"></a>挟弓毒箭。<a id="a-1F"></a>往至象所。<a id="a-1G"></a>时象妇善贤。<a id="a-1H"></a>见猎师已。<a id="a-1I"></a>即语象王。<a id="a-1J"></a>彼有人来。<a id="a-1K"></a>象王问言。<a id="a-1L"></a>着何衣服。<a id="a-1M"></a>答言。<a id="a-1N"></a>身着袈裟。<a id="a-1O"></a>象王言。<a id="a-1P"></a>袈裟中必当有善无有恶也。<a id="a-1Q"></a>猎师于是遂便得近。<a id="a-1R"></a>以毒箭射。<a id="a-1S"></a>善贤语其夫。<a id="a-1T"></a>汝言。<a id="a-1U"></a>袈裟中有善无恶。<a id="a-1V"></a>云何如此。<a id="a-1W"></a>答言。<a id="a-1X"></a>非袈裟过。<a id="a-1Y"></a>乃是心中烦恼过也。<a id="a-1Z"></a>善贤即欲害彼猎师。<a id="a-1a"></a>象王种种慰喻说法。<a id="a-1b"></a>不听令害。<a id="a-1c"></a>又复畏五百群象必杀此猎师。<a id="a-1d"></a>藏着歧间。<a id="a-1e"></a>五百群象。<a id="a-1f"></a>皆遣远去。<a id="a-1g"></a>问猎师言。<a id="a-1h"></a>汝须何物。<a id="a-1i"></a>而射于我。<a id="a-1j"></a>答言。<a id="a-1k"></a>我无所须。<a id="a-1l"></a>梵摩达王。<a id="a-1m"></a>募索汝牙。<a id="a-1n"></a>故来欲取。<a id="a-1o"></a>象言疾取。<a id="a-1p"></a>答言。<a id="a-1q"></a>不敢自取。<a id="a-1r"></a>如是慈悲。<a id="a-1s"></a>覆育于我。<a id="a-1t"></a>我若自手取。<a id="a-1u"></a>手当烂堕。<a id="a-1v"></a>白象即时。<a id="a-1w"></a>向大树所。<a id="a-1x"></a>自拔牙出。<a id="a-1y"></a>以鼻绞捉。<a id="a-1z"></a>发愿而与。<a id="a-20"></a>以牙布施。<a id="a-21"></a>愿我将来。<a id="a-22"></a>拔一切众生三毒之牙。<a id="a-23"></a>猎师取牙。<a id="a-24"></a>便与梵摩达王。<a id="a-25"></a>尔时夫人。<a id="a-26"></a>得此牙已。<a id="a-27"></a>便生悔心。<a id="a-28"></a>而作是言。<a id="a-29"></a>我今云何取此贤胜净戒之牙。<a id="a-2A"></a>大修功德。<a id="a-2B"></a>而发誓言。<a id="a-2C"></a>愿使彼将来得成佛时。<a id="a-2D"></a>于彼法中。<a id="a-2E"></a>出家学道。<a id="a-2F"></a>得阿罗汉。<a id="a-2G"></a>汝等当知。<a id="a-2H"></a>尔时白象者。<a id="a-2I"></a>我身是也。<a id="a-2J"></a>尔时猎师者。<a id="a-2K"></a>提婆达多是也。<a id="a-2L"></a>尔时贤者。<a id="a-2M"></a>今比丘尼是也。<a id="a-2N"></a>尔时善贤者。<a id="a-2O"></a>耶输陀罗比丘尼是也。</p>
  <p data-pb></p>
  <h2 id="a2P">兔自烧身供养大仙缘第十一</h2>
  <p id="a2Q">卫国。<a id="a-2R"></a>有一长者子。<a id="a-2S"></a>于佛法中出家。<a id="a-2T"></a>常乐亲里眷属。<a id="a-2U"></a>不乐欲与道人共事。<a id="a-2V"></a>亦不乐于读经行道。<a id="a-2W"></a>佛敕此比丘。<a id="a-2X"></a>使向阿练若处精勤修习得阿罗汉。<a id="a-2Y"></a>六通具足。<a id="a-2Z"></a>诸比丘疑怪。<a id="a-2a"></a>而白佛言。<a id="a-2b"></a>世尊出世。<a id="a-2c"></a>甚奇甚特。<a id="a-2d"></a>如是长者子。<a id="a-2e"></a>能安立使得阿练若处。<a id="a-2f"></a>得阿罗汉道。<a id="a-2g"></a>具六神通。<a id="a-2h"></a>佛告诸比丘。<a id="a-2i"></a>非但今日能得安立。<a id="a-2j"></a>乃于往昔。<a id="a-2k"></a>已曾安立。<a id="a-2l"></a>诸比丘白佛言。<a id="a-2m"></a>不审世尊。<a id="a-2n"></a>过去安立。<a id="a-2o"></a>其事云何。<a id="a-2p"></a>佛告诸比丘。<a id="a-2q"></a>过去之时。<a id="a-2r"></a>有一仙人。<a id="a-2s"></a>在山林间。<a id="a-2t"></a>时世大旱。<a id="a-2u"></a>山中果蓏根茎枝叶。<a id="a-2v"></a>悉皆枯干。<a id="a-2w"></a>尔时仙人。<a id="a-2x"></a>共兔亲善。<a id="a-2y"></a>而语兔言。<a id="a-2z"></a>我今欲入聚落乞食。<a id="a-30"></a>兔言莫去。<a id="a-31"></a>当与汝食。<a id="a-32"></a>于是兔便自拾薪聚。<a id="a-33"></a>又语仙人。<a id="a-34"></a>必受我食。<a id="a-35"></a>天当降雨。<a id="a-36"></a>汝三日住。<a id="a-37"></a>华果还出。<a id="a-38"></a>便可采食。<a id="a-39"></a>莫趣人间。<a id="a-3A"></a>作是语已。<a id="a-3B"></a>即大然火。<a id="a-3C"></a>投身着中。<a id="a-3D"></a>仙人见已。<a id="a-3E"></a>作是思惟。<a id="a-3F"></a>此兔慈仁。<a id="a-3G"></a>我之善伴。<a id="a-3H"></a>为我食故。<a id="a-3I"></a>能舍身命。<a id="a-3J"></a>实是难事。<a id="a-3K"></a>时彼仙人。<a id="a-3L"></a>生大苦恼。<a id="a-3M"></a>即取食之。<a id="a-3N"></a>菩萨为此难行苦行。<a id="a-3O"></a>释提桓因。<a id="a-3P"></a>宫殿震动。<a id="a-3Q"></a>而自念言。<a id="a-3R"></a>今以何因缘。<a id="a-3S"></a>宫殿震动。<a id="a-3T"></a>观</p>
  <p data-pb></p>
  <h2 id="a3U">善恶猕猴缘第十二</h2>
  <p id="a3V">在王舍城。<a id="a-3W"></a>诸比丘白佛言。<a id="a-3X"></a>世尊。<a id="a-3Y"></a>依止提婆达多。<a id="a-3Z"></a>常得苦恼。<a id="a-3a"></a>依止如来世尊者。<a id="a-3b"></a>现得安乐。<a id="a-3c"></a>后生善处。<a id="a-3d"></a>得解脱道。<a id="a-3e"></a>佛告比丘言。<a id="a-3f"></a>非但今日。<a id="a-3g"></a>乃往过去时。<a id="a-3h"></a>有二猕猴。<a id="a-3i"></a>各有五百眷属。<a id="a-3j"></a>值迦尸王子游猎围将欲至。<a id="a-3k"></a>一善猕猴。<a id="a-3l"></a>语一恶猕猴言。<a id="a-3m"></a>我等今渡此河。<a id="a-3n"></a>可得免难。<a id="a-3o"></a>恶猕猴言。<a id="a-3p"></a>我不能渡。<a id="a-3q"></a>善猕猴语诸猕猴言。<a id="a-3r"></a>毗多罗树枝杆极长。<a id="a-3s"></a>即挽树枝。<a id="a-3t"></a>渡五百眷属。<a id="a-3u"></a>恶猕猴眷属。<a id="a-3v"></a>以不渡故。<a id="a-3w"></a>即为王子之所获得。<a id="a-3x"></a>尔时善猕猴者。<a id="a-3y"></a>我身是也。<a id="a-3z"></a>尔时恶猕猴者。<a id="a-40"></a>提婆达多是。<a id="a-41"></a>所将眷属。<a id="a-42"></a>尔时苦恼。<a id="a-43"></a>今依止者。<a id="a-44"></a>亦复如是。<a id="a-45"></a>尔时依止我者。<a id="a-46"></a>长夜受乐。<a id="a-47"></a>现得名称供养。<a id="a-48"></a>将来得人天解脱。<a id="a-49"></a>尔时依止提婆达多者。<a id="a-4A"></a>长夜受衰苦。<a id="a-4B"></a>现身得恶名称。<a id="a-4C"></a>人不供养。<a id="a-4D"></a>将来堕三恶道。<a id="a-4E"></a>是故诸比丘。<a id="a-4F"></a>应当远离恶知识。<a id="a-4G"></a>亲近善知识。<a id="a-4H"></a>善知识者。<a id="a-4I"></a>长夜与人安隐快乐。<a id="a-4J"></a>以是之故。<a id="a-4K"></a>应当亲近善知识。<a id="a-4L"></a>恶知识应当远离。<a id="a-4M"></a>所以者何。<a id="a-4N"></a>恶知识者。<a id="a-4O"></a>能烧燋然。<a id="a-4P"></a>今世后世。<a id="a-4Q"></a>众苦集聚。</p>
  <p data-pb></p>
  <h2 id="a4R">佛以智水灭三火缘第十三</h2>
  <p id="a4S">有国名南方山。<a id="a-4T"></a>佛欲往彼国。<a id="a-4U"></a>于中路至一聚落宿。<a id="a-4V"></a>值彼聚落造作吉会。<a id="a-4W"></a>饮酒醉乱。<a id="a-4X"></a>不觉火起烧此聚落。<a id="a-4Y"></a>诸人惊怕靡知所趣。<a id="a-4Z"></a>各相谓言。<a id="a-4a"></a>我等唯依凭佛。<a id="a-4b"></a>可免火难。<a id="a-4c"></a>便白佛言。<a id="a-4d"></a>世尊。<a id="a-4e"></a>愿见救济。<a id="a-4f"></a>佛言。<a id="a-4g"></a>一切众生。<a id="a-4h"></a>皆有三火。<a id="a-4i"></a>贪欲嗔怒愚痴之火。<a id="a-4j"></a>我以智水。<a id="a-4k"></a>灭此三火。<a id="a-4l"></a>此言若实。<a id="a-4m"></a>此火当灭。<a id="a-4n"></a>作是语已。<a id="a-4o"></a>火即时灭。<a id="a-4p"></a>诸人欢喜。<a id="a-4q"></a>信重于佛。<a id="a-4r"></a>佛为说法。<a id="a-4s"></a>得须陀洹道。<a id="a-4t"></a>诸比丘疑怪。<a id="a-4u"></a>世尊出世。<a id="a-4v"></a>甚奇甚特。<a id="a-4w"></a>为此村落作大利益。<a id="a-4x"></a>聚落火灭。<a id="a-4y"></a>心垢亦灭。<a id="a-4z"></a>佛言。<a id="a-50"></a>非但今日为作利益。<a id="a-51"></a>于过去世。<a id="a-52"></a>亦曾为彼诸人。<a id="a-53"></a>作大利益。<a id="a-54"></a>诸比丘问言。<a id="a-55"></a>不审世尊。<a id="a-56"></a>过去利益。<a id="a-57"></a>其事云何。<a id="a-58"></a>佛言。<a id="a-59"></a>过去之世。<a id="a-5A"></a>雪山一面。<a id="a-5B"></a>有大竹林。<a id="a-5C"></a>多诸鸟兽。<a id="a-5D"></a>依彼林住。<a id="a-5E"></a>有一鹦鹉。<a id="a-5F"></a>名欢喜首。<a id="a-5G"></a>彼时林中。<a id="a-5H"></a>风吹两竹。<a id="a-5I"></a>共相揩磨。<a id="a-5J"></a>其间火出。<a id="a-5K"></a>烧彼竹林。<a id="a-5L"></a>鸟兽恐怖。<a id="a-5M"></a>无归依处。<a id="a-5N"></a>尔时鹦鹉。<a id="a-5O"></a>深生悲心。<a id="a-5P"></a>怜彼鸟兽。<a id="a-5Q"></a>捉翅到水。<a id="a-5R"></a>以洒火上。<a id="a-5S"></a>悲心精勤故。<a id="a-5T"></a>感帝释宫。<a id="a-5U"></a>令大震动。<a id="a-5V"></a>释提桓因。<a id="a-5W"></a>以天眼观。<a id="a-5X"></a>有何因缘。<a id="a-5Y"></a>我宫殿动。<a id="a-5Z"></a>乃见世间。<a id="a-5a"></a>有一鹦鹉。<a id="a-5b"></a>心怀大悲。<a id="a-5c"></a>欲救济火。<a id="a-5d"></a>尽其身力。<a id="a-5e"></a>不能灭火。<a id="a-5f"></a>释提桓因。<a id="a-5g"></a>即向鹦鹉所。<a id="a-5h"></a>而语之言。<a id="a-5i"></a>此林广大。<a id="a-5j"></a>数千万里。<a id="a-5k"></a>汝之翅羽。<a id="a-5l"></a>所取之水。<a id="a-5m"></a>不过数滴。<a id="a-5n"></a>何以能灭如此大火。<a id="a-5o"></a>鹦鹉答言。<a id="a-5p"></a>我心弘旷。<a id="a-5q"></a>精勤不懈。<a id="a-5r"></a>必当灭火。<a id="a-5s"></a>若尽此身。<a id="a-5t"></a>不能灭者。<a id="a-5u"></a>更受来身。<a id="a-5v"></a>誓必灭之。<a id="a-5w"></a>释提桓因。<a id="a-5x"></a>感其志意。<a id="a-5y"></a>为降大雨。<a id="a-5z"></a>火即得灭。<a id="a-60"></a>尔时鹦鹉。<a id="a-61"></a>今我身是也。<a id="a-62"></a>尔时林中诸鸟兽者。<a id="a-63"></a>今大聚落人民是也。<a id="a-64"></a>我于尔时。<a id="a-65"></a>为灭彼火。<a id="a-66"></a>使其得安。<a id="a-67"></a>今亦灭火。<a id="a-68"></a>令彼得安。<a id="a-69"></a>又问复以何缘得见谛道。<a id="a-6A"></a>佛言。<a id="a-6B"></a>此诸人民。<a id="a-6C"></a>迦葉佛时。<a id="a-6D"></a>受持五戒。<a id="a-6E"></a>由是因缘。<a id="a-6F"></a>今得见谛。<a id="a-6G"></a>获须陀洹道。</p>
  <h2 id="a6H">波罗奈国有一长者子共天神感王行孝缘第十四</h2>
  <p id="a6I">如是我闻。<a id="a-6J"></a>一时佛在舍卫国。<a id="a-6K"></a>告诸比丘言。<a id="a-6L"></a>若有人欲得梵天王在家中者。<a id="a-6M"></a>能孝养父母。<a id="a-6N"></a>梵天即在家中。<a id="a-6O"></a>欲使帝释在家中者。<a id="a-6P"></a>能孝养父母。<a id="a-6Q"></a>即是帝释在家中。<a id="a-6R"></a>欲得一切天神在家中者。<a id="a-6S"></a>但供养父母。<a id="a-6T"></a>当知一切天神已在家中。<a id="a-6U"></a>但能供养父母。<a id="a-6V"></a>便为和上已在家中。<a id="a-6W"></a>欲得阿阇梨在家中者。<a id="a-6X"></a>但供养父母。<a id="a-6Y"></a>即是阿阇梨在其家中。<a id="a-6Z"></a>若欲供养诸贤圣及佛。<a id="a-6a"></a>若供养父母。<a id="a-6b"></a>诸贤圣及佛即在家中。<a id="a-6c"></a>诸比丘言。<a id="a-6d"></a>如来世尊。<a id="a-6e"></a>极为希有恭敬父母。<a id="a-6f"></a>佛言。<a id="a-6g"></a>非但今日极为希有恭敬父母。<a id="a-6h"></a>于过去世。<a id="a-6i"></a>亦曾希有恭敬父母。<a id="a-6j"></a>比丘问言。<a id="a-6k"></a>过去恭敬。<a id="a-6l"></a>其事云何。<a id="a-6m"></a>佛言。<a id="a-6n"></a>往昔波罗奈国。<a id="a-6o"></a>有一贫人。<a id="a-6p"></a>唯生一子。<a id="a-6q"></a>然此一子。<a id="a-6r"></a>多有儿息。<a id="a-6s"></a>其家贫穷。<a id="a-6t"></a>时世饥俭。<a id="a-6u"></a>以其父母。<a id="a-6v"></a>生埋地中。<a id="a-6w"></a>养活儿子。<a id="a-6x"></a>邻比问言。<a id="a-6y"></a>汝父母为何所在。<a id="a-6z"></a>答言。<a id="a-70"></a>我父母年老会当至死。<a id="a-71"></a>我便埋之。<a id="a-72"></a>以父母食分。<a id="a-73"></a>欲养儿子。<a id="a-74"></a>使得长大。<a id="a-75"></a>第二家闻。<a id="a-76"></a>谓此是理。<a id="a-77"></a>如此展转。<a id="a-78"></a>遍波罗奈国。<a id="a-79"></a>即以为法。<a id="a-7A"></a>复有一长者。<a id="a-7B"></a>亦生一子。<a id="a-7C"></a>此子闻之。<a id="a-7D"></a>以为非是。<a id="a-7E"></a>即作是念。<a id="a-7F"></a>当作何方便。<a id="a-7G"></a>却此非法。<a id="a-7H"></a>遂白父言。<a id="a-7I"></a>父今可应远行学读。<a id="a-7J"></a>使知经论。<a id="a-7K"></a>其父便去。<a id="a-7L"></a>少得学读。<a id="a-7M"></a>而便还家年转老大。<a id="a-7N"></a>子为掘地。<a id="a-7O"></a>作好屋舍。<a id="a-7P"></a>以父着中。<a id="a-7Q"></a>与好饮食。<a id="a-7R"></a>作是思惟。<a id="a-7S"></a>谁当共我。<a id="a-7T"></a>除此非法。<a id="a-7U"></a>天神现身。<a id="a-7V"></a>而语之言。<a id="a-7W"></a>我今与汝。<a id="a-7X"></a>以为伴侣。<a id="a-7Y"></a>天神疏纸。<a id="a-7Z"></a>问王四事。<a id="a-7a"></a>若能解此疏上事者。<a id="a-7b"></a>为汝拥护。<a id="a-7c"></a>若不解者。<a id="a-7d"></a>却后七日。<a id="a-7e"></a>当破王头令作七分。<a id="a-7f"></a>四种问者。<a id="a-7g"></a>一者何物是第一财。<a id="a-7h"></a>二者何物最为乐。<a id="a-7i"></a>三者何物味中胜。<a id="a-7j"></a>四者何物寿最长。<a id="a-7k"></a>牓着王门上。<a id="a-7l"></a>国王得已。<a id="a-7m"></a>促问国中。<a id="a-7n"></a>谁解此者。<a id="a-7o"></a>若有解者。<a id="a-7p"></a>欲求何事。<a id="a-7q"></a>皆满所愿。<a id="a-7r"></a>长者子取此文书。<a id="a-7s"></a>解其义言。<a id="a-7t"></a>信为第一财。<a id="a-7u"></a>正法最为乐。<a id="a-7v"></a>实语第一味。<a id="a-7w"></a>智慧命第一。<a id="a-7x"></a>解此义已。<a id="a-7y"></a>还着王门头。<a id="a-7z"></a>天神见已。<a id="a-80"></a>心大欢喜。<a id="a-81"></a>王亦大欢喜。<a id="a-82"></a>王问长者子言。<a id="a-83"></a>谁教汝此语。<a id="a-84"></a>答言。<a id="a-85"></a>我父教我。<a id="a-86"></a>王言。<a id="a-87"></a>汝父安在。<a id="a-88"></a>长者子言。<a id="a-89"></a>愿王施无畏。<a id="a-8A"></a>我父实老。<a id="a-8B"></a>违国法故。<a id="a-8C"></a>藏着地中。<a id="a-8D"></a>愿听臣所说。<a id="a-8E"></a>大王。<a id="a-8F"></a>父母恩重。<a id="a-8G"></a>犹如天地。<a id="a-8H"></a>怀抱十月。<a id="a-8I"></a>推干去湿。<a id="a-8J"></a>乳哺养大。<a id="a-8K"></a>教授人事。<a id="a-8L"></a>此身成立。<a id="a-8M"></a>皆由父母。<a id="a-8N"></a>得见日月。<a id="a-8O"></a>生活所作。<a id="a-8P"></a>父母之力。<a id="a-8Q"></a>假使左肩担父。<a id="a-8R"></a>右肩担母。<a id="a-8S"></a>行至百年复种种供养。<a id="a-8T"></a>犹不能报父母之恩。<a id="a-8U"></a>时王问言。<a id="a-8V"></a>汝欲求何等。<a id="a-8W"></a>答言。<a id="a-8X"></a>更无所求。<a id="a-8Y"></a>唯愿大王去此恶法。<a id="a-8Z"></a>王可其言。<a id="a-8a"></a>宣下国内。<a id="a-8b"></a>若有不孝于父母者。<a id="a-8c"></a>当重治其罪。<a id="a-8d"></a>欲知尔时长者子。<a id="a-8e"></a>今我身是也。<a id="a-8f"></a>我于尔时。<a id="a-8g"></a>为彼一国。<a id="a-8h"></a>除去恶法。<a id="a-8i"></a>成就孝顺之法。<a id="a-8j"></a>以此因缘自致成佛。<a id="a-8k"></a>是以今日。<a id="a-8l"></a>亦复赞叹孝顺之法也。</p>
  <h2 id="a8m">迦尸国王白香象养盲父母并和二国缘第十五</h2>
  <p id="a8n">昔佛在舍卫国。<a id="a-8o"></a>告诸比丘言。<a id="a-8p"></a>有八种人。<a id="a-8q"></a>应决定施不复生疑。<a id="a-8r"></a>父母以佛及弟子。<a id="a-8s"></a>远来之人。<a id="a-8t"></a>远去之人。<a id="a-8u"></a>病人。<a id="a-8v"></a>看病者。<a id="a-8w"></a>诸比丘白佛言。<a id="a-8x"></a>如来世尊。<a id="a-8y"></a>甚奇甚特。<a id="a-8z"></a>于父母所。<a id="a-90"></a>常赞叹恭敬。<a id="a-91"></a>佛言。<a id="a-92"></a>我非但今日。<a id="a-93"></a>过去已来。<a id="a-94"></a>恒尊重恭敬。<a id="a-95"></a>诸比丘问言。<a id="a-96"></a>尊重赞叹。<a id="a-97"></a>其事云何。<a id="a-98"></a>佛言。<a id="a-99"></a>过去久远。<a id="a-9A"></a>有二国王。<a id="a-9B"></a>一是迦尸国王。<a id="a-9C"></a>二是比提醯国王。<a id="a-9D"></a>比提醯王。<a id="a-9E"></a>有大香象。<a id="a-9F"></a>以香象力。<a id="a-9G"></a>摧伏迦尸王军。<a id="a-9H"></a>迦尸王作是念言。<a id="a-9I"></a>我今云何当得香象。<a id="a-9J"></a>摧伏比提醯王军。<a id="a-9K"></a>时有人言。<a id="a-9L"></a>我见山中有一白香象。<a id="a-9M"></a>王闻此已。<a id="a-9N"></a>即便募言。<a id="a-9O"></a>谁能得彼香象者。<a id="a-9P"></a>我当重赏。<a id="a-9Q"></a>有人应募。<a id="a-9R"></a>多集军众。<a id="a-9S"></a>往取彼象。<a id="a-9T"></a>象思惟言。<a id="a-9U"></a>若我远去。<a id="a-9V"></a>父母盲老。<a id="a-9W"></a>不如调顺往至王所。<a id="a-9X"></a>尔时众人。<a id="a-9Y"></a>便将香象。<a id="a-9Z"></a>向于王边。<a id="a-9a"></a>王大欢喜。<a id="a-9b"></a>为作好屋。<a id="a-9c"></a>氍氀毾[登*毛]。<a id="a-9d"></a>敷着其下。<a id="a-9e"></a>与诸伎女。<a id="a-9f"></a>弹琴鼓瑟。<a id="a-9g"></a>以娱乐之。<a id="a-9h"></a>与象饮食。<a id="a-9i"></a>不肯食之。<a id="a-9j"></a>时守象人来白王言。<a id="a-9k"></a>象不肯食。<a id="a-9l"></a>王自向象所。<a id="a-9m"></a>上古畜生。<a id="a-9n"></a>皆能人语。<a id="a-9o"></a>王问象言。<a id="a-9p"></a>汝何故不食。<a id="a-9q"></a>象答言。<a id="a-9r"></a>我有父母。<a id="a-9s"></a>年老眼盲。<a id="a-9t"></a>无与水草者。<a id="a-9u"></a>父母不食。<a id="a-9v"></a>我云何食。<a id="a-9w"></a>象白王言。<a id="a-9x"></a>我欲去者。<a id="a-9y"></a>王诸军众。<a id="a-9z"></a>无能遮我。<a id="a-A0"></a>但以父母盲老。<a id="a-A1"></a>顺王来耳。<a id="a-A2"></a>王今见听还去。<a id="a-A3"></a>供养终其年寿。<a id="a-A4"></a>自当还来。<a id="a-A5"></a>王闻此语。<a id="a-A6"></a>极大欢喜。<a id="a-A7"></a>我等便是人头之象。<a id="a-A8"></a>此象乃是象头之人。<a id="a-A9"></a>先迦尸国人。<a id="a-AA"></a>恶贱父母。<a id="a-AB"></a>无恭敬心。<a id="a-AC"></a>因此象故。<a id="a-AD"></a>王即宣令一切国内。<a id="a-AE"></a>若不孝养恭敬父母者。<a id="a-AF"></a>当与大罪。<a id="a-AG"></a>寻即放象还父母所。<a id="a-AH"></a>供养父母。<a id="a-AI"></a>随寿长短。<a id="a-AJ"></a>父母丧亡。<a id="a-AK"></a>还来王所。<a id="a-AL"></a>王得白象。<a id="a-AM"></a>甚大欢喜。<a id="a-AN"></a>即时庄严。<a id="a-AO"></a>欲伐彼国。<a id="a-AP"></a>象语王言。<a id="a-AQ"></a>莫与斗诤。<a id="a-AR"></a>凡斗诤法。<a id="a-AS"></a>多所伤害。<a id="a-AT"></a>王言。<a id="a-AU"></a>彼欺凌我。<a id="a-AV"></a>象言。<a id="a-AW"></a>听我使往。<a id="a-AX"></a>令彼怨敌不敢欺侮。<a id="a-AY"></a>王言。<a id="a-AZ"></a>汝若去者。<a id="a-Aa"></a>或能不还。<a id="a-Ab"></a>答言。<a id="a-Ac"></a>无能遮我使不还者。<a id="a-Ad"></a>象即于是往彼国中。<a id="a-Ae"></a>比提醯王闻象来至。<a id="a-Af"></a>极大欢喜。<a id="a-Ag"></a>自出往迎。<a id="a-Ah"></a>既见象已。<a id="a-Ai"></a>而语之言。<a id="a-Aj"></a>即住我国。<a id="a-Ak"></a>象白王言。<a id="a-Al"></a>不得即住。<a id="a-Am"></a>我立身以来。<a id="a-An"></a>不违言誓。<a id="a-Ao"></a>先许彼王。<a id="a-Ap"></a>当还其国。<a id="a-Aq"></a>汝二国王。<a id="a-Ar"></a>应除怨恶自安其国。<a id="a-As"></a>岂不快乎。<a id="a-At"></a>即说偈言。</p>
  <p id="aAu">得胜增长怨　　负则益忧苦</p>
  <p id="aAv">不诤胜负者　　其乐最第一</p>
  <p id="aAw">尔时此象。<a id="a-Ax"></a>说此偈已。<a id="a-Ay"></a>即还迦尸国。<a id="a-Az"></a>从是以后。<a id="a-B0"></a>二国和好。<a id="a-B1"></a>尔时迦尸国王。<a id="a-B2"></a>今波斯匿王是。<a id="a-B3"></a>比提醯王。<a id="a-B4"></a>阿阇世王是。<a id="a-B5"></a>尔时白象。<a id="a-B6"></a>今我身是也。<a id="a-B7"></a>由我尔时孝养父母故。<a id="a-B8"></a>令多众生亦孝养父母。<a id="a-B9"></a>尔时能使二国和好。<a id="a-BA"></a>今日亦尔。</p>
  <p data-pb></p>
  <h2 id="aBB">波罗奈国弟微谏兄遂彻承相劝王教化天下缘第十六</h2>
  <p id="aBC">者世尊。<a id="a-BD"></a>语诸比丘。<a id="a-BE"></a>当知往昔波罗奈国。<a id="a-BF"></a>有不善法。<a id="a-BG"></a>流行于世。<a id="a-BH"></a>父年六十。<a id="a-BI"></a>与着敷屡。<a id="a-BJ"></a>使守门户。<a id="a-BK"></a>尔时有兄弟二人。<a id="a-BL"></a>兄语弟言。<a id="a-BM"></a>汝与父敷屡。<a id="a-BN"></a>使令守门。<a id="a-BO"></a>屋中唯一敷屡。<a id="a-BP"></a>小弟便截半与父。<a id="a-BQ"></a>而白父言。<a id="a-BR"></a>大兄与父。<a id="a-BS"></a>非我所与。<a id="a-BT"></a>大兄教父使守门。<a id="a-BU"></a>兄语弟言。<a id="a-BV"></a>何不尽与敷屡。<a id="a-BW"></a>截半与之。<a id="a-BX"></a>弟答言。<a id="a-BY"></a>适有一敷屡。<a id="a-BZ"></a>不截半与。<a id="a-Ba"></a>后更何处得。<a id="a-Bb"></a>兄问言。<a id="a-Bc"></a>更欲与谁。<a id="a-Bd"></a>弟言。<a id="a-Be"></a>岂可得不留与兄耶。<a id="a-Bf"></a>兄言。<a id="a-Bg"></a>何以与我。<a id="a-Bh"></a>弟言。<a id="a-Bi"></a>汝当年老。<a id="a-Bj"></a>汝子亦当安汝置于门中。<a id="a-Bk"></a>兄闻此语惊愕曰。<a id="a-Bl"></a>我亦当如是耶。<a id="a-Bm"></a>弟言。<a id="a-Bn"></a>谁当代兄。<a id="a-Bo"></a>便语兄言。<a id="a-Bp"></a>如此恶法。<a id="a-Bq"></a>宜共除舍。<a id="a-Br"></a>兄弟相将。<a id="a-Bs"></a>共至辅相所。<a id="a-Bt"></a>以此言论。<a id="a-Bu"></a>向辅相说。<a id="a-Bv"></a>辅相答言实尔。<a id="a-Bw"></a>我等亦共有老。<a id="a-Bx"></a>辅相启王。<a id="a-By"></a>王可此语。<a id="a-Bz"></a>宣令国界。<a id="a-C0"></a>孝养父母。<a id="a-C1"></a>断先非法。<a id="a-C2"></a>不听更尔。</p>
  <p data-pb></p>
  <h2 id="aC3">梵摩达夫人妒忌伤子法护缘第十七</h2>
  <p id="aC4">在王舍城。<a id="a-C5"></a>语提婆达多言。<a id="a-C6"></a>我恒深心慈念于汝。<a id="a-C7"></a>及身口意。<a id="a-C8"></a>于汝无恶。<a id="a-C9"></a>今可共忏。<a id="a-CA"></a>提婆达多。<a id="a-CB"></a>骂詈而去。<a id="a-CC"></a>诸比丘言。<a id="a-CD"></a>云何如来。<a id="a-CE"></a>慈心若此。<a id="a-CF"></a>提婆达多。<a id="a-CG"></a>反更恶骂。<a id="a-CH"></a>佛言。<a id="a-CI"></a>非但今日。<a id="a-CJ"></a>于过去时。<a id="a-CK"></a>波罗奈国。<a id="a-CL"></a>有王名梵摩达。<a id="a-CM"></a>夫人名不善意。<a id="a-CN"></a>有子法护。<a id="a-CO"></a>聪明慈仁。<a id="a-CP"></a>就师教学。<a id="a-CQ"></a>时梵摩王。<a id="a-CR"></a>将诸婇女。<a id="a-CS"></a>于园苑中而行。<a id="a-CT"></a>游戏安乐。<a id="a-CU"></a>以饮残酒。<a id="a-CV"></a>送与夫人。<a id="a-CW"></a>夫人嗔恚。<a id="a-CX"></a>而作是言。<a id="a-CY"></a>我宁刺法护咽中。<a id="a-CZ"></a>取血而饮。<a id="a-Ca"></a>不饮此酒。<a id="a-Cb"></a>王闻是语。<a id="a-Cc"></a>嗔恚而言。<a id="a-Cd"></a>学中唤法护来。<a id="a-Ce"></a>法护来。<a id="a-Cf"></a>已欲割其咽。<a id="a-Cg"></a>子白父言。<a id="a-Ch"></a>我无过罪。<a id="a-Ci"></a>王唯有一子。<a id="a-Cj"></a>何为杀我。<a id="a-Ck"></a>王言。<a id="a-Cl"></a>我不杀汝。<a id="a-Cm"></a>汝母意耳。<a id="a-Cn"></a>能白汝母。<a id="a-Co"></a>忏悔令彼欢喜。<a id="a-Cp"></a>终不杀汝。<a id="a-Cq"></a>儿即向母。<a id="a-Cr"></a>忏悔而作是言。<a id="a-Cs"></a>唯有我一子。<a id="a-Ct"></a>亦无过罪。<a id="a-Cu"></a>何为杀我。<a id="a-Cv"></a>母不受悔。<a id="a-Cw"></a>便刺儿咽。<a id="a-Cx"></a>与血使饮。<a id="a-Cy"></a>佛言。<a id="a-Cz"></a>尔时父王。<a id="a-D0"></a>拘迦离是也。<a id="a-D1"></a>彼时母者。<a id="a-D2"></a>提婆达多是。<a id="a-D3"></a>彼时子者。<a id="a-D4"></a>我身是也。<a id="a-D5"></a>我于尔时。<a id="a-D6"></a>都无恶心。<a id="a-D7"></a>不受我悔。<a id="a-D8"></a>今日亦尔。<a id="a-D9"></a>不受我悔。<a id="a-DA"></a>我于尔时。<a id="a-DB"></a>虽为所杀。<a id="a-DC"></a>都无一念嗔恨之心。<a id="a-DD"></a>况于今日。<a id="a-DE"></a>而当忿恚有恶心也。</p>
  <p data-pb></p>
  <h2 id="aDF">驼骠比丘被谤缘第十八</h2>
  <p id="aDG">有比丘。<a id="a-DH"></a>名曰驼骠。<a id="a-DI"></a>有大力士力。<a id="a-DJ"></a>出家精勤。<a id="a-DK"></a>得阿罗汉。<a id="a-DL"></a>威德具足。<a id="a-DM"></a>恒营僧事。<a id="a-DN"></a>五指出光。<a id="a-DO"></a>而赋众僧种种敷具。<a id="a-DP"></a>由是佛说营事第一弥多比丘。<a id="a-DQ"></a>自薄福德。<a id="a-DR"></a>当次会处。<a id="a-DS"></a>饮食粗恶。<a id="a-DT"></a>乃反恚言。<a id="a-DU"></a>若此驼骠。<a id="a-DV"></a>料理僧事。<a id="a-DW"></a>我终不得好食自活。<a id="a-DX"></a>当设方便。<a id="a-DY"></a>弥多有姊。<a id="a-DZ"></a>作比丘尼。<a id="a-Da"></a>往共相教谤于驼骠。<a id="a-Db"></a>乃至满三。<a id="a-Dc"></a>驼骠厌恶。<a id="a-Dd"></a>即升虚空。<a id="a-De"></a>作十八变。<a id="a-Df"></a>入火光三昧。<a id="a-Dg"></a>于虚空中。<a id="a-Dh"></a>如火焰灭。<a id="a-Di"></a>无有尸骸。<a id="a-Dj"></a>诽谤贪嫉。<a id="a-Dk"></a>能使贤圣犹尚灭身。<a id="a-Dl"></a>况复凡夫。<a id="a-Dm"></a>是以智者。<a id="a-Dn"></a>当慎诽谤莫轻言说。<a id="a-Do"></a>时诸比丘即便问佛。<a id="a-Dp"></a>驼骠比丘有何因缘。<a id="a-Dq"></a>而被诽谤。<a id="a-Dr"></a>复以何因缘。<a id="a-Ds"></a>得是大力。<a id="a-Dt"></a>复以何因缘。<a id="a-Du"></a>逮得罗汉。<a id="a-Dv"></a>佛言。<a id="a-Dw"></a>过去世时。<a id="a-Dx"></a>人寿二万岁时。<a id="a-Dy"></a>有佛名曰迦葉。<a id="a-Dz"></a>尔时迦葉佛法中。<a id="a-E0"></a>有年少比丘。<a id="a-E1"></a>面目端正。<a id="a-E2"></a>颜色美妙。<a id="a-E3"></a>彼年少比丘。<a id="a-E4"></a>乞食未还。<a id="a-E5"></a>有一少妇。<a id="a-E6"></a>惑着是色。<a id="a-E7"></a>看此比丘。<a id="a-E8"></a>眼不舍离。<a id="a-E9"></a>驼骠比丘时为食监。<a id="a-EA"></a>会见此妇随逐比丘。<a id="a-EB"></a>目不暂舍。<a id="a-EC"></a>即便谤言。<a id="a-ED"></a>此女必与彼比丘通。<a id="a-EE"></a>由是因缘。<a id="a-EF"></a>堕三恶道。<a id="a-EG"></a>受苦无量。<a id="a-EH"></a>乃至今日。<a id="a-EI"></a>余殃不尽。<a id="a-EJ"></a>犹被诽谤。<a id="a-EK"></a>又以过去迦葉佛时出家学道。<a id="a-EL"></a>今得罗汉。<a id="a-EM"></a>以其过去经营僧事。<a id="a-EN"></a>驴驮米面。<a id="a-EO"></a>溺于深泥。<a id="a-EP"></a>即能挽出。<a id="a-EQ"></a>缘是之故。<a id="a-ER"></a>得力士力。</p>
  <h2 id="aES">离越被谤缘第十九</h2>
  <p id="aET">昔罽宾国。<a id="a-EU"></a>有离越阿罗汉。<a id="a-EV"></a>山中坐禅。<a id="a-EW"></a>有一人失牛。<a id="a-EX"></a>追逐踪迹。<a id="a-EY"></a>径至其所。<a id="a-EZ"></a>尔时离越煮草染衣。<a id="a-Ea"></a>衣自然变作牛皮。<a id="a-Eb"></a>染汁变成为血。<a id="a-Ec"></a>所煮染草变成牛肉。<a id="a-Ed"></a>所持钵盂变成牛头。<a id="a-Ee"></a>牛主见已。<a id="a-Ef"></a>即捉收缚。<a id="a-Eg"></a>将诣于王。<a id="a-Eh"></a>王即付狱中。<a id="a-Ei"></a>经十二年。<a id="a-Ej"></a>恒为狱监。<a id="a-Ek"></a>饲马除粪。<a id="a-El"></a>离越弟子。<a id="a-Em"></a>得罗汉者。<a id="a-En"></a>有五百人。<a id="a-Eo"></a>观觅其师。<a id="a-Ep"></a>不知所在。<a id="a-Eq"></a>业缘欲尽。<a id="a-Er"></a>有一弟子。<a id="a-Es"></a>见师乃在罽宾狱中。<a id="a-Et"></a>即来告王。<a id="a-Eu"></a>我师离越。<a id="a-Ev"></a>在王狱中。<a id="a-Ew"></a>愿为断理。<a id="a-Ex"></a>王即遣人。<a id="a-Ey"></a>就狱检校。<a id="a-Ez"></a>王人至狱。<a id="a-F0"></a>唯见有人。<a id="a-F1"></a>威色憔悴。<a id="a-F2"></a>须发极长。<a id="a-F3"></a>而为狱监。<a id="a-F4"></a>饲马除粪。<a id="a-F5"></a>还白王言。<a id="a-F6"></a>狱中都无沙门道士。<a id="a-F7"></a>唯有狱卒比丘。<a id="a-F8"></a>弟子。<a id="a-F9"></a>复白王言。<a id="a-FA"></a>愿但设教。<a id="a-FB"></a>诸有比丘。<a id="a-FC"></a>悉听出狱。<a id="a-FD"></a>王即宣令诸有道人。<a id="a-FE"></a>悉皆出狱。<a id="a-FF"></a>尊者离越。<a id="a-FG"></a>于其狱中。<a id="a-FH"></a>须发自落。<a id="a-FI"></a>袈裟着身。<a id="a-FJ"></a>踊在虚空。<a id="a-FK"></a>作十八变。<a id="a-FL"></a>王见是事。<a id="a-FM"></a>叹未曾有。<a id="a-FN"></a>五体投地。<a id="a-FO"></a>白尊者言。<a id="a-FP"></a>愿受我忏悔即时来下。<a id="a-FQ"></a>受王忏悔。<a id="a-FR"></a>王即问言。<a id="a-FS"></a>以何业缘。<a id="a-FT"></a>在于狱中。<a id="a-FU"></a>受苦经年。<a id="a-FV"></a>尊者答言。<a id="a-FW"></a>我于往昔。<a id="a-FX"></a>亦曾失牛。<a id="a-FY"></a>随逐踪迹。<a id="a-FZ"></a>经一山中。<a id="a-Fa"></a>见辟支佛独处坐禅。<a id="a-Fb"></a>即便诬谤。<a id="a-Fc"></a>至一日一夜。<a id="a-Fd"></a>以是因缘。<a id="a-Fe"></a>堕落三涂。<a id="a-Ff"></a>苦毒无量。<a id="a-Fg"></a>余殃不尽。<a id="a-Fh"></a>至得罗汉。<a id="a-Fi"></a>犹被诽谤。</p>
  <h2 id="aFj">波斯匿王丑女赖提缘第二十</h2>
  <p id="aFk">昔波斯匿王有女。<a id="a-Fl"></a>名曰赖提。<a id="a-Fm"></a>有十八丑。<a id="a-Fn"></a>都不似人。<a id="a-Fo"></a>见皆恐怕。<a id="a-Fp"></a>时波斯匿王募于国中。<a id="a-Fq"></a>其有族姓长者之子穷寒孤独者。<a id="a-Fr"></a>仰使将来。<a id="a-Fs"></a>尔时市边。<a id="a-Ft"></a>有长者子。<a id="a-Fu"></a>孤独单己。<a id="a-Fv"></a>乞索自活。<a id="a-Fw"></a>募人见之。<a id="a-Fx"></a>将来诣王。<a id="a-Fy"></a>王将此人。<a id="a-Fz"></a>入于后园。<a id="a-G0"></a>而约敕言。<a id="a-G1"></a>吾生一女。<a id="a-G2"></a>形貌丑恶。<a id="a-G3"></a>不中示人。<a id="a-G4"></a>今欲妻卿。<a id="a-G5"></a>可得尔不。<a id="a-G6"></a>时长者子白王言。<a id="a-G7"></a>王所约敕。<a id="a-G8"></a>假使是狗。<a id="a-G9"></a>犹尚不辞。<a id="a-GA"></a>何况王女。<a id="a-GB"></a>而不可也。<a id="a-GC"></a>王寻妻之。<a id="a-GD"></a>为立宫室。<a id="a-GE"></a>约敕长者子言。<a id="a-GF"></a>此女形丑。<a id="a-GG"></a>慎莫示人。<a id="a-GH"></a>出则锁门。<a id="a-GI"></a>入则闭户。<a id="a-GJ"></a>以为常则。<a id="a-GK"></a>有诸长者子。<a id="a-GL"></a>共为亲友。<a id="a-GM"></a>饮宴游戏。<a id="a-GN"></a>每于会日。<a id="a-GO"></a>诸长者子妇皆来集会。<a id="a-GP"></a>唯此王女。<a id="a-GQ"></a>独自不来。<a id="a-GR"></a>于是诸人。<a id="a-GS"></a>共作要言。<a id="a-GT"></a>后日更会。<a id="a-GU"></a>仰将妇来。<a id="a-GV"></a>有不来者。<a id="a-GW"></a>重讁财物。<a id="a-GX"></a>遂复作会。<a id="a-GY"></a>贫长者子。<a id="a-GZ"></a>犹故如前。<a id="a-Ga"></a>不将妇来。<a id="a-Gb"></a>诸人便共重加讁罚。<a id="a-Gc"></a>贫长者子。<a id="a-Gd"></a>敬受其罚。<a id="a-Ge"></a>诸人已复共作要言。<a id="a-Gf"></a>明日更会。<a id="a-Gg"></a>不将妇来。<a id="a-Gh"></a>复当重罚。<a id="a-Gi"></a>如是被罚。<a id="a-Gj"></a>乃至二三。<a id="a-Gk"></a>亦不将来诣于会所。<a id="a-Gl"></a>贫长者子。<a id="a-Gm"></a>后到家中。<a id="a-Gn"></a>语其妇言。<a id="a-Go"></a>我数坐汝为人所罚。<a id="a-Gp"></a>妇言何故。<a id="a-Gq"></a>夫言。<a id="a-Gr"></a>诸人有要。<a id="a-Gs"></a>饮会之日。<a id="a-Gt"></a>尽仰将妇诣于会所。<a id="a-Gu"></a>我被王敕。<a id="a-Gv"></a>不听将汝以示外人。<a id="a-Gw"></a>故数被罚。<a id="a-Gx"></a>妇闻此语。<a id="a-Gy"></a>甚大惭愧。<a id="a-Gz"></a>深自悼慨。<a id="a-H0"></a>昼夜念佛。<a id="a-H1"></a>于是后日。<a id="a-H2"></a>更设宴会。<a id="a-H3"></a>夫复独去。<a id="a-H4"></a>妇于室内。<a id="a-H5"></a>倍加恳恻。<a id="a-H6"></a>而发愿言。<a id="a-H7"></a>如来出世。<a id="a-H8"></a>多所利益。<a id="a-H9"></a>我今罪恶。<a id="a-HA"></a>独不蒙润。<a id="a-HB"></a>佛感其心至。<a id="a-HC"></a>从地踊出。<a id="a-HD"></a>始见佛发。<a id="a-HE"></a>敬重欢喜。<a id="a-HF"></a>已发即异变成好发。<a id="a-HG"></a>次见佛额。<a id="a-HH"></a>渐睹眉目耳鼻身口。<a id="a-HI"></a>随所见已。<a id="a-HJ"></a>欢喜转深。<a id="a-HK"></a>其身即变。<a id="a-HL"></a>丑恶都尽。<a id="a-HM"></a>貌同诸天。<a id="a-HN"></a>诸长者子。<a id="a-HO"></a>密共议言。<a id="a-HP"></a>王女所以不来会者。<a id="a-HQ"></a>必当端正异于常人。<a id="a-HR"></a>或当绝丑。<a id="a-HS"></a>是故不来。<a id="a-HT"></a>我等今当劝其夫酒令无觉知。<a id="a-HU"></a>解取钥匙。<a id="a-HV"></a>开门往看。<a id="a-HW"></a>即饮使醉。<a id="a-HX"></a>解取钥匙。<a id="a-HY"></a>相将共往。<a id="a-HZ"></a>开门看之。<a id="a-Ha"></a>见此王女端正无双。<a id="a-Hb"></a>便还闭门。<a id="a-Hc"></a>诣于本处。<a id="a-Hd"></a>尔时其夫。<a id="a-He"></a>犹故未寤。<a id="a-Hf"></a>还以钥匙。<a id="a-Hg"></a>系着腰下。<a id="a-Hh"></a>其夫觉已。<a id="a-Hi"></a>寻还向家。<a id="a-Hj"></a>开门见妇端正殊异。<a id="a-Hk"></a>怪而问之。<a id="a-Hl"></a>汝何天神女处我屋宅。<a id="a-Hm"></a>妇言。<a id="a-Hn"></a>我是君妇赖提。<a id="a-Ho"></a>夫怪而问之所以卒尔。<a id="a-Hp"></a>妇时答言。<a id="a-Hq"></a>我闻君数坐我被罚。<a id="a-Hr"></a>心生惭愧。<a id="a-Hs"></a>恳恻念佛。<a id="a-Ht"></a>寻见如来从地踊出。<a id="a-Hu"></a>见已欢喜。<a id="a-Hv"></a>身体变好。<a id="a-Hw"></a>贫长者子。<a id="a-Hx"></a>极大欢喜。<a id="a-Hy"></a>寻入白王。<a id="a-Hz"></a>王女身体。<a id="a-I0"></a>自然变好。<a id="a-I1"></a>今求见王。<a id="a-I2"></a>王闻欢喜。<a id="a-I3"></a>寻即唤看。<a id="a-I4"></a>见已欢喜。<a id="a-I5"></a>情甚疑怪。<a id="a-I6"></a>将诣佛所。<a id="a-I7"></a>而白佛言。<a id="a-I8"></a>世尊。<a id="a-I9"></a>此女何缘。<a id="a-IA"></a>生于深宫。<a id="a-IB"></a>身体丑恶。<a id="a-IC"></a>人见惊怪。<a id="a-ID"></a>复以何因。<a id="a-IE"></a>今卒变好。<a id="a-IF"></a>佛告王言。<a id="a-IG"></a>乃往过去。<a id="a-IH"></a>有辟支佛。<a id="a-II"></a>日日乞食。<a id="a-IJ"></a>到一长者门前。<a id="a-IK"></a>时长者女。<a id="a-IL"></a>持食施辟支佛。<a id="a-IM"></a>见辟支佛身体粗恶。<a id="a-IN"></a>而作是言。<a id="a-IO"></a>此人丑恶。<a id="a-IP"></a>形如鱼皮。<a id="a-IQ"></a>发如马尾。<a id="a-IR"></a>尔时长者女者。<a id="a-IS"></a>今王女是。<a id="a-IT"></a>施食因缘。<a id="a-IU"></a>生于深宫。<a id="a-IV"></a>毁呰辟支佛故。<a id="a-IW"></a>身体丑恶。<a id="a-IX"></a>生惭愧恳恻心故。<a id="a-IY"></a>而得见我。<a id="a-IZ"></a>欢喜心故。<a id="a-Ia"></a>身体变好。<a id="a-Ib"></a>尔时众会闻佛所说。<a id="a-Ic"></a>恭敬作礼欢喜奉行。</p>
  <h2 id="aId">波斯匿王女善光缘第二十一</h2>
  <p id="aIe">昔波斯匿王有一女。<a id="a-If"></a>名曰善光。<a id="a-Ig"></a>聪明端正。<a id="a-Ih"></a>父母怜愍。<a id="a-Ii"></a>举宫爱敬。<a id="a-Ij"></a>父语女言。<a id="a-Ik"></a>汝因我力。<a id="a-Il"></a>举宫爱敬。<a id="a-Im"></a>女答父言。<a id="a-In"></a>我有业力。<a id="a-Io"></a>不因父王。<a id="a-Ip"></a>如是三问。<a id="a-Iq"></a>答亦如前。<a id="a-Ir"></a>王时嗔忿。<a id="a-Is"></a>今当试汝有自业力。<a id="a-It"></a>无自业力。<a id="a-Iu"></a>约敕左右。<a id="a-Iv"></a>于此城中。<a id="a-Iw"></a>觅一最下贫穷乞人。<a id="a-Ix"></a>时奉王教。<a id="a-Iy"></a>寻便推觅。<a id="a-Iz"></a>得一穷下。<a id="a-J0"></a>将来诣王。<a id="a-J1"></a>王即以女善光付与穷人。<a id="a-J2"></a>王语女言。<a id="a-J3"></a>若汝自有业力不假我者。<a id="a-J4"></a>从今以往。<a id="a-J5"></a>事验可知。<a id="a-J6"></a>女犹答言。<a id="a-J7"></a>我有业力。<a id="a-J8"></a>即共穷人。<a id="a-J9"></a>相将出去。<a id="a-JA"></a>问其夫言。<a id="a-JB"></a>汝先有父母不。<a id="a-JC"></a>穷人答言。<a id="a-JD"></a>我父先舍卫城中。<a id="a-JE"></a>第一长者。<a id="a-JF"></a>父母居家。<a id="a-JG"></a>都以死尽。<a id="a-JH"></a>无所依怙。<a id="a-JI"></a>是以穷乏。<a id="a-JJ"></a>善光问言。<a id="a-JK"></a>汝今颇知故宅处不。<a id="a-JL"></a>答言知处。<a id="a-JM"></a>垣室毁坏。<a id="a-JN"></a>遂有空地。<a id="a-JO"></a>善光便即与夫相将。<a id="a-JP"></a>往故舍所。<a id="a-JQ"></a>周历按行。<a id="a-JR"></a>随其行处。<a id="a-JS"></a>其地自陷。<a id="a-JT"></a>地中伏藏。<a id="a-JU"></a>自然发出。<a id="a-JV"></a>即以珍宝。<a id="a-JW"></a>雇人作舍。<a id="a-JX"></a>未盈一月。<a id="a-JY"></a>宫室屋宅。<a id="a-JZ"></a>都悉成就。<a id="a-Ja"></a>宫人妓女。<a id="a-Jb"></a>充满其中。<a id="a-Jc"></a>奴婢仆使。<a id="a-Jd"></a>不可称计。<a id="a-Je"></a>王卒忆念我女善光。<a id="a-Jf"></a>云何生活。<a id="a-Jg"></a>有人答言。<a id="a-Jh"></a>宫室钱财。<a id="a-Ji"></a>不减于王。<a id="a-Jj"></a>王言。<a id="a-Jk"></a>佛语真实。<a id="a-Jl"></a>自作善恶。<a id="a-Jm"></a>自受其报。<a id="a-Jn"></a>王女即日。<a id="a-Jo"></a>遣其夫主。<a id="a-Jp"></a>往请于王。<a id="a-Jq"></a>王即受请。<a id="a-Jr"></a>见其家内。<a id="a-Js"></a>氍毹毾[毯-炎+登]。<a id="a-Jt"></a>庄严舍宅。<a id="a-Ju"></a>踰于王宫。<a id="a-Jv"></a>王见此已。<a id="a-Jw"></a>叹未曾有。<a id="a-Jx"></a>此女自知语皆真实。<a id="a-Jy"></a>而作是言。<a id="a-Jz"></a>我自作此业。<a id="a-K0"></a>自受其报。<a id="a-K1"></a>王往问佛。<a id="a-K2"></a>此女先世。<a id="a-K3"></a>作何福业。<a id="a-K4"></a>得生王家。<a id="a-K5"></a>身有光明。<a id="a-K6"></a>佛答王言。<a id="a-K7"></a>过去九十一劫。<a id="a-K8"></a>有佛名毗婆尸。<a id="a-K9"></a>彼时有王名曰盘头。<a id="a-KA"></a>王有第一夫人。<a id="a-KB"></a>毗婆尸佛。<a id="a-KC"></a>入涅盘后。<a id="a-KD"></a>盘头王。<a id="a-KE"></a>以佛舍利。<a id="a-KF"></a>起七宝塔。<a id="a-KG"></a>王第一夫人。<a id="a-KH"></a>以天冠拂饰。<a id="a-KI"></a>着毗婆尸佛像顶上。<a id="a-KJ"></a>以天冠中如意珠。<a id="a-KK"></a>着于枨头。<a id="a-KL"></a>光明照世。<a id="a-KM"></a>因发愿言。<a id="a-KN"></a>使我将来身有光明。<a id="a-KO"></a>紫磨金色。<a id="a-KP"></a>尊荣豪贵。<a id="a-KQ"></a>莫堕三恶八难之处。</p>
  <p id="aKR">尔时王第一夫人者。<a id="a-KS"></a>今善光是。<a id="a-KT"></a>迦葉佛时。<a id="a-KU"></a>复以肴膳。<a id="a-KV"></a>供养迦葉如来及四大声闻。<a id="a-KW"></a>夫主遮断。<a id="a-KX"></a>妇劝请言。<a id="a-KY"></a>莫断绝我。<a id="a-KZ"></a>我今以请。<a id="a-Ka"></a>使得充足。<a id="a-Kb"></a>夫还听妇。<a id="a-Kc"></a>供养得讫。<a id="a-Kd"></a>尔时夫者。<a id="a-Ke"></a>今日夫是。<a id="a-Kf"></a>尔时妇者。<a id="a-Kg"></a>今日妇是。<a id="a-Kh"></a>夫以尔时遮妇之故恒常贫穷。<a id="a-Ki"></a>以还听故。<a id="a-Kj"></a>要因其妇。<a id="a-Kk"></a>得大富贵。<a id="a-Kl"></a>无其妇时。<a id="a-Km"></a>后还贫贱。<a id="a-Kn"></a>善恶业追未曾违错。<a id="a-Ko"></a>王闻佛所说。<a id="a-Kp"></a>深达行业。<a id="a-Kq"></a>不自矜大。<a id="a-Kr"></a>深生信悟。<a id="a-Ks"></a>欢喜而去。</p>
  <p data-pb></p>
  <h2 id="aKt">昔者王子兄弟二人被驱出国缘第二十二</h2>
  <p id="aKu">有王子兄弟二人。<a id="a-Kv"></a>被驱出国到旷路中。<a id="a-Kw"></a>粮食都尽。<a id="a-Kx"></a>弟即杀妇。<a id="a-Ky"></a>分肉与其兄嫂使食。<a id="a-Kz"></a>兄得此肉。<a id="a-L0"></a>藏弃不啖。<a id="a-L1"></a>自割脚肉。<a id="a-L2"></a>夫妇共食。<a id="a-L3"></a>弟妇肉尽。<a id="a-L4"></a>欲得杀嫂。<a id="a-L5"></a>兄言莫杀。<a id="a-L6"></a>以先藏肉。<a id="a-L7"></a>还与弟食。<a id="a-L8"></a>既过旷野。<a id="a-L9"></a>到神仙住处。<a id="a-LA"></a>采取华果。<a id="a-LB"></a>以自供食。<a id="a-LC"></a>弟后病亡。<a id="a-LD"></a>唯兄独在。<a id="a-LE"></a>是时王子。<a id="a-LF"></a>见一被刖无手足人。<a id="a-LG"></a>生慈悲心。<a id="a-LH"></a>采取果实。<a id="a-LI"></a>活彼刖人。<a id="a-LJ"></a>王子为人。<a id="a-LK"></a>少于欲事。<a id="a-LL"></a>采华果去。<a id="a-LM"></a>其妇在后。<a id="a-LN"></a>与刖人通。<a id="a-LO"></a>已有私情。<a id="a-LP"></a>深嫉其夫。<a id="a-LQ"></a>于一日中。<a id="a-LR"></a>逐夫采华。<a id="a-LS"></a>至河岸边。<a id="a-LT"></a>而语夫言。<a id="a-LU"></a>取树头华果夫语妇言。<a id="a-LV"></a>下有深河。<a id="a-LW"></a>或当堕落。<a id="a-LX"></a>妇言。<a id="a-LY"></a>以索系腰。<a id="a-LZ"></a>我当挽索小近岸边。<a id="a-La"></a>妇排其夫。<a id="a-Lb"></a>堕着河中。<a id="a-Lc"></a>以慈善力。<a id="a-Ld"></a>堕水漂去而不没死。<a id="a-Le"></a>于河下流。<a id="a-Lf"></a>有国王崩。<a id="a-Lg"></a>彼国相师。<a id="a-Lh"></a>推求国中。<a id="a-Li"></a>谁应为王。<a id="a-Lj"></a>遥见水上有黄云盖</p>
  <p data-pb></p>
  <h2 id="aLk">须达长者妇供养佛获报缘第二十三</h2>
  <p id="aLl">佛在世。<a id="a-Lm"></a>须达长者。<a id="a-Ln"></a>最后贫苦。<a id="a-Lo"></a>财物都尽。<a id="a-Lp"></a>客作佣力。<a id="a-Lq"></a>得三斗米。<a id="a-Lr"></a>炊作饮食。<a id="a-Ls"></a>时炊已讫值阿那律来从乞食。<a id="a-Lt"></a>须达之妇。<a id="a-Lu"></a>即取其钵。<a id="a-Lv"></a>盛满饭与。<a id="a-Lw"></a>后须菩提。<a id="a-Lx"></a>摩诃迦葉。<a id="a-Ly"></a>大目揵连。<a id="a-Lz"></a>舍利弗等次第来乞。<a id="a-M0"></a>其妇悉亦各取其钵。<a id="a-M1"></a>盛饭施与。<a id="a-M2"></a>末后世尊。<a id="a-M3"></a>自来乞食。<a id="a-M4"></a>亦与满钵。<a id="a-M5"></a>于是须达。<a id="a-M6"></a>在外行还。<a id="a-M7"></a>从妇索食。<a id="a-M8"></a>妇答夫言。<a id="a-M9"></a>其若尊者阿那律来。<a id="a-MA"></a>汝当自食施于尊者。<a id="a-MB"></a>答言。<a id="a-MC"></a>宁自不食。<a id="a-MD"></a>当施尊者。<a id="a-ME"></a>若复迦葉大目揵连须菩提舍利弗等乃至佛来。<a id="a-MF"></a>汝当云何。<a id="a-MG"></a>答言。<a id="a-MH"></a>宁自不食尽以施与。<a id="a-MI"></a>妇语夫言。<a id="a-MJ"></a>朝来诸圣。<a id="a-MK"></a>尽来索食。<a id="a-ML"></a>所有之食。<a id="a-MM"></a>尽用施之。<a id="a-MN"></a>夫语妇言。<a id="a-MO"></a>我等罪尽。<a id="a-MP"></a>福德应生。<a id="a-MQ"></a>即发库中。<a id="a-MR"></a>谷帛饮食。<a id="a-MS"></a>悉皆充满。<a id="a-MT"></a>用尽复生。</p>
  <h2 id="aMU">娑罗那比丘为恶生王所苦恼缘第二十四</h2>
  <p id="aMV">昔优填王子。<a id="a-MW"></a>名曰娑罗那。<a id="a-MX"></a>心乐佛法。<a id="a-MY"></a>出家学道。<a id="a-MZ"></a>头陀苦行。<a id="a-Ma"></a>山林树下。<a id="a-Mb"></a>坐禅系念。<a id="a-Mc"></a>时恶生王。<a id="a-Md"></a>将诸婇女。<a id="a-Me"></a>巡行游观。<a id="a-Mf"></a>至于此林。<a id="a-Mg"></a>顿驾憩息。<a id="a-Mh"></a>即便睡眠。<a id="a-Mi"></a>诸婇女等。<a id="a-Mj"></a>以王眠故。<a id="a-Mk"></a>即共游戏。<a id="a-Ml"></a>于一树下。<a id="a-Mm"></a>见有比丘坐禅念定。<a id="a-Mn"></a>往至其所。<a id="a-Mo"></a>礼敬问讯。<a id="a-Mp"></a>尔时比丘为其说法。<a id="a-Mq"></a>王后寻觉。<a id="a-Mr"></a>求觅婇女。<a id="a-Ms"></a>遥见树下。<a id="a-Mt"></a>有一比丘。<a id="a-Mu"></a>颜貌端正。<a id="a-Mv"></a>其年壮美。<a id="a-Mw"></a>诸婇女等。<a id="a-Mx"></a>在前听法。<a id="a-My"></a>即往问言。<a id="a-Mz"></a>汝得阿罗汉不。<a id="a-N0"></a>答言。<a id="a-N1"></a>不得。<a id="a-N2"></a>得阿那含不。<a id="a-N3"></a>答言。<a id="a-N4"></a>不得。<a id="a-N5"></a>得斯陀含不。<a id="a-N6"></a>答言。<a id="a-N7"></a>不得。<a id="a-N8"></a>得须陀洹不。<a id="a-N9"></a>答言。<a id="a-NA"></a>不得。<a id="a-NB"></a>得不净观不。<a id="a-NC"></a>答言。<a id="a-ND"></a>不得。<a id="a-NE"></a>王便大嗔。<a id="a-NF"></a>作是言曰。<a id="a-NG"></a>汝都无所得。<a id="a-NH"></a>云何以此生死凡夫。<a id="a-NI"></a>与诸婇女。<a id="a-NJ"></a>共一处坐。<a id="a-NK"></a>即捉挝打。<a id="a-NL"></a>遍身伤坏。<a id="a-NM"></a>诸婇女言。<a id="a-NN"></a>此比丘无过。<a id="a-NO"></a>王转增嗔恚。<a id="a-NP"></a>又见被打。<a id="a-NQ"></a>皆啼哭懊恼。<a id="a-NR"></a>王倍嗔剧。<a id="a-NS"></a>是时比丘。<a id="a-NT"></a>心自念言。<a id="a-NU"></a>过去诸佛。<a id="a-NV"></a>能忍辱故。<a id="a-NW"></a>获无上道。<a id="a-NX"></a>又复过去忍辱仙人。<a id="a-NY"></a>被他刖耳鼻手足。<a id="a-NZ"></a>犹尚能忍。<a id="a-Na"></a>况我今日。<a id="a-Nb"></a>身形固完而当不忍。<a id="a-Nc"></a>如此思惟。<a id="a-Nd"></a>默然忍受。<a id="a-Ne"></a>受打已竟。<a id="a-Nf"></a>举体疼痛。<a id="a-Ng"></a>转转增剧。<a id="a-Nh"></a>不堪其苦。<a id="a-Ni"></a>复作是念。<a id="a-Nj"></a>我若在俗。<a id="a-Nk"></a>是国王子。<a id="a-Nl"></a>当绍王位。<a id="a-Nm"></a>兵众势力。<a id="a-Nn"></a>不减彼王。<a id="a-No"></a>今日以我出家单独。<a id="a-Np"></a>便见欺打。<a id="a-Nq"></a>深生懊恼。<a id="a-Nr"></a>即欲罢道还归于家。<a id="a-Ns"></a>即向和上迦旃延所。<a id="a-Nt"></a>辞欲还俗。<a id="a-Nu"></a>和上答言。<a id="a-Nv"></a>汝今身体新打疼痛。<a id="a-Nw"></a>且待明日。<a id="a-Nx"></a>小住止息。<a id="a-Ny"></a>然后乃去。<a id="a-Nz"></a>时娑罗那。<a id="a-O0"></a>受教即宿。<a id="a-O1"></a>于其夜半。<a id="a-O2"></a>尊者迦旃延。<a id="a-O3"></a>便为现梦。<a id="a-O4"></a>使娑罗那自见己身。<a id="a-O5"></a>罢道归家。<a id="a-O6"></a>父王已崩。<a id="a-O7"></a>即绍王位。<a id="a-O8"></a>大集四兵。<a id="a-O9"></a>伐恶生王。<a id="a-OA"></a>既至彼国。<a id="a-OB"></a>列阵共战。<a id="a-OC"></a>为彼所败。<a id="a-OD"></a>兵众破丧。<a id="a-OE"></a>身被囚执。<a id="a-OF"></a>时恶生王得娑罗那已。<a id="a-OG"></a>遣人持刀。<a id="a-OH"></a>将欲杀去。<a id="a-OI"></a>时娑罗那极大怖畏。<a id="a-OJ"></a>即生心念。<a id="a-OK"></a>愿见和上。<a id="a-OL"></a>虽为他杀。<a id="a-OM"></a>不以为恨。<a id="a-ON"></a>其时和上。<a id="a-OO"></a>应念知心。<a id="a-OP"></a>执锡持钵。<a id="a-OQ"></a>欲行乞食。<a id="a-OR"></a>于其前现。<a id="a-OS"></a>而语之言。<a id="a-OT"></a>子我常种种为汝说法。<a id="a-OU"></a>斗诤求胜。<a id="a-OV"></a>终不可得。<a id="a-OW"></a>不用我教。<a id="a-OX"></a>知可如何。<a id="a-OY"></a>答和上言。<a id="a-OZ"></a>今若救济弟子之命更不敢。<a id="a-Oa"></a>尔时迦旃延。<a id="a-Ob"></a>为娑罗那语王人言。<a id="a-Oc"></a>愿小停住。<a id="a-Od"></a>听我启王救其生命。<a id="a-Oe"></a>作是语已。<a id="a-Of"></a>便向王所。<a id="a-Og"></a>其后王人。<a id="a-Oh"></a>不肯待住。<a id="a-Oi"></a>遂将杀去。<a id="a-Oj"></a>临欲下刀。<a id="a-Ok"></a>心中惊怖。<a id="a-Ol"></a>失声而觉。<a id="a-Om"></a>觉即具以所梦见事。<a id="a-On"></a>往白和上。<a id="a-Oo"></a>和上答言。<a id="a-Op"></a>生死斗战。<a id="a-Oq"></a>都无有胜。<a id="a-Or"></a>所以者何。<a id="a-Os"></a>夫斗战法。<a id="a-Ot"></a>以残他为胜。<a id="a-Ou"></a>残害之道。<a id="a-Ov"></a>现在愚情。<a id="a-Ow"></a>用快其意。<a id="a-Ox"></a>将来之世。<a id="a-Oy"></a>堕于三涂。<a id="a-Oz"></a>受苦无量。<a id="a-P0"></a>若其不如为他所害。<a id="a-P1"></a>丧失己身。<a id="a-P2"></a>殃延众庶。<a id="a-P3"></a>增他重罪。<a id="a-P4"></a>令陷地狱。<a id="a-P5"></a>更相残杀。<a id="a-P6"></a>冤家不息。<a id="a-P7"></a>轮转五道。<a id="a-P8"></a>无有终竟。<a id="a-P9"></a>反覆寻之。<a id="a-PA"></a>何补身疮拷楚之痛。<a id="a-PB"></a>汝今欲离生死怖惧鞭打痛者。<a id="a-PC"></a>当自观身以息怨谤。<a id="a-PD"></a>所以者何。<a id="a-PE"></a>是身者众苦之本。<a id="a-PF"></a>饥渴寒热。<a id="a-PG"></a>生老病死。<a id="a-PH"></a>蚊虻毒兽之所侵害。<a id="a-PI"></a>如是诸怨。<a id="a-PJ"></a>众多无量。<a id="a-PK"></a>汝不能报。<a id="a-PL"></a>何独欲报恶生王也。<a id="a-PM"></a>欲灭怨者。<a id="a-PN"></a>当灭烦恼。<a id="a-PO"></a>烦恼之怨害无量身。<a id="a-PP"></a>世怨虽重。<a id="a-PQ"></a>正害一身。<a id="a-PR"></a>烦恼之怨害善法身。<a id="a-PS"></a>世怨虽酷。<a id="a-PT"></a>正害有漏臭秽之身。<a id="a-PU"></a>由是观之。<a id="a-PV"></a>怨害之起烦恼为根。<a id="a-PW"></a>汝今不伐烦恼之贼。<a id="a-PX"></a>云何乃欲伐恶生王也。<a id="a-PY"></a>如是种种为其说法。<a id="a-PZ"></a>时娑罗那闻此语已。<a id="a-Pa"></a>心开意解。<a id="a-Pb"></a>获须陀洹。<a id="a-Pc"></a>深乐大法。<a id="a-Pd"></a>倍加精进。<a id="a-Pe"></a>未久行道。<a id="a-Pf"></a>得阿罗汉。</p>
  <h2 id="aPg">昔仇伽离谤舍利弗等缘第二十五</h2>
  <p id="aPh">昔有尊者舍利弗目连。<a id="a-Pi"></a>游诸聚落。<a id="a-Pj"></a>到瓦师所。<a id="a-Pk"></a>值天大雨。<a id="a-Pl"></a>即于中宿。<a id="a-Pm"></a>会值窑中先时有一牧牛之女。<a id="a-Pn"></a>在后深处。<a id="a-Po"></a>而声闻人。<a id="a-Pp"></a>不入定时。<a id="a-Pq"></a>无异凡夫。<a id="a-Pr"></a>故不知见。<a id="a-Ps"></a>彼牧牛女。<a id="a-Pt"></a>见舍利弗目连其容端政。<a id="a-Pu"></a>心中惑着。<a id="a-Pv"></a>便失不净。<a id="a-Pw"></a>尊者舍利弗目连。<a id="a-Px"></a>从瓦窑出。<a id="a-Py"></a>仇伽离善于形相。<a id="a-Pz"></a>观人颜色。<a id="a-Q0"></a>知作欲相不作欲相。<a id="a-Q1"></a>见牧牛女在后而出。<a id="a-Q2"></a>其女颜色。<a id="a-Q3"></a>有成欲相。<a id="a-Q4"></a>不知彼女自生惑着而失不净。<a id="a-Q5"></a>即便谤言。<a id="a-Q6"></a>尊者舍利弗目连。<a id="a-Q7"></a>淫牧牛女。<a id="a-Q8"></a>向诸比丘。<a id="a-Q9"></a>广说是事。<a id="a-QA"></a>时诸比丘。<a id="a-QB"></a>即便三谏。<a id="a-QC"></a>莫谤尊者舍利弗目连。<a id="a-QD"></a>时仇伽离心生嗔嫉。<a id="a-QE"></a>倍更忿盛。<a id="a-QF"></a>有一长者。<a id="a-QG"></a>名曰婆伽。<a id="a-QH"></a>尊者舍利弗目连。<a id="a-QI"></a>为说法要。<a id="a-QJ"></a>得阿那含。<a id="a-QK"></a>命终生梵天上。<a id="a-QL"></a>即称名为婆伽梵。<a id="a-QM"></a>时婆迦梵。<a id="a-QN"></a>遥于天上。<a id="a-QO"></a>知仇伽离谤尊者舍利弗目连。<a id="a-QP"></a>即便来下。<a id="a-QQ"></a>至仇伽离房中。<a id="a-QR"></a>仇伽离问言。<a id="a-QS"></a>汝是阿谁。<a id="a-QT"></a>答言。<a id="a-QU"></a>我是婆伽梵。<a id="a-QV"></a>为何事来。<a id="a-QW"></a>梵言。<a id="a-QX"></a>我以天耳。<a id="a-QY"></a>闻汝谤尊者舍利弗目连。<a id="a-QZ"></a>汝莫说尊者等有如此事。<a id="a-Qa"></a>如是三谏。<a id="a-Qb"></a>谏之不止。<a id="a-Qc"></a>反作是言。<a id="a-Qd"></a>汝婆伽梵。<a id="a-Qe"></a>言得阿那含。<a id="a-Qf"></a>阿那含者。<a id="a-Qg"></a>名为不还。<a id="a-Qh"></a>何以来至我边。<a id="a-Qi"></a>若如是者。<a id="a-Qj"></a>佛语亦虚。<a id="a-Qk"></a>梵言。<a id="a-Ql"></a>不还者。<a id="a-Qm"></a>谓不还欲界受生。<a id="a-Qn"></a>时仇伽离。<a id="a-Qo"></a>于其身上。<a id="a-Qp"></a>即生恶疮。<a id="a-Qq"></a>从头至足。<a id="a-Qr"></a>大小如豆。<a id="a-Qs"></a>往至佛所。<a id="a-Qt"></a>而白佛言。<a id="a-Qu"></a>云何舍利弗目连。<a id="a-Qv"></a>淫牧牛女。<a id="a-Qw"></a>佛复谏言。<a id="a-Qx"></a>汝莫说是舍利弗目连是事。<a id="a-Qy"></a>闻佛此语。<a id="a-Qz"></a>倍生嗔恚。<a id="a-R0"></a>时恶疱疮转大如奈。<a id="a-R1"></a>第二又以此事。<a id="a-R2"></a>而白于佛。<a id="a-R3"></a>佛复谏言。<a id="a-R4"></a>莫说此事。<a id="a-R5"></a>疱疮转大如拳。<a id="a-R6"></a>第三不止。<a id="a-R7"></a>其疱转大如瓠。<a id="a-R8"></a>身体壮热。<a id="a-R9"></a>入冷池中。<a id="a-RA"></a>能令冰池甚大沸热。<a id="a-RB"></a>疱疮尽溃。<a id="a-RC"></a>即时命终。<a id="a-RD"></a>堕摩诃优波地狱。<a id="a-RE"></a>尔时比丘白佛言。<a id="a-RF"></a>世尊。<a id="a-RG"></a>以何因缘。<a id="a-RH"></a>尊者舍利弗目连等。<a id="a-RI"></a>为他重谤。<a id="a-RJ"></a>佛言。<a id="a-RK"></a>过去劫时。<a id="a-RL"></a>舍利弗目连等。<a id="a-RM"></a>曾为凡夫。<a id="a-RN"></a>见辟支佛出瓦师窑中。<a id="a-RO"></a>亦有牧牛女。<a id="a-RP"></a>从后而出。<a id="a-RQ"></a>即便谤言。<a id="a-RR"></a>彼比丘者。<a id="a-RS"></a>必与此女。<a id="a-RT"></a>共为交通。<a id="a-RU"></a>由是业缘。<a id="a-RV"></a>堕三恶道中。<a id="a-RW"></a>受无量苦。<a id="a-RX"></a>今虽得圣。<a id="a-RY"></a>先缘不尽。<a id="a-RZ"></a>犹被诽谤。<a id="a-Ra"></a>当知声闻人。<a id="a-Rb"></a>不能为众生作大善知识。<a id="a-Rc"></a>所以者何。<a id="a-Rd"></a>若舍利弗目连。<a id="a-Re"></a>为仇伽离。<a id="a-Rf"></a>现少神足。<a id="a-Rg"></a>仇伽离必免地狱。<a id="a-Rh"></a>不为现故。<a id="a-Ri"></a>使仇伽离堕于地狱。<a id="a-Rj"></a>如此之事。<a id="a-Rk"></a>佛作是说。<a id="a-Rl"></a>是菩萨人。<a id="a-Rm"></a>如鸠留孙佛时。<a id="a-Rn"></a>有一仙人。<a id="a-Ro"></a>名曰定光。<a id="a-Rp"></a>共五百仙人。<a id="a-Rq"></a>在于山林中草窟里住。<a id="a-Rr"></a>时有妇人。<a id="a-Rs"></a>偶行在此。<a id="a-Rt"></a>值天降雨风寒理极。<a id="a-Ru"></a>无避雨处。<a id="a-Rv"></a>即向定光仙所。<a id="a-Rw"></a>寄宿一夜。<a id="a-Rx"></a>明日出去。<a id="a-Ry"></a>诸仙人见之。<a id="a-Rz"></a>即便谤言。<a id="a-S0"></a>此定光仙。<a id="a-S1"></a>必共彼女。<a id="a-S2"></a>行不净行。<a id="a-S3"></a>尔时定光。<a id="a-S4"></a>知彼心念。<a id="a-S5"></a>恐其诽谤。<a id="a-S6"></a>堕于地狱。<a id="a-S7"></a>即升虚空。<a id="a-S8"></a>高七多罗树。<a id="a-S9"></a>作十八变。<a id="a-SA"></a>诸仙人见已。<a id="a-SB"></a>而作是言。<a id="a-SC"></a>身能离地四指。<a id="a-SD"></a>无有淫欲。<a id="a-SE"></a>何况定光。<a id="a-SF"></a>升虚空中。<a id="a-SG"></a>有大神变。<a id="a-SH"></a>而有欲事。<a id="a-SI"></a>我等云何。<a id="a-SJ"></a>于清净人。<a id="a-SK"></a>而起诽谤。<a id="a-SL"></a>时五百仙人。<a id="a-SM"></a>即五体投地。<a id="a-SN"></a>曲躬忏悔。<a id="a-SO"></a>缘是之故。<a id="a-SP"></a>得免重罪。<a id="a-SQ"></a>当知菩萨有大方便。<a id="a-SR"></a>真是众生善知识。<a id="a-SS"></a>佛言。<a id="a-ST"></a>尔时定光仙人者。<a id="a-SU"></a>今弥勒是也。<a id="a-SV"></a>尔时五百仙人者。<a id="a-SW"></a>今长老等五百比丘是也。</p>
 </body>
</html>