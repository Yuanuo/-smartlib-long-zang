<!doctype html>
<html id="z3IBWM71H0" data-ver="713">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="西土圣贤撰集">
  <meta period="唐">
 </head>
 <body>
  <h1 id="a1">大乐金刚不空真实三昧耶经般若波罗蜜多理趣释卷上</h1>
  <p id="a2">如是者。<a id="a-3"></a>所谓结集之时所指是经也。<a id="a-4"></a>我闻者。<a id="a-5"></a>盖表亲从佛闻也。<a id="a-6"></a>一时者。<a id="a-7"></a>当说经之时。<a id="a-8"></a>其地六种震动。<a id="a-9"></a>或天雨众花。<a id="a-A"></a>余时则无此相。<a id="a-B"></a>又三乘种性皆获圣果。<a id="a-C"></a>乃称一时也婆伽梵者。<a id="a-D"></a>能破义也。<a id="a-E"></a>所破者破四魔也。<a id="a-F"></a>又有六义如声论所释。<a id="a-G"></a>炽盛自在与端严等也。<a id="a-H"></a>成就殊胜者。<a id="a-I"></a>毗卢遮那自觉圣智也。<a id="a-J"></a>一切如来者。<a id="a-K"></a>准瑜伽教中五佛是也。<a id="a-L"></a>其五佛者。<a id="a-M"></a>即尽虚空遍法界无尽无余佛。<a id="a-N"></a>聚成此五身也。<a id="a-O"></a>金刚加持者。<a id="a-P"></a>表如来十真如十法界十如来地。<a id="a-Q"></a>以成上下十峰金刚大空智处。<a id="a-R"></a>加持者。<a id="a-S"></a>表如来于中道十六大菩萨普贤智。<a id="a-T"></a>从此展转流出。<a id="a-U"></a>共成三十七位。<a id="a-V"></a>已成解脱轮大曼茶罗。<a id="a-W"></a>三昧耶智者。<a id="a-X"></a>誓也亦曼茶罗也。<a id="a-Y"></a>勿令将来最上乘者。<a id="a-Z"></a>不从师受而专意自受也。<a id="a-a"></a>是故得知修最上乘。<a id="a-b"></a>者必须师受三昧耶。<a id="a-c"></a>然后可修行也。<a id="a-d"></a>已得一切如来灌顶宝冠为三界主者。<a id="a-e"></a>如来在因地。<a id="a-f"></a>从灌顶师。<a id="a-g"></a>入三昧耶智曼茶罗。<a id="a-h"></a>阿阇梨加持弟子身中本有如来藏性。<a id="a-i"></a>发金刚加持。<a id="a-j"></a>以成修真言行菩萨法器。<a id="a-k"></a>则堪任持明等乃至传受印可等灌顶阶位。<a id="a-l"></a>以此为初因。<a id="a-m"></a>由三密四智印相应。<a id="a-n"></a>成究竟三界法王主。<a id="a-o"></a>以为果。<a id="a-p"></a>已证一切如来一切智智瑜伽自在。<a id="a-q"></a>已证一切如来者。<a id="a-r"></a>同上所说五佛也。<a id="a-s"></a>一切智智者。<a id="a-t"></a>唯佛自证之智。<a id="a-u"></a>皆以瑜伽法相应。<a id="a-v"></a>获得于法自在。<a id="a-w"></a>能作一切如来一切印者四智印也。<a id="a-x"></a>平等种种事业于无尽无余一切众生界一切意愿作业皆悉圆满。<a id="a-y"></a>能作。<a id="a-z"></a>由获瑜伽自在故能作。<a id="a-10"></a>一切如来。<a id="a-11"></a>五佛亦如前释。<a id="a-12"></a>一一佛皆有一切印平等羯磨处智。<a id="a-13"></a>遍至无尽无余佛刹众生界。<a id="a-14"></a>能作种种利益。<a id="a-15"></a>究竟安乐一切有情界悉令圆满。<a id="a-16"></a>上中下。<a id="a-17"></a>一一皆成九品悉地。<a id="a-18"></a>常恒三世一切时。<a id="a-19"></a>者身语意业金刚大毗卢遮那如来也常恒者。<a id="a-1A"></a>表如来清净法界智。<a id="a-1B"></a>无始时来本有。<a id="a-1C"></a>处烦恼而不减。<a id="a-1D"></a>与净法相应。<a id="a-1E"></a>证清净而不增也。<a id="a-1F"></a>三世者。<a id="a-1G"></a>为过去未来现在是也。<a id="a-1H"></a>一切时者。<a id="a-1I"></a>在于异生时。<a id="a-1J"></a>后证圣果时。<a id="a-1K"></a>三业清净犹如虚空。<a id="a-1L"></a>身语意业不被虚妄分别所生烦恼所染故也。<a id="a-1M"></a>金刚者。<a id="a-1N"></a>证得佛地一切法自在。<a id="a-1O"></a>得证身口意三密金刚。<a id="a-1P"></a>于藏识中。<a id="a-1Q"></a>修道烦恼习气。<a id="a-1R"></a>坚若金刚难摧。<a id="a-1S"></a>用以大空金刚智三摩地。<a id="a-1T"></a>证得法身光明遍照毗卢遮那如来也。<a id="a-1U"></a>经云在于欲界他化自在天王宫中一切如来常所游处吉祥称叹大摩尼殿种种间错铃铎缯幡微风摇击珠鬘璎珞半满月等而为庄严。<a id="a-1V"></a>他化自在天宫者。<a id="a-1W"></a>名为欲界顶。<a id="a-1X"></a>他化自在天王宫殿菩萨。<a id="a-1Y"></a>证得第六地位。<a id="a-1Z"></a>现前地菩萨。<a id="a-1a"></a>住般若波罗蜜观。<a id="a-1b"></a>多作此天众王。<a id="a-1c"></a>为天人说般若波罗蜜。<a id="a-1d"></a>其天界。<a id="a-1e"></a>五欲殊胜超越诸天。<a id="a-1f"></a>是故毗卢遮那佛。<a id="a-1g"></a>为金刚萨埵。<a id="a-1h"></a>说大乐大贪染。<a id="a-1i"></a>加持现证瑜伽理趣速疾。<a id="a-1j"></a>由是得闻不染世间杂染诸烦恼。<a id="a-1k"></a>超越摩罗之境。<a id="a-1l"></a>其宫殿。<a id="a-1m"></a>是大乐不空金刚萨埵大曼茶罗。<a id="a-1n"></a>皆从毗卢遮那佛福德资粮出生。<a id="a-1o"></a>大妙金刚五宝所成金刚峰宝楼阁其曼茶罗。<a id="a-1p"></a>四方八柱。<a id="a-1q"></a>列八位。<a id="a-1r"></a>四门。<a id="a-1s"></a>中位毗卢遮那遍照如来。<a id="a-1t"></a>内证之智解脱是也。<a id="a-1u"></a>其八位后当说。<a id="a-1v"></a>经云与八十俱胝菩萨众俱所谓金刚手菩萨摩诃萨观自在菩萨摩诃萨虚空藏菩萨摩诃萨金刚拳菩萨摩诃萨文殊师利菩萨摩诃萨才发心转法轮菩萨摩诃萨虚空库菩萨摩诃萨摧一切魔菩萨摩诃萨与如是等大菩萨众恭敬围绕而为说法。<a id="a-1w"></a>一一菩萨同类种性。<a id="a-1x"></a>有十俱胝众。<a id="a-1y"></a>金刚手菩萨者。<a id="a-1z"></a>在毗卢遮那前月轮中。<a id="a-20"></a>表一切如来菩提心。<a id="a-21"></a>初发菩提心。<a id="a-22"></a>由金刚萨埵加持。<a id="a-23"></a>修证普贤行愿。<a id="a-24"></a>证如来地。<a id="a-25"></a>观自在菩萨者。<a id="a-26"></a>在毗卢遮那后月轮。<a id="a-27"></a>表一切如来大悲。<a id="a-28"></a>随缘六趣。<a id="a-29"></a>拔济一切有情。<a id="a-2A"></a>生死杂染苦恼。<a id="a-2B"></a>速证清净三摩地。<a id="a-2C"></a>不着生死不证涅槃。<a id="a-2D"></a>皆由观自在菩萨金刚法现证。<a id="a-2E"></a>虚空藏菩萨者。<a id="a-2F"></a>在毗卢遮那右月轮。<a id="a-2G"></a>表一切如来真如恒沙功德福资粮聚。<a id="a-2H"></a>由修虚空藏菩萨行。<a id="a-2I"></a>行四种。<a id="a-2J"></a>施后当说。<a id="a-2K"></a>三轮清净喻若虚空。<a id="a-2L"></a>无尽有为无漏。<a id="a-2M"></a>成受用变化身资粮也。<a id="a-2N"></a>金刚拳菩萨。<a id="a-2O"></a>在毗卢遮那左月轮。<a id="a-2P"></a>表一切如来三种秘密。<a id="a-2Q"></a>在金刚拳菩萨掌。<a id="a-2R"></a>由真言行菩萨。<a id="a-2S"></a>以入轮坛得灌顶者。<a id="a-2T"></a>得闻如来三业密教修行。<a id="a-2U"></a>获得世出世殊胜悉地。<a id="a-2V"></a>净除无始十种不善恶业。<a id="a-2W"></a>证得无障碍究竟智。<a id="a-2X"></a>文殊师利菩萨。<a id="a-2Y"></a>在东南隅月轮。<a id="a-2Z"></a>表一切如来般若波罗蜜多慧剑。<a id="a-2a"></a>住三解脱门。<a id="a-2b"></a>能显真如法身常乐我净。<a id="a-2c"></a>由菩萨证此智。<a id="a-2d"></a>便成等正觉也。<a id="a-2e"></a>才发心转法轮菩萨者。<a id="a-2f"></a>在西南隅月轮。<a id="a-2g"></a>表一切如来四种轮。<a id="a-2h"></a>金刚界轮。<a id="a-2i"></a>降三世轮。<a id="a-2j"></a>遍调伏轮。<a id="a-2k"></a>一切义成就轮。<a id="a-2l"></a>由修真言行菩萨。<a id="a-2m"></a>得入如是等轮依四种智印。<a id="a-2n"></a>以成十六大菩萨生。<a id="a-2o"></a>便证无上菩提。<a id="a-2p"></a>虚空库菩萨者。<a id="a-2q"></a>在西北隅。<a id="a-2r"></a>表一切如来广大供养仪。<a id="a-2s"></a>由修真言行菩萨。<a id="a-2t"></a>修得虚空库菩萨瑜伽三摩地。<a id="a-2u"></a>于一念顷。<a id="a-2v"></a>身生尽虚空遍法界一一佛前。<a id="a-2w"></a>于大众会。<a id="a-2x"></a>以种种云海供养。<a id="a-2y"></a>奉献如来。<a id="a-2z"></a>便从一切佛。<a id="a-30"></a>闻说妙法。<a id="a-31"></a>速满福德智慧资粮。<a id="a-32"></a>以虚空为库藏。<a id="a-33"></a>随缘诸趣。<a id="a-34"></a>拯济利益诸有情。<a id="a-35"></a>渐引致无上菩提。<a id="a-36"></a>以为巧便。<a id="a-37"></a>摧一切魔菩萨。<a id="a-38"></a>在东北隅。<a id="a-39"></a>表一切如来大悲方便。<a id="a-3A"></a>外示现威怒。<a id="a-3B"></a>内怀悲愍。<a id="a-3C"></a>住加行位。<a id="a-3D"></a>护持修行。<a id="a-3E"></a>辟除诸障。<a id="a-3F"></a>成菩提时。<a id="a-3G"></a>摧伏天魔及摩醯首罗一切难调伏者。<a id="a-3H"></a>令彼等受化。<a id="a-3I"></a>致于无上菩提。<a id="a-3J"></a>以忿怒智而成究竟。<a id="a-3K"></a>如上所释八大菩萨。<a id="a-3L"></a>摄三种法。<a id="a-3M"></a>所为菩提心。<a id="a-3N"></a>大悲。<a id="a-3O"></a>方便是也。<a id="a-3P"></a>如上所释诸菩萨。<a id="a-3Q"></a>包括一切佛法真言门及一切显大乘。<a id="a-3R"></a>如是等大菩萨众恭敬围绕。<a id="a-3S"></a>八供养及四门菩萨等。<a id="a-3T"></a>以表如来三昧眷属。<a id="a-3U"></a>经云而为说法初中后善者。<a id="a-3V"></a>所说何法。<a id="a-3W"></a>诸大菩萨般若理趣。<a id="a-3X"></a>初善者。<a id="a-3Y"></a>一切如来身密。<a id="a-3Z"></a>一切契印身威仪也。<a id="a-3a"></a>中善者。<a id="a-3b"></a>一切如来语密。<a id="a-3c"></a>真言陀罗尼法王教敕不可违越也。<a id="a-3d"></a>后善者。<a id="a-3e"></a>本尊瑜伽。<a id="a-3f"></a>一切三摩地无量智解脱也。<a id="a-3g"></a>又一释。<a id="a-3h"></a>初善者增上戒学。<a id="a-3i"></a>中善者增上心学。<a id="a-3j"></a>后善者增上慧学。<a id="a-3k"></a>文义巧妙者。<a id="a-3l"></a>文巧。<a id="a-3m"></a>依声论。<a id="a-3n"></a>词韵清雅。<a id="a-3o"></a>具六十四种梵音也。<a id="a-3p"></a>义妙者。<a id="a-3q"></a>依二谛。<a id="a-3r"></a>世俗胜义谛也。<a id="a-3s"></a>纯一者。<a id="a-3t"></a>表如来瑜伽不与三乘同共教。<a id="a-3u"></a>故唯如来究竟内证不共佛法法园乐智。<a id="a-3v"></a>圆满者。<a id="a-3w"></a>由如上智能断三界九地见道修道一切烦恼及习气。<a id="a-3x"></a>断二种障。<a id="a-3y"></a>二种资粮圆满也。<a id="a-3z"></a>清净者。<a id="a-40"></a>表离垢清净。<a id="a-41"></a>由瑜伽法。<a id="a-42"></a>一念净心相应。<a id="a-43"></a>便证真如实际。<a id="a-44"></a>不舍大悲。<a id="a-45"></a>于净秽土。<a id="a-46"></a>受用身变化身成佛。<a id="a-47"></a>经云洁白者。<a id="a-48"></a>清净法界本来不染。<a id="a-49"></a>与无量杂染。<a id="a-4A"></a>覆蔽异生无明住地。<a id="a-4B"></a>其性亦不减。<a id="a-4C"></a>预圣流证佛地。<a id="a-4D"></a>其性亦不增加。<a id="a-4E"></a>经云说一切法清净句门者。<a id="a-4F"></a>为修瑜伽行者。<a id="a-4G"></a>于生死流转不染故。<a id="a-4H"></a>广作利乐有情事故。<a id="a-4I"></a>速证无量三摩地解脱智慧故。<a id="a-4J"></a>速集广大福德资粮故。<a id="a-4K"></a>超越一切魔罗毗那夜迦众。<a id="a-4L"></a>速疾得世出世间胜愿满足故。<a id="a-4M"></a>说如来大悲。<a id="a-4N"></a>愍念最上乘种性者。<a id="a-4O"></a>脱十七种清净瑜伽三摩地。<a id="a-4P"></a>是故诸契经。<a id="a-4Q"></a>说三界唯心。<a id="a-4R"></a>由心清净有情清净。<a id="a-4S"></a>由心杂染有情杂染。<a id="a-4T"></a>又说有情界是菩萨净妙佛国土。<a id="a-4U"></a>由修得十七清净句门是也。</p>
  <p id="a4V">经云所谓妙适清净句是菩萨位者。<a id="a-4W"></a>妙适者。<a id="a-4X"></a>即梵音苏啰多也。<a id="a-4Y"></a>苏啰多者。<a id="a-4Z"></a>如世间那罗那哩娱乐。<a id="a-4a"></a>金刚萨埵亦是苏啰多。<a id="a-4b"></a>以无缘大悲。<a id="a-4c"></a>遍缘无尽众生界。<a id="a-4d"></a>愿得安乐利益。<a id="a-4e"></a>心曾无休息自他平等无二故。<a id="a-4f"></a>名苏啰多耳。<a id="a-4g"></a>由修金刚萨埵瑜伽三摩地。<a id="a-4h"></a>得妙适清净句。<a id="a-4i"></a>是故获得普贤菩萨位。<a id="a-4j"></a>欲箭清净句是菩萨位者。<a id="a-4k"></a>由修欲金刚瑜伽三摩地。<a id="a-4l"></a>得欲箭清净句。<a id="a-4m"></a>是故获得欲金刚菩萨位。</p>
  <p id="a4n">触清净句是菩萨位者。<a id="a-4o"></a>由修金刚髻离吉罗瑜伽三摩地。<a id="a-4p"></a>得触清净句。<a id="a-4q"></a>是故获得金刚髻离吉罗菩萨位。</p>
  <p id="a4r">爱缚清净句是菩萨位者。<a id="a-4s"></a>由修爱缚金刚瑜伽三摩地。<a id="a-4t"></a>得爱缚清净句。<a id="a-4u"></a>是故获得爱金刚菩萨位。</p>
  <p id="a4v">一切自在主清净句是菩萨位者。<a id="a-4w"></a>由修金刚傲瑜伽三摩地。<a id="a-4x"></a>得一切自在主清净句。<a id="a-4y"></a>是故获得金刚傲菩萨位。<a id="a-4z"></a>见清净句是菩萨位者。<a id="a-50"></a>由修意生金刚瑜伽三摩地。<a id="a-51"></a>得见清净句。<a id="a-52"></a>是故获得意生金刚菩萨位。</p>
  <p id="a53">适悦清净句是菩萨位者。<a id="a-54"></a>由修适悦金刚瑜伽三摩地。<a id="a-55"></a>得适悦清净句。<a id="a-56"></a>是故获得适悦金刚菩萨位。</p>
  <p id="a57">爱清净句是菩萨位者。<a id="a-58"></a>由修贪金刚瑜伽三摩地。<a id="a-59"></a>得爱清净句。<a id="a-5A"></a>是故获得贪金刚菩萨位。</p>
  <p id="a5B">慢清净句是菩萨位者。<a id="a-5C"></a>由修金刚慢瑜伽三摩地。<a id="a-5D"></a>得慢清净句。<a id="a-5E"></a>是故获得金刚慢菩萨位。</p>
  <p id="a5F">庄严清净句是菩萨位者。<a id="a-5G"></a>由修春金刚瑜伽三摩地。<a id="a-5H"></a>得庄严清净句。<a id="a-5I"></a>是故获得春金刚菩萨位。</p>
  <p id="a5J">意滋泽清净句是菩萨位者。<a id="a-5K"></a>由修云金刚瑜伽三摩地。<a id="a-5L"></a>得意滋泽清净句。<a id="a-5M"></a>亦云喜悦清净句。<a id="a-5N"></a>是故获得云金刚菩萨位。</p>
  <p id="a5O">光明清净句是菩萨位者。<a id="a-5P"></a>由修秋金刚瑜伽三摩地。<a id="a-5Q"></a>得光明清净句。<a id="a-5R"></a>是故获得秋金刚菩萨位。</p>
  <p id="a5S">身乐清净句是菩萨位者。<a id="a-5T"></a>由修冬金刚瑜伽三摩地。<a id="a-5U"></a>得身乐清净句。<a id="a-5V"></a>是故获得冬金刚菩萨位。</p>
  <p id="a5W">色清净句是菩萨位者。<a id="a-5X"></a>由修色金刚瑜伽三摩地。<a id="a-5Y"></a>得色清净句。<a id="a-5Z"></a>是故获得色金刚菩萨位。</p>
  <p id="a5a">声清净句是菩萨位者。<a id="a-5b"></a>由修声金刚瑜伽三摩地得声清净句。<a id="a-5c"></a>是故获得声金刚菩萨位。</p>
  <p id="a5d">香清净句是菩萨位者。<a id="a-5e"></a>由修香金刚瑜伽三摩地。<a id="a-5f"></a>得香清净句。<a id="a-5g"></a>是故获得香金刚菩萨位。</p>
  <p id="a5h">味清净句是菩萨位者。<a id="a-5i"></a>由修味金刚瑜伽三摩地。<a id="a-5j"></a>得味清净句。<a id="a-5k"></a>是故获得味金刚菩萨位。<a id="a-5l"></a>何以故一切法自性清净故般若波罗蜜多清净者。<a id="a-5m"></a>虽一切法本来清净。<a id="a-5n"></a>由有客尘烦恼习气。<a id="a-5o"></a>覆蔽身心轮回六趣。<a id="a-5p"></a>由获得瑜伽理趣四种智印。<a id="a-5q"></a>所谓大智印。<a id="a-5r"></a>三昧耶智印。<a id="a-5s"></a>法智印。<a id="a-5t"></a>羯磨智印。<a id="a-5u"></a>如前菩萨一一具四种印。<a id="a-5v"></a>相应方得离垢清净。<a id="a-5w"></a>便证普贤大菩萨。<a id="a-5x"></a>位设使因缘不具不得四智印。<a id="a-5y"></a>如经所说一闻于耳。<a id="a-5z"></a>获得胜福决定不异。<a id="a-60"></a>疾证无上正等菩提。<a id="a-61"></a>以为正因。<a id="a-62"></a>金刚手若有闻此清净出生句般若理趣。<a id="a-63"></a>乃至菩提道场。<a id="a-64"></a>一切盖障及烦恼障法障业障。<a id="a-65"></a>设广积集必不堕于地狱等趣。<a id="a-66"></a>设作重罪消灭不难。<a id="a-67"></a>若能受持日日读诵作意思惟。<a id="a-68"></a>即于现生证一切法平等金刚三摩地。<a id="a-69"></a>于一切法皆得自在受于无量。<a id="a-6A"></a>适悦欢喜。<a id="a-6B"></a>以十六大菩萨生获得如来及执金刚位者。</p>
  <p id="a6C">毗卢遮那佛在大众中。<a id="a-6D"></a>为未来有情修瑜伽者。<a id="a-6E"></a>对诸十地菩萨。<a id="a-6F"></a>说受持读诵具修行福利。<a id="a-6G"></a>速灭无始时来无量诸重业障。<a id="a-6H"></a>乃至尽未来际。<a id="a-6I"></a>以悲愍广大愿力。<a id="a-6J"></a>周游六趣利乐有情。<a id="a-6K"></a>由闻及修。<a id="a-6L"></a>不染不受诸不善异熟业。<a id="a-6M"></a>获得世间出世间殊胜悉地。<a id="a-6N"></a>即于十六大生。<a id="a-6O"></a>作金刚萨埵菩萨等乃至金刚拳菩萨。<a id="a-6P"></a>最后身便成毗卢遮那身也。<a id="a-6Q"></a>时婆伽梵一切如来大乘现证三昧耶一切曼茶罗持金刚胜萨埵于三界中调伏无余一切义成就金刚手菩萨摩诃萨为欲显明此义故熙怡微笑左手作金刚慢印右手抽掷本初大金刚作勇进势说大乐。<a id="a-6R"></a>金刚不空三昧耶心者。<a id="a-6S"></a>婆伽梵义如前所释。<a id="a-6T"></a>一切如来。<a id="a-6U"></a>大曼茶罗中五方佛也。<a id="a-6V"></a>大乘有七义。<a id="a-6W"></a>一者法大。<a id="a-6X"></a>二者心大。<a id="a-6Y"></a>三者胜解大。<a id="a-6Z"></a>四者意乐大。<a id="a-6a"></a>五者资粮大。<a id="a-6b"></a>六者时大。<a id="a-6c"></a>七者究竟大。<a id="a-6d"></a>由诸菩萨承此大乘。<a id="a-6e"></a>证得无上正等菩提。<a id="a-6f"></a>现证者。<a id="a-6g"></a>瑜伽师所证三摩地境也。<a id="a-6h"></a>三昧耶者。<a id="a-6i"></a>名为本誓。<a id="a-6j"></a>亦名时亦名期契。<a id="a-6k"></a>亦为曼茶罗之异名。<a id="a-6l"></a>一切曼茶罗者。<a id="a-6m"></a>于本部四种曼茶罗。<a id="a-6n"></a>一大曼茶罗。<a id="a-6o"></a>二三昧耶曼茶罗。<a id="a-6p"></a>三法曼茶罗。<a id="a-6q"></a>四羯磨曼茶罗。<a id="a-6r"></a>以此四种曼茶罗。<a id="a-6s"></a>摄瑜伽一切曼茶罗。<a id="a-6t"></a>金刚胜萨埵者。<a id="a-6u"></a>金刚义菩提心是也。<a id="a-6v"></a>胜谓最胜。<a id="a-6w"></a>萨埵名勇猛。<a id="a-6x"></a>于三界中调伏者。<a id="a-6y"></a>三界谓欲界色界无色界。<a id="a-6z"></a>于中能调伏摩醯首罗等诸天难调伏者。<a id="a-70"></a>令得受化无余。<a id="a-71"></a>一切义成就者。<a id="a-72"></a>普贤菩萨异名也。<a id="a-73"></a>金刚手菩萨摩诃萨者。<a id="a-74"></a>此菩萨本是普贤。<a id="a-75"></a>从毗卢遮那佛二手掌。<a id="a-76"></a>亲受五智金刚杵。<a id="a-77"></a>即与灌顶。<a id="a-78"></a>名之为金刚手。<a id="a-79"></a>菩萨摩诃萨者。<a id="a-7A"></a>如前所释。<a id="a-7B"></a>为欲重显明此义故者。<a id="a-7C"></a>所谓显明大智印幖帜。<a id="a-7D"></a>首戴五佛宝冠。<a id="a-7E"></a>熙怡微笑。<a id="a-7F"></a>左手作金刚慢印。<a id="a-7G"></a>右手抽掷本初大金刚。<a id="a-7H"></a>作勇进势本初者。<a id="a-7I"></a>本来清净法界也。<a id="a-7J"></a>左手作金刚慢印者。<a id="a-7K"></a>为降伏左道左行有情。<a id="a-7L"></a>令归顺道右手抽掷五智金刚杵作勇进势者。<a id="a-7M"></a>令自他甚深三摩地。<a id="a-7N"></a>顺佛道念念升进。<a id="a-7O"></a>获得普贤菩萨之地。<a id="a-7P"></a>即说大乐金刚不空三昧耶。<a id="a-7Q"></a>本誓心真言吽字吽字者因义。<a id="a-7R"></a>因义者谓菩提心为因。<a id="a-7S"></a>即一切如来菩提心。<a id="a-7T"></a>亦是一切如来不共真如妙体恒沙功德皆从此生。<a id="a-7U"></a>此一字具四字义。<a id="a-7V"></a>且贺字以为本体贺字从阿字生。<a id="a-7W"></a>由阿字一切。<a id="a-7X"></a>法本不生故。<a id="a-7Y"></a>一切法因不可得。<a id="a-7Z"></a>其字中有污声。<a id="a-7a"></a>污声者一切法损减不可得。<a id="a-7b"></a>其字头上有圆点半月。<a id="a-7c"></a>即谓么字者。<a id="a-7d"></a>一切法我义不可得。<a id="a-7e"></a>我有二种。<a id="a-7f"></a>所谓人我法我。<a id="a-7g"></a>此二种皆是妄情所执。<a id="a-7h"></a>名为增益边。<a id="a-7i"></a>若离损减增益即契中道。</p>
  <p id="a7j">◇唵字者。<a id="a-7k"></a>金刚萨埵。<a id="a-7l"></a>法智印明也。</p>
  <p id="a7m">◇么字者。<a id="a-7n"></a>欲金刚法智印明也。</p>
  <p id="a7o">◇贺字者。<a id="a-7p"></a>金刚悦喜法智印明也。</p>
  <p id="a7q">◇苏字者。<a id="a-7r"></a>爱金刚法智印明也。</p>
  <p id="a7s">◇佉字者。<a id="a-7t"></a>慢金刚法智印明也。</p>
  <p id="a7u">◇嚩字者。<a id="a-7v"></a>意生金刚法智印明也。</p>
  <p id="a7w">◇日啰字者。<a id="a-7x"></a>金刚髻离吉罗法智印明也。</p>
  <p id="a7y">◇娑字者。<a id="a-7z"></a>爱金刚法智印明也。</p>
  <p id="a80">◇多嚩字者。<a id="a-81"></a>金刚傲法智印明也。</p>
  <p id="a82">◇弱字者。<a id="a-83"></a>春金刚法智印明也。</p>
  <p id="a84">◇吽字者。<a id="a-85"></a>云金刚法智印明也。</p>
  <p id="a86">◇鑁字者。<a id="a-87"></a>秋金刚法智印明也。</p>
  <p id="a88">◇縠字者。<a id="a-89"></a>冬金刚法智印明也。</p>
  <p id="a8A">◇苏字者。<a id="a-8B"></a>色金刚法智印明也。</p>
  <p id="a8C">◇啰字者。<a id="a-8D"></a>声金刚法智印明也。</p>
  <p id="a8E">◇多字者。<a id="a-8F"></a>香金刚法智印明也。</p>
  <p id="a8G">◇萨多鑁字者。<a id="a-8H"></a>味金刚法智印明也。</p>
  <p id="a8I">此密言十七字。<a id="a-8J"></a>则为十七菩萨种子。<a id="a-8K"></a>即成法曼茶罗。<a id="a-8L"></a>若画一一菩萨本形。<a id="a-8M"></a>即成大曼茶罗。<a id="a-8N"></a>若画本圣者所执持幖帜。<a id="a-8O"></a>即成三昧耶曼茶罗。<a id="a-8P"></a>如前种子字各书本位。<a id="a-8Q"></a>即名法曼茶罗。<a id="a-8R"></a>各铸本形安于本位。<a id="a-8S"></a>即成羯磨曼茶罗。</p>
  <p id="a8T">次说安立次第分曼茶罗位。<a id="a-8U"></a>中央九位外院更加一重中央安金刚萨埵。<a id="a-8V"></a>依萨埵菩萨前。<a id="a-8W"></a>安欲金刚。<a id="a-8X"></a>右边安髻离吉罗。<a id="a-8Y"></a>后安爱乐金刚。<a id="a-8Z"></a>左安金刚慢右边前隅。<a id="a-8a"></a>安意生金刚。<a id="a-8b"></a>右边后隅。<a id="a-8c"></a>安髻离吉罗。<a id="a-8d"></a>左边后隅。<a id="a-8e"></a>安爱金刚。<a id="a-8f"></a>左边前隅安傲金刚。<a id="a-8g"></a>以次外院如前。<a id="a-8h"></a>次第安布四隅。<a id="a-8i"></a>初安春金刚。<a id="a-8j"></a>次安云金刚。<a id="a-8k"></a>次安秋金刚。<a id="a-8l"></a>次安冬金刚。<a id="a-8m"></a>外院前安色金刚。<a id="a-8n"></a>右安声金刚。<a id="a-8o"></a>后安香金刚。<a id="a-8p"></a>左安味金刚。<a id="a-8q"></a>既安布已。<a id="a-8r"></a>则修行者结三昧耶等印。<a id="a-8s"></a>成本尊瑜伽。<a id="a-8t"></a>加持四处。<a id="a-8u"></a>五方佛灌顶被甲。<a id="a-8v"></a>诵四字明令召入令缚令欢喜。<a id="a-8w"></a>献阏伽。<a id="a-8x"></a>即与四智印相应。<a id="a-8y"></a>入三摩地念诵。<a id="a-8z"></a>或瑜伽师坐于中位三摩地中。<a id="a-90"></a>如前布列。<a id="a-91"></a>即诵十七字真言。<a id="a-92"></a>心缘一一理趣清净句。<a id="a-93"></a>入一一理趣门。<a id="a-94"></a>遍周法界。<a id="a-95"></a>乃至第十七位周而复始。<a id="a-96"></a>以心得三摩地为限。<a id="a-97"></a>即名为大乐不空真实修行瑜伽仪轨(已上大乐不空金刚萨埵初集会品)</p>
  <p id="a98">时婆伽梵毗卢遮那如来。<a id="a-99"></a>婆伽梵者如前所释。<a id="a-9A"></a>毗卢遮那如来。<a id="a-9B"></a>名遍照。<a id="a-9C"></a>报身佛。<a id="a-9D"></a>于色界顶第四禅色究竟天成等正觉。<a id="a-9E"></a>为诸菩萨。<a id="a-9F"></a>说四种自证自觉圣智。<a id="a-9G"></a>说四智菩提。<a id="a-9H"></a>所谓金刚平等现正等觉以大菩提金刚坚固故者。<a id="a-9I"></a>由如来净阿赖耶于大圆镜智相应。<a id="a-9J"></a>证得坚固无漏之三摩地。<a id="a-9K"></a>能净无始无明地微细烦恼。<a id="a-9L"></a>义平等现等正觉以大菩提一义利故者。<a id="a-9M"></a>第七无漏末那。<a id="a-9N"></a>与第八净阿赖耶识中无漏种子。<a id="a-9O"></a>能缘所缘平等平等。<a id="a-9P"></a>离能取所取故。<a id="a-9Q"></a>证得平等性智。<a id="a-9R"></a>流出随其众生爱乐身。<a id="a-9S"></a>由如众色摩尼。<a id="a-9T"></a>能作无边有情义利。<a id="a-9U"></a>法平等现等觉以大菩提自性清净故者。<a id="a-9V"></a>犹如来清净意识。<a id="a-9W"></a>与妙观察智相应。<a id="a-9X"></a>证得一切法本性清净。<a id="a-9Y"></a>于净妙佛国土。<a id="a-9Z"></a>为诸菩萨能转无上法轮。<a id="a-9a"></a>一切业平等现等觉以大菩提一切分别无分别性故者。<a id="a-9b"></a>由如来无漏五识。<a id="a-9c"></a>与成所作智相应。<a id="a-9d"></a>现三业化。<a id="a-9e"></a>于净妙国土及杂染世界。<a id="a-9f"></a>任运无功用无分别。<a id="a-9g"></a>作佛事有情事。</p>
  <p id="a9h">金刚手若有闻此四出生法读诵受持设使现行无量重罪必能超越一切恶趣乃至当坐菩提道场速能克证无上正觉者。<a id="a-9i"></a>佛告金刚手菩萨。<a id="a-9j"></a>为未来有情。<a id="a-9k"></a>闻此中修理趣福利。<a id="a-9l"></a>心不犹预能发净信修行。<a id="a-9m"></a>则现世恶报及来生能转定业。<a id="a-9n"></a>疾证无上菩提也。</p>
  <p id="a9o">时婆伽梵如是说已欲重显明此义故(此句可以意解不释)熙怡微笑持智拳印说一切法自性平等心者。<a id="a-9p"></a>熙怡微笑持智拳印者。<a id="a-9q"></a>希奇于事。<a id="a-9r"></a>表修行者具一切结使诸烦恼。<a id="a-9s"></a>才结毗卢遮那大智印。<a id="a-9t"></a>诵心真言。<a id="a-9u"></a>等同遍照尊。<a id="a-9v"></a>则应受一切世间殊胜供养。<a id="a-9w"></a>应受一切如来诸大菩萨礼敬。<a id="a-9x"></a>是故有此微笑也。</p>
  <p id="a9y">◇恶(引)字心真言者。<a id="a-9z"></a>具含四字为一体。</p>
  <p id="aA0">◇阿字菩提心义。<a id="a-A1"></a>如此字。<a id="a-A2"></a>一切字之为先。<a id="a-A3"></a>于大乘法中。<a id="a-A4"></a>趣向无上菩提菩提心为先。</p>
  <p id="aA5">◇阿(引)字者行义。<a id="a-A6"></a>则四智印。<a id="a-A7"></a>瑜伽教中修行速疾方便。<a id="a-A8"></a>由集福德智慧资粮。<a id="a-A9"></a>证成无上菩提正因。<a id="a-AA"></a>第三字极长高声。</p>
  <p id="aAB">◇暗字者等觉义。<a id="a-AC"></a>由证无边智解脱三摩地陀罗尼门。<a id="a-AD"></a>摧伏四种魔罗。<a id="a-AE"></a>受十方一切如来三界法王灌顶。<a id="a-AF"></a>转正法轮。</p>
  <p id="aAG">第四恶字者涅槃义。<a id="a-AH"></a>由断二种障。<a id="a-AI"></a>谓烦恼所知之障。<a id="a-AJ"></a>证得四种圆寂。<a id="a-AK"></a>所谓一者自性清净涅槃。<a id="a-AL"></a>二者有余依涅槃。<a id="a-AM"></a>三者无余依涅槃。<a id="a-AN"></a>四者无住涅槃。<a id="a-AO"></a>前三通异生声闻缘觉。<a id="a-AP"></a>第四唯佛独证不同诸异乘。<a id="a-AQ"></a>则此四字是毗卢遮那佛自觉圣智四种智解脱。<a id="a-AR"></a>外现四大转轮王菩萨。<a id="a-AS"></a>所谓第一金刚萨埵。<a id="a-AT"></a>第二金刚宝菩萨。<a id="a-AU"></a>第三金刚法菩萨。<a id="a-AV"></a>第四金刚羯磨菩萨是也。</p>
  <p id="aAW">修行者应建立曼茶罗。<a id="a-AX"></a>中央毗卢遮那佛。<a id="a-AY"></a>背日轮头冠璎珞。<a id="a-AZ"></a>身着白縠缯衣。<a id="a-Aa"></a>结智拳印坐师子座。<a id="a-Ab"></a>身如月殿。<a id="a-Ac"></a>毗卢遮那佛前。<a id="a-Ad"></a>金刚萨埵菩萨。<a id="a-Ae"></a>背月轮戴五佛冠。<a id="a-Af"></a>右手持金刚杵。<a id="a-Ag"></a>左手持铃。<a id="a-Ah"></a>半跏而坐。<a id="a-Ai"></a>毗卢遮那佛右边。<a id="a-Aj"></a>虚空藏菩萨。<a id="a-Ak"></a>背月轮。<a id="a-Al"></a>右手持金刚宝。<a id="a-Am"></a>左手施愿。<a id="a-An"></a>半跏而坐。<a id="a-Ao"></a>毗卢遮那后。<a id="a-Ap"></a>观自在菩萨。<a id="a-Aq"></a>左手持莲华。<a id="a-Ar"></a>右手开敷花势。<a id="a-As"></a>亦半跏而坐。<a id="a-At"></a>于毗卢遮那佛左边月轮。<a id="a-Au"></a>金刚羯磨菩萨。<a id="a-Av"></a>二手作旋舞置于顶上势。<a id="a-Aw"></a>内四隅安四内供养。<a id="a-Ax"></a>各各如本形。<a id="a-Ay"></a>外四隅置外四供养。<a id="a-Az"></a>各各持本供养具。<a id="a-B0"></a>四门置钩索锁铃菩萨。<a id="a-B1"></a>各住本威仪。<a id="a-B2"></a>毗卢遮那佛成等正觉。<a id="a-B3"></a>由四种瑜伽三摩地。<a id="a-B4"></a>所谓金刚萨埵金刚宝金刚法金刚羯摩等瑜伽三摩地。<a id="a-B5"></a>从金刚萨埵至羯磨。<a id="a-B6"></a>次第流出嬉戏鬘歌舞等菩萨。<a id="a-B7"></a>又从四内供养。<a id="a-B8"></a>依次流出香花灯涂香等四外供养菩萨。<a id="a-B9"></a>又从四大菩萨。<a id="a-BA"></a>各流出四门菩萨。<a id="a-BB"></a>四种曼茶罗。<a id="a-BC"></a>大智三昧耶法羯磨轮也。<a id="a-BD"></a>如前大乐中所说类同。<a id="a-BE"></a>若修瑜伽者成就般若理趣。<a id="a-BF"></a>位于中位。<a id="a-BG"></a>即诵毗卢遮那佛真言。</p>
  <p id="aBH">嚩日啰(二合)驮都恶(五字引)</p>
  <p id="aBI">自作本尊瑜伽。<a id="a-BJ"></a>以四字明。<a id="a-BK"></a>召请曼茶罗圣众。<a id="a-BL"></a>诵四出生法。<a id="a-BM"></a>运心。<a id="a-BN"></a>一一出生。<a id="a-BO"></a>遍周法界周而复始。<a id="a-BP"></a>皆以五智相应。<a id="a-BQ"></a>念念能灭诸宿障恶业。<a id="a-BR"></a>现生证菩萨地。<a id="a-BS"></a>后十六生证成毗卢遮那无边法身。<a id="a-BT"></a>能现于无量净秽诸刹土报化。<a id="a-BU"></a>现证无上菩提。</p>
 </body>
</html>