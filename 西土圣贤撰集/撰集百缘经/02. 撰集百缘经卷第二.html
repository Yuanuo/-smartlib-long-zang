<!doctype html>
<html id="z3IBWHp1FH" data-ver="1142">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="西土圣贤撰集">
  <meta period="吴">
 </head>
 <body>
  <h1 id="a1">撰集百缘经卷第二</h1>
  <h2 id="a2">报应受供养品第二</h2>
  <h2 id="a3">（一一）船师请佛渡水缘</h2>
  <p id="a4">佛在舍卫国祇树给孤独园。<a id="a-5"></a>伊罗拔河边有诸船师。<a id="a-6"></a>止住河侧。<a id="a-7"></a>尔时如来将诸比丘。<a id="a-8"></a>诣彼聚落。<a id="a-9"></a>欲渡于水化诸船师。<a id="a-A"></a>是诸人等。<a id="a-B"></a>见佛来至。<a id="a-C"></a>各怀欢喜。<a id="a-D"></a>乘船渡水。<a id="a-E"></a>前礼佛足白言。<a id="a-F"></a>世尊。<a id="a-G"></a>明日屈意。<a id="a-H"></a>乘船渡水。<a id="a-I"></a>佛即然可。<a id="a-J"></a>庄严船舫。<a id="a-K"></a>平治道路。<a id="a-L"></a>除去瓦石污秽不净。<a id="a-M"></a>竖立幢幡。<a id="a-N"></a>香水洒地。<a id="a-O"></a>散众妙华。<a id="a-P"></a>庄严船舫。<a id="a-Q"></a>待佛及僧。<a id="a-R"></a>尔时世尊明日时到。<a id="a-S"></a>将诸比丘。<a id="a-T"></a>往至河侧。<a id="a-U"></a>乘船渡水。<a id="a-V"></a>至彼聚落。<a id="a-W"></a>敷座而坐。<a id="a-X"></a>诸船师等。<a id="a-Y"></a>察众坐定。<a id="a-Z"></a>手自斟酌肴膳饮食。<a id="a-a"></a>供养讫已。<a id="a-b"></a>皆于佛前。<a id="a-c"></a>渴仰闻法。<a id="a-d"></a>尔时世尊即为如应说四谛法。<a id="a-e"></a>心开意解。<a id="a-f"></a>有得须陀洹者。<a id="a-g"></a>斯陀含者。<a id="a-h"></a>阿那含者。<a id="a-i"></a>乃至发于无上菩提心者。<a id="a-j"></a>时诸比丘。<a id="a-k"></a>见是供养。<a id="a-l"></a>及渡于水。<a id="a-m"></a>怪未曾有。<a id="a-n"></a>前白佛言。<a id="a-o"></a>如来先世。<a id="a-p"></a>宿殖何福。<a id="a-q"></a>今者乃有如是自然供养。<a id="a-r"></a>及以渡水。<a id="a-s"></a>尔时世尊告诸比丘。<a id="a-t"></a>汝等谛听。<a id="a-u"></a>吾当为汝分别解说。<a id="a-v"></a>乃往过去无量世时。<a id="a-w"></a>波罗奈国。<a id="a-x"></a>有佛出世。<a id="a-y"></a>号毗阎婆。<a id="a-z"></a>将诸比丘。<a id="a-10"></a>游行他国。<a id="a-11"></a>教化众生。<a id="a-12"></a>至一河侧。<a id="a-13"></a>有诸商客。<a id="a-14"></a>赍持珍宝。<a id="a-15"></a>从他邦来。<a id="a-16"></a>到彼河岸。<a id="a-17"></a>见佛世尊及六万二千阿罗汉众。<a id="a-18"></a>深生信敬。<a id="a-19"></a>前白佛言。<a id="a-1A"></a>欲渡水耶。<a id="a-1B"></a>佛即然可。<a id="a-1C"></a>设诸肴膳。<a id="a-1D"></a>供佛僧已。<a id="a-1E"></a>唯愿世尊。<a id="a-1F"></a>在前而渡。<a id="a-1G"></a>傥有劫贼。<a id="a-1H"></a>夺诸比丘衣钵所须。<a id="a-1I"></a>尔时世尊即便渡水。<a id="a-1J"></a>为诸商人。<a id="a-1K"></a>种种说法。<a id="a-1L"></a>各怀欢喜。<a id="a-1M"></a>发菩提心。<a id="a-1N"></a>即授商主记。<a id="a-1O"></a>汝于来世。<a id="a-1P"></a>当得作佛。<a id="a-1Q"></a>号释迦牟尼。<a id="a-1R"></a>广度众生。<a id="a-1S"></a>不可限量佛告诸比丘。<a id="a-1T"></a>欲知彼时商主者。<a id="a-1U"></a>则我身是。<a id="a-1V"></a>彼时商客者。<a id="a-1W"></a>今六万二千阿罗汉是。<a id="a-1X"></a>皆由彼时供养佛故。<a id="a-1Y"></a>无量世中不堕恶趣。<a id="a-1Z"></a>天上人中常受快乐。<a id="a-1a"></a>乃至今者自致成佛。<a id="a-1b"></a>故有人天来供养我。<a id="a-1c"></a>尔时诸比丘闻佛所说。<a id="a-1d"></a>欢喜奉行。</p>
  <p data-pb></p>
  <h2 id="a1e">（一二）观顶王请佛缘</h2>
  <p id="a1f">在王舍城迦兰陀竹林。<a id="a-1g"></a>尔时世尊将诸罗汉六万二千。<a id="a-1h"></a>诣拘毗罗国。<a id="a-1i"></a>彼诸民众。<a id="a-1j"></a>禀性贤善慈仁孝顺。<a id="a-1k"></a>意志宽博。<a id="a-1l"></a>于时如来作是念言。<a id="a-1m"></a>吾今当作牛头栴檀重阁讲堂。<a id="a-1n"></a>化彼民众。<a id="a-1o"></a>作是念已。<a id="a-1p"></a>时天帝释知佛心念。<a id="a-1q"></a>即共天龙夜叉究槃荼等。<a id="a-1r"></a>各各赍持牛头栴檀树。<a id="a-1s"></a>奉上世尊。<a id="a-1t"></a>为于如来。<a id="a-1u"></a>造大讲堂。<a id="a-1v"></a>天诸床榻卧具被褥。<a id="a-1w"></a>天须陀食。<a id="a-1x"></a>自然备有供养佛僧。<a id="a-1y"></a>时彼民众。<a id="a-1z"></a>见是事已。<a id="a-20"></a>怪未曾有。<a id="a-21"></a>各作是言。<a id="a-22"></a>今者如来乃能有是大功德利。<a id="a-23"></a>乃感诸天置斯供养即共同时往诣佛所。<a id="a-24"></a>前礼佛足。<a id="a-25"></a>却住一面。<a id="a-26"></a>佛即为其说四谛法。<a id="a-27"></a>心开意解。<a id="a-28"></a>有得须陀洹者。<a id="a-29"></a>斯陀含者。<a id="a-2A"></a>阿那含者乃至发于无上菩提心者。<a id="a-2B"></a>时诸比丘见是诸天所献供养及以床榻。<a id="a-2C"></a>叹未曾有。<a id="a-2D"></a>而白佛言。<a id="a-2E"></a>不审如来。<a id="a-2F"></a>宿殖何福。<a id="a-2G"></a>乃使诸天置斯供养。<a id="a-2H"></a>尔时世尊告诸比丘。<a id="a-2I"></a>汝等谛听。<a id="a-2J"></a>吾当为汝分别解说。<a id="a-2K"></a>乃往过去无量世时。<a id="a-2L"></a>波罗奈国。<a id="a-2M"></a>有佛出世。<a id="a-2N"></a>号曰梵行。<a id="a-2O"></a>将诸比丘游行教化。<a id="a-2P"></a>到观顶王所。<a id="a-2Q"></a>闻佛来至。<a id="a-2R"></a>出城奉迎前礼佛足。<a id="a-2S"></a>请佛及僧。<a id="a-2T"></a>临顾屈意。<a id="a-2U"></a>受我三月四事供养。<a id="a-2V"></a>佛即然可。<a id="a-2W"></a>寻便安置重阁讲堂。<a id="a-2X"></a>床榻卧具。<a id="a-2Y"></a>及诸肴膳。<a id="a-2Z"></a>供养三月。<a id="a-2a"></a>复以妙衣。<a id="a-2b"></a>各施一领佛便为王。<a id="a-2c"></a>种种说法。<a id="a-2d"></a>心怀欢喜。<a id="a-2e"></a>发菩提心。<a id="a-2f"></a>即授王记。<a id="a-2g"></a>汝于来世。<a id="a-2h"></a>当得作佛。<a id="a-2i"></a>号释迦牟尼。<a id="a-2j"></a>过度众生不可限量。<a id="a-2k"></a>佛告诸比丘欲知彼时观顶王者。<a id="a-2l"></a>则我身是。<a id="a-2m"></a>彼时群臣今六万二千阿罗汉是皆由彼时供养佛故。<a id="a-2n"></a>无量世中不堕恶趣。<a id="a-2o"></a>天上人中常受快乐。<a id="a-2p"></a>乃至今者。<a id="a-2q"></a>自致成佛。<a id="a-2r"></a>故有人天来供养我。<a id="a-2s"></a>尔时诸比丘闻佛所说。<a id="a-2t"></a>欢喜奉行。</p>
  <p data-pb></p>
  <h2 id="a2u">（一三）法护王请佛洗浴缘</h2>
  <p id="a2v">在舍卫国祇树给孤独园。<a id="a-2w"></a>时彼城中。<a id="a-2x"></a>有五百贾客。<a id="a-2y"></a>往诣他邦。<a id="a-2z"></a>贩买求利。<a id="a-30"></a>涉路进引。<a id="a-31"></a>到旷野中。<a id="a-32"></a>迷失径路。<a id="a-33"></a>靡知所趣。<a id="a-34"></a>值天暑热。<a id="a-35"></a>渴乏欲死。<a id="a-36"></a>各各跪拜诸天神等。<a id="a-37"></a>以求福祐。<a id="a-38"></a>皆无有感。<a id="a-39"></a>时诸商人中。<a id="a-3A"></a>有一优婆塞。<a id="a-3B"></a>白众人言。<a id="a-3C"></a>如来世尊常以大悲。<a id="a-3D"></a>昼夜六时观察众生。<a id="a-3E"></a>谁受苦厄。<a id="a-3F"></a>而往拔济。<a id="a-3G"></a>我等今者。<a id="a-3H"></a>咸共至心。<a id="a-3I"></a>称南无佛陀。<a id="a-3J"></a>以救苦厄。<a id="a-3K"></a>时诸商客。<a id="a-3L"></a>闻是语已。<a id="a-3M"></a>各各同声。<a id="a-3N"></a>称南无佛陀。<a id="a-3O"></a>愿见救济此诸渴热。<a id="a-3P"></a>于时如来遥闻众客称佛名号。<a id="a-3Q"></a>与天帝释寻往到彼诸贾客所。<a id="a-3R"></a>降大甘雨。<a id="a-3S"></a>热渴得除。<a id="a-3T"></a>各怀欢喜。<a id="a-3U"></a>达到本国。<a id="a-3V"></a>请佛及僧。<a id="a-3W"></a>佛即然可。<a id="a-3X"></a>竖立幢幡。<a id="a-3Y"></a>悬诸宝铃。<a id="a-3Z"></a>香水洒地。<a id="a-3a"></a>散诸妙华。<a id="a-3b"></a>烧种种香。<a id="a-3c"></a>备办肴膳。<a id="a-3d"></a>往白世尊。<a id="a-3e"></a>唯圣知时。<a id="a-3f"></a>食具已办。<a id="a-3g"></a>尔时世尊着衣持钵。<a id="a-3h"></a>将诸比丘。<a id="a-3i"></a>往至其家。<a id="a-3j"></a>受彼供已时诸商人渴仰闻法。<a id="a-3k"></a>佛即为其种种说法。<a id="a-3l"></a>心开意解。<a id="a-3m"></a>有得须陀洹者。<a id="a-3n"></a>斯陀含者。<a id="a-3o"></a>阿那含者。<a id="a-3p"></a>乃至发于无上菩提心者。<a id="a-3q"></a>时诸比丘见是事已。<a id="a-3r"></a>而白佛言。<a id="a-3s"></a>如来世尊。<a id="a-3t"></a>宿殖何福。<a id="a-3u"></a>乃使商客置斯供养。<a id="a-3v"></a>复获道果。<a id="a-3w"></a>尔时世尊告诸比丘。<a id="a-3x"></a>汝等谛听。<a id="a-3y"></a>吾当为汝分别解说。<a id="a-3z"></a>乃往过去。<a id="a-40"></a>波罗奈国。<a id="a-41"></a>有佛出世。<a id="a-42"></a>号栴檀香。<a id="a-43"></a>将诸比丘。<a id="a-44"></a>诣法护王国。<a id="a-45"></a>值天亢旱。<a id="a-46"></a>苗稼不收。<a id="a-47"></a>王闻佛来。<a id="a-48"></a>将诸群臣。<a id="a-49"></a>奉迎世尊。<a id="a-4A"></a>受我三月四事供养。<a id="a-4B"></a>佛即然可。<a id="a-4C"></a>于其城内。<a id="a-4D"></a>复造浴池。<a id="a-4E"></a>浴洗佛僧。<a id="a-4F"></a>发大誓愿。<a id="a-4G"></a>持此功德。<a id="a-4H"></a>愿天帝释。<a id="a-4I"></a>降大甘雨。<a id="a-4J"></a>遍阎浮提。<a id="a-4K"></a>润益苗稼给济众生。<a id="a-4L"></a>发是愿已。<a id="a-4M"></a>天寻降雨。<a id="a-4N"></a>莫不蒙赖。<a id="a-4O"></a>即造八万四千宝瓶。<a id="a-4P"></a>盛佛浴水。<a id="a-4Q"></a>赐阎浮提八万四千诸城各与一瓶。<a id="a-4R"></a>敕令造塔而供养之。<a id="a-4S"></a>因发无上菩提之心。<a id="a-4T"></a>时栴檀佛即授王记。<a id="a-4U"></a>汝于来世。<a id="a-4V"></a>当得成佛。<a id="a-4W"></a>号释迦牟尼。<a id="a-4X"></a>广度众生。<a id="a-4Y"></a>不可限量。<a id="a-4Z"></a>佛告诸比丘。<a id="a-4a"></a>欲知彼时法护王者。<a id="a-4b"></a>则我身是。<a id="a-4c"></a>彼时群臣者。<a id="a-4d"></a>今诸比丘是。<a id="a-4e"></a>皆由彼时供养佛故。<a id="a-4f"></a>无量世中不堕恶趣。<a id="a-4g"></a>天上人中常受快乐。<a id="a-4h"></a>是故今者得致成佛。<a id="a-4i"></a>故有人天来供养我。<a id="a-4j"></a>尔时诸比丘闻佛所说。<a id="a-4k"></a>欢喜奉行。</p>
  <p data-pb></p>
  <h2 id="a4l">（一四）佛救济度病缘</h2>
  <p id="a4m">在王舍城迦兰陀竹林。<a id="a-4n"></a>时那罗聚落。<a id="a-4o"></a>多诸疫鬼杀害民众。<a id="a-4p"></a>各竞求请塞天善神。<a id="a-4q"></a>悕望疫病渐得除降。<a id="a-4r"></a>如是数跪。<a id="a-4s"></a>病无降愈。<a id="a-4t"></a>时聚落中。<a id="a-4u"></a>有一优婆塞。<a id="a-4v"></a>语众人言。<a id="a-4w"></a>如来在世利安众生。<a id="a-4x"></a>我等当共一心称南无佛陀。<a id="a-4y"></a>以求救济病苦之患。<a id="a-4z"></a>时诸人等闻是语已。<a id="a-50"></a>咸各同时。<a id="a-51"></a>称南无佛陀。<a id="a-52"></a>唯愿世尊大慈怜愍。<a id="a-53"></a>覆荫我等疾疫病苦。<a id="a-54"></a>尔时世尊常以大悲。<a id="a-55"></a>昼夜六时。<a id="a-56"></a>观察众生。<a id="a-57"></a>谁受苦厄。<a id="a-58"></a>寻往化度。<a id="a-59"></a>使修善法永拔诸苦。<a id="a-5A"></a>见此疫病诸人民等同时一心。<a id="a-5B"></a>称佛名号。<a id="a-5C"></a>以救疫病。<a id="a-5D"></a>尔时如来将诸比丘。<a id="a-5E"></a>往彼聚落。<a id="a-5F"></a>以大慈悲。<a id="a-5G"></a>熏诸民众。<a id="a-5H"></a>劝令修善。<a id="a-5I"></a>疫鬼同时。<a id="a-5J"></a>皆悉退散。<a id="a-5K"></a>无复众患。<a id="a-5L"></a>时聚落人。<a id="a-5M"></a>见于如来利安民众。<a id="a-5N"></a>各作是言。<a id="a-5O"></a>我等今者。<a id="a-5P"></a>蒙佛遗恩。<a id="a-5Q"></a>得济躯命。<a id="a-5R"></a>明当设会请佛世尊。<a id="a-5S"></a>作是语已。<a id="a-5T"></a>各诣佛所。<a id="a-5U"></a>前礼佛足。<a id="a-5V"></a>长跪请佛。<a id="a-5W"></a>唯愿世尊。<a id="a-5X"></a>受我等请。<a id="a-5Y"></a>佛即然可。<a id="a-5Z"></a>时诸民众。<a id="a-5a"></a>知佛许已。<a id="a-5b"></a>还归家中。<a id="a-5c"></a>平治道路。<a id="a-5d"></a>除去瓦石污秽不净。<a id="a-5e"></a>竖立幢幡。<a id="a-5f"></a>悬诸宝铃。<a id="a-5g"></a>香水洒地。<a id="a-5h"></a>散诸妙华。<a id="a-5i"></a>安置床榻。<a id="a-5j"></a>备办肴膳。<a id="a-5k"></a>往白世尊。<a id="a-5l"></a>食具已办。<a id="a-5m"></a>唯圣知时。<a id="a-5n"></a>尔时世尊着衣持钵。<a id="a-5o"></a>将诸比丘。<a id="a-5p"></a>来入聚落。<a id="a-5q"></a>受其供已。<a id="a-5r"></a>时诸民众渴仰闻法。<a id="a-5s"></a>佛即为其种种说法。<a id="a-5t"></a>心开意解。<a id="a-5u"></a>有得须陀洹者。<a id="a-5v"></a>斯陀含者。<a id="a-5w"></a>阿那含者。<a id="a-5x"></a>乃至发于无上菩提心者。<a id="a-5y"></a>时诸比丘见是事已。<a id="a-5z"></a>而白佛言。<a id="a-60"></a>如来世尊。<a id="a-61"></a>宿殖何福。<a id="a-62"></a>乃感民众置斯供养及除疫病。<a id="a-63"></a>尔时佛告诸比丘众。<a id="a-64"></a>汝等谛听。<a id="a-65"></a>吾当为汝分别解说。<a id="a-66"></a>乃往过去。<a id="a-67"></a>波罗奈国。<a id="a-68"></a>有佛出世。<a id="a-69"></a>号日月光。<a id="a-6A"></a>将诸比丘至梵摩王国。<a id="a-6B"></a>受王供已。<a id="a-6C"></a>长跪白佛。<a id="a-6D"></a>愿见救济此诸民众灾疫疾患。<a id="a-6E"></a>尔时世尊寻持所著僧伽梨衣。<a id="a-6F"></a>授与彼王。<a id="a-6G"></a>系于幢头。<a id="a-6H"></a>各共供养。<a id="a-6I"></a>疫鬼同时。<a id="a-6J"></a>自然退散。<a id="a-6K"></a>无复灾患。<a id="a-6L"></a>王大欢喜。<a id="a-6M"></a>发菩提心。<a id="a-6N"></a>佛授王记。<a id="a-6O"></a>汝于来世。<a id="a-6P"></a>当得作佛。<a id="a-6Q"></a>号释迦牟尼。<a id="a-6R"></a>广度众生。<a id="a-6S"></a>不可限量。<a id="a-6T"></a>佛告诸比丘。<a id="a-6U"></a>欲知彼时梵摩王者。<a id="a-6V"></a>则我身是。<a id="a-6W"></a>彼时群臣者。<a id="a-6X"></a>今诸比丘是。<a id="a-6Y"></a>皆由彼时供养佛故。<a id="a-6Z"></a>无量世中不堕恶趣。<a id="a-6a"></a>天上人中常受快乐。<a id="a-6b"></a>是故今者致得成佛。<a id="a-6c"></a>故有人天来供养我。<a id="a-6d"></a>尔时诸比丘闻佛所说。<a id="a-6e"></a>欢喜奉行。</p>
  <p data-pb></p>
  <h2 id="a6f">（一五）天帝释供养佛缘</h2>
  <p id="a6g">在王舍城迦兰陀竹林。<a id="a-6h"></a>尔时提婆达多极大愚痴。<a id="a-6i"></a>憍慢嫉妒。<a id="a-6j"></a>教阿阇世王。<a id="a-6k"></a>立非法制。<a id="a-6l"></a>击鼓唱令。<a id="a-6m"></a>不听民众赍持供养诣瞿昙所。<a id="a-6n"></a>时彼城中有信佛者。<a id="a-6o"></a>闻是制限。<a id="a-6p"></a>忧愁涕泣。<a id="a-6q"></a>悲感懊恼。<a id="a-6r"></a>感天宫殿动摇不安。<a id="a-6s"></a>时天帝释作是念言。<a id="a-6t"></a>我此宫殿。<a id="a-6u"></a>有何因缘。<a id="a-6v"></a>如是动摇。<a id="a-6w"></a>寻自观察。<a id="a-6x"></a>见阿阇世王。<a id="a-6y"></a>立非法制。<a id="a-6z"></a>令彼城人忧愁涕泣。<a id="a-70"></a>感我宫殿动摇如是寻即来下。<a id="a-71"></a>高声唱言。<a id="a-72"></a>我今自当供养佛僧。<a id="a-73"></a>作是唱已。<a id="a-74"></a>即往佛所。<a id="a-75"></a>前礼佛足。<a id="a-76"></a>长跪请佛。<a id="a-77"></a>唯愿世尊。<a id="a-78"></a>及比丘僧。<a id="a-79"></a>尽其形寿。<a id="a-7A"></a>受我供养。<a id="a-7B"></a>佛不然可。<a id="a-7C"></a>复白佛言。<a id="a-7D"></a>若不受我终身供养。<a id="a-7E"></a>当受五年。<a id="a-7F"></a>佛亦不许。<a id="a-7G"></a>复白佛言。<a id="a-7H"></a>若不受五年。<a id="a-7I"></a>当受五月。<a id="a-7J"></a>佛亦不许。<a id="a-7K"></a>复白佛言。<a id="a-7L"></a>若不受五月。<a id="a-7M"></a>当受五日。<a id="a-7N"></a>佛即然可。<a id="a-7O"></a>寻变迦兰陀竹林。<a id="a-7P"></a>如毗阇耶殿。<a id="a-7Q"></a>床榻卧具。<a id="a-7R"></a>天须陀食。<a id="a-7S"></a>盛以金器。<a id="a-7T"></a>与天众。<a id="a-7U"></a>手自斟酌。<a id="a-7V"></a>供养佛僧。<a id="a-7W"></a>时阿阇世王在高楼上。<a id="a-7X"></a>遥见迦兰陀竹林。<a id="a-7Y"></a>犹天宫殿。<a id="a-7Z"></a>天须陀食。<a id="a-7a"></a>盛以宝器。<a id="a-7b"></a>见天帝释与诸天众手自斟酌供养佛僧。<a id="a-7c"></a>时阿阇世王睹斯事已。<a id="a-7d"></a>即自悔责。<a id="a-7e"></a>极大嗔恚。<a id="a-7f"></a>骂提婆达多。<a id="a-7g"></a>汝是痴人。<a id="a-7h"></a>云何教我横加非法向于世尊。<a id="a-7i"></a>作是语已。<a id="a-7j"></a>即于佛所。<a id="a-7k"></a>深生信敬。<a id="a-7l"></a>时诸群臣。<a id="a-7m"></a>前白王言。<a id="a-7n"></a>愿王今者改先制限。<a id="a-7o"></a>令诸民众得见如来随意供养。<a id="a-7p"></a>寻敕司官。<a id="a-7q"></a>击鼓唱令。<a id="a-7r"></a>自今以去。<a id="a-7s"></a>听诸民众。<a id="a-7t"></a>设诸肴膳。<a id="a-7u"></a>供养佛已。<a id="a-7v"></a>尔时世尊即便为其种种说法。<a id="a-7w"></a>心开意解。<a id="a-7x"></a>有得须陀洹者。<a id="a-7y"></a>斯陀含者。<a id="a-7z"></a>阿那含者。<a id="a-80"></a>乃至发于无上菩提心者。<a id="a-81"></a>时诸比丘见是事已。<a id="a-82"></a>叹未曾有。<a id="a-83"></a>而白佛言。<a id="a-84"></a>如来世尊。<a id="a-85"></a>宿殖何福。<a id="a-86"></a>乃使天帝置斯供养。<a id="a-87"></a>尔时世尊告诸比丘。<a id="a-88"></a>汝等谛听。<a id="a-89"></a>吾当为汝分别解说。<a id="a-8A"></a>乃往过去无量世时。<a id="a-8B"></a>波罗奈国。<a id="a-8C"></a>有佛出世。<a id="a-8D"></a>号曰宝殿。<a id="a-8E"></a>将诸比丘。<a id="a-8F"></a>游行教化到伽翅王国。<a id="a-8G"></a>闻佛来至。<a id="a-8H"></a>将诸群臣。<a id="a-8I"></a>奉迎世尊。<a id="a-8J"></a>长跪请佛。<a id="a-8K"></a>受我三月四事供养。<a id="a-8L"></a>佛即然可。<a id="a-8M"></a>受其供已。<a id="a-8N"></a>佛便为王种种说法。<a id="a-8O"></a>发菩提心。<a id="a-8P"></a>佛授王记。<a id="a-8Q"></a>汝</p>
  <p data-pb></p>
  <h2 id="a8R">（一六）佛现帝释形化婆罗门缘</h2>
  <p id="a8S">佛在王舍城迦兰陀竹林。<a id="a-8T"></a>时彼国中。<a id="a-8U"></a>有一辅相。<a id="a-8V"></a>名曰梨车。<a id="a-8W"></a>信邪倒见。<a id="a-8X"></a>不信因果。<a id="a-8Y"></a>教阿阇世。<a id="a-8Z"></a>反逆杀父。<a id="a-8a"></a>自立为主。<a id="a-8b"></a>心怀喜悦。<a id="a-8c"></a>敕诸臣民。<a id="a-8d"></a>施设大会。<a id="a-8e"></a>聚集百千诸婆罗门共立峻制。<a id="a-8f"></a>不听往至诣瞿昙所咨禀所受。<a id="a-8g"></a>诸婆罗门。<a id="a-8h"></a>闻是语已。<a id="a-8i"></a>皆不复往。<a id="a-8j"></a>每于一时。<a id="a-8k"></a>密共聚会。<a id="a-8l"></a>或有说言。<a id="a-8m"></a>我韦陀经说云。<a id="a-8n"></a>瞿昙沙门者。<a id="a-8o"></a>皆是我等天之大主。<a id="a-8p"></a>今共称名。<a id="a-8q"></a>或能来至。<a id="a-8r"></a>诣于会所。<a id="a-8s"></a>我等当共尽形奉事。<a id="a-8t"></a>作是语已。<a id="a-8u"></a>咸共称名。<a id="a-8v"></a>南无瞿昙沙门。<a id="a-8w"></a>来赴此会。<a id="a-8x"></a>受我等请。<a id="a-8y"></a>尔时如来常以慈悲。<a id="a-8z"></a>昼夜六时。<a id="a-90"></a>观察众生。<a id="a-91"></a>谁应可度。<a id="a-92"></a>寻往度之。<a id="a-93"></a>知诸婆罗门善根已熟。<a id="a-94"></a>应受我化自变其身。<a id="a-95"></a>作帝释形。<a id="a-96"></a>乘虚空来。<a id="a-97"></a>入赴婆罗门会。<a id="a-98"></a>各起奉迎。<a id="a-99"></a>请命令坐。<a id="a-9A"></a>而作是言。<a id="a-9B"></a>我等所求。<a id="a-9C"></a>今悉获得。<a id="a-9D"></a>当共尽形奉事。<a id="a-9E"></a>帝释咸皆称善。<a id="a-9F"></a>尔时世尊知诸婆罗门心已调伏。<a id="a-9G"></a>还服本形。<a id="a-9H"></a>为其如应。<a id="a-9I"></a>说四谛法。<a id="a-9J"></a>心开意解。<a id="a-9K"></a>获须陀洹果。<a id="a-9L"></a>各怀喜悦。<a id="a-9M"></a>并共施设百味饮食。<a id="a-9N"></a>请佛及僧。<a id="a-9O"></a>供养讫已。<a id="a-9P"></a>时诸比丘。<a id="a-9Q"></a>见是事已。<a id="a-9R"></a>前白佛言。<a id="a-9S"></a>如来往昔。<a id="a-9T"></a>宿殖何福。<a id="a-9U"></a>乃能使此诸婆罗门。<a id="a-9V"></a>设诸肴膳供养佛僧。<a id="a-9W"></a>尔时世尊告诸比丘。<a id="a-9X"></a>汝等谛听。<a id="a-9Y"></a>吾当为汝分别解说。<a id="a-9Z"></a>乃往过去无量世时。<a id="a-9a"></a>波罗奈国。<a id="a-9b"></a>有佛出世。<a id="a-9c"></a>号曰妙音。<a id="a-9d"></a>将诸比丘。<a id="a-9e"></a>到宝殿王所。<a id="a-9f"></a>闻佛来至。<a id="a-9g"></a>与诸群臣。<a id="a-9h"></a>奉迎世尊。<a id="a-9i"></a>受我三月四事供养。<a id="a-9j"></a>佛即然可。<a id="a-9k"></a>三月之中。<a id="a-9l"></a>受王供已。<a id="a-9m"></a>于其脐中。<a id="a-9n"></a>出七宝莲华。<a id="a-9o"></a>各有化佛结跏趺坐。<a id="a-9p"></a>放大光明。<a id="a-9q"></a>上至阿迦腻吒天。<a id="a-9r"></a>下至阿鼻地狱。<a id="a-9s"></a>时宝殿王见是变已。<a id="a-9t"></a>发于无上菩提之心。<a id="a-9u"></a>佛授王记。<a id="a-9v"></a>汝于来世。<a id="a-9w"></a>当得作佛。<a id="a-9x"></a>号释迦牟尼。<a id="a-9y"></a>过度众生。<a id="a-9z"></a>不可限量。<a id="a-A0"></a>佛告诸比丘。<a id="a-A1"></a>欲知彼时宝殿王者。<a id="a-A2"></a>则我身是。<a id="a-A3"></a>彼时群臣者。<a id="a-A4"></a>今诸婆罗门是。<a id="a-A5"></a>皆由彼时供养佛故。<a id="a-A6"></a>无量世中。<a id="a-A7"></a>不堕地狱畜生饿鬼。<a id="a-A8"></a>天上人中常受快乐。<a id="a-A9"></a>乃至今者自致成佛。<a id="a-AA"></a>故有人天来供养我。<a id="a-AB"></a>尔时诸比丘闻佛所说。<a id="a-AC"></a>欢喜奉行。</p>
  <h2 id="aAD">（一七）乾闼婆作乐赞佛缘</h2>
  <p id="aAE">佛在舍卫国祇树给孤独园。<a id="a-AF"></a>时彼城中。<a id="a-AG"></a>有五百乾闼婆。<a id="a-AH"></a>善巧弹琴。<a id="a-AI"></a>作乐歌舞。<a id="a-AJ"></a>供养如来。<a id="a-AK"></a>昼夜不离。<a id="a-AL"></a>名闻远彻。<a id="a-AM"></a>达于四方。<a id="a-AN"></a>时彼南城。<a id="a-AO"></a>有乾闼婆王。<a id="a-AP"></a>名曰善爱。<a id="a-AQ"></a>亦巧弹琴。<a id="a-AR"></a>作乐歌舞。<a id="a-AS"></a>于彼土中。<a id="a-AT"></a>更无詶对。<a id="a-AU"></a>憍慢自大。<a id="a-AV"></a>更无有比。<a id="a-AW"></a>闻其北方有乾闼婆。<a id="a-AX"></a>善巧弹琴。<a id="a-AY"></a>作乐歌舞。<a id="a-AZ"></a>故从彼来。<a id="a-Aa"></a>涉历诸士。<a id="a-Ab"></a>经十六大国。<a id="a-Ac"></a>弹一弦琴。<a id="a-Ad"></a>能令出于七种音声。<a id="a-Ae"></a>声有二十一解。<a id="a-Af"></a>时诸人民闻其弹琴作乐歌舞。<a id="a-Ag"></a>欢娱自乐。<a id="a-Ah"></a>狂醉放逸不能自制。<a id="a-Ai"></a>共相随逐来诣舍卫。<a id="a-Aj"></a>欲得见王致意问讯角试技术。<a id="a-Ak"></a>时城郭神。<a id="a-Al"></a>及乾闼婆启白王言。<a id="a-Am"></a>云南方国。<a id="a-An"></a>有乾闼婆王。<a id="a-Ao"></a>名曰善爱。<a id="a-Ap"></a>快能弹琴。<a id="a-Aq"></a>作乐戏笑。<a id="a-Ar"></a>今在门外。<a id="a-As"></a>致意问讯。<a id="a-At"></a>云在彼间。<a id="a-Au"></a>遥承王边有乾闼婆。<a id="a-Av"></a>善巧弹琴。<a id="a-Aw"></a>歌舞戏笑。<a id="a-Ax"></a>故从远来。<a id="a-Ay"></a>求共角试弹琴技术。<a id="a-Az"></a>愿王今者。<a id="a-B0"></a>听使所白。<a id="a-B1"></a>时波斯匿王告守门者。<a id="a-B2"></a>疾唤来入。<a id="a-B3"></a>共王相见。<a id="a-B4"></a>各怀欢喜。<a id="a-B5"></a>善爱白言。<a id="a-B6"></a>承闻王边有乾闼婆善巧弹琴。<a id="a-B7"></a>歌舞戏笑。<a id="a-B8"></a>今在何许。<a id="a-B9"></a>我今当共角试技术。<a id="a-BA"></a>王即答曰。<a id="a-BB"></a>我不相惮。<a id="a-BC"></a>去此不远。<a id="a-BD"></a>我今共汝往至于彼。<a id="a-BE"></a>随意角试。<a id="a-BF"></a>时王然可。<a id="a-BG"></a>至世尊所。<a id="a-BH"></a>佛知王意。<a id="a-BI"></a>寻自变身。<a id="a-BJ"></a>化作乾闼婆王。<a id="a-BK"></a>将天乐神般遮尸弃。<a id="a-BL"></a>其数七千。<a id="a-BM"></a>各各手执琉璃之琴。<a id="a-BN"></a>侍卫左右。<a id="a-BO"></a>时波斯匿王语善爱言。<a id="a-BP"></a>此皆是我作乐诸神。<a id="a-BQ"></a>汝今可共角试琴术。<a id="a-BR"></a>时善爱王。<a id="a-BS"></a>即便自取一弦之琴。<a id="a-BT"></a>而弹鼓之。<a id="a-BU"></a>能令出于七种音声。<a id="a-BV"></a>声有二十一解。<a id="a-BW"></a>弹鼓合节甚可听闻。<a id="a-BX"></a>能令众人欢娱舞戏。<a id="a-BY"></a>昏迷放逸不能自持。<a id="a-BZ"></a>尔时如来复取般遮尸弃琉璃之琴。<a id="a-Ba"></a>弹鼓一弦。<a id="a-Bb"></a>能令出于数千万种。<a id="a-Bc"></a>其声婉妙清彻可爱。<a id="a-Bd"></a>闻者舞笑。<a id="a-Be"></a>欢娱爱乐。<a id="a-Bf"></a>喜不自胜。<a id="a-Bg"></a>时善爱王闻是声已。<a id="a-Bh"></a>叹未曾有。<a id="a-Bi"></a>自鄙惭愧。<a id="a-Bj"></a>先所弹琴。<a id="a-Bk"></a>所出音声。<a id="a-Bl"></a>即便引伏。<a id="a-Bm"></a>长跪叉手。<a id="a-Bn"></a>请为大师。<a id="a-Bo"></a>更咨琴法。<a id="a-Bp"></a>尔时如来见善爱王。<a id="a-Bq"></a>除去我慢。<a id="a-Br"></a>心已调伏。<a id="a-Bs"></a>还服本形。<a id="a-Bt"></a>诸比丘僧。<a id="a-Bu"></a>默然而坐。<a id="a-Bv"></a>心惊毛竖。<a id="a-Bw"></a>寻于佛前。<a id="a-Bx"></a>深生信敬。<a id="a-By"></a>长跪合掌。<a id="a-Bz"></a>求入道次。<a id="a-C0"></a>佛即告言。<a id="a-C1"></a>善来比丘。<a id="a-C2"></a>须发自落。<a id="a-C3"></a>法服着身。<a id="a-C4"></a>便成沙门。<a id="a-C5"></a>精勤修习。<a id="a-C6"></a>未久之间。<a id="a-C7"></a>得阿罗汉果。<a id="a-C8"></a>时波斯匿见善爱王。<a id="a-C9"></a>心已调伏。<a id="a-CA"></a>复得道果。<a id="a-CB"></a>心怀欢喜。<a id="a-CC"></a>长跪请佛及比丘僧佛即然可。<a id="a-CD"></a>敕诸群臣。<a id="a-CE"></a>平治道路。<a id="a-CF"></a>除去瓦石污秽不净。<a id="a-CG"></a>建立幢幡。<a id="a-CH"></a>悬诸宝铃。<a id="a-CI"></a>香水洒地散众名华。<a id="a-CJ"></a>安置床榻。<a id="a-CK"></a>设诸肴膳。<a id="a-CL"></a>供养佛僧。<a id="a-CM"></a>时诸比丘见是供养。<a id="a-CN"></a>怪未曾有。<a id="a-CO"></a>而白佛言。<a id="a-CP"></a>如来世尊宿殖何福今者乃有如是音乐。<a id="a-CQ"></a>供养如来。<a id="a-CR"></a>终不远离。<a id="a-CS"></a>尔时世尊告诸比丘。<a id="a-CT"></a>汝等谛听。<a id="a-CU"></a>吾当为汝分别解说。<a id="a-CV"></a>乃往过去无量世时。<a id="a-CW"></a>波罗奈国有佛出世。<a id="a-CX"></a>号曰正觉。<a id="a-CY"></a>将诸比丘。<a id="a-CZ"></a>远行教化。<a id="a-Ca"></a>至梵摩王国。<a id="a-Cb"></a>在一树下。<a id="a-Cc"></a>结跏趺坐。<a id="a-Cd"></a>入火光三昧。<a id="a-Ce"></a>照于天地。<a id="a-Cf"></a>时彼国王。<a id="a-Cg"></a>将诸群臣数千万众。<a id="a-Ch"></a>出城游戏。<a id="a-Ci"></a>作倡伎乐。<a id="a-Cj"></a>歌舞戏笑。<a id="a-Ck"></a>遥见彼佛及比丘僧。<a id="a-Cl"></a>在于树下。<a id="a-Cm"></a>结跏趺坐。<a id="a-Cn"></a>光明赫弈。<a id="a-Co"></a>照于天地。<a id="a-Cp"></a>如百千日。<a id="a-Cq"></a>心怀欢喜。<a id="a-Cr"></a>将诸伎女。<a id="a-Cs"></a>往到佛所。<a id="a-Ct"></a>前礼佛足。<a id="a-Cu"></a>作乐供养。<a id="a-Cv"></a>长跪请佛。<a id="a-Cw"></a>唯愿世尊。<a id="a-Cx"></a>及比丘僧。<a id="a-Cy"></a>大慈怜愍。<a id="a-Cz"></a>来入宫中。<a id="a-D0"></a>受我供养。<a id="a-D1"></a>佛即然可。<a id="a-D2"></a>设诸肴膳。<a id="a-D3"></a>供养讫已。<a id="a-D4"></a>佛即为王种种说法。<a id="a-D5"></a>发菩提心。<a id="a-D6"></a>即授王记。<a id="a-D7"></a>汝于来世。<a id="a-D8"></a>当得作佛。<a id="a-D9"></a>号释迦牟尼。<a id="a-DA"></a>广度众生。<a id="a-DB"></a>不可限量。<a id="a-DC"></a>佛告诸比丘。<a id="a-DD"></a>欲知彼时梵摩王者。<a id="a-DE"></a>则我身是。<a id="a-DF"></a>彼时群臣者。<a id="a-DG"></a>今诸比丘是。<a id="a-DH"></a>皆由彼时供养佛故。<a id="a-DI"></a>无量世中。<a id="a-DJ"></a>不堕地狱畜生饿鬼。<a id="a-DK"></a>天上人中常受快乐。<a id="a-DL"></a>乃至今者自致成佛。<a id="a-DM"></a>有是音乐而供养我。<a id="a-DN"></a>终不远离。<a id="a-DO"></a>尔时诸比丘闻佛所说。<a id="a-DP"></a>欢喜奉行。</p>
  <h2 id="aDQ">（一八）如愿临当刑戮求佛出家缘</h2>
  <p id="aDR">佛在舍卫国祇树给孤独园。<a id="a-DS"></a>时彼城中。<a id="a-DT"></a>有一愚人。<a id="a-DU"></a>名曰如愿。<a id="a-DV"></a>好喜杀生偷盗邪淫。<a id="a-DW"></a>为人纠告。<a id="a-DX"></a>王敕收捕。<a id="a-DY"></a>系缚送市。<a id="a-DZ"></a>顺行唱令。<a id="a-Da"></a>送至杀处。<a id="a-Db"></a>规欲刑戮。<a id="a-Dc"></a>值见世尊。<a id="a-Dd"></a>作礼归躬。<a id="a-De"></a>具说罪状。<a id="a-Df"></a>今当就死。<a id="a-Dg"></a>命在不久。<a id="a-Dh"></a>唯愿世尊。<a id="a-Di"></a>大慈怜愍。<a id="a-Dj"></a>为我白王。<a id="a-Dk"></a>听使出家。<a id="a-Dl"></a>死不复恨。<a id="a-Dm"></a>尔时如来即便然可。<a id="a-Dn"></a>告阿难曰。<a id="a-Do"></a>汝可往语波斯匿王。<a id="a-Dp"></a>云吾今日。<a id="a-Dq"></a>从王乞索此一罪人。<a id="a-Dr"></a>用为出家。<a id="a-Ds"></a>是时阿难。<a id="a-Dt"></a>受佛教敕。<a id="a-Du"></a>寻即往到。<a id="a-Dv"></a>语波斯匿王。<a id="a-Dw"></a>今日世尊。<a id="a-Dx"></a>从王乞索此一罪人。<a id="a-Dy"></a>用为出家。<a id="a-Dz"></a>王闻佛语。<a id="a-E0"></a>敕放罪人。<a id="a-E1"></a>送与世尊。<a id="a-E2"></a>度令出家。<a id="a-E3"></a>精勤修习。<a id="a-E4"></a>未久之间。<a id="a-E5"></a>得阿罗汉果。<a id="a-E6"></a>时诸比丘。<a id="a-E7"></a>见是如愿。<a id="a-E8"></a>临死得脱。<a id="a-E9"></a>出家未久。<a id="a-EA"></a>复获道果。<a id="a-EB"></a>叹未曾有。<a id="a-EC"></a>而白佛言。<a id="a-ED"></a>如来世尊。<a id="a-EE"></a>宿殖何福。<a id="a-EF"></a>出言信用。<a id="a-EG"></a>救彼罪人。<a id="a-EH"></a>得济身命。<a id="a-EI"></a>不审世尊。<a id="a-EJ"></a>其事云何。<a id="a-EK"></a>尔时世尊告诸比丘。<a id="a-EL"></a>汝等谛听。<a id="a-EM"></a>吾当为汝分别解说。<a id="a-EN"></a>乃往过去无量世时。<a id="a-EO"></a>波罗奈国。<a id="a-EP"></a>有佛出世。<a id="a-EQ"></a>号曰帝幢。<a id="a-ER"></a>将诸比丘。<a id="a-ES"></a>游诸聚落。<a id="a-ET"></a>教化众生。<a id="a-EU"></a>于其路次。<a id="a-EV"></a>值一仙人。<a id="a-EW"></a>见佛世尊。<a id="a-EX"></a>三十二相。<a id="a-EY"></a>八十种好。<a id="a-EZ"></a>光明晖曜。<a id="a-Ea"></a>如百千日。<a id="a-Eb"></a>心怀欢喜。<a id="a-Ec"></a>前礼佛足。<a id="a-Ed"></a>请命就座。<a id="a-Ee"></a>设诸肴膳。<a id="a-Ef"></a>供养佛已。<a id="a-Eg"></a>因发愿言使我来世出言信用。<a id="a-Eh"></a>佛即答言。<a id="a-Ei"></a>使汝所求必得如愿。<a id="a-Ej"></a>如我今者无有异也。<a id="a-Ek"></a>时彼仙人闻佛语已。<a id="a-El"></a>即于佛前发于无上菩提之心。<a id="a-Em"></a>即为授记。<a id="a-En"></a>汝于来世。<a id="a-Eo"></a>当得作佛号释迦牟尼。<a id="a-Ep"></a>广度众生不可限量。<a id="a-Eq"></a>佛告诸比丘。<a id="a-Er"></a>欲知彼时仙人者。<a id="a-Es"></a>则我身是。<a id="a-Et"></a>以我过去敬顺佛故。<a id="a-Eu"></a>今者出言无不信受。<a id="a-Ev"></a>救彼罪人得免身命及获道果。<a id="a-Ew"></a>尔时诸比丘闻佛所说。<a id="a-Ex"></a>欢喜奉行。</p>
  <h2 id="aEy">（一九）频婆娑罗王请佛缘</h2>
  <p id="aEz">佛在王舍城迦兰陀竹林。<a id="a-F0"></a>尔时频婆娑罗王。<a id="a-F1"></a>将十二亿那由他人。<a id="a-F2"></a>往诣佛所。<a id="a-F3"></a>前礼佛足。<a id="a-F4"></a>长跪请佛。<a id="a-F5"></a>唯愿世尊。<a id="a-F6"></a>大慈怜愍。<a id="a-F7"></a>将诸比丘。<a id="a-F8"></a>受我终身四事供养。<a id="a-F9"></a>佛不许可。<a id="a-FA"></a>复白佛言。<a id="a-FB"></a>若不受我终身供养。<a id="a-FC"></a>当受十二年。<a id="a-FD"></a>佛亦不许。<a id="a-FE"></a>复白佛言。<a id="a-FF"></a>若不受我十二年。<a id="a-FG"></a>当受十二月。<a id="a-FH"></a>佛亦不许。<a id="a-FI"></a>复白佛言。<a id="a-FJ"></a>若不受十二月。<a id="a-FK"></a>当受三月四事供养。<a id="a-FL"></a>佛即然可。<a id="a-FM"></a>敕诸臣民。<a id="a-FN"></a>平治道路。<a id="a-FO"></a>除去瓦石污秽不净。<a id="a-FP"></a>建立幢幡。<a id="a-FQ"></a>悬诸宝铃。<a id="a-FR"></a>香水洒地。<a id="a-FS"></a>散诸妙花。<a id="a-FT"></a>安置床榻。<a id="a-FU"></a>卧具被褥。<a id="a-FV"></a>备办肴膳。<a id="a-FW"></a>将诸群臣。<a id="a-FX"></a>各各执盖。<a id="a-FY"></a>盖佛众僧。<a id="a-FZ"></a>入王舍城。<a id="a-Fa"></a>足蹈门阃。<a id="a-Fb"></a>地大震动。<a id="a-Fc"></a>城中宝藏。<a id="a-Fd"></a>自然踊出。<a id="a-Fe"></a>盲者得视。<a id="a-Ff"></a>聋者得听。<a id="a-Fg"></a>哑者能言。<a id="a-Fh"></a>癖者得伸。<a id="a-Fi"></a>贫者得宝。<a id="a-Fj"></a>空中伎乐。<a id="a-Fk"></a>不鼓自鸣。<a id="a-Fl"></a>象马众鸟。<a id="a-Fm"></a>相和悲鸣。<a id="a-Fn"></a>虚空之中。<a id="a-Fo"></a>雨众妙华。<a id="a-Fp"></a>至于王宫。<a id="a-Fq"></a>设诸肴膳百味饮食。<a id="a-Fr"></a>供养佛僧经于三月。<a id="a-Fs"></a>受王供已。<a id="a-Ft"></a>佛即为王种种说法。<a id="a-Fu"></a>心怀喜悦。<a id="a-Fv"></a>即以加尸育衣。<a id="a-Fw"></a>施佛及僧。<a id="a-Fx"></a>退坐一面。<a id="a-Fy"></a>时诸比丘而白佛言。<a id="a-Fz"></a>如来世尊。<a id="a-G0"></a>宿殖何福。<a id="a-G1"></a>乃获如斯上妙供养。<a id="a-G2"></a>尔时世尊告诸比丘汝等谛听。<a id="a-G3"></a>吾当为汝分别解说。<a id="a-G4"></a>乃往过去无量世时。<a id="a-G5"></a>波罗奈国。<a id="a-G6"></a>有佛出世。<a id="a-G7"></a>号曰差摩。<a id="a-G8"></a>将诸比丘。<a id="a-G9"></a>游行教化。<a id="a-GA"></a>到宝胜国。<a id="a-GB"></a>王名伽翅。<a id="a-GC"></a>闻佛来至。<a id="a-GD"></a>心怀欢喜。<a id="a-GE"></a>将诸群臣。<a id="a-GF"></a>出城奉迎。<a id="a-GG"></a>前礼佛足。<a id="a-GH"></a>长跪请佛。<a id="a-GI"></a>唯愿世尊。<a id="a-GJ"></a>慈哀怜愍。<a id="a-GK"></a>受我供养。<a id="a-GL"></a>佛即然可。<a id="a-GM"></a>设诸肴膳。<a id="a-GN"></a>供养佛已。<a id="a-GO"></a>渴仰闻法。<a id="a-GP"></a>佛即为王种种说法。<a id="a-GQ"></a>心怀欢喜。<a id="a-GR"></a>即于佛前。<a id="a-GS"></a>发于无上菩提之心。<a id="a-GT"></a>佛授王记。<a id="a-GU"></a>汝于来世。<a id="a-GV"></a>当得作佛。<a id="a-GW"></a>号释迦牟尼。<a id="a-GX"></a>利安众生。<a id="a-GY"></a>不可限量。<a id="a-GZ"></a>佛告诸比丘。<a id="a-Ga"></a>欲知彼时伽翅王者。<a id="a-Gb"></a>则我身是。<a id="a-Gc"></a>彼时诸臣者。<a id="a-Gd"></a>今诸比丘是。<a id="a-Ge"></a>由于彼时供养佛故。<a id="a-Gf"></a>无量世中。<a id="a-Gg"></a>不堕地狱畜生饿鬼。<a id="a-Gh"></a>天上人中。<a id="a-Gi"></a>常受快乐。<a id="a-Gj"></a>乃至今者自致成佛。<a id="a-Gk"></a>故有人天来供养我。<a id="a-Gl"></a>尔时诸比丘闻佛所说。<a id="a-Gm"></a>欢喜奉行。</p>
  <h2 id="aGn">（二○）帝释变迦兰陀竹林缘</h2>
  <p id="aGo">佛在王舍城迦兰陀竹林。<a id="a-Gp"></a>时彼城中。<a id="a-Gq"></a>有一长者。<a id="a-Gr"></a>名曰瞿沙。<a id="a-Gs"></a>财宝无量。<a id="a-Gt"></a>不可称计。<a id="a-Gu"></a>然彼长者信邪倒见。<a id="a-Gv"></a>奉事外道。<a id="a-Gw"></a>不信佛法。<a id="a-Gx"></a>时大目连观是长者。<a id="a-Gy"></a>极生邪见。<a id="a-Gz"></a>畏坠三涂不可拔济。<a id="a-H0"></a>生怜愍心。<a id="a-H1"></a>即作方便。<a id="a-H2"></a>告帝释言。<a id="a-H3"></a>汝今可变迦兰陀竹林令作七宝。<a id="a-H4"></a>诸天宫殿等无有异。<a id="a-H5"></a>悬诸幡盖及诸宝铃。<a id="a-H6"></a>诸天妙华以散其地。<a id="a-H7"></a>天须陀食。<a id="a-H8"></a>自然备有供养佛僧。<a id="a-H9"></a>伊罗钵龙。<a id="a-HA"></a>执持幡盖。<a id="a-HB"></a>盖佛顶上。<a id="a-HC"></a>又诸龙王。<a id="a-HD"></a>各各执持种种幡盖。<a id="a-HE"></a>盖诸比丘。<a id="a-HF"></a>舍尸夫人将诸婇女。<a id="a-HG"></a>各各执扇。<a id="a-HH"></a>在佛左右。<a id="a-HI"></a>执扇扇佛。<a id="a-HJ"></a>般遮尸弃乾闼婆众作天伎乐。<a id="a-HK"></a>以娱乐佛。<a id="a-HL"></a>时彼长者见其如是。<a id="a-HM"></a>叹未曾有。<a id="a-HN"></a>即于佛所。<a id="a-HO"></a>深生信敬。<a id="a-HP"></a>往诣佛所。<a id="a-HQ"></a>唯愿世尊。<a id="a-HR"></a>慈哀怜愍。<a id="a-HS"></a>受我供养佛默然许。<a id="a-HT"></a>还至家中。<a id="a-HU"></a>设供饮食。<a id="a-HV"></a>遣使白佛。<a id="a-HW"></a>食具已办。<a id="a-HX"></a>唯圣知时。<a id="a-HY"></a>尔时世尊着衣持钵。<a id="a-HZ"></a>将诸比丘往至其家。<a id="a-Ha"></a>受其供已。<a id="a-Hb"></a>佛即为其种种说法。<a id="a-Hc"></a>心开意解。<a id="a-Hd"></a>得须陀洹果。<a id="a-He"></a>时诸比丘。<a id="a-Hf"></a>见此神变如斯供养。<a id="a-Hg"></a>怪未曾有。<a id="a-Hh"></a>而白佛言。<a id="a-Hi"></a>如来世尊。<a id="a-Hj"></a>宿殖何福。<a id="a-Hk"></a>乃获斯报。<a id="a-Hl"></a>尔时世尊告诸比丘。<a id="a-Hm"></a>汝等谛听。<a id="a-Hn"></a>吾当为汝分别解说。<a id="a-Ho"></a>乃往过去无量世时。<a id="a-Hp"></a>波罗奈国。<a id="a-Hq"></a>有佛出世。<a id="a-Hr"></a>号曰满愿。<a id="a-Hs"></a>将诸比丘。<a id="a-Ht"></a>游行教化。<a id="a-Hu"></a>到梵摩王国。<a id="a-Hv"></a>闻佛来至。<a id="a-Hw"></a>将诸群臣。<a id="a-Hx"></a>出城奉迎。<a id="a-Hy"></a>前礼佛足。<a id="a-Hz"></a>长跪请佛。<a id="a-I0"></a>唯愿世尊受我供养。<a id="a-I1"></a>佛即然可。<a id="a-I2"></a>敕诸群臣。<a id="a-I3"></a>施设种种百味饮食。<a id="a-I4"></a>供养讫已。<a id="a-I5"></a>佛即为王种种说法。<a id="a-I6"></a>发菩提心。<a id="a-I7"></a>即授王记。<a id="a-I8"></a>汝于来世。<a id="a-I9"></a>当得作佛。<a id="a-IA"></a>号释迦牟尼。<a id="a-IB"></a>广度众生。<a id="a-IC"></a>不可限量。<a id="a-ID"></a>佛告诸比丘。<a id="a-IE"></a>欲知彼时梵摩王者。<a id="a-IF"></a>则我身是。<a id="a-IG"></a>皆由彼时供养佛僧。<a id="a-IH"></a>无量世中。<a id="a-II"></a>不堕地狱畜生饿鬼。<a id="a-IJ"></a>天上人中。<a id="a-IK"></a>常受快乐。<a id="a-IL"></a>乃至今者。<a id="a-IM"></a>自致成佛。<a id="a-IN"></a>故有人天来供养我。<a id="a-IO"></a>尔时诸比丘闻佛所说。<a id="a-IP"></a>欢喜奉行。</p>
 </body>
</html>