<!doctype html>
<html id="z3IBWI01FP" data-ver="1705">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="西土圣贤撰集">
  <meta period="吴">
 </head>
 <body>
  <h1 id="a1">撰集百缘经卷第十</h1>
  <h2 id="a2">诸缘品第十</h2>
  <h2 id="a3">（九一）须菩提恶性缘</h2>
  <p id="a4">尔时世尊。<a id="a-5"></a>初始成佛。<a id="a-6"></a>便欲教化诸龙王故。<a id="a-7"></a>即便往至须弥山下。<a id="a-8"></a>现比丘形。<a id="a-9"></a>端坐思惟。<a id="a-A"></a>时有金翅鸟王。<a id="a-B"></a>入大海中。<a id="a-C"></a>捉一小龙。<a id="a-D"></a>还须弥顶。<a id="a-E"></a>规欲食啖。<a id="a-F"></a>时彼小龙命故未断。<a id="a-G"></a>遥见比丘端坐思惟。<a id="a-H"></a>至心求哀。<a id="a-I"></a>寻即命终。<a id="a-J"></a>生舍卫国婆罗门家。<a id="a-K"></a>名曰负梨。<a id="a-L"></a>端政殊妙。<a id="a-M"></a>世所希有。<a id="a-N"></a>因为立字。<a id="a-O"></a>名须菩提。<a id="a-P"></a>年渐长大。<a id="a-Q"></a>智慧聪明。<a id="a-R"></a>无有及者。<a id="a-S"></a>唯甚恶性。<a id="a-T"></a>凡所眼见人及畜生。<a id="a-U"></a>则便嗔骂。<a id="a-V"></a>未曾休废。<a id="a-W"></a>父母亲属皆共厌患。<a id="a-X"></a>无喜见者。<a id="a-Y"></a>遂便舍家入山林中。<a id="a-Z"></a>乃见鸟兽及以草木。<a id="a-a"></a>风吹动摇。<a id="a-b"></a>亦生嗔恚。<a id="a-c"></a>终无喜心。<a id="a-d"></a>时有山神。<a id="a-e"></a>语须菩提言。<a id="a-f"></a>汝今何故。<a id="a-g"></a>舍家来此山林之中。<a id="a-h"></a>既不修善。<a id="a-i"></a>则无利益。<a id="a-j"></a>唐自疲苦。<a id="a-k"></a>今有世尊。<a id="a-l"></a>在只桓中。<a id="a-m"></a>有大福德。<a id="a-n"></a>能教众生修善断恶。<a id="a-o"></a>今若至彼。<a id="a-p"></a>必能除汝嗔恚恶毒。<a id="a-q"></a>时须菩提。<a id="a-r"></a>闻山神语。<a id="a-s"></a>即生欢喜。<a id="a-t"></a>寻问之曰。<a id="a-u"></a>今者世尊。<a id="a-v"></a>为在何处。<a id="a-w"></a>山神答曰。<a id="a-x"></a>汝但眠眼。<a id="a-y"></a>我自将汝。<a id="a-z"></a>至世尊所。<a id="a-10"></a>时须菩提。<a id="a-11"></a>用山神语。<a id="a-12"></a>眠目须臾。<a id="a-13"></a>不觉自然。<a id="a-14"></a>在只桓中。<a id="a-15"></a>见佛世尊。<a id="a-16"></a>三十二相。<a id="a-17"></a>八十种好。<a id="a-18"></a>光明普曜。<a id="a-19"></a>如百千日。<a id="a-1A"></a>心怀欢喜。<a id="a-1B"></a>前礼佛足。<a id="a-1C"></a>却坐一面。<a id="a-1D"></a>佛即为说嗔恚过恶。<a id="a-1E"></a>愚痴烦恼。<a id="a-1F"></a>烧灭善根。<a id="a-1G"></a>增长众恶。<a id="a-1H"></a>后受果报。<a id="a-1I"></a>堕在地狱。<a id="a-1J"></a>备受苦痛。<a id="a-1K"></a>不可称计。<a id="a-1L"></a>设复得脱。<a id="a-1M"></a>或作龙蛇罗刹鬼神。<a id="a-1N"></a>心常含毒。<a id="a-1O"></a>更相残害时须菩提。<a id="a-1P"></a>闻佛世尊说是语已。<a id="a-1Q"></a>心惊毛竖。<a id="a-1R"></a>寻自悔啧。<a id="a-1S"></a>即于佛前。<a id="a-1T"></a>忏悔罪咎。<a id="a-1U"></a>豁然获得须陀洹果。<a id="a-1V"></a>心怀喜悦。<a id="a-1W"></a>求入道次。<a id="a-1X"></a>佛即听许善来比丘。<a id="a-1Y"></a>须发自落。<a id="a-1Z"></a>法服着身。<a id="a-1a"></a>便成沙门。<a id="a-1b"></a>精勤修习。<a id="a-1c"></a>得阿罗汉果。<a id="a-1d"></a>三明六通。<a id="a-1e"></a>具八解脱。<a id="a-1f"></a>诸天世人。<a id="a-1g"></a>所见敬仰。<a id="a-1h"></a>时诸比丘。<a id="a-1i"></a>见是事已。<a id="a-1j"></a>白佛言。<a id="a-1k"></a>世尊。<a id="a-1l"></a>今此须菩提比丘。<a id="a-1m"></a>宿造何业。<a id="a-1n"></a>虽得为人。<a id="a-1o"></a>常怀嗔恚。<a id="a-1p"></a>未曾休息。<a id="a-1q"></a>值佛世尊。<a id="a-1r"></a>出家得道。<a id="a-1s"></a>尔时世尊告诸比丘。<a id="a-1t"></a>汝等善听。<a id="a-1u"></a>吾当为汝。<a id="a-1v"></a>分别解说。<a id="a-1w"></a>此贤劫中。<a id="a-1x"></a>波罗奈国。<a id="a-1y"></a>有佛出世。<a id="a-1z"></a>号曰迦葉。<a id="a-20"></a>于彼法中有一比丘。<a id="a-21"></a>常行劝化。<a id="a-22"></a>一万岁中。<a id="a-23"></a>将诸比丘。<a id="a-24"></a>处处供养。<a id="a-25"></a>于后时间。<a id="a-26"></a>僧有少缘。<a id="a-27"></a>竟不随从。<a id="a-28"></a>便出恶骂。<a id="a-29"></a>汝等佷戾。<a id="a-2A"></a>状似毒龙。<a id="a-2B"></a>作是语已。<a id="a-2C"></a>寻即出去。<a id="a-2D"></a>以是业缘。<a id="a-2E"></a>五百世中。<a id="a-2F"></a>受毒龙。<a id="a-2G"></a>身心常含毒触娆众生。<a id="a-2H"></a>今虽得人。<a id="a-2I"></a>宿习不除。<a id="a-2J"></a>故复生嗔。<a id="a-2K"></a>佛告诸比丘。<a id="a-2L"></a>欲知尔时劝化比丘恶口骂者。<a id="a-2M"></a>今须菩提是。<a id="a-2N"></a>由于尔时供养僧故。<a id="a-2O"></a>今得值我。<a id="a-2P"></a>出家得道。<a id="a-2Q"></a>尔时诸比丘。<a id="a-2R"></a>闻佛所说。<a id="a-2S"></a>欢喜奉行。</p>
  <p data-pb></p>
  <h2 id="a2T">（九二）长老比丘在母胎中六十年缘</h2>
  <p id="a2U">在王舍城迦兰陀竹林。<a id="a-2V"></a>时彼城中。<a id="a-2W"></a>有一长者。<a id="a-2X"></a>财宝无量。<a id="a-2Y"></a>不可称计。<a id="a-2Z"></a>选择高门。<a id="a-2a"></a>娉以为妇。<a id="a-2b"></a>种种音乐。<a id="a-2c"></a>以娱乐之。<a id="a-2d"></a>足满十月。<a id="a-2e"></a>便欲产子。<a id="a-2f"></a>然不肯出。<a id="a-2g"></a>寻重有娠。<a id="a-2h"></a>足满十月。<a id="a-2i"></a>复产一子。<a id="a-2j"></a>先怀妊者。<a id="a-2k"></a>住在右胁。<a id="a-2l"></a>如是次第。<a id="a-2m"></a>怀妊九子。<a id="a-2n"></a>各满十月而产。<a id="a-2o"></a>唯先一子。<a id="a-2p"></a>故在胎中。<a id="a-2q"></a>不得出外。<a id="a-2r"></a>其母极患。<a id="a-2s"></a>设诸汤药。<a id="a-2t"></a>以自疗治。<a id="a-2u"></a>病无降损。<a id="a-2v"></a>嘱及家中。<a id="a-2w"></a>我腹中子。<a id="a-2x"></a>故活不死。<a id="a-2y"></a>今若设终。<a id="a-2z"></a>必开我腹。<a id="a-30"></a>取子养育。<a id="a-31"></a>其母于时。<a id="a-32"></a>不免所患。<a id="a-33"></a>即便命终。<a id="a-34"></a>时诸眷属。<a id="a-35"></a>载其尸骸。<a id="a-36"></a>诣于塳间。<a id="a-37"></a>请大医耆婆。<a id="a-38"></a>破腹看之。<a id="a-39"></a>得一小儿。<a id="a-3A"></a>形状如故。<a id="a-3B"></a>头鬓皓白。<a id="a-3C"></a>俯偻而行。<a id="a-3D"></a>四向顾视。<a id="a-3E"></a>语诸亲言。<a id="a-3F"></a>汝等当知我由先身恶口骂辱诸众僧故。<a id="a-3G"></a>处此生熟藏中。<a id="a-3H"></a>经六十年受是苦恼。<a id="a-3I"></a>难可叵当。<a id="a-3J"></a>时诸亲属。<a id="a-3K"></a>闻儿语已。<a id="a-3L"></a>号[口*睪]涕哭。<a id="a-3M"></a>悲不能答。<a id="a-3N"></a>尔时世尊。<a id="a-3O"></a>遥知此儿善根已熟。<a id="a-3P"></a>将诸大众。<a id="a-3Q"></a>往到尸所。<a id="a-3R"></a>告小儿言。<a id="a-3S"></a>汝是长老比丘不。<a id="a-3T"></a>答言实是。<a id="a-3U"></a>第二第三。<a id="a-3V"></a>亦如是问。<a id="a-3W"></a>故言道是。<a id="a-3X"></a>时诸大众。<a id="a-3Y"></a>见此小儿与佛答对。<a id="a-3Z"></a>各怀疑惑。<a id="a-3a"></a>前白佛言。<a id="a-3b"></a>今此老儿。<a id="a-3c"></a>宿造何业。<a id="a-3d"></a>处此胎中。<a id="a-3e"></a>头发皓白。<a id="a-3f"></a>俯偻而行。<a id="a-3g"></a>复与如来共相答问。<a id="a-3h"></a>尔时世尊。<a id="a-3i"></a>告诸大众。<a id="a-3j"></a>汝等谛听。<a id="a-3k"></a>吾当为汝分别解说。<a id="a-3l"></a>此贤劫中。<a id="a-3m"></a>波罗奈国。<a id="a-3n"></a>有佛出世。<a id="a-3o"></a>号曰迦葉。<a id="a-3p"></a>有诸比丘。<a id="a-3q"></a>夏坐安居。<a id="a-3r"></a>众僧和合。<a id="a-3s"></a>差一比丘。<a id="a-3t"></a>年在老耄。<a id="a-3u"></a>为僧维那。<a id="a-3v"></a>共立制限。<a id="a-3w"></a>于此夏坐。<a id="a-3x"></a>要得道者。<a id="a-3y"></a>听共自恣。<a id="a-3z"></a>若未得者。<a id="a-40"></a>不听自恣。<a id="a-41"></a>今此维那。<a id="a-42"></a>独不得道。<a id="a-43"></a>僧皆不听布萨自恣。<a id="a-44"></a>心怀懊恼。<a id="a-45"></a>而作是言。<a id="a-46"></a>我独为尔营理僧事。<a id="a-47"></a>令汝等辈安隐行道。<a id="a-48"></a>今复返更不听自恣布萨羯磨。<a id="a-49"></a>即便嗔恚。<a id="a-4A"></a>骂辱众僧。<a id="a-4B"></a>寻即牵捉。<a id="a-4C"></a>闭着室中。<a id="a-4D"></a>作是唱言。<a id="a-4E"></a>使汝等辈。<a id="a-4F"></a>常处闇冥。<a id="a-4G"></a>不见光明。<a id="a-4H"></a>如我今者处此闇室。<a id="a-4I"></a>作是语已。<a id="a-4J"></a>自戮命终。<a id="a-4K"></a>堕地狱中。<a id="a-4L"></a>受大苦恼。<a id="a-4M"></a>今始得脱。<a id="a-4N"></a>故在胎中。<a id="a-4O"></a>受是苦恼。<a id="a-4P"></a>尔时众会。<a id="a-4Q"></a>闻佛所说。<a id="a-4R"></a>各各自护身口意业。<a id="a-4S"></a>厌离生死。<a id="a-4T"></a>有得须陀洹者。<a id="a-4U"></a>斯陀含者。<a id="a-4V"></a>阿那含者。<a id="a-4W"></a>阿罗汉者。<a id="a-4X"></a>有发</p>
  <p data-pb></p>
  <h2 id="a4Y">（九三）兀手比丘缘</h2>
  <p id="a4Z">在舍卫国祇树给孤独园。<a id="a-4a"></a>时彼城中。<a id="a-4b"></a>有一长者。<a id="a-4c"></a>财宝无量。<a id="a-4d"></a>不可称计。<a id="a-4e"></a>选择族望。<a id="a-4f"></a>娉以为妇。<a id="a-4g"></a>作诸伎乐。<a id="a-4h"></a>以娱乐之。<a id="a-4i"></a>其妇怀妊。<a id="a-4j"></a>足满十月。<a id="a-4k"></a>产一男儿。<a id="a-4l"></a>兀无有手。<a id="a-4m"></a>产便能语。<a id="a-4n"></a>作是唱言。<a id="a-4o"></a>今此手者。<a id="a-4p"></a>甚为难得。<a id="a-4q"></a>深生爱惜。<a id="a-4r"></a>父母怪之。<a id="a-4s"></a>召诸相师。<a id="a-4t"></a>占相此儿。<a id="a-4u"></a>相师睹已。<a id="a-4v"></a>问其父母。<a id="a-4w"></a>此儿产时。<a id="a-4x"></a>有何瑞相。<a id="a-4y"></a>父母答言。<a id="a-4z"></a>此儿产已。<a id="a-50"></a>作是唱言。<a id="a-51"></a>今此手者。<a id="a-52"></a>甚为难得。<a id="a-53"></a>因为立字。<a id="a-54"></a>名曰兀手。<a id="a-55"></a>年渐长大。<a id="a-56"></a>禀性调顺。<a id="a-57"></a>聪明黠慧。<a id="a-58"></a>将诸亲友。<a id="a-59"></a>渐行观看。<a id="a-5A"></a>到只桓中。<a id="a-5B"></a>见佛世尊。<a id="a-5C"></a>三十二相八十种好。<a id="a-5D"></a>光明赫奕如百千日。<a id="a-5E"></a>心怀欢喜。<a id="a-5F"></a>前礼佛足。<a id="a-5G"></a>却住一面。<a id="a-5H"></a>佛即为其种种说法。<a id="a-5I"></a>心开意解。<a id="a-5J"></a>得须陀洹果。<a id="a-5K"></a>归辞父母。<a id="a-5L"></a>求索入道。<a id="a-5M"></a>父母爱念。<a id="a-5N"></a>不能违逆。<a id="a-5O"></a>将诣佛所。<a id="a-5P"></a>求索出家。<a id="a-5Q"></a>佛即告言善来比丘。<a id="a-5R"></a>须发自落。<a id="a-5S"></a>法服着身。<a id="a-5T"></a>便成沙门。<a id="a-5U"></a>精勤修习。<a id="a-5V"></a>得阿罗汉果。<a id="a-5W"></a>三明六通具八解脱。<a id="a-5X"></a>诸天世人。<a id="a-5Y"></a>所见敬仰。<a id="a-5Z"></a>时诸比丘。<a id="a-5a"></a>见是事已。<a id="a-5b"></a>而白佛言。<a id="a-5c"></a>今此兀手比丘。<a id="a-5d"></a>宿殖何福。<a id="a-5e"></a>生已能语。<a id="a-5f"></a>然无有手。<a id="a-5g"></a>又值世尊。<a id="a-5h"></a>得获道迹。<a id="a-5i"></a>尔时世尊。<a id="a-5j"></a>告诸比丘。<a id="a-5k"></a>汝等谛听。<a id="a-5l"></a>吾当为汝分别解说。<a id="a-5m"></a>此贤劫中。<a id="a-5n"></a>波罗奈国。<a id="a-5o"></a>有佛出世。<a id="a-5p"></a>号曰迦葉。<a id="a-5q"></a>有二比丘。<a id="a-5r"></a>一是罗汉。<a id="a-5s"></a>二是凡夫。<a id="a-5t"></a>为说法师。<a id="a-5u"></a>时诸民众。<a id="a-5v"></a>竞共请唤。<a id="a-5w"></a>常将法师。<a id="a-5x"></a>受檀越请。<a id="a-5y"></a>脱于一日。<a id="a-5z"></a>法师不在。<a id="a-60"></a>将余者行。<a id="a-61"></a>嗔恚骂言。<a id="a-62"></a>我常为汝。<a id="a-63"></a>洗钵给水。<a id="a-64"></a>今更返将余者共行。<a id="a-65"></a>自今以往。<a id="a-66"></a>更为汝使令我无手。<a id="a-67"></a>作是语已。<a id="a-68"></a>各自辞退。<a id="a-69"></a>止不共行。<a id="a-6A"></a>以是业缘。<a id="a-6B"></a>五百世中。<a id="a-6C"></a>受是果报。<a id="a-6D"></a>是故唱言。<a id="a-6E"></a>今此手者。<a id="a-6F"></a>甚为难得。<a id="a-6G"></a>佛告诸比丘。<a id="a-6H"></a>欲知彼时法师比丘。<a id="a-6I"></a>作咒誓者。<a id="a-6J"></a>今兀手比丘是。<a id="a-6K"></a>由于彼时供给圣人故。<a id="a-6L"></a>今得值我。<a id="a-6M"></a>出家得道。<a id="a-6N"></a>佛说是兀手缘时。<a id="a-6O"></a>诸比</p>
  <p data-pb></p>
  <h2 id="a6P">（九四）梨军支比丘缘</h2>
  <p id="a6Q">在舍卫国祇树给孤独园。<a id="a-6R"></a>时彼城中。<a id="a-6S"></a>有一婆罗门。<a id="a-6T"></a>其妇怀妊足满十月。<a id="a-6U"></a>产一男儿。<a id="a-6V"></a>容貌弊恶。<a id="a-6W"></a>身体臭秽。<a id="a-6X"></a>饮母乳时。<a id="a-6Y"></a>能使乳坏。<a id="a-6Z"></a>若雇余者。<a id="a-6a"></a>亦皆败坏。<a id="a-6b"></a>唯以酥蜜。<a id="a-6c"></a>涂指令舐得济躯命因为立字号梨军支。<a id="a-6d"></a>年渐长大。<a id="a-6e"></a>遂复薄福。<a id="a-6f"></a>求索饮食。<a id="a-6g"></a>未曾得饱。<a id="a-6h"></a>见诸沙门。<a id="a-6i"></a>威仪详序。<a id="a-6j"></a>执持应器。<a id="a-6k"></a>入城乞食满钵而还见已欢喜。<a id="a-6l"></a>作是念言。<a id="a-6m"></a>我今当往诣佛世尊。<a id="a-6n"></a>求作沙门。<a id="a-6o"></a>或能得饱。<a id="a-6p"></a>作是念已。<a id="a-6q"></a>即诣只桓。<a id="a-6r"></a>求佛出家。<a id="a-6s"></a>佛即告言。<a id="a-6t"></a>善来比丘。<a id="a-6u"></a>须发自落。<a id="a-6v"></a>法服着身。<a id="a-6w"></a>便成沙门。<a id="a-6x"></a>精勤修习。<a id="a-6y"></a>得阿罗汉果。<a id="a-6z"></a>而行乞食亦不获得。<a id="a-70"></a>便自悔责。<a id="a-71"></a>入其塔中。<a id="a-72"></a>见少坌污。<a id="a-73"></a>即便扫洒。<a id="a-74"></a>时到乞食。<a id="a-75"></a>即便丰足。<a id="a-76"></a>心怀欢喜。<a id="a-77"></a>白众僧言。<a id="a-78"></a>从今以往众僧塔寺听我扫洒。<a id="a-79"></a>所以然者。<a id="a-7A"></a>由扫洒故。<a id="a-7B"></a>乞食得饱。<a id="a-7C"></a>僧即听许。<a id="a-7D"></a>常令扫洒。<a id="a-7E"></a>又于一日。<a id="a-7F"></a>愚痴所缚。<a id="a-7G"></a>眠不觉晓。<a id="a-7H"></a>未及扫洒。<a id="a-7I"></a>时舍利弗。<a id="a-7J"></a>将五百弟子。<a id="a-7K"></a>从他邦来。<a id="a-7L"></a>问讯世尊。<a id="a-7M"></a>见佛塔中有少尘坌。<a id="a-7N"></a>即便扫之。<a id="a-7O"></a>时梨军支。<a id="a-7P"></a>便从眠觉。<a id="a-7Q"></a>见舍利弗扫洒已竟。<a id="a-7R"></a>心怀怅恨。<a id="a-7S"></a>语舍利弗。<a id="a-7T"></a>汝扫我地。<a id="a-7U"></a>令我今者饥困一日。<a id="a-7V"></a>时舍利弗。<a id="a-7W"></a>闻是语已。<a id="a-7X"></a>而告之言。<a id="a-7Y"></a>我于今者。<a id="a-7Z"></a>自当共汝入城受请。<a id="a-7a"></a>可得饱满。<a id="a-7b"></a>汝勿忧也。<a id="a-7c"></a>时梨军支。<a id="a-7d"></a>闻是语已。<a id="a-7e"></a>心怀泰然。<a id="a-7f"></a>受请时到。<a id="a-7g"></a>共舍利弗。<a id="a-7h"></a>入城受请。<a id="a-7i"></a>正值檀越夫妇斗诤。<a id="a-7j"></a>竟不得食。<a id="a-7k"></a>饥饿而还。<a id="a-7l"></a>时舍利弗于第二日。<a id="a-7m"></a>复更语言。<a id="a-7n"></a>我于今朝。<a id="a-7o"></a>当自将汝受长者请。<a id="a-7p"></a>令汝饱足。<a id="a-7q"></a>时到将往。<a id="a-7r"></a>其上中下。<a id="a-7s"></a>皆悉得食。<a id="a-7t"></a>唯此一人独不得食。<a id="a-7u"></a>高声唱言。<a id="a-7v"></a>我不得食。<a id="a-7w"></a>尔时主人。<a id="a-7x"></a>都无闻者。<a id="a-7y"></a>饥困而还。<a id="a-7z"></a>尔时阿难。<a id="a-80"></a>闻是事已。<a id="a-81"></a>深生怜愍。<a id="a-82"></a>于第三日。<a id="a-83"></a>语梨军支。<a id="a-84"></a>言。<a id="a-85"></a>我于今朝。<a id="a-86"></a>随佛受请。<a id="a-87"></a>为汝取食。<a id="a-88"></a>定使饱满。<a id="a-89"></a>然彼阿难。<a id="a-8A"></a>受持如来八万四千诸法藏门。<a id="a-8B"></a>未曾漏脱。<a id="a-8C"></a>今故为此梨军支比丘。<a id="a-8D"></a>取其饮食。<a id="a-8E"></a>忽然不忆。<a id="a-8F"></a>空钵而还。<a id="a-8G"></a>于第四日。<a id="a-8H"></a>阿难复更为其取食。<a id="a-8I"></a>还归所止。<a id="a-8J"></a>道逢恶狗。<a id="a-8K"></a>所为[齒*齊][口*制]。<a id="a-8L"></a>饮食弃地空钵而还。<a id="a-8M"></a>复不得食。<a id="a-8N"></a>于第五日。<a id="a-8O"></a>大目揵连。<a id="a-8P"></a>复为取食。<a id="a-8Q"></a>还归所止。<a id="a-8R"></a>道中复为金翅鸟王。<a id="a-8S"></a>见为搏[口*制]。<a id="a-8T"></a>合钵持去置大海中。<a id="a-8U"></a>复不得食。<a id="a-8V"></a>于第六日。<a id="a-8W"></a>时舍利弗。<a id="a-8X"></a>复为取食。<a id="a-8Y"></a>到彼房门。<a id="a-8Z"></a>门自然闭。<a id="a-8a"></a>复以神力。<a id="a-8b"></a>入其房内。<a id="a-8c"></a>踊出其前。<a id="a-8d"></a>失钵堕地。<a id="a-8e"></a>至金刚际。<a id="a-8f"></a>复以神力。<a id="a-8g"></a>申手取钵。<a id="a-8h"></a>其口复噤。<a id="a-8i"></a>竟不能食。<a id="a-8j"></a>日时已过。<a id="a-8k"></a>口辄自开。<a id="a-8l"></a>于第七日。<a id="a-8m"></a>竟不得食。<a id="a-8n"></a>极生惭愧。<a id="a-8o"></a>于四众前。<a id="a-8p"></a>餐沙饮水。<a id="a-8q"></a>即入涅槃。<a id="a-8r"></a>时诸比丘。<a id="a-8s"></a>见是事已。<a id="a-8t"></a>怪其所由。<a id="a-8u"></a>梨军支比丘。<a id="a-8v"></a>宿造何业。<a id="a-8w"></a>产则饥饿。<a id="a-8x"></a>初无丰足。<a id="a-8y"></a>复以何缘。<a id="a-8z"></a>出家得道。<a id="a-90"></a>尔时世尊。<a id="a-91"></a>告诸比丘。<a id="a-92"></a>汝等谛听。<a id="a-93"></a>吾当为汝分别解说。<a id="a-94"></a>乃往过去无量世中。<a id="a-95"></a>波罗奈国有佛出世。<a id="a-96"></a>号曰帝幢。<a id="a-97"></a>将诸比丘。<a id="a-98"></a>游行教化。<a id="a-99"></a>时有长者。<a id="a-9A"></a>名曰瞿弥。<a id="a-9B"></a>见佛及僧。<a id="a-9C"></a>深生信敬。<a id="a-9D"></a>请来供养日日如是。<a id="a-9E"></a>便经后时。<a id="a-9F"></a>其父崩亡。<a id="a-9G"></a>母故惠施。<a id="a-9H"></a>子极吝惜。<a id="a-9I"></a>遮不听施。<a id="a-9J"></a>乃至计食与母。<a id="a-9K"></a>母故分减。<a id="a-9L"></a>施佛及僧。<a id="a-9M"></a>子闻嗔恚。<a id="a-9N"></a>即便捉母。<a id="a-9O"></a>闭着空屋。<a id="a-9P"></a>锁尸弃去。<a id="a-9Q"></a>至七日头。<a id="a-9R"></a>母极饥困。<a id="a-9S"></a>从子索食。<a id="a-9T"></a>儿答母曰。<a id="a-9U"></a>何如餐沙饮水足活。<a id="a-9V"></a>今者何为从我索食。<a id="a-9W"></a>作是语已。<a id="a-9X"></a>舍之而去。<a id="a-9Y"></a>竟不得食。<a id="a-9Z"></a>母便去世。<a id="a-9a"></a>其子于后。<a id="a-9b"></a>即便命终。<a id="a-9c"></a>入阿鼻狱。<a id="a-9d"></a>受苦毕已。<a id="a-9e"></a>还生人中。<a id="a-9f"></a>饥困如是。<a id="a-9g"></a>佛告诸比丘。<a id="a-9h"></a>欲知彼时断母食者。<a id="a-9i"></a>今梨军支比丘是。<a id="a-9j"></a>由于往昔。<a id="a-9k"></a>供养佛故。<a id="a-9l"></a>今得值我。<a id="a-9m"></a>出家得道。<a id="a-9n"></a>尔时诸比丘。<a id="a-9o"></a>闻佛所说。<a id="a-9p"></a>欢喜奉行。</p>
  <h2 id="a9q">（九五）唱言生死极苦缘</h2>
  <p id="a9r">佛在舍卫国祇树给孤独园。<a id="a-9s"></a>时彼城中。<a id="a-9t"></a>有一长者。<a id="a-9u"></a>财宝无量。<a id="a-9v"></a>不可称计。<a id="a-9w"></a>选择良贤。<a id="a-9x"></a>娉以为妇。<a id="a-9y"></a>作倡伎乐。<a id="a-9z"></a>以娱乐之。<a id="a-A0"></a>其妇怀妊。<a id="a-A1"></a>足满十月。<a id="a-A2"></a>产一男儿。<a id="a-A3"></a>自忆宿命。<a id="a-A4"></a>产已唱言。<a id="a-A5"></a>生死极苦。<a id="a-A6"></a>因为立字名生死苦。<a id="a-A7"></a>年渐长大。<a id="a-A8"></a>凡见人时。<a id="a-A9"></a>由故唱言生死极苦。<a id="a-AA"></a>然于父母师僧耆旧有德。<a id="a-AB"></a>慈心孝顺。<a id="a-AC"></a>言常含笑。<a id="a-AD"></a>终不出于粗恶言语。<a id="a-AE"></a>将诸亲友。<a id="a-AF"></a>出城观看。<a id="a-AG"></a>渐次游行。<a id="a-AH"></a>到只桓中。<a id="a-AI"></a>见佛世尊。<a id="a-AJ"></a>三十二相。<a id="a-AK"></a>八十种好。<a id="a-AL"></a>光明晖曜。<a id="a-AM"></a>如百千日。<a id="a-AN"></a>心怀欢喜。<a id="a-AO"></a>前礼佛足。<a id="a-AP"></a>却坐一面。<a id="a-AQ"></a>佛即为其说四谛法。<a id="a-AR"></a>心开意解。<a id="a-AS"></a>得须陀洹果。<a id="a-AT"></a>归辞父母。<a id="a-AU"></a>求索入道。<a id="a-AV"></a>父母爱念。<a id="a-AW"></a>不能违逆。<a id="a-AX"></a>将诣佛所。<a id="a-AY"></a>求索出家。<a id="a-AZ"></a>佛即告言善来比丘。<a id="a-Aa"></a>须发自落。<a id="a-Ab"></a>法服着身。<a id="a-Ac"></a>便成沙门。<a id="a-Ad"></a>精勤修习。<a id="a-Ae"></a>得阿罗汉果。<a id="a-Af"></a>三明六通。<a id="a-Ag"></a>具八解脱。<a id="a-Ah"></a>诸天世人。<a id="a-Ai"></a>所见敬仰。<a id="a-Aj"></a>时诸比丘。<a id="a-Ak"></a>见是事已。<a id="a-Al"></a>白佛言。<a id="a-Am"></a>世尊。<a id="a-An"></a>今此生死比丘。<a id="a-Ao"></a>宿殖何福。<a id="a-Ap"></a>生便能语。<a id="a-Aq"></a>自忆宿命。<a id="a-Ar"></a>又值如来。<a id="a-As"></a>出家得道。<a id="a-At"></a>尔时世尊。<a id="a-Au"></a>告诸比丘。<a id="a-Av"></a>汝等善听。<a id="a-Aw"></a>吾当为汝分别解说。<a id="a-Ax"></a>此贤劫中。<a id="a-Ay"></a>人寿二万岁。<a id="a-Az"></a>波罗奈国。<a id="a-B0"></a>有佛出世。<a id="a-B1"></a>号曰迦葉。<a id="a-B2"></a>于彼法中。<a id="a-B3"></a>有一沙弥。<a id="a-B4"></a>奉事和上。<a id="a-B5"></a>时彼城中。<a id="a-B6"></a>作大节会。<a id="a-B7"></a>尔时沙弥。<a id="a-B8"></a>语和上言。<a id="a-B9"></a>今节会日。<a id="a-BA"></a>宜早乞食。<a id="a-BB"></a>必当多获。<a id="a-BC"></a>师即答言。<a id="a-BD"></a>日时故早。<a id="a-BE"></a>且可坐禅。<a id="a-BF"></a>第二第三。<a id="a-BG"></a>如是白师。<a id="a-BH"></a>师犹不从。<a id="a-BI"></a>沙弥嗔恚。<a id="a-BJ"></a>恶口骂言。<a id="a-BK"></a>今者何故。<a id="a-BL"></a>不舍中死。<a id="a-BM"></a>作是语已。<a id="a-BN"></a>寻即出去。<a id="a-BO"></a>入城乞食。<a id="a-BP"></a>还归所止。<a id="a-BQ"></a>向师忏悔。<a id="a-BR"></a>由是业缘。<a id="a-BS"></a>五百世中。<a id="a-BT"></a>堕地狱中。<a id="a-BU"></a>受诸苦痛。<a id="a-BV"></a>今始得脱。<a id="a-BW"></a>是故唱言生死极苦。<a id="a-BX"></a>佛告诸比丘。<a id="a-BY"></a>欲知彼时骂师沙弥者。<a id="a-BZ"></a>今生死比丘是。<a id="a-Ba"></a>尔时诸比丘。<a id="a-Bb"></a>闻佛所说。<a id="a-Bc"></a>欢喜奉行。</p>
  <h2 id="aBd">（九六）长者身体生疮缘</h2>
  <p id="aBe">佛在舍卫国祇树给孤独园。<a id="a-Bf"></a>时彼城中。<a id="a-Bg"></a>有一长者。<a id="a-Bh"></a>财宝无量。<a id="a-Bi"></a>不可称计。<a id="a-Bj"></a>选择高门。<a id="a-Bk"></a>娉以为妇。<a id="a-Bl"></a>种种音乐。<a id="a-Bm"></a>以娱乐之。<a id="a-Bn"></a>足满十月。<a id="a-Bo"></a>产一男儿。<a id="a-Bp"></a>身体有疮。<a id="a-Bq"></a>甚患苦痛。<a id="a-Br"></a>呻号叫唤。<a id="a-Bs"></a>未曾休息。<a id="a-Bt"></a>年渐长大。<a id="a-Bu"></a>疮皆溃烂。<a id="a-Bv"></a>脓血横流。<a id="a-Bw"></a>常患疼痛。<a id="a-Bx"></a>因为立字。<a id="a-By"></a>名曰呻号。<a id="a-Bz"></a>父母怜愍。<a id="a-C0"></a>设诸方药。<a id="a-C1"></a>虽加疗治。<a id="a-C2"></a>疮无除愈。<a id="a-C3"></a>年渐长大。<a id="a-C4"></a>闻诸人语。<a id="a-C5"></a>只桓精舍。<a id="a-C6"></a>有好良医。<a id="a-C7"></a>善疗众病。<a id="a-C8"></a>能令除愈。<a id="a-C9"></a>寻即往至。<a id="a-CA"></a>诣只桓中。<a id="a-CB"></a>见佛世尊。<a id="a-CC"></a>三十二相八十种好光明晖曜。<a id="a-CD"></a>如百千日。<a id="a-CE"></a>心怀喜悦。<a id="a-CF"></a>前礼佛足。<a id="a-CG"></a>却坐一面。<a id="a-CH"></a>佛即为说五盛阴苦。<a id="a-CI"></a>是疮是痈。<a id="a-CJ"></a>如毒箭入心伤害于人。<a id="a-CK"></a>皆是众病之根本也。<a id="a-CL"></a>时呻号子。<a id="a-CM"></a>闻佛世尊说是语已。<a id="a-CN"></a>深自咎啧。<a id="a-CO"></a>向佛世尊。<a id="a-CP"></a>忏悔罪咎。<a id="a-CQ"></a>疮寻除差心怀欢喜。<a id="a-CR"></a>求索出家。<a id="a-CS"></a>佛即告言善来比丘。<a id="a-CT"></a>须发自落。<a id="a-CU"></a>法服着身。<a id="a-CV"></a>便成沙门。<a id="a-CW"></a>精勤修道。<a id="a-CX"></a>得阿罗汉果。<a id="a-CY"></a>时诸比丘。<a id="a-CZ"></a>见是事已。<a id="a-Ca"></a>白佛言。<a id="a-Cb"></a>世尊。<a id="a-Cc"></a>今此呻号比丘。<a id="a-Cd"></a>宿造何业。<a id="a-Ce"></a>初产之时。<a id="a-Cf"></a>身有恶疮。<a id="a-Cg"></a>脓血横流。<a id="a-Ch"></a>甚可恶见。<a id="a-Ci"></a>复以何缘。<a id="a-Cj"></a>出家得道。<a id="a-Ck"></a>尔时世尊。<a id="a-Cl"></a>告诸比丘。<a id="a-Cm"></a>汝等谛听。<a id="a-Cn"></a>吾当为汝分别解说。<a id="a-Co"></a>乃往过去无量世时。<a id="a-Cp"></a>波罗奈国。<a id="a-Cq"></a>有二长者。<a id="a-Cr"></a>各悉巨富。<a id="a-Cs"></a>资财无量。<a id="a-Ct"></a>因相忿诤。<a id="a-Cu"></a>其一长者。<a id="a-Cv"></a>大赍珍宝。<a id="a-Cw"></a>贡奉与王。<a id="a-Cx"></a>王纳受已。<a id="a-Cy"></a>谗彼长者。<a id="a-Cz"></a>彼人恶心。<a id="a-D0"></a>常怀姧谋。<a id="a-D1"></a>规欲害我。<a id="a-D2"></a>唯愿大王。<a id="a-D3"></a>听我任意治彼长者。<a id="a-D4"></a>王即然可。<a id="a-D5"></a>寻至其家。<a id="a-D6"></a>执彼长者。<a id="a-D7"></a>系缚搒笞。<a id="a-D8"></a>楚毒无量。<a id="a-D9"></a>举身伤破。<a id="a-DA"></a>脓血横流。<a id="a-DB"></a>痛不可言。<a id="a-DC"></a>时彼长者。<a id="a-DD"></a>既得免已。<a id="a-DE"></a>深自思惟。<a id="a-DF"></a>有身皆苦。<a id="a-DG"></a>众恶所集多诸灾祸。<a id="a-DH"></a>甚可厌患。<a id="a-DI"></a>我于彼人。<a id="a-DJ"></a>无大怨仇。<a id="a-DK"></a>横见伤毁。<a id="a-DL"></a>乃至如此。<a id="a-DM"></a>即自思惟。<a id="a-DN"></a>诣山林中。<a id="a-DO"></a>观察有为皆是无常。<a id="a-DP"></a>深悟解空。<a id="a-DQ"></a>成辟支佛。<a id="a-DR"></a>视诸怨亲。<a id="a-DS"></a>心皆平等。<a id="a-DT"></a>念彼长者。<a id="a-DU"></a>加恶于我。<a id="a-DV"></a>将来之世。<a id="a-DW"></a>堕于地狱。<a id="a-DX"></a>受大苦痛。<a id="a-DY"></a>我今当往为现神变。<a id="a-DZ"></a>令彼开悟。<a id="a-Da"></a>作是念已。<a id="a-Db"></a>诣长者前。<a id="a-Dc"></a>踊身虚空。<a id="a-Dd"></a>作十八变。<a id="a-De"></a>时彼长者。<a id="a-Df"></a>见是变已。<a id="a-Dg"></a>深怀渴仰。<a id="a-Dh"></a>倍生信敬。<a id="a-Di"></a>即请令坐。<a id="a-Dj"></a>为设肴膳种种供养。<a id="a-Dk"></a>向辟支佛忏悔先罪。<a id="a-Dl"></a>佛告诸比丘。<a id="a-Dm"></a>欲知彼时向彼国王谗其长者考掠榜笞者。<a id="a-Dn"></a>今呻号比丘是。<a id="a-Do"></a>尔时诸比丘。<a id="a-Dp"></a>闻佛所说。<a id="a-Dq"></a>欢喜奉行。</p>
  <h2 id="aDr">（九七）丑陋比丘缘</h2>
  <p id="aDs">佛在舍卫国祇树给孤独园。<a id="a-Dt"></a>时彼城中。<a id="a-Du"></a>有一长者。<a id="a-Dv"></a>选择高门。<a id="a-Dw"></a>娉以为妇。<a id="a-Dx"></a>作倡伎乐。<a id="a-Dy"></a>以娱乐之。<a id="a-Dz"></a>其妇怀妊。<a id="a-E0"></a>足满十月。<a id="a-E1"></a>产一男儿形貌极丑。<a id="a-E2"></a>状似恶鬼。<a id="a-E3"></a>有人见者。<a id="a-E4"></a>舍之而去。<a id="a-E5"></a>年渐长大。<a id="a-E6"></a>父母厌患。<a id="a-E7"></a>驱令远弃。<a id="a-E8"></a>乃至畜生。<a id="a-E9"></a>见此丑陋。<a id="a-EA"></a>尚怀怖惧。<a id="a-EB"></a>何况人类。<a id="a-EC"></a>又于一时。<a id="a-ED"></a>诣林树间。<a id="a-EE"></a>采取花果。<a id="a-EF"></a>以自存活。<a id="a-EG"></a>飞鸟走兽。<a id="a-EH"></a>有见之者。<a id="a-EI"></a>无不怖畏。<a id="a-EJ"></a>绝迹此林。<a id="a-EK"></a>无敢住者。<a id="a-EL"></a>尔时世尊。<a id="a-EM"></a>常以慈悲。<a id="a-EN"></a>昼夜六时。<a id="a-EO"></a>观察众生。<a id="a-EP"></a>谁应可度辄往度之。<a id="a-EQ"></a>知彼丑陋善根已熟化度时到。<a id="a-ER"></a>佛告比丘。<a id="a-ES"></a>我等今者。<a id="a-ET"></a>皆当往诣山林中化彼丑陋。<a id="a-EU"></a>尔时世尊。<a id="a-EV"></a>将诸比丘。<a id="a-EW"></a>到山林中。<a id="a-EX"></a>时彼丑陋。<a id="a-EY"></a>见佛世尊。<a id="a-EZ"></a>即欲避走。<a id="a-Ea"></a>佛以神力。<a id="a-Eb"></a>使不得去。<a id="a-Ec"></a>时诸比丘。<a id="a-Ed"></a>各在树下。<a id="a-Ee"></a>结跏趺坐。<a id="a-Ef"></a>系念在前。<a id="a-Eg"></a>尔时世尊。<a id="a-Eh"></a>即便化作一丑陋人。<a id="a-Ei"></a>执持应器。<a id="a-Ej"></a>盛满中食。<a id="a-Ek"></a>渐向丑陋。<a id="a-El"></a>丑陋见已形状类己心怀喜悦。<a id="a-Em"></a>今此人者真是我伴寻来共语。<a id="a-En"></a>同器而食。<a id="a-Eo"></a>时此饭者。<a id="a-Ep"></a>香味甘美。<a id="a-Eq"></a>既食之已。<a id="a-Er"></a>时彼化人。<a id="a-Es"></a>忽然端政。<a id="a-Et"></a>丑陋问言。<a id="a-Eu"></a>汝今何故。<a id="a-Ev"></a>忽然端政。<a id="a-Ew"></a>化人答言。<a id="a-Ex"></a>我食此饭。<a id="a-Ey"></a>兼以善心。<a id="a-Ez"></a>观彼树下坐禅比丘。<a id="a-F0"></a>使我端政。<a id="a-F1"></a>丑陋闻已。<a id="a-F2"></a>寻复效之。<a id="a-F3"></a>善心观彼坐禅比丘。<a id="a-F4"></a>寻得端政。<a id="a-F5"></a>心怀喜悦。<a id="a-F6"></a>即向化人。<a id="a-F7"></a>深生信解。<a id="a-F8"></a>于时化人。<a id="a-F9"></a>还复本形。<a id="a-FA"></a>丑陋见佛。<a id="a-FB"></a>三十二相。<a id="a-FC"></a>八十种好。<a id="a-FD"></a>光明普曜。<a id="a-FE"></a>如百千日。<a id="a-FF"></a>前礼佛足。<a id="a-FG"></a>却坐一面。<a id="a-FH"></a>佛即为其种种说法。<a id="a-FI"></a>心开意解。<a id="a-FJ"></a>得须陀洹果。<a id="a-FK"></a>即于佛前。<a id="a-FL"></a>求索出家。<a id="a-FM"></a>佛即告言善来比丘。<a id="a-FN"></a>须发自落。<a id="a-FO"></a>法服着身。<a id="a-FP"></a>便成沙门。<a id="a-FQ"></a>精勤修道。<a id="a-FR"></a>得阿罗汉果。<a id="a-FS"></a>时诸比丘。<a id="a-FT"></a>见是事已。<a id="a-FU"></a>白佛言。<a id="a-FV"></a>世尊。<a id="a-FW"></a>今此丑陋比丘。<a id="a-FX"></a>宿造何业。<a id="a-FY"></a>虽受人形。<a id="a-FZ"></a>丑陋乃尔。<a id="a-Fa"></a>复值世尊出家得道。<a id="a-Fb"></a>尔时世尊。<a id="a-Fc"></a>告诸比丘。<a id="a-Fd"></a>汝等善听。<a id="a-Fe"></a>吾当为汝分别解说。<a id="a-Ff"></a>乃往过去无量世中。<a id="a-Fg"></a>波罗奈国。<a id="a-Fh"></a>有佛出世。<a id="a-Fi"></a>号曰弗沙。<a id="a-Fj"></a>在一树下。<a id="a-Fk"></a>结跏趺坐。<a id="a-Fl"></a>我及弥勒俱为菩萨。<a id="a-Fm"></a>到彼佛所。<a id="a-Fn"></a>种种供养。<a id="a-Fo"></a>而翘一足。<a id="a-Fp"></a>于七日中。<a id="a-Fq"></a>说偈赞佛。</p>
  <p id="aFr">天上世间无如佛　　十方世界亦无有</p>
  <p id="aFs">世界所有悉能见　　无有能及如佛者</p>
  <p id="aFt">尔时菩萨。<a id="a-Fu"></a>说是偈已。<a id="a-Fv"></a>时彼山中。<a id="a-Fw"></a>有一鬼神。<a id="a-Fx"></a>作丑陋形。<a id="a-Fy"></a>来恐怖我。<a id="a-Fz"></a>我以神力。<a id="a-G0"></a>令彼行处悬岸崄岨不能得过。<a id="a-G1"></a>时彼山神。<a id="a-G2"></a>即作是念。<a id="a-G3"></a>我以恶心恐怖他故。<a id="a-G4"></a>令我今者行处崄难不可得过。<a id="a-G5"></a>今当往彼忏悔先罪作是念已。<a id="a-G6"></a>寻即往诣。<a id="a-G7"></a>忏悔讫已。<a id="a-G8"></a>发愿而去。<a id="a-G9"></a>佛告诸比丘。<a id="a-GA"></a>欲知彼时山神恐怖我者。<a id="a-GB"></a>今此丑陋人。<a id="a-GC"></a>得罗汉者是。<a id="a-GD"></a>恐怖我故。<a id="a-GE"></a>五百世中。<a id="a-GF"></a>形体丑陋。<a id="a-GG"></a>见者惊走。<a id="a-GH"></a>皆由彼时忏悔辞退。<a id="a-GI"></a>遭值于我。<a id="a-GJ"></a>出家得道。<a id="a-GK"></a>尔时诸比丘。<a id="a-GL"></a>闻佛所说。<a id="a-GM"></a>欢喜奉行。</p>
  <p data-pb></p>
  <h2 id="aGN">（九八）恒伽达缘</h2>
  <p id="aGO">在波罗奈国鹿野苑中。<a id="a-GP"></a>时彼国中。<a id="a-GQ"></a>有一辅相。<a id="a-GR"></a>其家大富。<a id="a-GS"></a>然无儿息。<a id="a-GT"></a>时恒伽河边。<a id="a-GU"></a>有摩尼跋陀天祠。<a id="a-GV"></a>合土人民。<a id="a-GW"></a>皆共敬奉时此辅相。<a id="a-GX"></a>往诣祠所。<a id="a-GY"></a>而咒之言。<a id="a-GZ"></a>我无子息。<a id="a-Ga"></a>承闻天神有大功德。<a id="a-Gb"></a>救护群生。<a id="a-Gc"></a>能与其愿。<a id="a-Gd"></a>今故自归。<a id="a-Ge"></a>若蒙所愿。<a id="a-Gf"></a>愿赐一子。<a id="a-Gg"></a>当以金银庄校天身。<a id="a-Gh"></a>及以名香。<a id="a-Gi"></a>涂治神屋。<a id="a-Gj"></a>如其无验。<a id="a-Gk"></a>当坏此庙屎涂汝身。<a id="a-Gl"></a>天神闻已。<a id="a-Gm"></a>自思惟言。<a id="a-Gn"></a>此人豪富。<a id="a-Go"></a>力势强盛。<a id="a-Gp"></a>非是凡品得为其子。<a id="a-Gq"></a>我力鲜少不能与愿。<a id="a-Gr"></a>愿若不果。<a id="a-Gs"></a>必见毁辱神庙。<a id="a-Gt"></a>便复往白摩尼跋陀摩尼跋陀力不能办。<a id="a-Gu"></a>便复往诣毗沙门王。<a id="a-Gv"></a>自启此事。<a id="a-Gw"></a>毗沙门王言。<a id="a-Gx"></a>亦非我力能使有子。<a id="a-Gy"></a>寻诣天帝。<a id="a-Gz"></a>从其求愿。<a id="a-H0"></a>毗沙门王。<a id="a-H1"></a>即时上天。<a id="a-H2"></a>启帝释曰。<a id="a-H3"></a>我有一臣摩尼跋陀。<a id="a-H4"></a>近日见语。<a id="a-H5"></a>云波罗奈国有一辅相。<a id="a-H6"></a>从其求子。<a id="a-H7"></a>结立重誓。<a id="a-H8"></a>我愿既遂。<a id="a-H9"></a>倍加供养。<a id="a-HA"></a>所愿若违。<a id="a-HB"></a>当破我庙。<a id="a-HC"></a>而加毁辱。<a id="a-HD"></a>彼人豪凶。<a id="a-HE"></a>必能如是。<a id="a-HF"></a>幸望天王。<a id="a-HG"></a>令其有子。<a id="a-HH"></a>帝释答言。<a id="a-HI"></a>斯事甚难。<a id="a-HJ"></a>当觅有缘。<a id="a-HK"></a>时有一天。<a id="a-HL"></a>五德离身。<a id="a-HM"></a>临命欲尽。<a id="a-HN"></a>帝释告言。<a id="a-HO"></a>卿今垂终。<a id="a-HP"></a>可愿生彼辅相之家。<a id="a-HQ"></a>天子答言。<a id="a-HR"></a>意欲出家奉修正行。<a id="a-HS"></a>若生尊荣。<a id="a-HT"></a>离欲则难。<a id="a-HU"></a>欲在中流冀遂所愿。<a id="a-HV"></a>帝释复白。<a id="a-HW"></a>但往生彼。<a id="a-HX"></a>若欲学道。<a id="a-HY"></a>吾当佐汝。<a id="a-HZ"></a>天子命终。<a id="a-Ha"></a>降神受胎辅相之家。<a id="a-Hb"></a>即生出外。<a id="a-Hc"></a>形貌端政。<a id="a-Hd"></a>即召相师。<a id="a-He"></a>为儿立字。<a id="a-Hf"></a>相师问曰。<a id="a-Hg"></a>本于何处。<a id="a-Hh"></a>求得此儿。<a id="a-Hi"></a>辅相答曰。<a id="a-Hj"></a>昔从恒伽天神求之。<a id="a-Hk"></a>因为作字。<a id="a-Hl"></a>名恒伽达。<a id="a-Hm"></a>年渐长大。<a id="a-Hn"></a>便启父母求索出家。<a id="a-Ho"></a>父母答言。<a id="a-Hp"></a>吾今富贵。<a id="a-Hq"></a>生业弘广。<a id="a-Hr"></a>唯汝一子。<a id="a-Hs"></a>当嗣门户。<a id="a-Ht"></a>吾今存在。<a id="a-Hu"></a>终不听汝出家入道。<a id="a-Hv"></a>儿不从志。<a id="a-Hw"></a>深自惆怅。<a id="a-Hx"></a>便欲舍身。<a id="a-Hy"></a>更求凡处。<a id="a-Hz"></a>于中求出。<a id="a-I0"></a>必可易也于是密去。<a id="a-I1"></a>自投山岩。<a id="a-I2"></a>既堕在地。<a id="a-I3"></a>无所伤损。<a id="a-I4"></a>复至河边。<a id="a-I5"></a>投身水中。<a id="a-I6"></a>水寻[漂*寸]出。<a id="a-I7"></a>亦无所苦。<a id="a-I8"></a>复取毒药。<a id="a-I9"></a>而吞啖之。<a id="a-IA"></a>毒气不行。<a id="a-IB"></a>无由致死。<a id="a-IC"></a>复作是念。<a id="a-ID"></a>当犯官法为王所杀。<a id="a-IE"></a>值王夫人及诸婇女。<a id="a-IF"></a>出宫到园池中渗洗。<a id="a-IG"></a>解脱衣服。<a id="a-IH"></a>置林树间。<a id="a-II"></a>时恒伽达。<a id="a-IJ"></a>密入林中。<a id="a-IK"></a>取其服饰。<a id="a-IL"></a>抱持而去。<a id="a-IM"></a>门监见之。<a id="a-IN"></a>即便将往。<a id="a-IO"></a>白阿阇世王。<a id="a-IP"></a>王闻此事。<a id="a-IQ"></a>嗔恚隆盛。<a id="a-IR"></a>便取弓箭。<a id="a-IS"></a>自手射之。<a id="a-IT"></a>而箭还返。<a id="a-IU"></a>正向王身。<a id="a-IV"></a>如是至三。<a id="a-IW"></a>不能使中。<a id="a-IX"></a>王怖投弓。<a id="a-IY"></a>问彼人言。<a id="a-IZ"></a>卿为是天龙鬼神乎。<a id="a-Ia"></a>恒伽达言。<a id="a-Ib"></a>赐我一愿。<a id="a-Ic"></a>乃敢自陈。<a id="a-Id"></a>王曰当与。<a id="a-Ie"></a>恒伽达言。<a id="a-If"></a>我非是天。<a id="a-Ig"></a>亦非龙鬼。<a id="a-Ih"></a>是舍卫国辅相之子。<a id="a-Ii"></a>我欲出家。<a id="a-Ij"></a>父母不听。<a id="a-Ik"></a>故欲自杀更生余处。<a id="a-Il"></a>投岩赴河饮毒不死。<a id="a-Im"></a>故犯王法望得危命。<a id="a-In"></a>王今加害。<a id="a-Io"></a>复不能中。<a id="a-Ip"></a>事情如是。<a id="a-Iq"></a>何酷之甚。<a id="a-Ir"></a>愿垂怜愍。<a id="a-Is"></a>听我为道。<a id="a-It"></a>王寻告曰。<a id="a-Iu"></a>听汝出家。<a id="a-Iv"></a>因复将到。<a id="a-Iw"></a>诣于佛所。<a id="a-Ix"></a>启白世尊如向之事。<a id="a-Iy"></a>于时如来。<a id="a-Iz"></a>听为沙门。<a id="a-J0"></a>法服在体。<a id="a-J1"></a>使为比丘。<a id="a-J2"></a>佛为说法。<a id="a-J3"></a>心开意解。<a id="a-J4"></a>得阿罗汉果。<a id="a-J5"></a>三明六通。<a id="a-J6"></a>具八解脱。<a id="a-J7"></a>时阿阇世王。<a id="a-J8"></a>寻白佛言。<a id="a-J9"></a>世尊。<a id="a-JA"></a>此恒伽达。<a id="a-JB"></a>先世之时。<a id="a-JC"></a>种何善根。<a id="a-JD"></a>投山不死。<a id="a-JE"></a>堕水不溺。<a id="a-JF"></a>食毒无苦。<a id="a-JG"></a>箭射无伤。<a id="a-JH"></a>加遇世尊。<a id="a-JI"></a>得度生死。<a id="a-JJ"></a>佛告王曰。<a id="a-JK"></a>乃往过去无数世。<a id="a-JL"></a>时有一大国。<a id="a-JM"></a>名波罗奈国其王名曰梵摩达多。<a id="a-JN"></a>将诸宫人林中游戏。<a id="a-JO"></a>遣诸婇女辈。<a id="a-JP"></a>激声而歌。<a id="a-JQ"></a>外有一人。<a id="a-JR"></a>高声和之。<a id="a-JS"></a>王闻其声。<a id="a-JT"></a>便生嗔妒。<a id="a-JU"></a>遣人捕来。<a id="a-JV"></a>敕使杀之。<a id="a-JW"></a>时有大臣。<a id="a-JX"></a>从外而来。<a id="a-JY"></a>见此一人而被囚执。<a id="a-JZ"></a>何缘乃尔。<a id="a-Ja"></a>其傍诸人具别事状。<a id="a-Jb"></a>臣曰且停。<a id="a-Jc"></a>待我见王。<a id="a-Jd"></a>大臣进入。<a id="a-Je"></a>启白王言。<a id="a-Jf"></a>彼人之罪。<a id="a-Jg"></a>不至深重。<a id="a-Jh"></a>何以害之。<a id="a-Ji"></a>虽和其音。<a id="a-Jj"></a>而不见形。<a id="a-Jk"></a>既不交通奸淫之事。<a id="a-Jl"></a>幸愿垂怜。<a id="a-Jm"></a>原其生命。<a id="a-Jn"></a>王不能违。<a id="a-Jo"></a>赦不刑戮。<a id="a-Jp"></a>其人得脱。<a id="a-Jq"></a>奉事大臣。<a id="a-Jr"></a>勤谨无替。<a id="a-Js"></a>如是承事多年。<a id="a-Jt"></a>便自思惟。<a id="a-Ju"></a>淫欲伤人。<a id="a-Jv"></a>利于刀剑。<a id="a-Jw"></a>我之困厄。<a id="a-Jx"></a>皆由欲故。<a id="a-Jy"></a>即语大臣听我出家遵修道业。<a id="a-Jz"></a>大臣答曰。<a id="a-K0"></a>不敢相违。<a id="a-K1"></a>学若成道。<a id="a-K2"></a>还来相见。<a id="a-K3"></a>即诣山泽。<a id="a-K4"></a>专思如理。<a id="a-K5"></a>精神开悟。<a id="a-K6"></a>成辟支佛。<a id="a-K7"></a>还来城邑。<a id="a-K8"></a>造大臣家大臣见已。<a id="a-K9"></a>心大欢喜。<a id="a-KA"></a>请供养之。<a id="a-KB"></a>甘膳饮食。<a id="a-KC"></a>四事无乏。<a id="a-KD"></a>时辟支佛。<a id="a-KE"></a>于虚空中。<a id="a-KF"></a>现神变化。<a id="a-KG"></a>身出水火。<a id="a-KH"></a>放大光明。<a id="a-KI"></a>大臣见之。<a id="a-KJ"></a>欣然无量。<a id="a-KK"></a>便立誓愿。<a id="a-KL"></a>由我恩故。<a id="a-KM"></a>命得全济。<a id="a-KN"></a>使我世世富贵长寿。<a id="a-KO"></a>殊胜奇特数千万倍。<a id="a-KP"></a>令我智德相与共等。<a id="a-KQ"></a>佛告王曰。<a id="a-KR"></a>时彼大臣救活一人。<a id="a-KS"></a>令得脱者。<a id="a-KT"></a>今恒伽达是。<a id="a-KU"></a>由是因缘。<a id="a-KV"></a>所生之处。<a id="a-KW"></a>命不中夭。<a id="a-KX"></a>今得值我。<a id="a-KY"></a>逮得应真。<a id="a-KZ"></a>佛说此已。<a id="a-Ka"></a>诸在会者。<a id="a-Kb"></a>信敬欢喜。<a id="a-Kc"></a>顶戴奉行。</p>
  <h2 id="aKd">（九九）长瓜梵志缘</h2>
  <p id="aKe">佛在王舍城迦兰陀竹林。<a id="a-Kf"></a>时彼城中。<a id="a-Kg"></a>有一梵志。<a id="a-Kh"></a>名曰蛭驶。<a id="a-Ki"></a>有其二子。<a id="a-Kj"></a>男名长瓜。<a id="a-Kk"></a>女字舍利。<a id="a-Kl"></a>其男长瓜。<a id="a-Km"></a>聪明博达。<a id="a-Kn"></a>善能论议。<a id="a-Ko"></a>常共其姊舍利。<a id="a-Kp"></a>凡所论说。<a id="a-Kq"></a>每常胜姊。<a id="a-Kr"></a>姊既妊娠。<a id="a-Ks"></a>共弟论议。<a id="a-Kt"></a>弟又不如。<a id="a-Ku"></a>时弟长瓜。<a id="a-Kv"></a>而作是言。<a id="a-Kw"></a>我姐先来。<a id="a-Kx"></a>共我论议。<a id="a-Ky"></a>常不如我。<a id="a-Kz"></a>怀妊以来。<a id="a-L0"></a>论议殊胜。<a id="a-L1"></a>乃是胎子福德之力。<a id="a-L2"></a>若子生已。<a id="a-L3"></a>论必胜我。<a id="a-L4"></a>我今当宜游方广学四韦陀典十八种术。<a id="a-L5"></a>然后还国与[外*男]甥论。<a id="a-L6"></a>作是念已。<a id="a-L7"></a>诣南天竺。<a id="a-L8"></a>习学诸论。<a id="a-L9"></a>若未通利为第一师。<a id="a-LA"></a>誓不剪瓜。<a id="a-LB"></a>于是其姊。<a id="a-LC"></a>日月满足。<a id="a-LD"></a>产一男儿。<a id="a-LE"></a>因母立名字。<a id="a-LF"></a>曰舍利弗。<a id="a-LG"></a>端政殊特。<a id="a-LH"></a>聪明黠慧。<a id="a-LI"></a>博达诸论。<a id="a-LJ"></a>难可詶对。<a id="a-LK"></a>时王舍城中。<a id="a-LL"></a>诸梵志等。<a id="a-LM"></a>击大金鼓。<a id="a-LN"></a>招集国人十八亿众。<a id="a-LO"></a>会乎论场。<a id="a-LP"></a>敷四高座。<a id="a-LQ"></a>时舍利弗。<a id="a-LR"></a>年始八岁。<a id="a-LS"></a>会乎论场。<a id="a-LT"></a>问诸人言。<a id="a-LU"></a>敷四高座。<a id="a-LV"></a>为欲待谁。<a id="a-LW"></a>诸人答言。<a id="a-LX"></a>一为国王。<a id="a-LY"></a>二为太子。<a id="a-LZ"></a>三为大臣。<a id="a-La"></a>四为论士。<a id="a-Lb"></a>时舍利弗。<a id="a-Lc"></a>闻是语已。<a id="a-Ld"></a>辄升论士高座而坐其上。<a id="a-Le"></a>时诸宿德耆旧梵志。<a id="a-Lf"></a>一切徒众。<a id="a-Lg"></a>无不惊怪。<a id="a-Lh"></a>作是念言。<a id="a-Li"></a>我诸论士。<a id="a-Lj"></a>共彼小儿。<a id="a-Lk"></a>论议得胜。<a id="a-Ll"></a>不足为荣。<a id="a-Lm"></a>其若不胜。<a id="a-Ln"></a>大可耻愧。<a id="a-Lo"></a>作是念已即遣下座小婆罗门。<a id="a-Lp"></a>共舍利弗论。<a id="a-Lq"></a>粗相答问。<a id="a-Lr"></a>时婆罗门等。<a id="a-Ls"></a>辞穷理屈。<a id="a-Lt"></a>渐次相推。<a id="a-Lu"></a>遂至上座。<a id="a-Lv"></a>其论议不过数返。<a id="a-Lw"></a>尽皆不如。<a id="a-Lx"></a>时舍利弗。<a id="a-Ly"></a>论议既胜。<a id="a-Lz"></a>名声远着于十六大国。<a id="a-M0"></a>智慧博通独出无侣。<a id="a-M1"></a>后于一时。<a id="a-M2"></a>于王舍城。<a id="a-M3"></a>升高楼上。<a id="a-M4"></a>四顾视瞻。<a id="a-M5"></a>见城内人节庆聚会。<a id="a-M6"></a>便自思惟。<a id="a-M7"></a>斯等蠢蠢百年之后。<a id="a-M8"></a>廓然归无。<a id="a-M9"></a>作是念已。<a id="a-MA"></a>即下高楼。<a id="a-MB"></a>外道法中。<a id="a-MC"></a>出家求道。<a id="a-MD"></a>尔时世尊。<a id="a-ME"></a>初始成佛。<a id="a-MF"></a>时十六大国。<a id="a-MG"></a>都未闻知。<a id="a-MH"></a>如来大慈欲教化故。<a id="a-MI"></a>遣阿鞞比丘。<a id="a-MJ"></a>诣王舍城。<a id="a-MK"></a>分卫乞食。<a id="a-ML"></a>时舍利弗。<a id="a-MM"></a>见其威仪详序可观。<a id="a-MN"></a>作是念言。<a id="a-MO"></a>斯是何人。<a id="a-MP"></a>福德乃尔。<a id="a-MQ"></a>我从先来。<a id="a-MR"></a>未见此比丘。<a id="a-MS"></a>作是念已。<a id="a-MT"></a>即前问曰。<a id="a-MU"></a>汝事何师。<a id="a-MV"></a>法则乃尔。<a id="a-MW"></a>时阿鞞比丘。<a id="a-MX"></a>说偈答曰。</p>
  <p id="aMY">吾师天中天　　三界无极尊</p>
  <p id="aMZ">相好身丈六　　神通游虚空</p>
  <p id="aMa">时阿鞞比丘。<a id="a-Mb"></a>说是偈已。<a id="a-Mc"></a>默然而住。<a id="a-Md"></a>时舍利弗。<a id="a-Me"></a>语阿鞞言。<a id="a-Mf"></a>汝师容貌神通。<a id="a-Mg"></a>我久已闻。<a id="a-Mh"></a>为悟何道。<a id="a-Mi"></a>得如是乎。<a id="a-Mj"></a>时阿鞞比丘。<a id="a-Mk"></a>复以偈答。</p>
  <p id="aMl">花熏去五阴　　拔断十二根</p>
  <p id="aMm">不贪天世乐　　心净开法门</p>
  <p id="aMn">时舍利弗。<a id="a-Mo"></a>复问阿鞞比丘言。<a id="a-Mp"></a>汝师所说。<a id="a-Mq"></a>为经几时。<a id="a-Mr"></a>习学何法。<a id="a-Ms"></a>阿鞞比丘。<a id="a-Mt"></a>复以偈答。</p>
  <p id="aMu">我年既幼稚　　学日有初浅</p>
  <p id="aMv">岂能宣正真　　如来广大义</p>
  <p id="aMw">时舍利弗。<a id="a-Mx"></a>复语阿鞞言。<a id="a-My"></a>汝师所说。<a id="a-Mz"></a>幸见告示。<a id="a-N0"></a>尔时阿鞞。<a id="a-N1"></a>复以偈答。</p>
  <p id="aN2">一切诸法中　　因缘空无主</p>
  <p id="aN3">息心达本原　　故号为沙门</p>
  <p id="aN4">时舍利弗。<a id="a-N5"></a>闻此偈已。<a id="a-N6"></a>心即开悟。<a id="a-N7"></a>得须陀洹果。<a id="a-N8"></a>尔时目连见舍利弗颜色怡悦。<a id="a-N9"></a>而问之言。<a id="a-NA"></a>我昔与汝。<a id="a-NB"></a>先有要誓。<a id="a-NC"></a>若有先得甘露法味。<a id="a-ND"></a>要当相语。<a id="a-NE"></a>我今观汝。<a id="a-NF"></a>以有所得。<a id="a-NG"></a>颜色怡悦。<a id="a-NH"></a>时舍利弗。<a id="a-NI"></a>即以上偈。<a id="a-NJ"></a>为其目连三遍说之。<a id="a-NK"></a>目连闻已。<a id="a-NL"></a>心开意解。<a id="a-NM"></a>得须陀洹果。<a id="a-NN"></a>时舍利弗目连。<a id="a-NO"></a>各获道迹。<a id="a-NP"></a>心怀欢喜。<a id="a-NQ"></a>还自徒众。<a id="a-NR"></a>具以上事。<a id="a-NS"></a>而向说之。<a id="a-NT"></a>我今欲诣求佛出家。<a id="a-NU"></a>汝等云何。<a id="a-NV"></a>时诸弟子。<a id="a-NW"></a>各白师言。<a id="a-NX"></a>大师今者。<a id="a-NY"></a>若当习学瞿昙所说。<a id="a-NZ"></a>我弟子等。<a id="a-Na"></a>亦当随从。<a id="a-Nb"></a>时舍利弗目连。<a id="a-Nc"></a>闻是语已。<a id="a-Nd"></a>将诸弟子各二百五十人。<a id="a-Ne"></a>随阿鞞比丘。<a id="a-Nf"></a>诣于竹林。<a id="a-Ng"></a>见佛世尊三十二相八十种好光明普曜如百千日。<a id="a-Nh"></a>心怀欢喜。<a id="a-Ni"></a>前礼佛足。<a id="a-Nj"></a>求索出家。<a id="a-Nk"></a>佛即听许。<a id="a-Nl"></a>善来比丘。<a id="a-Nm"></a>须发自落。<a id="a-Nn"></a>法服着身。<a id="a-No"></a>便成沙门。<a id="a-Np"></a>精勤修习得阿罗汉果。<a id="a-Nq"></a>三明六通具八解脱。<a id="a-Nr"></a>诸天世人之所敬仰。<a id="a-Ns"></a>尔时长瓜梵志。<a id="a-Nt"></a>闻舍利弗出家入道。<a id="a-Nu"></a>嗔恚懊恼。<a id="a-Nv"></a>而作是言。<a id="a-Nw"></a>我此[外*男]甥舍利弗。<a id="a-Nx"></a>禀性聪慧博通群籍。<a id="a-Ny"></a>十六大国。<a id="a-Nz"></a>宿旧论师。<a id="a-O0"></a>咸服其德。<a id="a-O1"></a>如何忽然。<a id="a-O2"></a>舍此高名。<a id="a-O3"></a>奉事瞿昙。<a id="a-O4"></a>即从南天竺来诣佛所。<a id="a-O5"></a>与佛论议。<a id="a-O6"></a>尔时世尊。<a id="a-O7"></a>告梵志曰。<a id="a-O8"></a>汝今所见。<a id="a-O9"></a>非是究竟涅槃之道。<a id="a-OA"></a>时彼梵志。<a id="a-OB"></a>闻是语已。<a id="a-OC"></a>默然不答。<a id="a-OD"></a>如是三问。<a id="a-OE"></a>亦复默然。<a id="a-OF"></a>时金刚密迹于虚空中以金刚杵拟梵志顶。<a id="a-OG"></a>汝若不答我以此杵碎破汝身。<a id="a-OH"></a>尔时梵志。<a id="a-OI"></a>心怀惶怖。<a id="a-OJ"></a>流污抆垢。<a id="a-OK"></a>无所归趣。<a id="a-OL"></a>即自引负。<a id="a-OM"></a>寄颜无所。<a id="a-ON"></a>便于佛前。<a id="a-OO"></a>心怀敬伏。<a id="a-OP"></a>求索出家。<a id="a-OQ"></a>为佛弟子。<a id="a-OR"></a>佛即听许。<a id="a-OS"></a>善来比丘。<a id="a-OT"></a>须发自落。<a id="a-OU"></a>法服着身。<a id="a-OV"></a>便成沙门。<a id="a-OW"></a>精勤修道。<a id="a-OX"></a>得阿罗汉果。<a id="a-OY"></a>时诸比丘。<a id="a-OZ"></a>见是事已。<a id="a-Oa"></a>白佛言。<a id="a-Ob"></a>世尊。<a id="a-Oc"></a>今此梵志比丘。<a id="a-Od"></a>宿殖何福舍邪就正。<a id="a-Oe"></a>值佛世尊。<a id="a-Of"></a>出家得道。<a id="a-Og"></a>尔时世尊。<a id="a-Oh"></a>告诸比丘。<a id="a-Oi"></a>汝等谛听。<a id="a-Oj"></a>吾当为汝分别解说乃往过去无量世时。<a id="a-Ok"></a>波罗奈国。<a id="a-Ol"></a>有辟支佛。<a id="a-Om"></a>在于山林坐禅思惟。<a id="a-On"></a>时有五百群贼。<a id="a-Oo"></a>劫掠他物。<a id="a-Op"></a>将欲入彼山林树间。<a id="a-Oq"></a>时彼贼帅。<a id="a-Or"></a>先遣一人。<a id="a-Os"></a>往看林中无有人不。<a id="a-Ot"></a>见辟支佛在一树下端坐思惟。<a id="a-Ou"></a>即前牵捉。<a id="a-Ov"></a>系缚将来。<a id="a-Ow"></a>到贼帅边。<a id="a-Ox"></a>欲共杀之。<a id="a-Oy"></a>时辟支佛。<a id="a-Oz"></a>作是念言我若默然。<a id="a-P0"></a>为彼所杀。<a id="a-P1"></a>增其罪业。<a id="a-P2"></a>坠堕地狱。<a id="a-P3"></a>无由出期。<a id="a-P4"></a>我今当为现于神变。<a id="a-P5"></a>令彼信伏。<a id="a-P6"></a>作是念已。<a id="a-P7"></a>身升虚空。<a id="a-P8"></a>东踊西没。<a id="a-P9"></a>南踊北没。<a id="a-PA"></a>身出水火。<a id="a-PB"></a>或现大身。<a id="a-PC"></a>满虚空中。<a id="a-PD"></a>而复现小。<a id="a-PE"></a>如是展转。<a id="a-PF"></a>作十八变。<a id="a-PG"></a>尔时群贼。<a id="a-PH"></a>见是变已。<a id="a-PI"></a>甚怀惶怖。<a id="a-PJ"></a>即便各各五体投地。<a id="a-PK"></a>归诚忏悔。<a id="a-PL"></a>时辟支佛。<a id="a-PM"></a>受其忏已。<a id="a-PN"></a>设诸肴膳。<a id="a-PO"></a>请辟支佛。<a id="a-PP"></a>发愿而去。<a id="a-PQ"></a>缘是功德。<a id="a-PR"></a>无量世中。<a id="a-PS"></a>不堕地狱畜生饿鬼。<a id="a-PT"></a>天上人中。<a id="a-PU"></a>受天快乐。<a id="a-PV"></a>乃至今者。<a id="a-PW"></a>遭值于我。<a id="a-PX"></a>出家得道。<a id="a-PY"></a>佛告诸比丘。<a id="a-PZ"></a>欲知彼时贼帅人者。<a id="a-Pa"></a>今长爪梵志比丘是。<a id="a-Pb"></a>尔时诸比丘。<a id="a-Pc"></a>闻佛所说。<a id="a-Pd"></a>欢喜奉行。</p>
  <p data-pb></p>
  <h2 id="aPe">（一○○）孙陀利端政缘</h2>
  <p id="aPf">佛在王舍城迦兰陀竹林。<a id="a-Pg"></a>时波斯匿王夫人怀妊。<a id="a-Ph"></a>足满十月。<a id="a-Pi"></a>产一男儿。<a id="a-Pj"></a>容貌端政。<a id="a-Pk"></a>世所无比。<a id="a-Pl"></a>两目明净如拘那罗鸟。<a id="a-Pm"></a>时王因名字拘那罗。<a id="a-Pn"></a>着诸璎珞上妙衣服。<a id="a-Po"></a>遣人抱行。<a id="a-Pp"></a>遍诸聚落。<a id="a-Pq"></a>问诸人言。<a id="a-Pr"></a>世间叵有如似我儿端政者不。<a id="a-Ps"></a>时聚落中。<a id="a-Pt"></a>有诸商人。<a id="a-Pu"></a>白大王言。<a id="a-Pv"></a>愿王见恕。<a id="a-Pw"></a>施我无畏。<a id="a-Px"></a>乃敢陈说。<a id="a-Py"></a>王即答言。<a id="a-Pz"></a>但道莫畏。<a id="a-Q0"></a>于是商人。<a id="a-Q1"></a>白大王言。<a id="a-Q2"></a>我所居止聚落之中。<a id="a-Q3"></a>有一小儿。<a id="a-Q4"></a>字孙陀利。<a id="a-Q5"></a>端政殊妙。<a id="a-Q6"></a>容貌似天。<a id="a-Q7"></a>胜于王子。<a id="a-Q8"></a>百千万倍。<a id="a-Q9"></a>不可为比。<a id="a-QA"></a>又儿产时。<a id="a-QB"></a>舍内自然有一涌泉。<a id="a-QC"></a>香水冷美。<a id="a-QD"></a>有诸珍宝。<a id="a-QE"></a>充满其中。<a id="a-QF"></a>时波斯匿王。<a id="a-QG"></a>闻商人语。<a id="a-QH"></a>寻即遣使敕彼聚落云。<a id="a-QI"></a>我自当往彼观孙陀利。<a id="a-QJ"></a>时聚落主。<a id="a-QK"></a>闻王欲来看孙陀利。<a id="a-QL"></a>便共议言。<a id="a-QM"></a>王今来者。<a id="a-QN"></a>用何瞻待。<a id="a-QO"></a>不如先送。<a id="a-QP"></a>作是议已。<a id="a-QQ"></a>即便庄严孙陀利。<a id="a-QR"></a>着诸璎珞上妙服饰。<a id="a-QS"></a>往送与王。<a id="a-QT"></a>王见孙陀利。<a id="a-QU"></a>端政殊妙。<a id="a-QV"></a>世所无比。<a id="a-QW"></a>深生疑怪。<a id="a-QX"></a>叹未曾有。<a id="a-QY"></a>即将小儿。<a id="a-QZ"></a>往至佛所。<a id="a-Qa"></a>欲问所由受如是身。<a id="a-Qb"></a>小儿见佛三十二相八十种好光明普曜如百千日。<a id="a-Qc"></a>心怀欢喜。<a id="a-Qd"></a>前礼佛足。<a id="a-Qe"></a>却坐一面。<a id="a-Qf"></a>佛即为其说四谛法。<a id="a-Qg"></a>心开意解。<a id="a-Qh"></a>得须陀洹果。<a id="a-Qi"></a>求索出家。<a id="a-Qj"></a>佛即告言。<a id="a-Qk"></a>善来比丘。<a id="a-Ql"></a>须发自落。<a id="a-Qm"></a>法服着身。<a id="a-Qn"></a>便成沙门。<a id="a-Qo"></a>精勤修习。<a id="a-Qp"></a>未久之间。<a id="a-Qq"></a>得阿罗汉果。<a id="a-Qr"></a>时波斯匿王。<a id="a-Qs"></a>见是事已。<a id="a-Qt"></a>白佛言。<a id="a-Qu"></a>世尊。<a id="a-Qv"></a>今此孙陀利比丘。<a id="a-Qw"></a>宿殖何福。<a id="a-Qx"></a>生时自然。<a id="a-Qy"></a>有此泉水及诸珍宝。<a id="a-Qz"></a>充满其中。<a id="a-R0"></a>又值世尊。<a id="a-R1"></a>出家得道。<a id="a-R2"></a>尔时世尊。<a id="a-R3"></a>告波斯匿王。<a id="a-R4"></a>汝今谛听。<a id="a-R5"></a>吾当为汝分别解说。<a id="a-R6"></a>此贤劫中。<a id="a-R7"></a>波罗奈国。<a id="a-R8"></a>有佛出世。<a id="a-R9"></a>号曰迦葉有一万八千比丘。<a id="a-RA"></a>在山林中。<a id="a-RB"></a>坐禅行道。<a id="a-RC"></a>时有长者。<a id="a-RD"></a>偶行值见。<a id="a-RE"></a>心怀欢悦。<a id="a-RF"></a>即还归家。<a id="a-RG"></a>备办香水。<a id="a-RH"></a>澡浴众僧。<a id="a-RI"></a>设诸肴膳供养讫竟。<a id="a-RJ"></a>复以珍宝投之盆水。<a id="a-RK"></a>奉施众僧。<a id="a-RL"></a>发愿而去。<a id="a-RM"></a>缘是功德。<a id="a-RN"></a>不堕恶趣。<a id="a-RO"></a>天上人中。<a id="a-RP"></a>常有池水珍宝随其俱生。<a id="a-RQ"></a>佛告大王。<a id="a-RR"></a>欲知彼时大长者子澡浴众僧设供养故常得端正者。<a id="a-RS"></a>今孙陀利比丘是尔时大王。<a id="a-RT"></a>闻佛所说。<a id="a-RU"></a>欢喜奉行。</p>
 </body>
</html>