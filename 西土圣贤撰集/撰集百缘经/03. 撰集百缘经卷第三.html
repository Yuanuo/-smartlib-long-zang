<!doctype html>
<html id="z3IBWHr1FI" data-ver="920">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="西土圣贤撰集">
  <meta period="吴">
 </head>
 <body>
  <h1 id="a1">撰集百缘经卷第三</h1>
  <h2 id="a2">授记辟支佛品第三</h2>
  <h2 id="a3">（二一）化生王子成辟支佛缘</h2>
  <p id="a4">佛在摩竭提国。<a id="a-5"></a>将诸比丘。<a id="a-6"></a>渐次游行。<a id="a-7"></a>到恒河侧。<a id="a-8"></a>见一故塔。<a id="a-9"></a>毁落崩坏。<a id="a-A"></a>无人修治。<a id="a-B"></a>时诸比丘白佛言。<a id="a-C"></a>世尊。<a id="a-D"></a>此是何塔。<a id="a-E"></a>朽故乃尔。<a id="a-F"></a>无人补治。<a id="a-G"></a>尔时世尊。<a id="a-H"></a>告诸比丘。<a id="a-I"></a>汝等谛听。<a id="a-J"></a>吾当为汝分别解说。<a id="a-K"></a>此贤劫中。<a id="a-L"></a>波罗奈国。<a id="a-M"></a>有王名曰梵摩达多。<a id="a-N"></a>正法治化。<a id="a-O"></a>人民炽盛。<a id="a-P"></a>极大丰乐。<a id="a-Q"></a>无有兵革军征斗诤灾疫疾病。<a id="a-R"></a>饶诸象马牛羊六畜。<a id="a-S"></a>及诸珍宝。<a id="a-T"></a>唯无子息。<a id="a-U"></a>祷祀神祇。<a id="a-V"></a>求索有子。<a id="a-W"></a>叵不能得。<a id="a-X"></a>时王园中。<a id="a-Y"></a>有一池水。<a id="a-Z"></a>生好莲花。<a id="a-a"></a>其花开敷。<a id="a-b"></a>有一小儿。<a id="a-c"></a>结跏趺坐。<a id="a-d"></a>有三十二大人之相八十种好口出优钵罗花香。<a id="a-e"></a>身诸毛孔。<a id="a-f"></a>有栴檀香。<a id="a-g"></a>时守池人。<a id="a-h"></a>以状白王。<a id="a-i"></a>甚怀欢喜。<a id="a-j"></a>将其后妃。<a id="a-k"></a>往到园中。<a id="a-l"></a>见此小儿。<a id="a-m"></a>喜不自胜。<a id="a-n"></a>欲前抱取。<a id="a-o"></a>儿便为王。<a id="a-p"></a>而说偈言。</p>
  <p id="aq">大王常所求　　故来称王愿</p>
  <p id="ar">见无子息故　　今来为王子</p>
  <p id="as">尔时大王后妃婇女。<a id="a-t"></a>闻说此已。<a id="a-u"></a>莫不欢喜。<a id="a-v"></a>即抱小儿。<a id="a-w"></a>还宫养育。<a id="a-x"></a>年渐长大。<a id="a-y"></a>随其行处。<a id="a-z"></a>有莲花生。<a id="a-10"></a>身毛孔中。<a id="a-11"></a>有栴檀香。<a id="a-12"></a>因为立字。<a id="a-13"></a>名栴檀香。<a id="a-14"></a>时此小儿。<a id="a-15"></a>寻自观察。<a id="a-16"></a>足迹行处。<a id="a-17"></a>所出莲华。<a id="a-18"></a>初则鲜好。<a id="a-19"></a>未久萎落。<a id="a-1A"></a>便自思惟。<a id="a-1B"></a>我今此身。<a id="a-1C"></a>会当归尔。<a id="a-1D"></a>心悟非常。<a id="a-1E"></a>成辟支佛。<a id="a-1F"></a>身升虚空。<a id="a-1G"></a>作十八变。<a id="a-1H"></a>寻入涅槃。<a id="a-1I"></a>尔时大王后妃婇女。<a id="a-1J"></a>[口*睪]天涕哭。<a id="a-1K"></a>摄其尸骸。<a id="a-1L"></a>耶旬烧之。<a id="a-1M"></a>收取舍利。<a id="a-1N"></a>起塔供养。<a id="a-1O"></a>是故今者。<a id="a-1P"></a>是彼塔耳。<a id="a-1Q"></a>时诸比丘复白佛言。<a id="a-1R"></a>此辟支佛宿殖何福。<a id="a-1S"></a>受斯果报。<a id="a-1T"></a>唯愿世尊。<a id="a-1U"></a>敷演解说。<a id="a-1V"></a>尔时世尊。<a id="a-1W"></a>告诸比丘。<a id="a-1X"></a>汝等谛听。<a id="a-1Y"></a>吾当为汝分别解说。<a id="a-1Z"></a>乃往过去无量世中。<a id="a-1a"></a>波罗奈国。<a id="a-1b"></a>有佛出世。<a id="a-1c"></a>号曰迦罗迦孙陀。<a id="a-1d"></a>于彼法中。<a id="a-1e"></a>有一长者。<a id="a-1f"></a>财宝无量。<a id="a-1g"></a>不可称计。<a id="a-1h"></a>其父崩亡。<a id="a-1i"></a>子与其母。<a id="a-1j"></a>各自分居。<a id="a-1k"></a>时长者子。<a id="a-1l"></a>甚好色欲。<a id="a-1m"></a>见一淫女。<a id="a-1n"></a>甚适其恶。<a id="a-1o"></a>以金百两。<a id="a-1p"></a>方听一宿。<a id="a-1q"></a>渐经多年。<a id="a-1r"></a>财物荡尽。<a id="a-1s"></a>更无所与。<a id="a-1t"></a>遮不听宿。<a id="a-1u"></a>殷勤求请。<a id="a-1v"></a>愿见一宿。<a id="a-1w"></a>淫女语言。<a id="a-1x"></a>汝今若能得一好花来与我者。<a id="a-1y"></a>听汝一宿。<a id="a-1z"></a>时长者子。<a id="a-20"></a>每自思惟。<a id="a-21"></a>我今家中。<a id="a-22"></a>无有财物可用买花以遗淫女。<a id="a-23"></a>思惟是已。<a id="a-24"></a>今王塔中。<a id="a-25"></a>必有好花。<a id="a-26"></a>我当盗取。<a id="a-27"></a>持用与之可得止宿。<a id="a-28"></a>然彼塔门。<a id="a-29"></a>有人守护。<a id="a-2A"></a>无由得前。<a id="a-2B"></a>寻从伏窦。<a id="a-2C"></a>入其塔中。<a id="a-2D"></a>盗取好花以与淫女。<a id="a-2E"></a>乃听止宿。<a id="a-2F"></a>至于天明。<a id="a-2G"></a>其人身体。<a id="a-2H"></a>生诸恶疮。<a id="a-2I"></a>甚患苦恼。<a id="a-2J"></a>痛不可言。<a id="a-2K"></a>唤诸良医。<a id="a-2L"></a>以瞻疗治。<a id="a-2M"></a>云须牛头栴檀。<a id="a-2N"></a>用涂疮上。<a id="a-2O"></a>可得除愈。<a id="a-2P"></a>时长者子深自思惟。<a id="a-2Q"></a>家无财物。<a id="a-2R"></a>即卖舍宅。<a id="a-2S"></a>得六十万金钱。<a id="a-2T"></a>寻用即买牛头栴檀。<a id="a-2U"></a>方得六两。<a id="a-2V"></a>顿用涂疮。<a id="a-2W"></a>语良医言。<a id="a-2X"></a>我今所患。<a id="a-2Y"></a>乃是心病。<a id="a-2Z"></a>汝今治外。<a id="a-2a"></a>乃可差乎。<a id="a-2b"></a>作是语已。<a id="a-2c"></a>即持所买牛头栴檀捣末六两。<a id="a-2d"></a>入其塔中。<a id="a-2e"></a>发大誓愿。<a id="a-2f"></a>如来往昔。<a id="a-2g"></a>修诸苦行。<a id="a-2h"></a>誓度众生。<a id="a-2i"></a>随其厄难。<a id="a-2j"></a>我今此身。<a id="a-2k"></a>堕一生数。<a id="a-2l"></a>唯愿世尊。<a id="a-2m"></a>慈哀怜愍。<a id="a-2n"></a>除我此患。<a id="a-2o"></a>作是誓已。<a id="a-2p"></a>即以所末牛头栴檀二两。<a id="a-2q"></a>用偿花价二两。<a id="a-2r"></a>至心供养二两。<a id="a-2s"></a>求哀忏悔。<a id="a-2t"></a>疮寻除差。<a id="a-2u"></a>身诸毛孔。<a id="a-2v"></a>有栴檀香。<a id="a-2w"></a>闻此香已。<a id="a-2x"></a>喜不自胜。<a id="a-2y"></a>发愿出去。<a id="a-2z"></a>缘是功德。<a id="a-30"></a>不堕恶趣。<a id="a-31"></a>天上人中。<a id="a-32"></a>随其行处。<a id="a-33"></a>生好莲花。<a id="a-34"></a>身诸毛孔。<a id="a-35"></a>恒有香气。<a id="a-36"></a>佛告诸比丘。<a id="a-37"></a>欲知彼时长者子栴檀涂塔者。<a id="a-38"></a>今此辟支佛。<a id="a-39"></a>是尔时诸比丘闻佛所说。<a id="a-3A"></a>欢喜奉行。</p>
  <p data-pb></p>
  <h2 id="a3B">（二二）小儿散花供养佛缘</h2>
  <p id="a3C">在舍卫国祇树给孤独园。<a id="a-3D"></a>尔时世尊将诸比丘。<a id="a-3E"></a>着衣持钵。<a id="a-3F"></a>入城乞食。<a id="a-3G"></a>至一巷中。<a id="a-3H"></a>有一妇女。<a id="a-3I"></a>抱一小儿。<a id="a-3J"></a>在巷坐地。<a id="a-3K"></a>时彼小儿遥见世尊。<a id="a-3L"></a>心怀欢喜。<a id="a-3M"></a>从母索花。<a id="a-3N"></a>母即与买。<a id="a-3O"></a>小儿得已。<a id="a-3P"></a>持诣佛所。<a id="a-3Q"></a>散于佛上。<a id="a-3R"></a>于虚空中。<a id="a-3S"></a>变成花盖。<a id="a-3T"></a>随佛行住。<a id="a-3U"></a>小儿见已。<a id="a-3V"></a>甚大欢喜。<a id="a-3W"></a>发大誓愿。<a id="a-3X"></a>以此供养善根功德。<a id="a-3Y"></a>使我来世得成正觉。<a id="a-3Z"></a>过度众生如佛无异。<a id="a-3a"></a>尔时世尊见此小儿发是愿已。<a id="a-3b"></a>佛即微笑。<a id="a-3c"></a>从其面门。<a id="a-3d"></a>出五色光。<a id="a-3e"></a>绕佛三匝。<a id="a-3f"></a>还从顶入。<a id="a-3g"></a>尔时阿难前白佛言。<a id="a-3h"></a>如来尊重。<a id="a-3i"></a>不妄有笑。<a id="a-3j"></a>以何因缘。<a id="a-3k"></a>今者微笑。<a id="a-3l"></a>唯愿世尊敷演解说。<a id="a-3m"></a>佛告阿难。<a id="a-3n"></a>汝今见此小儿以花散我不。<a id="a-3o"></a>阿难白言。<a id="a-3p"></a>唯然已见。<a id="a-3q"></a>此儿者以花散我。<a id="a-3r"></a>于未来世。<a id="a-3s"></a>不堕恶趣。<a id="a-3t"></a>天上人中常受快乐。<a id="a-3u"></a>过三阿僧祇劫成佛。<a id="a-3v"></a>号曰花盛。<a id="a-3w"></a>广度众生。<a id="a-3x"></a>不可限量。<a id="a-3y"></a>是故笑耳。<a id="a-3z"></a>尔时诸比丘。<a id="a-40"></a>闻佛所说。<a id="a-41"></a>欢喜奉行。</p>
  <p data-pb></p>
  <h2 id="a42">（二三）女人以金轮掷佛上缘</h2>
  <p id="a43">在王舍城迦兰陀竹林。<a id="a-44"></a>时彼国中。<a id="a-45"></a>有一商主。<a id="a-46"></a>名曰浮海。<a id="a-47"></a>将诸商客。<a id="a-48"></a>入大海中。<a id="a-49"></a>采其珍宝。<a id="a-4A"></a>其妇少壮。<a id="a-4B"></a>容貌可观。<a id="a-4C"></a>忆望其夫。<a id="a-4D"></a>昼夜愁念。<a id="a-4E"></a>速得还家。<a id="a-4F"></a>即便往诣那罗延天所。<a id="a-4G"></a>而作咒言。<a id="a-4H"></a>天若有神。<a id="a-4I"></a>不违人愿。<a id="a-4J"></a>使我夫主安隐速还。<a id="a-4K"></a>我今当作金银璎珞以报天恩。<a id="a-4L"></a>若不还者。<a id="a-4M"></a>我以粪屎不净臭处毁辱天身作是誓已。<a id="a-4N"></a>未经几时。<a id="a-4O"></a>果如其愿。<a id="a-4P"></a>安隐还家。<a id="a-4Q"></a>甚怀欢喜。<a id="a-4R"></a>即造金银璎珞环钏。<a id="a-4S"></a>将诸侍从往诣天祠。<a id="a-4T"></a>路值如来。<a id="a-4U"></a>将诸比丘。<a id="a-4V"></a>入王舍城。<a id="a-4W"></a>时彼女人见佛世尊。<a id="a-4X"></a>三十二相。<a id="a-4Y"></a>八十种好。<a id="a-4Z"></a>光明普曜。<a id="a-4a"></a>如百千日。<a id="a-4b"></a>心怀欢喜。<a id="a-4c"></a>欲以金银璎珞掷散佛上。<a id="a-4d"></a>其从语言。<a id="a-4e"></a>此非那罗延天。<a id="a-4f"></a>遮而不听。<a id="a-4g"></a>时彼妇女不从其教。<a id="a-4h"></a>即以璎珞。<a id="a-4i"></a>掷散佛上。<a id="a-4j"></a>于虚空中。<a id="a-4k"></a>变成宝盖。<a id="a-4l"></a>随佛行住。<a id="a-4m"></a>见是变已。<a id="a-4n"></a>深生信敬。<a id="a-4o"></a>五体投地。<a id="a-4p"></a>发大誓愿。<a id="a-4q"></a>我今以此散佛璎珞善根功德。<a id="a-4r"></a>使我来世得成正觉。<a id="a-4s"></a>广度众生。<a id="a-4t"></a>如佛无异。<a id="a-4u"></a>发是愿已。<a id="a-4v"></a>佛即微笑。<a id="a-4w"></a>从其面门。<a id="a-4x"></a>出五色光。<a id="a-4y"></a>绕佛三匝。<a id="a-4z"></a>还从顶入。<a id="a-50"></a>尔时阿难前白佛言。<a id="a-51"></a>如来尊重。<a id="a-52"></a>不妄有笑。<a id="a-53"></a>以何因缘。<a id="a-54"></a>今者微笑。<a id="a-55"></a>唯愿世尊。<a id="a-56"></a>敷演解说。<a id="a-57"></a>佛告阿难。<a id="a-58"></a>汝于今者。<a id="a-59"></a>见此妇女。<a id="a-5A"></a>以金银璎珞散我上不。<a id="a-5B"></a>阿难白言。<a id="a-5C"></a>唯然已见。<a id="a-5D"></a>此妇女者。</p>
  <p data-pb></p>
  <h2 id="a5E">（二四）老母善爱悭贪缘</h2>
  <p id="a5F">在舍卫国祇树给孤独园。<a id="a-5G"></a>时彼城中波斯匿王。<a id="a-5H"></a>后宫婇女。<a id="a-5I"></a>名曰善爱。<a id="a-5J"></a>年在老迈。<a id="a-5K"></a>极大悭贪。<a id="a-5L"></a>不好惠施。<a id="a-5M"></a>却坐饮食。<a id="a-5N"></a>时大目连。<a id="a-5O"></a>欲化彼故。<a id="a-5P"></a>着衣持钵。<a id="a-5Q"></a>以神通力。<a id="a-5R"></a>从地踊出。<a id="a-5S"></a>住老母前。<a id="a-5T"></a>从其乞食。<a id="a-5U"></a>老母嗔恚不肯布施。<a id="a-5V"></a>饮食已讫。<a id="a-5W"></a>有一残果及洗器水。<a id="a-5X"></a>臭而不啖。<a id="a-5Y"></a>尔时目连即从乞索。<a id="a-5Z"></a>老母嗔恚寻即将与。<a id="a-5a"></a>目连得已。<a id="a-5b"></a>踊身虚空。<a id="a-5c"></a>作十八变。<a id="a-5d"></a>时彼老母见是变已。<a id="a-5e"></a>心怀信敬。<a id="a-5f"></a>归诚忏悔。<a id="a-5g"></a>即于其夜。<a id="a-5h"></a>便取命终。<a id="a-5i"></a>生旷野中在一树下。<a id="a-5j"></a>食果饮水以自存活。<a id="a-5k"></a>致经数时。<a id="a-5l"></a>波斯匿王将诸群臣。<a id="a-5m"></a>游猎射戏。<a id="a-5n"></a>驰逐群鹿。<a id="a-5o"></a>渴乏欲死。<a id="a-5p"></a>遥见彼树。<a id="a-5q"></a>希望求水。<a id="a-5r"></a>驰奔趣向。<a id="a-5s"></a>去树不远。<a id="a-5t"></a>有火炎起。<a id="a-5u"></a>遮不听近。<a id="a-5v"></a>但遥见人坐其树下。<a id="a-5w"></a>王即遥问。<a id="a-5x"></a>汝是何人。<a id="a-5y"></a>在此树下。<a id="a-5z"></a>彼即答言。<a id="a-60"></a>我是波斯匿。<a id="a-61"></a>王后宫婇女。<a id="a-62"></a>年在朽迈。<a id="a-63"></a>名曰善爱。<a id="a-64"></a>不好惠施。<a id="a-65"></a>命终生此。<a id="a-66"></a>唯愿大王慈哀怜愍。<a id="a-67"></a>为我设供。<a id="a-68"></a>请佛及僧。<a id="a-69"></a>使我脱此弊恶之身。<a id="a-6A"></a>王即问言。<a id="a-6B"></a>为汝设福。<a id="a-6C"></a>可得知不。<a id="a-6D"></a>彼人答言。<a id="a-6E"></a>设福必得。<a id="a-6F"></a>王自当见。<a id="a-6G"></a>尔时波斯匿王闻是语已。<a id="a-6H"></a>敕诸兵众。<a id="a-6I"></a>相去百步。<a id="a-6J"></a>安置一人。<a id="a-6K"></a>令声相承。<a id="a-6L"></a>还归</p>
  <p data-pb></p>
  <h2 id="a6M">（二五）含香长者请佛缘</h2>
  <p id="a6N">在舍卫国祇树给孤独园。<a id="a-6O"></a>时彼城中。<a id="a-6P"></a>有一长者。<a id="a-6Q"></a>名曰含香。<a id="a-6R"></a>财宝无量。<a id="a-6S"></a>不可称计。<a id="a-6T"></a>禀性贤柔。<a id="a-6U"></a>敬信三宝。<a id="a-6V"></a>每自思惟。<a id="a-6W"></a>我今此身。<a id="a-6X"></a>及诸财宝。<a id="a-6Y"></a>虚伪非真。<a id="a-6Z"></a>如水中月。<a id="a-6a"></a>如热时炎。<a id="a-6b"></a>不可久保。<a id="a-6c"></a>作是念已。<a id="a-6d"></a>往诣佛所。<a id="a-6e"></a>前礼佛足。<a id="a-6f"></a>却住一面。<a id="a-6g"></a>而白佛言。<a id="a-6h"></a>我欲设供请佛及僧。<a id="a-6i"></a>唯垂听许。<a id="a-6j"></a>佛即然可。<a id="a-6k"></a>还归家中。<a id="a-6l"></a>设诸肴膳。<a id="a-6m"></a>遣使白佛。<a id="a-6n"></a>食具已办。<a id="a-6o"></a>唯圣知时。<a id="a-6p"></a>尔时世尊。<a id="a-6q"></a>着衣持钵。<a id="a-6r"></a>将诸比丘。<a id="a-6s"></a>往诣其家。<a id="a-6t"></a>受其供已心怀欢喜。<a id="a-6u"></a>取一小床。<a id="a-6v"></a>在佛前坐。<a id="a-6w"></a>渴仰闻法。<a id="a-6x"></a>佛即为其种种说法。<a id="a-6y"></a>心开意解。<a id="a-6z"></a>因发誓愿。<a id="a-70"></a>以此供养善根功德。<a id="a-71"></a>使我来世得成正觉。<a id="a-72"></a>广度众生。<a id="a-73"></a>如佛无异。<a id="a-74"></a>发是愿已。<a id="a-75"></a>佛便微笑。<a id="a-76"></a>从其面门。<a id="a-77"></a>出五色光。<a id="a-78"></a>绕佛三匝。<a id="a-79"></a>还从顶入。<a id="a-7A"></a>尔时阿难。<a id="a-7B"></a>而白佛言。<a id="a-7C"></a>如来尊重。<a id="a-7D"></a>不妄有笑。<a id="a-7E"></a>唯愿世尊。<a id="a-7F"></a>敷演解说。<a id="a-7G"></a>佛告阿难。<a id="a-7H"></a>汝今见此含香长者设诸肴膳供养佛僧不。<a id="a-7I"></a>阿难白佛。<a id="a-7J"></a>唯然已见。<a id="a-7K"></a>此大长者。<a id="a-7L"></a>以是供养善根功德。<a id="a-7M"></a>于未来世九十劫中。<a id="a-7N"></a>不堕地狱畜生饿鬼。<a id="a-7O"></a>天上人中。<a id="a-7P"></a>常受快乐。<a id="a-7Q"></a>最后身得成辟支佛。<a id="a-7R"></a>号曰含香。<a id="a-7S"></a>广度众生。<a id="a-7T"></a>不可限量。<a id="a-7U"></a>是故笑耳。<a id="a-7V"></a>尔时诸比丘。<a id="a-7W"></a>闻佛所说。<a id="a-7X"></a>欢喜奉行。</p>
  <p data-pb></p>
  <h2 id="a7Y">（二六）船师渡佛僧过水缘</h2>
  <p id="a7Z">佛在摩竭提国。<a id="a-7a"></a>将诸比丘。<a id="a-7b"></a>渐次游行。<a id="a-7c"></a>到恒河侧。<a id="a-7d"></a>时有船师。<a id="a-7e"></a>住在河边。<a id="a-7f"></a>佛告船师。<a id="a-7g"></a>汝今为我渡诸众僧。<a id="a-7h"></a>船师答曰。<a id="a-7i"></a>与我价直。<a id="a-7j"></a>然后当渡。<a id="a-7k"></a>佛告船匠。<a id="a-7l"></a>我亦船师。<a id="a-7m"></a>于三界中。<a id="a-7n"></a>互相济度。<a id="a-7o"></a>出生死海。<a id="a-7p"></a>不亦快乎。<a id="a-7q"></a>如鸯掘摩罗。<a id="a-7r"></a>嗔恚炽盛。<a id="a-7s"></a>杀害人民。<a id="a-7t"></a>我亦度彼出生死海。<a id="a-7u"></a>如摩那答陀。<a id="a-7v"></a>极大憍慢。<a id="a-7w"></a>卑下他人。<a id="a-7x"></a>我亦度彼出生死海。<a id="a-7y"></a>如忧留频螺迦葉。<a id="a-7z"></a>愚痴偏多。<a id="a-80"></a>无有智慧。<a id="a-81"></a>我亦度彼出生死海。<a id="a-82"></a>如是等比。<a id="a-83"></a>无量众生。<a id="a-84"></a>我亦皆度出生死海。<a id="a-85"></a>尽不索直。<a id="a-86"></a>汝今何故。<a id="a-87"></a>特从我索。<a id="a-88"></a>然后渡人。<a id="a-89"></a>尔时世尊。<a id="a-8A"></a>如是种种与其说法。<a id="a-8B"></a>心遂坚固。<a id="a-8C"></a>而不肯渡。<a id="a-8D"></a>时河下流。<a id="a-8E"></a>复有船师。<a id="a-8F"></a>闻佛所说。<a id="a-8G"></a>心怀欢喜。<a id="a-8H"></a>便前白言。<a id="a-8I"></a>我今为佛渡诸众僧。<a id="a-8J"></a>佛即然可庄严船舫。<a id="a-8K"></a>唤僧乘船。<a id="a-8L"></a>时诸比丘。<a id="a-8M"></a>或在虚空。<a id="a-8N"></a>或在中流。<a id="a-8O"></a>或在彼岸。<a id="a-8P"></a>时诸船师。<a id="a-8Q"></a>见佛及僧现如是等种种神变。<a id="a-8R"></a>甚怀信敬。<a id="a-8S"></a>叹未曾有。<a id="a-8T"></a>敬礼佛僧。<a id="a-8U"></a>佛即为其种种说法。<a id="a-8V"></a>心开意解。<a id="a-8W"></a>得须陀洹果。<a id="a-8X"></a>时前船师索价直者。<a id="a-8Y"></a>见后船师渡佛僧竟。<a id="a-8Z"></a>复见神变。<a id="a-8a"></a>深生惭愧。<a id="a-8b"></a>即便以身五体投地。<a id="a-8c"></a>归诚向佛。<a id="a-8d"></a>至心忏悔。<a id="a-8e"></a>请佛及僧。<a id="a-8f"></a>佛即然可。<a id="a-8g"></a>还归家中。<a id="a-8h"></a>设诸肴膳百味饮食。<a id="a-8i"></a>手自斟酌。<a id="a-8j"></a>供佛僧已。<a id="a-8k"></a>取一小床在佛前坐。<a id="a-8l"></a>渴仰闻法。<a id="a-8m"></a>佛即为其种种说法。<a id="a-8n"></a>心开意解。<a id="a-8o"></a>因发誓愿。<a id="a-8p"></a>以此供养善根功德。<a id="a-8q"></a>使我来世得成正觉。<a id="a-8r"></a>广度众生。<a id="a-8s"></a>如佛无异。<a id="a-8t"></a>发是愿已。<a id="a-8u"></a>佛便微笑。<a id="a-8v"></a>从其面门。<a id="a-8w"></a>出五色光。<a id="a-8x"></a>绕佛三匝。<a id="a-8y"></a>还从顶入。<a id="a-8z"></a>尔时阿难。<a id="a-90"></a>而白佛言。<a id="a-91"></a>如来尊重。<a id="a-92"></a>不妄有笑。<a id="a-93"></a>以何因缘。<a id="a-94"></a>今者微笑。<a id="a-95"></a>唯愿世尊。<a id="a-96"></a>敷演解说。<a id="a-97"></a>佛告阿难。<a id="a-98"></a>汝今见是船师惭愧自责设供忏悔不。<a id="a-99"></a>阿难白言。<a id="a-9A"></a>唯然已见。<a id="a-9B"></a>彼船师者。<a id="a-9C"></a>以是忏悔设供功德。<a id="a-9D"></a>于未来世。<a id="a-9E"></a>经十三劫。<a id="a-9F"></a>不堕地狱畜生饿鬼。<a id="a-9G"></a>天上人中。<a id="a-9H"></a>常受快乐。<a id="a-9I"></a>受最后身。<a id="a-9J"></a>得成辟支佛。<a id="a-9K"></a>号曰度生死海。<a id="a-9L"></a>广度众生。<a id="a-9M"></a>不可限量。<a id="a-9N"></a>是故笑耳。<a id="a-9O"></a>尔时诸比丘。<a id="a-9P"></a>闻佛所说。<a id="a-9Q"></a>欢喜奉行。</p>
  <h2 id="a9R">（二七）婢使以栴檀香涂佛足缘</h2>
  <p id="a9S">佛在王舍城迦兰陀竹林。<a id="a-9T"></a>时彼城中。<a id="a-9U"></a>有大长者。<a id="a-9V"></a>有一婢使。<a id="a-9W"></a>禀性贤善。<a id="a-9X"></a>敬信三宝。<a id="a-9Y"></a>每于一时。<a id="a-9Z"></a>为其大家。<a id="a-9a"></a>磨栴檀香。<a id="a-9b"></a>暂出门外。<a id="a-9c"></a>见佛世尊。<a id="a-9d"></a>着衣持钵。<a id="a-9e"></a>将诸比丘。<a id="a-9f"></a>入城乞食。<a id="a-9g"></a>心怀喜悦。<a id="a-9h"></a>寻还入内。<a id="a-9i"></a>取少栴檀。<a id="a-9j"></a>涂佛足上。<a id="a-9k"></a>佛以神力。<a id="a-9l"></a>令此香云叆叇垂布遍王舍城。<a id="a-9m"></a>时彼女人。<a id="a-9n"></a>见是变已。<a id="a-9o"></a>倍生信敬。<a id="a-9p"></a>即便以身五体投地。<a id="a-9q"></a>因发誓愿。<a id="a-9r"></a>以此香气供养功德。<a id="a-9s"></a>使我来世永离贫穷下贱之身。<a id="a-9t"></a>早成正觉。<a id="a-9u"></a>广度众生。<a id="a-9v"></a>如佛无异。<a id="a-9w"></a>发是愿已。<a id="a-9x"></a>佛便微笑。<a id="a-9y"></a>从其面门。<a id="a-9z"></a>出五色光。<a id="a-A0"></a>绕佛三匝。<a id="a-A1"></a>还从顶入。<a id="a-A2"></a>尔时阿难。<a id="a-A3"></a>而白佛言。<a id="a-A4"></a>如来尊重不妄有笑。<a id="a-A5"></a>以何因缘。<a id="a-A6"></a>今者微笑。<a id="a-A7"></a>唯愿世尊。<a id="a-A8"></a>敷演解说。<a id="a-A9"></a>佛告阿难。<a id="a-AA"></a>汝今见是长者婢使以栴檀香涂我足不。<a id="a-AB"></a>阿难白言。<a id="a-AC"></a>唯然已见。<a id="a-AD"></a>此长者婢。<a id="a-AE"></a>以栴檀香涂我足上善根功德。<a id="a-AF"></a>于未来世九十劫中。<a id="a-AG"></a>身体香洁。<a id="a-AH"></a>不堕地狱畜生饿鬼。<a id="a-AI"></a>天上人中。<a id="a-AJ"></a>常受快乐。<a id="a-AK"></a>受最后身。<a id="a-AL"></a>得成辟支佛。<a id="a-AM"></a>号栴檀香。<a id="a-AN"></a>广度众生。<a id="a-AO"></a>不可限量。<a id="a-AP"></a>是故笑耳。<a id="a-AQ"></a>尔时诸比丘。<a id="a-AR"></a>闻佛所说。<a id="a-AS"></a>欢喜奉行。</p>
  <h2 id="aAT">（二八）贫人拔提施佛燋木缘</h2>
  <p id="aAU">佛在舍卫国祇树给孤独园。<a id="a-AV"></a>时彼城中。<a id="a-AW"></a>有一贫人。<a id="a-AX"></a>名曰拔提。<a id="a-AY"></a>为他守园。<a id="a-AZ"></a>用自存活。<a id="a-Aa"></a>每于一日。<a id="a-Ab"></a>担一燋木。<a id="a-Ac"></a>入城欲卖。<a id="a-Ad"></a>值城门中。<a id="a-Ae"></a>见一化人。<a id="a-Af"></a>语贫人言。<a id="a-Ag"></a>汝今若能持此燋木。<a id="a-Ah"></a>用与我者。<a id="a-Ai"></a>我当施汝百味饮食。<a id="a-Aj"></a>时彼贫人。<a id="a-Ak"></a>闻化人语。<a id="a-Al"></a>心怀欢喜。<a id="a-Am"></a>即便以木。<a id="a-An"></a>授与化人。<a id="a-Ao"></a>化人答曰。<a id="a-Ap"></a>汝今持木。<a id="a-Aq"></a>随我从来。<a id="a-Ar"></a>共诣只桓。<a id="a-As"></a>当与汝食。<a id="a-At"></a>时彼贫人。<a id="a-Au"></a>即相随逐到只桓中见佛世尊。<a id="a-Av"></a>三十二相。<a id="a-Aw"></a>八十种好。<a id="a-Ax"></a>光明普曜。<a id="a-Ay"></a>如百千日。<a id="a-Az"></a>心怀欢喜。<a id="a-B0"></a>前礼佛足。<a id="a-B1"></a>即以燋木。<a id="a-B2"></a>奉施世尊。<a id="a-B3"></a>世尊受已。<a id="a-B4"></a>插着地中。<a id="a-B5"></a>佛以神力。<a id="a-B6"></a>令此燋木。<a id="a-B7"></a>须臾之间。<a id="a-B8"></a>枝条生长。<a id="a-B9"></a>花果茂盛。<a id="a-BA"></a>团圆可爱。<a id="a-BB"></a>如尼拘陀树。<a id="a-BC"></a>世尊在下。<a id="a-BD"></a>结跏趺坐。<a id="a-BE"></a>为诸人天百千万众。<a id="a-BF"></a>演说妙法。<a id="a-BG"></a>贫人见已。<a id="a-BH"></a>心怀喜悦。<a id="a-BI"></a>即便以身五体投地。<a id="a-BJ"></a>发大誓愿。<a id="a-BK"></a>以此施佛燋木功德。<a id="a-BL"></a>使我来世得成正觉。<a id="a-BM"></a>广度众生。<a id="a-BN"></a>如佛无异。<a id="a-BO"></a>发是愿已。<a id="a-BP"></a>佛即微笑。<a id="a-BQ"></a>从其面门。<a id="a-BR"></a>出五色光。<a id="a-BS"></a>绕佛三匝。<a id="a-BT"></a>还从顶入。<a id="a-BU"></a>尔时阿难。<a id="a-BV"></a>而白佛言。<a id="a-BW"></a>如来尊重。<a id="a-BX"></a>不妄有笑。<a id="a-BY"></a>以何因缘。<a id="a-BZ"></a>今者微笑。<a id="a-Ba"></a>唯愿世尊。<a id="a-Bb"></a>敷演解说。<a id="a-Bc"></a>佛告阿难。<a id="a-Bd"></a>汝今见是守园贫人施我燋木不。<a id="a-Be"></a>阿难白言。<a id="a-Bf"></a>唯然已见。<a id="a-Bg"></a>彼贫人者。<a id="a-Bh"></a>以信敬心施我燋木善根功德。<a id="a-Bi"></a>于未来世。<a id="a-Bj"></a>经十三劫。<a id="a-Bk"></a>不堕地狱畜生饿鬼。<a id="a-Bl"></a>天上人中。<a id="a-Bm"></a>常受快乐。<a id="a-Bn"></a>最后身得成辟支佛。<a id="a-Bo"></a>号曰离垢。<a id="a-Bp"></a>广度众生。<a id="a-Bq"></a>不可限量。<a id="a-Br"></a>是故笑耳。<a id="a-Bs"></a>尔时诸比丘。<a id="a-Bt"></a>闻佛所说。<a id="a-Bu"></a>欢喜奉行。</p>
  <h2 id="aBv">（二九）作乐供养成辟支佛缘</h2>
  <p id="aBw">佛在舍卫国祇树给孤独园。<a id="a-Bx"></a>时彼国中豪贵长者。<a id="a-By"></a>各自庄严。<a id="a-Bz"></a>着好服饰璎珞环钏。<a id="a-C0"></a>赍持香花。<a id="a-C1"></a>作倡伎乐。<a id="a-C2"></a>皆共相将。<a id="a-C3"></a>欲出城外游戏自乐。<a id="a-C4"></a>到城门中。<a id="a-C5"></a>值佛世尊将诸比丘着衣持钵入城乞食。<a id="a-C6"></a>时彼诸人。<a id="a-C7"></a>见佛如来。<a id="a-C8"></a>圆光晃昱。<a id="a-C9"></a>三十二相。<a id="a-CA"></a>八十种好。<a id="a-CB"></a>光明晖曜。<a id="a-CC"></a>如百千日。<a id="a-CD"></a>各怀欢喜。<a id="a-CE"></a>前礼佛足。<a id="a-CF"></a>作倡伎乐。<a id="a-CG"></a>供养佛僧。<a id="a-CH"></a>各以所捉种种杂花。<a id="a-CI"></a>而散佛上。<a id="a-CJ"></a>于虚空中。<a id="a-CK"></a>变成花盖。<a id="a-CL"></a>佛以神力。<a id="a-CM"></a>遍覆舍卫。<a id="a-CN"></a>时诸人等。<a id="a-CO"></a>见是变已。<a id="a-CP"></a>叹未曾有。<a id="a-CQ"></a>即便以身。<a id="a-CR"></a>各各五体投地。<a id="a-CS"></a>因发誓愿。<a id="a-CT"></a>以此作倡伎乐善根功德。<a id="a-CU"></a>使我来世得成正觉。<a id="a-CV"></a>广度众生。<a id="a-CW"></a>如佛无异。<a id="a-CX"></a>发是愿已。<a id="a-CY"></a>佛即微笑。<a id="a-CZ"></a>从其面门。<a id="a-Ca"></a>出五色光。<a id="a-Cb"></a>绕佛三匝。<a id="a-Cc"></a>还从顶入。<a id="a-Cd"></a>尔时阿难。<a id="a-Ce"></a>而白佛言。<a id="a-Cf"></a>如来尊重。<a id="a-Cg"></a>不妄有笑。<a id="a-Ch"></a>以何因缘。<a id="a-Ci"></a>今者微笑。<a id="a-Cj"></a>唯愿世尊。<a id="a-Ck"></a>敷演解说。<a id="a-Cl"></a>佛告阿难。<a id="a-Cm"></a>汝今见此诸人等不。<a id="a-Cn"></a>阿难白言。<a id="a-Co"></a>唯然已见。<a id="a-Cp"></a>此诸人等。<a id="a-Cq"></a>以其作乐散花供养善根功德。<a id="a-Cr"></a>于未来世。<a id="a-Cs"></a>一百劫中。<a id="a-Ct"></a>不堕地狱畜生饿鬼。<a id="a-Cu"></a>天上人中。<a id="a-Cv"></a>常受快乐。<a id="a-Cw"></a>最后身得成辟支佛。<a id="a-Cx"></a>皆同一号。<a id="a-Cy"></a>名曰妙声。<a id="a-Cz"></a>广度众生。<a id="a-D0"></a>不可限量。<a id="a-D1"></a>是故笑耳。<a id="a-D2"></a>尔时诸比丘。<a id="a-D3"></a>闻佛所说。<a id="a-D4"></a>欢喜奉行。</p>
  <h2 id="aD5">（三○）劫贼恶奴缘</h2>
  <p id="aD6">佛在舍卫国祇树给孤独园。<a id="a-D7"></a>时彼城中。<a id="a-D8"></a>有一愚人。<a id="a-D9"></a>名曰恶奴。<a id="a-DA"></a>心常好乐处处藏窜劫夺人物。<a id="a-DB"></a>用自存活。<a id="a-DC"></a>时有比丘。<a id="a-DD"></a>在于冢间。<a id="a-DE"></a>坐禅行道。<a id="a-DF"></a>食时欲至。<a id="a-DG"></a>着衣持钵入城乞食。<a id="a-DH"></a>时有长者。<a id="a-DI"></a>见彼比丘威仪庠序。<a id="a-DJ"></a>心生信敬。<a id="a-DK"></a>即入舍内。<a id="a-DL"></a>取一张氎。<a id="a-DM"></a>施彼比丘。<a id="a-DN"></a>还诣冢间。<a id="a-DO"></a>值彼贼人。<a id="a-DP"></a>见是比丘持[疊*毛]来至。<a id="a-DQ"></a>便从索取。<a id="a-DR"></a>比丘即与。<a id="a-DS"></a>明日更来。<a id="a-DT"></a>复从索[袖-由+(旃-方)]。<a id="a-DU"></a>次复持与。<a id="a-DV"></a>于第三日。<a id="a-DW"></a>比丘乞食。<a id="a-DX"></a>来至房内。<a id="a-DY"></a>复从索钵。<a id="a-DZ"></a>时彼比丘作是念言。<a id="a-Da"></a>唯此一钵。<a id="a-Db"></a>当用乞食救济性命。<a id="a-Dc"></a>彼贼复索无有厌足。<a id="a-Dd"></a>今当设计授三自归。<a id="a-De"></a>治彼贼人令使不来。<a id="a-Df"></a>作是念已。<a id="a-Dg"></a>即语贼言。<a id="a-Dh"></a>待我须臾。<a id="a-Di"></a>止息小停。<a id="a-Dj"></a>当与汝钵。<a id="a-Dk"></a>贼闻是语。<a id="a-Dl"></a>即便坐待。<a id="a-Dm"></a>比丘取绳。<a id="a-Dn"></a>张施罥索。<a id="a-Do"></a>安置向内。<a id="a-Dp"></a>语彼贼言。<a id="a-Dq"></a>我今疲极不能故起。<a id="a-Dr"></a>汝自伸手。<a id="a-Ds"></a>内着向中。<a id="a-Dt"></a>我授汝钵。<a id="a-Du"></a>贼闻是语。<a id="a-Dv"></a>寻即申手内着向中。<a id="a-Dw"></a>比丘挽索罥其手得。<a id="a-Dx"></a>系着床脚。<a id="a-Dy"></a>比丘出外。<a id="a-Dz"></a>捉杖考打。<a id="a-E0"></a>唱言。<a id="a-E1"></a>一下当归依佛。<a id="a-E2"></a>痛不可言。<a id="a-E3"></a>良久乃稣。<a id="a-E4"></a>种种呵责。<a id="a-E5"></a>复更考打。<a id="a-E6"></a>第二下者当归依法。<a id="a-E7"></a>倍复疼痛。<a id="a-E8"></a>垂欲命终。<a id="a-E9"></a>良久乃稣。<a id="a-EA"></a>转更呵责。<a id="a-EB"></a>第三下者当归依僧。<a id="a-EC"></a>贼作念言。<a id="a-ED"></a>今者考我。<a id="a-EE"></a>彻于心骨。<a id="a-EF"></a>痛不可言。<a id="a-EG"></a>若不伏首。<a id="a-EH"></a>授我四归。<a id="a-EI"></a>必定交死。<a id="a-EJ"></a>作是念已。<a id="a-EK"></a>即便引伏。<a id="a-EL"></a>比丘解放。<a id="a-EM"></a>走诣佛所。<a id="a-EN"></a>高声唱言。<a id="a-EO"></a>今者世尊。<a id="a-EP"></a>实大慈悲。<a id="a-EQ"></a>敕诸比丘。<a id="a-ER"></a>授我三归。<a id="a-ES"></a>脱不得死。<a id="a-ET"></a>若受四归。<a id="a-EU"></a>必死无疑。<a id="a-EV"></a>无所归仰。<a id="a-EW"></a>尔时世尊。<a id="a-EX"></a>知彼贼人心以调伏。<a id="a-EY"></a>即为说法。<a id="a-EZ"></a>心开意解。<a id="a-Ea"></a>得须陀洹果。<a id="a-Eb"></a>求索出家。<a id="a-Ec"></a>佛即告言。<a id="a-Ed"></a>善来比丘。<a id="a-Ee"></a>须发自落。<a id="a-Ef"></a>法服着身。<a id="a-Eg"></a>便成沙门。<a id="a-Eh"></a>精勤修习。<a id="a-Ei"></a>得阿罗汉果。<a id="a-Ej"></a>三明六通。<a id="a-Ek"></a>具八解脱。<a id="a-El"></a>诸天世人。<a id="a-Em"></a>所见敬仰。<a id="a-En"></a>尔时诸比丘。<a id="a-Eo"></a>闻佛所说。<a id="a-Ep"></a>欢喜奉行。</p>
 </body>
</html>