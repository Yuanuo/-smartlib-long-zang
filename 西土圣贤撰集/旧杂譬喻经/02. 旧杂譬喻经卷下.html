<!doctype html>
<html id="z3IBWL11GZ" data-ver="1098">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="西土圣贤撰集">
  <meta period="吴">
 </head>
 <body>
  <h1 id="a1">旧杂譬喻经卷下</h1>
  <h2 id="a2">（三五）</h2>
  <p id="a3">佛为诸弟子说经。<a id="a-4"></a>时有射猎人担弩。<a id="a-5"></a>及负十余死鸟。<a id="a-6"></a>过往观佛。<a id="a-7"></a>其意精锐。<a id="a-8"></a>愿闻说经心欲听受。<a id="a-9"></a>佛则止不为说之。<a id="a-A"></a>猎人退去。<a id="a-B"></a>便言。<a id="a-C"></a>若我作佛。<a id="a-D"></a>必普遍为人说道。<a id="a-E"></a>无所违逆。<a id="a-F"></a>阿难问佛。<a id="a-G"></a>此人撰情欲听典教。<a id="a-H"></a>何以逆之。<a id="a-I"></a>佛言。<a id="a-J"></a>此人是大菩萨。<a id="a-K"></a>立心深固。<a id="a-L"></a>昔为国王于众婇女意不平均。<a id="a-M"></a>不见幸者共鸩杀王。<a id="a-N"></a>王生射猎家。<a id="a-O"></a>诸婇女皆堕鸟兽中。<a id="a-P"></a>今毕其罪。<a id="a-Q"></a>后又成就。<a id="a-R"></a>若为说经恐其意惧堕罗汉道故不为说耳。</p>
  <p data-pb></p>
  <h2 id="aS">（三六）</h2>
  <p id="aT">佛寺中有金釜。<a id="a-U"></a>以烹五味供给道人。<a id="a-V"></a>时有凡人入观见金釜。<a id="a-W"></a>欲盗取之无所因。<a id="a-X"></a>诈作沙门。<a id="a-Y"></a>被服入众僧中。<a id="a-Z"></a>闻上座论经说。<a id="a-a"></a>诸罪福生死证要。<a id="a-b"></a>影向之报不可得离之证。<a id="a-c"></a>盗人意中开悟怀惭悔。<a id="a-d"></a>撰情专心则见道迹。<a id="a-e"></a>思惟所由。<a id="a-f"></a>釜是我师。<a id="a-g"></a>特先礼釜绕之三匝。<a id="a-h"></a>为众沙门具自道说。<a id="a-i"></a>夫觉悟各有所因。<a id="a-j"></a>心专一者莫不见谛也。</p>
  <p data-pb></p>
  <h2 id="ak">（三七）</h2>
  <p id="al">阿那律已得罗汉。<a id="a-m"></a>众比丘中颜容端正有似女人。<a id="a-n"></a>时独行草中。<a id="a-o"></a>有轻薄年少。<a id="a-p"></a>见之谓是女人。<a id="a-q"></a>邪性泆动欲干犯之。<a id="a-r"></a>知是男子自视其形变成女人。<a id="a-s"></a>惭愧郁毒自放深山。<a id="a-t"></a>遂不敢归经踰数年。<a id="a-u"></a>其家妻子生不知处。<a id="a-v"></a>谓已死亡悲号无宁。<a id="a-w"></a>阿那律行分卫往至其家。<a id="a-x"></a>妇人涕泣自说其夫不归。<a id="a-y"></a>乞丐福力使得生活。<a id="a-z"></a>阿那律默然不应。<a id="a-10"></a>心有哀念。<a id="a-11"></a>乃至山中求与相见。<a id="a-12"></a>此人便悔过自责其身。<a id="a-13"></a>还成男子。<a id="a-14"></a>遂得还归家室相见。<a id="a-15"></a>凡得道人不可以恶向之。<a id="a-16"></a>反受其殃也。</p>
  <h2 id="a17">（三八）</h2>
  <p id="a18">昔有比丘。<a id="a-19"></a>于空闲树下坐行道意。<a id="a-1A"></a>树上有一猕猴。<a id="a-1B"></a>见比丘食下住其边。<a id="a-1C"></a>比丘以余饭与之。<a id="a-1D"></a>猕猴得食辄行取水以给澡洗。<a id="a-1E"></a>如是连月。<a id="a-1F"></a>后日食忽忘不留饭。<a id="a-1G"></a>猕猴不得食大怒。<a id="a-1H"></a>取比丘袈裟上树悉裂败之。<a id="a-1I"></a>比丘忿。<a id="a-1J"></a>此畜生。<a id="a-1K"></a>以杖捶误中堕地猕猴即死。<a id="a-1L"></a>数猕猴并来噪欢。<a id="a-1M"></a>共舆死猕猴到佛寺中。<a id="a-1N"></a>比丘僧知必有以。<a id="a-1O"></a>则合会诸比丘。<a id="a-1P"></a>推问其意。<a id="a-1Q"></a>此比丘具说其实。<a id="a-1R"></a>于是造教。<a id="a-1S"></a>自从今日比丘每食。<a id="a-1T"></a>皆当割省留余以施蠕动。<a id="a-1U"></a>不得尽之。<a id="a-1V"></a>檀越丐饭由此为始也。</p>
  <h2 id="a1W">（三九）</h2>
  <p id="a1X">昔有鳖遭遇枯旱。<a id="a-1Y"></a>湖泽干竭不能自致有食之地。<a id="a-1Z"></a>时有大鹄集住其边。<a id="a-1a"></a>鳖从求哀乞相济度。<a id="a-1b"></a>鹄啄衔之飞过都邑上。<a id="a-1c"></a>鳖不默声问。<a id="a-1d"></a>此何等如是不止。<a id="a-1e"></a>鹄便应之之应口开。<a id="a-1f"></a>鳖乃堕地。<a id="a-1g"></a>人得屠裂食之。<a id="a-1h"></a>夫人愚顽无虑。<a id="a-1i"></a>不谨口舌其譬如是也。</p>
  <p id="a1j">昔有沙门。<a id="a-1k"></a>令兄人剃头。<a id="a-1l"></a>剃头已头面着地作礼言。<a id="a-1m"></a>愿令我后世心意净洁智慧如道人。<a id="a-1n"></a>道人言。<a id="a-1o"></a>令卿得慧胜我。<a id="a-1p"></a>其人作礼而去。<a id="a-1q"></a>后命尽生忉利天上。<a id="a-1r"></a>天上寿尽来下生大姓家作子。<a id="a-1s"></a>后得作沙门。<a id="a-1t"></a>智慧得见道道。<a id="a-1u"></a>迹此至意所致也。</p>
  <p data-pb></p>
  <h2 id="a1v">（四○）</h2>
  <p id="a1w">有梵志国王丐。<a id="a-1x"></a>王欲出猎。<a id="a-1y"></a>令梵志止殿上。<a id="a-1z"></a>须我方还。<a id="a-20"></a>乃出猎追从逐禽兽。<a id="a-21"></a>与臣下相失。<a id="a-22"></a>到山谷中与鬼相逢。<a id="a-23"></a>鬼欲啖之。<a id="a-24"></a>王曰听我言。<a id="a-25"></a>朝来于城门中。<a id="a-26"></a>逢一道人从我丐。<a id="a-27"></a>我言止殿上待还。<a id="a-28"></a>今乞暂还。<a id="a-29"></a>与此道人物已。<a id="a-2A"></a>当来就卿受啖。<a id="a-2B"></a>鬼言。<a id="a-2C"></a>今欲啖汝。<a id="a-2D"></a>汝宁肯来还。<a id="a-2E"></a>王言。<a id="a-2F"></a>善哉诚无信者。<a id="a-2G"></a>我当念此道人耶。<a id="a-2H"></a>鬼则放王。<a id="a-2I"></a>王还宫出物与道人。<a id="a-2J"></a>以国付太子。<a id="a-2K"></a>王还就鬼。<a id="a-2L"></a>鬼见王来感其</p>
  <p data-pb></p>
  <h2 id="a2M">（四一）</h2>
  <p id="a2N">昔阿育王常好布施饭食沙门。<a id="a-2O"></a>令太子自斟酌供具。<a id="a-2P"></a>太子默恚言。<a id="a-2Q"></a>我作王时。<a id="a-2R"></a>悉当杀诸道人。<a id="a-2S"></a>道人心知太子嗔恚。<a id="a-2T"></a>谓太子言。<a id="a-2U"></a>我不久在世间。<a id="a-2V"></a>太子惊曰。<a id="a-2W"></a>道人明乃尔。<a id="a-2X"></a>知我心意。<a id="a-2Y"></a>即反念。<a id="a-2Z"></a>我作王时。<a id="a-2a"></a>当供养道人胜我父。<a id="a-2b"></a>心遂和则去恶就善。<a id="a-2c"></a>道人言。<a id="a-2d"></a>比卿作王时。<a id="a-2e"></a>我生天上已。<a id="a-2f"></a>太子曰。<a id="a-2g"></a>圣哉沙门。<a id="a-2h"></a>后作国王。<a id="a-2i"></a>以五戒十善为国政。<a id="a-2j"></a>遂致隆平矣。</p>
  <h2 id="a2k">（四二）</h2>
  <p id="a2l">昔有四姓取两妇。<a id="a-2m"></a>大妇日日以好饭供养沙门。<a id="a-2n"></a>沙门日往取饭。<a id="a-2o"></a>小妇患毒之。<a id="a-2p"></a>明日沙门复来。<a id="a-2q"></a>小妇则出取钵。<a id="a-2r"></a>以不净着钵中。<a id="a-2s"></a>以饭置上授还沙门。<a id="a-2t"></a>沙门持去。<a id="a-2u"></a>于山中适欲饭。<a id="a-2v"></a>见不净则澡洗钵。<a id="a-2w"></a>后不敢复往。<a id="a-2x"></a>小妇口中及身体则俱臭。<a id="a-2y"></a>人见皆走避。<a id="a-2z"></a>后寿终堕沸屎地狱。<a id="a-30"></a>如是展转三恶道数千万岁。<a id="a-31"></a>罪毕得为人。<a id="a-32"></a>常思欲食大便不得腹中绞痛。<a id="a-33"></a>后为人妇。<a id="a-34"></a>夜起盗食大便。<a id="a-35"></a>如是数数。<a id="a-36"></a>夫怪之便往寻视。<a id="a-37"></a>见妇食屎。<a id="a-38"></a>此宿命行所致也。</p>
  <p id="a39">人有四难得成。<a id="a-3A"></a>一者塔。<a id="a-3B"></a>二者招提僧舍。<a id="a-3C"></a>三者饭比丘僧。<a id="a-3D"></a>四者出家作沙门。<a id="a-3E"></a>是四事以立其福无量。<a id="a-3F"></a>所以者何。<a id="a-3G"></a>三界时有耳。<a id="a-3H"></a>已得作人复有财产。<a id="a-3I"></a>能拔悭贪之本。<a id="a-3J"></a>应时施惠功业纯立。<a id="a-3K"></a>是亦难得。<a id="a-3L"></a>谁能知此福者。<a id="a-3M"></a>唯佛耳。</p>
  <p id="a3N">佛言。<a id="a-3O"></a>比丘不以饭食转相呼为亲道。<a id="a-3P"></a>唯以经法转相教诫为亲耳。<a id="a-3Q"></a>比丘以饮食美味转相贡施。<a id="a-3R"></a>见世于比丘善名。<a id="a-3S"></a>后世无所应。<a id="a-3T"></a>于佛得恶论。<a id="a-3U"></a>何以故。<a id="a-3V"></a>外行家见比丘言。<a id="a-3W"></a>佛弟子但以美饭食好衣转相施耳。<a id="a-3X"></a>谁教者是佛也。<a id="a-3Y"></a>于佛得恶论。<a id="a-3Z"></a>比丘以经戒道法转相请乃为大亲厚耳。<a id="a-3a"></a>何以故。<a id="a-3b"></a>外行家见比丘言。<a id="a-3c"></a>佛弟子但以经戒道法转相施耳。<a id="a-3d"></a>无他相与。<a id="a-3e"></a>于比丘现世得善名。<a id="a-3f"></a>后世得解脱。<a id="a-3g"></a>于佛有善论。<a id="a-3h"></a>何以言之。<a id="a-3i"></a>佛是比丘师。<a id="a-3j"></a>教弟子但以经道。<a id="a-3k"></a>是故不必以饭食为惠也。<a id="a-3l"></a>但以善言转相施上耳。</p>
  <p id="a3m">佛言。<a id="a-3n"></a>比丘当知足。<a id="a-3o"></a>何等为当知足。<a id="a-3p"></a>谓趣求一衣一食。<a id="a-3q"></a>常在经行念不念。<a id="a-3r"></a>外求能止不乱意。<a id="a-3s"></a>是为知足。<a id="a-3t"></a>亦不当知足计。<a id="a-3u"></a>所谓经戒逮得四禅及四空定须陀洹斯陀含。<a id="a-3v"></a>未可计知足也。<a id="a-3w"></a>如是为不当计足矣。</p>
  <p data-pb></p>
  <h2 id="a3x">（四三）</h2>
  <p id="a3y">有比丘分卫道住。<a id="a-3z"></a>促迫卒失小便。<a id="a-40"></a>行人见之。<a id="a-41"></a>皆共讥笑言。<a id="a-42"></a>佛弟子行步有法度。<a id="a-43"></a>被服有威仪。<a id="a-44"></a>而此比丘立住失小便。<a id="a-45"></a>甚可笑也。<a id="a-46"></a>时有外行尼揵种。<a id="a-47"></a>见人讥笑此比丘。<a id="a-48"></a>即自念言。<a id="a-49"></a>我曹尼犍种裸身而行。<a id="a-4A"></a>都无问者。<a id="a-4B"></a>佛弟子住小便。<a id="a-4C"></a>而人皆共笑之。<a id="a-4D"></a>如是者我曹师为无法则。<a id="a-4E"></a>故人不笑耳。<a id="a-4F"></a>将独佛弟子法清净有礼仪。<a id="a-4G"></a>易为论议故。<a id="a-4H"></a>便自归佛所作沙门。<a id="a-4I"></a>即得须陀洹。<a id="a-4J"></a>比丘譬如师子众兽中王。<a id="a-4K"></a>人中师所语当用法。<a id="a-4L"></a>行步坐起当有威仪。<a id="a-4M"></a>为人法则不得自轻。<a id="a-4N"></a>自轻自毁以辱先贤也。</p>
  <p id="a4O">天王释及第一四天王。<a id="a-4P"></a>十五日三视天下。<a id="a-4Q"></a>谁持戒者。<a id="a-4R"></a>见持戒者天即欢喜。<a id="a-4S"></a>时以十五日。<a id="a-4T"></a>天王释在正殿坐处。<a id="a-4U"></a>自念言。<a id="a-4V"></a>天下若十五日三斋者。<a id="a-4W"></a>寿终可得吾位矣。<a id="a-4X"></a>边诸天大惊言。<a id="a-4Y"></a>但十五日三斋。<a id="a-4Z"></a>乃得如释处。<a id="a-4a"></a>有比丘已得阿罗汉。<a id="a-4b"></a>即知释心念。<a id="a-4c"></a>白佛言。<a id="a-4d"></a>宁能审如释语不。<a id="a-4e"></a>佛言。<a id="a-4f"></a>释语不可信为不谛说。<a id="a-4g"></a>何以故。<a id="a-4h"></a>十五日三斋精进者。<a id="a-4i"></a>可得度世。<a id="a-4j"></a>何为释处。<a id="a-4k"></a>如是为不谛说为未足信。<a id="a-4l"></a>谁能知斋福者。<a id="a-4m"></a>唯佛耳。</p>
  <p data-pb></p>
  <h2 id="a4n">（四四）</h2>
  <p id="a4o">中有大龙。<a id="a-4p"></a>龙欲雨阎浮利地。<a id="a-4q"></a>恐地无当此水者。<a id="a-4r"></a>龙意念。<a id="a-4s"></a>地无当我雨者。<a id="a-4t"></a>还自海中雨耳。<a id="a-4u"></a>佛慧弟子威德甚大。<a id="a-4v"></a>欲以施外行九十六种道家。<a id="a-4w"></a>恐无能堪者。<a id="a-4x"></a>是故佛弟子展转自相惠耳。<a id="a-4y"></a>譬如龙自还雨海中也。</p>
  <p data-pb></p>
  <h2 id="a4z">（四五）</h2>
  <p id="a50">有梵志年百二十。<a id="a-51"></a>少小不妻娶。<a id="a-52"></a>无淫泆之情。<a id="a-53"></a>处深山无人之处。<a id="a-54"></a>以茅为庐蓬蒿为席。<a id="a-55"></a>以水果蓏为食饭。<a id="a-56"></a>不积财宝。<a id="a-57"></a>国王娉之不往。<a id="a-58"></a>意静处无为。<a id="a-59"></a>于山中数千余岁。<a id="a-5A"></a>日与禽兽相娱乐。<a id="a-5B"></a>有四兽。<a id="a-5C"></a>一名狐。<a id="a-5D"></a>二名猕猴。<a id="a-5E"></a>三者獭。<a id="a-5F"></a>四者兔。<a id="a-5G"></a>此四兽日于道人所听经说戒。<a id="a-5H"></a>如是积久。<a id="a-5I"></a>食诸果蓏皆悉讫尽。<a id="a-5J"></a>后道人意欲使徙去。<a id="a-5K"></a>此四兽大愁忧不乐。<a id="a-5L"></a>共议言。<a id="a-5M"></a>我曹</p>
  <p data-pb></p>
  <h2 id="a5N">（四六）</h2>
  <p id="a5O">有五道人俱行道。<a id="a-5P"></a>逢雨雪过一神寺中宿。<a id="a-5Q"></a>舍中有鬼神形像。<a id="a-5R"></a>国人吏民所奉事者。<a id="a-5S"></a>四人言。<a id="a-5T"></a>今夕大寒可取是木人烧之用炊。<a id="a-5U"></a>一人言。<a id="a-5V"></a>此是人所事不可取。<a id="a-5W"></a>便置不破。<a id="a-5X"></a>此室中鬼常啖人。<a id="a-5Y"></a>自相与语言。<a id="a-5Z"></a>正当啖彼一人。<a id="a-5a"></a>是一人畏我。<a id="a-5b"></a>余四人恶不可犯。<a id="a-5c"></a>其可止不敢破像者。<a id="a-5d"></a>夜闻鬼语起呼伴。<a id="a-5e"></a>何不取破此像用炊乎。<a id="a-5f"></a>便取烧之。<a id="a-5g"></a>啖人鬼便奔走。<a id="a-5h"></a>夫人学道常当坚心意。<a id="a-5i"></a>不可怯弱令鬼神得人便也。</p>
  <p data-pb></p>
  <h2 id="a5j">（四七）</h2>
  <p id="a5k">有国王弃国行作沙门。<a id="a-5l"></a>于山中精思。<a id="a-5m"></a>草茅为屋蓬蒿为席。<a id="a-5n"></a>自谓得志。<a id="a-5o"></a>大笑言快哉。<a id="a-5p"></a>边道人问之。<a id="a-5q"></a>卿快乐今独坐山中学道。<a id="a-5r"></a>将有何乐耶。<a id="a-5s"></a>沙门言。<a id="a-5t"></a>我作王时所忧念多。<a id="a-5u"></a>或恐邻王夺我国。<a id="a-5v"></a>恐人劫取我财物。<a id="a-5w"></a>或恐我为人所贪利。<a id="a-5x"></a>常畏臣下利我财宝反逆无时</p>
  <p data-pb></p>
  <h2 id="a5y">（四八）</h2>
  <p id="a5z">有国王大好道德。<a id="a-60"></a>常行绕塔百匝未竟边国王来攻欲夺其国。<a id="a-61"></a>傍臣大恐怖。<a id="a-62"></a>即行白王言。<a id="a-63"></a>有兵来至。<a id="a-64"></a>唯大王置斯旋塔。<a id="a-65"></a>还为权虑以攘重寇。<a id="a-66"></a>王言。<a id="a-67"></a>听使兵来我终不止。<a id="a-68"></a>心意如故绕塔未竟兵散罢去。<a id="a-69"></a>夫人有一心定意。<a id="a-6A"></a>无所不消也。</p>
  <p data-pb></p>
  <h2 id="a6B">（四九）</h2>
  <p id="a6C">昔有国王行。<a id="a-6D"></a>常过佛为作礼。<a id="a-6E"></a>不避泥雨。<a id="a-6F"></a>傍臣患之。<a id="a-6G"></a>自相与语。<a id="a-6H"></a>王作意何以烦碎乃尔。<a id="a-6I"></a>王耳闻之。<a id="a-6J"></a>王还宫敕臣下。<a id="a-6K"></a>行求百兽头及人头一枚来。<a id="a-6L"></a>臣下白王言。<a id="a-6M"></a>已具王令于市卖之皆售人头不售。<a id="a-6N"></a>臣下白言。<a id="a-6O"></a>卖百兽头皆售。<a id="a-6P"></a>此人头臭烂初无买者。<a id="a-6Q"></a>王语傍臣。<a id="a-6R"></a>汝曹不解耳。<a id="a-6S"></a>秘前者过佛所为佛作礼。<a id="a-6T"></a>汝曹言。<a id="a-6U"></a>王意烦碎。<a id="a-6V"></a>欲知我头者如此。<a id="a-6W"></a>死人头不洁净。<a id="a-6X"></a>当以求福可得上天。<a id="a-6Y"></a>汝曹愚痴不知反言烦乎。<a id="a-6Z"></a>傍臣言。<a id="a-6a"></a>实如大王所说。<a id="a-6b"></a>叩头谢过。<a id="a-6c"></a>臣等愚不及。<a id="a-6d"></a>王后复出。<a id="a-6e"></a>臣等皆下马为佛作礼。<a id="a-6f"></a>以王为法也。</p>
  <h2 id="a6g">（五○）</h2>
  <p id="a6h">昔有国王出游。<a id="a-6i"></a>每见沙门辄下车为沙门作礼。<a id="a-6j"></a>道人言。<a id="a-6k"></a>大王止不得下车。<a id="a-6l"></a>王言。<a id="a-6m"></a>我上不下也。<a id="a-6n"></a>所以言上不下者。<a id="a-6o"></a>今我为道人作礼。<a id="a-6p"></a>寿终已后当生天上。<a id="a-6q"></a>是故言上耳不下也。</p>
  <h2 id="a6r">（五一）</h2>
  <p id="a6s">昔有人死已后。<a id="a-6t"></a>魂神还自摩娑其故骨。<a id="a-6u"></a>边人问之。<a id="a-6v"></a>汝已死何为复用摩娑枯骨。<a id="a-6w"></a>神言此是我故身。<a id="a-6x"></a>身不杀生不盗窃。<a id="a-6y"></a>不他淫两舌恶骂妄言绮语。<a id="a-6z"></a>不嫉妒不嗔恚不痴。<a id="a-70"></a>死后得生天上。<a id="a-71"></a>所愿自然快乐无极。<a id="a-72"></a>是故爱重之也。</p>
  <h2 id="a73">（五二）</h2>
  <p id="a74">昔外国有沙门。<a id="a-75"></a>于山中行道。<a id="a-76"></a>有鬼变化作无头人。<a id="a-77"></a>来到沙门前。<a id="a-78"></a>报言。<a id="a-79"></a>无头痛之患。<a id="a-7A"></a>目所以视色。<a id="a-7B"></a>耳以听声。<a id="a-7C"></a>鼻以知香。<a id="a-7D"></a>口以受味。<a id="a-7E"></a>了无头何一快乎。<a id="a-7F"></a>鬼复没去复化无身。<a id="a-7G"></a>但有手足。<a id="a-7H"></a>沙门言。<a id="a-7I"></a>无身者不知痛痒。<a id="a-7J"></a>无五藏了不知病何一快乎。<a id="a-7K"></a>鬼复没去。<a id="a-7L"></a>更作无手足人。<a id="a-7M"></a>从一面车转轮来至沙门。<a id="a-7N"></a>道人言。<a id="a-7O"></a>大快无有手足。<a id="a-7P"></a>不能行取他财物。<a id="a-7Q"></a>何其快哉。<a id="a-7R"></a>鬼言。<a id="a-7S"></a>沙门守一心不动。<a id="a-7T"></a>鬼便化作端正男子来头面着道人足言。<a id="a-7U"></a>道人持意坚乃如是。<a id="a-7V"></a>今道人所学但成不久。<a id="a-7W"></a>头面着足恭敬而去也。</p>
  <h2 id="a7X">（五三）</h2>
  <p id="a7Y">昔沙门于山中行道。<a id="a-7Z"></a>里衣解堕地。<a id="a-7a"></a>便左右顾视。<a id="a-7b"></a>徐牵衣衣之。<a id="a-7c"></a>山神出谓道人。<a id="a-7d"></a>此间亦无人民衣堕地。<a id="a-7e"></a>何为匍匐着衣。<a id="a-7f"></a>沙门言。<a id="a-7g"></a>山神见我。<a id="a-7h"></a>我亦复自见上。<a id="a-7i"></a>日月诸天见我。<a id="a-7j"></a>于义不可身露。<a id="a-7k"></a>无有惭愧非佛弟子也。</p>
  <h2 id="a7l">（五四）</h2>
  <p id="a7m">昔有六人为伴。<a id="a-7n"></a>俱堕地狱中同在一釜中。<a id="a-7o"></a>皆欲说本罪。<a id="a-7p"></a>一人言沙。<a id="a-7q"></a>二人言那。<a id="a-7r"></a>三人言特。<a id="a-7s"></a>四人言涉。<a id="a-7t"></a>五人言姑。<a id="a-7u"></a>六人言陀罗。<a id="a-7v"></a>佛见之笑。<a id="a-7w"></a>目揵连问佛。<a id="a-7x"></a>何以故笑。<a id="a-7y"></a>佛言。<a id="a-7z"></a>有六人为伴。<a id="a-80"></a>俱堕地狱中共在一釜中。<a id="a-81"></a>各欲说本罪。<a id="a-82"></a>汤沸涌跃不能得再语。<a id="a-83"></a>各一语便回下。<a id="a-84"></a>一人言沙者。<a id="a-85"></a>世间六十亿万岁。<a id="a-86"></a>在泥犁中为一日。<a id="a-87"></a>何时当竟。<a id="a-88"></a>第二人言那者。<a id="a-89"></a>无有期。<a id="a-8A"></a>亦不知何时当得脱。<a id="a-8B"></a>第三人言特者。<a id="a-8C"></a>咄咄当用治生为。<a id="a-8D"></a>如是不能自制意。<a id="a-8E"></a>夺五家分供养三尊。<a id="a-8F"></a>愚贪无足今悔何益。<a id="a-8G"></a>四人言涉者。<a id="a-8H"></a>言治生亦不至诚。<a id="a-8I"></a>我财产属他人。<a id="a-8J"></a>或为得苦痛。<a id="a-8K"></a>第五人言姑者。<a id="a-8L"></a>谁当保我从地狱中出。<a id="a-8M"></a>便不复犯道禁。<a id="a-8N"></a>得生天人乐者。<a id="a-8O"></a>第六人言陀罗者。<a id="a-8P"></a>是事上头本不为心计。<a id="a-8Q"></a>譬如御车失道入邪道。<a id="a-8R"></a>折车轴悔无所复及也。</p>
  <p id="a8S">折罗汉譬喻抄七首。</p>
  <p data-pb></p>
  <h2 id="a8T">（五五）</h2>
  <p id="a8U">佛遣舍利弗。<a id="a-8V"></a>西至维卫庄严刹土。<a id="a-8W"></a>问讯彼佛三事。<a id="a-8X"></a>佛身安隐不。<a id="a-8Y"></a>说法如常不。<a id="a-8Z"></a>受者增进不。<a id="a-8a"></a>舍利弗即承佛威神往诣彼刹。<a id="a-8b"></a>宣令如是。<a id="a-8c"></a>彼佛报言。<a id="a-8d"></a>皆悉安隐。<a id="a-8e"></a>于时彼佛转阿惟越致轮。<a id="a-8f"></a>为七住菩萨说法。<a id="a-8g"></a>舍利弗闻之从彼刹还。<a id="a-8h"></a>姿色光明行步胜常。<a id="a-8i"></a>佛告舍利弗。<a id="a-8j"></a>汝到彼何故侅步怡悦如是。<a id="a-8k"></a>舍利弗白佛言。<a id="a-8l"></a>譬如贫家饥冻之人得大珍宝如须弥山。<a id="a-8m"></a>宁欢喜不。<a id="a-8n"></a>佛言。<a id="a-8o"></a>甚善。<a id="a-8p"></a>舍利弗言。<a id="a-8q"></a>我到彼刹。<a id="a-8r"></a>得闻彼佛说阿惟越致深奥之事。<a id="a-8s"></a>是以欣踊不能自胜。<a id="a-8t"></a>佛言。<a id="a-8u"></a>善哉。<a id="a-8v"></a>如汝所言。<a id="a-8w"></a>佛语舍利弗。<a id="a-8x"></a>譬如长者大迦罗越。<a id="a-8y"></a>纯以紫磨金摩尼珠为宝。<a id="a-8z"></a>内有扫除铜铁铅锡弃在于外粪壤之中。<a id="a-90"></a>有贫匮者喜得持归。<a id="a-91"></a>言我大得迦罗越宝。<a id="a-92"></a>宁是长者珍妙宝非。<a id="a-93"></a>答言。<a id="a-94"></a>非也。<a id="a-95"></a>佛语舍利弗。<a id="a-96"></a>汝所闻得如是贫者。<a id="a-97"></a>彼佛所说但十住事及在举中清净之者。<a id="a-98"></a>汝所闻者不足言耳。<a id="a-99"></a>舍利弗即愁毒。<a id="a-9A"></a>如言我谓得宝。<a id="a-9B"></a>反是铅锡。<a id="a-9C"></a>舍利弗说是事时。<a id="a-9D"></a>无央数人皆发无上平等度意。<a id="a-9E"></a>无央数人得阿惟颜住也。</p>
  <p data-pb></p>
  <h2 id="a9F">（五六）</h2>
  <p id="a9G">摩诃目揵连。<a id="a-9H"></a>坐于树下自试道眼。<a id="a-9I"></a>见八千佛刹。<a id="a-9J"></a>意自念言。<a id="a-9K"></a>如来所见尚不如我。<a id="a-9L"></a>作师子步行诣佛所。<a id="a-9M"></a>佛告目连。<a id="a-9N"></a>汝声闻种。<a id="a-9O"></a>今者何故作师子步。<a id="a-9P"></a>目连白佛。<a id="a-9Q"></a>我自所见八方面八千佛刹。<a id="a-9R"></a>想佛所视又不如我。<a id="a-9S"></a>故师子步。<a id="a-9T"></a>佛言。<a id="a-9U"></a>善哉目连。<a id="a-9V"></a>所见广大乃尔。<a id="a-9W"></a>佛告目连。<a id="a-9X"></a>譬如灯明比方摩尼。<a id="a-9Y"></a>相去甚多。<a id="a-9Z"></a>佛言我眼所见十方各如十恒沙刹。<a id="a-9a"></a>一沙为一佛刹。<a id="a-9b"></a>尽见其中所有一切。<a id="a-9c"></a>有从兜术天来入母腹中者。<a id="a-9d"></a>及有生者。<a id="a-9e"></a>有出家行学道者。<a id="a-9f"></a>有降伏魔者。<a id="a-9g"></a>有释梵来劝助者。<a id="a-9h"></a>有转法轮一切说法者。<a id="a-9i"></a>有欲般泥洹者。<a id="a-9j"></a>有已般泥洹烧舍利者。<a id="a-9k"></a>如是等辈不可计数。<a id="a-9l"></a>我持是眼悉已见之。<a id="a-9m"></a>佛放眉间毫相之光彻照上方。<a id="a-9n"></a>放身中光遍照八隅。<a id="a-9o"></a>放足下光明洞照下方各百千刹。<a id="a-9p"></a>应时十方诸刹六反震动。<a id="a-9q"></a>其大光明无所挂碍。<a id="a-9r"></a>时目揵连。<a id="a-9s"></a>即于佛前。<a id="a-9t"></a>见无央数千恒沙无边刹。<a id="a-9u"></a>其中所有如佛前说。<a id="a-9v"></a>白佛言。<a id="a-9w"></a>佛属所说十恒沙刹。<a id="a-9x"></a>今佛所现乃尔所乎。<a id="a-9y"></a>佛语目连。<a id="a-9z"></a>用汝不信故小说耳。<a id="a-A0"></a>今我所现如是之比不可胜计。<a id="a-A1"></a>摩诃目揵连闻说是事。<a id="a-A2"></a>身即躄地如大山崩。<a id="a-A3"></a>举声大哭。<a id="a-A4"></a>我忆知佛有是功德今方如此。<a id="a-A5"></a>宁令我身入大泥犁。<a id="a-A6"></a>右胁见者过于百劫不取罗汉。<a id="a-A7"></a>目连便言。<a id="a-A8"></a>诸在会者。<a id="a-A9"></a>世尊说我神足第一。<a id="a-AA"></a>尚不足言。<a id="a-AB"></a>所作功德不及知此。<a id="a-AC"></a>何况未有所得者耶。<a id="a-AD"></a>发心所作当志如佛。<a id="a-AE"></a>莫得效我化为败种。<a id="a-AF"></a>一切会者龙神人民无央数千。<a id="a-AG"></a>皆发无上平等度意。<a id="a-AH"></a>发大道心者即得阿惟越致。<a id="a-AI"></a>已得不退转者皆悉逮得阿惟颜住也。</p>
  <p data-pb></p>
  <h2 id="aAJ">（五七）</h2>
  <p id="aAK">有龙王名曰拔抵。<a id="a-AL"></a>威神广远多所感动。<a id="a-AM"></a>志性急憋数为暴虐。<a id="a-AN"></a>多合龙共为非法风雨霹雳。<a id="a-AO"></a>雹杀人民鸟兽蠕动。<a id="a-AP"></a>积无央数。<a id="a-AQ"></a>有尊罗汉万人。<a id="a-AR"></a>自共议言。<a id="a-AS"></a>若杀一人堕地狱一劫。<a id="a-AT"></a>百偿死罪犹故不毕。<a id="a-AU"></a>今者此龙残害众生前后不訾。<a id="a-AV"></a>遂尔不休转恐难度。<a id="a-AW"></a>幸当共往谏止之耳。<a id="a-AX"></a>时佛知之。<a id="a-AY"></a>赞言善哉。<a id="a-AZ"></a>汝等出家求无为道。<a id="a-Aa"></a>欲救一切危厄之命。<a id="a-Ab"></a>度有罪者。<a id="a-Ac"></a>大快当尔。<a id="a-Ad"></a>是为报恩。<a id="a-Ae"></a>时诸罗汉自相谓言。<a id="a-Af"></a>不足乃使万人俱行。<a id="a-Ag"></a>于是一人各各更往。<a id="a-Ah"></a>辄被厄害不能自前。<a id="a-Ai"></a>还相谓言。<a id="a-Aj"></a>虽独行不能降化屈折此龙使改为善。<a id="a-Ak"></a>当更合会万人功德。<a id="a-Al"></a>俱时共行即都复往。<a id="a-Am"></a>龙放风雨雷雹霹雳。<a id="a-An"></a>万人惊怖不知所至。<a id="a-Ao"></a>逆为所辱顿伏来还。<a id="a-Ap"></a>阿难白佛。<a id="a-Aq"></a>此龙残杀乃尔所人及诸畜兽。<a id="a-Ar"></a>其罪大多已不可计。<a id="a-As"></a>今复加雹怖万罗汉。<a id="a-At"></a>雨其衣被状如溺人。<a id="a-Au"></a>其罪深大叵复胜计。<a id="a-Av"></a>是时佛在耆阇崛山。<a id="a-Aw"></a>与万菩萨万罗汉俱。<a id="a-Ax"></a>往诣异山到龙止所。<a id="a-Ay"></a>龙便嗔恚兴暴雨漴雷雹霹雳。<a id="a-Az"></a>其放一雹令辟方四十丈。<a id="a-B0"></a>若至地者入地四尺。<a id="a-B1"></a>欲以害佛及菩萨僧。<a id="a-B2"></a>时雹适下住于空中化成天花。<a id="a-B3"></a>佛放光明广有所照。<a id="a-B4"></a>诸在山中射猎行者。<a id="a-B5"></a>遭值云雨窈冥迷惑不识东西。<a id="a-B6"></a>合万余人皆寻光来诣佛所住。<a id="a-B7"></a>龙复霹雳放下大石方四十丈。<a id="a-B8"></a>若石至地者。<a id="a-B9"></a>陷入地中当四十丈。<a id="a-BA"></a>石于佛上与前华合化成华盖。<a id="a-BB"></a>小龙雹石各方一丈。<a id="a-BC"></a>亦皆如是。<a id="a-BD"></a>前诸罗汉见龙灾变。<a id="a-BE"></a>各怀恐怖前依近佛。<a id="a-BF"></a>龙于云间自见雹石化为花盖。<a id="a-BG"></a>悬于虚空而不下至。<a id="a-BH"></a>复自念言。<a id="a-BI"></a>我当以身坚自蟠结。<a id="a-BJ"></a>令四十丈欲以澎佛及众僧上。<a id="a-BK"></a>即时自扑无所能中。<a id="a-BL"></a>遍身毒痛倒地甚久。<a id="a-BM"></a>举头开目仰视见佛。<a id="a-BN"></a>我之所为皆不如意。<a id="a-BO"></a>疑是尊妙无上神人。<a id="a-BP"></a>于是小龙而皆自扑无所动摇。<a id="a-BQ"></a>龙王是时即便命尽上生为天。<a id="a-BR"></a>诸余小龙亦皆并命得作天子。<a id="a-BS"></a>皆悉来下住于佛边。<a id="a-BT"></a>佛告阿难。<a id="a-BU"></a>汝知是天所从生不。<a id="a-BV"></a>对曰。<a id="a-BW"></a>不及。<a id="a-BX"></a>佛言。<a id="a-BY"></a>属者诸龙兴恶意者。<a id="a-BZ"></a>汝言罪大不可胜计。<a id="a-Ba"></a>自扑在地发一善心。<a id="a-Bb"></a>知佛为尊。<a id="a-Bc"></a>命尽为天。<a id="a-Bd"></a>此者是也。<a id="a-Be"></a>天闻佛言。<a id="a-Bf"></a>及诸天子皆发无上平等度意。<a id="a-Bg"></a>是时猎人诸在山中来诣佛者。<a id="a-Bh"></a>皆自念言。<a id="a-Bi"></a>此龙之罪尚得解脱。<a id="a-Bj"></a>我之所害方之此龙盖亦无几。<a id="a-Bk"></a>欲发道意心尚犹豫。<a id="a-Bl"></a>佛告阿难。<a id="a-Bm"></a>此万罗汉欲度诸罪力所不任。<a id="a-Bn"></a>若无我者为龙所制。<a id="a-Bo"></a>不能度恶还益其罪。<a id="a-Bp"></a>欲度一切当先禅定思惟可度然后乃行。<a id="a-Bq"></a>汝等不能度者。<a id="a-Br"></a>怛萨阿竭能度不度。<a id="a-Bs"></a>是时猎人闻说如是</p>
  <p data-pb></p>
  <h2 id="aBt">（五八）</h2>
  <p id="aBu">昔有一国人民炽盛。<a id="a-Bv"></a>男女大小广为诸恶。<a id="a-Bw"></a>性行刚憋凶暴难化。<a id="a-Bx"></a>佛将弟子到其邻国。<a id="a-By"></a>五百罗汉心自贡高。<a id="a-Bz"></a>摩诃目犍连前白佛言。<a id="a-C0"></a>我欲诣彼度诸人民。<a id="a-C1"></a>佛即听之。<a id="a-C2"></a>往说经道。<a id="a-C3"></a>言当为善。<a id="a-C4"></a>若为众诸恶其罪难测。<a id="a-C5"></a>覆一国人皆共挝骂不从其教。<a id="a-C6"></a>于是复还。<a id="a-C7"></a>舍利弗谓目揵连。<a id="a-C8"></a>欲教诸人当以智慧如更见毁。<a id="a-C9"></a>舍利弗白佛。<a id="a-CA"></a>我欲诣彼劝度人民。<a id="a-CB"></a>佛复听往。<a id="a-CC"></a>为说教戒。<a id="a-CD"></a>复不从用而被唾辱。<a id="a-CE"></a>摩诃迦葉及尊弟子。<a id="a-CF"></a>合五百人以次遍往。<a id="a-CG"></a>不能度之咸见轻毁。<a id="a-CH"></a>阿难白佛。<a id="a-CI"></a>彼国人恶不受善教多所折辱。<a id="a-CJ"></a>辱一罗汉其罪不訾。<a id="a-CK"></a>况乃违戾尔所人教。<a id="a-CL"></a>当获重罪虚空不容。<a id="a-CM"></a>佛言。<a id="a-CN"></a>此罪虽为深重。<a id="a-CO"></a>菩萨视之静为无罪。<a id="a-CP"></a>佛遣文殊师利。<a id="a-CQ"></a>往度脱之。<a id="a-CR"></a>即到其国。<a id="a-CS"></a>都赞叹言。<a id="a-CT"></a>贤者所为何乃快耶。<a id="a-CU"></a>诣其王所皆面称誉。<a id="a-CV"></a>各令大小人人闻知。<a id="a-CW"></a>言某勇健某复仁孝某有胆慧。<a id="a-CX"></a>随其所在应意叹誉。<a id="a-CY"></a>皆欢喜不能自胜。<a id="a-CZ"></a>言此大人所说神妙。<a id="a-Ca"></a>知我志操何一快善。<a id="a-Cb"></a>众人各持金宝香花。<a id="a-Cc"></a>散菩萨上。<a id="a-Cd"></a>咸持好叠锦彩衣服甘脆美味饮食肴膳。<a id="a-Ce"></a>供奉菩萨。<a id="a-Cf"></a>皆发无上平等度意。<a id="a-Cg"></a>文殊师利谓人民曰。<a id="a-Ch"></a>汝供养我不如与我师。<a id="a-Ci"></a>我师名佛。<a id="a-Cj"></a>可往共供之。<a id="a-Ck"></a>福倍无量。<a id="a-Cl"></a>一切甚悦。<a id="a-Cm"></a>随文殊师利往诣佛所。<a id="a-Cn"></a>佛为说经。<a id="a-Co"></a>应时即得阿惟越致。<a id="a-Cp"></a>三千国土为大震动。<a id="a-Cq"></a>山林树木皆赞言[口*蔡]。<a id="a-Cr"></a>文殊师利善度如是。<a id="a-Cs"></a>佛告阿难。<a id="a-Ct"></a>深大之罪今为所在。<a id="a-Cu"></a>五百罗汉躄地泪出。<a id="a-Cv"></a>菩萨威神所化如是。<a id="a-Cw"></a>何况如来可复称说耶。<a id="a-Cx"></a>我为败种无益一切也。</p>
  <h2 id="aCy">（五九）</h2>
  <p id="aCz">昔佛坐树下时。<a id="a-D0"></a>佛为无央数人说法。<a id="a-D1"></a>中有得须陀洹。<a id="a-D2"></a>有斯陀含。<a id="a-D3"></a>有阿那含。<a id="a-D4"></a>有得罗汉者。<a id="a-D5"></a>如是之等不可计数。<a id="a-D6"></a>时佛面色无有精光。<a id="a-D7"></a>状类如愁。<a id="a-D8"></a>阿难深知佛意。<a id="a-D9"></a>长跪白佛。<a id="a-DA"></a>礼侍佛八年。<a id="a-DB"></a>未曾见佛尊颜无有光明如今日也。<a id="a-DC"></a>有何变应令佛如此。<a id="a-DD"></a>今日谁有失大行者。<a id="a-DE"></a>谁有为恶堕地狱者。<a id="a-DF"></a>谁有离远本际者耶。<a id="a-DG"></a>佛告阿难。<a id="a-DH"></a>譬如商客多持珍宝及数千万远行求利。<a id="a-DI"></a>道逢盗贼亡失财宝。<a id="a-DJ"></a>其身裸住无以自活。<a id="a-DK"></a>宁愁忧不。<a id="a-DL"></a>阿难白佛。<a id="a-DM"></a>其愁甚剧。<a id="a-DN"></a>佛告阿难。<a id="a-DO"></a>我从无数劫来。<a id="a-DP"></a>勤苦为道。<a id="a-DQ"></a>欲救度一切人民皆令得佛。<a id="a-DR"></a>我今已为自得作佛。<a id="a-DS"></a>而无一人作功德者。<a id="a-DT"></a>是以不乐身色为变。<a id="a-DU"></a>阿难白佛。<a id="a-DV"></a>今佛弟子有得罗汉。<a id="a-DW"></a>已过去者今现在住及当来者。<a id="a-DX"></a>不可计数。<a id="a-DY"></a>有得阿那含斯陀含须陀洹。<a id="a-DZ"></a>亦尔叵计。<a id="a-Da"></a>云何无因功德度者。<a id="a-Db"></a>佛告阿难。<a id="a-Dc"></a>譬老公妪生十数女。<a id="a-Dd"></a>当能典家成门户不。<a id="a-De"></a>阿难言。<a id="a-Df"></a>不能也。<a id="a-Dg"></a>佛言。<a id="a-Dh"></a>虽有罗汉无央数千因我法生。<a id="a-Di"></a>犹非我子。<a id="a-Dj"></a>会亦不能坐佛树下故。<a id="a-Dk"></a>譬如生女虽为众多。<a id="a-Dl"></a>行嫁适人公妪孤独。<a id="a-Dm"></a>我亦如是。<a id="a-Dn"></a>时佛涕泣堕三渧泪。<a id="a-Do"></a>三千世界为大震动。<a id="a-Dp"></a>无央数天龙神人民皆发无上平等度意。<a id="a-Dq"></a>应时佛面端正悦好。<a id="a-Dr"></a>无数光明千亿万变。<a id="a-Ds"></a>十方彻照倍异于常。<a id="a-Dt"></a>其见光者无不蒙度。<a id="a-Du"></a>阿难白佛。<a id="a-Dv"></a>何以重光神变妙好乃如是。<a id="a-Dw"></a>佛告阿难。<a id="a-Dx"></a>如老公妪祠天祷地求索子姓晚得生男。<a id="a-Dy"></a>竖立门户岂不欢喜而自劳贺。<a id="a-Dz"></a>今诸一切发摩诃衍意。<a id="a-E0"></a>是以踊跃。<a id="a-E1"></a>佛种不绝故也。<a id="a-E2"></a>佛遣须摩提菩萨上国六十亿恒沙数刹。<a id="a-E3"></a>令诣彼国取师子座众饮食具。<a id="a-E4"></a>如伸臂顷还来到此。<a id="a-E5"></a>严庄师子高广之座。<a id="a-E6"></a>请诸一切无不会者。<a id="a-E7"></a>其发无上平等度意者。<a id="a-E8"></a>皆坐自然师子千叶金莲华上座。<a id="a-E9"></a>有于七宝交露帐中及于七宝树下坐者。<a id="a-EA"></a>竖诸幢幡七宝为柄。<a id="a-EB"></a>天锦为幡天缯为花盖。<a id="a-EC"></a>佛应时令大千国土变为浴池。<a id="a-ED"></a>七宝莲华满其中生。<a id="a-EE"></a>佛自变身现作菩萨。<a id="a-EF"></a>或复现形如释梵四天王者。<a id="a-EG"></a>广为大檀供养一切。<a id="a-EH"></a>万味饭食其香广闻十方一切。<a id="a-EI"></a>其闻食香皆发无上平等度意。<a id="a-EJ"></a>香香遍身从毛孔出。<a id="a-EK"></a>展转复闻毛孔之香者。<a id="a-EL"></a>亦发无上平等度意。<a id="a-EM"></a>十方无涯坻刹为大震动。<a id="a-EN"></a>刹刹诸佛各遣左右尊菩萨来贺。<a id="a-EO"></a>释迦文用一切。<a id="a-EP"></a>人民多发菩萨之心故也。<a id="a-EQ"></a>中有持紫磨金莲花来者。<a id="a-ER"></a>有持摩尼宝莲花来者。<a id="a-ES"></a>有将明月珠莲花来者。<a id="a-ET"></a>各各持杂尊宝莲花共散佛上。<a id="a-EU"></a>佛之威神皆令所散合成花盖。<a id="a-EV"></a>覆遍十方无央数刹。<a id="a-EW"></a>花盖光明亦照诸刹。<a id="a-EX"></a>幽冥之处恒为明。<a id="a-EY"></a>泥犁薜荔禽兽六畜皆发大意咸欲求佛。<a id="a-EZ"></a>佛为一切会者说经。<a id="a-Ea"></a>不可计菩萨皆得阿惟颜住。<a id="a-Eb"></a>复不可计天人得无所从生法忍。<a id="a-Ec"></a>复不可计龙神人民得阿惟越致。<a id="a-Ed"></a>复一切菩萨和萨皆发无上平等度意。</p>
  <h2 id="aEe">（六○）</h2>
  <p id="aEf">昔有一人年少贫苦。<a id="a-Eg"></a>行诣他国得一甘果。<a id="a-Eh"></a>香美且大世所希有。<a id="a-Ei"></a>辄爱惜之不敢[飢-几+兌]尝。<a id="a-Ej"></a>心念父母欲以果与。<a id="a-Ek"></a>即持果归还耶离。<a id="a-El"></a>时佛入城与诸菩萨大弟子。<a id="a-Em"></a>俱诣长者家就檀越请。<a id="a-En"></a>佛适过去人未至家。<a id="a-Eo"></a>手持果投在佛处。<a id="a-Ep"></a>从少及长未曾闻佛见佛足迹。<a id="a-Eq"></a>相轮如盖光色众变亦无缺减。<a id="a-Er"></a>便住足边视之无厌。<a id="a-Es"></a>心自侥幸亡悲亡喜。<a id="a-Et"></a>地之行迹犹尚乃尔。<a id="a-Eu"></a>况此人身诚非世有。<a id="a-Ev"></a>度是行人必当来还。<a id="a-Ew"></a>我当掇置父母之分。<a id="a-Ex"></a>待此人至以果上之。<a id="a-Ey"></a>佛未周旋人坐迹旁悲思泪出。<a id="a-Ez"></a>道路行者来问此人。<a id="a-F0"></a>为持果坐此悲耶。<a id="a-F1"></a>答言。<a id="a-F2"></a>守此无极尊迹待留。<a id="a-F3"></a>神人冀其当还。<a id="a-F4"></a>欲以此果自归上之。<a id="a-F5"></a>迟见光颜未得如愿。<a id="a-F6"></a>自鄙薄祐是故悲耳。<a id="a-F7"></a>行路问者聚观如云岂。<a id="a-F8"></a>怪此人谓之狂痴。<a id="a-F9"></a>讵知行者还在何斯欲待之乎。<a id="a-FA"></a>佛到檀越长者家坐。<a id="a-FB"></a>众僧澡讫以次坐定。<a id="a-FC"></a>长者大小手下饭具。<a id="a-FD"></a>众味遍设皆悉备足。<a id="a-FE"></a>佛遥达嚫道中守迹持果延竦欲上佛者。<a id="a-FF"></a>于是食讫。<a id="a-FG"></a>檀越自念。<a id="a-FH"></a>世尊达嚫属不见及。<a id="a-FI"></a>即遥祝愿外持果者。<a id="a-FJ"></a>将以所供有不可乎。<a id="a-FK"></a>佛告阿难。<a id="a-FL"></a>长者供具福往耳。<a id="a-FM"></a>所为虽广意有所冀。<a id="a-FN"></a>心怀四惧志在灭度。<a id="a-FO"></a>外有年少手持甘果一心无他。<a id="a-FP"></a>守我足迹慈悲待我。<a id="a-FQ"></a>思欲上果用一切故发大道意。<a id="a-FR"></a>是以在坐并遥达嚫。<a id="a-FS"></a>长者念言。<a id="a-FT"></a>是人果施而无异馔。<a id="a-FU"></a>佛叹其德甚为高妙。<a id="a-FV"></a>我虽豪富所设为丰。<a id="a-FW"></a>计意轻重福为不如。<a id="a-FX"></a>愿侍随佛往见此人。<a id="a-FY"></a>佛便起坐到守迹人所。<a id="a-FZ"></a>菩萨弟子长者居士并余众辈。<a id="a-Fa"></a>应时皆从。<a id="a-Fb"></a>彼持果者遥见佛往。<a id="a-Fc"></a>身相众好光踰日月。<a id="a-Fd"></a>即前迎佛稽首作礼。<a id="a-Fe"></a>因以此果长跪上佛。<a id="a-Ff"></a>即发无上平等度意。<a id="a-Fg"></a>佛放光明彻照无极。<a id="a-Fh"></a>三千世界为大震动。<a id="a-Fi"></a>十方诸佛及诸菩萨应时皆现。<a id="a-Fj"></a>如镜中像不以远近无不见者。<a id="a-Fk"></a>佛为受其果。<a id="a-Fl"></a>转施诸佛等。<a id="a-Fm"></a>令一果周遍无极。<a id="a-Fn"></a>十方诸佛及诸菩萨各从袈裟伸金光手放千亿炎。<a id="a-Fo"></a>其一炎端各各自然有宝莲花珠交露帐师子之座。<a id="a-Fp"></a>上有坐佛及诸菩萨。<a id="a-Fq"></a>皆持宝钵受得此果。<a id="a-Fr"></a>各持一果神变达嚫。<a id="a-Fs"></a>释迦文佛亦复如是。<a id="a-Ft"></a>于此世界照耀十方。<a id="a-Fu"></a>虚空神天一切充满。<a id="a-Fv"></a>八维上下无空缺处。<a id="a-Fw"></a>皆助欢喜赞善称叹三界诸菩萨皆得应蒙。<a id="a-Fx"></a>时上果者得不起忍。<a id="a-Fy"></a>佛授其决。<a id="a-Fz"></a>后当作佛号果尊王无上正觉。<a id="a-G0"></a>所有国土如阿弥陀刹。<a id="a-G1"></a>应闻世尊所别国土。<a id="a-G2"></a>自然清净得阿惟颜。<a id="a-G3"></a>长者居士向道迹者无数千人不退转地大度其德如是也。</p>
  <h2 id="aG4">（六一）</h2>
  <p id="aG5">昔佛往到第二忉利天上。<a id="a-G6"></a>为母说经。<a id="a-G7"></a>时有一天寿命垂尽。<a id="a-G8"></a>有七事为应。<a id="a-G9"></a>一者项中光灭。<a id="a-GA"></a>二者头上傅饰华萎。<a id="a-GB"></a>三者面色变。<a id="a-GC"></a>四者衣上有尘。<a id="a-GD"></a>五者腋下汗出。<a id="a-GE"></a>六者身形瘦。<a id="a-GF"></a>七者离本坐。<a id="a-GG"></a>即自思惟。<a id="a-GH"></a>寿终之后当弃天座七宝殿馆浴池园果自然饮食众伎女乐。<a id="a-GI"></a>更当下生于拘夷那竭国疥癞母猪腹中作子。<a id="a-GJ"></a>甚预愁忧不知当作。<a id="a-GK"></a>何等方便得免此罪。<a id="a-GL"></a>有天语言。<a id="a-GM"></a>今佛在此为母说经。<a id="a-GN"></a>佛为三世一切之救。<a id="a-GO"></a>唯佛能脱卿之罪耳。<a id="a-GP"></a>即到佛所稽首作礼。<a id="a-GQ"></a>未及发问。<a id="a-GR"></a>佛告天子。<a id="a-GS"></a>一切万物皆归无常。<a id="a-GT"></a>汝素所知何为忧愁。<a id="a-GU"></a>天白佛言。<a id="a-GV"></a>虽知天福不可得久。<a id="a-GW"></a>恨离此座当为疥癞母猪作豚。<a id="a-GX"></a>以是为毒。<a id="a-GY"></a>趣受他身不敢为恐也。<a id="a-GZ"></a>佛言。<a id="a-Ga"></a>欲离豚身。<a id="a-Gb"></a>当三自归言南无佛南无法南无比丘僧。<a id="a-Gc"></a>归命佛归命法归命比丘僧。<a id="a-Gd"></a>如是日三。<a id="a-Ge"></a>天从佛教晨夜自归。<a id="a-Gf"></a>却后七日天即寿尽。<a id="a-Gg"></a>来下生于维耶离国。<a id="a-Gh"></a>作长者子。<a id="a-Gi"></a>在母胞胎日三自归。<a id="a-Gj"></a>始生堕地亦跪自归。<a id="a-Gk"></a>其母娩娠又无恶露。<a id="a-Gl"></a>母旁侍婢怖而弃走。<a id="a-Gm"></a>母亦深怪。<a id="a-Gn"></a>儿堕地语。<a id="a-Go"></a>谓之荧惑。<a id="a-Gp"></a>意欲杀之。<a id="a-Gq"></a>退自念言。<a id="a-Gr"></a>我少子怪。<a id="a-Gs"></a>若杀此儿父必罪我。<a id="a-Gt"></a>徐白长者。<a id="a-Gu"></a>杀之不晚。<a id="a-Gv"></a>母即收儿。<a id="a-Gw"></a>往白长者言。<a id="a-Gx"></a>产生一男。<a id="a-Gy"></a>甫初堕地长跪叉手自归三尊。<a id="a-Gz"></a>阖门怪之谓为荧惑。<a id="a-H0"></a>父言。<a id="a-H1"></a>止止。<a id="a-H2"></a>此儿非凡。<a id="a-H3"></a>人生在世行年百岁。<a id="a-H4"></a>或八九十。<a id="a-H5"></a>每尚不晓自归三尊。<a id="a-H6"></a>况儿堕地能称南无佛。<a id="a-H7"></a>好养视之慎无轻慢。<a id="a-H8"></a>儿遂长大年向七岁。<a id="a-H9"></a>与其辈类于道边戏。<a id="a-HA"></a>时佛弟子舍利弗摩诃目揵连适过儿旁。<a id="a-HB"></a>儿前礼足言。<a id="a-HC"></a>和南舍利弗摩诃目揵连。<a id="a-HD"></a>舍利弗摩目揵连惊怪。<a id="a-HE"></a>小儿能礼比丘。<a id="a-HF"></a>儿言。<a id="a-HG"></a>道人不识我耶。<a id="a-HH"></a>佛于天上为母说经。<a id="a-HI"></a>我时为天当下作猪。<a id="a-HJ"></a>从佛之教自归得人。<a id="a-HK"></a>比丘即禅亦寻知之。<a id="a-HL"></a>即为咒愿言。<a id="a-HM"></a>咨梨只。<a id="a-HN"></a>儿语目连及舍利弗。<a id="a-HO"></a>愿以我声因请世尊诸菩萨僧并及仁等。<a id="a-HP"></a>目连舍利弗然受其言。<a id="a-HQ"></a>儿便还归白父母言。<a id="a-HR"></a>属者游戏见佛二弟子过。<a id="a-HS"></a>即因请佛及四辈饭。<a id="a-HT"></a>愿办其甘脆。<a id="a-HU"></a>父母爱之从其所言。<a id="a-HV"></a>异其年幼开发大意。<a id="a-HW"></a>又奇所作操识宿命。<a id="a-HX"></a>为极珍妙尽世名味。<a id="a-HY"></a>求具精细过踰儿意。<a id="a-HZ"></a>佛及众僧各以功德。<a id="a-Ha"></a>作神足来到儿舍饭。<a id="a-Hb"></a>父母小大供养毕讫行香澡水。<a id="a-Hc"></a>如法皆了。<a id="a-Hd"></a>佛为说经。<a id="a-He"></a>父母及儿内外亲属。<a id="a-Hf"></a>应时皆得阿惟越致。<a id="a-Hg"></a>自归之福所度如是。<a id="a-Hh"></a>况乃终年修道教乎。</p>
 </body>
</html>