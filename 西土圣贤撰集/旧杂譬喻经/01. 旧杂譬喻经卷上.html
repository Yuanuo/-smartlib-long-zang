<!doctype html>
<html id="z3IBWKz1GY" data-ver="1296">
 <head>
  <meta charset="utf-8">
  <meta author="康僧会">
  <meta library="龙藏">
  <meta catalog="西土圣贤撰集">
  <meta period="吴">
 </head>
 <body>
  <h1 id="a1">旧杂譬喻经卷上</h1>
  <h2 id="a2">（一）</h2>
  <p id="a3">昔无数世有一商人。<a id="a-4"></a>号曰萨薄。<a id="a-5"></a>时适他国卖赍货。<a id="a-6"></a>所止近住佛弟子家。<a id="a-7"></a>佛弟子家时作大福安施高座众僧说法讲论罪福。<a id="a-8"></a>善恶由心身口所行。<a id="a-9"></a>及四谛非常苦空之法。<a id="a-A"></a>远道贾人时来寄听。<a id="a-B"></a>心解信乐便受五戒。<a id="a-C"></a>白优婆塞上座。<a id="a-D"></a>以法劝乐之言。<a id="a-E"></a>善男子。<a id="a-F"></a>护身口心十善具者。<a id="a-G"></a>戒有五神。<a id="a-H"></a>五戒有二十五神。<a id="a-I"></a>现世卫护令无枉横。<a id="a-J"></a>后世自致无为大道。<a id="a-K"></a>贾人闻法重喜无量。<a id="a-L"></a>后还本国。<a id="a-M"></a>国中都无佛法。<a id="a-N"></a>便欲宣化恐无受者。<a id="a-O"></a>以所受法教化父母兄弟妻子及诸中外。<a id="a-P"></a>皆便奉法。<a id="a-Q"></a>去贾人土千里有国。<a id="a-R"></a>民多丰乐宝物饶好。<a id="a-S"></a>二国否塞绝不复通百余年中。<a id="a-T"></a>所以故有阅叉居其道中。<a id="a-U"></a>得人便啖前后无数。<a id="a-V"></a>是故断绝无往来者。<a id="a-W"></a>贾人自念。<a id="a-X"></a>吾奉佛戒。<a id="a-Y"></a>如经所道。<a id="a-Z"></a>及有二十五神见助不疑。<a id="a-a"></a>听彼鬼唯一人耳。<a id="a-b"></a>吾往伏之必获也。<a id="a-c"></a>时有同贾五百余人。<a id="a-d"></a>便语众人。<a id="a-e"></a>吾有异力能降伏鬼。<a id="a-f"></a>汝等能行诣彼者。<a id="a-g"></a>不及有大利。<a id="a-h"></a>众人自共议。<a id="a-i"></a>二国不通从来大久。<a id="a-j"></a>若得达者所得不訾。<a id="a-k"></a>便相可适进道而去。<a id="a-l"></a>来至中路见鬼食处。<a id="a-m"></a>人骸骨发狼籍满地。<a id="a-n"></a>萨薄自念。<a id="a-o"></a>鬼神前后所可食人今证验现。<a id="a-p"></a>我死职当恐此众人。<a id="a-q"></a>便语众辈。<a id="a-r"></a>汝等住此吾欲独进。<a id="a-s"></a>得胜鬼者当还相迎。<a id="a-t"></a>不得来者知为遇害。<a id="a-u"></a>便各还退勿复进也。<a id="a-v"></a>于是独前方行数里。<a id="a-w"></a>逢见鬼来。<a id="a-x"></a>正心念佛志定不惧。<a id="a-y"></a>鬼到问曰。<a id="a-z"></a>卿是何人。<a id="a-10"></a>答曰。<a id="a-11"></a>吾是通道导师也。<a id="a-12"></a>鬼大笑曰。<a id="a-13"></a>汝闻我名不。<a id="a-14"></a>而欲通道。<a id="a-15"></a>萨薄曰。<a id="a-16"></a>知汝在此故来相求。<a id="a-17"></a>当与卿斗。<a id="a-18"></a>若卿胜者便可食我。<a id="a-19"></a>若我得胜通万姓道益天下利矣。<a id="a-1A"></a>鬼言。<a id="a-1B"></a>谁应先下手乎。<a id="a-1C"></a>贾人言。<a id="a-1D"></a>吾来相求。<a id="a-1E"></a>故应先下。<a id="a-1F"></a>鬼听可之。<a id="a-1G"></a>以右手叉之。<a id="a-1H"></a>手入鬼腹坚不可出。<a id="a-1I"></a>左手复打亦入。<a id="a-1J"></a>如是两脚及头都入鬼中不能复动。<a id="a-1K"></a>于是阅叉即以颂而问曰。</p>
  <p id="a1L">手足及与头　　五事虽绊羁</p>
  <p id="a1M">但当前就死　　跳踉复何为</p>
  <p id="a1N">手足及与头　　五事虽被系</p>
  <p id="a1O">执心如金刚　　终不为汝擘</p>
  <p id="a1P">吾为神中王　　作鬼多力挔</p>
  <p id="a1Q">前后啖汝辈　　不可复称数</p>
  <p id="a1R">今汝死在近　　何为复讇语</p>
  <p id="a1S">是身为无常　　吾早欲弃离</p>
  <p id="a1T">魔今适我愿　　便持相布施</p>
  <p id="a1U">缘是得正觉　　当成无上智</p>
  <p id="a1V">志妙摩诃萨　　三界中希有</p>
  <p id="a1W">毕为度人师　　得备将不久</p>
  <p id="a1X">愿以身自归　　头面礼稽首</p>
  <p id="a1Y">于是阅叉前受五戒慈心众生。<a id="a-1Z"></a>即为作礼退入深山。<a id="a-1a"></a>萨薄还呼众人。<a id="a-1b"></a>前进彼土于是二国并知。<a id="a-1c"></a>五戒十善降鬼通道。<a id="a-1d"></a>乃识佛法至真无量。<a id="a-1e"></a>皆共奉戒延敬三尊国致太平。<a id="a-1f"></a>后升天得道。<a id="a-1g"></a>乃五戒贤者直信之恩力也。<a id="a-1h"></a>佛告诸比丘。<a id="a-1i"></a>时萨薄者我身是。<a id="a-1j"></a>菩萨行尸波罗蜜。<a id="a-1k"></a>所度如是。</p>
  <p data-pb></p>
  <h2 id="a1l">（二）</h2>
  <p id="a1m">去无数劫。<a id="a-1n"></a>尔时有孔雀王。<a id="a-1o"></a>从五百妇孔雀。<a id="a-1p"></a>相随经历诸山。<a id="a-1q"></a>见青雀色大好。<a id="a-1r"></a>便舍五百妇追青雀。<a id="a-1s"></a>青雀但食甘露好果。<a id="a-1t"></a>时国王夫人有疾。<a id="a-1u"></a>夜梦见孔雀王。<a id="a-1v"></a>寤则白王。<a id="a-1w"></a>王当重募求之。<a id="a-1x"></a>王命射师。<a id="a-1y"></a>有能得孔雀王来者。<a id="a-1z"></a>赐金百斤。<a id="a-20"></a>妇以女女之。<a id="a-21"></a>诸射师分布诸山。<a id="a-22"></a>见孔雀从一青雀。<a id="a-23"></a>便以蜜麨处处涂树。<a id="a-24"></a>孔雀日日为青雀取食。<a id="a-25"></a>如是玩习。<a id="a-26"></a>人便以蜜糗涂己身。<a id="a-27"></a>孔雀便取蜜糗。<a id="a-28"></a>人则得之。<a id="a-29"></a>语人言。<a id="a-2A"></a>我以一山金相与可舍我。<a id="a-2B"></a>人言。<a id="a-2C"></a>王与我金并妇。<a id="a-2D"></a>足可自毕已。<a id="a-2E"></a>便持白王。<a id="a-2F"></a>孔雀白大王。<a id="a-2G"></a>王重爱夫人故相取。<a id="a-2H"></a>愿乞水来咒之。<a id="a-2I"></a>与夫人饮澡浴。<a id="a-2J"></a>若不差者相杀不晚。<a id="a-2K"></a>王则与水令咒。<a id="a-2L"></a>授与夫人饮。<a id="a-2M"></a>病则除。<a id="a-2N"></a>宫中内外诸有百病。<a id="a-2O"></a>皆因此水悉得除愈。<a id="a-2P"></a>国王人民来取水者无央数。<a id="a-2Q"></a>孔雀白大王。<a id="a-2R"></a>宁可木系我足。<a id="a-2S"></a>自在往来湖水中。<a id="a-2T"></a>方咒令民</p>
  <p data-pb></p>
  <h2 id="a2U">（三）</h2>
  <p id="a2V">有国王。<a id="a-2W"></a>行射猎于旷泽中。<a id="a-2X"></a>大饥渴疲极。<a id="a-2Y"></a>遥望郁然有屋树木。<a id="a-2Z"></a>即往趣之。<a id="a-2a"></a>中有一女人。<a id="a-2b"></a>王从求饮食果实之辈。<a id="a-2c"></a>所求悉得。<a id="a-2d"></a>王请女人与相见。<a id="a-2e"></a>侍人白言。<a id="a-2f"></a>裸形无衣。<a id="a-2g"></a>王即解衣与之。<a id="a-2h"></a>有自然火烧衣。<a id="a-2i"></a>如是至三。<a id="a-2j"></a>王惊问女。<a id="a-2k"></a>何因如此。<a id="a-2l"></a>女人答言。<a id="a-2m"></a>前世为王妻。<a id="a-2n"></a>王饭沙门梵志。<a id="a-2o"></a>又欲上衣。<a id="a-2p"></a>我时言。<a id="a-2q"></a>但设饭则可。<a id="a-2r"></a>不须与衣。<a id="a-2s"></a>故受此罪。<a id="a-2t"></a>若王相念。<a id="a-2u"></a>作衣与国中沙门道士。<a id="a-2v"></a>若晓佛经者</p>
  <p data-pb></p>
  <h2 id="a2w">（四）</h2>
  <p id="a2x">海边有国王行射猎。<a id="a-2y"></a>得一沙门。<a id="a-2z"></a>持作使沙门夜诵经作梵声。<a id="a-30"></a>王言。<a id="a-31"></a>此伎大工歌。<a id="a-32"></a>有客辄伎歌。<a id="a-33"></a>时有异国优婆塞贾。<a id="a-34"></a>往到其国。<a id="a-35"></a>王请之出沙门令歌。<a id="a-36"></a>优婆塞闻说深经。<a id="a-37"></a>内心踊跃即去。<a id="a-38"></a>国人以千万往赎。<a id="a-39"></a>至三千万王乃与之。<a id="a-3A"></a>贾人作礼曰。<a id="a-3B"></a>我以三千万相赎在所到。<a id="a-3C"></a>道人即弹指踊在空中。<a id="a-3D"></a>曰卿自赎不赎我也。<a id="a-3E"></a>所以者何。<a id="a-3F"></a>往昔王为卖葱人。<a id="a-3G"></a>汝来于王买葱不毕三钱。<a id="a-3H"></a>我时任卿。<a id="a-3I"></a>卿遂不还三钱。<a id="a-3J"></a>今此生子息。<a id="a-3K"></a>乃至三千万。<a id="a-3L"></a>汝当还本三钱也。<a id="a-3M"></a>主则意解悔过。<a id="a-3N"></a>受五戒为优婆塞。<a id="a-3O"></a>师曰。<a id="a-3P"></a>债无多少不可负。<a id="a-3Q"></a>亦不任人也。</p>
  <p data-pb></p>
  <h2 id="a3R">（五）</h2>
  <p id="a3S">佛在世有小儿。<a id="a-3T"></a>与兄嫂共居。<a id="a-3U"></a>儿日日至佛所受经戒。<a id="a-3V"></a>兄嫂谏不止。<a id="a-3W"></a>后取儿牵抱之。<a id="a-3X"></a>以杖捶之言。<a id="a-3Y"></a>佛比丘僧当救汝。<a id="a-3Z"></a>儿啼呼恐怖自归三尊。<a id="a-3a"></a>则得须陀洹道。<a id="a-3b"></a>乘佛威神便与木抱缚相随俱飞去。<a id="a-3c"></a>出壁入壁出地入地自在所为。<a id="a-3d"></a>兄嫂见之惶怖叩头悔过。<a id="a-3e"></a>儿便为兄嫂说善恶之行。<a id="a-3f"></a>俱到佛所受戒。<a id="a-3g"></a>佛则为现宿命本末。<a id="a-3h"></a>兄嫂欢喜。<a id="a-3i"></a>心开垢除。<a id="a-3j"></a>得须陀洹道。</p>
  <h2 id="a3k">（六）</h2>
  <p id="a3l">昔有罗汉。<a id="a-3m"></a>与沙弥于山中行道。<a id="a-3n"></a>沙弥日日至道人家取饭。<a id="a-3o"></a>道经历堤基上行。<a id="a-3p"></a>崎岖危崄常躃地覆饭污泥土。<a id="a-3q"></a>沙弥取不污饭着师钵中。<a id="a-3r"></a>取污饭澡洗食之。<a id="a-3s"></a>如是非一日。<a id="a-3t"></a>师曰。<a id="a-3u"></a>何因澡弃饭味。<a id="a-3v"></a>答曰。<a id="a-3w"></a>行乞去时晴还雨。<a id="a-3x"></a>于堤基躃地覆饭。<a id="a-3y"></a>师默然禅思之。<a id="a-3z"></a>知是龙娆沙弥。<a id="a-40"></a>便起到堤上。<a id="a-41"></a>持杖叩擞之。<a id="a-42"></a>龙化作老翁来头面着地。<a id="a-43"></a>沙门言。<a id="a-44"></a>汝何因娆我沙弥乎。<a id="a-45"></a>答曰。<a id="a-46"></a>不敢娆实爱其容貌耳。<a id="a-47"></a>龙言。<a id="a-48"></a>何以日见其行。<a id="a-49"></a>师曰。<a id="a-4A"></a>行乞饭。<a id="a-4B"></a>龙言。<a id="a-4C"></a>从今日为始。<a id="a-4D"></a>愿日日于我室食毕我寿命。<a id="a-4E"></a>沙门默然受请。<a id="a-4F"></a>还语沙弥。<a id="a-4G"></a>汝往乞止彼食。<a id="a-4H"></a>勿复持饭来。<a id="a-4I"></a>沙弥日日于彼食。<a id="a-4J"></a>后见师钵中有两三粒饭。<a id="a-4K"></a>香美非世间饭。<a id="a-4L"></a>问和上曰。<a id="a-4M"></a>于天上饭乎。<a id="a-4N"></a>师默不应。<a id="a-4O"></a>沙弥便伺师知于何许饭。<a id="a-4P"></a>便入床下持床足。<a id="a-4Q"></a>和上坐禅定意。<a id="a-4R"></a>床相随俱飞到龙七宝殿上。<a id="a-4S"></a>龙及妇诸婇女。<a id="a-4T"></a>俱为沙门作礼。<a id="a-4U"></a>复为沙弥作礼。<a id="a-4V"></a>师乃觉呼出。<a id="a-4W"></a>正汝心勿动。<a id="a-4X"></a>此非常之像何因污意。<a id="a-4Y"></a>饭已即将还语之。<a id="a-4Z"></a>彼虽有殿舍七宝妇人婇女。<a id="a-4a"></a>故为畜生耳。<a id="a-4b"></a>汝为沙弥。<a id="a-4c"></a>虽未得道。<a id="a-4d"></a>必生忉利天上。<a id="a-4e"></a>胜彼百倍勿以污意。<a id="a-4f"></a>语沙弥言。<a id="a-4g"></a>此百味饭入口即化成虾蟆。<a id="a-4h"></a>意恶吐唾逆反已。<a id="a-4i"></a>乃却饭不复入。<a id="a-4j"></a>二曰妇女端正无比。<a id="a-4k"></a>欲为夫妇礼。<a id="a-4l"></a>化成两蛇相交。<a id="a-4m"></a>三曰龙背有逆鳞。<a id="a-4n"></a>沙石生其中。<a id="a-4o"></a>痛乃达心胸。<a id="a-4p"></a>龙有此三苦。<a id="a-4q"></a>汝何因欲之。<a id="a-4r"></a>沙弥不应。<a id="a-4s"></a>遂昼夜思想于彼不食。<a id="a-4t"></a>得病而死。<a id="a-4u"></a>魂神即生为龙作子。<a id="a-4v"></a>威神致猛。<a id="a-4w"></a>其父命尽得脱生人中。<a id="a-4x"></a>师曰。<a id="a-4y"></a>人未得道。<a id="a-4z"></a>不可令见。<a id="a-50"></a>道及国王内也。</p>
  <h2 id="a51">（七）</h2>
  <p id="a52">昔有国王夫人生一女。<a id="a-53"></a>父母名为月女。<a id="a-54"></a>端正无比。<a id="a-55"></a>王与衣被珍宝。<a id="a-56"></a>辄言自然也。<a id="a-57"></a>至年十六。<a id="a-58"></a>王恚言。<a id="a-59"></a>此是我与。<a id="a-5A"></a>汝何言自然。<a id="a-5B"></a>后有乞儿来丐。<a id="a-5C"></a>王言。<a id="a-5D"></a>此实汝夫。<a id="a-5E"></a>月女言诺。<a id="a-5F"></a>自然便追去。<a id="a-5G"></a>乞人惶怖不敢取。<a id="a-5H"></a>女言。<a id="a-5I"></a>汝乞食常不饱。<a id="a-5J"></a>王与汝妇何为让。<a id="a-5K"></a>便俱出城昼藏夜进。<a id="a-5L"></a>行到大国。<a id="a-5M"></a>国王时崩无太子。<a id="a-5N"></a>夫妇于城外坐。<a id="a-5O"></a>出入行人问曰。<a id="a-5P"></a>何等人汝何姓名何国来。<a id="a-5Q"></a>答曰自然。<a id="a-5R"></a>如是十余日。<a id="a-5S"></a>时大臣使梵志八人于都城门行人出入以次相之。<a id="a-5T"></a>唯有此夫妇应相耳。<a id="a-5U"></a>是时举国群臣共奉迎之为王。<a id="a-5V"></a>王夫妇以正法治国人民安宁。<a id="a-5W"></a>诸小王来朝。<a id="a-5X"></a>月女父王在中饮食已去。<a id="a-5Y"></a>月女特留父王。<a id="a-5Z"></a>月女以七宝作鱼机关。<a id="a-5a"></a>帐牵一鱼百二十鱼现。<a id="a-5b"></a>推一鱼户则开。<a id="a-5c"></a>下为父作礼白父。<a id="a-5d"></a>今已得自然。<a id="a-5e"></a>曰夫人行然臣不及矣。<a id="a-5f"></a>师曰。<a id="a-5g"></a>月女与乞儿宿命。<a id="a-5h"></a>夫妇俱田作。<a id="a-5i"></a>令妇取饷。<a id="a-5j"></a>夫遥见妇与沙门相逢于岸水边止。<a id="a-5k"></a>从乞妇食。<a id="a-5l"></a>则分饭上道人。<a id="a-5m"></a>道人止饭。<a id="a-5n"></a>夫遥见两人。<a id="a-5o"></a>不谓有恶。<a id="a-5p"></a>持杖往见。<a id="a-5q"></a>道人飞去。<a id="a-5r"></a>妇言。<a id="a-5s"></a>卿分自在勿恚。<a id="a-5t"></a>夫言。<a id="a-5u"></a>两分者我与共食也。<a id="a-5v"></a>师曰。<a id="a-5w"></a>夫有恶意故堕贫家作子。<a id="a-5x"></a>后见道人欢喜自悔责故。<a id="a-5y"></a>同受此福耳。</p>
  <h2 id="a5z">（八）</h2>
  <p id="a60">昔佛从众比丘行。<a id="a-61"></a>逢三醉人。<a id="a-62"></a>一人走入草中逃。<a id="a-63"></a>一人正坐博颊言无状犯戒。<a id="a-64"></a>一人起舞曰。<a id="a-65"></a>我亦不饮佛酒浆。<a id="a-66"></a>亦何畏乎。<a id="a-67"></a>佛谓阿难。<a id="a-68"></a>草中逃人。<a id="a-69"></a>弥勒作佛时当得应真度脱。<a id="a-6A"></a>正坐博颊人。<a id="a-6B"></a>过千佛当于最后佛得应真度脱。<a id="a-6C"></a>起舞人。<a id="a-6D"></a>未央得度也。</p>
  <p id="a6E">昔有沙门。<a id="a-6F"></a>昼夜诵经。<a id="a-6G"></a>有狗伏床下。<a id="a-6H"></a>一心听经不复念食。<a id="a-6I"></a>如是积年。<a id="a-6J"></a>命尽得人形。<a id="a-6K"></a>生舍卫国中作女人。<a id="a-6L"></a>长大见沙门分越。<a id="a-6M"></a>便走自持饭与欢喜。<a id="a-6N"></a>如是后便追沙门去作比丘尼。<a id="a-6O"></a>精进得应真道也。</p>
  <p data-pb></p>
  <h2 id="a6P">（九）</h2>
  <p id="a6Q">昔维卫佛在世时。<a id="a-6R"></a>国中诸大姓。<a id="a-6S"></a>各各一时供佛及比丘众。<a id="a-6T"></a>时有一大姓。<a id="a-6U"></a>贫无以供佛者。<a id="a-6V"></a>白言。<a id="a-6W"></a>愿比丘众有欲得药者。<a id="a-6X"></a>某悉当给之时有一比丘。<a id="a-6Y"></a>身体有疾。<a id="a-6Z"></a>大姓以一甘果与之。<a id="a-6a"></a>食。<a id="a-6b"></a>比丘得安隐除愈。<a id="a-6c"></a>大姓后寿尽生天上。<a id="a-6d"></a>胜诸天有五事。<a id="a-6e"></a>一者身无病。<a id="a-6f"></a>二者端正。<a id="a-6g"></a>三者命长。<a id="a-6h"></a>四者得财富。<a id="a-6i"></a>五者智慧。<a id="a-6j"></a>如是九十一劫中上为天。<a id="a-6k"></a>下生大姓家。<a id="a-6l"></a>不堕三恶道。<a id="a-6m"></a>乃至释迦文佛时。<a id="a-6n"></a>为四姓家作子名曰多宝。<a id="a-6o"></a>见佛欢喜。<a id="a-6p"></a>作沙门精进得道。<a id="a-6q"></a>号为应真。<a id="a-6r"></a>夫施高行沙门一。<a id="a-6s"></a>踰波邪秽浊一国人矣。</p>
  <p id="a6t">昔有夫妇。<a id="a-6u"></a>俱持五戒事沙门。<a id="a-6v"></a>有新学比丘不知经。<a id="a-6w"></a>至其门乞。<a id="a-6x"></a>夫妇请道人。<a id="a-6y"></a>前坐作饭食已毕。<a id="a-6z"></a>夫妇俱下地作礼言。<a id="a-70"></a>少小事道人未曾闻经。<a id="a-71"></a>愿开解蔽闇不及。<a id="a-72"></a>比丘低头无以答。<a id="a-73"></a>曰苦哉苦哉。<a id="a-74"></a>夫妇心意俱解。<a id="a-75"></a>言世间实苦。<a id="a-76"></a>应时俱得道迹。<a id="a-77"></a>比丘见两人欢喜。<a id="a-78"></a>亦得道迹也。<a id="a-79"></a>师曰。<a id="a-7A"></a>宿命累世三人兄弟。<a id="a-7B"></a>愿学道迹。<a id="a-7C"></a>同行故俱道证。</p>
  <p data-pb></p>
  <h2 id="a7D">（一○）</h2>
  <p id="a7E">有国王。<a id="a-7F"></a>出射猎还。<a id="a-7G"></a>过绕塔为沙门作礼。<a id="a-7H"></a>群臣共笑之。<a id="a-7I"></a>王觉知问群臣有金在釜。<a id="a-7J"></a>釜沸中以手取可得不。<a id="a-7K"></a>答曰。<a id="a-7L"></a>不可得。<a id="a-7M"></a>王言。<a id="a-7N"></a>汝冷水投中可得不。<a id="a-7O"></a>臣白王。<a id="a-7P"></a>可得也。<a id="a-7Q"></a>王言。<a id="a-7R"></a>我行王事。<a id="a-7S"></a>射猎所作如汤沸。<a id="a-7T"></a>烧香然灯绕塔。<a id="a-7U"></a>如持冷水投沸汤中</p>
  <p data-pb></p>
  <h2 id="a7V">（一一）</h2>
  <p id="a7W">有沙门行至他国。<a id="a-7X"></a>夜不得入城。<a id="a-7Y"></a>于外草中坐。<a id="a-7Z"></a>至夜阅叉鬼来持之当啖汝。<a id="a-7a"></a>沙门言。<a id="a-7b"></a>相离远。<a id="a-7c"></a>鬼言。<a id="a-7d"></a>何以为远。<a id="a-7e"></a>沙门言。<a id="a-7f"></a>汝害我。<a id="a-7g"></a>我当生忉利天上。<a id="a-7h"></a>汝当入地狱中。<a id="a-7i"></a>是不为远也。<a id="a-7j"></a>鬼则置辞谢作礼而去。</p>
  <p data-pb></p>
  <h2 id="a7k">（一二）</h2>
  <p id="a7l">有国王。<a id="a-7m"></a>令人呼知识。<a id="a-7n"></a>知识言谢王。<a id="a-7o"></a>适穿地作坑。<a id="a-7p"></a>欲藏七宝。<a id="a-7q"></a>王闻大惊。<a id="a-7r"></a>令人复呼知识。<a id="a-7s"></a>白王。<a id="a-7t"></a>今适下宝着坑中。<a id="a-7u"></a>王便复令呼知识。<a id="a-7v"></a>白王。<a id="a-7w"></a>今适下平地。<a id="a-7x"></a>平地已便往。<a id="a-7y"></a>王问。<a id="a-7z"></a>汝何痴。<a id="a-80"></a>藏七宝以语人耶。<a id="a-81"></a>知识言。<a id="a-82"></a>属馔具甘美。<a id="a-83"></a>欲饭佛及比丘僧。<a id="a-84"></a>是为穿地作坑。<a id="a-85"></a>斟布羹饭。<a id="a-86"></a>是为下宝坑中。<a id="a-87"></a>扫地行澡水羼经。<a id="a-88"></a>是为平地。<a id="a-89"></a>白王。<a id="a-8A"></a>此宝五家不能辱也。<a id="a-8B"></a>王言。<a id="a-8C"></a>善哉善哉。<a id="a-8D"></a>汝不当早相告。<a id="a-8E"></a>我当早相告。<a id="a-8F"></a>我当数藏宝。<a id="a-8G"></a>王则开藏大布施。<a id="a-8H"></a>饭佛及比丘僧。<a id="a-8I"></a>佛为说清净咒愿。<a id="a-8J"></a>即发道意矣。</p>
  <p data-pb></p>
  <h2 id="a8K">（一三）</h2>
  <p id="a8L">有四姓请佛饭。<a id="a-8M"></a>时有一人卖牛湩。<a id="a-8N"></a>大姓留止饭。<a id="a-8O"></a>教持斋戒止听经。<a id="a-8P"></a>宾乃归。<a id="a-8Q"></a>妇言。<a id="a-8R"></a>我朝相待未饭。<a id="a-8S"></a>便强令夫饭坏其斋意。<a id="a-8T"></a>虽尔七生天上七生世间。<a id="a-8U"></a>师曰。<a id="a-8V"></a>一日持斋。<a id="a-8W"></a>有六十万岁粮。<a id="a-8X"></a>复有五福。<a id="a-8Y"></a>一曰少病。<a id="a-8Z"></a>二曰身安隐。<a id="a-8a"></a>三曰少淫意。<a id="a-8b"></a>四曰少睡卧。<a id="a-8c"></a>五曰得生天上。<a id="a-8d"></a>常识宿命所行也。</p>
  <p data-pb></p>
  <h2 id="a8e">（一四）</h2>
  <p id="a8f">及比丘众应请。<a id="a-8g"></a>有一沙门与一沙弥后来。<a id="a-8h"></a>道逢淫女人牵沙门。<a id="a-8i"></a>沙门与之有欲。<a id="a-8j"></a>欲毕到饭家。<a id="a-8k"></a>佛呼沙弥。<a id="a-8l"></a>汝到须弥山下取甘泉来。<a id="a-8m"></a>沙弥已得道。<a id="a-8n"></a>便挑钵于前叉手追。<a id="a-8o"></a>须臾得水来还。<a id="a-8p"></a>其师惭愧踧踖。<a id="a-8q"></a>悔过自责即得罗汉。<a id="a-8r"></a>此女人宿命对也。<a id="a-8s"></a>逢对毕罪乃得道矣。<a id="a-8t"></a>昔阿育王。<a id="a-8u"></a>日饭千罗汉。<a id="a-8v"></a>后有来年少沙门。<a id="a-8w"></a>与千道人俱入宫。<a id="a-8x"></a>年少沙门坐已。<a id="a-8y"></a>上下视王宫殿。<a id="a-8z"></a>复视正夫人不休。<a id="a-90"></a>王有恚意。<a id="a-91"></a>饭已各自去。<a id="a-92"></a>王留上座三人。<a id="a-93"></a>问此年少从何来。<a id="a-94"></a>姓名为何。<a id="a-95"></a>师事何人。<a id="a-96"></a>此非沙门。<a id="a-97"></a>何因将入宫。<a id="a-98"></a>占相正夫人眼不转休。<a id="a-99"></a>答曰。<a id="a-9A"></a>此沙门从天竺来。<a id="a-9B"></a>师名某乙姓某名某。<a id="a-9C"></a>有慧明达经。<a id="a-9D"></a>故来以视坐起宫殿。<a id="a-9E"></a>复上视忉利天适等无异念。<a id="a-9F"></a>王前世以把沙着佛钵中。<a id="a-9G"></a>巍巍乃尔。<a id="a-9H"></a>今复日饭千罗汉。<a id="a-9I"></a>其福</p>
  <p data-pb></p>
  <h2 id="a9J">（一五）</h2>
  <p id="a9K">有四姓名伊利沙。<a id="a-9L"></a>富无央数悭贪不肯好衣食。<a id="a-9M"></a>时有贪老公与相近居。<a id="a-9N"></a>日日饮食鱼肉自恣宾客不绝。<a id="a-9O"></a>四姓自念。<a id="a-9P"></a>我财无数反不如此老公。<a id="a-9Q"></a>便杀一鸡炊一升白米。<a id="a-9R"></a>着车上到无人处。<a id="a-9S"></a>下车适欲饭。<a id="a-9T"></a>天帝释化作犬来。<a id="a-9U"></a>上下视之。<a id="a-9V"></a>请为狗言。<a id="a-9W"></a>汝若不能倒悬空中。<a id="a-9X"></a>我当与汝不。<a id="a-9Y"></a>狗便倒悬空中。<a id="a-9Z"></a>四姓意天恐何图有此。<a id="a-9a"></a>曰汝眼脱着地。<a id="a-9b"></a>我当与汝不。<a id="a-9c"></a>狗两眼则脱落地。<a id="a-9d"></a>四姓便徒去。<a id="a-9e"></a>天帝化作四姓身体语言乘车来还。<a id="a-9f"></a>敕外人有诈称四姓驱逐捶之。<a id="a-9g"></a>四姓晚还。<a id="a-9h"></a>门人骂詈令去。<a id="a-9i"></a>天帝尽取财物大布施。<a id="a-9j"></a>四姓亦不得归。<a id="a-9k"></a>财物尽为之发狂。<a id="a-9l"></a>天帝化作一人。<a id="a-9m"></a>问汝何以愁。<a id="a-9n"></a>曰我财物了尽。<a id="a-9o"></a>天帝言。<a id="a-9p"></a>夫有宝令人多忧。<a id="a-9q"></a>五家卒至无期。<a id="a-9r"></a>积财不食不施死为饿鬼恒乏衣食。<a id="a-9s"></a>若脱为人常堕下贱。<a id="a-9t"></a>汝不觉无常。<a id="a-9u"></a>富且悭贪不食。<a id="a-9v"></a>欲何望乎。<a id="a-9w"></a>天帝为说四谛苦空非身。<a id="a-9x"></a>四姓意解欢喜。<a id="a-9y"></a>天帝则去。<a id="a-9z"></a>四姓得归自悔前意。<a id="a-A0"></a>施给尽心得道迹也。</p>
  <p data-pb></p>
  <h2 id="aA1">（一六）</h2>
  <p id="aA2">有大姓家子端正。<a id="a-A3"></a>以金作女像语父母。<a id="a-A4"></a>有女如此者乃当娶也。<a id="a-A5"></a>时他国有女人亦端正。<a id="a-A6"></a>亦以金作男像白父母。<a id="a-A7"></a>有人如此乃当嫁之耳。<a id="a-A8"></a>父母各闻有是。<a id="a-A9"></a>便远娉合此二人为夫妇。<a id="a-AA"></a>时国王举镜自照谓群臣。<a id="a-AB"></a>天下人颜容宁有如我不。<a id="a-AC"></a>答曰臣闻彼国有男子端正无比。<a id="a-AD"></a>则遣使请之。<a id="a-AE"></a>使者至以王告之。<a id="a-AF"></a>王欲见贤者。<a id="a-AG"></a>则严车进去。<a id="a-AH"></a>已自念。<a id="a-AI"></a>王以我明达故来相呼。<a id="a-AJ"></a>则还取书籍之要术而见。<a id="a-AK"></a>妇与客为奸。<a id="a-AL"></a>怅然怀感为之结气。<a id="a-AM"></a>颜色衰耗惟怪更丑。<a id="a-AN"></a>臣见其如</p>
  <p data-pb></p>
  <h2 id="aAO">（一七）</h2>
  <p id="aAP">有妇人生一女。<a id="a-AQ"></a>端正无比。<a id="a-AR"></a>年三岁。<a id="a-AS"></a>国王取视。<a id="a-AT"></a>呼道人相后中夫人不。<a id="a-AU"></a>道人言。<a id="a-AV"></a>此女人有夫。<a id="a-AW"></a>王必后之。<a id="a-AX"></a>我当牢藏之。<a id="a-AY"></a>便呼鹄来。<a id="a-AZ"></a>汝所处在何所。<a id="a-Aa"></a>白王。<a id="a-Ab"></a>我止大山半有树。<a id="a-Ac"></a>人及畜兽所不得历。<a id="a-Ad"></a>下有回复水船所不行。<a id="a-Ae"></a>王言。<a id="a-Af"></a>以此女寄汝养。<a id="a-Ag"></a>便撮持去。<a id="a-Ah"></a>日日从王取饭与女。<a id="a-Ai"></a>如是久后。<a id="a-Aj"></a>上有一聚卒为水所漂去。<a id="a-Ak"></a>有一树正倚追水。<a id="a-Al"></a>下流有一男子。<a id="a-Am"></a>得抱持树。<a id="a-An"></a>堕回水中不得去。<a id="a-Ao"></a>回满树踊出住。<a id="a-Ap"></a>倚山男子得上鹄树与女通。<a id="a-Aq"></a>女便藏之。<a id="a-Ar"></a>鹄日举女称之。<a id="a-As"></a>已更子身未者轻也。<a id="a-At"></a>鹄觉女重。<a id="a-Au"></a>左右求得男子。</p>
  <p data-pb></p>
  <h2 id="aAv">（一八）</h2>
  <p id="aAw">有国王持妇女急。<a id="a-Ax"></a>正夫人谓太子。<a id="a-Ay"></a>我为汝母。<a id="a-Az"></a>生不见国中。<a id="a-B0"></a>欲一出汝可白王。<a id="a-B1"></a>如是至三。<a id="a-B2"></a>太子白王。<a id="a-B3"></a>王则听。<a id="a-B4"></a>太子自为御车。<a id="a-B5"></a>出群臣于道路。<a id="a-B6"></a>奉迎为拜夫人。<a id="a-B7"></a>出其手开帐。<a id="a-B8"></a>令人得见之。<a id="a-B9"></a>太子见女人而如是。<a id="a-BA"></a>便诈腹痛而还。<a id="a-BB"></a>夫人言。<a id="a-BC"></a>我无相甚矣。<a id="a-BD"></a>太子自念。<a id="a-BE"></a>我母当如此。<a id="a-BF"></a>何况余乎。<a id="a-BG"></a>夜便委国去入山中游观。<a id="a-BH"></a>时道边有树。<a id="a-BI"></a>下有好泉水。<a id="a-BJ"></a>太子上树。<a id="a-BK"></a>逢见梵志独行来入水池浴出饭食。<a id="a-BL"></a>作术吐出一壶。<a id="a-BM"></a>壶中有女人。<a id="a-BN"></a>与于屏处作家室。<a id="a-BO"></a>梵志遂得卧。<a id="a-BP"></a>女人则复作术。<a id="a-BQ"></a>吐出一壶。<a id="a-BR"></a>壶中有年少男子复与共卧已便吞壶。<a id="a-BS"></a>须臾梵志起复内妇着壶中。<a id="a-BT"></a>吞之已作杖而去。<a id="a-BU"></a>太子归国白王。<a id="a-BV"></a>请道人及诸臣下。<a id="a-BW"></a>持作三人食着一边。<a id="a-BX"></a>梵志既至言。<a id="a-BY"></a>我独自耳。<a id="a-BZ"></a>太子曰。<a id="a-Ba"></a>道人当出妇共食。<a id="a-Bb"></a>道人不得止出妇。<a id="a-Bc"></a>太子谓妇。<a id="a-Bd"></a>当出男子共食。<a id="a-Be"></a>如是至三。<a id="a-Bf"></a>不得止出男子共食已便去。<a id="a-Bg"></a>王问太子。<a id="a-Bh"></a>汝何因知之。<a id="a-Bi"></a>答曰。<a id="a-Bj"></a>我母欲观国中。<a id="a-Bk"></a>我为御车。<a id="a-Bl"></a>母出手令人见之。<a id="a-Bm"></a>我念女人能多欲。<a id="a-Bn"></a>便诈腹痛还入山。<a id="a-Bo"></a>见是道人藏妇腹中当有奸。<a id="a-Bp"></a>如是女人奸不可绝。<a id="a-Bq"></a>愿大王赦宫中自在行来。<a id="a-Br"></a>王则敕后宫中。<a id="a-Bs"></a>其欲行者从志也。<a id="a-Bt"></a>师曰。<a id="a-Bu"></a>天下不可信女人也。</p>
  <h2 id="aBv">（一九）</h2>
  <p id="aBw">昔有二人从师学道。<a id="a-Bx"></a>俱去到他国。<a id="a-By"></a>于道路见象迹。<a id="a-Bz"></a>一人言。<a id="a-C0"></a>此母象怀雌子象一目盲象上有一妇人怀女儿。<a id="a-C1"></a>一人言。<a id="a-C2"></a>尔何知。<a id="a-C3"></a>曰以意思知也。<a id="a-C4"></a>汝不信者。<a id="a-C5"></a>前到当见之。<a id="a-C6"></a>二人俱及象悉如所言。<a id="a-C7"></a>至后象与人俱生。<a id="a-C8"></a>如是一自念。<a id="a-C9"></a>我与俱从师学。<a id="a-CA"></a>我独不见要。<a id="a-CB"></a>后还白师。<a id="a-CC"></a>我二人俱行。<a id="a-CD"></a>此人见一象迹。<a id="a-CE"></a>别若干要而我不解。<a id="a-CF"></a>愿师重开讲。<a id="a-CG"></a>我不偏颇也。<a id="a-CH"></a>师乃呼一人问。<a id="a-CI"></a>何因知此。<a id="a-CJ"></a>答曰。<a id="a-CK"></a>是师所常道者也。<a id="a-CL"></a>我见象小便地。<a id="a-CM"></a>知是雌象。<a id="a-CN"></a>见其右足践地深。<a id="a-CO"></a>知怀雌也。<a id="a-CP"></a>见道边右面草不动。<a id="a-CQ"></a>知右目盲。<a id="a-CR"></a>见象所止有小便。<a id="a-CS"></a>知是女人。<a id="a-CT"></a>见右足踏地深。<a id="a-CU"></a>知怀女。<a id="a-CV"></a>我以纤密意思惟之耳。<a id="a-CW"></a>师曰。<a id="a-CX"></a>夫学当以意思惟。<a id="a-CY"></a>乙密乃达之也。<a id="a-CZ"></a>夫简略者不至。<a id="a-Ca"></a>非师之过也。</p>
  <h2 id="aCb">（二○）</h2>
  <p id="aCc">昔有妇人富有金银。<a id="a-Cd"></a>与男子交通。<a id="a-Ce"></a>尽取金银衣相追俱去。<a id="a-Cf"></a>到急水边。<a id="a-Cg"></a>男子言。<a id="a-Ch"></a>汝持财物来。<a id="a-Ci"></a>我先度之。<a id="a-Cj"></a>当还迎汝。<a id="a-Ck"></a>男子便走去不还。<a id="a-Cl"></a>妇人独住在水边。<a id="a-Cm"></a>见狐捕取鹰舍取鱼。<a id="a-Cn"></a>不得鱼复失鹰。<a id="a-Co"></a>妇谓狐。<a id="a-Cp"></a>汝何痴甚。<a id="a-Cq"></a>捕两不得一。<a id="a-Cr"></a>狐言。<a id="a-Cs"></a>我痴尚可。<a id="a-Ct"></a>汝痴剧我也。</p>
  <h2 id="aCu">（二一）</h2>
  <p id="aCv">昔龙王女出游。<a id="a-Cw"></a>为牧牛者所缚捶。<a id="a-Cx"></a>国王出行界。<a id="a-Cy"></a>见女便解之便使去。<a id="a-Cz"></a>龙王问女。<a id="a-D0"></a>何因啼泣。<a id="a-D1"></a>女言。<a id="a-D2"></a>国王枉捶我。<a id="a-D3"></a>龙王曰。<a id="a-D4"></a>此王常仁慈何横捶人。<a id="a-D5"></a>龙王冥作一蛇。<a id="a-D6"></a>于床下听王。<a id="a-D7"></a>王语夫人。<a id="a-D8"></a>我行见小女儿为牧牛人所捶。<a id="a-D9"></a>我解使去。<a id="a-DA"></a>龙王明日人现来与王相见语王。<a id="a-DB"></a>王有大恩。<a id="a-DC"></a>在我许女昨行为人所捶。<a id="a-DD"></a>得王往解之。<a id="a-DE"></a>我是龙王也。<a id="a-DF"></a>在卿所欲得。<a id="a-DG"></a>王言。<a id="a-DH"></a>宝物自多。<a id="a-DI"></a>愿晓百畜兽所语耳。<a id="a-DJ"></a>龙王言。<a id="a-DK"></a>当斋七日。<a id="a-DL"></a>七日讫来语。<a id="a-DM"></a>慎勿令人知也。<a id="a-DN"></a>如是王与夫人共饭。<a id="a-DO"></a>见蛾雌语雄取饭。<a id="a-DP"></a>雄言各自取。<a id="a-DQ"></a>雌言我腹不便。<a id="a-DR"></a>王失笑。<a id="a-DS"></a>夫人言。<a id="a-DT"></a>王何因笑。<a id="a-DU"></a>王默然。<a id="a-DV"></a>后与夫人俱坐。<a id="a-DW"></a>见蛾缘壁相逢诤共斗堕地。<a id="a-DX"></a>王复失笑。<a id="a-DY"></a>夫人言。<a id="a-DZ"></a>何等笑。<a id="a-Da"></a>如见至三。<a id="a-Db"></a>言我不语汝。<a id="a-Dc"></a>夫人言。<a id="a-Dd"></a>王不相语者我当自杀。<a id="a-De"></a>王言。<a id="a-Df"></a>待我行还语汝。<a id="a-Dg"></a>王便出行。<a id="a-Dh"></a>龙王化作数百头羊度水。<a id="a-Di"></a>有怀妊牸羊呼羝羊。<a id="a-Dj"></a>汝还迎我。<a id="a-Dk"></a>羝羊言。<a id="a-Dl"></a>我极不能度汝。<a id="a-Dm"></a>牸言。<a id="a-Dn"></a>汝不度我我自杀。<a id="a-Do"></a>汝不见国王当为妇死。<a id="a-Dp"></a>羝羊言。<a id="a-Dq"></a>此王痴为妇死耳。<a id="a-Dr"></a>汝便死谓我无牸羊也。<a id="a-Ds"></a>王闻之。<a id="a-Dt"></a>王念。<a id="a-Du"></a>我为一国王。<a id="a-Dv"></a>不及羊智乎。<a id="a-Dw"></a>王归。<a id="a-Dx"></a>夫人言。<a id="a-Dy"></a>王不为说者当自杀耳。<a id="a-Dz"></a>王言。<a id="a-E0"></a>汝能自杀善。<a id="a-E1"></a>我宫中多有妇女不用汝为。<a id="a-E2"></a>师曰。<a id="a-E3"></a>痴男子坐妇欲杀身也。</p>
  <h2 id="aE4">（二二）</h2>
  <p id="aE5">昔有一国。<a id="a-E6"></a>五谷熟成人民安宁。<a id="a-E7"></a>无有疾病。<a id="a-E8"></a>昼夜伎乐无忧也。<a id="a-E9"></a>王问群臣。<a id="a-EA"></a>我闻天下有祸何类。<a id="a-EB"></a>答曰。<a id="a-EC"></a>臣亦不见也。<a id="a-ED"></a>王便使一臣至邻国求买之。<a id="a-EE"></a>天神则化作一人。<a id="a-EF"></a>于市中卖之。<a id="a-EG"></a>状类如猪持铁锁系缚。<a id="a-EH"></a>臣问。<a id="a-EI"></a>此名何等。<a id="a-EJ"></a>答曰祸母。<a id="a-EK"></a>曰卖几钱。<a id="a-EL"></a>曰千万。<a id="a-EM"></a>臣便顾之问曰。<a id="a-EN"></a>此何等食。<a id="a-EO"></a>曰日食一升针。<a id="a-EP"></a>臣便家家发求针。<a id="a-EQ"></a>如是人民两两三三相逢求针。<a id="a-ER"></a>使至诸郡县扰乱在所患毒无憀。<a id="a-ES"></a>臣白王。<a id="a-ET"></a>此祸母致使民乱男女失业。<a id="a-EU"></a>欲杀弃之。<a id="a-EV"></a>王言大善。<a id="a-EW"></a>便于城外刺不入斫不伤掊不死。<a id="a-EX"></a>积薪烧之。<a id="a-EY"></a>身体赤如火。<a id="a-EZ"></a>便走出过里烧里过市烧市入城烧城。<a id="a-Ea"></a>如是过国遂扰乱人民饥饿。<a id="a-Eb"></a>坐厌乐买祸所致。</p>
  <h2 id="aEc">（二三）</h2>
  <p id="aEd">昔有鹦鹉。<a id="a-Ee"></a>飞集他山中。<a id="a-Ef"></a>山中百鸟畜兽。<a id="a-Eg"></a>转相重爱不相残害。<a id="a-Eh"></a>鹦鹉自念。<a id="a-Ei"></a>虽尔不可久也。<a id="a-Ej"></a>当归耳便去。<a id="a-Ek"></a>却后数月大山失火四面皆然。<a id="a-El"></a>鹦鹉遥见便入水。<a id="a-Em"></a>以羽翅取水飞上空中。<a id="a-En"></a>以衣毛间水洒之欲灭大火。<a id="a-Eo"></a>如是往来往来。<a id="a-Ep"></a>天神言。<a id="a-Eq"></a>咄鹦鹉。<a id="a-Er"></a>汝何以痴。<a id="a-Es"></a>千里之火宁为汝两翅水灭乎。<a id="a-Et"></a>鹦鹉曰。<a id="a-Eu"></a>我由知而不灭也。<a id="a-Ev"></a>我曾客是山中。<a id="a-Ew"></a>山中百鸟畜兽。<a id="a-Ex"></a>皆仁善悉为兄弟。<a id="a-Ey"></a>我不忍见之耳。<a id="a-Ez"></a>天神感其至意。<a id="a-F0"></a>则雨灭火也。</p>
  <h2 id="aF1">（二四）</h2>
  <p id="aF2">佛与比丘俱行。<a id="a-F3"></a>避入草中。<a id="a-F4"></a>阿难问佛。<a id="a-F5"></a>何因舍道行草中。<a id="a-F6"></a>佛言。<a id="a-F7"></a>前有贼。<a id="a-F8"></a>后三梵志当为贼所得。<a id="a-F9"></a>三人后来。<a id="a-FA"></a>见道边有聚金。<a id="a-FB"></a>便止共取。<a id="a-FC"></a>令一人还聚中市饭。<a id="a-FD"></a>一人取毒着饭中杀二人。<a id="a-FE"></a>我当独得金。<a id="a-FF"></a>二人复生意见来便共杀之。<a id="a-FG"></a>已便食毒饭俱死。<a id="a-FH"></a>三各生恶意。<a id="a-FI"></a>展转相杀如是也。</p>
  <h2 id="aFJ">（二五）</h2>
  <p id="aFK">昔有四姓藏。<a id="a-FL"></a>妇不使人见。<a id="a-FM"></a>妇值青衣作地窟。<a id="a-FN"></a>与琢银儿相通。<a id="a-FO"></a>夫后觉。<a id="a-FP"></a>妇言。<a id="a-FQ"></a>我生不行。<a id="a-FR"></a>卿莫妄语。<a id="a-FS"></a>夫言。<a id="a-FT"></a>当将汝至神树所。<a id="a-FU"></a>妇言佳。<a id="a-FV"></a>持斋七日入斋室。<a id="a-FW"></a>妇密语琢银儿。<a id="a-FX"></a>汝当云何。<a id="a-FY"></a>汝诈作狂乱头。<a id="a-FZ"></a>于市逢人。<a id="a-Fa"></a>抱持牵引之。<a id="a-Fb"></a>夫斋竟便将妇出。<a id="a-Fc"></a>妇言。<a id="a-Fd"></a>我生不见市。<a id="a-Fe"></a>卿将我过市。<a id="a-Ff"></a>琢银儿便抱持卧地在所为妇便哮呼其夫。<a id="a-Fg"></a>何为使人抱持我。<a id="a-Fh"></a>夫言。<a id="a-Fi"></a>此狂人耳。<a id="a-Fj"></a>夫妇俱到神所叩头言。<a id="a-Fk"></a>生来不作恶。<a id="a-Fl"></a>但为此狂所抱耳。<a id="a-Fm"></a>妇则得活。<a id="a-Fn"></a>夫默然而惭。<a id="a-Fo"></a>妇人姧诈乃当如是也。</p>
  <h2 id="aFp">（二六）</h2>
  <p id="aFq">昔有一女行嫡人。<a id="a-Fr"></a>诸女共送。<a id="a-Fs"></a>于楼上饮食相娱乐。<a id="a-Ft"></a>橘子堕地。<a id="a-Fu"></a>诸女共观。<a id="a-Fv"></a>谁敢下取得橘来。<a id="a-Fw"></a>当共为作饮食。<a id="a-Fx"></a>当嫁女便下楼。<a id="a-Fy"></a>见一童子已取橘去。<a id="a-Fz"></a>女言童子。<a id="a-G0"></a>以橘相与。<a id="a-G1"></a>童子曰。<a id="a-G2"></a>汝临嫁时先至我许我还橘。<a id="a-G3"></a>不尔不相与。<a id="a-G4"></a>女言诺。<a id="a-G5"></a>童子便与橘。<a id="a-G6"></a>女得持还。<a id="a-G7"></a>众人共作饮食。<a id="a-G8"></a>送女至夫所。<a id="a-G9"></a>女言。<a id="a-GA"></a>我有重誓。<a id="a-GB"></a>愿先见童子。<a id="a-GC"></a>还为卿妇。<a id="a-GD"></a>夫便放去。<a id="a-GE"></a>出城逢贼。<a id="a-GF"></a>女向贼求哀。<a id="a-GG"></a>我有重誓当解。<a id="a-GH"></a>贼放去。<a id="a-GI"></a>适前逢啖人鬼。<a id="a-GJ"></a>女叩头愿乞解誓。<a id="a-GK"></a>鬼放去。<a id="a-GL"></a>到童子门。<a id="a-GM"></a>请前坐。<a id="a-GN"></a>童子不干。<a id="a-GO"></a>为设饮食。<a id="a-GP"></a>以私金一饼送之。<a id="a-GQ"></a>师曰。<a id="a-GR"></a>如是夫贼鬼童子四人皆善。<a id="a-GS"></a>虽尔意有所在。<a id="a-GT"></a>或有言夫胜者。<a id="a-GU"></a>为持妇急。<a id="a-GV"></a>言贼胜者。<a id="a-GW"></a>为持财物急。<a id="a-GX"></a>言鬼胜者。<a id="a-GY"></a>为持饮食急。<a id="a-GZ"></a>言童子胜者。<a id="a-Ga"></a>为谦谦也。</p>
  <h2 id="aGb">（二七）</h2>
  <p id="aGc">昔有妇人。<a id="a-Gd"></a>常曰。<a id="a-Ge"></a>我无所亡。<a id="a-Gf"></a>其子取母指镮掷去水中已。<a id="a-Gg"></a>往问母金镮所在。<a id="a-Gh"></a>母言。<a id="a-Gi"></a>我无所亡。<a id="a-Gj"></a>母后日请目连阿那律大迦葉饭。<a id="a-Gk"></a>时当得鱼。<a id="a-Gl"></a>遣人于市买鱼归治。<a id="a-Gm"></a>于腹中得金镮。<a id="a-Gn"></a>母谓子。<a id="a-Go"></a>我无所亡。<a id="a-Gp"></a>子大欢喜往至佛所。<a id="a-Gq"></a>问我母何因有此不亡之福。<a id="a-Gr"></a>佛言。<a id="a-Gs"></a>昔有一仙人居北。<a id="a-Gt"></a>阴寒至冬天。<a id="a-Gu"></a>人人悉度山南。<a id="a-Gv"></a>时有老独母。<a id="a-Gw"></a>贫穷不能行。<a id="a-Gx"></a>独止为众盖藏器物。<a id="a-Gy"></a>春人悉来还。<a id="a-Gz"></a>母以物一一悉付还其主。<a id="a-H0"></a>众人皆欢喜。<a id="a-H1"></a>佛言。<a id="a-H2"></a>时独母者是汝母。<a id="a-H3"></a>前世护众人物故。<a id="a-H4"></a>得是无所亡福耳。</p>
  <p id="aH5">昔有四姓家子。<a id="a-H6"></a>为离越作小居处则足自容。<a id="a-H7"></a>复作经行处。<a id="a-H8"></a>后寿尽上生忉利天上。<a id="a-H9"></a>得宝舍周匝四千里。<a id="a-HA"></a>所欲自乐。<a id="a-HB"></a>欢喜持天华。<a id="a-HC"></a>散离越屋上。<a id="a-HD"></a>天言。<a id="a-HE"></a>我作小泥屋耳。<a id="a-HF"></a>乃得好殿舍。<a id="a-HG"></a>念恩故来散华耳。</p>
  <p data-pb></p>
  <h2 id="aHH">（二八）</h2>
  <p id="aHI">有三道人共相问。<a id="a-HJ"></a>汝何因得道。<a id="a-HK"></a>曰我于王国中。<a id="a-HL"></a>观蒲萄大盛好。<a id="a-HM"></a>至晡时人来折灭取。<a id="a-HN"></a>悉败狼藉在地。<a id="a-HO"></a>我见觉无常。<a id="a-HP"></a>缘是得道也。<a id="a-HQ"></a>一人曰。<a id="a-HR"></a>我于水边坐。<a id="a-HS"></a>见妇人摇手澡器臂镮更相叩。<a id="a-HT"></a>因缘合乃成声。<a id="a-HU"></a>我缘是得道也。<a id="a-HV"></a>一人曰。<a id="a-HW"></a>我于莲华水边坐。<a id="a-HX"></a>见华盛好。<a id="a-HY"></a>至晡有数十乘车来。<a id="a-HZ"></a>人马于中浴。<a id="a-Ha"></a>悉取华去。<a id="a-Hb"></a>万物无常乃尔。<a id="a-Hc"></a>我觉是得道也。</p>
  <p data-pb></p>
  <h2 id="aHd">（二九）</h2>
  <p id="aHe">有梵志。<a id="a-Hf"></a>大高才学问反驳论议。<a id="a-Hg"></a>造立无端弹易正要。<a id="a-Hh"></a>引虚为实牵物连喻。<a id="a-Hi"></a>莫当之者。<a id="a-Hj"></a>诸国遂师之。<a id="a-Hk"></a>后到舍卫国。<a id="a-Hl"></a>白日然火行。<a id="a-Hm"></a>城中人问曰。<a id="a-Hn"></a>何以故如是。<a id="a-Ho"></a>曰国[穴/具]无明故然火也。<a id="a-Hp"></a>国王大耻之。<a id="a-Hq"></a>而悬鼓城门下。<a id="a-Hr"></a>募求明人有能折此人者。<a id="a-Hs"></a>时有一沙门。<a id="a-Ht"></a>入国问之。<a id="a-Hu"></a>何以有此。<a id="a-Hv"></a>答曰王耻梵志所为。<a id="a-Hw"></a>有明者捶鼓。<a id="a-Hx"></a>沙门举足踰之。<a id="a-Hy"></a>王闻大欢喜。<a id="a-Hz"></a>则请沙门梵志上殿饭食。<a id="a-I0"></a>沙门语王。<a id="a-I1"></a>善哉是梵志。<a id="a-I2"></a>智慧明达真是道人。<a id="a-I3"></a>非奴非卒非担死人种。<a id="a-I4"></a>梵志默然无以答。<a id="a-I5"></a>伎乐同时作。<a id="a-I6"></a>便取梵志着粪箕中。<a id="a-I7"></a>扫迹驱逐出国。<a id="a-I8"></a>相传告语也。</p>
  <p data-pb></p>
  <h2 id="aI9">（三○）</h2>
  <p id="aIA">有沙门。<a id="a-IB"></a>饭已减除。<a id="a-IC"></a>妆饰面目。<a id="a-ID"></a>整顿衣被。<a id="a-IE"></a>窥视前后。<a id="a-IF"></a>阿难白佛言。<a id="a-IG"></a>此比丘非法乃尔。<a id="a-IH"></a>佛言。<a id="a-II"></a>适从女中来。<a id="a-IJ"></a>余态未尽故耳。<a id="a-IK"></a>比丘则现罗汉道。<a id="a-IL"></a>般泥洹去也。</p>
  <p data-pb></p>
  <h2 id="aIM">（三一）</h2>
  <p id="aIN">昔舍卫城外有家人妇。<a id="a-IO"></a>为清信女戒行纯具。<a id="a-IP"></a>佛自至门分卫。<a id="a-IQ"></a>妇以饭着钵中却作礼。<a id="a-IR"></a>佛言。<a id="a-IS"></a>种一生十。<a id="a-IT"></a>种十生百。<a id="a-IU"></a>种百生千。<a id="a-IV"></a>如是生万生亿。<a id="a-IW"></a>得见谛道。<a id="a-IX"></a>其夫不信道德。<a id="a-IY"></a>默于后听佛咒愿。<a id="a-IZ"></a>曰瞿昙沙门言何若过甚哉。<a id="a-Ia"></a>施一钵饭乃得尔所福。<a id="a-Ib"></a>复见谛道。<a id="a-Ic"></a>佛言。<a id="a-Id"></a>卿从何所来。<a id="a-Ie"></a>答曰。<a id="a-If"></a>从城中来。<a id="a-Ig"></a>佛言。<a id="a-Ih"></a>汝见尼拘类树高几许。<a id="a-Ii"></a>答曰。<a id="a-Ij"></a>高四十里岁下数万斛实。<a id="a-Ik"></a>其核大如芥子。<a id="a-Il"></a>答曰。<a id="a-Im"></a>少少耳。<a id="a-In"></a>佛言。<a id="a-Io"></a>一升乎。<a id="a-Ip"></a>答曰一核耳。<a id="a-Iq"></a>佛言。<a id="a-Ir"></a>汝语何若过乎。<a id="a-Is"></a>栽种一芥子。<a id="a-It"></a>乃高四十里。<a id="a-Iu"></a>岁下数十万子。<a id="a-Iv"></a>答曰实尔。<a id="a-Iw"></a>佛言。<a id="a-Ix"></a>地者无知其报力尔。<a id="a-Iy"></a>何况欢喜持一钵饭上佛。<a id="a-Iz"></a>其福不可称量。<a id="a-J0"></a>夫妇心意开解。<a id="a-J1"></a>应时得须陀洹道也。</p>
  <h2 id="aJ2">（三二）</h2>
  <p id="aJ3">昔有沙门。<a id="a-J4"></a>已得阿那含道。<a id="a-J5"></a>于山上煮草染衣。<a id="a-J6"></a>时有失牛者遍求牛。<a id="a-J7"></a>见山上有火烟。<a id="a-J8"></a>便往视见釜中悉牛骨。<a id="a-J9"></a>钵化成牛头。<a id="a-JA"></a>袈裟化成牛皮。<a id="a-JB"></a>人便以骨系头。<a id="a-JC"></a>徇行国中。<a id="a-JD"></a>众人共见之。<a id="a-JE"></a>沙弥见日已中捶楗椎。<a id="a-JF"></a>不见师至。<a id="a-JG"></a>便入户坐思惟。<a id="a-JH"></a>见师乃人所辱。<a id="a-JI"></a>则往头面着足言。<a id="a-JJ"></a>何因如此。<a id="a-JK"></a>曰久远时罪也。<a id="a-JL"></a>沙弥言。<a id="a-JM"></a>可暂归食。<a id="a-JN"></a>两人则放神足俱去。<a id="a-JO"></a>沙弥未得道。<a id="a-JP"></a>常有恚未除。<a id="a-JQ"></a>顾见清信士及国人。<a id="a-JR"></a>国人乃取我师如此。<a id="a-JS"></a>使龙雨沙石。<a id="a-JT"></a>动此国令之恐怖。<a id="a-JU"></a>念此适竟。<a id="a-JV"></a>四面雨沙。<a id="a-JW"></a>城坞屋室皆悉坏败。<a id="a-JX"></a>师言。<a id="a-JY"></a>我宿命一世屠牛为业。<a id="a-JZ"></a>故得此殃耳。<a id="a-Ja"></a>汝何缘作此罪乎。<a id="a-Jb"></a>汝去不须。<a id="a-Jc"></a>复与我相追。<a id="a-Jd"></a>师曰。<a id="a-Je"></a>罪福如是可不慎矣。</p>
  <h2 id="aJf">（三三）</h2>
  <p id="aJg">昔有国王。<a id="a-Jh"></a>大臣五人。<a id="a-Ji"></a>一臣宿请佛。<a id="a-Jj"></a>佛不受臣则还。<a id="a-Jk"></a>因王请佛。<a id="a-Jl"></a>佛言。<a id="a-Jm"></a>此臣今必命当终。<a id="a-Jn"></a>明日将谁复作福乎。<a id="a-Jo"></a>臣尝令相师相之。<a id="a-Jp"></a>云当兵死。<a id="a-Jq"></a>常以兵自卫。<a id="a-Jr"></a>己亦拔剑持之。<a id="a-Js"></a>夜极欲卧。<a id="a-Jt"></a>以剑付妇持之。<a id="a-Ju"></a>妇睡落剑断其夫头。<a id="a-Jv"></a>妇便啼叫言君死。<a id="a-Jw"></a>王则召四大臣问。<a id="a-Jx"></a>汝曹营卫之。<a id="a-Jy"></a>激修奸变。<a id="a-Jz"></a>其妇与相随而忽至此罪。<a id="a-K0"></a>为谁在边者。<a id="a-K1"></a>便斩四臣右手。<a id="a-K2"></a>阿难问佛何因。<a id="a-K3"></a>佛言。<a id="a-K4"></a>其夫前世作牧羊儿。<a id="a-K5"></a>妇为白羊母。<a id="a-K6"></a>其四臣前世作贼。<a id="a-K7"></a>见儿牧羊。<a id="a-K8"></a>便呼儿俱举右手指。<a id="a-K9"></a>令杀白羊母。<a id="a-KA"></a>与五人烹之。<a id="a-KB"></a>儿啼泣悲哀。<a id="a-KC"></a>杀羊食贼。<a id="a-KD"></a>如是展转生死。<a id="a-KE"></a>今世共会故。<a id="a-KF"></a>毕其宿命罪也。</p>
  <h2 id="aKG">（三四）</h2>
  <p id="aKH">昔有大姓家富巨亿。<a id="a-KI"></a>常好惠施所求不违。<a id="a-KJ"></a>后生一男无有手足形体似鱼。<a id="a-KK"></a>名曰鱼身。<a id="a-KL"></a>父母终亡袭持家业。<a id="a-KM"></a>寝卧室内又无见者。<a id="a-KN"></a>时有力士仰王厨食恒怀饥乏。<a id="a-KO"></a>独牵十六车樵。<a id="a-KP"></a>卖以自给。<a id="a-KQ"></a>又常不供。<a id="a-KR"></a>诣此四姓求所不足曰累年。<a id="a-KS"></a>仰王饮食常不供足。<a id="a-KT"></a>恒抱饥饿。<a id="a-KU"></a>闻四姓资财巨亿。<a id="a-KV"></a>故来乞丐。<a id="a-KW"></a>鱼身请与相见。<a id="a-KX"></a>示其形体。<a id="a-KY"></a>力士退自思惟。<a id="a-KZ"></a>力石乃尔。<a id="a-Ka"></a>近不如无手足人联取其物。<a id="a-Kb"></a>往到佛所问其所疑。<a id="a-Kc"></a>世或有豪尊如国王者死无手足。<a id="a-Kd"></a>殖富乃尔。<a id="a-Ke"></a>近我筋干国中无敌。<a id="a-Kf"></a>而常抱饿饮食不足。<a id="a-Kg"></a>何缘如此。<a id="a-Kh"></a>佛言。<a id="a-Ki"></a>昔迦葉佛时。<a id="a-Kj"></a>鱼身与此王共饭佛。<a id="a-Kk"></a>汝时贫穷驱使助之。<a id="a-Kl"></a>鱼身具所当得已与王行。<a id="a-Km"></a>而谓王言。<a id="a-Kn"></a>今日有务不得俱行。<a id="a-Ko"></a>废此事为断我手足无异故。<a id="a-Kp"></a>时行者今王是也。<a id="a-Kq"></a>不行失言者鱼身是也。<a id="a-Kr"></a>时贫穷佐助者汝身是也。<a id="a-Ks"></a>于是力士心意开悟。<a id="a-Kt"></a>即作沙门得阿罗汉道也。</p>
 </body>
</html>