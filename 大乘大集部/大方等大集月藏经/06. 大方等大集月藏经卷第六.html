<!doctype html>
<html id="z3IBTMGEw" data-ver="1532">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘大集部">
  <meta period="高齐">
 </head>
 <body>
  <h1 id="a1">大方等大集月藏经卷第六</h1>
  <h2 id="a2">诸恶鬼神得敬信品第八下</h2>
  <p id="a3">“诸仁者，<a id="a-4"></a>于彼何者是禅清净平等？<a id="a-5"></a>有禅，<a id="a-6"></a>声闻、<a id="a-7"></a>缘觉、<a id="a-8"></a>如来共；<a id="a-9"></a>有禅，<a id="a-A"></a>缘觉、<a id="a-B"></a>如来共，<a id="a-C"></a>不共声闻；<a id="a-D"></a>有如来禅，<a id="a-E"></a>不共声闻、<a id="a-F"></a>缘觉；<a id="a-G"></a>有如来禅，<a id="a-H"></a>共声闻、<a id="a-I"></a>缘觉、<a id="a-J"></a>一切众生。</p>
  <p id="aK">“诸仁者，<a id="a-L"></a>于彼何禅，<a id="a-M"></a>声闻、<a id="a-N"></a>缘觉、<a id="a-O"></a>如来共？<a id="a-P"></a>若有众生，<a id="a-Q"></a>求乐离苦观后世畏，<a id="a-R"></a>是人修行布施清净平等时，<a id="a-S"></a>若有正趣正发心者，<a id="a-T"></a>应到其所起卑下心随顺供养，<a id="a-U"></a>从彼人边得闻正法，<a id="a-V"></a>闻已知义如法修行，<a id="a-W"></a>心乐离欲流注相续。<a id="a-X"></a>是人得离诸欲恶不善法，<a id="a-Y"></a>有觉有观，<a id="a-Z"></a>离生喜乐入初禅；<a id="a-a"></a>无觉无观，<a id="a-b"></a>定生喜乐入第二禅；<a id="a-c"></a>离喜行舍，<a id="a-d"></a>念增上正知入第三禅；<a id="a-e"></a>舍苦舍乐，<a id="a-f"></a>先灭忧喜，<a id="a-g"></a>不苦不乐，<a id="a-h"></a>舍念清净入第四禅；<a id="a-i"></a>度一切想，<a id="a-j"></a>灭有对想，<a id="a-k"></a>不念别异想，<a id="a-l"></a>入无边虚空处；<a id="a-m"></a>度无边虚空处，<a id="a-n"></a>入无边识处；<a id="a-o"></a>度无边识处，<a id="a-p"></a>入无所有处；<a id="a-q"></a>度无所有处，<a id="a-r"></a>入非想非非想处；<a id="a-s"></a>度非想非非想处，<a id="a-t"></a>入灭受想定。</p>
  <p id="au">“诸仁者，<a id="a-v"></a>住初禅者灭音声刺，<a id="a-w"></a>住第二禅者灭觉观刺，<a id="a-x"></a>住第三禅者灭喜刺，<a id="a-y"></a>住第四禅者灭出入息刺，<a id="a-z"></a>住无边虚空处者灭色刺，<a id="a-10"></a>住无边识处者灭虚空刺，<a id="a-11"></a>住无所有处者灭识刺，<a id="a-12"></a>住非想非非想处者灭无所有刺，<a id="a-13"></a>住灭受想者灭受想刺，<a id="a-14"></a>是名身行得猗、<a id="a-15"></a>口行得猗、<a id="a-16"></a>意行得猗，<a id="a-17"></a>八解脱禅士，<a id="a-18"></a>得灭尽定到彼岸。<a id="a-19"></a>阿罗汉依此处得四念处、<a id="a-1A"></a>四正勤、<a id="a-1B"></a>四如意足、<a id="a-1C"></a>五根、<a id="a-1D"></a>五力、<a id="a-1E"></a>七觉分、<a id="a-1F"></a>八圣道分、<a id="a-1G"></a>三解脱门、<a id="a-1H"></a>四无碍辩，<a id="a-1I"></a>依此处得奢摩他、<a id="a-1J"></a>毗婆舍那。<a id="a-1K"></a>此非菩萨行清净平等，<a id="a-1L"></a>不得四摄事、<a id="a-1M"></a>四梵住、<a id="a-1N"></a>三不护、<a id="a-1O"></a>四无所畏、<a id="a-1P"></a>十力、<a id="a-1Q"></a>十八不共法、<a id="a-1R"></a>一切智智，<a id="a-1S"></a>是名禅波罗蜜平等，<a id="a-1T"></a>声闻、<a id="a-1U"></a>缘觉、<a id="a-1V"></a>如来共。<a id="a-1W"></a>诸仁者，<a id="a-1X"></a>若复有人，<a id="a-1Y"></a>先修缘觉乘退入声闻乘行声闻行，<a id="a-1Z"></a>是人入初禅乃至入灭尽定，<a id="a-1a"></a>依此定得三解脱门、<a id="a-1b"></a>四无碍辩，<a id="a-1c"></a>不得四摄事、<a id="a-1d"></a>四梵住、<a id="a-1e"></a>三不护，<a id="a-1f"></a>乃至不得一切智智，<a id="a-1g"></a>是名禅平等，<a id="a-1h"></a>声闻、<a id="a-1i"></a>缘觉、<a id="a-1j"></a>如来共。<a id="a-1k"></a>诸仁者，<a id="a-1l"></a>若复有人，<a id="a-1m"></a>先修大乘退入声闻乘，<a id="a-1n"></a>是人入初禅乃至入灭尽定，<a id="a-1o"></a>得三解脱门、<a id="a-1p"></a>四摄事、<a id="a-1q"></a>四梵住，<a id="a-1r"></a>不得三不护，<a id="a-1s"></a>乃至不得一切智智，<a id="a-1t"></a>是名禅平等，<a id="a-1u"></a>声闻、<a id="a-1v"></a>缘觉、<a id="a-1w"></a>如来共。</p>
  <p id="a1x">“诸仁者，<a id="a-1y"></a>于彼何禅，<a id="a-1z"></a>缘觉、<a id="a-20"></a>如来共，<a id="a-21"></a>不共声闻？<a id="a-22"></a>若有众生，<a id="a-23"></a>久修声闻乘后入缘觉乘，<a id="a-24"></a>是人昔来未得初禅，<a id="a-25"></a>得已思惟求因缘法，<a id="a-26"></a>乃至得第四禅已思惟求因缘法，<a id="a-27"></a>入空无愿无相三昧，<a id="a-28"></a>以彼三昧思惟舍离证无色定，<a id="a-29"></a>以彼三解脱门入灭尽定，<a id="a-2A"></a>于一切处思惟求缘觉法。<a id="a-2B"></a>是人求于因缘第一义三行灭无余非想受灭，<a id="a-2C"></a>是名禅平等，<a id="a-2D"></a>缘觉、<a id="a-2E"></a>如来共，<a id="a-2F"></a>不共声闻。<a id="a-2G"></a>若复有人，<a id="a-2H"></a>未学声闻乘善学缘觉乘，<a id="a-2I"></a>是人入初禅思惟求因缘法，<a id="a-2J"></a>是人依初禅超彼余禅及无色定，<a id="a-2K"></a>入三行灭无余第一义灭定，<a id="a-2L"></a>是名禅平等，<a id="a-2M"></a>缘觉、<a id="a-2N"></a>如来共，<a id="a-2O"></a>不共声闻。</p>
  <p id="a2P">“诸仁者，<a id="a-2Q"></a>若复有人，<a id="a-2R"></a>未学声闻、<a id="a-2S"></a>缘觉乘，<a id="a-2T"></a>先学大乘退入缘觉乘，<a id="a-2U"></a>是人入初禅，<a id="a-2V"></a>于彼禅中思惟求因缘法，<a id="a-2W"></a>如是乃至第四禅中思惟求因缘法，<a id="a-2X"></a>如是四无色定一切处思惟求因缘法，<a id="a-2Y"></a>如是三行灭无余第一义灭定，<a id="a-2Z"></a>以三解脱门得不可说三昧，<a id="a-2a"></a>其处无生无灭、<a id="a-2b"></a>非证非修、<a id="a-2c"></a>非有非无、<a id="a-2d"></a>非此岸非彼岸、<a id="a-2e"></a>非闇非明、<a id="a-2f"></a>非可测、<a id="a-2g"></a>非分别非不分别，<a id="a-2h"></a>是名佉伽毗沙拏劫辟支佛世间独福田，<a id="a-2i"></a>是名禅清净平等第一义，<a id="a-2j"></a>缘觉、<a id="a-2k"></a>如来共，<a id="a-2l"></a>不共声闻。<a id="a-2m"></a>其处一切生死有海断，<a id="a-2n"></a>行苦、<a id="a-2o"></a>苦苦、<a id="a-2p"></a>坏苦断，<a id="a-2q"></a>于不可说义能自觉知，<a id="a-2r"></a>是名第一义禅清净平等。</p>
  <p id="a2s">“诸仁者，<a id="a-2t"></a>于彼何者如来第一义禅清净平等，<a id="a-2u"></a>不共声闻、<a id="a-2v"></a>缘觉？<a id="a-2w"></a>若如来入初禅，<a id="a-2x"></a>不依阴入定，<a id="a-2y"></a>不依界入定，<a id="a-2z"></a>不依入入定，<a id="a-30"></a>不依地界、<a id="a-31"></a>水火风界入定，<a id="a-32"></a>不依虚空处界、<a id="a-33"></a>识处界、<a id="a-34"></a>无所有处界、<a id="a-35"></a>非想非非想处界入定，<a id="a-36"></a>不依灭界入定，<a id="a-37"></a>不依现在及未来世入定，<a id="a-38"></a>不依生不依灭入定，<a id="a-39"></a>不依有不依无入定，<a id="a-3A"></a>无所依不依所依；<a id="a-3B"></a>如如来入初禅如是，<a id="a-3C"></a>第二、<a id="a-3D"></a>第三、<a id="a-3E"></a>第四禅、<a id="a-3F"></a>虚空处界、<a id="a-3G"></a>识处界、<a id="a-3H"></a>无所有处界、<a id="a-3I"></a>非想非非想处界如是。<a id="a-3J"></a>如来入灭界定，<a id="a-3K"></a>不依阴入定，<a id="a-3L"></a>乃至不依所依。<a id="a-3M"></a>如来入灭界定，<a id="a-3N"></a>是名如来第一义禅清净平等，<a id="a-3O"></a>不共声闻、<a id="a-3P"></a>缘觉。</p>
  <p id="a3Q">“诸仁者，<a id="a-3R"></a>于彼何者是如来禅清净平等，<a id="a-3S"></a>共声闻、<a id="a-3T"></a>缘觉、<a id="a-3U"></a>一切众生？<a id="a-3V"></a>如来入世间初禅，<a id="a-3W"></a>乃至入世间第四禅；<a id="a-3X"></a>缘觉、<a id="a-3Y"></a>声闻亦能入世间初禅乃至第四禅；<a id="a-3Z"></a>一切众生劫欲尽时，<a id="a-3a"></a>亦曾能入世间初禅乃至第四禅，<a id="a-3b"></a>于后恶心因缘退失修禅，<a id="a-3c"></a>瞋恶粗穬不观后世畏，<a id="a-3d"></a>于诸众生无有慈愍，<a id="a-3e"></a>食其血肉趣三恶道。<a id="a-3f"></a>复次，<a id="a-3g"></a>如如来入世间初禅，<a id="a-3h"></a>乃至入世间第四禅；<a id="a-3i"></a>彼一切众生，<a id="a-3j"></a>若天、<a id="a-3k"></a>若人、<a id="a-3l"></a>畜生、<a id="a-3m"></a>饿鬼、<a id="a-3n"></a>地狱众生作是念：<a id="a-3o"></a>‘如来心心数法，<a id="a-3p"></a>行在何处？<a id="a-3q"></a>住在何住？<a id="a-3r"></a>’彼一切众生乃至虫蚁，<a id="a-3s"></a>佛力加故，<a id="a-3t"></a>亦如实知佛心心数法住于初禅，<a id="a-3u"></a>乃至知住第四禅，<a id="a-3v"></a>此亦是如来禅平等共一切众生。<a id="a-3w"></a>此禅平等，<a id="a-3x"></a>非一切声闻、<a id="a-3y"></a>辟支佛地，<a id="a-3z"></a>是名禅清净平等。</p>
  <p id="a40">“诸仁者，<a id="a-41"></a>于彼何者智器清净平等？<a id="a-42"></a>智有二种：<a id="a-43"></a>一者、<a id="a-44"></a>世间智，<a id="a-45"></a>二者、<a id="a-46"></a>出世间智。<a id="a-47"></a>诸仁者，<a id="a-48"></a>何者世间智？<a id="a-49"></a>其世俗书典、<a id="a-4A"></a>口所言说、<a id="a-4B"></a>结集解释、<a id="a-4C"></a>言语之道、<a id="a-4D"></a>音声演说、<a id="a-4E"></a>文字显示、<a id="a-4F"></a>闻诸论说，<a id="a-4G"></a>若书字句义、<a id="a-4H"></a>若算、<a id="a-4I"></a>若数、<a id="a-4J"></a>若印、<a id="a-4K"></a>若种种苦行法、<a id="a-4L"></a>若学工巧事，<a id="a-4M"></a>如是所说种种作业，<a id="a-4N"></a>随其所求皆得成就；<a id="a-4O"></a>诸余三世俗念作事，<a id="a-4P"></a>若触若受若想若思若念，<a id="a-4Q"></a>如是一切非涅槃器，<a id="a-4R"></a>是名世间智器平等。<a id="a-4S"></a>诸仁者，<a id="a-4T"></a>于彼何者世间智器平等？<a id="a-4U"></a>诸仁者，<a id="a-4V"></a>世间智器平等者，<a id="a-4W"></a>布施、<a id="a-4X"></a>持戒、<a id="a-4Y"></a>忍辱、<a id="a-4Z"></a>精进、<a id="a-4a"></a>禅定、<a id="a-4b"></a>闻慧智器平等。<a id="a-4c"></a>何者世间布施智器平等？<a id="a-4d"></a>诸仁者，<a id="a-4e"></a>若有人乃至尽形休息杀生、<a id="a-4f"></a>偷盗、<a id="a-4g"></a>邪淫、<a id="a-4h"></a>妄语、<a id="a-4i"></a>饮酒诸放逸处，<a id="a-4j"></a>于一切众生安住慈心、<a id="a-4k"></a>怜愍心、<a id="a-4l"></a>救济心是涅槃器。<a id="a-4m"></a>诸仁者，<a id="a-4n"></a>是名世间布施智器平等。<a id="a-4o"></a>诸仁者，<a id="a-4p"></a>于彼何者世间戒智器平等？<a id="a-4q"></a>诸仁者，<a id="a-4r"></a>若于一切众生具哀愍心观后世畏，<a id="a-4s"></a>常住慈心、<a id="a-4t"></a>柔软心、<a id="a-4u"></a>利益心、<a id="a-4v"></a>无怨仇心、<a id="a-4w"></a>无嫉妒心、<a id="a-4x"></a>无粗穬心、<a id="a-4y"></a>无两舌心、<a id="a-4z"></a>无憍逸心，<a id="a-50"></a>安住慈心。<a id="a-51"></a>诸仁者，<a id="a-52"></a>是名世间戒智器平等。<a id="a-53"></a>诸仁者，<a id="a-54"></a>于彼何者世间忍智器平等？<a id="a-55"></a>诸仁者，<a id="a-56"></a>若闻众生种种恶口纯粗穬言，<a id="a-57"></a>闻已不取，<a id="a-58"></a>不起卒暴，<a id="a-59"></a>不生变浊，<a id="a-5A"></a>不现瞋相，<a id="a-5B"></a>于诸众生亦复能忍，<a id="a-5C"></a>不顺言辞音声所出。<a id="a-5D"></a>诸仁者，<a id="a-5E"></a>是名世间忍智器平等。<a id="a-5F"></a>诸仁者，<a id="a-5G"></a>若见众生于其我所作恶、<a id="a-5H"></a>作过、<a id="a-5I"></a>作罪、<a id="a-5J"></a>作无利益，<a id="a-5K"></a>若坏色、<a id="a-5L"></a>若坏声香味触、<a id="a-5M"></a>若坏身、<a id="a-5N"></a>若坏命，<a id="a-5O"></a>于此众生常能修忍应如是学：<a id="a-5P"></a>‘是诸众生，<a id="a-5Q"></a>从无始流转习贪恚痴，<a id="a-5R"></a>离善知识未曾修学。<a id="a-5S"></a>我近善知识，<a id="a-5T"></a>我能修学，<a id="a-5U"></a>我求一切乐。<a id="a-5V"></a>若于一切众生不起瞋嫌，<a id="a-5W"></a>是人得一切乐。<a id="a-5X"></a>’是故于彼一切众生，<a id="a-5Y"></a>见已不取，<a id="a-5Z"></a>不起卒暴，<a id="a-5a"></a>不生变浊，<a id="a-5b"></a>不现瞋相，<a id="a-5c"></a>是名世间忍智器平等。<a id="a-5d"></a>诸仁者，<a id="a-5e"></a>于彼何者世间精进智器平等？<a id="a-5f"></a>诸仁者，<a id="a-5g"></a>若于众生勤施不断，<a id="a-5h"></a>及修戒、<a id="a-5i"></a>忍、<a id="a-5j"></a>精进、<a id="a-5k"></a>禅、<a id="a-5l"></a>智不断。<a id="a-5m"></a>诸仁者，<a id="a-5n"></a>是名世间精进智器平等。<a id="a-5o"></a>诸仁者，<a id="a-5p"></a>于彼何者世间禅智器平等？<a id="a-5q"></a>诸仁者，<a id="a-5r"></a>若入世间初禅乃至第四禅，<a id="a-5s"></a>入无边虚空处乃至非想非非想处。<a id="a-5t"></a>诸仁者，<a id="a-5u"></a>是名世间禅智器平等。<a id="a-5v"></a>诸仁者，<a id="a-5w"></a>于彼何者世间闻慧智器平等？<a id="a-5x"></a>诸仁者，<a id="a-5y"></a>若与如是空法相应，<a id="a-5z"></a>大乘言教有所堪能，<a id="a-60"></a>读诵受持言辞清净，<a id="a-61"></a>为人演说不谄不幻，<a id="a-62"></a>一切烦恼恶业障尽，<a id="a-63"></a>知法知义，<a id="a-64"></a>是人于彼言教知法知义，<a id="a-65"></a>昼夜精勤求无上智。<a id="a-66"></a>诸仁者，<a id="a-67"></a>是名世间闻慧智器平等。</p>
  <p id="a68">“诸仁者，<a id="a-69"></a>于彼何者出世间智器平等？<a id="a-6A"></a>诸仁者，<a id="a-6B"></a>若善男子，<a id="a-6C"></a>不取色受想行识，<a id="a-6D"></a>不取眼色，<a id="a-6E"></a>不取眼识，<a id="a-6F"></a>不取眼触，<a id="a-6G"></a>不取眼触因缘生若苦、<a id="a-6H"></a>若乐、<a id="a-6I"></a>不苦不乐；<a id="a-6J"></a>如是乃至不取意法，<a id="a-6K"></a>不取意识，<a id="a-6L"></a>不取意触，<a id="a-6M"></a>不取意触因缘生若苦、<a id="a-6N"></a>若乐、<a id="a-6O"></a>不苦不乐；<a id="a-6P"></a>如是不取地界、<a id="a-6Q"></a>水火风界，<a id="a-6R"></a>不取虚空界，<a id="a-6S"></a>乃至不取非想非非想界；<a id="a-6T"></a>不取现在及未来世；<a id="a-6U"></a>不取善、<a id="a-6V"></a>不善；<a id="a-6W"></a>不取有漏、<a id="a-6X"></a>无漏；<a id="a-6Y"></a>不取声闻乘，<a id="a-6Z"></a>不取缘觉乘，<a id="a-6a"></a>不取无上大乘；<a id="a-6b"></a>不取三界，<a id="a-6c"></a>不取三乘；<a id="a-6d"></a>不取有，<a id="a-6e"></a>不取无；<a id="a-6f"></a>不取无所有，<a id="a-6g"></a>无有言说，<a id="a-6h"></a>得无缘慈三昧，<a id="a-6i"></a>非诸声闻、<a id="a-6j"></a>辟支佛地。<a id="a-6k"></a>是人以此三昧故，<a id="a-6l"></a>能见入首楞严三昧门，<a id="a-6m"></a>次第当得首楞严三昧。<a id="a-6n"></a>诸仁者，<a id="a-6o"></a>是名出世间智器清净平等，<a id="a-6p"></a>非决定清净平等，<a id="a-6q"></a>是方便力求智平等。</p>
  <p id="a6r">“诸仁者，<a id="a-6s"></a>于彼何者安住出世间一切法器般若一切法界清净平等？<a id="a-6t"></a>诸仁者，<a id="a-6u"></a>一切法界，<a id="a-6v"></a>非肉眼见，<a id="a-6w"></a>非天眼见，<a id="a-6x"></a>是圣法慧眼相应。<a id="a-6y"></a>以圣慧眼观诸法界不增不减，<a id="a-6z"></a>不见诸法有盛有衰，<a id="a-70"></a>不见近远方所，<a id="a-71"></a>无所至去，<a id="a-72"></a>不见有生有灭。<a id="a-73"></a>是人如是见诸法清净平等时，<a id="a-74"></a>更不见众生有实可得。<a id="a-75"></a>若入众生不可得，<a id="a-76"></a>是人则得入一切法不可得。<a id="a-77"></a>何以故？<a id="a-78"></a>不离众生有一切法，<a id="a-79"></a>不离一切法有众生；<a id="a-7A"></a>其众生体性是一切法体性，<a id="a-7B"></a>其一切法体性是众生体性；<a id="a-7C"></a>其一切法体性是我体性，<a id="a-7D"></a>其我体性是一切法体性；<a id="a-7E"></a>其一切法体性是佛法体性，<a id="a-7F"></a>其佛法体性是无我界体性；<a id="a-7G"></a>其无我界体性是实际体性，<a id="a-7H"></a>其实际体性是如如体性，<a id="a-7I"></a>如是知一切法。<a id="a-7J"></a>诸仁者，<a id="a-7K"></a>是名安住出世间一切法器般若一切法界出世间智器清净平等。</p>
  <p id="a7L">“诸仁者，<a id="a-7M"></a>于彼何者出世间一切法器清净平等？<a id="a-7N"></a>若菩萨摩诃萨如是安住般若入禅定时，<a id="a-7O"></a>不见有法可得，<a id="a-7P"></a>住于禅定而不舍离于一切法境界，<a id="a-7Q"></a>无住无灭无所觉知住于禅定。<a id="a-7R"></a>是人不以身禅住于禅定，<a id="a-7S"></a>不以心禅住于禅定。<a id="a-7T"></a>是人住如是禅时，<a id="a-7U"></a>入于如如实际法界，<a id="a-7V"></a>能入诸法无所取著，<a id="a-7W"></a>超过一切声闻、<a id="a-7X"></a>辟支佛上。<a id="a-7Y"></a>是人于如是禅住于禅定，<a id="a-7Z"></a>是未决定菩萨，<a id="a-7a"></a>能断一切诸烦恼见及上烦恼缠。<a id="a-7b"></a>若复菩萨能住如是禅者，<a id="a-7c"></a>则能入于一切诸法，<a id="a-7d"></a>入此法时能知众生善恶诸欲而成熟之。<a id="a-7e"></a>是人不见众生，<a id="a-7f"></a>不见我、<a id="a-7g"></a>人、<a id="a-7h"></a>寿命、<a id="a-7i"></a>众数、<a id="a-7j"></a>生者、<a id="a-7k"></a>养育、<a id="a-7l"></a>作者、<a id="a-7m"></a>使作者、<a id="a-7n"></a>起者、<a id="a-7o"></a>使起者、<a id="a-7p"></a>受者、<a id="a-7q"></a>使受者。<a id="a-7r"></a>是人若复入于如如法界时，<a id="a-7s"></a>见诸众生颠倒烦恼，<a id="a-7t"></a>以颠倒故受种种苦。<a id="a-7u"></a>是人如是入于微细如如实际法界，<a id="a-7v"></a>是菩萨于众生不见众生而成熟之，<a id="a-7w"></a>众生非实故，<a id="a-7x"></a>众生无众生故，<a id="a-7y"></a>众生无我故，<a id="a-7z"></a>众生离故，<a id="a-80"></a>众生无自性故，<a id="a-81"></a>众生不可说故，<a id="a-82"></a>众生空故，<a id="a-83"></a>众生无相故，<a id="a-84"></a>众生无愿故，<a id="a-85"></a>众生无作故，<a id="a-86"></a>众生如性故，<a id="a-87"></a>众生无生故，<a id="a-88"></a>众生不灭故，<a id="a-89"></a>众生清净故，<a id="a-8A"></a>而成熟众生如是亦不见我，<a id="a-8B"></a>乃至不见受者，<a id="a-8C"></a>亦不坏事。<a id="a-8D"></a>是诸法自性相，<a id="a-8E"></a>不可说不可说法界，<a id="a-8F"></a>一切语言文字不能说，<a id="a-8G"></a>不可显示，<a id="a-8H"></a>无所有。<a id="a-8I"></a>是菩萨以大悲故，<a id="a-8J"></a>于不可说法而说诸法，<a id="a-8K"></a>此有漏、<a id="a-8L"></a>此无漏，<a id="a-8M"></a>此世间、<a id="a-8N"></a>此出世间，<a id="a-8O"></a>此有罪、<a id="a-8P"></a>此无罪，<a id="a-8Q"></a>此有为、<a id="a-8R"></a>此无为，<a id="a-8S"></a>此有烦恼、<a id="a-8T"></a>此无烦恼，<a id="a-8U"></a>此应修行、<a id="a-8V"></a>此应舍离，<a id="a-8W"></a>此凡夫法、<a id="a-8X"></a>此学法、<a id="a-8Y"></a>此无学法，<a id="a-8Z"></a>此缘觉法、<a id="a-8a"></a>此菩萨法、<a id="a-8b"></a>此佛法。<a id="a-8c"></a>诸仁者，<a id="a-8d"></a>是未决定菩萨，<a id="a-8e"></a>如是安住出世间一切法器般若入一切法界清净平等分别说法，<a id="a-8f"></a>菩萨于所说法不见其相。<a id="a-8g"></a>诸仁者，<a id="a-8h"></a>譬如幻者，<a id="a-8i"></a>遍虚空界化作种种色种种华，<a id="a-8j"></a>未曾作事而能现作。<a id="a-8k"></a>佛不出世，<a id="a-8l"></a>于彼华中，<a id="a-8m"></a>能出如是妙义句味，<a id="a-8n"></a>入于法门演法音声，<a id="a-8o"></a>作如是事，<a id="a-8p"></a>是为难不？<a id="a-8q"></a>”</p>
  <p id="a8r">时，<a id="a-8s"></a>一切天人及鬼神众作如是言：<a id="a-8t"></a>“大德婆伽婆，<a id="a-8u"></a>此事为难！<a id="a-8v"></a>大德修伽陀，<a id="a-8w"></a>此第一难！<a id="a-8x"></a>”</p>
  <p id="a8y">佛言：<a id="a-8z"></a>“诸仁者，<a id="a-90"></a>此转难，<a id="a-91"></a>此第一转难！<a id="a-92"></a>其未决定菩萨，<a id="a-93"></a>于无所属法如是法，<a id="a-94"></a>无色不可见，<a id="a-95"></a>非文字非言说，<a id="a-96"></a>自未知、<a id="a-97"></a>未证、<a id="a-98"></a>未善修、<a id="a-99"></a>未自在、<a id="a-9A"></a>未到彼岸，<a id="a-9B"></a>而能于他众生除诸烦恼而成熟之，<a id="a-9C"></a>此为转难。<a id="a-9D"></a>彼诸众生，<a id="a-9E"></a>于如是甚深无言说法未作证，<a id="a-9F"></a>闻已不谤，<a id="a-9G"></a>此为第一转难。<a id="a-9H"></a>彼诸众生，<a id="a-9I"></a>能碎一切诸烦恼树，<a id="a-9J"></a>住柔软心、<a id="a-9K"></a>作业心，<a id="a-9L"></a>于一切众生慈心、<a id="a-9M"></a>愍心、<a id="a-9N"></a>不害心、<a id="a-9O"></a>悲心、<a id="a-9P"></a>共心、<a id="a-9Q"></a>同心。<a id="a-9R"></a>彼诸众生，<a id="a-9S"></a>以柔软心故，<a id="a-9T"></a>枯竭有海，<a id="a-9U"></a>渡烦恼海，<a id="a-9V"></a>速入无畏城，<a id="a-9W"></a>于如是无言说未作证，<a id="a-9X"></a>闻已不谤，<a id="a-9Y"></a>彼亦转难、<a id="a-9Z"></a>第一转难！<a id="a-9a"></a>何故汝等恶心鬼神不自制心，<a id="a-9b"></a>于诸众生不作柔软心，<a id="a-9c"></a>不观后世畏？</p>
  <p id="a9d">“诸仁者，<a id="a-9e"></a>若有住出世间一切法器清净平等三昧菩萨摩诃萨，<a id="a-9f"></a>能使一切众生守护六根各住自境，<a id="a-9g"></a>岂况不能遮障汝等恶心鬼神？<a id="a-9h"></a>是善丈夫皆得是法住大慈大悲心不恼于他！<a id="a-9i"></a>何以故？<a id="a-9j"></a>以修大慈大悲方便力故不恼于他。<a id="a-9k"></a>是诸菩萨入如是甚深法已，<a id="a-9l"></a>能掷众生虚空界中，<a id="a-9m"></a>多亿那由他劫各不相见，<a id="a-9n"></a>岂况不能制于汝等诸恶鬼神？<a id="a-9o"></a>亦复能掷一切众生世界中间大黑闇处，<a id="a-9p"></a>乃至能令一切众生唯食风、<a id="a-9q"></a>食水、<a id="a-9r"></a>食土、<a id="a-9s"></a>食石。<a id="a-9t"></a>是诸菩萨以住如是甚深出世间法器清净平等三昧故，<a id="a-9u"></a>能令一切众生于多亿劫不食，<a id="a-9v"></a>岂况不能制于汝等食他众生精气血肉诸恶鬼神，<a id="a-9w"></a>何故纵舍汝等？<a id="a-9x"></a>是诸菩萨以大慈大悲方便力故纵舍汝等。<a id="a-9y"></a>于此四天下所有菩萨摩诃萨，<a id="a-9z"></a>安住如是甚深出世间法器清净平等三昧，<a id="a-A0"></a>其名曰：<a id="a-A1"></a>众自在菩萨、<a id="a-A2"></a>慈自在菩萨、<a id="a-A3"></a>文殊音菩萨、<a id="a-A4"></a>电自在菩萨、<a id="a-A5"></a>日自在菩萨、<a id="a-A6"></a>月自在菩萨、<a id="a-A7"></a>地自在菩萨、<a id="a-A8"></a>想自在菩萨、<a id="a-A9"></a>观世自在菩萨、<a id="a-AA"></a>水自在菩萨，<a id="a-AB"></a>如是等万八千菩萨摩诃萨居此四天下。<a id="a-AC"></a>彼诸菩萨摩诃萨住此十种第一甚深出世间一切法器清净平等。<a id="a-AD"></a>何等为十？<a id="a-AE"></a>所谓众生平等、<a id="a-AF"></a>法平等、<a id="a-AG"></a>清净平等、<a id="a-AH"></a>布施平等、<a id="a-AI"></a>戒平等、<a id="a-AJ"></a>忍平等、<a id="a-AK"></a>精进平等、<a id="a-AL"></a>禅平等、<a id="a-AM"></a>般若平等、<a id="a-AN"></a>一切法清净平等。<a id="a-AO"></a>住此十种第一甚深出世间一切法器清净平等三昧菩萨摩诃萨，<a id="a-AP"></a>一一皆能制于汝等诸恶鬼神，<a id="a-AQ"></a>如上所说，<a id="a-AR"></a>何故纵舍汝等？<a id="a-AS"></a>是诸菩萨以修大慈大悲方便力故纵舍汝等，<a id="a-AT"></a>何况如来、<a id="a-AU"></a>应、<a id="a-AV"></a>正遍知、<a id="a-AW"></a>明行足、<a id="a-AX"></a>善逝、<a id="a-AY"></a>世间解、<a id="a-AZ"></a>无上士、<a id="a-Aa"></a>调御丈夫、<a id="a-Ab"></a>天人师、<a id="a-Ac"></a>佛世尊！</p>
  <p id="aAd">“诸仁者，<a id="a-Ae"></a>假使一切众生，<a id="a-Af"></a>住如是十种出世间甚深一切法器清净平等，<a id="a-Ag"></a>如前所说菩萨摩诃萨，<a id="a-Ah"></a>以一如来一念之智胜于彼等，<a id="a-Ai"></a>何况如来于一切时，<a id="a-Aj"></a>以大悲心覆护汝等，<a id="a-Ak"></a>不生瞋恚亦不弃舍！<a id="a-Al"></a>如来于一切时怜愍汝等，<a id="a-Am"></a>欲令得于利益安乐；<a id="a-An"></a>汝等如是无有惭愧，<a id="a-Ao"></a>不观后世畏，<a id="a-Ap"></a>于一切众生作不愍心、<a id="a-Aq"></a>不柔软心、<a id="a-Ar"></a>恶心、<a id="a-As"></a>怨心、<a id="a-At"></a>不慈心、<a id="a-Au"></a>不悲心。<a id="a-Av"></a>汝等不应作是非法！<a id="a-Aw"></a>”欲重明此义，<a id="a-Ax"></a>而说偈言：</p>
  <p id="aAy">“大雄见如是，<a id="a-Az"></a>　无余鬼神集，</p>
  <p id="aB0">即时举右臂，<a id="a-B1"></a>　宣说如是言：</p>
  <p id="aB2">佛出世甚难，<a id="a-B3"></a>　法僧亦复难，</p>
  <p id="aB4">众生净信难，<a id="a-B5"></a>　离诸难亦难，</p>
  <p id="aB6">哀愍众生难，<a id="a-B7"></a>　知足第一难，</p>
  <p id="aB8">得闻正法难，<a id="a-B9"></a>　能修第一难！</p>
  <p id="aBA">得知难平等，<a id="a-BB"></a>　于世常受乐，</p>
  <p id="aBC">此十平等处，<a id="a-BD"></a>　智者当速知。</p>
  <p id="aBE">初众生平等，<a id="a-BF"></a>　舍离诸恶业，</p>
  <p id="aBG">造作诸善业，<a id="a-BH"></a>　久受于胜乐。</p>
  <p id="aBI">修行法平等，<a id="a-BJ"></a>　一切法等等，</p>
  <p id="aBK">佛声闻缘觉，<a id="a-BL"></a>　凡夫等如如。</p>
  <p id="aBM">此清净平等，<a id="a-BN"></a>　于彼人中得，</p>
  <p id="aBO">远离取境界，<a id="a-BP"></a>　亦复不坏我。</p>
  <p id="aBQ">布施平等喜，<a id="a-BR"></a>　不害他众生，</p>
  <p id="aBS">不夺活命具，<a id="a-BT"></a>　不坏诸华果。</p>
  <p id="aBU">无有一众生，<a id="a-BV"></a>　非我父母者，</p>
  <p id="aBW">一切诸众生，<a id="a-BX"></a>　曾与我亲知。</p>
  <p id="aBY">我更不触恼，<a id="a-BZ"></a>　乃至一众生！</p>
  <p id="aBa">休息于非时，<a id="a-Bb"></a>　一切恶风雨。</p>
  <p id="aBc">丰盛可乐事，<a id="a-Bd"></a>　养育诸亲知，</p>
  <p id="aBe">众生精气增，<a id="a-Bf"></a>　常得不损减。</p>
  <p id="aBg">不气嘘他身，<a id="a-Bh"></a>　不瞋恶眼视，</p>
  <p id="aBi">不夺他精气，<a id="a-Bj"></a>　充满一切乐。</p>
  <p id="aBk">我心利一切，<a id="a-Bl"></a>　不瞋有失者，</p>
  <p id="aBm">为断诸烦恼，<a id="a-Bn"></a>　求于诸佛法。</p>
  <p id="aBo">十种善业道，<a id="a-Bp"></a>　智者常守护，</p>
  <p id="aBq">于世常欢喜，<a id="a-Br"></a>　后得见涅槃。</p>
  <p id="aBs">不依阴持戒，<a id="a-Bt"></a>　亦不依界入，</p>
  <p id="aBu">灭诸有支戒，<a id="a-Bv"></a>　灭诸有渴爱。</p>
  <p id="aBw">舍离种种想，<a id="a-Bx"></a>　能息于瞋怒，</p>
  <p id="aBy">如是字言合，<a id="a-Bz"></a>　智者离分别。</p>
  <p id="aC0">如虚空空故，<a id="a-C1"></a>　离一切分别，</p>
  <p id="aC2">如是修忍者，<a id="a-C3"></a>　智者离分别。</p>
  <p id="aC4">譬如空中月，<a id="a-C5"></a>　众星共围绕，</p>
  <p id="aC6">如是修忍者，<a id="a-C7"></a>　安隐众中显。</p>
  <p id="aC8">月光照摩尼，<a id="a-C9"></a>　海水得盈满，</p>
  <p id="aCA">忍照恶心鬼，<a id="a-CB"></a>　令得清净信。</p>
  <p id="aCC">一切离诸恶，<a id="a-CD"></a>　修于菩提行，</p>
  <p id="aCE">彼众生次第，<a id="a-CF"></a>　能满诸佛海。</p>
  <p id="aCG">我昔作仙人，<a id="a-CH"></a>　林中修忍辱，</p>
  <p id="aCI">节节支解身，<a id="a-CJ"></a>　不起瞋怒心。</p>
  <p id="aCK">作兔为仙人，<a id="a-CL"></a>　自投身入火，</p>
  <p id="aCM">我以修忍故，<a id="a-CN"></a>　火变为莲池。</p>
  <p id="aCO">我以彼忍力，<a id="a-CP"></a>　成熟多众生，</p>
  <p id="aCQ">今诸阿罗汉，<a id="a-CR"></a>　无有如是忍。</p>
  <p id="aCS">智者常精进，<a id="a-CT"></a>　修行为福慧，</p>
  <p id="aCU">智海得增满，<a id="a-CV"></a>　得成诸佛海。</p>
  <p id="aCW">修禅及般若，<a id="a-CX"></a>　得离诸烦恼，</p>
  <p id="aCY">不分别三界，<a id="a-CZ"></a>　得住于如如。</p>
  <p id="aCa">智者修禅智，<a id="a-Cb"></a>　出世住实际，</p>
  <p id="aCc">不染于诸法，<a id="a-Cd"></a>　离一切分别。</p>
  <p id="aCe">不分别诸法，<a id="a-Cf"></a>　不见有众生，</p>
  <p id="aCg">诸法唯一相，<a id="a-Ch"></a>　得见佛境界。</p>
  <p id="aCi">无量菩萨众，<a id="a-Cj"></a>　安住此法性，</p>
  <p id="aCk">不恼于汝等，<a id="a-Cl"></a>　以住圣般若。</p>
  <p id="aCm">如来于汝等，<a id="a-Cn"></a>　容恕不为恼，</p>
  <p id="aCo">汝等无羞耻，<a id="a-Cp"></a>　远离于惭愧。</p>
  <p id="aCq">作恶诸众生，<a id="a-Cr"></a>　弊性多刚强，</p>
  <p id="aCs">见佛大勇猛，<a id="a-Ct"></a>　皆得柔软心。</p>
  <p id="aCu">汝等各应当，<a id="a-Cv"></a>　自遮己恶心；</p>
  <p id="aCw">汝等当次第，<a id="a-Cx"></a>　速证大涅槃。</p>
  <p id="aCy">汝等若柔软，<a id="a-Cz"></a>　得离诸恶业，</p>
  <p id="aD0">为护此法故，<a id="a-D1"></a>　付嘱于汝等。</p>
  <p id="aD2">我所说声闻，<a id="a-D3"></a>　具智大名称，</p>
  <p id="aD4">彼怜愍汝等，<a id="a-D5"></a>　令得福智慧，</p>
  <p id="aD6">当得饮食利，<a id="a-D7"></a>　诸天所供养，</p>
  <p id="aD8">得于胜住处，<a id="a-D9"></a>　及得增寿命。</p>
  <p id="aDA">若闻导师语，<a id="a-DB"></a>　如说能修行，</p>
  <p id="aDC">人天世间中，<a id="a-DD"></a>　常受胜乐报！<a id="a-DE"></a>”</p>
  <p id="aDF">尔时，<a id="a-DG"></a>世尊于彼诸恶鬼神众中说法讫时，<a id="a-DH"></a>于彼诸恶鬼神众中，<a id="a-DI"></a>彼恶鬼神昔于佛法作决定信，<a id="a-DJ"></a>彼于后时，<a id="a-DK"></a>近恶知识，<a id="a-DL"></a>心见他过，<a id="a-DM"></a>以是因缘生恶鬼神。<a id="a-DN"></a>彼九十二那由他百千诸恶鬼神得住须陀洹果，<a id="a-DO"></a>亿那由他频婆罗百千诸恶鬼神昔行大乘者得随顺忍，<a id="a-DP"></a>无量阿僧祇诸恶鬼神得柔软心，<a id="a-DQ"></a>得已复发阿耨多罗三藐三菩提心。</p>
  <p id="aDR">尔时，<a id="a-DS"></a>于彼鬼神众中，<a id="a-DT"></a>有罗刹王名牛王目，<a id="a-DU"></a>与万罗刹王合掌向佛，<a id="a-DV"></a>一心敬礼而作是言：<a id="a-DW"></a>“大德婆伽婆，<a id="a-DX"></a>我等为瞋使故久于世间受不爱果。<a id="a-DY"></a>我等今者承佛神力，<a id="a-DZ"></a>得自忆念此贤劫中宿命之事。<a id="a-Da"></a>我等于鸠留孙如来法中曾得出家，<a id="a-Db"></a>诵持八万大乘法聚，<a id="a-Dc"></a>复诵八万声闻法聚，<a id="a-Dd"></a>发阿耨多罗三藐三菩提愿。<a id="a-De"></a>我等彼时于阿兰若住法比丘所起瞋怒心，<a id="a-Df"></a>以是业障于彼命终生于地狱，<a id="a-Dg"></a>久被烧煮失念无余，<a id="a-Dh"></a>于彼命终生此食他血肉恶罗刹中。<a id="a-Di"></a>正由我等昔出家时共作恶业，<a id="a-Dj"></a>今受于此恶罗刹身，<a id="a-Dk"></a>为饮食故断无量亿那由他百千众生命。<a id="a-Dl"></a>以是我等今于佛所，<a id="a-Dm"></a>悔诸恶业更不复作，<a id="a-Dn"></a>如是至三，<a id="a-Do"></a>至到坚固修行律仪！<a id="a-Dp"></a>唯愿世尊，<a id="a-Dq"></a>授于我等阿耨多罗三藐三菩提记。<a id="a-Dr"></a>”</p>
  <p id="aDs">佛言：<a id="a-Dt"></a>“诸仁者，<a id="a-Du"></a>我不见更有一法远离菩提心如于阿兰若比丘所而起恶心者。<a id="a-Dv"></a>诸仁者，<a id="a-Dw"></a>于未来世，<a id="a-Dx"></a>此贤劫最后如来名曰卢遮，<a id="a-Dy"></a>彼佛当授汝等胜菩提记。<a id="a-Dz"></a>”</p>
  <p id="aE0">彼万罗刹王垂泪而言：<a id="a-E1"></a>“宁处地狱，<a id="a-E2"></a>不作人身于阿兰若比丘所一念之顷而起恶心！<a id="a-E3"></a>以彼能断一切善故，<a id="a-E4"></a>何况数数而起恶心！<a id="a-E5"></a>”</p>
  <p id="aE6">尔时，<a id="a-E7"></a>复有诸恶鬼神敬信三宝，<a id="a-E8"></a>住柔软心观后世畏，<a id="a-E9"></a>一切同音而作是言：<a id="a-EA"></a>“大德婆伽婆，<a id="a-EB"></a>我等从今休息诸恶，<a id="a-EC"></a>忏悔过去一切恶业。<a id="a-ED"></a>我等今当食华、<a id="a-EE"></a>食香、<a id="a-EF"></a>食果、<a id="a-EG"></a>食水、<a id="a-EH"></a>食风、<a id="a-EI"></a>食法、<a id="a-EJ"></a>食喜，<a id="a-EK"></a>更不恼他，<a id="a-EL"></a>护持佛法，<a id="a-EM"></a>受佛付嘱为久住故，<a id="a-EN"></a>及受世尊声闻弟子住阿兰若者增上护持。<a id="a-EO"></a>”</p>
  <p id="aEP">佛言：<a id="a-EQ"></a>“善哉！<a id="a-ER"></a>善哉！<a id="a-ES"></a>善丈夫，<a id="a-ET"></a>汝等应当如是善受我之付嘱，<a id="a-EU"></a>我今复以汝等付嘱贤劫一切菩萨、<a id="a-EV"></a>一切声闻。<a id="a-EW"></a>彼怜愍汝等，<a id="a-EX"></a>于其昼夜作善助道，<a id="a-EY"></a>与汝善分称名劝请，<a id="a-EZ"></a>以是汝等增长精气、<a id="a-Ea"></a>大力威德及大功能、<a id="a-Eb"></a>亲知眷属。<a id="a-Ec"></a>彼彼如是护持我法故，<a id="a-Ed"></a>亦复善护阿兰若住法比丘若大乘小乘，<a id="a-Ee"></a>如是，<a id="a-Ef"></a>如是，<a id="a-Eg"></a>精气增长乃至眷属。<a id="a-Eh"></a>如是，<a id="a-Ei"></a>如是，<a id="a-Ej"></a>汝等作胜供养三世诸佛，<a id="a-Ek"></a>以此善根能舍恶趣，<a id="a-El"></a>得世间乐及涅槃乐！<a id="a-Em"></a>”</p>
  <p data-pb></p>
  <h2 id="aEn">诸天王护持品第九</h2>
  <p id="aEo">尔时，<a id="a-Ep"></a>世尊示世间故，<a id="a-Eq"></a>问娑婆世界主大梵天王言：<a id="a-Er"></a>“此四天下，<a id="a-Es"></a>是谁能作护持养育？<a id="a-Et"></a>”</p>
  <p id="aEu">时，<a id="a-Ev"></a>娑婆世界主大梵天王作如是言：<a id="a-Ew"></a>“大德婆伽婆，<a id="a-Ex"></a>兜率陀天王，<a id="a-Ey"></a>共无量百千兜率陀天子，<a id="a-Ez"></a>护持养育北郁单越；<a id="a-F0"></a>他化自在天王，<a id="a-F1"></a>共无量百千他化自在天子，<a id="a-F2"></a>护持养育东弗婆提；<a id="a-F3"></a>化乐天王，<a id="a-F4"></a>共无量百千化乐天子，<a id="a-F5"></a>护持养育南阎浮提；<a id="a-F6"></a>须夜摩天王，<a id="a-F7"></a>共无量百千须夜摩天子，<a id="a-F8"></a>护持养育西瞿陀尼。</p>
  <p id="aF9">“大德婆伽婆，<a id="a-FA"></a>毗沙门天王，<a id="a-FB"></a>共无量百千诸夜叉众，<a id="a-FC"></a>护持养育北郁单越；<a id="a-FD"></a>提头赖吒天王，<a id="a-FE"></a>共无量百千乾闼婆众，<a id="a-FF"></a>护持养育东弗婆提；<a id="a-FG"></a>毗楼勒叉天王，<a id="a-FH"></a>共无量百千鸠槃茶众，<a id="a-FI"></a>护持养育南阎浮提；<a id="a-FJ"></a>毗楼博叉天王，<a id="a-FK"></a>共无量百千龙众，<a id="a-FL"></a>护持养育西瞿陀尼。</p>
  <p id="aFM">“大德婆伽婆，<a id="a-FN"></a>天仙七宿、<a id="a-FO"></a>三曜、<a id="a-FP"></a>三天童女，<a id="a-FQ"></a>护持养育北郁单越。<a id="a-FR"></a>彼天仙七宿者，<a id="a-FS"></a>虚、<a id="a-FT"></a>危、<a id="a-FU"></a>室、<a id="a-FV"></a>辟、<a id="a-FW"></a>奎、<a id="a-FX"></a>娄、<a id="a-FY"></a>胃。<a id="a-FZ"></a>三曜者，<a id="a-Fa"></a>镇星、<a id="a-Fb"></a>岁星、<a id="a-Fc"></a>荧惑星。<a id="a-Fd"></a>三天童女者，<a id="a-Fe"></a>鸠槃、<a id="a-Ff"></a>弥那、<a id="a-Fg"></a>迷沙。<a id="a-Fh"></a>大德婆伽婆，<a id="a-Fi"></a>彼天仙七宿中，<a id="a-Fj"></a>虚、<a id="a-Fk"></a>危、<a id="a-Fl"></a>室三宿是镇星土境，<a id="a-Fm"></a>鸠槃是辰；<a id="a-Fn"></a>辟、<a id="a-Fo"></a>奎二宿是岁星土境，<a id="a-Fp"></a>弥那是辰；<a id="a-Fq"></a>娄、<a id="a-Fr"></a>胃二宿是荧惑土境，<a id="a-Fs"></a>迷沙是辰。<a id="a-Ft"></a>大德婆伽婆，<a id="a-Fu"></a>如是天仙七宿、<a id="a-Fv"></a>三曜、<a id="a-Fw"></a>三天童女，<a id="a-Fx"></a>护持养育北郁单越。</p>
  <p id="aFy">“大德婆伽婆，<a id="a-Fz"></a>天仙七宿、<a id="a-G0"></a>三曜、<a id="a-G1"></a>三天童女，<a id="a-G2"></a>护持养育东弗婆提。<a id="a-G3"></a>彼天仙七宿者，<a id="a-G4"></a>昴、<a id="a-G5"></a>毕、<a id="a-G6"></a>觜、<a id="a-G7"></a>参、<a id="a-G8"></a>井、<a id="a-G9"></a>鬼、<a id="a-GA"></a>柳。<a id="a-GB"></a>三曜者，<a id="a-GC"></a>太白星、<a id="a-GD"></a>岁星、<a id="a-GE"></a>月。<a id="a-GF"></a>三天童女者，<a id="a-GG"></a>毗利沙、<a id="a-GH"></a>弥偷那、<a id="a-GI"></a>羯迦吒迦。<a id="a-GJ"></a>大德婆伽婆，<a id="a-GK"></a>彼天仙七宿中，<a id="a-GL"></a>昴、<a id="a-GM"></a>毕二宿是太白土境，<a id="a-GN"></a>毗利沙是辰；<a id="a-GO"></a>觜、<a id="a-GP"></a>参、<a id="a-GQ"></a>井三宿是岁星土境，<a id="a-GR"></a>弥偷那是辰；<a id="a-GS"></a>鬼、<a id="a-GT"></a>柳二宿是月土境，<a id="a-GU"></a>羯迦吒迦是辰。<a id="a-GV"></a>大德婆伽婆，<a id="a-GW"></a>如是天仙七宿、<a id="a-GX"></a>三曜、<a id="a-GY"></a>三天童女，<a id="a-GZ"></a>护持养育东弗婆提。</p>
  <p id="aGa">“大德婆伽婆，<a id="a-Gb"></a>天仙七宿、<a id="a-Gc"></a>三曜、<a id="a-Gd"></a>三天童女，<a id="a-Ge"></a>护持养育南阎浮提。<a id="a-Gf"></a>彼天仙七宿者，<a id="a-Gg"></a>星、<a id="a-Gh"></a>张、<a id="a-Gi"></a>翼、<a id="a-Gj"></a>轸、<a id="a-Gk"></a>角、<a id="a-Gl"></a>亢、<a id="a-Gm"></a>氐。<a id="a-Gn"></a>三曜者，<a id="a-Go"></a>日、<a id="a-Gp"></a>辰星、<a id="a-Gq"></a>太白星。<a id="a-Gr"></a>三天童女者，<a id="a-Gs"></a>[糸+枲]呵、<a id="a-Gt"></a>迦若、<a id="a-Gu"></a>兜罗。<a id="a-Gv"></a>大德婆伽婆，<a id="a-Gw"></a>彼天仙七宿中，<a id="a-Gx"></a>星、<a id="a-Gy"></a>张、<a id="a-Gz"></a>翼是日土境，<a id="a-H0"></a>[糸+枲]呵是辰；<a id="a-H1"></a>轸、<a id="a-H2"></a>角二宿是辰星土境，<a id="a-H3"></a>迦若是辰；<a id="a-H4"></a>亢、<a id="a-H5"></a>氐二宿是太白土境，<a id="a-H6"></a>兜罗是辰。<a id="a-H7"></a>大德婆伽婆，<a id="a-H8"></a>如是天仙七宿、<a id="a-H9"></a>三曜、<a id="a-HA"></a>三天童女，<a id="a-HB"></a>护持养育南阎浮提。</p>
  <p id="aHC">“大德婆伽婆，<a id="a-HD"></a>彼天仙七宿、<a id="a-HE"></a>三曜、<a id="a-HF"></a>三天童女，<a id="a-HG"></a>护持养育西瞿陀尼。<a id="a-HH"></a>彼天仙七宿者，<a id="a-HI"></a>房、<a id="a-HJ"></a>心、<a id="a-HK"></a>尾、<a id="a-HL"></a>箕、<a id="a-HM"></a>斗、<a id="a-HN"></a>牛、<a id="a-HO"></a>女。<a id="a-HP"></a>三曜者，<a id="a-HQ"></a>荧惑星、<a id="a-HR"></a>岁星、<a id="a-HS"></a>镇星。<a id="a-HT"></a>三天童女者，<a id="a-HU"></a>毗离支迦、<a id="a-HV"></a>檀[少/兔]婆、<a id="a-HW"></a>摩伽罗。<a id="a-HX"></a>大德婆伽婆，<a id="a-HY"></a>彼天仙七宿中，<a id="a-HZ"></a>房、<a id="a-Ha"></a>心二宿是荧惑土境，<a id="a-Hb"></a>毗利支迦是辰；<a id="a-Hc"></a>尾、<a id="a-Hd"></a>箕、<a id="a-He"></a>斗三宿是岁星土境，<a id="a-Hf"></a>檀[少/兔]婆是辰；<a id="a-Hg"></a>牛、<a id="a-Hh"></a>女二宿是镇星土境，<a id="a-Hi"></a>摩伽罗是辰。<a id="a-Hj"></a>大德婆伽婆，<a id="a-Hk"></a>如是天仙七宿、<a id="a-Hl"></a>三曜、<a id="a-Hm"></a>三天童女，<a id="a-Hn"></a>护持养育西瞿陀尼。</p>
  <p id="aHo">“大德婆伽婆，<a id="a-Hp"></a>此四天下南阎浮提最为殊胜。<a id="a-Hq"></a>何以故？<a id="a-Hr"></a>阎浮提人勇健聪慧，<a id="a-Hs"></a>梵行相应，<a id="a-Ht"></a>佛婆伽婆于中出世，<a id="a-Hu"></a>是故四大天王，<a id="a-Hv"></a>于此倍增护持养育。<a id="a-Hw"></a>此阎浮提有十六大国，<a id="a-Hx"></a>谓鸯伽摩伽陀国、<a id="a-Hy"></a>傍伽摩伽陀国、<a id="a-Hz"></a>阿槃多国、<a id="a-I0"></a>支提国，<a id="a-I1"></a>此四大国，<a id="a-I2"></a>毗沙门天王与夜叉众围绕护持养育；<a id="a-I3"></a>迦尸国、<a id="a-I4"></a>都萨罗国、<a id="a-I5"></a>婆蹉国、<a id="a-I6"></a>摩罗国，<a id="a-I7"></a>此四大国，<a id="a-I8"></a>提头赖吒天王与乾闼婆众围绕护持养育；<a id="a-I9"></a>鸠罗婆国、<a id="a-IA"></a>毗时国、<a id="a-IB"></a>般遮罗国、<a id="a-IC"></a>疏那国，<a id="a-ID"></a>此四大国，<a id="a-IE"></a>毗楼勒叉天王与鸠槃茶众围绕护持养育；<a id="a-IF"></a>阿湿婆国、<a id="a-IG"></a>苏摩国、<a id="a-IH"></a>罗苏吒国、<a id="a-II"></a>甘满阇国，<a id="a-IJ"></a>此四大国，<a id="a-IK"></a>毗楼博叉天王与诸龙众围绕护持养育。</p>
  <p id="aIL">“大德婆伽婆，<a id="a-IM"></a>过去天仙，<a id="a-IN"></a>护持养育此四天下故，<a id="a-IO"></a>皆亦如是分布安置。<a id="a-IP"></a>于后随其国土、<a id="a-IQ"></a>城邑村落、<a id="a-IR"></a>塔寺园林、<a id="a-IS"></a>树下冢间、<a id="a-IT"></a>山谷旷野、<a id="a-IU"></a>河泉陂泺乃至海中宝洲天祠，<a id="a-IV"></a>于彼卵生、<a id="a-IW"></a>胎生、<a id="a-IX"></a>湿生、<a id="a-IY"></a>化生诸龙、<a id="a-IZ"></a>夜叉、<a id="a-Ia"></a>罗刹、<a id="a-Ib"></a>饿鬼、<a id="a-Ic"></a>毗舍遮、<a id="a-Id"></a>富单那、<a id="a-Ie"></a>迦吒富单那等，<a id="a-If"></a>生于彼中还住彼处，<a id="a-Ig"></a>无所系属不受他教，<a id="a-Ih"></a>是故愿佛于此阎浮提一切国土彼诸鬼神分布安置，<a id="a-Ii"></a>为护持故，<a id="a-Ij"></a>为护一切诸众生故，<a id="a-Ik"></a>我等于此说欲随喜。<a id="a-Il"></a>”</p>
  <p id="aIm">佛言：<a id="a-In"></a>“如是，<a id="a-Io"></a>大梵，<a id="a-Ip"></a>如汝所说。<a id="a-Iq"></a>”</p>
  <p id="aIr">尔时，<a id="a-Is"></a>世尊欲重明此义，<a id="a-It"></a>而说偈言：</p>
  <p id="aIu">“示现世间故，<a id="a-Iv"></a>　导师问梵王，</p>
  <p id="aIw">于此四天下，<a id="a-Ix"></a>　谁护持养育？</p>
  <p id="aIy">如是天师梵，<a id="a-Iz"></a>　诸天王为首，</p>
  <p id="aJ0">兜率他化天，<a id="a-J1"></a>　化乐须夜摩，</p>
  <p id="aJ2">能护持养育，<a id="a-J3"></a>　如此四天下。</p>
  <p id="aJ4">四王及眷属，<a id="a-J5"></a>　亦复能护持；</p>
  <p id="aJ6">二十八宿等，<a id="a-J7"></a>　及以十二辰，</p>
  <p id="aJ8">十二天童女，<a id="a-J9"></a>　护持四天下。</p>
  <p id="aJA">随其所生处，<a id="a-JB"></a>　龙鬼罗刹等，</p>
  <p id="aJC">不受他教者，<a id="a-JD"></a>　还于彼作护。</p>
  <p id="aJE">天神等差别，<a id="a-JF"></a>　愿佛令分布，</p>
  <p id="aJG">怜愍众生故，<a id="a-JH"></a>　炽然正法灯。<a id="a-JI"></a>”</p>
  <p id="aJJ">尔时，<a id="a-JK"></a>佛告月藏菩萨摩诃萨言：<a id="a-JL"></a>“了知清净士，<a id="a-JM"></a>此贤劫初，<a id="a-JN"></a>人寿四万岁时，<a id="a-JO"></a>鸠留孙佛出兴于世。<a id="a-JP"></a>彼佛为无量阿僧祇亿那由他百千众生，<a id="a-JQ"></a>回生死轮，<a id="a-JR"></a>转正法轮，<a id="a-JS"></a>追回恶道安置善道及解脱果。<a id="a-JT"></a>彼佛以此四大天下，<a id="a-JU"></a>付嘱娑婆世界主大梵天王、<a id="a-JV"></a>他化自在天王、<a id="a-JW"></a>化乐天王、<a id="a-JX"></a>兜率陀天王、<a id="a-JY"></a>须夜摩天王等，<a id="a-JZ"></a>护持故，<a id="a-Ja"></a>养育故，<a id="a-Jb"></a>怜愍众生故，<a id="a-Jc"></a>令三宝种不断绝故，<a id="a-Jd"></a>炽然故，<a id="a-Je"></a>地精气、<a id="a-Jf"></a>众生精气、<a id="a-Jg"></a>正法精气久住增长故，<a id="a-Jh"></a>令诸众生休息三恶道故，<a id="a-Ji"></a>趣向三善道故，<a id="a-Jj"></a>以四天下付嘱大梵及诸天王。<a id="a-Jk"></a>如是渐次劫尽，<a id="a-Jl"></a>诸天人尽，<a id="a-Jm"></a>一切善业白法尽灭，<a id="a-Jn"></a>增长大恶诸烦恼溺，<a id="a-Jo"></a>人寿三万岁时，<a id="a-Jp"></a>拘那含牟尼佛出兴于世。<a id="a-Jq"></a>彼佛以此四大天下，<a id="a-Jr"></a>付嘱娑婆世界主大梵天王、<a id="a-Js"></a>他化自在天王乃至四大天王及诸眷属，<a id="a-Jt"></a>护持养育故，<a id="a-Ju"></a>乃至令一切众生休息三恶道趣向三善道故，<a id="a-Jv"></a>以此四天下付嘱大梵及诸天王。<a id="a-Jw"></a>如是次第劫尽，<a id="a-Jx"></a>诸天人尽，<a id="a-Jy"></a>白法亦尽，<a id="a-Jz"></a>增长大恶诸烦恼溺，<a id="a-K0"></a>人寿二万岁时，<a id="a-K1"></a>迦葉如来出兴于世。<a id="a-K2"></a>彼佛以此四大天下，<a id="a-K3"></a>付嘱娑婆世界主大梵天王、<a id="a-K4"></a>他化自在天王、<a id="a-K5"></a>化乐天王、<a id="a-K6"></a>兜率陀天王、<a id="a-K7"></a>须夜摩天王、<a id="a-K8"></a>憍尸迦帝释、<a id="a-K9"></a>四天王等及诸眷属，<a id="a-KA"></a>护持养育故，<a id="a-KB"></a>乃至令一切众生休息三恶道趣向三善道故，<a id="a-KC"></a>彼迦葉佛以此四天下，<a id="a-KD"></a>付嘱大梵、<a id="a-KE"></a>四天王等，<a id="a-KF"></a>及付诸天仙众、<a id="a-KG"></a>七曜、<a id="a-KH"></a>十二天童女、<a id="a-KI"></a>二十八宿等，<a id="a-KJ"></a>护持故，<a id="a-KK"></a>养育故。</p>
  <p id="aKL">“了知清净士，<a id="a-KM"></a>如是次第至今，<a id="a-KN"></a>劫浊、<a id="a-KO"></a>烦恼浊、<a id="a-KP"></a>众生浊、<a id="a-KQ"></a>大恶烦恼浊斗诤恶世，<a id="a-KR"></a>时人寿百岁，<a id="a-KS"></a>一切白法尽，<a id="a-KT"></a>一切诸恶闇翳世间，<a id="a-KU"></a>譬如海水一味大碱，<a id="a-KV"></a>大烦恼味遍满于世集会恶党，<a id="a-KW"></a>手执髑髅，<a id="a-KX"></a>血涂其掌，<a id="a-KY"></a>共相杀害，<a id="a-KZ"></a>如是恶众生中，<a id="a-Ka"></a>我今出世菩提树下初成正觉，<a id="a-Kb"></a>受提胃波利诸商人食。<a id="a-Kc"></a>为彼等故，<a id="a-Kd"></a>以此阎浮提分布天、<a id="a-Ke"></a>龙、<a id="a-Kf"></a>乾闼婆、<a id="a-Kg"></a>鸠槃茶、<a id="a-Kh"></a>夜叉等；<a id="a-Ki"></a>护持养育故，<a id="a-Kj"></a>以是大集十方所有佛土一切无余菩萨摩诃萨等，<a id="a-Kk"></a>悉来集此。<a id="a-Kl"></a>乃至于此娑婆佛土，<a id="a-Km"></a>其处百亿日月、<a id="a-Kn"></a>百亿四天下、<a id="a-Ko"></a>百亿四大海、<a id="a-Kp"></a>百亿铁围山大铁围山、<a id="a-Kq"></a>百亿须弥山、<a id="a-Kr"></a>百亿四阿修罗城、<a id="a-Ks"></a>百亿四大天王、<a id="a-Kt"></a>百亿三十三天，<a id="a-Ku"></a>乃至百亿非想非非想处，<a id="a-Kv"></a>如是略数娑婆佛土，<a id="a-Kw"></a>我于是处而作佛事。<a id="a-Kx"></a>乃至于娑婆佛土所有诸梵天王及诸眷属，<a id="a-Ky"></a>魔天王、<a id="a-Kz"></a>他化自在天王、<a id="a-L0"></a>化乐天王、<a id="a-L1"></a>兜率陀天王、<a id="a-L2"></a>须夜摩天王、<a id="a-L3"></a>帝释天王、<a id="a-L4"></a>四大天王、<a id="a-L5"></a>阿修罗王、<a id="a-L6"></a>龙王、<a id="a-L7"></a>夜叉王、<a id="a-L8"></a>罗刹王、<a id="a-L9"></a>乾闼婆王、<a id="a-LA"></a>紧那罗王、<a id="a-LB"></a>迦楼罗王、<a id="a-LC"></a>摩睺罗伽王、<a id="a-LD"></a>鸠槃茶王、<a id="a-LE"></a>饿鬼王、<a id="a-LF"></a>毗舍遮王、<a id="a-LG"></a>富单那王、<a id="a-LH"></a>迦吒富单那王等，<a id="a-LI"></a>悉将眷属于此大集，<a id="a-LJ"></a>为闻法故；<a id="a-LK"></a>乃至于此娑婆佛土所有诸菩萨摩诃萨等及诸声闻一切无余悉来集此，<a id="a-LL"></a>为闻法故。<a id="a-LM"></a>我今为此所集大众，<a id="a-LN"></a>显示甚深佛法，<a id="a-LO"></a>复为护世间故，<a id="a-LP"></a>以此阎浮提所集鬼神，<a id="a-LQ"></a>分布安置护持养育。<a id="a-LR"></a>”</p>
  <p id="aLS">尔时，<a id="a-LT"></a>世尊复问娑婆世界主大梵天王言：<a id="a-LU"></a>“过去诸佛，<a id="a-LV"></a>以此四大天下曾付嘱谁，<a id="a-LW"></a>令作护持养育？<a id="a-LX"></a>”</p>
  <p id="aLY">时，<a id="a-LZ"></a>娑婆世界主大梵天王言：<a id="a-La"></a>“过去诸佛，<a id="a-Lb"></a>以此四天曾付嘱我及憍尸迦令作护持，<a id="a-Lc"></a>而我有失不彰己名及帝释名，<a id="a-Ld"></a>但称诸余天王及宿曜辰护持养育。<a id="a-Le"></a>”</p>
  <p id="aLf">尔时，<a id="a-Lg"></a>娑婆世界主大梵天王及憍尸迦帝释，<a id="a-Lh"></a>顶礼佛足而作是言：<a id="a-Li"></a>“大德婆伽婆，<a id="a-Lj"></a>大德修伽陀，<a id="a-Lk"></a>我今谢过。<a id="a-Ll"></a>我如小儿愚痴无智，<a id="a-Lm"></a>于如来前不自称名。<a id="a-Ln"></a>大德婆伽婆，<a id="a-Lo"></a>唯愿容恕。<a id="a-Lp"></a>大德修伽陀，<a id="a-Lq"></a>唯愿容恕。<a id="a-Lr"></a>诸来大众，<a id="a-Ls"></a>亦愿容恕。<a id="a-Lt"></a>我于境界言说教令得自在处护持养育，<a id="a-Lu"></a>乃至令诸众生趣善道故。<a id="a-Lv"></a>我等曾于鸠留孙佛已受教敕，<a id="a-Lw"></a>乃至令三宝种已作炽然。<a id="a-Lx"></a>拘那含牟尼佛、<a id="a-Ly"></a>迦葉佛所，<a id="a-Lz"></a>我受教敕亦如是，<a id="a-M0"></a>于三宝种已勤炽然，<a id="a-M1"></a>地精气、<a id="a-M2"></a>众生精气、<a id="a-M3"></a>正法味醍醐精气久住增长故。<a id="a-M4"></a>亦如我今于世尊所顶受教敕，<a id="a-M5"></a>于己境界言说教令得自在处，<a id="a-M6"></a>休息一切斗诤饥馑，<a id="a-M7"></a>乃至令三宝种不断绝故，<a id="a-M8"></a>三种精气久住增长故，<a id="a-M9"></a>遮障恶行众生护养行法众生故，<a id="a-MA"></a>休息众生三恶道趣向三善道故，<a id="a-MB"></a>为令佛法得久住故，<a id="a-MC"></a>勤作护持。<a id="a-MD"></a>”</p>
  <p id="aME">佛言：<a id="a-MF"></a>“善哉！<a id="a-MG"></a>善哉！<a id="a-MH"></a>妙丈夫，<a id="a-MI"></a>汝应如是。<a id="a-MJ"></a>”</p>
  <p id="aMK">尔时，<a id="a-ML"></a>佛告百亿大梵天王言：<a id="a-MM"></a>“所有行法、<a id="a-MN"></a>住法、<a id="a-MO"></a>顺法、<a id="a-MP"></a>厌舍恶者，<a id="a-MQ"></a>今悉付嘱汝等手中。<a id="a-MR"></a>汝等贤首，<a id="a-MS"></a>于百亿四天下，<a id="a-MT"></a>各各境界言说教令得自在处，<a id="a-MU"></a>所有众生，<a id="a-MV"></a>弊恶粗犷恼害于他，<a id="a-MW"></a>无有慈愍不观后世畏，<a id="a-MX"></a>触恼刹利心及婆罗门、<a id="a-MY"></a>毗舍、<a id="a-MZ"></a>首陀心，<a id="a-Ma"></a>乃至触恼畜生心，<a id="a-Mb"></a>如是作杀生因缘，<a id="a-Mc"></a>乃至作邪见因缘，<a id="a-Md"></a>随其所作非时风雨乃至令地精气、<a id="a-Me"></a>众生精气、<a id="a-Mf"></a>正法精气作损减因缘者，<a id="a-Mg"></a>汝应遮止令住善法。<a id="a-Mh"></a>若有众生，<a id="a-Mi"></a>欲得善者，<a id="a-Mj"></a>欲得法者，<a id="a-Mk"></a>欲度生死彼岸者，<a id="a-Ml"></a>所有修行檀波罗蜜者，<a id="a-Mm"></a>乃至修行般若波罗蜜者，<a id="a-Mn"></a>所有行法住法众生，<a id="a-Mo"></a>及为行法营事者，<a id="a-Mp"></a>彼诸众生，<a id="a-Mq"></a>汝等应当护持养育。<a id="a-Mr"></a>若有众生，<a id="a-Ms"></a>受持读诵，<a id="a-Mt"></a>为他演说种种解脱经论，<a id="a-Mu"></a>汝等当与彼诸众生念持方便得坚固力，<a id="a-Mv"></a>入所闻不忘智信诸法相，<a id="a-Mw"></a>令离生死修八圣道三昧根相应。<a id="a-Mx"></a>若有众生，<a id="a-My"></a>于汝境界住法，<a id="a-Mz"></a>奢摩他、<a id="a-N0"></a>毗婆舍那次第方便与诸三昧相应，<a id="a-N1"></a>勤求修习三种菩提者，<a id="a-N2"></a>汝等应当遮护摄受，<a id="a-N3"></a>勤作舍施勿令乏少。<a id="a-N4"></a>若有众生，<a id="a-N5"></a>施其饮食、<a id="a-N6"></a>衣服、<a id="a-N7"></a>卧具、<a id="a-N8"></a>病患因缘施汤药者，<a id="a-N9"></a>汝等应当令彼施主五利增长。<a id="a-NA"></a>何等为五？<a id="a-NB"></a>一者、<a id="a-NC"></a>寿增长，<a id="a-ND"></a>二者、<a id="a-NE"></a>财增长，<a id="a-NF"></a>三者、<a id="a-NG"></a>乐增长，<a id="a-NH"></a>四者、<a id="a-NI"></a>善行增长，<a id="a-NJ"></a>五者、<a id="a-NK"></a>慧增长。<a id="a-NL"></a>汝等长夜得利益安乐，<a id="a-NM"></a>以是因缘汝等能满六波罗蜜，<a id="a-NN"></a>不久得成一切种智。<a id="a-NO"></a>”</p>
  <p id="aNP">时，<a id="a-NQ"></a>娑婆世界主大梵天王为首，<a id="a-NR"></a>共百亿诸梵天王咸作是言：<a id="a-NS"></a>“如是，<a id="a-NT"></a>如是，<a id="a-NU"></a>大德婆伽婆，<a id="a-NV"></a>我等各各于己境界，<a id="a-NW"></a>弊恶粗犷恼害于他，<a id="a-NX"></a>无慈愍心不观后世畏，<a id="a-NY"></a>乃至我当遮障，<a id="a-NZ"></a>与彼施主增长五事。<a id="a-Na"></a>”</p>
  <p id="aNb">佛言：<a id="a-Nc"></a>“善哉！<a id="a-Nd"></a>善哉！<a id="a-Ne"></a>汝应如是。<a id="a-Nf"></a>”</p>
  <p id="aNg">尔时，<a id="a-Nh"></a>复有一切菩萨摩诃萨、<a id="a-Ni"></a>一切诸大声闻、<a id="a-Nj"></a>一切天龙乃至一切人非人等赞言：<a id="a-Nk"></a>“善哉！<a id="a-Nl"></a>善哉！<a id="a-Nm"></a>大雄猛士，<a id="a-Nn"></a>汝等如是，<a id="a-No"></a>法得久住，<a id="a-Np"></a>令诸众生得离恶道，<a id="a-Nq"></a>速趣善道！<a id="a-Nr"></a>”</p>
  <p id="aNs">尔时，<a id="a-Nt"></a>世尊欲重明此义，<a id="a-Nu"></a>而说偈言：</p>
  <p id="aNv">“我告月藏言，<a id="a-Nw"></a>　入此贤劫初，</p>
  <p id="aNx">鸠留佛付嘱，<a id="a-Ny"></a>　梵等四天下。</p>
  <p id="aNz">遮障诸恶故，<a id="a-O0"></a>　炽然正法眼，</p>
  <p id="aO1">舍离诸恶事，<a id="a-O2"></a>　护持行法者。</p>
  <p id="aO3">不断三宝种，<a id="a-O4"></a>　增长三精气，</p>
  <p id="aO5">休息诸恶趣，<a id="a-O6"></a>　令向诸善道。</p>
  <p id="aO7">拘那含牟尼，<a id="a-O8"></a>　复嘱大梵王，</p>
  <p id="aO9">他化化乐天，<a id="a-OA"></a>　乃至四天王。</p>
  <p id="aOB">次后迦葉佛，<a id="a-OC"></a>　复嘱梵天王，</p>
  <p id="aOD">化乐等四天，<a id="a-OE"></a>　帝释护世王。</p>
  <p id="aOF">过去诸天仙，<a id="a-OG"></a>　为诸世间故，</p>
  <p id="aOH">安置诸宿曜，<a id="a-OI"></a>　令护持养育。</p>
  <p id="aOJ">至于浊恶世，<a id="a-OK"></a>　白法尽灭时，</p>
  <p id="aOL">我独觉无上，<a id="a-OM"></a>　安置护人民。</p>
  <p id="aON">今于大众前，<a id="a-OO"></a>　数数恼乱我，</p>
  <p id="aOP">应当舍说法，<a id="a-OQ"></a>　置我令护持。</p>
  <p id="aOR">十方诸菩萨，<a id="a-OS"></a>　一切悉来集，</p>
  <p id="aOT">天王亦来此，<a id="a-OU"></a>　娑婆佛国土。</p>
  <p id="aOV">我问大梵王，<a id="a-OW"></a>　谁昔护持者？</p>
  <p id="aOX">帝释大梵天，<a id="a-OY"></a>　指示余天王。</p>
  <p id="aOZ">于时释梵王，<a id="a-Oa"></a>　谢过导师言：</p>
  <p id="aOb">我等所王处，<a id="a-Oc"></a>　遮障一切恶。</p>
  <p id="aOd">炽然三宝种，<a id="a-Oe"></a>　增长三精气，</p>
  <p id="aOf">遮障诸恶朋，<a id="a-Og"></a>　护持善朋党。<a id="a-Oh"></a>”</p>
 </body>
</html>