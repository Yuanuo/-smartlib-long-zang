<!doctype html>
<html id="z3IBTMLEz" data-ver="1678">
 <head>
  <meta charset="utf-8">
  <meta author="那连提耶舍">
  <meta library="龙藏">
  <meta catalog="大乘大集部">
  <meta period="高齐">
 </head>
 <body>
  <h1 id="a1">大方等大集月藏经卷第九</h1>
  <h2 id="a2">分布阎浮提品第十七</h2>
  <p id="a3">尔时，<a id="a-4"></a>世尊既知一切诸来大众于三宝所皆生深信，<a id="a-5"></a>尊重敬仰得未曾有，<a id="a-6"></a>更不信事诸余天已，<a id="a-7"></a>告他化自在天王、<a id="a-8"></a>化乐天王、<a id="a-9"></a>兜率陀天王、<a id="a-A"></a>须夜摩天王、<a id="a-B"></a>帝释天王、<a id="a-C"></a>四大天王及诸眷属，<a id="a-D"></a>娑伽罗龙王、<a id="a-E"></a>阿那婆达多龙王、<a id="a-F"></a>罗睺罗阿修罗王、<a id="a-G"></a>毗摩质多罗阿修罗王、<a id="a-H"></a>睒婆利阿修罗王、<a id="a-I"></a>跋持毗卢遮那阿修罗王、<a id="a-J"></a>大树紧那罗王，<a id="a-K"></a>乐欲乾闼婆军将、<a id="a-L"></a>檀提鸠槃茶军将、<a id="a-M"></a>因陀罗夜叉军将、<a id="a-N"></a>寒叶饿鬼王、<a id="a-O"></a>垂唇毗舍遮王、<a id="a-P"></a>阿那竭啰富单那王、<a id="a-Q"></a>巷路唤声迦吒富单那王等，<a id="a-R"></a>作如是言：<a id="a-S"></a>“诸仁者，<a id="a-T"></a>汝等一切如是劝我，<a id="a-U"></a>分布安置此阎浮提，<a id="a-V"></a>一切国土城邑宫殿、<a id="a-W"></a>王都聚落、<a id="a-X"></a>山岩寺舍、<a id="a-Y"></a>园池旷野、<a id="a-Z"></a>诸树林间，<a id="a-a"></a>付嘱护持勿令有恶。<a id="a-b"></a>又令大地精气、<a id="a-c"></a>众生精气、<a id="a-d"></a>正法精气增长炽然，<a id="a-e"></a>佛正法眼久住于世，<a id="a-f"></a>绍三宝种使不断绝，<a id="a-g"></a>损减恶趣增益善道，<a id="a-h"></a>令此阎浮提一切安隐丰乐可乐。<a id="a-i"></a>以是因缘，<a id="a-j"></a>我今分布此四天下，<a id="a-k"></a>嘱汝一切诸大天王、<a id="a-l"></a>一切龙王，<a id="a-m"></a>乃至一切迦吒富单那王，<a id="a-n"></a>汝等各应发心舍离眷属，<a id="a-o"></a>分布安置护持养育；<a id="a-p"></a>并汝诸天一切眷属，<a id="a-q"></a>乃至迦吒富单那王一切眷属，<a id="a-r"></a>亦令于此阎浮提中一切国土乃至树林，<a id="a-s"></a>分布安置护持养育。<a id="a-t"></a>是故汝等诸大天王及诸眷属，<a id="a-u"></a>乃至迦吒富单那王及诸眷属，<a id="a-v"></a>于阎浮提皆应诚心随喜赞叹，<a id="a-w"></a>莫瞋莫恨亦莫生怒。<a id="a-x"></a>”</p>
  <p id="ay">尔时，<a id="a-z"></a>所有一切菩萨摩诃萨，<a id="a-10"></a>色界诸天、<a id="a-11"></a>欲界天人，<a id="a-12"></a>一切龙众、<a id="a-13"></a>一切乾闼婆，<a id="a-14"></a>乃至一切迦吒富单那等诸来大众，<a id="a-15"></a>皆悉合掌，<a id="a-16"></a>各作是言：<a id="a-17"></a>“我等一切诚心随喜，<a id="a-18"></a>敬受佛教。<a id="a-19"></a>如佛世尊分布安置此阎浮提，<a id="a-1A"></a>我等发心受佛教敕，<a id="a-1B"></a>护持养育佛正法眼令得炽然。<a id="a-1C"></a>”</p>
  <p id="a1D">佛言：<a id="a-1E"></a>“善哉！<a id="a-1F"></a>善哉！<a id="a-1G"></a>妙丈夫，<a id="a-1H"></a>汝等应当如是诚心说欲随喜。<a id="a-1I"></a>”</p>
  <p id="a1J">尔时，<a id="a-1K"></a>世尊告彼法食、<a id="a-1L"></a>喜食、<a id="a-1M"></a>禅食诸天言：<a id="a-1N"></a>“此四天下大海水中八万洲渚一切国土，<a id="a-1O"></a>汝等法食、<a id="a-1P"></a>喜食、<a id="a-1Q"></a>禅食诸天，<a id="a-1R"></a>应等护持养育我法。<a id="a-1S"></a>住法比丘如法顺法，<a id="a-1T"></a>发心修行三业相应，<a id="a-1U"></a>剃除须发，<a id="a-1V"></a>身著袈裟，<a id="a-1W"></a>汝等应当护持养育。<a id="a-1X"></a>”</p>
  <p id="a1Y">时，<a id="a-1Z"></a>彼法食喜食禅食诸天各作是言：<a id="a-1a"></a>“我当护持大海水中八万洲渚一切国土诸佛正法。<a id="a-1b"></a>若佛弟子乃至不畜妇女、<a id="a-1c"></a>畜生、<a id="a-1d"></a>田宅、<a id="a-1e"></a>资产，<a id="a-1f"></a>我等皆当护持养育。<a id="a-1g"></a>”</p>
  <p id="a1h">尔时，<a id="a-1i"></a>世尊赞彼天言：<a id="a-1j"></a>“善哉！<a id="a-1k"></a>善哉！<a id="a-1l"></a>”一切大众亦复赞言：<a id="a-1m"></a>“善哉！<a id="a-1n"></a>善哉！<a id="a-1o"></a>”</p>
  <p id="a1p">尔时，<a id="a-1q"></a>世尊告月藏菩萨摩诃萨言：<a id="a-1r"></a>“了知清净士，<a id="a-1s"></a>若我住世诸声闻众，<a id="a-1t"></a>戒具足、<a id="a-1u"></a>舍具足、<a id="a-1v"></a>闻具足、<a id="a-1w"></a>定具足、<a id="a-1x"></a>慧具足、<a id="a-1y"></a>解脱具足、<a id="a-1z"></a>解脱知见具足，<a id="a-20"></a>我之正法炽然在世，<a id="a-21"></a>乃至一切诸天人等，<a id="a-22"></a>亦能显现平等正法。<a id="a-23"></a>于我灭后五百年中，<a id="a-24"></a>诸比丘等，<a id="a-25"></a>犹于我法解脱坚固；<a id="a-26"></a>次五百年，<a id="a-27"></a>我之正法禅定三昧得住坚固；<a id="a-28"></a>次五百年，<a id="a-29"></a>读诵多闻得住坚固；<a id="a-2A"></a>次五百年，<a id="a-2B"></a>于我法中多造塔寺得住坚固；<a id="a-2C"></a>次五百年，<a id="a-2D"></a>于我法中斗诤言颂，<a id="a-2E"></a>白法隐没损减坚固。</p>
  <p id="a2F">“了知清净士，<a id="a-2G"></a>从是以后于我法中，<a id="a-2H"></a>虽复剃除须发、<a id="a-2I"></a>身著袈裟、<a id="a-2J"></a>毁破禁戒、<a id="a-2K"></a>行不如法假名比丘，<a id="a-2L"></a>如是破戒名字比丘，<a id="a-2M"></a>若有檀越舍施供养护持养育，<a id="a-2N"></a>我说是人犹得无量阿僧祇大福德聚。<a id="a-2O"></a>何以故？<a id="a-2P"></a>犹能饶益多众生故，<a id="a-2Q"></a>何况我今现在于世！<a id="a-2R"></a>譬如真金为无价宝，<a id="a-2S"></a>若无真金，<a id="a-2T"></a>银为无价；<a id="a-2U"></a>若无银者，<a id="a-2V"></a>鋀石无价；<a id="a-2W"></a>若无鋀石，<a id="a-2X"></a>伪宝无价；<a id="a-2Y"></a>若无伪宝，<a id="a-2Z"></a>赤白铜铁、<a id="a-2a"></a>白镴铅锡为无价宝。<a id="a-2b"></a>如是一切诸世间中佛宝无上，<a id="a-2c"></a>若无佛宝，<a id="a-2d"></a>缘觉无上；<a id="a-2e"></a>若无缘觉，<a id="a-2f"></a>罗汉无上；<a id="a-2g"></a>若无罗汉，<a id="a-2h"></a>诸余圣众以为无上；<a id="a-2i"></a>若无圣众，<a id="a-2j"></a>得定凡夫以为无上。<a id="a-2k"></a>若无得定，<a id="a-2l"></a>净持戒者以为无上；<a id="a-2m"></a>若无净戒，<a id="a-2n"></a>污戒比丘以为无上；<a id="a-2o"></a>若无污戒，<a id="a-2p"></a>剃除须发、<a id="a-2q"></a>身著袈裟名字比丘为无上宝，<a id="a-2r"></a>比余九十五种异道最尊第一，<a id="a-2s"></a>应受世供为物福田。<a id="a-2t"></a>何以故？<a id="a-2u"></a>能示众生可怖畏故。<a id="a-2v"></a>若有护持养育安置是人，<a id="a-2w"></a>不久得住忍地。<a id="a-2x"></a>”</p>
  <p id="a2y">尔时，<a id="a-2z"></a>世尊告六欲诸天言：<a id="a-30"></a>“汝等应如过去佛时所分得分当勤护持，<a id="a-31"></a>复于此四天下时时之中勤加思惟佛正法义，<a id="a-32"></a>为令我法得久住故，<a id="a-33"></a>绍三宝种不断绝故。<a id="a-34"></a>”时，<a id="a-35"></a>彼诸天各作是言：<a id="a-36"></a>“唯然受教！<a id="a-37"></a>”尔时，<a id="a-38"></a>世尊赞言：<a id="a-39"></a>“善哉！<a id="a-3A"></a>善哉！<a id="a-3B"></a>”一切大众亦复赞言：<a id="a-3C"></a>“善哉！<a id="a-3D"></a>善哉！<a id="a-3E"></a>”</p>
  <p id="a3F">尔时，<a id="a-3G"></a>世尊告四天王言：<a id="a-3H"></a>“汝等及诸眷属，<a id="a-3I"></a>应如过去佛时所分得分，<a id="a-3J"></a>还作护持安置养育我之正法。<a id="a-3K"></a>”时，<a id="a-3L"></a>四天王各作是言：<a id="a-3M"></a>“唯然受教。<a id="a-3N"></a>”佛及大众咸皆赞言：<a id="a-3O"></a>“善哉！<a id="a-3P"></a>善哉！<a id="a-3Q"></a>”</p>
  <p id="a3R">尔时，<a id="a-3S"></a>世尊告乾闼婆等言：<a id="a-3T"></a>“诸仁者，<a id="a-3U"></a>汝等及诸天仙，<a id="a-3V"></a>于优昙林、<a id="a-3W"></a>庵罗林、<a id="a-3X"></a>阎浮林、<a id="a-3Y"></a>诃梨勒林、<a id="a-3Z"></a>阿摩罗林、<a id="a-3a"></a>蒲萄林，<a id="a-3b"></a>如是等林于中而住。<a id="a-3c"></a>复共四天王宫诸天子等，<a id="a-3d"></a>为我佛法得久住故，<a id="a-3e"></a>应当思惟佛正法义。<a id="a-3f"></a>”时乾闼婆等咸言：<a id="a-3g"></a>“如是，<a id="a-3h"></a>大德婆伽婆，<a id="a-3i"></a>唯然受教。<a id="a-3j"></a>”佛及大众咸皆赞言：<a id="a-3k"></a>“善哉！<a id="a-3l"></a>善哉！<a id="a-3m"></a>”</p>
  <p id="a3n">尔时，<a id="a-3o"></a>世尊告娑伽罗龙王、<a id="a-3p"></a>难陀龙王、<a id="a-3q"></a>婆难陀龙王、<a id="a-3r"></a>善现龙王、<a id="a-3s"></a>婆楼那龙王、<a id="a-3t"></a>婆修吉龙王、<a id="a-3u"></a>得叉迦龙王、<a id="a-3v"></a>阿难陀龙王、<a id="a-3w"></a>阿楼那龙王、<a id="a-3x"></a>岁星龙王言：<a id="a-3y"></a>“汝等各在大海之中住本宫殿，<a id="a-3z"></a>护持养育我之正法。<a id="a-40"></a>”时，<a id="a-41"></a>龙王等各作是言：<a id="a-42"></a>“唯然受教。<a id="a-43"></a>”佛及大众咸皆赞言：<a id="a-44"></a>“善哉！<a id="a-45"></a>善哉！<a id="a-46"></a>”</p>
  <p id="a47">尔时，<a id="a-48"></a>世尊告阿那婆达多龙王、<a id="a-49"></a>善住龙王、<a id="a-4A"></a>清胁龙王、<a id="a-4B"></a>摩利尼龙王、<a id="a-4C"></a>优婆罗龙王、<a id="a-4D"></a>乾闼婆龙王、<a id="a-4E"></a>云池龙王、<a id="a-4F"></a>主雹龙王、<a id="a-4G"></a>摩奚曼多龙王、<a id="a-4H"></a>美音龙王言：<a id="a-4I"></a>“汝等各住本宫护持养育我之正法。<a id="a-4J"></a>”时，<a id="a-4K"></a>龙王等各作是言：<a id="a-4L"></a>“唯然受教。<a id="a-4M"></a>”佛及大众咸皆赞言：<a id="a-4N"></a>“善哉！<a id="a-4O"></a>善哉！<a id="a-4P"></a>”</p>
  <p id="a4Q">尔时，<a id="a-4R"></a>世尊告鸠槃茶檀提大将、<a id="a-4S"></a>优婆檀提大将、<a id="a-4T"></a>迦罗迦大将、<a id="a-4U"></a>摩诃钵赊大将、<a id="a-4V"></a>摩呼陀遮利大将、<a id="a-4W"></a>堀求尼大将、<a id="a-4X"></a>婆朱赊尼大将、<a id="a-4Y"></a>鸯堀卢大将、<a id="a-4Z"></a>鞞罗差大将、<a id="a-4a"></a>一眉大将言：<a id="a-4b"></a>“汝等各住本宫护持养育我之正法。<a id="a-4c"></a>”时，<a id="a-4d"></a>鸠槃茶大将等各作是言：<a id="a-4e"></a>“唯然受教。<a id="a-4f"></a>”佛及大众咸皆赞言：<a id="a-4g"></a>“善哉！<a id="a-4h"></a>善哉！<a id="a-4i"></a>”</p>
  <p id="a4j">尔时，<a id="a-4k"></a>世尊告因陀夜叉大将、<a id="a-4l"></a>苏摩大将、<a id="a-4m"></a>婆楼那大将、<a id="a-4n"></a>波阇钵帝大将、<a id="a-4o"></a>跋罗头婆阇大将、<a id="a-4p"></a>伊奢那大将、<a id="a-4q"></a>旃檀那大将、<a id="a-4r"></a>月眼大将、<a id="a-4s"></a>婆多竭梨大将、<a id="a-4t"></a>奚摩跋多大将言：<a id="a-4u"></a>“汝等各住本宫护持养育我之正法。<a id="a-4v"></a>”时，<a id="a-4w"></a>夜叉大将等各作是言：<a id="a-4x"></a>“唯然受教。<a id="a-4y"></a>大德婆伽婆，<a id="a-4z"></a>我等护持养育安置世尊正法，<a id="a-50"></a>及住法比丘供给所须，<a id="a-51"></a>乃至剃发不持戒者，<a id="a-52"></a>亦复供给一切所须，<a id="a-53"></a>为令佛法得久住故，<a id="a-54"></a>绍三宝种不断绝故，<a id="a-55"></a>三种精气得增长故，<a id="a-56"></a>休息一切斗诤、<a id="a-57"></a>言讼怨仇、<a id="a-58"></a>疫病、<a id="a-59"></a>饥馑短乏，<a id="a-5A"></a>非时亢旱、<a id="a-5B"></a>曜宿失度为断除故，<a id="a-5C"></a>乃至世尊声闻弟子三业相应不积聚者当勤养育。<a id="a-5D"></a>”尔时，<a id="a-5E"></a>世尊赞言：<a id="a-5F"></a>“善哉！<a id="a-5G"></a>善哉！<a id="a-5H"></a>善男子，<a id="a-5I"></a>汝等如是为利益安乐一切三界众生故。<a id="a-5J"></a>”及一切大众亦复赞言：<a id="a-5K"></a>“善哉！<a id="a-5L"></a>善哉！<a id="a-5M"></a>”</p>
  <p id="a5N">尔时，<a id="a-5O"></a>世尊告一切毕利多依旷野住者，<a id="a-5P"></a>一切毗舍遮依空舍住者，<a id="a-5Q"></a>一切富单那依野田住者，<a id="a-5R"></a>一切迦吒富单那依于塳间及厕边住者言：<a id="a-5S"></a>“汝等各于住处护持养育我之正法。<a id="a-5T"></a>”时，<a id="a-5U"></a>毕利多等各作是言：<a id="a-5V"></a>“唯然受教。<a id="a-5W"></a>”佛及大众咸皆赞言：<a id="a-5X"></a>“善哉！<a id="a-5Y"></a>善哉！<a id="a-5Z"></a>”</p>
  <p id="a5a">尔时，<a id="a-5b"></a>世尊复作是言：<a id="a-5c"></a>“诸仁者，<a id="a-5d"></a>所有诸天、<a id="a-5e"></a>乾闼婆、<a id="a-5f"></a>紧那罗、<a id="a-5g"></a>夜叉、<a id="a-5h"></a>罗刹、<a id="a-5i"></a>龙王、<a id="a-5j"></a>阿修罗、<a id="a-5k"></a>鸠槃茶，<a id="a-5l"></a>如昔世尊所分得分国土城邑聚落舍宅，<a id="a-5m"></a>随所得处为作护持安置养育，<a id="a-5n"></a>我当随喜，<a id="a-5o"></a>一切大众亦复随喜。<a id="a-5p"></a>若复有诸天、<a id="a-5q"></a>龙、<a id="a-5r"></a>夜叉乃至迦吒富单那等，<a id="a-5s"></a>如昔世尊所分得分国土城邑，<a id="a-5t"></a>不正护持安置养育者，<a id="a-5u"></a>我当转付诸余天龙，<a id="a-5v"></a>令其安置护持养育，<a id="a-5w"></a>各随国土善作护持。<a id="a-5x"></a>我今以波罗奈国付嘱，<a id="a-5y"></a>善发乾闼婆千眷属，<a id="a-5z"></a>阿尼罗夜叉仙五百眷属，<a id="a-60"></a>须质多罗阿修罗无量眷属，<a id="a-61"></a>德叉迦龙王百眷属，<a id="a-62"></a>大黑天女五百眷属，<a id="a-63"></a>汝等护持养育波罗奈国，<a id="a-64"></a>为令我法得久住故，<a id="a-65"></a>绍三宝种不断绝故，<a id="a-66"></a>遮障一切恶众生故。<a id="a-67"></a>”时，<a id="a-68"></a>善发乾闼婆、<a id="a-69"></a>阿尼罗夜叉仙、<a id="a-6A"></a>须质多罗阿修罗、<a id="a-6B"></a>德叉迦龙王、<a id="a-6C"></a>大黑天女等，<a id="a-6D"></a>各与眷属咸作是言：<a id="a-6E"></a>“大德婆伽婆，<a id="a-6F"></a>我等护持养育安置波罗奈国周遍土境，<a id="a-6G"></a>遮障不饶益、<a id="a-6H"></a>养育饶益者，<a id="a-6I"></a>乃至遮障一切不善诸恶众生。<a id="a-6J"></a>尔时，<a id="a-6K"></a>世尊赞言：<a id="a-6L"></a>“善哉！<a id="a-6M"></a>善哉！<a id="a-6N"></a>”诸来大众亦复赞言：<a id="a-6O"></a>“善哉！<a id="a-6P"></a>善哉！<a id="a-6Q"></a>”</p>
  <p id="a6R">尔时，<a id="a-6S"></a>世尊以迦毗罗婆国，<a id="a-6T"></a>付嘱火护紧那罗仙千眷属，<a id="a-6U"></a>拘翅罗声乾闼婆万眷属，<a id="a-6V"></a>婆闼跋帝夜叉大将千眷属，<a id="a-6W"></a>奢摩那迟阿修罗二万眷属，<a id="a-6X"></a>跋那牟支龙王一万眷属，<a id="a-6Y"></a>摩诃钵奢鸠槃茶大将五百眷属，<a id="a-6Z"></a>栴迟栴茶梨二大天女各一万眷属：<a id="a-6a"></a>“汝等共护迦毗罗婆国，<a id="a-6b"></a>乃至遮障诸恶众生。<a id="a-6c"></a>”彼等一切皆作是言：<a id="a-6d"></a>“我等及诸眷属，<a id="a-6e"></a>护持养育迦毗罗婆国周遍土境，<a id="a-6f"></a>乃至遮障诸恶众生。<a id="a-6g"></a>”佛及大众咸皆赞言：<a id="a-6h"></a>“善哉！<a id="a-6i"></a>善哉！<a id="a-6j"></a>”</p>
  <p id="a6k">尔时，<a id="a-6l"></a>世尊以摩伽陀国，<a id="a-6m"></a>付嘱善住炎光天子千眷属，<a id="a-6n"></a>优波罗乾闼婆千眷属，<a id="a-6o"></a>乐声阿修罗千眷属，<a id="a-6p"></a>善臂龙王善意龙王各万眷属，<a id="a-6q"></a>孔雀味阿修罗五百眷属，<a id="a-6r"></a>拘那罗大夜叉三千眷属，<a id="a-6s"></a>军毗罗夜叉百千眷属，<a id="a-6t"></a>十象鸠槃茶大将百千眷属，<a id="a-6u"></a>懆恶天女夺意天女各十千眷属：<a id="a-6v"></a>“汝等共护摩伽陀国，<a id="a-6w"></a>乃至遮障诸恶众生。<a id="a-6x"></a>”佛及大众咸皆赞言：<a id="a-6y"></a>“善哉！<a id="a-6z"></a>善哉！<a id="a-70"></a>”</p>
  <p id="a71">尔时，<a id="a-72"></a>世尊以拘萨罗国，<a id="a-73"></a>付嘱迷提羯那天子千眷属，<a id="a-74"></a>乐胜乾闼婆大将十千眷属，<a id="a-75"></a>乌麻紧那罗千眷属，<a id="a-76"></a>具德龙王千眷属，<a id="a-77"></a>弗沙钵帝阿修罗五百眷属，<a id="a-78"></a>婆楼那夜叉大将、<a id="a-79"></a>婆楼那王夜叉大将各五万眷属，<a id="a-7A"></a>那荼迦鸠槃荼五百眷属，<a id="a-7B"></a>摩尼毗梨天女千眷属：<a id="a-7C"></a>“汝等共护拘萨罗国。<a id="a-7D"></a>”乃至佛及大众咸皆赞言：<a id="a-7E"></a>“善哉！<a id="a-7F"></a>善哉！<a id="a-7G"></a>”</p>
  <p id="a7H">尔时，<a id="a-7I"></a>世尊以鸯伽国，<a id="a-7J"></a>付嘱月音天子万眷属，<a id="a-7K"></a>乐欲乾闼婆大将、<a id="a-7L"></a>沾浮楼乾闼婆大将各十千眷属，<a id="a-7M"></a>阿摩罗军紧那罗五百眷属，<a id="a-7N"></a>师子藏阿修罗五百眷属，<a id="a-7O"></a>旃檀大夜叉、<a id="a-7P"></a>力幢大夜叉各五千眷属，<a id="a-7Q"></a>奴罗车鸠槃荼二千五百眷属，<a id="a-7R"></a>摩诃迦梨天女二千五百眷属：<a id="a-7S"></a>“汝等共护鸯伽国土。<a id="a-7T"></a>”乃至佛及大众咸皆赞言：<a id="a-7U"></a>“善哉！<a id="a-7V"></a>善哉！<a id="a-7W"></a>”</p>
  <p id="a7X">尔时，<a id="a-7Y"></a>世尊以般遮罗国，<a id="a-7Z"></a>付嘱罗拏时天子五百眷属，<a id="a-7a"></a>乐歌乾闼婆七百眷属，<a id="a-7b"></a>摩叶紧那罗千眷属，<a id="a-7c"></a>般支迦夜叉将五千眷属，<a id="a-7d"></a>安阇瞿波阿修罗千眷属，<a id="a-7e"></a>乐法鸠槃茶五百眷属，<a id="a-7f"></a>左黑天女王鬘天女各二千五百眷属：<a id="a-7g"></a>“汝等共护般遮罗国。<a id="a-7h"></a>”乃至佛及大众咸皆赞言：<a id="a-7i"></a>“善哉！<a id="a-7j"></a>善哉！<a id="a-7k"></a>”</p>
  <p id="a7l">尔时，<a id="a-7m"></a>世尊以苏摩国，<a id="a-7n"></a>付嘱宝髻天子五千眷属，<a id="a-7o"></a>摩头曼多乾闼婆千眷属，<a id="a-7p"></a>胜缕紧那罗千眷属，<a id="a-7q"></a>优波般遮迦夜叉将二千眷属，<a id="a-7r"></a>黑龙王千眷属，<a id="a-7s"></a>知欲阿修罗千眷属，<a id="a-7t"></a>鸠罗婆鸠槃茶六百眷属，<a id="a-7u"></a>斯多天女博叉天女各五百眷属：<a id="a-7v"></a>“汝等共护苏摩国土。<a id="a-7w"></a>”乃至佛及大众咸皆赞言：<a id="a-7x"></a>“善哉！<a id="a-7y"></a>善哉！<a id="a-7z"></a>”</p>
  <p id="a80">尔时，<a id="a-81"></a>世尊以阿湿婆国，<a id="a-82"></a>付嘱卢醯奴天子千二百眷属，<a id="a-83"></a>流水乾闼婆千眷属，<a id="a-84"></a>摩尼拓罗夜叉军将五千眷属，<a id="a-85"></a>阿周罗阿修罗六百眷属，<a id="a-86"></a>日光龙王无量眷属，<a id="a-87"></a>摩尼拓利鸠槃茶五百眷属，<a id="a-88"></a>不可取天女马胜天女各二千五百眷属：<a id="a-89"></a>“汝等共护阿湿婆国。<a id="a-8A"></a>”乃至佛及大众咸皆赞言：<a id="a-8B"></a>“善哉！<a id="a-8C"></a>善哉！<a id="a-8D"></a>”</p>
  <p id="a8E">尔时，<a id="a-8F"></a>世尊以摩偷罗国，<a id="a-8G"></a>付嘱善择天子十千眷属，<a id="a-8H"></a>静明乾闼婆千眷属，<a id="a-8I"></a>游梯迦紧那罗二百眷属，<a id="a-8J"></a>胜欲夜叉、<a id="a-8K"></a>乘人大夜叉各千五百眷属，<a id="a-8L"></a>无垢龙王千眷属，<a id="a-8M"></a>伽楞拓利阿修罗千眷属，<a id="a-8N"></a>墨色鸠槃茶千眷属，<a id="a-8O"></a>夺意天女二千眷属：<a id="a-8P"></a>“汝等共护摩偷罗国。<a id="a-8Q"></a>”乃至佛及大众咸皆赞言：<a id="a-8R"></a>“善哉！<a id="a-8S"></a>善哉！<a id="a-8T"></a>”</p>
  <p id="a8U">尔时，<a id="a-8V"></a>世尊以支提耶国，<a id="a-8W"></a>付嘱善贤天子五百眷属，<a id="a-8X"></a>阿吒迦乾闼婆五百眷属，<a id="a-8Y"></a>无垢紧那罗千眷属，<a id="a-8Z"></a>除结夜叉、<a id="a-8a"></a>无结夜叉各五百眷属，<a id="a-8b"></a>妙贤龙千眷属，<a id="a-8c"></a>普竹阿修罗五百眷属，<a id="a-8d"></a>牛王鸠槃茶三百眷属，<a id="a-8e"></a>胜优波罗天女子眷属：<a id="a-8f"></a>“汝等共护支提耶国。<a id="a-8g"></a>”乃至佛及大众咸皆赞言：<a id="a-8h"></a>“善哉！<a id="a-8i"></a>善哉！<a id="a-8j"></a>”</p>
  <p id="a8k">尔时，<a id="a-8l"></a>世尊以婆蹉国，<a id="a-8m"></a>付嘱月光天子十千眷属，<a id="a-8n"></a>莲华香乾闼婆千眷属，<a id="a-8o"></a>摩陀那果紧那罗五千眷属，<a id="a-8p"></a>大果夜叉五千眷属，<a id="a-8q"></a>阿楼那龙千眷属，<a id="a-8r"></a>恶树阿修罗百眷属，<a id="a-8s"></a>叶眼鸠槃茶五百眷属，<a id="a-8t"></a>阿那迦华天女千眷属：<a id="a-8u"></a>“汝等共护婆蹉国土。<a id="a-8v"></a>”乃至佛及大众咸皆赞言：<a id="a-8w"></a>“善哉！<a id="a-8x"></a>善哉！<a id="a-8y"></a>”</p>
  <p id="a8z">尔时，<a id="a-90"></a>世尊以赊耶国，<a id="a-91"></a>付嘱摩醯首罗天仙五千眷属，<a id="a-92"></a>不酒乾闼婆千眷属，<a id="a-93"></a>离垢紧那罗千眷属，<a id="a-94"></a>因陀罗夜叉、<a id="a-95"></a>苏摩夜叉各二千五百眷属，<a id="a-96"></a>善现龙千眷属，<a id="a-97"></a>牟真邻陀阿修罗王五百眷属，<a id="a-98"></a>优波檀提鸠槃茶、<a id="a-99"></a>讫利迦赊鸠槃茶各二千五百眷属，<a id="a-9A"></a>鬼子母天女善护天女各万眷属：<a id="a-9B"></a>“汝等共护赊耶国土。<a id="a-9C"></a>”乃至佛及大众咸皆赞言：<a id="a-9D"></a>“善哉！<a id="a-9E"></a>善哉！<a id="a-9F"></a>”</p>
  <p id="a9G">尔时，<a id="a-9H"></a>世尊以优禅尼国，<a id="a-9I"></a>付嘱月云天子五百眷属，<a id="a-9J"></a>门牟乾闼婆千眷属，<a id="a-9K"></a>摩尼耳乾闼婆五百眷属，<a id="a-9L"></a>五恶夜叉千眷属，<a id="a-9M"></a>山臂龙王五百眷属，<a id="a-9N"></a>木手阿修罗三百眷属，<a id="a-9O"></a>善现鸠槃茶五百眷属，<a id="a-9P"></a>毛齿天女千眷属：<a id="a-9Q"></a>“汝等共护优禅尼国。<a id="a-9R"></a>”乃至佛及大众咸皆赞言：<a id="a-9S"></a>“善哉！<a id="a-9T"></a>善哉！<a id="a-9U"></a>”</p>
  <p id="a9V">尔时，<a id="a-9W"></a>世尊以修罗吒国，<a id="a-9X"></a>付嘱法华天子百千眷属，<a id="a-9Y"></a>具欲乾闼婆将万眷属，<a id="a-9Z"></a>山怖紧那罗仙一百眷属，<a id="a-9a"></a>难陀龙王十千眷属，<a id="a-9b"></a>驴眼阿修罗五百眷属，<a id="a-9c"></a>善灯大夜叉千眷属，<a id="a-9d"></a>大肚鸠槃茶将千眷属，<a id="a-9e"></a>安隐天女千眷属：<a id="a-9f"></a>“汝等共护修罗吒国。<a id="a-9g"></a>”乃至佛及大众咸皆赞言：<a id="a-9h"></a>“善哉！<a id="a-9i"></a>善哉！<a id="a-9j"></a>”</p>
  <p id="a9k">尔时，<a id="a-9l"></a>世尊以摩诃罗侘国，<a id="a-9m"></a>付嘱孔雀发天子五百眷属，<a id="a-9n"></a>乐欲乾闼婆、<a id="a-9o"></a>虎就乾闼婆各五百眷属，<a id="a-9p"></a>乳味紧那罗百眷属，<a id="a-9q"></a>主水龙王千眷属，<a id="a-9r"></a>乐宝阿修罗五百眷属，<a id="a-9s"></a>羖羝脚大夜叉、<a id="a-9t"></a>军那罗大夜叉各千眷属，<a id="a-9u"></a>钵头摩迦鸠槃茶大将五百眷属，<a id="a-9v"></a>婆楼尼大天女五千眷属：<a id="a-9w"></a>“汝等共护摩诃罗仛国。<a id="a-9x"></a>”乃至佛及大众咸皆赞言：<a id="a-9y"></a>“善哉！<a id="a-9z"></a>善哉！<a id="a-A0"></a>”</p>
  <p id="aA1">尔时，<a id="a-A2"></a>世尊以输卢那国，<a id="a-A3"></a>付嘱千金天子千眷属，<a id="a-A4"></a>善胁乾闼婆千眷属，<a id="a-A5"></a>白色紧那罗五百眷属，<a id="a-A6"></a>世辩夜叉千眷属，<a id="a-A7"></a>大富鸠槃茶五百眷属，<a id="a-A8"></a>极恶天女摩尼果天女各五百眷属：<a id="a-A9"></a>“汝等共护输卢那国。<a id="a-AA"></a>”乃至佛及大众咸皆赞言：<a id="a-AB"></a>“善哉！<a id="a-AC"></a>善哉！<a id="a-AD"></a>”</p>
  <p id="aAE">尔时，<a id="a-AF"></a>世尊以摩尼讇鞞国，<a id="a-AG"></a>付嘱华音天子五百眷属，<a id="a-AH"></a>那罗延乾闼婆二百眷属，<a id="a-AI"></a>摩醯首罗华紧那罗三百眷属，<a id="a-AJ"></a>团眼夜叉五百眷属，<a id="a-AK"></a>波罗奈子阿修罗百眷属，<a id="a-AL"></a>赤目鸠槃茶百眷属，<a id="a-AM"></a>雪王天女百眷属：<a id="a-AN"></a>“汝等共护摩尼讇鞞国。<a id="a-AO"></a>”乃至佛及大众咸皆赞言：<a id="a-AP"></a>“善哉！<a id="a-AQ"></a>善哉！<a id="a-AR"></a>”</p>
  <p id="aAS">尔时，<a id="a-AT"></a>世尊以波吒罗弗国，<a id="a-AU"></a>付嘱娑罗流支天子千眷属，<a id="a-AV"></a>人华乾闼婆五百眷属，<a id="a-AW"></a>摩尼瞿沙紧那罗三百眷属，<a id="a-AX"></a>声佉流支夜叉五百眷属，<a id="a-AY"></a>娑罗地阿修罗五百眷属，<a id="a-AZ"></a>尸利瞿沙龙八百眷属，<a id="a-Aa"></a>浮流尼鸠槃茶百眷属，<a id="a-Ab"></a>毗楼池天女五百眷属：<a id="a-Ac"></a>“汝等共护波吒罗弗国。<a id="a-Ad"></a>”乃至佛及大众咸皆赞言：<a id="a-Ae"></a>“善哉！<a id="a-Af"></a>善哉！<a id="a-Ag"></a>”</p>
  <p id="aAh">尔时，<a id="a-Ai"></a>世尊以乾陀罗国，<a id="a-Aj"></a>付嘱火布天子三千眷属，<a id="a-Ak"></a>喜歌乾闼婆千眷属，<a id="a-Al"></a>大胜紧那罗五百眷属，<a id="a-Am"></a>师子发夜叉五百眷属，<a id="a-An"></a>伊罗钵龙王千眷属，<a id="a-Ao"></a>贤力龙王千眷属，<a id="a-Ap"></a>精气主阿修罗五百眷属，<a id="a-Aq"></a>猿猴声鸠槃茶百眷属，<a id="a-Ar"></a>摩尼天汝频头天女各千眷属：<a id="a-As"></a>“汝等共护乾陀罗国。<a id="a-At"></a>”乃至佛及大众咸皆赞言：<a id="a-Au"></a>“善哉！<a id="a-Av"></a>善哉！<a id="a-Aw"></a>”</p>
  <p id="aAx">尔时，<a id="a-Ay"></a>世尊以阿槃提国，<a id="a-Az"></a>付嘱师子爱天子五千眷属，<a id="a-B0"></a>摩罗曼多乾闼婆二千眷属，<a id="a-B1"></a>胜目紧那罗百眷属，<a id="a-B2"></a>苏摩夜叉地行夜叉各千眷属，<a id="a-B3"></a>冰加罗阿修罗三千眷属，<a id="a-B4"></a>婆私陀荼龙千眷属，<a id="a-B5"></a>军那罗叉鸠槃茶百眷属，<a id="a-B6"></a>忧波罗天女流泉天女各二千眷属：<a id="a-B7"></a>“汝等共护阿槃提国。<a id="a-B8"></a>”乃至佛及大众咸皆赞言：<a id="a-B9"></a>“善哉！<a id="a-BA"></a>善哉！<a id="a-BB"></a>”</p>
  <p id="aBC">尔时，<a id="a-BD"></a>世尊以婆楼挐跋帝国，<a id="a-BE"></a>付嘱鸡娑利天子千眷属，<a id="a-BF"></a>众彩乾闼婆五百眷属，<a id="a-BG"></a>博叉流支紧那罗二百眷属，<a id="a-BH"></a>迦茶龙王、<a id="a-BI"></a>忧波迦荼龙王各二千眷属，<a id="a-BJ"></a>毗摩阿修罗百眷属，<a id="a-BK"></a>月焱鸠槃茶三百眷属，<a id="a-BL"></a>自护天女摩尼频头天女各千眷属：<a id="a-BM"></a>“汝等共护婆楼挐跋帝国。<a id="a-BN"></a>”乃至佛及大众咸皆赞言：<a id="a-BO"></a>“善哉！<a id="a-BP"></a>善哉！<a id="a-BQ"></a>”</p>
  <p id="aBR">尔时，<a id="a-BS"></a>世尊以帝跋尼国，<a id="a-BT"></a>付嘱师子齿天子五千眷属，<a id="a-BU"></a>萨陀曼多乾闼婆五百眷属，<a id="a-BV"></a>牟尼萨罗紧那罗百眷属，<a id="a-BW"></a>摩尼贤夜叉、<a id="a-BX"></a>满贤夜叉各二千五百眷属，<a id="a-BY"></a>铁耳阿修罗五百眷属，<a id="a-BZ"></a>阿槃多鸠槃茶百眷属，<a id="a-Ba"></a>萨市尼天女般支天女各千眷属：<a id="a-Bb"></a>“汝等共护帝跋尼国。<a id="a-Bc"></a>”乃至佛及大众咸皆赞言：<a id="a-Bd"></a>“善哉！<a id="a-Be"></a>善哉！<a id="a-Bf"></a>”</p>
  <p id="aBg">尔时，<a id="a-Bh"></a>世尊以瞻波国，<a id="a-Bi"></a>付嘱香云天子并诸天仙一千眷属，<a id="a-Bj"></a>德鬘乾闼婆二百眷属，<a id="a-Bk"></a>求筹遮紧那罗百眷属，<a id="a-Bl"></a>坚毛夜叉五千眷属，<a id="a-Bm"></a>迦那迦阿修罗百眷属，<a id="a-Bn"></a>善现鸠槃茶、<a id="a-Bo"></a>近现鸠槃茶各五万眷属，<a id="a-Bp"></a>什目天女五百眷属：<a id="a-Bq"></a>“汝等共护瞻波国。<a id="a-Br"></a>”乃至佛及大众咸皆赞言：<a id="a-Bs"></a>“善哉！<a id="a-Bt"></a>善哉！<a id="a-Bu"></a>”</p>
  <p id="aBv">尔时，<a id="a-Bw"></a>世尊以悉都那国，<a id="a-Bx"></a>付嘱赤云天子千眷属，<a id="a-By"></a>沾浮楼乾闼婆五百眷属，<a id="a-Bz"></a>摩尼遮婆紧那罗百眷属，<a id="a-C0"></a>难胜夜叉千眷属，<a id="a-C1"></a>泥荼鸠支阿修罗五百眷属，<a id="a-C2"></a>鞞[少/兔]迦鸠槃茶百眷属，<a id="a-C3"></a>静默天女善目天女各一千五百眷属：<a id="a-C4"></a>“汝等共护悉都那国。<a id="a-C5"></a>”乃至佛及大众咸皆赞言：<a id="a-C6"></a>“善哉！<a id="a-C7"></a>善哉！<a id="a-C8"></a>”</p>
  <p id="aC9">尔时，<a id="a-CA"></a>世尊以西地国，<a id="a-CB"></a>付嘱山眼天子二百眷属，<a id="a-CC"></a>法喜乾闼婆百眷属，<a id="a-CD"></a>薮支罗婆紧那罗百眷属，<a id="a-CE"></a>大身夜叉千眷属，<a id="a-CF"></a>执刀阿修罗百眷属，<a id="a-CG"></a>止流鸠槃茶三百眷属，<a id="a-CH"></a>金光天女、<a id="a-CI"></a>黑光天女各二千五百眷属：<a id="a-CJ"></a>“汝等共护西地国土。<a id="a-CK"></a>”乃至佛及大众咸皆赞言：<a id="a-CL"></a>“善哉！<a id="a-CM"></a>善哉！<a id="a-CN"></a>”</p>
  <p id="aCO">尔时，<a id="a-CP"></a>世尊以富楼沙富罗国，<a id="a-CQ"></a>付嘱阿罗脯斯天子千眷属，<a id="a-CR"></a>难提乾闼婆百眷属，<a id="a-CS"></a>净众紧那罗百眷属，<a id="a-CT"></a>摩尼华夜叉千眷属，<a id="a-CU"></a>迦荼龙王、<a id="a-CV"></a>阿婆罗罗龙王各二千五百眷属，<a id="a-CW"></a>大怖伽楼罗百眷属，<a id="a-CX"></a>讫多孙地阿修罗五百眷属，<a id="a-CY"></a>烧竹鸠槃茶五百眷属，<a id="a-CZ"></a>多卢斯天女三目天女各五百眷属：<a id="a-Ca"></a>“汝等共护富楼沙富罗国。<a id="a-Cb"></a>”乃至佛及大众咸皆赞言：<a id="a-Cc"></a>“善哉！<a id="a-Cd"></a>善哉！<a id="a-Ce"></a>”</p>
  <p id="aCf">尔时，<a id="a-Cg"></a>世尊以乌苌国土，<a id="a-Ch"></a>付嘱习音天子五百眷属，<a id="a-Ci"></a>华光乾闼婆三百眷属，<a id="a-Cj"></a>善怖紧那罗百眷属，<a id="a-Ck"></a>迦罗婆提夜叉五百眷属，<a id="a-Cl"></a>郎浮罗龙三百眷属，<a id="a-Cm"></a>遮曼池阿修罗百眷属，<a id="a-Cn"></a>曼陀果鸠槃荼百眷属，<a id="a-Co"></a>呵梨帝天女染贤天女各五百眷属：<a id="a-Cp"></a>“汝等共护乌苌国土。<a id="a-Cq"></a>”乃至佛及大众咸皆赞言：<a id="a-Cr"></a>“善哉！<a id="a-Cs"></a>善哉！<a id="a-Ct"></a>”</p>
  <p id="aCu">尔时，<a id="a-Cv"></a>世尊以寄萨离国，<a id="a-Cw"></a>付嘱黑色天子千眷属，<a id="a-Cx"></a>金色乾闼婆百眷属，<a id="a-Cy"></a>跋那牟至紧那罗八十眷属，<a id="a-Cz"></a>散发夜叉五百眷属，<a id="a-D0"></a>力天龙王百眷属，<a id="a-D1"></a>那佉遮利阿修罗百眷属，<a id="a-D2"></a>无垢声鸠槃茶八十眷属，<a id="a-D3"></a>胜针天女蝎天女各五百眷属：<a id="a-D4"></a>“汝等共护寄萨离国。<a id="a-D5"></a>”乃至佛及大众咸皆赞言：<a id="a-D6"></a>“善哉！<a id="a-D7"></a>善哉！<a id="a-D8"></a>”</p>
  <p id="aD9">尔时，<a id="a-DA"></a>世尊以金性国，<a id="a-DB"></a>付嘱禅那离沙婆天子五百眷属，<a id="a-DC"></a>摩那婆乾闼婆百眷属，<a id="a-DD"></a>善称紧那罗百眷属，<a id="a-DE"></a>禅那离沙婆夜叉五百眷属，<a id="a-DF"></a>宝冠阿修罗百眷属，<a id="a-DG"></a>香意鸠槃茶八十眷属：<a id="a-DH"></a>“汝等共护金性国土。<a id="a-DI"></a>”乃至佛及大众咸皆赞言：<a id="a-DJ"></a>“善哉！<a id="a-DK"></a>善哉！<a id="a-DL"></a>”</p>
  <p id="aDM">尔时，<a id="a-DN"></a>世尊以摩都罗国，<a id="a-DO"></a>付嘱歌赞天子百眷属，<a id="a-DP"></a>五髻乾闼婆五百眷属，<a id="a-DQ"></a>威德紧那罗八十眷属，<a id="a-DR"></a>坚鉾夜叉五百眷属，<a id="a-DS"></a>冰伽罗阿修罗五百眷属，<a id="a-DT"></a>贤目鸠槃茶百眷属，<a id="a-DU"></a>沾浮楼天女五百眷属：<a id="a-DV"></a>“汝等共护摩都罗国。<a id="a-DW"></a>”乃至佛及大众咸皆赞言：<a id="a-DX"></a>“善哉！<a id="a-DY"></a>善哉！<a id="a-DZ"></a>”</p>
  <p id="aDa">尔时，<a id="a-Db"></a>世尊以薮离迦国，<a id="a-Dc"></a>付嘱财目天子千眷属，<a id="a-Dd"></a>善顶乾闼婆百眷属，<a id="a-De"></a>赊摩鸠斯紧那罗五百眷属，<a id="a-Df"></a>坚固夜叉五百眷属，<a id="a-Dg"></a>耶婆那夜叉千眷属，<a id="a-Dh"></a>无畏紧那罗百眷属，<a id="a-Di"></a>跋罗头婆阇夜叉五百眷属，<a id="a-Dj"></a>啖婆何利阿修罗八百眷属，<a id="a-Dk"></a>瞿伽叉鸠槃茶三百眷属，<a id="a-Dl"></a>啖婆何利罗刹五百眷属，<a id="a-Dm"></a>释迦罗刹五百眷属：<a id="a-Dn"></a>“汝等共护薮离迦国。<a id="a-Do"></a>”乃至佛及大众咸皆赞言：<a id="a-Dp"></a>“善哉！<a id="a-Dq"></a>善哉！<a id="a-Dr"></a>”</p>
  <p id="aDs">尔时，<a id="a-Dt"></a>世尊以般遮囊伽罗国，<a id="a-Du"></a>付嘱婆婆叉天子千眷属，<a id="a-Dv"></a>月光乾闼婆百眷属，<a id="a-Dw"></a>围目夜叉千眷属，<a id="a-Dx"></a>大云阿修罗五百眷属，<a id="a-Dy"></a>诃奴阇鸠槃茶百眷属，<a id="a-Dz"></a>摩尼枳萨梨天女五百眷属，<a id="a-E0"></a>多摩罗婆利天女千眷属：<a id="a-E1"></a>“汝等共护般遮囊伽罗国。<a id="a-E2"></a>”乃至佛及大众咸皆赞言：<a id="a-E3"></a>“善哉！<a id="a-E4"></a>善哉！<a id="a-E5"></a>”</p>
  <p id="aE6">尔时，<a id="a-E7"></a>世尊以波斯国，<a id="a-E8"></a>付嘱檀[少/兔]师天子五千眷属，<a id="a-E9"></a>拘毗罗乾闼婆三千眷属，<a id="a-EA"></a>梨鞞摩师紧那罗千眷属，<a id="a-EB"></a>住勇夜叉五百眷属，<a id="a-EC"></a>那摩罗王夜叉五百眷属，<a id="a-ED"></a>庵罗提他乾闼婆千眷属，<a id="a-EE"></a>伊沙那时紧那罗千眷属，<a id="a-EF"></a>竭娑拘支鸠槃茶四千眷属，<a id="a-EG"></a>那罗斯罗刹五千眷属，<a id="a-EH"></a>呵梨达罗刹二千眷属：<a id="a-EI"></a>“汝等共护波斯国土。<a id="a-EJ"></a>”乃至佛及大众咸皆赞言：<a id="a-EK"></a>“善哉！<a id="a-EL"></a>善哉！<a id="a-EM"></a>”</p>
  <p id="aEN">尔时，<a id="a-EO"></a>世尊以敕勤国土，<a id="a-EP"></a>付嘱佉楼那天子千眷属，<a id="a-EQ"></a>妙好乾闼婆五百眷属，<a id="a-ER"></a>帝利迦紧那罗五百眷属，<a id="a-ES"></a>三钵夜叉二万眷属怖畏夜叉十千眷属，<a id="a-ET"></a>休流歇龙千眷属，<a id="a-EU"></a>金耳阿修罗千眷属，<a id="a-EV"></a>善林树鸠槃茶千眷属，<a id="a-EW"></a>金枳萨罗罗刹五千眷属：<a id="a-EX"></a>“汝等共护敕勤国土。<a id="a-EY"></a>”乃至佛及大众咸皆赞言：<a id="a-EZ"></a>“善哉！<a id="a-Ea"></a>善哉！<a id="a-Eb"></a>”</p>
  <p id="aEc">尔时，<a id="a-Ed"></a>世尊以叵耶那国，<a id="a-Ee"></a>付嘱海怖天子千眷属，<a id="a-Ef"></a>那茶浮乾闼婆百眷属，<a id="a-Eg"></a>马目紧那罗百眷属，<a id="a-Eh"></a>华齿夜叉二千眷属，<a id="a-Ei"></a>大齿夜叉千眷属，<a id="a-Ej"></a>忧波罗耳龙五百眷属，<a id="a-Ek"></a>动手阿修罗百眷属，<a id="a-El"></a>解脱鸠槃茶百眷属，<a id="a-Em"></a>质摩只萨梨罗刹女五百眷属，<a id="a-En"></a>黑闇罗刹、<a id="a-Eo"></a>护门罗刹各二千五百眷属，<a id="a-Ep"></a>月光罗刹千眷属：<a id="a-Eq"></a>“汝等共护叵耶那国。<a id="a-Er"></a>”乃至佛及大众咸皆赞言：<a id="a-Es"></a>“善哉！<a id="a-Et"></a>善哉！<a id="a-Eu"></a>”</p>
  <p id="aEv">尔时，<a id="a-Ew"></a>世尊以尸利耶摩国，<a id="a-Ex"></a>付嘱黑发天子百眷属，<a id="a-Ey"></a>金臂乾闼婆八十眷属，<a id="a-Ez"></a>风响紧那罗百眷属，<a id="a-F0"></a>阿楼那夜叉千眷属，<a id="a-F1"></a>八发夜叉千眷属，<a id="a-F2"></a>上踊龙王百眷属，<a id="a-F3"></a>快作阿修罗百眷属，<a id="a-F4"></a>香筒鸠槃荼五百眷属，<a id="a-F5"></a>黑泽天女五百眷属：<a id="a-F6"></a>“汝等共护尸利耶摩国。<a id="a-F7"></a>”乃至佛及大众咸皆赞言：<a id="a-F8"></a>“善哉！<a id="a-F9"></a>善哉！<a id="a-FA"></a>”</p>
  <p id="aFB">尔时，<a id="a-FC"></a>世尊以跋离迦国，<a id="a-FD"></a>付嘱赤铜色天子八百眷属，<a id="a-FE"></a>媚眼乾闼婆百眷属，<a id="a-FF"></a>针黑紧那罗百眷属，<a id="a-FG"></a>牟耳夜叉五千眷属，<a id="a-FH"></a>黟罗羯那龙百眷属，<a id="a-FI"></a>息牛阿修罗百眷属，<a id="a-FJ"></a>阿毗拏萨利鸠槃茶五百眷属，<a id="a-FK"></a>长苗天女妙胜天女各五百眷属：<a id="a-FL"></a>“汝等共护跋离迦国。<a id="a-FM"></a>”乃至佛及大众咸皆赞言：<a id="a-FN"></a>“善哉！<a id="a-FO"></a>善哉！<a id="a-FP"></a>”</p>
  <p id="aFQ">尔时，<a id="a-FR"></a>世尊以罽宾那国，<a id="a-FS"></a>付嘱怖黑天子五十眷属，<a id="a-FT"></a>五音乾闼婆千眷属，<a id="a-FU"></a>水性紧那罗五百眷属，<a id="a-FV"></a>广执夜叉三万眷属，<a id="a-FW"></a>长生夜叉、<a id="a-FX"></a>流云解脱夜叉各二千五百眷属，<a id="a-FY"></a>睺罗荼龙十千眷属，<a id="a-FZ"></a>郁金阿修罗千眷属，<a id="a-Fa"></a>陀楼跋尼鸠槃茶五百眷属，<a id="a-Fb"></a>正辩天女千眷属，<a id="a-Fc"></a>园林罗刹女十千眷属：<a id="a-Fd"></a>“汝等共护罽宾那国。<a id="a-Fe"></a>”乃至佛及大众咸皆赞言：<a id="a-Ff"></a>“善哉！<a id="a-Fg"></a>善哉！<a id="a-Fh"></a>”</p>
  <p id="aFi">尔时，<a id="a-Fj"></a>世尊以忧罗赊国，<a id="a-Fk"></a>付嘱那罗摩乾闼婆百眷属，<a id="a-Fl"></a>五怖夜叉二千眷属，<a id="a-Fm"></a>尸利沙夜叉千眷属：<a id="a-Fn"></a>“汝等共护忧罗赊国。<a id="a-Fo"></a>”乃至佛及大众咸皆赞言：<a id="a-Fp"></a>“善哉！<a id="a-Fq"></a>善哉！<a id="a-Fr"></a>”</p>
  <p id="aFs">尔时，<a id="a-Ft"></a>世尊以佉罗婆罗国，<a id="a-Fu"></a>付嘱时兰那乾闼婆百眷属，<a id="a-Fv"></a>华宝夜叉千眷属，<a id="a-Fw"></a>善乐目龙千眷属，<a id="a-Fx"></a>怖人鸠槃茶五百眷属，<a id="a-Fy"></a>顺欲天女百眷属：<a id="a-Fz"></a>“汝等共护佉罗婆罗国。<a id="a-G0"></a>”乃至佛及大众咸皆赞言：<a id="a-G1"></a>“善哉！<a id="a-G2"></a>善哉！<a id="a-G3"></a>”</p>
  <p id="aG4">尔时，<a id="a-G5"></a>世尊以阿疏居迦国，<a id="a-G6"></a>付嘱牟尼佉利夜叉二千眷属，<a id="a-G7"></a>好施罗刹千眷属，<a id="a-G8"></a>婆稚龙五百眷属，<a id="a-G9"></a>止云鸠槃荼百眷属，<a id="a-GA"></a>呵梨帝罗刹女千眷属：<a id="a-GB"></a>“汝等共护阿疏居迦国。<a id="a-GC"></a>”乃至佛及大众咸皆赞言：<a id="a-GD"></a>“善哉！<a id="a-GE"></a>善哉！<a id="a-GF"></a>”</p>
  <p id="aGG">尔时，<a id="a-GH"></a>世尊以达罗陀国，<a id="a-GI"></a>付嘱鞞婆达利乾闼婆百眷属，<a id="a-GJ"></a>道路夜叉黄头夜叉勇健夜叉各千眷属，<a id="a-GK"></a>跋陀龙王二千眷属，<a id="a-GL"></a>孔雀毛龙王百眷属，<a id="a-GM"></a>生解天女毛罗阇利天女各二百五十眷属：<a id="a-GN"></a>“汝等共护达罗陀国。<a id="a-GO"></a>”乃至佛及大众咸皆赞言：<a id="a-GP"></a>“善哉！<a id="a-GQ"></a>善哉！<a id="a-GR"></a>”</p>
  <p id="aGS">尔时，<a id="a-GT"></a>世尊以弗梨沙国，<a id="a-GU"></a>付嘱夺意夜叉戒贤夜叉各五百眷属，<a id="a-GV"></a>云腹龙王三百眷属，<a id="a-GW"></a>离恶鸠槃茶八十眷属，<a id="a-GX"></a>搔跋质罗天女百眷属：<a id="a-GY"></a>“汝等共护弗梨沙国。<a id="a-GZ"></a>”乃至佛及大众咸皆赞言：<a id="a-Ga"></a>“善哉！<a id="a-Gb"></a>善哉！<a id="a-Gc"></a>”</p>
  <p id="aGd">尔时，<a id="a-Ge"></a>世尊以伽赊国，<a id="a-Gf"></a>付嘱持华乾闼婆、<a id="a-Gg"></a>摩睺罗伽乾闼婆各千眷属，<a id="a-Gh"></a>金枳持夜叉、<a id="a-Gi"></a>毗持夜叉各二百五十眷属，<a id="a-Gj"></a>光掌龙王、<a id="a-Gk"></a>胜夺龙王各五百眷属，<a id="a-Gl"></a>阿楼尼天女、<a id="a-Gm"></a>华目天女各二百五十眷属：<a id="a-Gn"></a>“汝等共护伽赊国土。<a id="a-Go"></a>”乃至佛及大众咸皆赞言：<a id="a-Gp"></a>“善哉！<a id="a-Gq"></a>善哉！<a id="a-Gr"></a>”</p>
  <p id="aGs">尔时，<a id="a-Gt"></a>世尊以遮居迦国，<a id="a-Gu"></a>付嘱剑婆罗龙王五百眷属，<a id="a-Gv"></a>极恶鸠槃茶百眷属，<a id="a-Gw"></a>那朱波毗舍遮百眷属，<a id="a-Gx"></a>星目罗刹女五百眷属，<a id="a-Gy"></a>天铠饿鬼将二百眷属，<a id="a-Gz"></a>歇恶夜叉三百眷属：<a id="a-H0"></a>“汝等共护遮居迦国。<a id="a-H1"></a>”乃至佛及大众咸皆赞言：<a id="a-H2"></a>“善哉！<a id="a-H3"></a>善哉！<a id="a-H4"></a>”</p>
  <p id="aH5">尔时，<a id="a-H6"></a>世尊以簁堤国，<a id="a-H7"></a>付嘱具足龙王善道龙王各百眷属，<a id="a-H8"></a>坚目鸠槃茶百眷属，<a id="a-H9"></a>八毗那耶迦天女一百眷属，<a id="a-HA"></a>道神天女尸利天女各二百五十眷属，<a id="a-HB"></a>珂贝天女安住天女各五十眷属：<a id="a-HC"></a>“汝等共护簁堤国土。<a id="a-HD"></a>”乃至佛及大众咸皆赞言：<a id="a-HE"></a>“善哉！<a id="a-HF"></a>善哉！<a id="a-HG"></a>”</p>
  <p id="aHH">尔时，<a id="a-HI"></a>世尊以沙勒国，<a id="a-HJ"></a>付嘱发色天子百眷属，<a id="a-HK"></a>护国乾闼婆百眷属，<a id="a-HL"></a>佛护夜叉、<a id="a-HM"></a>助雹夜叉各五百眷属，<a id="a-HN"></a>孔雀项龙王百眷属，<a id="a-HO"></a>山目龙女五百眷属，<a id="a-HP"></a>讫利波赊鸠槃茶五百眷属，<a id="a-HQ"></a>持德天女、<a id="a-HR"></a>龙护天女各二百五十眷属：<a id="a-HS"></a>“汝等共护沙勒国土。<a id="a-HT"></a>”乃至佛及大众咸皆赞言：<a id="a-HU"></a>“善哉！<a id="a-HV"></a>善哉！<a id="a-HW"></a>”</p>
  <p id="aHX">尔时，<a id="a-HY"></a>世尊以于填国土，<a id="a-HZ"></a>付嘱难胜天子千眷属，<a id="a-Ha"></a>散脂夜叉大将十千眷属，<a id="a-Hb"></a>羖羊脚大夜叉八千眷属，<a id="a-Hc"></a>金华鬘夜叉五百眷属，<a id="a-Hd"></a>热舍龙王千眷属，<a id="a-He"></a>阿那紧首天女十千眷属，<a id="a-Hf"></a>他难阇梨天女五千眷属：<a id="a-Hg"></a>“毗沙门王神力所加，<a id="a-Hh"></a>共汝护持于填国土。<a id="a-Hi"></a>”乃至佛及大众咸皆赞言：<a id="a-Hj"></a>“善哉！<a id="a-Hk"></a>善哉！<a id="a-Hl"></a>”</p>
  <p id="aHm">尔时，<a id="a-Hn"></a>世尊以龟兹国土，<a id="a-Ho"></a>付嘱牟铠天子千眷属，<a id="a-Hp"></a>黄头大夜叉千眷属，<a id="a-Hq"></a>厌财罗刹女千眷属，<a id="a-Hr"></a>睺护大夜叉千眷属，<a id="a-Hs"></a>疏齿鸠槃茶千眷属，<a id="a-Ht"></a>尸利遮吒罗刹、<a id="a-Hu"></a>鹿齿罗刹各五百眷属：<a id="a-Hv"></a>“汝等共护龟兹国土。<a id="a-Hw"></a>”乃至佛及大众咸皆赞言：<a id="a-Hx"></a>“善哉！<a id="a-Hy"></a>善哉！<a id="a-Hz"></a>”</p>
  <p id="aI0">尔时，<a id="a-I1"></a>世尊以婆楼迦国，<a id="a-I2"></a>付嘱骞茶夜叉千眷属，<a id="a-I3"></a>阿婆迦利鸠槃茶百眷属，<a id="a-I4"></a>垂乳罗刹千眷属：<a id="a-I5"></a>“汝等共护婆楼迦国。<a id="a-I6"></a>”乃至佛及大众咸皆赞言：<a id="a-I7"></a>“善哉！<a id="a-I8"></a>善哉！<a id="a-I9"></a>”</p>
  <p id="aIA">尔时，<a id="a-IB"></a>世尊以奚周迦国，<a id="a-IC"></a>付嘱王活乾闼婆五百眷属，<a id="a-ID"></a>奚卑罗龙百眷属：<a id="a-IE"></a>“汝等共护奚周迦国。<a id="a-IF"></a>”乃至佛及大众咸皆赞言：<a id="a-IG"></a>“善哉！<a id="a-IH"></a>善哉！<a id="a-II"></a>”</p>
  <p id="aIJ">尔时，<a id="a-IK"></a>世尊以亿尼国，<a id="a-IL"></a>付嘱勇健执蠡大夜叉将千眷属，<a id="a-IM"></a>象耳龙王三千眷属，<a id="a-IN"></a>吉迦知罗刹女、<a id="a-IO"></a>雪池罗刹女各二千五百眷属：<a id="a-IP"></a>“汝等共护亿尼国土。<a id="a-IQ"></a>”乃至佛及大众咸皆赞言：<a id="a-IR"></a>“善哉！<a id="a-IS"></a>善哉！<a id="a-IT"></a>”</p>
  <p id="aIU">尔时，<a id="a-IV"></a>世尊以鄯善国，<a id="a-IW"></a>付嘱阿罗知天子百眷属，<a id="a-IX"></a>阿沙迦夜叉五千眷属，<a id="a-IY"></a>无著罗刹女十千眷属：<a id="a-IZ"></a>“汝等共护鄯善国土。<a id="a-Ia"></a>”乃至佛及大众咸皆赞言：<a id="a-Ib"></a>“善哉！<a id="a-Ic"></a>善哉！<a id="a-Id"></a>”</p>
  <p id="aIe">尔时，<a id="a-If"></a>世尊以紧那罗国，<a id="a-Ig"></a>付嘱赤目大夜叉十千眷属，<a id="a-Ih"></a>不动鸠槃茶千眷属：<a id="a-Ii"></a>“汝等共护紧那罗国。<a id="a-Ij"></a>”乃至佛及大众咸皆赞言：<a id="a-Ik"></a>“善哉！<a id="a-Il"></a>善哉！<a id="a-Im"></a>”</p>
  <p id="aIn">尔时，<a id="a-Io"></a>世尊以震旦国，<a id="a-Ip"></a>付嘱毗首羯磨天子五千眷属，<a id="a-Iq"></a>迦毗罗夜叉大将五千眷属，<a id="a-Ir"></a>法护夜叉大将五千眷属，<a id="a-Is"></a>坚目夜叉大将五千眷属，<a id="a-It"></a>大目夜叉大将五千眷属，<a id="a-Iu"></a>勇健军夜叉大将五千眷属，<a id="a-Iv"></a>摩尼跋陀夜叉大将五千眷属，<a id="a-Iw"></a>贤满夜叉大将五千眷属，<a id="a-Ix"></a>持威德夜叉大将五千眷属，<a id="a-Iy"></a>阿荼薄拘夜叉大将五千眷属，<a id="a-Iz"></a>般支迦夜叉大将五千眷属，<a id="a-J0"></a>婆修吉龙王五千眷属，<a id="a-J1"></a>须摩那果龙王五千眷属，<a id="a-J2"></a>弗沙毗摩龙王五千眷属，<a id="a-J3"></a>呵梨帝鬼子母天五千眷属，<a id="a-J4"></a>伊罗婆雌大天女五千眷属，<a id="a-J5"></a>双瞳目大天女五千眷属：<a id="a-J6"></a>“汝等贤首，<a id="a-J7"></a>皆共护持震旦国土，<a id="a-J8"></a>于彼所有一切触恼、<a id="a-J9"></a>斗诤怨仇、<a id="a-JA"></a>忿竞言讼、<a id="a-JB"></a>两阵交战、<a id="a-JC"></a>饥馑疫病、<a id="a-JD"></a>非时风雨冰寒毒热悉令休息，<a id="a-JE"></a>遮障不善诸恶众生瞋恚粗犷、<a id="a-JF"></a>苦辛涩触无味等物悉令休息，<a id="a-JG"></a>令我法眼得久住故，<a id="a-JH"></a>绍三宝种不断绝故，<a id="a-JI"></a>三种精气得增长故，<a id="a-JJ"></a>利益安乐诸天人故，<a id="a-JK"></a>勤加护持。<a id="a-JL"></a>以是因缘，<a id="a-JM"></a>汝等今世及以后世常得安乐。<a id="a-JN"></a>”毗首羯磨天子及与眷属，<a id="a-JO"></a>迦毗罗大夜叉、<a id="a-JP"></a>法护夜叉、<a id="a-JQ"></a>坚目夜叉、<a id="a-JR"></a>大目夜叉、<a id="a-JS"></a>勇健夜叉、<a id="a-JT"></a>摩尼跋陀夜叉、<a id="a-JU"></a>贤满夜叉、<a id="a-JV"></a>持威德夜叉、<a id="a-JW"></a>阿荼薄拘夜叉、<a id="a-JX"></a>般支迦夜叉及与眷属，<a id="a-JY"></a>婆修吉龙王、<a id="a-JZ"></a>须摩那果龙王、<a id="a-Ja"></a>弗沙毗摩龙王及与眷属，<a id="a-Jb"></a>呵梨帝鬼子母天、<a id="a-Jc"></a>伊罗婆雌天女、<a id="a-Jd"></a>双瞳目天女及与眷属，<a id="a-Je"></a>各作是言：<a id="a-Jf"></a>“大德婆伽婆，<a id="a-Jg"></a>我等共护震旦国土，<a id="a-Jh"></a>休息一切斗诤；<a id="a-Ji"></a>乃至增长三种精气，<a id="a-Jj"></a>我等勤加护持养育；<a id="a-Jk"></a>乃至世尊声闻弟子三业相应不积聚者，<a id="a-Jl"></a>倍复安置护持养育。<a id="a-Jm"></a>”</p>
  <p id="aJn">尔时，<a id="a-Jo"></a>世尊赞言：<a id="a-Jp"></a>“善哉！<a id="a-Jq"></a>善哉！<a id="a-Jr"></a>善男子，<a id="a-Js"></a>汝应如是护持我法。<a id="a-Jt"></a>”诸来大众亦复随喜赞言：<a id="a-Ju"></a>“善哉！<a id="a-Jv"></a>善哉！<a id="a-Jw"></a>”</p>
  <p id="aJx">“诸仁者，<a id="a-Jy"></a>我以阎浮提一切国土，<a id="a-Jz"></a>付嘱诸天、<a id="a-K0"></a>乾闼婆、<a id="a-K1"></a>紧那罗、<a id="a-K2"></a>夜叉、<a id="a-K3"></a>龙王、<a id="a-K4"></a>阿修罗、<a id="a-K5"></a>鸠槃茶、<a id="a-K6"></a>诸天女等，<a id="a-K7"></a>各令安置护持养育一切众生，<a id="a-K8"></a>是故汝等诸大龙王不得分者，<a id="a-K9"></a>应当容忍莫恨。<a id="a-KA"></a>所谓娑伽罗龙王、<a id="a-KB"></a>阿那婆沓多龙王、<a id="a-KC"></a>伊罗跋龙王、<a id="a-KD"></a>婆楼那龙王、<a id="a-KE"></a>善住龙王、<a id="a-KF"></a>德叉迦龙王、<a id="a-KG"></a>恒河龙王、<a id="a-KH"></a>辛头龙王、<a id="a-KI"></a>博叉龙王、<a id="a-KJ"></a>私陀龙王、<a id="a-KK"></a>堤首尼龙王、<a id="a-KL"></a>摩醯谟遮利龙王、<a id="a-KM"></a>金胁龙王、<a id="a-KN"></a>跋致苏多龙王、<a id="a-KO"></a>弗婆钵赊龙王、<a id="a-KP"></a>众色云龙王、<a id="a-KQ"></a>拘那跋帝龙王、<a id="a-KR"></a>阿斯多龙王、<a id="a-KS"></a>遮弥罗龙王、<a id="a-KT"></a>香山龙王、<a id="a-KU"></a>那罗延面龙王、<a id="a-KV"></a>婆婆牟支龙王、<a id="a-KW"></a>那陀叉龙王，<a id="a-KX"></a>如是等一百八十万诸大龙王，<a id="a-KY"></a>住阎浮提不得分者，<a id="a-KZ"></a>应当容忍莫恨。<a id="a-Ka"></a>汝等各住本宫，<a id="a-Kb"></a>护持养育我之正法，<a id="a-Kc"></a>当作利益一切众生行，<a id="a-Kd"></a>以是因缘，<a id="a-Ke"></a>汝等今世及以后世自利利他。<a id="a-Kf"></a>何以故？<a id="a-Kg"></a>彼诸天、<a id="a-Kh"></a>龙、<a id="a-Ki"></a>乾闼婆、<a id="a-Kj"></a>紧那罗、<a id="a-Kk"></a>夜叉、<a id="a-Kl"></a>阿修罗、<a id="a-Km"></a>鸠槃茶、<a id="a-Kn"></a>天女、<a id="a-Ko"></a>罗刹女等，<a id="a-Kp"></a>随其国土昔所住处，<a id="a-Kq"></a>彼诸天龙乃至天女，<a id="a-Kr"></a>为护彼彼诸国土故，<a id="a-Ks"></a>安置养育一切众生，<a id="a-Kt"></a>是故汝等大夜叉王不得分者，<a id="a-Ku"></a>应当容忍莫恨。<a id="a-Kv"></a>所谓箭毛夜叉、<a id="a-Kw"></a>赊罗毗夜叉、<a id="a-Kx"></a>迦吒首利夜叉、<a id="a-Ky"></a>婆罗目企夜叉、<a id="a-Kz"></a>婆罗稚夜叉、<a id="a-L0"></a>婆摩罗夜叉、<a id="a-L1"></a>其梨迦吒夜叉、<a id="a-L2"></a>由梯迦夜叉、<a id="a-L3"></a>其梨呵夜叉、<a id="a-L4"></a>满面夜叉、<a id="a-L5"></a>迦赊毗提夜叉、<a id="a-L6"></a>护国夜叉、<a id="a-L7"></a>楼迦夜叉、<a id="a-L8"></a>箭爪夜叉、<a id="a-L9"></a>波那流支夜叉、<a id="a-LA"></a>狼爪夜叉、<a id="a-LB"></a>师子怖夜叉、<a id="a-LC"></a>阿楼尼夜叉、<a id="a-LD"></a>修罗阇毗夜叉、<a id="a-LE"></a>阿茶阇梨夜叉、<a id="a-LF"></a>得叉梨师夜叉、<a id="a-LG"></a>灰手夜叉、<a id="a-LH"></a>苏摩那虎夜叉、<a id="a-LI"></a>罗摩那时夜叉、<a id="a-LJ"></a>恶叉尼弃罗夜叉、<a id="a-LK"></a>质多罗夜叉、<a id="a-LL"></a>佛护夜叉，<a id="a-LM"></a>如是等八频婆罗诸夜叉大将，<a id="a-LN"></a>依阎浮提种种寺舍园林、<a id="a-LO"></a>泉池山岩、<a id="a-LP"></a>林薮树下安住不得分者，<a id="a-LQ"></a>应当容忍莫恨。<a id="a-LR"></a>随所住处，<a id="a-LS"></a>乃至山林树下各住本处，<a id="a-LT"></a>护持养育我之正法，<a id="a-LU"></a>利益安乐一切众生行，<a id="a-LV"></a>以是因缘，<a id="a-LW"></a>汝等今世及以后世自利利他。<a id="a-LX"></a>何以故？<a id="a-LY"></a>彼诸天、<a id="a-LZ"></a>龙、<a id="a-La"></a>乾闼婆、<a id="a-Lb"></a>紧那罗、<a id="a-Lc"></a>夜叉阿修罗、<a id="a-Ld"></a>鸠槃茶、<a id="a-Le"></a>天女、<a id="a-Lf"></a>罗刹女等，<a id="a-Lg"></a>随其国土昔所住处，<a id="a-Lh"></a>彼诸天龙乃至天女，<a id="a-Li"></a>为护彼彼诸国土故，<a id="a-Lj"></a>安置养育一切众生。<a id="a-Lk"></a>是故汝等诸阿修罗王不得分者，<a id="a-Ll"></a>应当容忍莫恨。<a id="a-Lm"></a>所谓罗睺罗阿修罗王、<a id="a-Ln"></a>毗摩质多罗阿修罗王、<a id="a-Lo"></a>波罗陀阿修罗王、<a id="a-Lp"></a>睒婆利阿修罗王、<a id="a-Lq"></a>牟真邻陀阿修罗王、<a id="a-Lr"></a>须质多罗阿修罗王、<a id="a-Ls"></a>跋稚毗卢遮那阿修罗王、<a id="a-Lt"></a>悉利罗耆阿修罗王、<a id="a-Lu"></a>黟罗跋支阿修罗王、<a id="a-Lv"></a>瞿摩阇毗阿修罗王、<a id="a-Lw"></a>毗茶叉阿修罗王、<a id="a-Lx"></a>那耶遮利阿修罗王、<a id="a-Ly"></a>伽阇弥罗阿修罗王、<a id="a-Lz"></a>初罗檀茶阿修罗王、<a id="a-M0"></a>阿斯末罗阿修罗王、<a id="a-M1"></a>迦摩跌知阿修罗王、<a id="a-M2"></a>婆罗干荼阿修罗王、<a id="a-M3"></a>毕他摩尼阿修罗王、<a id="a-M4"></a>波罗那佉阿修罗王、<a id="a-M5"></a>萨婆鸯伽叉阿修罗王、<a id="a-M6"></a>讫赊婆睺阿修罗王，<a id="a-M7"></a>如是等六万那由他阿修罗王住阎浮提不得分者，<a id="a-M8"></a>应当容忍莫恨。<a id="a-M9"></a>各住本宫护持养育我之正法，<a id="a-MA"></a>当作利益一切众生行，<a id="a-MB"></a>以是因缘，<a id="a-MC"></a>汝等今世及以后世自利利他。<a id="a-MD"></a>何以故？<a id="a-ME"></a>彼诸天、<a id="a-MF"></a>龙、<a id="a-MG"></a>乾闼婆、<a id="a-MH"></a>紧那罗、<a id="a-MI"></a>夜叉、<a id="a-MJ"></a>阿修罗、<a id="a-MK"></a>鸠槃茶、<a id="a-ML"></a>天女、<a id="a-MM"></a>罗刹女等，<a id="a-MN"></a>随其国土昔所住处，<a id="a-MO"></a>彼诸天龙乃至天女为护彼彼诸国土故，<a id="a-MP"></a>安置养育一切众生，<a id="a-MQ"></a>是故汝等诸大天女应当容忍莫恨。<a id="a-MR"></a>所谓歇大天女、<a id="a-MS"></a>造光天女、<a id="a-MT"></a>地解天女、<a id="a-MU"></a>增护天女、<a id="a-MV"></a>解脱天女、<a id="a-MW"></a>增水天女、<a id="a-MX"></a>少热天女、<a id="a-MY"></a>净目天女、<a id="a-MZ"></a>饶财天女、<a id="a-Ma"></a>宝藏天女、<a id="a-Mb"></a>摩尼爪天女、<a id="a-Mc"></a>黑绳天女、<a id="a-Md"></a>随时天女、<a id="a-Me"></a>王顶天女、<a id="a-Mf"></a>天水天女、<a id="a-Mg"></a>眼目天女、<a id="a-Mh"></a>莲华天女、<a id="a-Mi"></a>忧昙婆罗天女、<a id="a-Mj"></a>赊尸天女、<a id="a-Mk"></a>明炬目天女、<a id="a-Ml"></a>善意天女、<a id="a-Mm"></a>难胜天女、<a id="a-Mn"></a>胜目天女，<a id="a-Mo"></a>如是等六十二百千诸大天女，<a id="a-Mp"></a>依阎浮提种种塔寺城邑、<a id="a-Mq"></a>聚落园林、<a id="a-Mr"></a>泉池河边、<a id="a-Ms"></a>山谷大海边住不得分者，<a id="a-Mt"></a>汝等随所住处，<a id="a-Mu"></a>各各于彼护持养育我之正法。<a id="a-Mv"></a>汝等于彼所有怖畏、<a id="a-Mw"></a>斗诤怨仇、<a id="a-Mx"></a>饥馑疫病、<a id="a-My"></a>他方怨敌、<a id="a-Mz"></a>非时风雨、<a id="a-N0"></a>冰寒毒热悉令休息，<a id="a-N1"></a>遮障不善诸恶众生瞋恚粗犷、<a id="a-N2"></a>苦辛涩触无味等物悉令休息，<a id="a-N3"></a>令我法眼久住世间，<a id="a-N4"></a>绍三宝种不令断绝，<a id="a-N5"></a>三种精气增长炽然，<a id="a-N6"></a>利益安乐诸天人故勤加护持。<a id="a-N7"></a>以是因缘，<a id="a-N8"></a>汝等今世及以后世常得利益，<a id="a-N9"></a>安乐众生。<a id="a-NA"></a>”</p>
  <p id="aNB">时，<a id="a-NC"></a>彼六十二百千天女白佛言：<a id="a-ND"></a>“大德婆伽婆，<a id="a-NE"></a>我等护持养育佛法，<a id="a-NF"></a>休息斗诤，<a id="a-NG"></a>增长一切三种精气，<a id="a-NH"></a>乃至世尊声闻弟子三业相应无所积聚者，<a id="a-NI"></a>我等勤加护持养育。<a id="a-NJ"></a>”佛言：<a id="a-NK"></a>“善哉！<a id="a-NL"></a>善哉！<a id="a-NM"></a>善女人辈，<a id="a-NN"></a>汝等应当如是护持。<a id="a-NO"></a>”诸来大众皆亦随喜赞言：<a id="a-NP"></a>“善哉！<a id="a-NQ"></a>善哉！<a id="a-NR"></a>”</p>
  <p id="aNS">尔时，<a id="a-NT"></a>世尊复告一切诸天、<a id="a-NU"></a>乾闼婆乃至诸大天女言：<a id="a-NV"></a>“我今与汝息诸诤讼大陀罗尼心。<a id="a-NW"></a>汝等以此陀罗尼心故，<a id="a-NX"></a>各于己国，<a id="a-NY"></a>若曜宿失度，<a id="a-NZ"></a>摄诸众生令得敬信，<a id="a-Na"></a>一切斗诤悉得休息。<a id="a-Nb"></a>”作是语已，<a id="a-Nc"></a>即说咒曰：</p>
  <p id="aNd">“多地夜多　摩陀那　摩陀那　瞿摩陀那阿婆摩多　阿兮摩多　摩陀那佉　阿差摩[土+玄]　波罗赊摩帝　阿唎婆三摩摩帝尼佉摩帝　波赊摩帝　苏遮啰拏摩帝阿毗婆摩帝　阿罗毗婆摩帝　悉陀頞他摩帝　叉婆摩帝　苏婆诃。<a id="a-Ne"></a>”</p>
  <p id="aNf">尔时，<a id="a-Ng"></a>娑婆世界主大梵天王，<a id="a-Nh"></a>从座而起，<a id="a-Ni"></a>向佛合掌，<a id="a-Nj"></a>头面作礼而作是言：<a id="a-Nk"></a>“大德婆伽婆，<a id="a-Nl"></a>我今复以大陀罗尼，<a id="a-Nm"></a>降诸恶龙及恶鬼神，<a id="a-Nn"></a>护持国土，<a id="a-No"></a>遮障一切诸恶众生。<a id="a-Np"></a>“作是语已，<a id="a-Nq"></a>即说咒曰：</p>
  <p id="aNr">“哆地夜他　昙无啰牟喽啰牟喽那伽牟喽　那伽牟喽　阿薮啰牟喽　药叉牟喽　药叉牟喽鸠槃茶牟喽　浮单那牟喽　迦吒富单那牟喽　阿耶婆牟喽　侯诃侯诃牟喽　诃诃诃诃　牟厨帝药叉牟喽啰婆诃啰婆诃啰婆诃　萨婆乌阇　啰婆诃　苏婆呵。<a id="a-Ns"></a>”</p>
  <p id="aNt">尔时，<a id="a-Nu"></a>所有诸天、<a id="a-Nv"></a>龙王、<a id="a-Nw"></a>鸠槃茶、<a id="a-Nx"></a>饿鬼、<a id="a-Ny"></a>毗舍遮、<a id="a-Nz"></a>富单那、<a id="a-O0"></a>迦吒富单那饮血食肉者，<a id="a-O1"></a>皆悉惊怖忧愁恐惧，<a id="a-O2"></a>向佛合掌，<a id="a-O3"></a>头面礼足而作是言：<a id="a-O4"></a>“唯愿世尊大悲覆护，<a id="a-O5"></a>我等云何复得存活？<a id="a-O6"></a>”</p>
  <p id="aO7">佛言：<a id="a-O8"></a>“汝等且莫忧愁，<a id="a-O9"></a>大地所有华果五谷药草众味清净未食堕落地者，<a id="a-OA"></a>如是华果众味精气汝等食之足得活命。<a id="a-OB"></a>若复有人作食清净遗落在地，<a id="a-OC"></a>汝等亦当食其精气而自充济。<a id="a-OD"></a>复有我诸声闻弟子修禅定者，<a id="a-OE"></a>以己善根咒愿，<a id="a-OF"></a>汝等亦得色力、<a id="a-OG"></a>精气丰盛、<a id="a-OH"></a>眷属朋党具足势力。<a id="a-OI"></a>若有施主施我弟子寺舍园林、<a id="a-OJ"></a>田地舍宅，<a id="a-OK"></a>称名咒愿，<a id="a-OL"></a>汝当于彼与欲随喜护持养育；<a id="a-OM"></a>以是事故，<a id="a-ON"></a>汝等宫殿当得增长。<a id="a-OO"></a>若有施主施我弟子饮食、<a id="a-OP"></a>衣服、<a id="a-OQ"></a>卧具、<a id="a-OR"></a>汤药，<a id="a-OS"></a>受取之时称名咒愿，<a id="a-OT"></a>汝亦随喜；<a id="a-OU"></a>以彼咒愿汝随喜故，<a id="a-OV"></a>汝等便得寿命增长、<a id="a-OW"></a>愿容增长、<a id="a-OX"></a>安乐增长、<a id="a-OY"></a>朋党增长、<a id="a-OZ"></a>势力增长。<a id="a-Oa"></a>汝等昼夜应当精勤护持养育如是施主及以受者。<a id="a-Ob"></a>”</p>
  <p id="aOc">尔时，<a id="a-Od"></a>世尊欲重明此义，<a id="a-Oe"></a>而说偈言：</p>
  <p id="aOf">“两足大法王，<a id="a-Og"></a>　观众作是言：</p>
  <p id="aOh">‘帝释汝问我，<a id="a-Oi"></a>　各随与其分，</p>
  <p id="aOj">天龙鸠槃茶，<a id="a-Ok"></a>　夜叉修罗刹，</p>
  <p id="aOl">阎浮诸国土，<a id="a-Om"></a>　城邑众聚落，</p>
  <p id="aOn">旷野诸树林，<a id="a-Oo"></a>　山岩井泉池，</p>
  <p id="aOp">法眼得久住，<a id="a-Oq"></a>　诸恶令休息。</p>
  <p id="aOr">丰饶悉可乐，<a id="a-Os"></a>　为于阎浮提，</p>
  <p id="aOt">四天中鬼神，<a id="a-Ou"></a>　付嘱勤护持。</p>
  <p id="aOv">汝等舍眷属，<a id="a-Ow"></a>　我复更分布，</p>
  <p id="aOx">莫瞋怒嫉妒，<a id="a-Oy"></a>　与欲当随喜。<a id="a-Oz"></a>’</p>
  <p id="aP0">法喜禅味食，<a id="a-P1"></a>　如是诸天众，</p>
  <p id="aP2">一切皆悉起，<a id="a-P3"></a>　咸作如是言：</p>
  <p id="aP4">‘我等为正法，<a id="a-P5"></a>　护持阎浮提。</p>
  <p id="aP6">声闻具持戒，<a id="a-P7"></a>　不为积聚者，</p>
  <p id="aP8">剃头不持戒，<a id="a-P9"></a>　欲令法眼增，</p>
  <p id="aPA">我等皆至心，<a id="a-PB"></a>　勤加护养育。<a id="a-PC"></a>’</p>
  <p id="aPD">导师告彼言：<a id="a-PE"></a>‘正法我灭后，</p>
  <p id="aPF">具满五百年，<a id="a-PG"></a>　坚固住解脱；</p>
  <p id="aPH">五百年禅诵；<a id="a-PI"></a>　五百造塔寺；</p>
  <p id="aPJ">至后五百年，<a id="a-PK"></a>　坚住于斗诤。</p>
  <p id="aPL">后时有剃头，<a id="a-PM"></a>　破戒无羞耻，</p>
  <p id="aPN">供养如是辈，<a id="a-PO"></a>　亦得无量福。</p>
  <p id="aPP">譬如金无价，<a id="a-PQ"></a>　除金至银宝，</p>
  <p id="aPR">鋀石伪铜铁，<a id="a-PS"></a>　白镴及铅锡，</p>
  <p id="aPT">世间若无宝，<a id="a-PU"></a>　锡镴为最上；</p>
  <p id="aPV">佛宝亦如是，<a id="a-PW"></a>　最尊独第一，</p>
  <p id="aPX">次宝辟支佛，<a id="a-PY"></a>　罗汉余证果，</p>
  <p id="aPZ">得定净持戒，<a id="a-Pa"></a>　破戒名字僧，</p>
  <p id="aPb">深信求解脱。<a id="a-Pc"></a>　若能供养彼，</p>
  <p id="aPd">不久住忍地，<a id="a-Pe"></a>　必速证菩提。</p>
  <p id="aPf">六欲诸天子，<a id="a-Pg"></a>　宝国诸鬼神，</p>
  <p id="aPh">住林乾闼婆，<a id="a-Pi"></a>　海中十大龙，</p>
  <p id="aPj">十大鸠槃茶，<a id="a-Pk"></a>　夜叉十神通，</p>
  <p id="aPl">各住本宫殿，<a id="a-Pm"></a>　护持我正法。</p>
  <p id="aPn">饿鬼住旷野，<a id="a-Po"></a>　毗舍遮空室，</p>
  <p id="aPp">富单依野田，<a id="a-Pq"></a>　迦吒冢间住，</p>
  <p id="aPr">如是各随喜，<a id="a-Ps"></a>　依分皆护持。</p>
  <p id="aPt">依分不正护，<a id="a-Pu"></a>　复勤恼于他，</p>
  <p id="aPv">我以如是等，<a id="a-Pw"></a>　更转付余天，</p>
  <p id="aPx">诸龙夜叉众，<a id="a-Py"></a>　乾闼紧那罗，</p>
  <p id="aPz">天女修罗等，<a id="a-Q0"></a>　罗刹鸠槃荼，</p>
  <p id="aQ1">普遍诸国土，<a id="a-Q2"></a>　安置护养育，</p>
  <p id="aQ3">迦毗波罗奈，<a id="a-Q4"></a>　摩伽拘萨罗，</p>
  <p id="aQ5">般遮鸯伽国，<a id="a-Q6"></a>　苏摩阿湿婆，</p>
  <p id="aQ7">摩偷支提国，<a id="a-Q8"></a>　婆蹉及赊耶，</p>
  <p id="aQ9">罗吒忧禅尼，<a id="a-QA"></a>　罗仛输卢那，</p>
  <p id="aQB">摩尼讇鞞国，<a id="a-QC"></a>　乾陀波吒罗，</p>
  <p id="aQD">般提婆楼帝，<a id="a-QE"></a>　跋尼悉都那，</p>
  <p id="aQF">瞻波钵浮尼，<a id="a-QG"></a>　富楼沙富罗，</p>
  <p id="aQH">乌苌寄萨梨，<a id="a-QI"></a>　金性摩都罗，</p>
  <p id="aQJ">波斯敕勤土，<a id="a-QK"></a>　般遮囊伽罗，</p>
  <p id="aQL">尸利耶摩国，<a id="a-QM"></a>　叵耶薮利迦，</p>
  <p id="aQN">罽宾跋利国，<a id="a-QO"></a>　佉罗忧罗赊，</p>
  <p id="aQP">伽赊遮居国，<a id="a-QQ"></a>　达罗弗离沙，</p>
  <p id="aQR">簁提沙勒国，<a id="a-QS"></a>　婆楼兮周迦，</p>
  <p id="aQT">于填及鄯善，<a id="a-QU"></a>　龟兹紧那罗，</p>
  <p id="aQV">震旦等国土，<a id="a-QW"></a>　护持令安置。</p>
  <p id="aQX">于此一切国，<a id="a-QY"></a>　诸龙无分者，</p>
  <p id="aQZ">一百八十万，<a id="a-Qa"></a>　夜叉等无分，</p>
  <p id="aQb">及八频婆罗，<a id="a-Qc"></a>　修罗不得分，</p>
  <p id="aQd">六万那由他，<a id="a-Qe"></a>　天女等无分，</p>
  <p id="aQf">六十二百千，<a id="a-Qg"></a>　我今悉谢汝，</p>
  <p id="aQh">各住本宫殿，<a id="a-Qi"></a>　护持我正法。</p>
  <p id="aQj">当与汝神咒，<a id="a-Qk"></a>　遮障恶众生，</p>
  <p id="aQl">休息诸恼害，<a id="a-Qm"></a>　一切斗诤讼。</p>
  <p id="aQn">亢旱及水潦，<a id="a-Qo"></a>　病俭诸贼寇，</p>
  <p id="aQp">增长三精气，<a id="a-Qq"></a>　诸恶令休息。</p>
  <p id="aQr">护持我正法，<a id="a-Qs"></a>　炽然三宝种，</p>
  <p id="aQt">声闻诸比丘，<a id="a-Qu"></a>　三业常相应，</p>
  <p id="aQv">剃头不持戒，<a id="a-Qw"></a>　一切皆护持。</p>
  <p id="aQx">为诸声闻故，<a id="a-Qy"></a>　具舍诸田宅，</p>
  <p id="aQz">饮食及汤药，<a id="a-R0"></a>　一切有所须，</p>
  <p id="aR1">如是诸施主，<a id="a-R2"></a>　汝等护养育。<a id="a-R3"></a>’”</p>
 </body>
</html>