<!doctype html>
<html id="z3IBTMmFA" data-ver="1112">
 <head>
  <meta charset="utf-8">
  <meta author="那连提耶舍">
  <meta author="法智">
  <meta library="龙藏">
  <meta catalog="大乘大集部">
  <meta period="unknown">
 </head>
 <body>
  <h1 id="a1">大集须弥藏经卷下</h1>
  <h2 id="a2">陀罗尼品第四</h2>
  <p id="a3">尔时，<a id="a-4"></a>世尊告功德天言：<a id="a-5"></a>“清净智，<a id="a-6"></a>我于往昔与汝二人，<a id="a-7"></a>于因陀罗幢相王佛所同发誓愿，<a id="a-8"></a>我今与汝得愿满足。<a id="a-9"></a>我今已得阿耨多罗三藐三菩提，<a id="a-A"></a>汝亦住于功德之处。<a id="a-B"></a>”</p>
  <p id="aC">功德天言：<a id="a-D"></a>“如是，<a id="a-E"></a>如是，<a id="a-F"></a>大德婆伽婆！<a id="a-G"></a>如是，<a id="a-H"></a>如是，<a id="a-I"></a>大德修伽陀！<a id="a-J"></a>我与世尊所愿已满，<a id="a-K"></a>我与世尊善欲已满，<a id="a-L"></a>我共世尊昔于因陀罗幢相王佛所同发誓愿，<a id="a-M"></a>今愿悉满心意满足，<a id="a-N"></a>是故如来出现于世，<a id="a-O"></a>我今得住功德之处。<a id="a-P"></a>我今虽复得功德处，<a id="a-Q"></a>犹故未能满昔本愿成熟众生。<a id="a-R"></a>何以故？<a id="a-S"></a>此处多有象龙、<a id="a-T"></a>马龙、<a id="a-U"></a>蛇龙、<a id="a-V"></a>鱼龙、<a id="a-W"></a>虾蟆龙，<a id="a-X"></a>彼于此界诸众生中起于恶行，<a id="a-Y"></a>虽说甚深作光陀罗尼，<a id="a-Z"></a>犹故未制此诸恶龙。<a id="a-a"></a>彼龙常起非时寒热、<a id="a-b"></a>恶云暴雨、<a id="a-c"></a>旱潦不调、<a id="a-d"></a>伤害众生及以五谷芽茎枝叶华果药草。<a id="a-e"></a>大德世尊，<a id="a-f"></a>今此世界四天下中，<a id="a-g"></a>诸龙、<a id="a-h"></a>大龙及龙眷属男龙女龙、<a id="a-i"></a>龙男龙女，<a id="a-j"></a>所有龙趣生者，<a id="a-k"></a>彼一切皆已来集。<a id="a-l"></a>又十方世界一切佛刹，<a id="a-m"></a>诸大菩萨摩诃萨皆来集会，<a id="a-n"></a>及一切天、<a id="a-o"></a>夜叉、<a id="a-p"></a>罗刹、<a id="a-q"></a>乾闼婆、<a id="a-r"></a>紧那罗、<a id="a-s"></a>鸠槃荼、<a id="a-t"></a>饿鬼、<a id="a-u"></a>毗舍遮、<a id="a-v"></a>富单那、<a id="a-w"></a>迦吒富单那等一切来集。<a id="a-x"></a>又复世尊，<a id="a-y"></a>声闻弟子人非人等，<a id="a-z"></a>亦悉来集在大集会，<a id="a-10"></a>为听法故住于佛前。<a id="a-11"></a>一切众生依四食活。<a id="a-12"></a>大德婆伽婆，<a id="a-13"></a>今正是时，<a id="a-14"></a>唯愿除此诸恶毒龙灾害方便，<a id="a-15"></a>于如来所无有信心，<a id="a-16"></a>其心常与恶法相应，<a id="a-17"></a>恼乱众生，<a id="a-18"></a>损坏众生，<a id="a-19"></a>资生之具毒恶粗犷，<a id="a-1A"></a>于诸众生无悲愍心不见后世，<a id="a-1B"></a>莫令于我所化众生为作障难。<a id="a-1C"></a>是故，<a id="a-1D"></a>世尊，<a id="a-1E"></a>于彼众生应起大悲灭彼诸恶。<a id="a-1F"></a>”</p>
  <p id="a1G">尔时，<a id="a-1H"></a>世尊告须弥藏龙仙菩萨摩诃萨言：<a id="a-1I"></a>“善男子，<a id="a-1J"></a>汝于往昔燃灯佛所，<a id="a-1K"></a>为化诸龙发大勇猛弘誓大愿。<a id="a-1L"></a>汝须弥藏，<a id="a-1M"></a>有四生龙大龙毒恶，<a id="a-1N"></a>过去、<a id="a-1O"></a>未来、<a id="a-1P"></a>现在所有气毒龙、<a id="a-1Q"></a>见毒龙，<a id="a-1R"></a>触毒、<a id="a-1S"></a>啮毒、<a id="a-1T"></a>贪毒、<a id="a-1U"></a>嗔毒、<a id="a-1V"></a>痴毒龙等。<a id="a-1W"></a>此诸恶龙，<a id="a-1X"></a>今当云何如法除彼所有恶业，<a id="a-1Y"></a>令诸众生所有种种资生之具无所损减，<a id="a-1Z"></a>于三宝中信乐爱敬，<a id="a-1a"></a>深信后世离于恶业？<a id="a-1b"></a>”</p>
  <p id="a1c">尔时，<a id="a-1d"></a>须弥藏龙仙菩萨摩诃萨白佛言：<a id="a-1e"></a>“世尊，<a id="a-1f"></a>我当入彼毒龙宫中，<a id="a-1g"></a>结跏趺坐入龙频申三昧。<a id="a-1h"></a>以此三昧力故，<a id="a-1i"></a>令彼恶龙贪嗔傲慢皆悉消灭，<a id="a-1j"></a>柔和调伏，<a id="a-1k"></a>其心寂静深信后世，<a id="a-1l"></a>于一切众生所，<a id="a-1m"></a>慈悲怜愍起救济心。<a id="a-1n"></a>令彼毒龙心生敬信，<a id="a-1o"></a>亦不恼乱一切众生，<a id="a-1p"></a>安置救济众生心地。<a id="a-1q"></a>又世间所有风雨旱潦，<a id="a-1r"></a>有云大云寒热所害，<a id="a-1s"></a>彼诸众生当称我名，<a id="a-1t"></a>合十指掌作如是言：<a id="a-1u"></a>‘大慈悲者，<a id="a-1v"></a>念我！<a id="a-1w"></a>念我！<a id="a-1x"></a>能化伏龙须弥藏菩萨，<a id="a-1y"></a>种种方便智慧勇猛修行无上菩提道者，<a id="a-1z"></a>唯愿救我，<a id="a-20"></a>除灭我苦！<a id="a-21"></a>’作是言已，<a id="a-22"></a>即说咒曰：</p>
  <p id="a23">“‘多地耶他　萨耽婆步阇　毗梨荼步阇　输拒卢梨荼步阇　迷卢阇婆　伽除婆步阇　炎(于剑切)炎阿泥婆步阇　苏摩罗阿跋多步阇　债菩步阇　莎波呵　此陀罗尼咒句拥护某甲　莎波呵。<a id="a-24"></a>’</p>
  <p id="a25">“大德婆伽婆，<a id="a-26"></a>若有众生为诸毒龙之所恼乱，<a id="a-27"></a>当称我名并诵此陀罗尼，<a id="a-28"></a>能灭此龙贪嗔慢妒毒恶之心。<a id="a-29"></a>我以清净天耳过于人耳而得闻之，<a id="a-2A"></a>我得闻已，<a id="a-2B"></a>若四生龙、<a id="a-2C"></a>大龙、<a id="a-2D"></a>龙父、<a id="a-2E"></a>龙母、<a id="a-2F"></a>龙男、<a id="a-2G"></a>龙女及龙眷属，<a id="a-2H"></a>不能令彼生敬信心，<a id="a-2I"></a>犹作如是非时风雨、<a id="a-2J"></a>寒热旱潦、<a id="a-2K"></a>灾云恶等，<a id="a-2L"></a>若不灭者，<a id="a-2M"></a>又我不与一切众生安乐因缘满其愿者，<a id="a-2N"></a>我便欺诳一切十方三世诸佛，<a id="a-2O"></a>亦莫令我得成阿耨多罗三藐三菩提。<a id="a-2P"></a>如是，<a id="a-2Q"></a>大德婆伽婆，<a id="a-2R"></a>我于过去燃灯佛所，<a id="a-2S"></a>于佛眷属大众之前，<a id="a-2T"></a>发于如是坚固大愿。<a id="a-2U"></a>从是以来，<a id="a-2V"></a>常善安住教化众生；<a id="a-2W"></a>又从是来，<a id="a-2X"></a>复于亿那由他百千佛所诸佛现在眷属前，<a id="a-2Y"></a>亦作如是坚固大愿。<a id="a-2Z"></a>我常安住大精进力，<a id="a-2a"></a>教化众生策勤不惓，<a id="a-2b"></a>如我今者于世尊前坚固精进等无有异，<a id="a-2c"></a>为欲降化诸恶龙故。<a id="a-2d"></a>世尊，<a id="a-2e"></a>我念过去阿僧祇劫已来，<a id="a-2f"></a>未曾忆念于一念顷舍于坚固勇猛精进心，<a id="a-2g"></a>常安住坚固精进教化众生，<a id="a-2h"></a>乃至今日亦复教化一切众生。<a id="a-2i"></a>此诸龙王，<a id="a-2j"></a>于大乘法精进修行，<a id="a-2k"></a>谓此善住龙王为一切象龙主，<a id="a-2l"></a>此难陀龙王、<a id="a-2m"></a>婆难陀龙王为一切蛇龙主，<a id="a-2n"></a>此阿耨达龙王为一切马龙主，<a id="a-2o"></a>此婆楼那王为一切鱼龙主，<a id="a-2p"></a>此摩那苏婆帝龙王为一切虾蟆龙主。<a id="a-2q"></a>如是等诸大龙王，<a id="a-2r"></a>能与众生作诸衰恼，<a id="a-2s"></a>自余诸龙自力不堪作上衰患。<a id="a-2t"></a>此五大龙王安住大乘有大威德，<a id="a-2u"></a>是大龙王各各佛前约率眷属，<a id="a-2v"></a>不令起作如上灾祸，<a id="a-2w"></a>于佛法灯三宝种姓久住于世不令速灭。<a id="a-2x"></a>”</p>
  <p id="a2y">尔时，<a id="a-2z"></a>一切诸来大众，<a id="a-30"></a>同声赞须弥藏龙仙菩萨摩诃萨言：<a id="a-31"></a>“善哉！<a id="a-32"></a>善哉！<a id="a-33"></a>”</p>
  <p id="a34">尔时，<a id="a-35"></a>善住龙王从座而起，<a id="a-36"></a>偏袒右肩，<a id="a-37"></a>合掌向佛而作是言：<a id="a-38"></a>“大德婆伽婆，<a id="a-39"></a>依属于我诸龙大龙，<a id="a-3A"></a>所谓胎生、<a id="a-3B"></a>卵生、<a id="a-3C"></a>湿生、<a id="a-3D"></a>化生，<a id="a-3E"></a>随佛弟子声闻、<a id="a-3F"></a>菩萨徒众眷属，<a id="a-3G"></a>所住国土慈心相向，<a id="a-3H"></a>无怨害心住安等心。<a id="a-3I"></a>又彼国土得为王者，<a id="a-3J"></a>于佛法中得净信心拥护佛法，<a id="a-3K"></a>不恃傲贵自在而生憍慢毁坏佛法，<a id="a-3L"></a>亦不恼乱比丘、<a id="a-3M"></a>比丘尼、<a id="a-3N"></a>优婆塞、<a id="a-3O"></a>优婆夷所有依佛出家若器非器，<a id="a-3P"></a>剃除须发服持袈裟至于彼人信心护持。<a id="a-3Q"></a>其国土中或余众生于佛法中起怨刺者，<a id="a-3R"></a>国王应当如法遮约。<a id="a-3S"></a>又其国中先王敬信，<a id="a-3T"></a>曾施沙门及婆罗门田宅封邑，<a id="a-3U"></a>令其受用更不追夺。<a id="a-3V"></a>若有辅相明智大臣，<a id="a-3W"></a>和合一心共治国事，<a id="a-3X"></a>得财坚固尝舒施手。<a id="a-3Y"></a>是刹利王善护国土，<a id="a-3Z"></a>一切国中所有斗诤秽浊如前所说，<a id="a-3a"></a>我等诸王，<a id="a-3b"></a>各各自敕己之眷属不起灾变。<a id="a-3c"></a>何故我今作如是敕？<a id="a-3d"></a>此袈裟染衣一切过去诸佛常所加持，<a id="a-3e"></a>又此袈裟则为一切诸菩萨种，<a id="a-3f"></a>则是趣向涅槃正路，<a id="a-3g"></a>即是刚刀能断烦恼，<a id="a-3h"></a>则是涅槃种子，<a id="a-3i"></a>则是失道者灯明，<a id="a-3j"></a>亦是除病者药，<a id="a-3k"></a>如大猛风吹无明云，<a id="a-3l"></a>则是欲行恶道者杖，<a id="a-3m"></a>则是吐药能吐烦恼毒，<a id="a-3n"></a>则是金刚坏修罗冤，<a id="a-3o"></a>则是一切善法宝藏，<a id="a-3p"></a>如清净水能洗罪染，<a id="a-3q"></a>观诸法犹如明镜，<a id="a-3r"></a>能摄乱心犹如罗网，<a id="a-3s"></a>能容禅定犹如宝箧，<a id="a-3t"></a>犹如大地能生诸波罗蜜，<a id="a-3u"></a>应当顶戴如髻明珠，<a id="a-3v"></a>能容忍辱犹如屋宅，<a id="a-3w"></a>则是净器容十地行，<a id="a-3x"></a>障诸外道犹如城郭，<a id="a-3y"></a>则是良医治烦恼病，<a id="a-3z"></a>于诸学者如须弥山，<a id="a-40"></a>除烦恼蒸犹如明月，<a id="a-41"></a>除邪见闇犹如净日，<a id="a-42"></a>为智慧藏犹如大海，<a id="a-43"></a>于菩提分法犹如华鬘，<a id="a-44"></a>于一切智智犹如贤瓶，<a id="a-45"></a>一切佛护犹如意珠。<a id="a-46"></a>又此袈裟一切诸佛之所加护，<a id="a-47"></a>于诸众生雨法雨故。<a id="a-48"></a>是故，<a id="a-49"></a>婆伽婆，<a id="a-4A"></a>若恶刹利王破坏佛法，<a id="a-4B"></a>恼乱比丘、<a id="a-4C"></a>比丘尼乃至器非器依佛出家者，<a id="a-4D"></a>若治罚其身，<a id="a-4E"></a>或税其物乃至断命，<a id="a-4F"></a>是故其国中，<a id="a-4G"></a>有敬信佛天、<a id="a-4H"></a>夜叉、<a id="a-4I"></a>罗刹、<a id="a-4J"></a>阿修罗、<a id="a-4K"></a>鸠槃荼、<a id="a-4L"></a>饿鬼等有大威德，<a id="a-4M"></a>于彼一切刹利王所起嗔恚心，<a id="a-4N"></a>令彼国土斗诤、<a id="a-4O"></a>饥俭疫病、<a id="a-4P"></a>刀兵竞起，<a id="a-4Q"></a>非时风雨、<a id="a-4R"></a>旱潦寒热，<a id="a-4S"></a>损伤五谷种子、<a id="a-4T"></a>芽茎枝叶、<a id="a-4U"></a>华果药味。<a id="a-4V"></a>此非龙过，<a id="a-4W"></a>是诸龙等实自无辜横得恶名。<a id="a-4X"></a>大德婆伽婆，<a id="a-4Y"></a>譬如婆罗门自食蒜已与宝女通，<a id="a-4Z"></a>不言己臭，<a id="a-4a"></a>妄怨宝女言汝臭秽。<a id="a-4b"></a>世尊，<a id="a-4c"></a>是刹利恶王亦复如是，<a id="a-4d"></a>舍刹利法行首陀行，<a id="a-4e"></a>以是因缘，<a id="a-4f"></a>彼护国土威德诸天乃至薜荔等，<a id="a-4g"></a>心生嗔忿破坏国土。<a id="a-4h"></a>国王臣民不审已过，<a id="a-4i"></a>妄与诸龙大龙而作恶名。<a id="a-4j"></a>”</p>
  <p id="a4k">佛言：<a id="a-4l"></a>“龙王已曾教敕一切诸王，<a id="a-4m"></a>若顺教行者得人天乐，<a id="a-4n"></a>乃至获得涅槃之乐。<a id="a-4o"></a>若恶刹利王不顺教行者，<a id="a-4p"></a>乃至堕于阿鼻地狱。<a id="a-4q"></a>”复告龙王：<a id="a-4r"></a>“各各自诫己之眷属，<a id="a-4s"></a>当设严教勿令违犯，<a id="a-4t"></a>令彼现在及未来世莫坏我法及三宝种。<a id="a-4u"></a>”</p>
  <p id="a4v">尔时，<a id="a-4w"></a>龙王白佛言：<a id="a-4x"></a>“如是，<a id="a-4y"></a>如是，<a id="a-4z"></a>婆伽婆！<a id="a-50"></a>如是，<a id="a-51"></a>如是，<a id="a-52"></a>修伽陀！<a id="a-53"></a>世尊，<a id="a-54"></a>随彼彼土若有持戒多闻所居之处，<a id="a-55"></a>于彼国中随其所有我之眷属，<a id="a-56"></a>若男龙、<a id="a-57"></a>女龙、<a id="a-58"></a>龙父、<a id="a-59"></a>龙母、<a id="a-5A"></a>龙男、<a id="a-5B"></a>龙女及龙眷属，<a id="a-5C"></a>于彼国土若城邑聚落一切诸处，<a id="a-5D"></a>作非时风雨、<a id="a-5E"></a>霜雹寒热，<a id="a-5F"></a>伤坏五谷华果药味资生之具。<a id="a-5G"></a>世尊，<a id="a-5H"></a>若彼福田所居之处，<a id="a-5I"></a>若有诸龙违背我教，<a id="a-5J"></a>我与立誓，<a id="a-5K"></a>令彼恶龙其身焦瘦退失神通，<a id="a-5L"></a>焦热触身依报灭坏，<a id="a-5M"></a>无复辞辩不堪为作。<a id="a-5N"></a>”即说咒曰：</p>
  <p id="a5O">“多地耶他　那伽[口+阎]步竹蓰　那伽泥迷　那伽陁啰输伽啰　输伽啰　阇逻输伽啰　阿鼻摩祇娑波呵娑啰目仚　迦罗帝步竹簁　耶婆萨耽鞞　帝阇耶　婆颇隶　毗目赊羯隶　莎波呵。</p>
  <p id="a5P">“如是陀罗尼句拥护某甲，<a id="a-5Q"></a>令一切怖畏、<a id="a-5R"></a>一切灾害悉令消灭，<a id="a-5S"></a>莎波呵。<a id="a-5T"></a>”</p>
  <p id="a5U">尔时，<a id="a-5V"></a>一切大众赞善住龙王言：<a id="a-5W"></a>“善哉！<a id="a-5X"></a>善哉！<a id="a-5Y"></a>大龙王，<a id="a-5Z"></a>能护一切众生。<a id="a-5a"></a>”尔时，<a id="a-5b"></a>会中一切龙众惊怖恐惧。</p>
  <p id="a5c">时，<a id="a-5d"></a>难陀龙王、<a id="a-5e"></a>婆难陀龙王，<a id="a-5f"></a>从座而起，<a id="a-5g"></a>偏袒右肩，<a id="a-5h"></a>合掌向佛而作是言：<a id="a-5i"></a>“大德婆伽婆，<a id="a-5j"></a>若现在世、<a id="a-5k"></a>未来世，<a id="a-5l"></a>若恶刹利王，<a id="a-5m"></a>悭惜资财自不受用亦不施他，<a id="a-5n"></a>于己资财悭惜耽著不舒施手，<a id="a-5o"></a>于沙门、<a id="a-5p"></a>婆罗门不信，<a id="a-5q"></a>不施贫穷行路乞丐之者，<a id="a-5r"></a>皆不给济，<a id="a-5s"></a>于己宫内及其眷属亦复不与如法乐事。<a id="a-5t"></a>彼彼守护国土，<a id="a-5u"></a>诸天、<a id="a-5v"></a>夜叉、<a id="a-5w"></a>罗刹、<a id="a-5x"></a>阿修罗、<a id="a-5y"></a>鸠槃茶、<a id="a-5z"></a>饿鬼等有大威德，<a id="a-60"></a>彼等一切于恶刹利王起嗔怒心，<a id="a-61"></a>令彼国土斗诤、<a id="a-62"></a>饥馑疫病、<a id="a-63"></a>刀兵竞起，<a id="a-64"></a>乃至五谷药味悉皆损坏。<a id="a-65"></a>非彼诸龙及大龙过，<a id="a-66"></a>彼龙王等实无过失横得恶名。<a id="a-67"></a>譬如有风吹彼臭尸，<a id="a-68"></a>世间之人便言臭风，<a id="a-69"></a>然彼风性实非臭也；<a id="a-6A"></a>如是，<a id="a-6B"></a>世尊，<a id="a-6C"></a>恶刹利王亦复如是以悭贪故，<a id="a-6D"></a>一切护国土者起嗔恚心，<a id="a-6E"></a>以嗔恚故破乱其国，<a id="a-6F"></a>横为诸龙而作恶名。<a id="a-6G"></a>虽然我为彼龙而作教令，<a id="a-6H"></a>若彼诸龙，<a id="a-6I"></a>若过去、<a id="a-6J"></a>若未来违我教者，<a id="a-6K"></a>若于如是诸佛所有声闻弟子持戒多闻所居国土，<a id="a-6L"></a>若我眷属胎生、<a id="a-6M"></a>卵生、<a id="a-6N"></a>湿生、<a id="a-6O"></a>化生，<a id="a-6P"></a>若男龙、<a id="a-6Q"></a>女龙、<a id="a-6R"></a>龙父、<a id="a-6S"></a>龙母、<a id="a-6T"></a>龙男、<a id="a-6U"></a>龙女及龙眷属，<a id="a-6V"></a>于彼城邑聚落、<a id="a-6W"></a>山川溪谷，<a id="a-6X"></a>作非时风雨、<a id="a-6Y"></a>旱潦灾雹、<a id="a-6Z"></a>大寒大热，<a id="a-6a"></a>伤害众生、<a id="a-6b"></a>五谷华果及诸药味资生之具，<a id="a-6c"></a>于佛声闻弟子福德人所作损害者，<a id="a-6d"></a>彼诸龙等违我命者当为立誓，<a id="a-6e"></a>令彼诸龙身体挛缩不能游行，<a id="a-6f"></a>退失神通焦热触身，<a id="a-6g"></a>一切依报悉皆损坏，<a id="a-6h"></a>无复辞辩，<a id="a-6i"></a>无所能作。<a id="a-6j"></a>”即说咒曰：</p>
  <p id="a6k">“多地他　婆啰拏输迷　鸠牛婆头啰踦婆嚧拏惧鞞　阿迦罗踦　翅赊泥毗摩何啰伽踦　鸠拏鼻　阿罗耆　阿多沙隶　那邪那耽鞞　迦罗鸠世　衰鸯惧波罗制乾　陀何罗婆斯　莎婆呵。</p>
  <p id="a6l">“此陀罗尼句拥护某甲，<a id="a-6m"></a>莎波呵。<a id="a-6n"></a>”</p>
  <p id="a6o">尔时，<a id="a-6p"></a>一切大众赞难陀跋难陀言：<a id="a-6q"></a>“善哉！<a id="a-6r"></a>善哉！<a id="a-6s"></a>”</p>
  <p id="a6t">尔时，<a id="a-6u"></a>阿那婆达多龙王，<a id="a-6v"></a>亦于佛前自誓拥护，<a id="a-6w"></a>敕诸眷属亦如上说，<a id="a-6x"></a>即说咒曰：</p>
  <p id="a6y">“多地他　那摩比梨世　那婆那摩比梨世阿奴差那婆躬牛阇鼻踦　佉伽裴佉钵啰都嚧安廌(徒卖反)贺耶斯隶　那啰邪拏瞿迷比那悉须隶　阿赊迦啰迷　阿初是泥移簁　牟尼萨鞞　莎波呵。</p>
  <p id="a6z">“此陀罗尼拥护某甲令无怖畏殃祸，<a id="a-70"></a>莎波呵。<a id="a-71"></a>”</p>
  <p id="a72">尔时，<a id="a-73"></a>婆楼那龙王，<a id="a-74"></a>亦于佛前教令眷属，<a id="a-75"></a>及自要誓亦如上说，<a id="a-76"></a>即说咒曰：</p>
  <p id="a77">“多地他　兮摩鞞迷　簸罗绮拏瞿泥　多拏频度帝利泥　婆罗叉达利迷　伽僧俱迷　比邪牟芩　翅世　徒嚧谟提摩移(上)多那锯斯　折摩奚鸡　遮罗何啰鸯耆那荼达坻　揵荼加都隶　莎波呵。</p>
  <p id="a78">“此陀罗尼句拥护某甲，<a id="a-79"></a>莎波呵。<a id="a-7A"></a>”</p>
  <p id="a7B">尔时，<a id="a-7C"></a>摩那苏婆帝龙王，<a id="a-7D"></a>即从座起，<a id="a-7E"></a>偏袒右肩，<a id="a-7F"></a>右膝著地，<a id="a-7G"></a>合掌向佛而作是言：<a id="a-7H"></a>“大德婆伽婆，<a id="a-7I"></a>若有依我诸龙大龙，<a id="a-7J"></a>胎生、<a id="a-7K"></a>卵生、<a id="a-7L"></a>湿生、<a id="a-7M"></a>化生。<a id="a-7N"></a>婆伽婆，<a id="a-7O"></a>若现在未来有恶刹利王等，<a id="a-7P"></a>舍刹利王法行于恶行，<a id="a-7Q"></a>是王当趣阿鼻地狱先道，<a id="a-7R"></a>当知皆是恶刹利王过，<a id="a-7S"></a>龙王无辜横加恶名，<a id="a-7T"></a>以此因缘龙王嗔忿作诸恶业，<a id="a-7U"></a>虽然我等敬受如来之教。<a id="a-7V"></a>世尊，<a id="a-7W"></a>譬如人众之中有妙宝女，<a id="a-7X"></a>澡浴清净以香涂身，<a id="a-7Y"></a>著转轮圣王上妙衣服，<a id="a-7Z"></a>于其头首著胜七宝鬘，<a id="a-7a"></a>以真金绳臂印环钏以自庄严乘大象乘，<a id="a-7b"></a>眷属围绕送诣刹利王所。<a id="a-7c"></a>如是，<a id="a-7d"></a>世尊，<a id="a-7e"></a>我等诸龙畜生所摄损坏之身，<a id="a-7f"></a>为贪嗔慢之所染污。<a id="a-7g"></a>如来今者是法轮王，<a id="a-7h"></a>以第一调伏水洗浴我等服惭愧衣，<a id="a-7i"></a>以三十七助菩提分鬘庄严头首，<a id="a-7j"></a>以种种三昧陀罗尼忍地庄严我等心意识升大乘车。<a id="a-7k"></a>我今欲往离于五浊清净佛土随佛世尊为诸清净大菩萨众之所围绕说大乘法处，<a id="a-7l"></a>是故我等敬受佛教。<a id="a-7m"></a>我于今者及自眷属，<a id="a-7n"></a>安住坚固弘誓大愿，<a id="a-7o"></a>在在处处城邑聚落山川边城，<a id="a-7p"></a>若声闻乘人、<a id="a-7q"></a>若辟支佛乘人、<a id="a-7r"></a>若菩萨乘人，<a id="a-7s"></a>若出家、<a id="a-7t"></a>若在家，<a id="a-7u"></a>若持戒、<a id="a-7v"></a>若破戒，<a id="a-7w"></a>若多闻、<a id="a-7x"></a>若少闻，<a id="a-7y"></a>若精进、<a id="a-7z"></a>若懈怠，<a id="a-80"></a>若定、<a id="a-81"></a>若乱，<a id="a-82"></a>若念、<a id="a-83"></a>若失念，<a id="a-84"></a>但于如来所爱信恭敬心生希有，<a id="a-85"></a>于法僧所及圣爱戒亦复如是，<a id="a-86"></a>于三菩提随意趣向，<a id="a-87"></a>爱信恭敬生希有心，<a id="a-88"></a>坚固安住随所住处，<a id="a-89"></a>若我眷属、<a id="a-8A"></a>若龙父龙母、<a id="a-8B"></a>若男龙女龙、<a id="a-8C"></a>若龙男、<a id="a-8D"></a>若龙女及龙眷属，<a id="a-8E"></a>随在在处处城邑聚落山川边崄，<a id="a-8F"></a>非时风雨、<a id="a-8G"></a>旱潦灾雹、<a id="a-8H"></a>寒热暴起，<a id="a-8I"></a>伤害五谷种子、<a id="a-8J"></a>芽茎枝叶及诸药味资生之具，<a id="a-8K"></a>在在处处随有佛诸声闻弟子福田住处，<a id="a-8L"></a>若有诸龙违我命教，<a id="a-8M"></a>我今立誓令其身体一切挛缩，<a id="a-8N"></a>退失神通不能游行，<a id="a-8O"></a>焦热触身诸根闭塞，<a id="a-8P"></a>依报失坏不能为作。<a id="a-8Q"></a>”即说咒曰：</p>
  <p id="a8R">“多地邪他　佛陀阇邪　婆罗差　阿摩尼迷菩哆　娑离梨　阿婆末提　钵啰帝邪尼利　阿婆尼逻迷　仚罢输簁　那苏都卑钵梨卑娑什鞞　娑揵陀婆梨　婆啰諵讫利移　莎波呵。</p>
  <p id="a8S">“此陀罗尼拥护某甲，<a id="a-8T"></a>莎波呵。<a id="a-8U"></a>”</p>
  <p id="a8V">尔时，<a id="a-8W"></a>一切诸来大众欢喜踊跃，<a id="a-8X"></a>合掌赞叹摩那苏帝龙王言：<a id="a-8Y"></a>“善哉！<a id="a-8Z"></a>善哉！<a id="a-8a"></a>大丈夫，<a id="a-8b"></a>汝所应作为欲利益一切众生。<a id="a-8c"></a>”是时一切龙众惊怖战栗，<a id="a-8d"></a>闷乱失性。</p>
  <p id="a8e">尔时，<a id="a-8f"></a>有乾闼婆仙名曰药生，<a id="a-8g"></a>即从座起，<a id="a-8h"></a>偏袒右肩，<a id="a-8i"></a>合掌向佛而作是言：<a id="a-8j"></a>“诸佛大众当一心念：<a id="a-8k"></a>若现在、<a id="a-8l"></a>若未来恶刹利王，<a id="a-8m"></a>愚痴无智憍慢所害，<a id="a-8n"></a>不顾后世欺诳无悲，<a id="a-8o"></a>恼乱比丘、<a id="a-8p"></a>比丘尼，<a id="a-8q"></a>乃至归依如来剃须著袈裟衣者而作恼乱。<a id="a-8r"></a>我当于彼恶刹利王所，<a id="a-8s"></a>以三昧力故而作是誓，<a id="a-8t"></a>令彼恶王现得果报，<a id="a-8u"></a>当令王身及其眷属资生乐具为诸敌国之所侵夺，<a id="a-8v"></a>及为内贼反逆扰乱，<a id="a-8w"></a>河池枯竭或复潦溢，<a id="a-8x"></a>疫病所恼，<a id="a-8y"></a>恶星变现，<a id="a-8z"></a>寇贼竞起，<a id="a-90"></a>耽荒著乐，<a id="a-91"></a>家亲眷属乖散不安，<a id="a-92"></a>四大变异鬼神娆乱，<a id="a-93"></a>天及诸龙乃至饿鬼有威德者悉皆不安，<a id="a-94"></a>有刹利、<a id="a-95"></a>婆罗门、<a id="a-96"></a>毗舍、<a id="a-97"></a>首陀若男若女亦悉不安，<a id="a-98"></a>师子、<a id="a-99"></a>虎、<a id="a-9A"></a>狼、<a id="a-9B"></a>恶兽、<a id="a-9C"></a>毒虫亦皆不安，<a id="a-9D"></a>我今为欲破坏彼恶王国故作此誓。<a id="a-9E"></a>何以故？<a id="a-9F"></a>是诸恶王于如来所出家剔发一切诸佛之所住持兴三宝种者而作恼乱。<a id="a-9G"></a>”即说咒曰：</p>
  <p id="a9H">“多地他　跋泥　耶婆那钵隶　摩诃跋那泥度嚧　摩遮哜　鸠苏摩婆罗帝　育多衫婆差　鞞摩地利多差婆(上)嚧钵那邪　钵利婆利菩摩　度嚧迦啰迷　泥何镰阇斯逻迷帝利　裴摩跋多　磨输嚧佉誓　那邪那嫌居隶　卑婆车鞞梨栖　陀那谟制　僧伽毗舍差　波罗刹帝　波罗民陁达隶　浮弥颇师哜　十嚧摩陀隶　婆那伽逝浮摩哜　陁婆哜　颇那邪比梨使致什婆迦罗迷修多罗差　乾闼婆斯迷　莎波呵。</p>
  <p id="a9I">“此陀罗尼句拥护某甲令无怖畏灾祸，<a id="a-9J"></a>莎波呵。</p>
  <p id="a9K">“令恶刹利王及不见后世恼乱比丘者得如是恶。<a id="a-9L"></a>”</p>
  <p id="a9M">尔时，<a id="a-9N"></a>一切诸来龙众及乾闼婆众，<a id="a-9O"></a>各作是言：<a id="a-9P"></a>“愿放舍我！<a id="a-9Q"></a>若刹利王违法行恶恼乱法僧，<a id="a-9R"></a>我当顺誓，<a id="a-9S"></a>还令我等于自宫内游戏歌舞自在受乐。<a id="a-9T"></a>”</p>
  <p id="a9U">尔时，<a id="a-9V"></a>一切诸来大众同声赞言：<a id="a-9W"></a>“善哉！<a id="a-9X"></a>善哉！<a id="a-9Y"></a>”</p>
  <p id="a9Z">尔时，<a id="a-9a"></a>地藏菩萨摩诃萨，<a id="a-9b"></a>合掌礼佛而作是言：<a id="a-9c"></a>“世尊，<a id="a-9d"></a>我有一切三昧游戏神通，<a id="a-9e"></a>今亦欲说幢杖大陀罗尼门。<a id="a-9f"></a>若于此幢杖大陀罗尼门一经耳者，<a id="a-9g"></a>所有耳病悉得除愈，<a id="a-9h"></a>亦除一切贪嗔痴等烦恼诸病，<a id="a-9i"></a>设不全灭能令轻薄。<a id="a-9j"></a>以此咒咒于海皮，<a id="a-9k"></a>安禅百千遍用涂王鼓，<a id="a-9l"></a>有闻声者，<a id="a-9m"></a>所有贪嗔痴等一切烦恼悉皆微薄，<a id="a-9n"></a>于佛法中得清净信恭敬爱乐希有之心，<a id="a-9o"></a>亦得勇猛随顺法行，<a id="a-9p"></a>深信后世资生丰足，<a id="a-9q"></a>众人爱乐莫不喜见。<a id="a-9r"></a>”即说咒曰：</p>
  <p id="a9s">“多地他　崩伽婆　末帝阿卢波　摩帝器多罗浮革波那蹇地　句那摩仚隶　磨蹉奴隶　桥何啰那地　那叉跋迷槃陁何啰输迷　捭伽罗耆梨迷　卢醯多何罗鞞　儜伽罗苏　婆伽那子梨泥　安陁柘逝梨迦啰浮逝　鸡舍卢醯　三摩提头婆利　莎波呵。</p>
  <p id="a9t">“此陀罗尼句拥护某甲令离怖畏，<a id="a-9u"></a>莎波呵。<a id="a-9v"></a>”</p>
  <p id="a9w">尔时，<a id="a-9x"></a>如来赞地藏菩萨摩诃萨言：<a id="a-9y"></a>“善哉！<a id="a-9z"></a>善哉！<a id="a-A0"></a>善丈夫。<a id="a-A1"></a>”及一切大众亦共赞言：<a id="a-A2"></a>“善哉！<a id="a-A3"></a>善哉！<a id="a-A4"></a>”</p>
  <p id="aA5">尔时，<a id="a-A6"></a>无尽意菩萨即从座起，<a id="a-A7"></a>偏袒右肩，<a id="a-A8"></a>合掌向佛而作是言：<a id="a-A9"></a>“佛及大众唯愿随喜，<a id="a-AA"></a>我今亦欲说大陀罗尼，<a id="a-AB"></a>名一切如来语言音声发幢盖摩尼愿眼，<a id="a-AC"></a>有大威德，<a id="a-AD"></a>有大威势，<a id="a-AE"></a>有大威力，<a id="a-AF"></a>满多闻藏，<a id="a-AG"></a>满智慧藏，<a id="a-AH"></a>诸佛声闻之所成就。<a id="a-AI"></a>若有于如来所，<a id="a-AJ"></a>尽形寿安住净戒，<a id="a-AK"></a>安住优婆塞戒，<a id="a-AL"></a>若住沙弥戒，<a id="a-AM"></a>若住具足戒，<a id="a-AN"></a>若器非器，<a id="a-AO"></a>若于此幢盖摩尼愿眼大陀罗尼，<a id="a-AP"></a>能受持读诵七日七夜，<a id="a-AQ"></a>慧观方便恒常观察于五受阴，<a id="a-AR"></a>数数诵此幢盖愿眼大陀罗尼，<a id="a-AS"></a>于七日七夜能诵满百千遍，<a id="a-AT"></a>便得闻持随闻能受，<a id="a-AU"></a>得无量辩才，<a id="a-AV"></a>能令刹利、<a id="a-AW"></a>婆罗门、<a id="a-AX"></a>毗舍、<a id="a-AY"></a>首陀及一切众生生敬信心，<a id="a-AZ"></a>又复能令丰足资财趣向天道，<a id="a-Aa"></a>常得亲近生诸佛前。<a id="a-Ab"></a>”即于佛前而说咒曰：</p>
  <p id="aAc">“多地他　帝利拏　僧是若翅　鼻帝利拏频鞞迦嚂陁差　蒱婆苏闭　遮摩罗谌鞞　阿婆罗差　阿差邪卢臂　阿迟邪兜摩帝弥利尸利婆毗莎婆利　鸯渠阇陁是祢　阇阇啰奴迷　阿那摩输地　弥梨佉其利差　居罗婆哜　末伽婆差　袍婆莎婆利呵佛梨　帝苏步　莎婆啰佉逝　苏谟帝谟泥　莎波呵。</p>
  <p id="aAd">“此陀罗尼拥护某甲，<a id="a-Ae"></a>莎波呵。<a id="a-Af"></a>”</p>
  <p id="aAg">尔时，<a id="a-Ah"></a>世尊赞无尽意菩萨言：<a id="a-Ai"></a>“善哉！<a id="a-Aj"></a>善哉！<a id="a-Ak"></a>善丈夫，<a id="a-Al"></a>于我法中善作住持。<a id="a-Am"></a>汝能显现此幢盖愿眼大陀罗尼，<a id="a-An"></a>能示一切众生多闻眼。<a id="a-Ao"></a>”</p>
  <p id="aAp">尔时，<a id="a-Aq"></a>一切菩萨大众赞无尽意菩萨言：<a id="a-Ar"></a>“善哉！<a id="a-As"></a>善哉！<a id="a-At"></a>善丈夫，<a id="a-Au"></a>汝于现在及未来世，<a id="a-Av"></a>若有趣向一切大乘众生，<a id="a-Aw"></a>则能增长住持多闻之聚。<a id="a-Ax"></a>汝今于此幢盖愿眼满足多闻大陀罗尼，<a id="a-Ay"></a>能显示故。<a id="a-Az"></a>”</p>
  <p id="aB0">尔时，<a id="a-B1"></a>文殊师利童子菩萨摩诃萨，<a id="a-B2"></a>即从座起，<a id="a-B3"></a>偏袒右肩，<a id="a-B4"></a>合掌向佛而作是言：<a id="a-B5"></a>“世尊，<a id="a-B6"></a>我今亦欲令此四天下所有树木华果、<a id="a-B7"></a>五谷药味、<a id="a-B8"></a>芽茎枝叶，<a id="a-B9"></a>及依地众生资须之具令其丰足，<a id="a-BA"></a>为拥护故说大陀罗尼，<a id="a-BB"></a>名能惧尸利子利奴，<a id="a-BC"></a>此四天下中希有未有未见未闻。<a id="a-BD"></a>如来所作如是大集，<a id="a-BE"></a>我今说此能惧尸利子利奴大陀罗尼，<a id="a-BF"></a>有大威力，<a id="a-BG"></a>增长一切种子、<a id="a-BH"></a>芽茎枝叶、<a id="a-BI"></a>华果药味，<a id="a-BJ"></a>润泽甘美悉皆丰饶，<a id="a-BK"></a>令一切众生能作信戒、<a id="a-BL"></a>多闻、<a id="a-BM"></a>布施、<a id="a-BN"></a>智慧、<a id="a-BO"></a>慈悲、<a id="a-BP"></a>方便，<a id="a-BQ"></a>长养一切助菩提分法。<a id="a-BR"></a>”即于佛前而说咒曰：</p>
  <p id="aBS">“多地他　阿曼祢邪居闭　伽婆叉毗誓渠　卢遮卢迷　钵吒叉卢迷　尸利邪叉居苏迷那婆锯闻地(徒买切)　何啰阇跋迷车吒婆波摩哜毕素很祇阿佛啰素隶何娑伽阇差　卢摩浮阇差　钳毗啰婆素迷　阿奴摩邪萨利钵罗赊都裔莎波呵。</p>
  <p id="aBT">“此陀罗尼句拥护某甲，<a id="a-BU"></a>莎波呵。<a id="a-BV"></a>”</p>
  <p id="aBW">尔时，<a id="a-BX"></a>文殊师利白佛言：<a id="a-BY"></a>“世尊，<a id="a-BZ"></a>以此陀罗尼书高幢上，<a id="a-Ba"></a>以大音声而读诵之，<a id="a-Bb"></a>复以此陀罗尼咒磨陀那果汁一千遍，<a id="a-Bc"></a>用散树木田苗五谷，<a id="a-Bd"></a>若以此咒咒诸蠡鼓而吹击之，<a id="a-Be"></a>随其音声所到之处，<a id="a-Bf"></a>所有华果五谷药味依地生者，<a id="a-Bg"></a>一切灾害无能毁坏，<a id="a-Bh"></a>无能干枯，<a id="a-Bi"></a>不能烧灭，<a id="a-Bj"></a>亦复不能夺其精气，<a id="a-Bk"></a>又亦不能损其势力，<a id="a-Bl"></a>无能劫夺。<a id="a-Bm"></a>若天、<a id="a-Bn"></a>若龙乃至大威德薜荔鬼，<a id="a-Bo"></a>若魔、<a id="a-Bp"></a>若魔子、<a id="a-Bq"></a>若魔眷属不能为害，<a id="a-Br"></a>况余众生及众生数？<a id="a-Bs"></a>惟除宿业定障。<a id="a-Bt"></a>”</p>
  <p id="aBu">尔时，<a id="a-Bv"></a>世尊赞言：<a id="a-Bw"></a>“善哉！<a id="a-Bx"></a>善哉！<a id="a-By"></a>善男子，<a id="a-Bz"></a>汝今善能于四天下中升施德乘。<a id="a-C0"></a>善男子，<a id="a-C1"></a>汝复又能助成无量众生无上菩提之道。<a id="a-C2"></a>”</p>
  <p id="aC3">尔时，<a id="a-C4"></a>一切诸菩萨众赞文殊师利菩萨言：<a id="a-C5"></a>“善哉！<a id="a-C6"></a>善哉！<a id="a-C7"></a>如汝所作常应如是。<a id="a-C8"></a>”</p>
  <p id="aC9">尔时，<a id="a-CA"></a>观世音菩萨语弥勒菩萨摩诃萨言：<a id="a-CB"></a>“我今与汝大陀罗尼，<a id="a-CC"></a>名船华功德。<a id="a-CD"></a>以此陀罗尼句，<a id="a-CE"></a>于诸众生被以大慈铠音而为说法，<a id="a-CF"></a>是等众生以汝三昧神通力故得闻正法，<a id="a-CG"></a>除诸恶心及诸邪见、<a id="a-CH"></a>诸恶知识及诸恶伴，<a id="a-CI"></a>恒常忆念慈悲善根，<a id="a-CJ"></a>于一切众生所起怜愍心、<a id="a-CK"></a>深见后世心、<a id="a-CL"></a>远离十不善心、<a id="a-CM"></a>住十善道心，<a id="a-CN"></a>悉能清净一切众生心，<a id="a-CO"></a>降注法雨称众生欲，<a id="a-CP"></a>一切冤家令其欣喜生信乐心。<a id="a-CQ"></a>”即说咒曰：</p>
  <p id="aCR">“多地邪他　蓝步莎婆利迦莎邪跋迷　三称移婆竭隶　陁婆何楞伽阇隶　暮力差素何叉莎婆梨　苏呵风祇阿婆路迦陁隶　悉陁呵毗婆差驰呵　那频婆子梨　阿毗扇呵遏鞞　搔婆遮罗　阿婆啰何罗斯婆罗呵初地　利[王+垔]迦何啰都裔　三摩提羯泥婆罗阇尼帝利　摩诃浮多多究细　阿啰拏尼隶　婆罗呵赊迷　尼罗居苏迷　莎波呵。</p>
  <p id="aCS">“此陀罗尼句拥护国主，<a id="a-CT"></a>莎波呵。</p>
  <p id="aCU">“如是，<a id="a-CV"></a>弥勒，<a id="a-CW"></a>此船华功德大陀罗尼。<a id="a-CX"></a>以此陀罗尼铠，<a id="a-CY"></a>菩萨摩诃萨为众生说法，<a id="a-CZ"></a>若诸众生闻此陀罗尼音一经耳者，<a id="a-Ca"></a>乃至微细蚊蚋虫等，<a id="a-Cb"></a>浊恶之心皆悉消灭，<a id="a-Cc"></a>于善法中得安住心，<a id="a-Cd"></a>况复人等得闻此陀罗尼！<a id="a-Ce"></a>若有人欲求雨者，<a id="a-Cf"></a>当至泉源龙居之处，<a id="a-Cg"></a>诵此陀罗尼一日诵一千八遍，<a id="a-Ch"></a>日日如是乃至七日，<a id="a-Ci"></a>复以种种好华名香、<a id="a-Cj"></a>百味饮食散龙池中，<a id="a-Ck"></a>唯除酒肉五辛不净之食，<a id="a-Cl"></a>从月七日至十四日，<a id="a-Cm"></a>于十五日旦当以胡椒末和篦麻油咒一千八遍，<a id="a-Cn"></a>涂白氎上弃龙泉中，<a id="a-Co"></a>能令此龙于彼人所生大欣喜便澍大雨。<a id="a-Cp"></a>”</p>
  <p id="aCq">尔时，<a id="a-Cr"></a>会中诸大龙及诸龙仙诸来集者，<a id="a-Cs"></a>得闻船华功德大陀罗尼，<a id="a-Ct"></a>欣喜踊跃不能自胜，<a id="a-Cu"></a>深自庆幸起于慈心信后世心，<a id="a-Cv"></a>于三宝中净信尊重生恭敬心、<a id="a-Cw"></a>希有之心，<a id="a-Cx"></a>忏悔自己生畜生趣恶业之心，<a id="a-Cy"></a>入无上大乘心。<a id="a-Cz"></a>彼诸龙等各随力能欲供养佛，<a id="a-D0"></a>诸龙大龙或有雨于金末、<a id="a-D1"></a>银末、<a id="a-D2"></a>牛头栴檀、<a id="a-D3"></a>坚黑沉水、<a id="a-D4"></a>龙坚栴檀、<a id="a-D5"></a>多摩罗叶香，<a id="a-D6"></a>又雨优钵罗华、<a id="a-D7"></a>波头摩种种诸华、<a id="a-D8"></a>种种衣、<a id="a-D9"></a>种种盖、<a id="a-DA"></a>种种幢幡、<a id="a-DB"></a>金绳珠璎。<a id="a-DC"></a>一切诸龙大龙向佛合掌，<a id="a-DD"></a>一时同声而作是言：<a id="a-DE"></a>“大德婆伽婆，<a id="a-DF"></a>我等一切于三宝所住增上信乐心，<a id="a-DG"></a>我等今者于世尊前说诚实誓，<a id="a-DH"></a>在在处处城邑聚落人民之中，<a id="a-DI"></a>显示如是船华功德陀罗尼。<a id="a-DJ"></a>如是一切诸余陀罗尼，<a id="a-DK"></a>谓水宅心陀罗尼、<a id="a-DL"></a>磨刀陀罗尼、<a id="a-DM"></a>幢盖愿陀罗尼、<a id="a-DN"></a>能求尸利子利奴陀罗尼、<a id="a-DO"></a>船华功德陀罗尼，<a id="a-DP"></a>及四天王所说陀罗尼，<a id="a-DQ"></a>并四龙心陀罗尼，<a id="a-DR"></a>如是等大陀罗尼，<a id="a-DS"></a>在在处处一一显示演说受持读诵，<a id="a-DT"></a>我等诸龙随彼彼处城邑聚落边地山川，<a id="a-DU"></a>随其时节起云降雨，<a id="a-DV"></a>寒温调适。<a id="a-DW"></a>我等于彼彼处，<a id="a-DX"></a>灭除自军他军斗乱、<a id="a-DY"></a>诤讼、<a id="a-DZ"></a>疫病、<a id="a-Da"></a>饥馑死亡等，<a id="a-Db"></a>令其处处安隐丰熟，<a id="a-Dc"></a>人民安乐甚可爱乐。<a id="a-Dd"></a>我又令彼种子、<a id="a-De"></a>芽茎枝叶、<a id="a-Df"></a>华果树木、<a id="a-Dg"></a>五谷药草，<a id="a-Dh"></a>增长其味不令损减，<a id="a-Di"></a>众生依报丰饶，<a id="a-Dj"></a>肥腻甘甜胜味妙香能令出生。<a id="a-Dk"></a>我等亦能令阎浮提一切诸王悉生慈心、<a id="a-Dl"></a>利益心、<a id="a-Dm"></a>无怨心、<a id="a-Dn"></a>无违诤心。<a id="a-Do"></a>如是婆罗门、<a id="a-Dp"></a>刹利、<a id="a-Dq"></a>毗舍、<a id="a-Dr"></a>首陀，<a id="a-Ds"></a>乃至夜叉令生慈心，<a id="a-Dt"></a>乃至优婆塞、<a id="a-Du"></a>优婆夷令生和合心。<a id="a-Dv"></a>随此陀罗尼所至到处，<a id="a-Dw"></a>我等能为如上所说之事。<a id="a-Dx"></a>”</p>
  <p id="aDy">尔时，<a id="a-Dz"></a>世尊赞诸龙言：<a id="a-E0"></a>“善哉！<a id="a-E1"></a>善哉！<a id="a-E2"></a>”尔时，<a id="a-E3"></a>一切诸来大众亦赞诸龙：<a id="a-E4"></a>“善哉！<a id="a-E5"></a>善哉！<a id="a-E6"></a>”</p>
  <p id="aE7">尔时，<a id="a-E8"></a>须弥藏菩萨亦赞善哉，<a id="a-E9"></a>赞善哉已，<a id="a-EA"></a>告功德天言：<a id="a-EB"></a>“清净智，<a id="a-EC"></a>汝今乃有如是无量诸大菩萨以为善友，<a id="a-ED"></a>犹故不能转调伏轮成熟众生。<a id="a-EE"></a>”</p>
  <p id="aEF">时，<a id="a-EG"></a>功德天语须弥藏菩萨言：<a id="a-EH"></a>“若菩萨摩诃萨以愿力自在因缘故，<a id="a-EI"></a>于此秽恶五浊佛刹受生，<a id="a-EJ"></a>得值如是善知识伴，<a id="a-EK"></a>如我今日得遇如是相应善友者，<a id="a-EL"></a>彼人阿耨多罗三藐三菩提便在掌中，<a id="a-EM"></a>则为满足六波罗蜜。<a id="a-EN"></a>若有勇猛精进菩萨为善友所摄者，<a id="a-EO"></a>一切种智便在掌中。<a id="a-EP"></a>”</p>
  <p id="aEQ">佛言：<a id="a-ER"></a>“如是，<a id="a-ES"></a>如是，<a id="a-ET"></a>清净智，<a id="a-EU"></a>如汝所说。<a id="a-EV"></a>若有菩萨摩诃萨愿力自在，<a id="a-EW"></a>为成熟众生因缘故生五浊世，<a id="a-EX"></a>勇猛精进坚固不退，<a id="a-EY"></a>以四摄法相应，<a id="a-EZ"></a>为如是大善知识伴所摄，<a id="a-Ea"></a>一切智智已在掌中。<a id="a-Eb"></a>当知彼人便为满足六波罗蜜离三恶道，<a id="a-Ec"></a>当知是人远离胞胎，<a id="a-Ed"></a>当知是人住无学地尽诸有漏，<a id="a-Ee"></a>当知彼人为一切诸佛忆念护持，<a id="a-Ef"></a>当知是人住离欲地。<a id="a-Eg"></a>”</p>
  <p id="aEh">尔时，<a id="a-Ei"></a>会中有天帝释，<a id="a-Ej"></a>名无垢威德，<a id="a-Ek"></a>合掌向佛而作是言：<a id="a-El"></a>“世尊，<a id="a-Em"></a>何因何缘，<a id="a-En"></a>是诸龙大龙损坏世间众生资财？<a id="a-Eo"></a>”</p>
  <p id="aEp">佛言：<a id="a-Eq"></a>“有二因缘，<a id="a-Er"></a>是诸龙等能坏世间众生资财。<a id="a-Es"></a>何等为二？<a id="a-Et"></a>一者、<a id="a-Eu"></a>贪力因缘，<a id="a-Ev"></a>二者、<a id="a-Ew"></a>嗔力因缘。<a id="a-Ex"></a>以是因缘故，<a id="a-Ey"></a>起非时云雨霜雹寒热，<a id="a-Ez"></a>损坏众生所有种子芽茎、<a id="a-F0"></a>枝叶华果、<a id="a-F1"></a>五谷药味，<a id="a-F2"></a>悉令烧燃干枯堕落，<a id="a-F3"></a>损减众生资生之具，<a id="a-F4"></a>令身口意造作种种诸重恶业。<a id="a-F5"></a>众生以此重业障故，<a id="a-F6"></a>烧灭过去一切善根无有遗余，<a id="a-F7"></a>远离善知识常在三恶道。<a id="a-F8"></a>或有众生，<a id="a-F9"></a>于现在世为衣食故，<a id="a-FA"></a>乃至造作五逆重业，<a id="a-FB"></a>以恶业故于无量劫不得人身。<a id="a-FC"></a>设使久后得人身者，<a id="a-FD"></a>或诸根残缺，<a id="a-FE"></a>或失正念，<a id="a-FF"></a>生真陀罗家、<a id="a-FG"></a>下劣种姓工巧之家，<a id="a-FH"></a>贫穷下贱，<a id="a-FI"></a>衣食不充，<a id="a-FJ"></a>资生乏短，<a id="a-FK"></a>又复以恶业故离善知识，<a id="a-FL"></a>以身口意恶业障行，<a id="a-FM"></a>复堕三恶道中乃至阿鼻地狱是其胜路。<a id="a-FN"></a>如是善男子饮食乏短故，<a id="a-FO"></a>是诸众生久处生死沉流不绝，<a id="a-FP"></a>具受三塗种种极苦。<a id="a-FQ"></a>”</p>
  <p id="aFR">尔时，<a id="a-FS"></a>世尊即说偈言：</p>
  <p id="aFT">“所有诸苦生，<a id="a-FU"></a> 皆由于饮食；</p>
  <p id="aFV">若离于饮食，<a id="a-FW"></a> 诸苦则不生。<a id="a-FX"></a>”</p>
  <p id="aFY">尔时，<a id="a-FZ"></a>无垢威德帝释即说偈言：</p>
  <p id="aFa">“奇哉恩爱罥，<a id="a-Fb"></a> 乃至于有顶，</p>
  <p id="aFc">如是广大罥，<a id="a-Fd"></a> 皆因饮食生。</p>
  <p id="aFe">凡夫二种因，<a id="a-Ff"></a> 爱绳系缚身，</p>
  <p id="aFg">不能得逃避，<a id="a-Fh"></a> 犹如鹿著罥，</p>
  <p id="aFi">或走或徐行，<a id="a-Fj"></a> 起已还复堕，</p>
  <p id="aFk">爱毒药过故，<a id="a-Fl"></a> 或啼或喜笑。</p>
  <p id="aFm">机关苦轮逼，<a id="a-Fn"></a> 犹如压油麻，</p>
  <p id="aFo">一切诸人天，<a id="a-Fp"></a> 爱逼迫亦然。</p>
  <p id="aFq">百千众伎术，<a id="a-Fr"></a> 虽见种种巧，</p>
  <p id="aFs">爱戏弄人天，<a id="a-Ft"></a> 巧妙过于彼。</p>
  <p id="aFu">贪爱毒之过，<a id="a-Fv"></a> 能害一切人，</p>
  <p id="aFw">设学武勇怨，<a id="a-Fx"></a> 犹尚不能及！</p>
  <p id="aFy">如夜叉所执，<a id="a-Fz"></a> 狂乱种种语，</p>
  <p id="aG0">爱夜叉所执，<a id="a-G1"></a> 狂乱过于是。</p>
  <p id="aG2">世有吉祥人，<a id="a-G3"></a> 能离恩爱怖；</p>
  <p id="aG4">若能干竭爱，<a id="a-G5"></a> 则度世彼岸。<a id="a-G6"></a>”</p>
  <p id="aG7">尔时，<a id="a-G8"></a>观世音菩萨亦说偈言：</p>
  <p id="aG9">“贪嗔痴惑人，<a id="a-GA"></a> 狂乱无正念，</p>
  <p id="aGB">远离一切善，<a id="a-GC"></a> 造作重恶业。</p>
  <p id="aGD">不敬尊父母，<a id="a-GE"></a> 散灭于善道，</p>
  <p id="aGF">不敬信三宝，<a id="a-GG"></a> 又造诸逆业。</p>
  <p id="aGH">无有悲愍心，<a id="a-GI"></a> 暴恶甚可怖，</p>
  <p id="aGJ">彼嗔心力故，<a id="a-GK"></a> 入阿鼻地狱。</p>
  <p id="aGL">众生嗔恚故，<a id="a-GM"></a> 迭互相食啖，</p>
  <p id="aGN">数数恶道中，<a id="a-GO"></a> 众苦所逼迫。</p>
  <p id="aGP">远离善知识，<a id="a-GQ"></a> 恶心所踬顿，</p>
  <p id="aGR">常处诸有海，<a id="a-GS"></a> 游行黑闇路。</p>
  <p id="aGT">菩萨大悲身，<a id="a-GU"></a> 为如是众生，</p>
  <p id="aGV">自舍于己乐，<a id="a-GW"></a> 令彼得解脱，</p>
  <p id="aGX">修习菩提行，<a id="a-GY"></a> 造作三种事，</p>
  <p id="aGZ">建立胜法幢，<a id="a-Ga"></a> 除灭众生恶。</p>
  <p id="aGb">为一众生故，<a id="a-Gc"></a> 广集诸苦行，</p>
  <p id="aGd">精勤修道法，<a id="a-Ge"></a> 舍财及身命。</p>
  <p id="aGf">为一一众生，<a id="a-Gg"></a> 无量劫受苦，</p>
  <p id="aGh">救拔众生故，<a id="a-Gi"></a> 堪忍世苦恼。</p>
  <p id="aGj">功德天勇猛，<a id="a-Gk"></a> 住教化众生，</p>
  <p id="aGl">为贪欲众生，<a id="a-Gm"></a> 发起菩提心。<a id="a-Gn"></a>”</p>
  <p id="aGo">尔时，<a id="a-Gp"></a>功德天以一斛器盛诸种子，<a id="a-Gq"></a>奉上观世音菩萨摩诃萨而作是言：<a id="a-Gr"></a>“我今以此一切种子施善丈夫，<a id="a-Gs"></a>为欲增益一切种子，<a id="a-Gt"></a>愿令我意所欲成满。<a id="a-Gu"></a>又令我能于四天下充足众生资生之具，<a id="a-Gv"></a>于恶暴虐断善众生拔其苦恼，<a id="a-Gw"></a>令得安住菩提之种。<a id="a-Gx"></a>”</p>
  <p id="aGy">尔时，<a id="a-Gz"></a>观世音菩萨摩诃萨即以手执彼种子器，<a id="a-H0"></a>遍示十方作如是言：<a id="a-H1"></a>“一切十方诸佛、<a id="a-H2"></a>菩萨及以诸龙今现在者，<a id="a-H3"></a>愿悉念我，<a id="a-H4"></a>令使一切诸四天下所有种子、<a id="a-H5"></a>芽茎枝叶、<a id="a-H6"></a>华果五谷及诸药味、<a id="a-H7"></a>地味精气、<a id="a-H8"></a>众生精气、<a id="a-H9"></a>善法精气增长无损。<a id="a-HA"></a>又复令此四天下中三宝种性相续不断，<a id="a-HB"></a>使功德天一切所愿皆悉满足。<a id="a-HC"></a>常使功德天能令一切众生资财丰足，<a id="a-HD"></a>亦能教化一切众生，<a id="a-HE"></a>远离一切恶令发菩提心。<a id="a-HF"></a>又令诸众生得离三恶道生于天中。<a id="a-HG"></a>”即说咒曰：</p>
  <p id="aHH">“多地他　牟尼尸婆　牟尼那佉　牟尼波罗　牟尼婆利　萨[豆+斤]婆于娑差帝刹多啰波罗那腻罗　婆邪婆　萨婆毗阇　邪婆悉利梨　莎波呵。</p>
  <p id="aHI">“此陀罗尼句拥护某甲，<a id="a-HJ"></a>莎波呵。<a id="a-HK"></a>”</p>
  <p id="aHL">尔时，<a id="a-HM"></a>世尊赞观世音菩萨功德天言：<a id="a-HN"></a>“善哉！<a id="a-HO"></a>善哉！<a id="a-HP"></a>”告功德天言：<a id="a-HQ"></a>“清净智，<a id="a-HR"></a>一切诸佛及诸大众已作加护，<a id="a-HS"></a>于此四天下中五谷种子、<a id="a-HT"></a>芽茎枝叶悉令成熟，<a id="a-HU"></a>又亦令汝能化众生，<a id="a-HV"></a>汝今应当教化众生。<a id="a-HW"></a>”</p>
  <p id="aHX">尔时，<a id="a-HY"></a>帝释憍尸迦白佛言：<a id="a-HZ"></a>“世尊，<a id="a-Ha"></a>当何名此法门？<a id="a-Hb"></a>云何受持？<a id="a-Hc"></a>”</p>
  <p id="aHd">佛告憍尸迦：<a id="a-He"></a>“此经名曰《如来共功德天本愿要誓经》，<a id="a-Hf"></a>亦名《须弥藏菩萨所愿》，<a id="a-Hg"></a>亦名《陀罗尼箧》，<a id="a-Hh"></a>亦名《增长地味》，<a id="a-Hi"></a>亦名《三昧方便教化众生》。<a id="a-Hj"></a>”</p>
  <p id="aHk">说此法时，<a id="a-Hl"></a>功德大天，<a id="a-Hm"></a>须弥藏菩萨摩诃萨，<a id="a-Hn"></a>及一切诸来龙、<a id="a-Ho"></a>大龙并其眷属，<a id="a-Hp"></a>一切神仙、<a id="a-Hq"></a>天、<a id="a-Hr"></a>人、<a id="a-Hs"></a>阿修罗、<a id="a-Ht"></a>乾闼婆众，<a id="a-Hu"></a>闻佛所说，<a id="a-Hv"></a>皆大欢喜。</p>
 </body>
</html>