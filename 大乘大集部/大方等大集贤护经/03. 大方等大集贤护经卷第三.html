<!doctype html>
<html id="z3IBTNtFf" data-ver="980">
 <head>
  <meta charset="utf-8">
  <meta author="阇那崛多">
  <meta author="笈多">
  <meta library="龙藏">
  <meta catalog="大乘大集部">
  <meta period="隋">
 </head>
 <body>
  <h1 id="a1">大方等大集贤护经卷第三</h1>
  <h2 id="a2">观察品之余</h2>
  <p id="a3">“又诸如来，<a id="a-4"></a>色无漏故受亦无漏，<a id="a-5"></a>乃至行识亦无漏。<a id="a-6"></a>又诸如来戒亦无漏，<a id="a-7"></a>所有三昧智慧亦无漏，<a id="a-8"></a>乃至解脱解脱知见亦无漏，<a id="a-9"></a>如是乃至诸如来，<a id="a-A"></a>诸如来所有言说，<a id="a-B"></a>已说、<a id="a-C"></a>今说、<a id="a-D"></a>当说，<a id="a-E"></a>及一切法斯皆无漏也。<a id="a-F"></a>贤护，<a id="a-G"></a>诸如是等一切佛法，<a id="a-H"></a>智人能达，<a id="a-I"></a>愚者莫知。<a id="a-J"></a>彼若能作如是观时，<a id="a-K"></a>一切诸法悉不可得。<a id="a-L"></a>云何不可得？<a id="a-M"></a>所谓谁能证也不可得，<a id="a-N"></a>云何证也亦不可得，<a id="a-O"></a>何缘证也亦不可得。<a id="a-P"></a>彼能作是观已，<a id="a-Q"></a>如是入灭寂定，<a id="a-R"></a>分别诸法亦不分别诸法。<a id="a-S"></a>何以故？<a id="a-T"></a>诸法无故。<a id="a-U"></a>贤护，<a id="a-V"></a>如火未生，<a id="a-W"></a>或时有人发如是言：<a id="a-X"></a>‘我于今日先灭是火。<a id="a-Y"></a>’贤护，<a id="a-Z"></a>于意云何？<a id="a-a"></a>彼人是语为诚实不？<a id="a-b"></a>”</p>
  <p id="ac">贤护答言：<a id="a-d"></a>“不也，<a id="a-e"></a>世尊。<a id="a-f"></a>”</p>
  <p id="ag">佛告贤护：<a id="a-h"></a>“如是诸法从本以来毕竟无得，<a id="a-i"></a>云何于今乃作斯说：<a id="a-j"></a>‘我能证知一切诸法，<a id="a-k"></a>我能了达一切诸法，<a id="a-l"></a>我能觉悟一切诸法，<a id="a-m"></a>我能度脱一切众生’？<a id="a-n"></a>于生死中此非正言。<a id="a-o"></a>所以者何？<a id="a-p"></a>彼法界中本无诸法亦无众生，<a id="a-q"></a>云何言度？<a id="a-r"></a>但世谛中因缘度耳！<a id="a-s"></a>贤护，<a id="a-t"></a>于意云何？<a id="a-u"></a>彼如是说得为实不？<a id="a-v"></a>”</p>
  <p id="aw">贤护答言：<a id="a-x"></a>“不也，<a id="a-y"></a>世尊。<a id="a-z"></a>”</p>
  <p id="a10">佛告贤护：<a id="a-11"></a>“是故彼诸善男子、<a id="a-12"></a>善女人，<a id="a-13"></a>若欲成就无上菩提，<a id="a-14"></a>乃至欲成缘觉菩提、<a id="a-15"></a>声闻菩提者，<a id="a-16"></a>皆应如是观一切法，<a id="a-17"></a>作是观时则入寂定，<a id="a-18"></a>无有分别非无分别。<a id="a-19"></a>何以故？<a id="a-1A"></a>贤护，<a id="a-1B"></a>彼一切法无所有不生，<a id="a-1C"></a>然彼定有分别即是一边，<a id="a-1D"></a>定无分别复为一边，<a id="a-1E"></a>然此二边所有，<a id="a-1F"></a>是无寂定非无寂定，<a id="a-1G"></a>无思量处，<a id="a-1H"></a>无分别处，<a id="a-1I"></a>无证知处，<a id="a-1J"></a>无经营处，<a id="a-1K"></a>无聚集处，<a id="a-1L"></a>无思念处，<a id="a-1M"></a>无发起处。<a id="a-1N"></a>贤护，<a id="a-1O"></a>是名中道！<a id="a-1P"></a>所有数事处等，<a id="a-1Q"></a>但依世谛说故。</p>
  <p id="a1R">“复次，<a id="a-1S"></a>贤护，<a id="a-1T"></a>于彼真实第一义中，<a id="a-1U"></a>若中若边皆不可得。<a id="a-1V"></a>何以故？<a id="a-1W"></a>贤护，<a id="a-1X"></a>一切诸法犹如虚空，<a id="a-1Y"></a>本来寂灭非断非常，<a id="a-1Z"></a>无有积聚，<a id="a-1a"></a>无有住处，<a id="a-1b"></a>无可依止，<a id="a-1c"></a>无相无为，<a id="a-1d"></a>无有算数。<a id="a-1e"></a>贤护，<a id="a-1f"></a>彼不可数云何为有？<a id="a-1g"></a>不可数故不入于数，<a id="a-1h"></a>不入数故乃至无有智算名言也。<a id="a-1i"></a>贤护，<a id="a-1j"></a>彼菩萨摩诃萨，<a id="a-1k"></a>如是观察诸如来时，<a id="a-1l"></a>不可执著。<a id="a-1m"></a>何以故？<a id="a-1n"></a>一切法无执著故。<a id="a-1o"></a>以无处所而可执著，<a id="a-1p"></a>亦无根本是可断绝，<a id="a-1q"></a>除灭根本故无依处。<a id="a-1r"></a>贤护，<a id="a-1s"></a>彼菩萨摩诃萨，<a id="a-1t"></a>当作如是思惟诸佛现前三昧。<a id="a-1u"></a>若如是见诸如来已，<a id="a-1v"></a>不应取著，<a id="a-1w"></a>不当执持。<a id="a-1x"></a>何以故？<a id="a-1y"></a>贤护，<a id="a-1z"></a>一切诸法不可执持，<a id="a-20"></a>犹如虚空体性寂灭。<a id="a-21"></a>贤护，<a id="a-22"></a>譬如金锤安置火中，<a id="a-23"></a>善作炉韛融消炼冶炽然毒热，<a id="a-24"></a>又如铁丸新从火出炎赫炽然，<a id="a-25"></a>有智之人不应执触。<a id="a-26"></a>何以故？<a id="a-27"></a>铁流金炽，<a id="a-28"></a>触则炽然故。<a id="a-29"></a>如是，<a id="a-2A"></a>贤护，<a id="a-2B"></a>菩萨观佛不应取著，<a id="a-2C"></a>其事若此。<a id="a-2D"></a>是故菩萨观佛色时不应生著，<a id="a-2E"></a>如是观受乃至行识不应生著。<a id="a-2F"></a>又彼菩萨若观戒时亦不应著，<a id="a-2G"></a>如是观定乃至智慧、<a id="a-2H"></a>解脱、<a id="a-2I"></a>解脱知见亦不应著。<a id="a-2J"></a>何以故？<a id="a-2K"></a>夫取著者，<a id="a-2L"></a>终不能离生死苦法，<a id="a-2M"></a>以是苦法皆由取著故。<a id="a-2N"></a>是故菩萨观察如是诸如来时，<a id="a-2O"></a>不应生于取著之想。<a id="a-2P"></a>贤护，<a id="a-2Q"></a>虽无取著，<a id="a-2R"></a>然应勤求诸佛世尊胜妙功德，<a id="a-2S"></a>所谓佛智、<a id="a-2T"></a>如来智、<a id="a-2U"></a>广大智、<a id="a-2V"></a>自然智、<a id="a-2W"></a>自在智、<a id="a-2X"></a>不思议智、<a id="a-2Y"></a>难称量智、<a id="a-2Z"></a>无等等智、<a id="a-2a"></a>一切智智。<a id="a-2b"></a>若欲求入如是智者，<a id="a-2c"></a>常当精勤思惟观察见佛三昧也。<a id="a-2d"></a>”</p>
  <p id="a2e">尔时，<a id="a-2f"></a>世尊为重明此义，<a id="a-2g"></a>以偈颂曰：</p>
  <p id="a2h">“譬如明镜与油器，<a id="a-2i"></a> 女人庄饰曜其形，</p>
  <p id="a2j">愚夫于是生染心，<a id="a-2k"></a> 处处驰骋为求欲。</p>
  <p id="a2l">彼于无中颠倒想，<a id="a-2m"></a> 不知是法虚妄生，</p>
  <p id="a2n">彼欲炽火之所烧，<a id="a-2o"></a> 斯妇起欲还自发。</p>
  <p id="a2p">若有菩萨作是念，<a id="a-2q"></a> 是名无智著我心，</p>
  <p id="a2r">菩提甘露在当来，<a id="a-2s"></a> 我拔众生出重苦。</p>
  <p id="a2t">第一义中无众生，<a id="a-2u"></a> 世间独有生老死，</p>
  <p id="a2v">诸法无形如水月，<a id="a-2w"></a> 岂有菩提而可求？</p>
  <p id="a2x">众色形貌若镜像，<a id="a-2y"></a> 如幻如炎如虚空，</p>
  <p id="a2z">凡夫著想而受羁，<a id="a-30"></a> 彼辈虽缚空无实。</p>
  <p id="a31">若斯智者诸菩萨，<a id="a-32"></a> 知世颠倒故见真，</p>
  <p id="a33">了达无人谁受苦，<a id="a-34"></a> 彼则当成无上觉。</p>
  <p id="a35">无意分别佛菩提，<a id="a-36"></a> 其心本来自明净，</p>
  <p id="a37">不见生死诸滓浊，<a id="a-38"></a> 彼证真实最胜尊。</p>
  <p id="a39">一切色法诸无漏，<a id="a-3A"></a> 不可分别妄与空，</p>
  <p id="a3B">灭除诸欲解脱心，<a id="a-3C"></a> 如是知者证三昧。</p>
  <p id="a3D">初念诸佛无相身，<a id="a-3E"></a> 后闻诸法本清净，</p>
  <p id="a3F">如是思惟无余念，<a id="a-3G"></a> 证此三昧诚非难。</p>
  <p id="a3H">常作空相而思惟，<a id="a-3I"></a> 即能灭彼微尘聚，</p>
  <p id="a3J">不分别成及与坏，<a id="a-3K"></a> 一切外道失于中。</p>
  <p id="a3L">于一切色无分别，<a id="a-3M"></a> 其眼虽睹不累心，</p>
  <p id="a3N">彼见诸佛如日轮，<a id="a-3O"></a> 法界世间挺超出。</p>
  <p id="a3P">其心清净眼亦明，<a id="a-3Q"></a> 虽勤精进常在定，</p>
  <p id="a3R">彼得多闻不可说，<a id="a-3S"></a> 证此三昧真思惟。</p>
  <p id="a3T">若以不见证三昧，<a id="a-3U"></a> 一切盲者应证知，</p>
  <p id="a3V">亦不以见非不见，<a id="a-3W"></a> 是中外道皆迷没。</p>
  <p id="a3X">常离相想而思惟，<a id="a-3Y"></a> 见彼诸佛清净心，</p>
  <p id="a3Z">如是见已一切观，<a id="a-3a"></a> 其人速成此三昧。</p>
  <p id="a3b">彼无地水及火风，<a id="a-3c"></a> 亦非空界现前住，</p>
  <p id="a3d">若欲观察一切佛，<a id="a-3e"></a> 当想处座演妙音。</p>
  <p id="a3f">如我今日宣妙法，<a id="a-3g"></a> 心乐法者睹我身，</p>
  <p id="a3h">彼应无复余思惟，<a id="a-3i"></a> 唯当想佛说法事。</p>
  <p id="a3j">如是专念莫他观，<a id="a-3k"></a> 为求若斯多闻故，</p>
  <p id="a3l">一心观我说此定，<a id="a-3m"></a> 总持诸佛之所宣。</p>
  <p id="a3n">无有一佛在过去，<a id="a-3o"></a> 亦无现世及当来，</p>
  <p id="a3p">唯此清净微妙禅，<a id="a-3q"></a> 彼不可言证能说。</p>
  <p id="a3r">我于三界无上尊，<a id="a-3s"></a> 为利世间故特出，</p>
  <p id="a3t">念证诸佛菩提故，<a id="a-3u"></a> 宣此三昧无等伦。</p>
  <p id="a3v">若欲身乐及心乐，<a id="a-3w"></a> 求佛功德不思议，</p>
  <p id="a3x">乃至证彼妙菩提，<a id="a-3y"></a> 要当修此胜三昧。</p>
  <p id="a3z">欲净深广多闻海，<a id="a-40"></a> 为众生故常勤求，</p>
  <p id="a41">彼应速去诸欲尘，<a id="a-42"></a> 要当修此胜三昧。</p>
  <p id="a43">若欲一生见多佛，<a id="a-44"></a> 见已恭敬复咨询，</p>
  <p id="a45">彼应速离勿生著，<a id="a-46"></a> 要当观此妙三昧。</p>
  <p id="a47">是处无欲复无嗔，<a id="a-48"></a> 亦无愚痴与嫉妒，</p>
  <p id="a49">又无无明及疑网，<a id="a-4A"></a> 要当住此深寂禅。<a id="a-4B"></a>”</p>
  <p data-pb></p>
  <h2 id="a4C">戒行具足品第七</h2>
  <p id="a4D">尔时，<a id="a-4E"></a>贤护菩萨复白佛言：<a id="a-4F"></a>“希有世尊，<a id="a-4G"></a>乃有如斯最胜三昧。<a id="a-4H"></a>世尊，<a id="a-4I"></a>若诸菩萨舍家出家，<a id="a-4J"></a>深心乐欲说此三昧，<a id="a-4K"></a>亦当思惟此三昧者，<a id="a-4L"></a>彼等应当安住何法，<a id="a-4M"></a>而能宣说及思惟耶？<a id="a-4N"></a>”</p>
  <p id="a4O">佛告贤护言：<a id="a-4P"></a>“贤护，<a id="a-4Q"></a>若有菩萨舍家出家，<a id="a-4R"></a>深乐广宣复欲思惟如是三昧者，<a id="a-4S"></a>彼出家菩萨当先护持清净戒行、<a id="a-4T"></a>不缺戒行、<a id="a-4U"></a>不染戒行、<a id="a-4V"></a>不污戒行、<a id="a-4W"></a>不浊戒行、<a id="a-4X"></a>不著戒行、<a id="a-4Y"></a>不动戒行、<a id="a-4Z"></a>不被呵戒行、<a id="a-4a"></a>智者所赞戒行、<a id="a-4b"></a>圣所爱敬戒行，<a id="a-4c"></a>应当念知如是诸戒也。<a id="a-4d"></a>贤护，<a id="a-4e"></a>彼出家菩萨云何当得清净戒行？<a id="a-4f"></a>乃至云何当得圣所爱敬戒行也？<a id="a-4g"></a>贤护，<a id="a-4h"></a>彼出家菩萨，<a id="a-4i"></a>应当依彼波罗提木叉，<a id="a-4j"></a>成就威仪，<a id="a-4k"></a>成就众行，<a id="a-4l"></a>乃至成就微尘数等戒行，<a id="a-4m"></a>见已惊怖清净活命，<a id="a-4n"></a>于诸戒中当念成就，<a id="a-4o"></a>应信甚深不得著忍，<a id="a-4p"></a>于空无相无愿诸法中，<a id="a-4q"></a>闻说之时心不惊怖，<a id="a-4r"></a>无有悔没。<a id="a-4s"></a>贤护，<a id="a-4t"></a>以是因缘，<a id="a-4u"></a>彼出家菩萨成就如是清净戒行，<a id="a-4v"></a>不见戒行，<a id="a-4w"></a>不著戒行，<a id="a-4x"></a>乃至成就圣所爱敬戒行也。<a id="a-4y"></a>”</p>
  <p id="a4z">尔时，<a id="a-50"></a>贤护菩萨复白佛言：<a id="a-51"></a>“世尊，<a id="a-52"></a>彼出家菩萨，<a id="a-53"></a>云何得有如是不清净戒行、<a id="a-54"></a>缺戒行、<a id="a-55"></a>染著戒行、<a id="a-56"></a>污戒行、<a id="a-57"></a>依倚戒行、<a id="a-58"></a>智所诃毁戒行、<a id="a-59"></a>圣所不爱戒行也？<a id="a-5A"></a>”</p>
  <p id="a5B">佛告贤护菩萨言：<a id="a-5C"></a>“贤护，<a id="a-5D"></a>若有出家菩萨，<a id="a-5E"></a>取著色，<a id="a-5F"></a>受持禁戒修于梵行；<a id="a-5G"></a>如是取著受、<a id="a-5H"></a>取著想、<a id="a-5I"></a>取著行、<a id="a-5J"></a>取著识，<a id="a-5K"></a>受持禁戒修行梵行；<a id="a-5L"></a>修行已，<a id="a-5M"></a>作如是念：<a id="a-5N"></a>‘我今如是持戒，<a id="a-5O"></a>如是苦行，<a id="a-5P"></a>如是修学，<a id="a-5Q"></a>如是梵行，<a id="a-5R"></a>愿我未来得生天上或生人间，<a id="a-5S"></a>自在有生受诸果报。<a id="a-5T"></a>’贤护，<a id="a-5U"></a>以是因缘，<a id="a-5V"></a>彼出家菩萨成就如是不清净戒，<a id="a-5W"></a>乃至圣者所不爱戒，<a id="a-5X"></a>是谓为求有故，<a id="a-5Y"></a>为有生故，<a id="a-5Z"></a>为受欲果故，<a id="a-5a"></a>为生处所故。<a id="a-5b"></a>贤护，<a id="a-5c"></a>是故彼出家菩萨，<a id="a-5d"></a>念欲说此三昧、<a id="a-5e"></a>思此三昧者，<a id="a-5f"></a>要当先具清净戒行，<a id="a-5g"></a>乃至成就圣所爱戒，<a id="a-5h"></a>亦念常行檀波罗蜜，<a id="a-5i"></a>所谓最胜施、<a id="a-5j"></a>诸法施、<a id="a-5k"></a>上施、<a id="a-5l"></a>妙施、<a id="a-5m"></a>微妙施、<a id="a-5n"></a>精妙施、<a id="a-5o"></a>无上施，<a id="a-5p"></a>亦常勇猛精进不休，<a id="a-5q"></a>不舍重担，<a id="a-5r"></a>不忘正念常行一心，<a id="a-5s"></a>正信清净无有嫉妒，<a id="a-5t"></a>不著世间利养名闻，<a id="a-5u"></a>如法索求以济形命，<a id="a-5v"></a>恒行乞食不受别请，<a id="a-5w"></a>厌离人间乐阿兰若，<a id="a-5x"></a>尊崇圣种敬事头陀，<a id="a-5y"></a>息世语言但论出世，<a id="a-5z"></a>处众静默假言不多，<a id="a-60"></a>常敬于他不敢轻慢，<a id="a-61"></a>于一切时常行惭愧，<a id="a-62"></a>有恩必知知恩必报，<a id="a-63"></a>于善知识常念亲近，<a id="a-64"></a>诸师尊所谨事无违。<a id="a-65"></a>若闻如是甚深经典，<a id="a-66"></a>专心听受终无疲厌，<a id="a-67"></a>于法师所起慈父心、<a id="a-68"></a>善知识心，<a id="a-69"></a>乃至生于诸如来想，<a id="a-6A"></a>以为如是微妙法故，<a id="a-6B"></a>成就无上大菩提故，<a id="a-6C"></a>转增爱敬尊重心故。</p>
  <p id="a6D">“复次，<a id="a-6E"></a>贤护，<a id="a-6F"></a>若彼菩萨或时至于声闻人所，<a id="a-6G"></a>闻说如是甚深经法，<a id="a-6H"></a>彼法师所无爱敬心、<a id="a-6I"></a>无尊重心，<a id="a-6J"></a>不生慈父想，<a id="a-6K"></a>不生善知识想，<a id="a-6L"></a>不生诸佛想，<a id="a-6M"></a>不生教师想，<a id="a-6N"></a>不能亲近承事供养，<a id="a-6O"></a>随于何所闻是经典，<a id="a-6P"></a>当知是人不能听受、<a id="a-6Q"></a>书写、<a id="a-6R"></a>解说、<a id="a-6S"></a>令法久住。<a id="a-6T"></a>如是之人若能听受，<a id="a-6U"></a>若能书写，<a id="a-6V"></a>若能解说，<a id="a-6W"></a>令法久住，<a id="a-6X"></a>无有是处。<a id="a-6Y"></a>复次，<a id="a-6Z"></a>贤护，<a id="a-6a"></a>若彼菩萨或复至于声闻人所，<a id="a-6b"></a>闻说如是增上妙法，<a id="a-6c"></a>不生爱敬心，<a id="a-6d"></a>不生尊重心，<a id="a-6e"></a>及至不生诸佛想，<a id="a-6f"></a>不能尽心亲近供养者，<a id="a-6g"></a>若能读诵，<a id="a-6h"></a>若能受持，<a id="a-6i"></a>若能解说，<a id="a-6j"></a>令是经典不速灭者，<a id="a-6k"></a>无有是处。<a id="a-6l"></a>何以故？<a id="a-6m"></a>以不尊重是经典故，<a id="a-6n"></a>是故斯法不久必灭。</p>
  <p id="a6o">“复次，<a id="a-6p"></a>贤护，<a id="a-6q"></a>若彼菩萨或复至于声闻人所，<a id="a-6r"></a>闻说如是微妙经典，<a id="a-6s"></a>生爱敬心，<a id="a-6t"></a>生尊重心，<a id="a-6u"></a>乃起教师想、<a id="a-6v"></a>诸如来想，<a id="a-6w"></a>亲承供养即能听受，<a id="a-6x"></a>亦能书写复能解说，<a id="a-6y"></a>能令是经久住利益，<a id="a-6z"></a>斯有是处。<a id="a-70"></a>复次，<a id="a-71"></a>贤护，<a id="a-72"></a>若彼菩萨复于声闻人所，<a id="a-73"></a>闻说如是微妙经典，<a id="a-74"></a>即于彼所生尊重心，<a id="a-75"></a>如诸佛想亲近承事，<a id="a-76"></a>恭敬供养者，<a id="a-77"></a>如是之人虽未修学如是经典即为修习，<a id="a-78"></a>虽未解释即为解说，<a id="a-79"></a>令是妙法久住世间，<a id="a-7A"></a>不毁不灭斯有是处。<a id="a-7B"></a>何以故？<a id="a-7C"></a>以能爱敬尊重法故，<a id="a-7D"></a>是故此经久住世间。<a id="a-7E"></a>贤护，<a id="a-7F"></a>以是因缘吾今语汝，<a id="a-7G"></a>是人于是说法师所，<a id="a-7H"></a>生爱乐心，<a id="a-7I"></a>生敬重心，<a id="a-7J"></a>生尊贵心，<a id="a-7K"></a>起善知识想，<a id="a-7L"></a>起教师想，<a id="a-7M"></a>起诸佛想，<a id="a-7N"></a>尽心承事恭敬供养。<a id="a-7O"></a>贤护，<a id="a-7P"></a>若能如是，<a id="a-7Q"></a>是则名为行我所行受我教诫也。</p>
  <p id="a7R">“复次，<a id="a-7S"></a>贤护，<a id="a-7T"></a>彼出家菩萨必欲解说如此三昧，<a id="a-7U"></a>复欲思惟此三昧者，<a id="a-7V"></a>常当乐行阿兰若事，<a id="a-7W"></a>不得居处聚落城邑，<a id="a-7X"></a>舍离朋党多求之处，<a id="a-7Y"></a>不贪衣食，<a id="a-7Z"></a>不得贮聚谷米食具，<a id="a-7a"></a>不得受畜财物生资，<a id="a-7b"></a>不得贪求名闻利养，<a id="a-7c"></a>不惜重命常念舍身，<a id="a-7d"></a>远离贪著恒修死想，<a id="a-7e"></a>常行惭愧不造诸恶，<a id="a-7f"></a>摄受正法无有疑心，<a id="a-7g"></a>常念远离不取众相，<a id="a-7h"></a>当修慈心勿怀嫌怨，<a id="a-7i"></a>常起慈悲无行嗔恚，<a id="a-7j"></a>安心喜舍莫想爱憎常，<a id="a-7k"></a>当经行破除睡盖。<a id="a-7l"></a>贤护，<a id="a-7m"></a>出家菩萨若能安住如是法行，<a id="a-7n"></a>则能修学、<a id="a-7o"></a>解说、<a id="a-7p"></a>思惟如是念佛现前三昧也。<a id="a-7q"></a>”</p>
  <p id="a7r">尔时，<a id="a-7s"></a>贤护菩萨复白佛言：<a id="a-7t"></a>“希有世尊，<a id="a-7u"></a>如来应供等正觉，<a id="a-7v"></a>所说经典甚深甚深，<a id="a-7w"></a>最胜微妙不可思议！<a id="a-7x"></a>然彼未来诸菩萨等懈怠懒惰，<a id="a-7y"></a>虽闻如是深妙经典，<a id="a-7z"></a>生大恐怖惊疑退没，<a id="a-80"></a>不发欢喜爱乐之心。<a id="a-81"></a>彼等当复作如是念：<a id="a-82"></a>‘我今当应余诸佛所乃可修习如是经典。<a id="a-83"></a>所以者何？<a id="a-84"></a>我今自知多诸障难，<a id="a-85"></a>身遇病苦气力甚微，<a id="a-86"></a>宁堪修行如是经典？<a id="a-87"></a>’世尊，<a id="a-88"></a>彼辈如是，<a id="a-89"></a>于甚深法更生放舍远离之心，<a id="a-8A"></a>不能发勤勇猛精进乐欲成就如是经典。</p>
  <p id="a8B">“世尊，<a id="a-8C"></a>尔时亦当有诸菩萨，<a id="a-8D"></a>精进勤求专念之者，<a id="a-8E"></a>爱乐是法，<a id="a-8F"></a>劝持是法，<a id="a-8G"></a>摄受是法。<a id="a-8H"></a>若诸法师说是法者，<a id="a-8I"></a>于是法中如法行故，<a id="a-8J"></a>能舍身命，<a id="a-8K"></a>不著名闻，<a id="a-8L"></a>不求利养，<a id="a-8M"></a>不自宣说己身功能，<a id="a-8N"></a>不染衣钵，<a id="a-8O"></a>不乐城邑，<a id="a-8P"></a>常趣空闲山林静处。<a id="a-8Q"></a>其或闻是微妙法故生大欢喜，<a id="a-8R"></a>更当具足发勤精进，<a id="a-8S"></a>听受如是微妙法门，<a id="a-8T"></a>常读诵故，<a id="a-8U"></a>常念持故，<a id="a-8V"></a>思惟义故，<a id="a-8W"></a>如说行故。<a id="a-8X"></a>彼等于未来世诸如来所，<a id="a-8Y"></a>非徒直欲求彼多闻，<a id="a-8Z"></a>亦无但求在于有处，<a id="a-8a"></a>唯为成就诸功德故，<a id="a-8b"></a>常念勤求精进勇猛。<a id="a-8c"></a>世尊，<a id="a-8d"></a>然复应有往昔己曾供养诸佛宿种善根诸善男子、<a id="a-8e"></a>善女人辈，<a id="a-8f"></a>发大精进为闻如是微妙法故，<a id="a-8g"></a>更发如是大誓庄严：<a id="a-8h"></a>‘愿我当得干渴肌肤，<a id="a-8i"></a>散骨消髓，<a id="a-8j"></a>炽然身心，<a id="a-8k"></a>苦行不息，<a id="a-8l"></a>必欲成就如是妙典！<a id="a-8m"></a>’终无暂时懈怠懒惰而不听闻微妙胜法，<a id="a-8n"></a>亦无不思甚深义理，<a id="a-8o"></a>复无舍他不为宣说，<a id="a-8p"></a>而常勇猛行大精进，<a id="a-8q"></a>但为摄受诸菩萨故，<a id="a-8r"></a>听闻如来如是妙典，<a id="a-8s"></a>闻已即便生欢喜心。<a id="a-8t"></a>”</p>
  <p id="a8u">尔时，<a id="a-8v"></a>世尊赞彼贤护菩萨言：<a id="a-8w"></a>“善哉！<a id="a-8x"></a>善哉！<a id="a-8y"></a>贤护，<a id="a-8z"></a>如是，<a id="a-90"></a>如是，<a id="a-91"></a>如汝所说，<a id="a-92"></a>我今随喜。<a id="a-93"></a>贤护，<a id="a-94"></a>我随喜故，<a id="a-95"></a>一切三世恒河沙等诸佛世尊皆亦随喜。<a id="a-96"></a>”</p>
  <p id="a97">时，<a id="a-98"></a>彼贤护菩萨复白佛言：<a id="a-99"></a>“若有在家菩萨，<a id="a-9A"></a>处于世间闻是三昧，<a id="a-9B"></a>欲自思惟即为他说，<a id="a-9C"></a>乃至一日或经一夜，<a id="a-9D"></a>是人安住几种行法，<a id="a-9E"></a>当得成就思惟三昧为他说也？<a id="a-9F"></a>”</p>
  <p id="a9G">佛言：<a id="a-9H"></a>“贤护，<a id="a-9I"></a>彼在家菩萨处于世间，<a id="a-9J"></a>若欲修习思惟三昧，<a id="a-9K"></a>或一日一夜乃至一殻[(殻-几)/牛]牛乳时者，<a id="a-9L"></a>吾今语汝：<a id="a-9M"></a>彼在家菩萨既居世间，<a id="a-9N"></a>当应正信不起悭贪，<a id="a-9O"></a>常念行施随多少施，<a id="a-9P"></a>当一切施不求果报，<a id="a-9Q"></a>应归依佛、<a id="a-9R"></a>又归依法、<a id="a-9S"></a>亦归依僧，<a id="a-9T"></a>不事天神亦无礼拜，<a id="a-9U"></a>不生嫉妒常念随喜，<a id="a-9V"></a>当须清净如法活命，<a id="a-9W"></a>不爱儿女不著妻妾，<a id="a-9X"></a>不染居家不耽财宝，<a id="a-9Y"></a>常乐出家念除须发，<a id="a-9Z"></a>修八关斋恒住伽蓝，<a id="a-9a"></a>常怀惭愧发菩提心不念余乘。<a id="a-9b"></a>见有持戒清净比丘修梵行者，<a id="a-9c"></a>终无调戏常行恭敬，<a id="a-9d"></a>从谁闻学如此三昧，<a id="a-9e"></a>当于师所生爱敬心，<a id="a-9f"></a>起尊重心善知识想，<a id="a-9g"></a>生教师想起诸佛想，<a id="a-9h"></a>一切众具悉以奉之，<a id="a-9i"></a>常当识恩恒思报德，<a id="a-9j"></a>以能教我微妙法故。<a id="a-9k"></a>贤护，<a id="a-9l"></a>彼在家菩萨处俗之时，<a id="a-9m"></a>应住如是诸法行已，<a id="a-9n"></a>然后教示如是三昧，<a id="a-9o"></a>如是思惟，<a id="a-9p"></a>如是修习。<a id="a-9q"></a>”</p>
  <p id="a9r">时，<a id="a-9s"></a>彼贤护菩萨复白佛言：<a id="a-9t"></a>“希有世尊！<a id="a-9u"></a>如来应供等正觉，<a id="a-9v"></a>今乃为彼出家在家诸菩萨辈，<a id="a-9w"></a>正信成就乐深法者，<a id="a-9x"></a>宣说如是无上妙法，<a id="a-9y"></a>令住如是无量法行，<a id="a-9z"></a>然后当得思惟解说如是三昧。<a id="a-A0"></a>世尊，<a id="a-A1"></a>如来灭后，<a id="a-A2"></a>如是三昧于阎浮提能广行不？<a id="a-A3"></a>”</p>
  <p id="aA4">佛告贤护菩萨言：<a id="a-A5"></a>“贤护，<a id="a-A6"></a>我灭度后，<a id="a-A7"></a>此三昧经于阎浮提四千年中广行于世。<a id="a-A8"></a>而后五百年末一百岁中，<a id="a-A9"></a>正法灭时、<a id="a-AA"></a>比丘行恶时、<a id="a-AB"></a>诽谤正法时、<a id="a-AC"></a>正法破坏时、<a id="a-AD"></a>持戒损减时、<a id="a-AE"></a>破戒炽盛时、<a id="a-AF"></a>诸国相伐时，<a id="a-AG"></a>当斯之际颇有众生炽然善根，<a id="a-AH"></a>往昔已曾亲近诸佛，<a id="a-AI"></a>供养修行植善种子，<a id="a-AJ"></a>为彼诸丈夫辈得是经故，<a id="a-AK"></a>此三昧典复当流行于阎浮提。<a id="a-AL"></a>所谓佛威神故，<a id="a-AM"></a>故令彼等于我灭后，<a id="a-AN"></a>闻此经已欢喜书写，<a id="a-AO"></a>读诵受持思惟其义，<a id="a-AP"></a>为他解释如说修行。<a id="a-AQ"></a>”</p>
  <p id="aAR">尔时，<a id="a-AS"></a>贤护菩萨，<a id="a-AT"></a>及宝德离车子，<a id="a-AU"></a>闻如来说正法灭时，<a id="a-AV"></a>悲泣雨泪，<a id="a-AW"></a>从座而起，<a id="a-AX"></a>整理衣服，<a id="a-AY"></a>偏袒右肩，<a id="a-AZ"></a>右膝著地，<a id="a-Aa"></a>合掌恭敬而白佛言：<a id="a-Ab"></a>“世尊，<a id="a-Ac"></a>我等当于如来灭后，<a id="a-Ad"></a>后五百岁末百年中，<a id="a-Ae"></a>沙门颠倒时、<a id="a-Af"></a>正法欲灭时、<a id="a-Ag"></a>诽谤正法时、<a id="a-Ah"></a>破坏正法时、<a id="a-Ai"></a>持戒损减时、<a id="a-Aj"></a>破戒增长时、<a id="a-Ak"></a>正法护减时、<a id="a-Al"></a>非法护增时、<a id="a-Am"></a>众生浊乱时、<a id="a-An"></a>诸国相伐时，<a id="a-Ao"></a>能于如来所说经典妙三昧中，<a id="a-Ap"></a>读诵受持思惟义理为他广说。<a id="a-Aq"></a>何以故？<a id="a-Ar"></a>我心无厌终不知足。<a id="a-As"></a>是故我于如来所说修多罗中，<a id="a-At"></a>能听闻故，<a id="a-Au"></a>能书写故，<a id="a-Av"></a>能读诵故，<a id="a-Aw"></a>能受持故，<a id="a-Ax"></a>能思惟故，<a id="a-Ay"></a>能修行故，<a id="a-Az"></a>能广说故。<a id="a-B0"></a>”</p>
  <p id="aB1">尔时，<a id="a-B2"></a>商主优婆塞，<a id="a-B3"></a>伽诃岌多居士之子，<a id="a-B4"></a>那罗达多摩纳等，<a id="a-B5"></a>闻如来说未来世中正法坏灭，<a id="a-B6"></a>为正法故悲哀泣泪，<a id="a-B7"></a>从座而起，<a id="a-B8"></a>整理衣服，<a id="a-B9"></a>偏袒右肩，<a id="a-BA"></a>右膝著地，<a id="a-BB"></a>恭敬合掌而白佛言：<a id="a-BC"></a>“世尊，<a id="a-BD"></a>我等能于如来所说妙修多罗，<a id="a-BE"></a>及能受持修多罗者，<a id="a-BF"></a>我皆摄护令得增长。<a id="a-BG"></a>世尊，<a id="a-BH"></a>我今复为如来所说微妙经典，<a id="a-BI"></a>作其加护，<a id="a-BJ"></a>令得广宣久住于世。<a id="a-BK"></a>何以故？<a id="a-BL"></a>以是经典能于无量阿僧祇劫，<a id="a-BM"></a>多所成就阿耨多罗三藐三菩提故。<a id="a-BN"></a>世尊，<a id="a-BO"></a>我等得闻未曾有法，<a id="a-BP"></a>至心受持思惟其义，<a id="a-BQ"></a>为他解说广行流布。<a id="a-BR"></a>世尊，<a id="a-BS"></a>我今闻此甚深经法一切世间无有信者，<a id="a-BT"></a>我先为其造善根器，<a id="a-BU"></a>然后为解。<a id="a-BV"></a>”</p>
  <p id="aBW">尔时，<a id="a-BX"></a>众中有五百比丘、<a id="a-BY"></a>比丘尼、<a id="a-BZ"></a>优婆塞、<a id="a-Ba"></a>优婆夷四部众等，<a id="a-Bb"></a>闻如来说未来世中正法坏灭，<a id="a-Bc"></a>为正法故悲泣雨泪，<a id="a-Bd"></a>从座而起，<a id="a-Be"></a>整持衣服，<a id="a-Bf"></a>偏袒右肩，<a id="a-Bg"></a>右膝著地，<a id="a-Bh"></a>恭敬合掌而白佛言：<a id="a-Bi"></a>“世尊，<a id="a-Bj"></a>我等受持如来正法。<a id="a-Bk"></a>然诸大士善丈夫辈，<a id="a-Bl"></a>尔时于我当作正依，<a id="a-Bm"></a>当作覆护，<a id="a-Bn"></a>为我经理，<a id="a-Bo"></a>能令我等于如来所说如是甚深修多罗中，<a id="a-Bp"></a>取真实义如法修行。<a id="a-Bq"></a>唯愿世尊，<a id="a-Br"></a>付嘱我等诸善丈夫分明立记。<a id="a-Bs"></a>何以故？<a id="a-Bt"></a>世尊，<a id="a-Bu"></a>我及彼等皆能护持摄受正法及摄受者故。<a id="a-Bv"></a>”</p>
  <p id="aBw">尔时，<a id="a-Bx"></a>世尊即便微笑放金色光，<a id="a-By"></a>其明遍照十方世界诸佛国已还至佛所，<a id="a-Bz"></a>右绕三匝从顶上没。</p>
  <p id="aC0">尔时，<a id="a-C1"></a>尊者阿难作如是念：<a id="a-C2"></a>“世尊昔来已多微笑，<a id="a-C3"></a>然于笑时必为异事，<a id="a-C4"></a>我今应问微笑因缘。<a id="a-C5"></a>”如是念已，<a id="a-C6"></a>即从座起，<a id="a-C7"></a>整持衣服，<a id="a-C8"></a>偏袒右肩，<a id="a-C9"></a>右膝著地，<a id="a-CA"></a>合掌向佛，<a id="a-CB"></a>以偈白言：</p>
  <p id="aCC">“其心清净行无秽，<a id="a-CD"></a> 有大威德巨神通，</p>
  <p id="aCE">一切最尊世中上，<a id="a-CF"></a> 显现无垢如明月。</p>
  <p id="aCG">无碍圣智解脱心，<a id="a-CH"></a> 迦陵伽声天中最，</p>
  <p id="aCI">一切异轮莫能动，<a id="a-CJ"></a> 今忽微笑有何缘？</p>
  <p id="aCK">通达正真为我说，<a id="a-CL"></a> 能多利益两足尊，</p>
  <p id="aCM">闻是如来微妙音，<a id="a-CN"></a> 一切皆当大欢喜。</p>
  <p id="aCO">诸佛世尊岂虚笑？<a id="a-CP"></a> 佛复放光有胜人，</p>
  <p id="aCQ">谁于斯日获大利？<a id="a-CR"></a> 是故今应宣笑旨。</p>
  <p id="aCS">谁于今日得证真？<a id="a-CT"></a> 谁于今日受法王？</p>
  <p id="aCU">谁于今日自灌顶？<a id="a-CV"></a> 谁于今日登佛位？</p>
  <p id="aCW">谁于今日利世间？<a id="a-CX"></a> 谁当总宣佛法藏？</p>
  <p id="aCY">谁于佛智得常住？<a id="a-CZ"></a> 以是尊应显笑缘。<a id="a-Ca"></a>”</p>
  <p id="aCb">尔时，<a id="a-Cc"></a>世尊即以偈告长老阿难曰：</p>
  <p id="aCd">“阿难汝见大集不？<a id="a-Ce"></a> 摄护五百从座起，</p>
  <p id="aCf">身心欢喜发诚言：<a id="a-Cg"></a> 我辈当来获斯法！</p>
  <p id="aCh">此等一心瞻察我：<a id="a-Ci"></a> 我于何时亦复然？</p>
  <p id="aCj">咸于我前兴大誓：<a id="a-Ck"></a> 我辈当来证斯道！</p>
  <p id="aCl">复有八辈从座起，<a id="a-Cm"></a> 五百上首此为尊，</p>
  <p id="aCn">彼于末世法坏时，<a id="a-Co"></a> 为世间法故宣说。</p>
  <p id="aCp">我今告汝如是言：<a id="a-Cq"></a> 于此众中无碍智，</p>
  <p id="aCr">是辈非于一佛所，<a id="a-Cs"></a> 起立合掌敬诸尊。</p>
  <p id="aCt">我观往昔无量世，<a id="a-Cu"></a> 八万诸佛皆现前，</p>
  <p id="aCv">八人为首从座起，<a id="a-Cw"></a> 还为护持是妙法。</p>
  <p id="aCx">前此八万亿由他，<a id="a-Cy"></a> 复值如是数诸佛，</p>
  <p id="aCz">心得解脱大名称，<a id="a-D0"></a> 彼时此辈已摄持。</p>
  <p id="aD1">今复于我胜法中，<a id="a-D2"></a> 能为摄护利益首，</p>
  <p id="aD3">教化无量菩萨众，<a id="a-D4"></a> 断除嫉妒诸大人。</p>
  <p id="aD5">此等于我灭度时，<a id="a-D6"></a> 取我舍利兴供养，</p>
  <p id="aD7">善持我斯诸佛事，<a id="a-D8"></a> 安置箧笥遍十方。</p>
  <p id="aD9">平地造塔或在山，<a id="a-DA"></a> 付嘱天龙及金鸟，</p>
  <p id="aDB">斯等依仗于此经，<a id="a-DC"></a> 寿终皆得生天上。</p>
  <p id="aDD">后虽转生于人间，<a id="a-DE"></a> 而常不离胜家姓，</p>
  <p id="aDF">善持我斯菩提事，<a id="a-DG"></a> 还发大愿随本心。</p>
  <p id="aDH">或时为法至他国，<a id="a-DI"></a> 恒值如是深妙典，</p>
  <p id="aDJ">得已转授众多人，<a id="a-DK"></a> 以欢喜心除嫉妒。</p>
  <p id="aDL">求法精诚无懈倦，<a id="a-DM"></a> 轻财贱命岂爱身？</p>
  <p id="aDN">降伏一切诸外论，<a id="a-DO"></a> 常以妙法惠施彼。</p>
  <p id="aDP">时世无能受斯经，<a id="a-DQ"></a> 亦无读诵转教人，</p>
  <p id="aDR">唯有此辈五百贤，<a id="a-DS"></a> 今于我前从座起。</p>
  <p id="aDT">复此八士诸菩萨，<a id="a-DU"></a> 当来北天授斯法，</p>
  <p id="aDV">乐恒广宣多利益，<a id="a-DW"></a> 弘是甚深修多罗。</p>
  <p id="aDX">此八正士为上首，<a id="a-DY"></a> 彼五百数复无增，</p>
  <p id="aDZ">远离嫉妒弃名闻，<a id="a-Da"></a> 来世当授广大法。</p>
  <p id="aDb">如是比丘及尼辈，<a id="a-Dc"></a> 诸优婆塞优婆夷，</p>
  <p id="aDd">巧智无妒登法师，<a id="a-De"></a> 当成正觉大威德。</p>
  <p id="aDf">彼不思议神德具，<a id="a-Dg"></a> 百福之体相庄严，</p>
  <p id="aDh">得微妙乐除众苦，<a id="a-Di"></a> 长拔三毒烦恼根。</p>
  <p id="aDj">此等从今舍命已，<a id="a-Dk"></a> 终不受生恶道中，</p>
  <p id="aDl">一切生中常和合，<a id="a-Dm"></a> 所遇菩提最胜事。</p>
  <p id="aDn">既舍一切恶趣生，<a id="a-Do"></a> 亦能永离诸难处，</p>
  <p id="aDp">功德不可知边际，<a id="a-Dq"></a> 如是无量受多福。</p>
  <p id="aDr">复当得见弥勒佛，<a id="a-Ds"></a> 于彼常起和合心，</p>
  <p id="aDt">恭敬供养利益他，<a id="a-Du"></a> 唯求无上菩提故。</p>
  <p id="aDv">彼时此辈恒集会，<a id="a-Dw"></a> 承事超世两足尊，</p>
  <p id="aDx">为此诸佛妙菩提，<a id="a-Dy"></a> 当度生死登彼岸。</p>
  <p id="aDz">于后末世法坏时，<a id="a-E0"></a> 彼等亦常持此法，</p>
  <p id="aE1">如是所处恒修行，<a id="a-E2"></a> 遇弥勒世事若斯。</p>
  <p id="aE3">所可于此贤劫内，<a id="a-E4"></a> 广为利益世间灯，</p>
  <p id="aE5">彼一切处护是经，<a id="a-E6"></a> 安住三世无所畏。</p>
  <p id="aE7">将来亿数多诸佛，<a id="a-E8"></a> 不可思议难得边，</p>
  <p id="aE9">斯皆供养广修行，<a id="a-EA"></a> 常护如是胜佛事。</p>
  <p id="aEB">其有在前成菩提，<a id="a-EC"></a> 彼彼咸同修供养，</p>
  <p id="aED">而或于先取灭度，<a id="a-EE"></a> 我住多世那由他。</p>
  <p id="aEF">今此贤护大菩萨，<a id="a-EG"></a> 及是宝得出众珍，</p>
  <p id="aEH">商主岌多伽摩那，<a id="a-EI"></a> 当见恒沙无数佛。</p>
  <p id="aEJ">于彼亦受无上经，<a id="a-EK"></a> 前已经历多劫数，</p>
  <p id="aEL">妙算不能尽其形，<a id="a-EM"></a> 无量亿劫谁能知？</p>
  <p id="aEN">若有众生得闻名，<a id="a-EO"></a> 或于觉时及睡梦，</p>
  <p id="aEP">能发勇猛师子吼，<a id="a-EQ"></a> 彼辈皆得天人尊。</p>
  <p id="aER">若有众生但闻名，<a id="a-ES"></a> 直能信敬及随喜，</p>
  <p id="aET">一切作佛无疑虑，<a id="a-EU"></a> 何况供养于彼身！</p>
  <p id="aEV">其所受法不思议，<a id="a-EW"></a> 寿命住法亦无量，</p>
  <p id="aEX">利益广大无穷尽，<a id="a-EY"></a> 功德智慧不可知。</p>
  <p id="aEZ">彼过去佛难思量，<a id="a-Ea"></a> 清净持戒洹沙数，</p>
  <p id="aEb">此辈于彼广行施，<a id="a-Ec"></a> 唯求无上佛菩提。</p>
  <p id="aEd">彼诸功德不可数，<a id="a-Ee"></a> 多劫宣说莫能穷，</p>
  <p id="aEf">于菩提中无增减，<a id="a-Eg"></a> 常念护持是经法。</p>
  <p id="aEh">阿难若人护此经，<a id="a-Ei"></a> 书写读诵及忆念，</p>
  <p id="aEj">汝应决定兴爱敬，<a id="a-Ek"></a> 终不离是五百中。</p>
  <p id="aEl">阿难若人持此经，<a id="a-Em"></a> 自当勤心求坚固，</p>
  <p id="aEn">净持禁戒舍睡眠，<a id="a-Eo"></a> 决定得斯妙三昧。</p>
  <p id="aEp">我毗尼处说木叉，<a id="a-Eq"></a> 诸比丘学居兰若，</p>
  <p id="aEr">若能头陀不舍离，<a id="a-Es"></a> 得此三昧定无疑。</p>
  <p id="aEt">一切别请尽能舍，<a id="a-Eu"></a> 凡是美味皆断除，</p>
  <p id="aEv">师所常起诸佛心，<a id="a-Ew"></a> 谁云不证斯三昧？</p>
  <p id="aEx">贪恚痴患先觉知，<a id="a-Ey"></a> 我慢嫉妒咸远离，</p>
  <p id="aEz">情无垢著念无为，<a id="a-F0"></a> 读诵思惟胜三昧。</p>
  <p id="aF1">清净意处无可染，<a id="a-F2"></a> 调伏诸根息怨嫌，</p>
  <p id="aF3">一心专念如来身，<a id="a-F4"></a> 读诵受持妙三昧。</p>
  <p id="aF5">若有菩萨在居家，<a id="a-F6"></a> 心常坚住出家事，</p>
  <p id="aF7">受持读诵口业成，<a id="a-F8"></a> 心常念学此三昧。</p>
  <p id="aF9">恒应修持五种戒，<a id="a-FA"></a> 亦常数受八戒斋，</p>
  <p id="aFB">常住寺庙舍资生，<a id="a-FC"></a> 读诵思惟此三昧。</p>
  <p id="aFD">不当耽著众妇妾，<a id="a-FE"></a> 勿爱儿女及珍财，</p>
  <p id="aFF">住优婆塞行羞惭，<a id="a-FG"></a> 但当忆持此三昧。</p>
  <p id="aFH">莫于他所起害心，<a id="a-FI"></a> 唯思除去诸调戏，</p>
  <p id="aFJ">无处可著住于忍，<a id="a-FK"></a> 但念思惟此三昧。</p>
  <p id="aFL">莫于财物生执著，<a id="a-FM"></a> 花香涂粉及诸鬘，</p>
  <p id="aFN">无处染著安彼忍，<a id="a-FO"></a> 但当受持此三昧。</p>
  <p id="aFP">若比丘尼求此经，<a id="a-FQ"></a> 当勤归敬除嫉妒，</p>
  <p id="aFR">调戏贡高及我慢，<a id="a-FS"></a> 证彼菩提亦不难。</p>
  <p id="aFT">应发精进破睡眼，<a id="a-FU"></a> 一切诸求皆当断，</p>
  <p id="aFV">心爱乐法净命存，<a id="a-FW"></a> 唯当读诵此三昧。</p>
  <p id="aFX">心常不共贪欲俱，<a id="a-FY"></a> 莫起恚恨无迫恼，</p>
  <p id="aFZ">不以魔缚系众生，<a id="a-Fa"></a> 唯当受持此三昧。</p>
  <p id="aFb">无以谄曲有所为，<a id="a-Fc"></a> 勿贪好衣及涂薰，</p>
  <p id="aFd">莫行两舌离别他，<a id="a-Fe"></a> 唯当受持此三昧。</p>
  <p id="aFf">男女声色不系念，<a id="a-Fg"></a> 寂绝无诸邪念事，</p>
  <p id="aFh">于教师所生佛想，<a id="a-Fi"></a> 唯当受持此三昧。</p>
  <p id="aFj">所生永离众恶道，<a id="a-Fk"></a> 于佛法中不空信，</p>
  <p id="aFl">破除三有诸障难，<a id="a-Fm"></a> 要当受是三摩提。<a id="a-Fn"></a>”</p>
 </body>
</html>