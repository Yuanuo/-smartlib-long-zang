<!doctype html>
<html id="z3IBTMeF6" data-ver="949">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">佛说大方广十轮经卷第六</h1>
  <h2 id="a2">刹利依止轮品第八</h2>
  <p id="a3">“复次，<a id="a-4"></a>善男子，<a id="a-5"></a>十种依止行轮，<a id="a-6"></a>一切声闻、<a id="a-7"></a>辟支佛乃至如来，<a id="a-8"></a>皆与同等。<a id="a-9"></a>若有成就依止轮者，<a id="a-A"></a>真善刹利乃至真善妇女，<a id="a-B"></a>速疾得成声闻法器、<a id="a-C"></a>辟支佛种，<a id="a-D"></a>亦能成就如来法器。</p>
  <p id="aE">“何等为十？<a id="a-F"></a>族姓子，<a id="a-G"></a>所谓真善刹利乃至真善妇女，<a id="a-H"></a>身囗意业净修法行，<a id="a-I"></a>有惭有愧，<a id="a-J"></a>厌恶己身畏五盛阴，<a id="a-K"></a>不见生死大河彼岸，<a id="a-L"></a>乐于寂静离诸愦闹，<a id="a-M"></a>无有诤心不讥他短，<a id="a-N"></a>守护诸根心常念定，<a id="a-O"></a>善观因果，<a id="a-P"></a>能成就禅定，<a id="a-Q"></a>常乐摄心善解生灭，<a id="a-R"></a>如是则能成就十依止轮。<a id="a-S"></a>是名为真善刹利乃至真善妇女，<a id="a-T"></a>速疾成就声闻乘、<a id="a-U"></a>辟支佛种，<a id="a-V"></a>亦得大乘阿鞞跋致。<a id="a-W"></a>如是族姓子，<a id="a-X"></a>能成声闻、<a id="a-Y"></a>辟支佛乘，<a id="a-Z"></a>依止此轮度诸有海入涅槃城。</p>
  <p id="aa">“云何名依止、<a id="a-b"></a>威仪、<a id="a-c"></a>轮？<a id="a-d"></a>云何名依止？<a id="a-e"></a>我所谓依止五受阴故，<a id="a-f"></a>名为依止，<a id="a-g"></a>于五受阴而作己想决定依止。<a id="a-h"></a>云何名威仪？<a id="a-i"></a>有阴威仪，<a id="a-j"></a>有界威仪，<a id="a-k"></a>是名威仪。<a id="a-l"></a>云何名轮？<a id="a-m"></a>诸佛神力所持言教，<a id="a-n"></a>皆名为轮及与剑轮。<a id="a-o"></a>如是声闻、<a id="a-p"></a>辟支佛人，<a id="a-q"></a>依止此轮求涅槃道，<a id="a-r"></a>染著依止，<a id="a-s"></a>不任大乘清净法器。</p>
  <p id="at">“云何依止？<a id="a-u"></a>依止阴界心生惊怖，<a id="a-v"></a>依止厌离、<a id="a-w"></a>依止于身而求解脱，<a id="a-x"></a>度脱己苦，<a id="a-y"></a>以己受阴为求一切众生解脱。<a id="a-z"></a>以著己受故，<a id="a-10"></a>而不堪受大乘法也。<a id="a-11"></a>但自为己，<a id="a-12"></a>不为众生，<a id="a-13"></a>无大悲心，<a id="a-14"></a>以是故不住大乘。<a id="a-15"></a>久住生死便舍他苦，<a id="a-16"></a>为欲断己烦恼故，<a id="a-17"></a>不能舍于手足头目，<a id="a-18"></a>是故不任大乘法器。<a id="a-19"></a>亦不求于大乘道轮，<a id="a-1A"></a>而亦不求梵音轮也，<a id="a-1B"></a>是故不任大乘之器，<a id="a-1C"></a>独一无伴入涅槃城。<a id="a-1D"></a>以是义故，<a id="a-1E"></a>若有众生，<a id="a-1F"></a>不闻声闻、<a id="a-1G"></a>辟支佛乘，<a id="a-1H"></a>诸行不具，<a id="a-1I"></a>善根不熟，<a id="a-1J"></a>微少精进，<a id="a-1K"></a>若此人前有所说法二俱得罪，<a id="a-1L"></a>亦是扰乱一切诸佛。<a id="a-1M"></a>以是义故，<a id="a-1N"></a>若有众生，<a id="a-1O"></a>于声闻、<a id="a-1P"></a>辟支佛乘而不成熟诸善根者，<a id="a-1Q"></a>若听微妙大乘经者，<a id="a-1R"></a>彼人愚痴，<a id="a-1S"></a>自谓为智，<a id="a-1T"></a>堕于断见，<a id="a-1U"></a>如是人等说无因果无善恶业，<a id="a-1V"></a>亦于我法而作坏乱，<a id="a-1W"></a>非法言法，<a id="a-1X"></a>非沙门自称沙门，<a id="a-1Y"></a>非比丘言是比丘，<a id="a-1Z"></a>遮断一切声闻、<a id="a-1a"></a>辟支佛乘而不流布。</p>
  <p id="a1b">“若于声闻、<a id="a-1c"></a>辟支佛法，<a id="a-1d"></a>出家受具足戒，<a id="a-1e"></a>为集一切诸善根故，<a id="a-1f"></a>故任法器及不任者，<a id="a-1g"></a>学无学人善巧言辞，<a id="a-1h"></a>机辩无碍已证诸果，<a id="a-1i"></a>乃至真善凡夫具足持戒，<a id="a-1j"></a>于是等边而作骂詈，<a id="a-1k"></a>夺其衣钵执缚系闭。<a id="a-1l"></a>如是断常是人中罗刹，<a id="a-1m"></a>得人身难，<a id="a-1n"></a>宁堕地狱得无量罪，<a id="a-1o"></a>不受人身起于断见，<a id="a-1p"></a>是故生常愚痴口不能语，<a id="a-1q"></a>乃至命终趣阿鼻地狱，<a id="a-1r"></a>人身难得；<a id="a-1s"></a>于阿僧祇劫设得人身，<a id="a-1t"></a>于诸佛界生五浊世，<a id="a-1u"></a>身常喑哑，<a id="a-1v"></a>口不能语，<a id="a-1w"></a>耳无所闻，<a id="a-1x"></a>如是等病逼切其身，<a id="a-1y"></a>志意错乱，<a id="a-1z"></a>无有饮食资产财业，<a id="a-20"></a>远离善知识，<a id="a-21"></a>成就诸恶，<a id="a-22"></a>亦为恶见之所覆障，<a id="a-23"></a>造众逆罪而说断见，<a id="a-24"></a>恼乱我等声闻弟子持戒清净修功德者，<a id="a-25"></a>为恶所染。<a id="a-26"></a>若人下根下精进，<a id="a-27"></a>不求声闻、<a id="a-28"></a>辟支佛乘，<a id="a-29"></a>于大乘道而生断见，<a id="a-2A"></a>欲求人身尚难可得，<a id="a-2B"></a>况求声闻、<a id="a-2C"></a>辟支佛乘？<a id="a-2D"></a>于此二乘尚不能行，<a id="a-2E"></a>况复能了甚深大乘？</p>
  <p id="a2F">“譬如坏瓶，<a id="a-2G"></a>多诸穿穴，<a id="a-2H"></a>若盛油水，<a id="a-2I"></a>则皆漏尽而俱失坏。<a id="a-2J"></a>何以故？<a id="a-2K"></a>是器过故。<a id="a-2L"></a>若有众生根不熟者，<a id="a-2M"></a>亦复如是，<a id="a-2N"></a>同彼瓶相。<a id="a-2O"></a>善男子，<a id="a-2P"></a>如盲人前示种种宝；<a id="a-2Q"></a>如是无智慧者，<a id="a-2R"></a>憍慢放逸乃至断见，<a id="a-2S"></a>广示大乘亦复如是不能了知。<a id="a-2T"></a>譬如有人，<a id="a-2U"></a>其身臭秽，<a id="a-2V"></a>虽以旃檀、<a id="a-2W"></a>沉水香等种种涂身，<a id="a-2X"></a>犹不能香；<a id="a-2Y"></a>如是不勤求声闻、<a id="a-2Z"></a>辟支佛乘，<a id="a-2a"></a>不断恶业乃至邪见，<a id="a-2b"></a>若以摩诃衍大乘香涂，<a id="a-2c"></a>犹故不香。<a id="a-2d"></a>譬如薄田虽植好种，<a id="a-2e"></a>终不能成；<a id="a-2f"></a>如是不能勤求声闻、<a id="a-2g"></a>辟支佛乘，<a id="a-2h"></a>于彼五欲不生厌离，<a id="a-2i"></a>如是之人若以摩诃衍道，<a id="a-2j"></a>而为说之则不能成。<a id="a-2k"></a>譬如毒瓶著少石蜜不任食用，<a id="a-2l"></a>若不能修声闻、<a id="a-2m"></a>辟支佛乘乃至大乘，<a id="a-2n"></a>言无因果者，<a id="a-2o"></a>若欲为说大乘经典，<a id="a-2p"></a>不能令彼如闻修学，<a id="a-2q"></a>则不信受犹如毒瓶置少石蜜；<a id="a-2r"></a>如是不任声闻、<a id="a-2s"></a>辟支佛器，<a id="a-2t"></a>而置大乘味者，<a id="a-2u"></a>当知是等二俱无用。<a id="a-2v"></a>亦如狂人前，<a id="a-2w"></a>若弹箜篌筝笛鼓贝，<a id="a-2x"></a>作众伎乐，<a id="a-2y"></a>不能解了；<a id="a-2z"></a>如是不能勤求声闻、<a id="a-30"></a>辟支佛乘，<a id="a-31"></a>有重贪欲、<a id="a-32"></a>瞋恚、<a id="a-33"></a>愚痴，<a id="a-34"></a>乃至于声闻乘根不熟者，<a id="a-35"></a>若为说摩诃衍道，<a id="a-36"></a>亦不能了。<a id="a-37"></a>譬如有人不持铠杖而入战阵，<a id="a-38"></a>既入之后必当得于无量苦恼；<a id="a-39"></a>如是不能勤求声闻、<a id="a-3A"></a>辟支佛乘，<a id="a-3B"></a>根不熟者，<a id="a-3C"></a>若为显示摩诃衍乘，<a id="a-3D"></a>亦复如是，<a id="a-3E"></a>必当得彼无量苦恼。</p>
  <p id="a3F">“是故，<a id="a-3G"></a>善男子，<a id="a-3H"></a>有智之人先观众生，<a id="a-3I"></a>然后说法，<a id="a-3J"></a>以慈悲喜舍心，<a id="a-3K"></a>及利益心、<a id="a-3L"></a>不懈怠心，<a id="a-3M"></a>以忍辱心、<a id="a-3N"></a>不憍慢放逸心、<a id="a-3O"></a>无嫉妒心、<a id="a-3P"></a>无吝惜心，<a id="a-3Q"></a>以修定心，<a id="a-3R"></a>为人说法，<a id="a-3S"></a>亦不令他堕坠恶趣不如意处。<a id="a-3T"></a>是故如来能知他心，<a id="a-3U"></a>救济众生，<a id="a-3V"></a>随其信轮而为说法，<a id="a-3W"></a>以大庄严而自庄严。</p>
  <p id="a3X">“若为菩萨摩诃萨说法，<a id="a-3Y"></a>恒以大悲因缘，<a id="a-3Z"></a>为断众生一切结使而为说法，<a id="a-3a"></a>度诸有海为于三乘中随便成就一乘故而为说法，<a id="a-3b"></a>终不欲令堕于生死而为说法、<a id="a-3c"></a>分别诸阴而为说法、<a id="a-3d"></a>分别诸入而为说法、<a id="a-3e"></a>分别诸界而为说法、<a id="a-3f"></a>分别欲界道而为说法、<a id="a-3g"></a>分别色界无色界道而为说法，<a id="a-3h"></a>不为今世有，<a id="a-3i"></a>不为后世有，<a id="a-3j"></a>不为行有，<a id="a-3k"></a>不为心想有，<a id="a-3l"></a>不为心行有，<a id="a-3m"></a>不为意思有，<a id="a-3n"></a>不为无明有，<a id="a-3o"></a>乃至不为生老病死有，<a id="a-3p"></a>不为行无行众生而为说法乃至行非行寂灭而为说法、<a id="a-3q"></a>一切想无生而为说法。</p>
  <p id="a3r">“云何名行？<a id="a-3s"></a>行者名为死此生彼，<a id="a-3t"></a>若能覆此生死，<a id="a-3u"></a>名灭行非行。</p>
  <p id="a3v">“云何名轮？<a id="a-3w"></a>如如意宝能持一切，<a id="a-3x"></a>遍满虚空度诸国土，<a id="a-3y"></a>观察世间诸行起灭犹如幻化，<a id="a-3z"></a>不与声闻、<a id="a-40"></a>辟支佛共，<a id="a-41"></a>是故名断一切行轮。</p>
  <p id="a42">“如是，<a id="a-43"></a>善男子，<a id="a-44"></a>如来以如是相，<a id="a-45"></a>为诸众生种种说法，<a id="a-46"></a>亦如虚空无有分别，<a id="a-47"></a>与无量三昧自在游戏而为说法。</p>
  <p id="a48">“如是菩萨以大庄严而自庄严，<a id="a-49"></a>为诸众生，<a id="a-4A"></a>说色非空，<a id="a-4B"></a>离色非空，<a id="a-4C"></a>乃至识非空，<a id="a-4D"></a>离识亦非空；<a id="a-4E"></a>眼非空，<a id="a-4F"></a>离眼亦非空，<a id="a-4G"></a>乃至意非空，<a id="a-4H"></a>离意亦非空；<a id="a-4I"></a>眼识非空，<a id="a-4J"></a>离眼识亦非空；<a id="a-4K"></a>意识非空，<a id="a-4L"></a>离意识亦非空；<a id="a-4M"></a>空处非空，<a id="a-4N"></a>离空处亦非空；<a id="a-4O"></a>识处非空，<a id="a-4P"></a>离识处亦非空；<a id="a-4Q"></a>无所有处非空，<a id="a-4R"></a>离无所有处亦非空；<a id="a-4S"></a>非想非非想处非空，<a id="a-4T"></a>离非想非非想处亦非空；<a id="a-4U"></a>四念处非空，<a id="a-4V"></a>离四念处亦非空；<a id="a-4W"></a>道亦非空，<a id="a-4X"></a>离道亦非空；<a id="a-4Y"></a>十二因缘、<a id="a-4Z"></a>三不护法、<a id="a-4a"></a>十力、<a id="a-4b"></a>四无所畏、<a id="a-4c"></a>十八不共法，<a id="a-4d"></a>大慈大悲大喜大舍，<a id="a-4e"></a>乃至涅槃非空，<a id="a-4f"></a>离涅槃亦非空。</p>
  <p id="a4g">“善男子，<a id="a-4h"></a>是名如来中道实义决定性相，<a id="a-4i"></a>为他众生分别演说诸行无生，<a id="a-4j"></a>住持正法，<a id="a-4k"></a>遍满虚空，<a id="a-4l"></a>乃至无量禅定一切法相，<a id="a-4m"></a>皆如日光照明，<a id="a-4n"></a>开示令入三乘，<a id="a-4o"></a>为得涅槃令得解脱。</p>
  <p id="a4p">“菩萨摩诃萨如是说法，<a id="a-4q"></a>为最第一利益众生。<a id="a-4r"></a>谛听甚深法已，<a id="a-4s"></a>随意所欲，<a id="a-4t"></a>于三乘中，<a id="a-4u"></a>随所修习种种善根则善住一乘，<a id="a-4v"></a>亦不增益诸不善法，<a id="a-4w"></a>其行坚固不退涅槃。</p>
  <p id="a4x">“菩萨摩诃萨为断无量生死劫苦而为说法，<a id="a-4y"></a>亦为声闻、<a id="a-4z"></a>辟支佛乘众生令度四流。</p>
  <p id="a50">“菩萨摩诃萨为断一切众生四流而为说法，<a id="a-51"></a>声闻、<a id="a-52"></a>辟支佛乘但为自己断四流故而为说法。</p>
  <p id="a53">“菩萨摩诃萨为断众生烦恼病故而为说法，<a id="a-54"></a>声闻、<a id="a-55"></a>缘觉为断己烦恼故而为说法。</p>
  <p id="a56">“菩萨为断众生烦恼业习使无余故而为说法，<a id="a-57"></a>声闻、<a id="a-58"></a>缘觉虽断烦恼习有余故而为说法。</p>
  <p id="a59">“菩萨摩诃萨为令众生得大悲果报故而为说法，<a id="a-5A"></a>声闻、<a id="a-5B"></a>缘觉离于大悲而为说法。</p>
  <p id="a5C">“菩萨摩诃萨但为悲愍诸众生故而为说法，<a id="a-5D"></a>声闻、<a id="a-5E"></a>缘觉虽复说法，<a id="a-5F"></a>实无悲愍利益之心。</p>
  <p id="a5G">“菩萨摩诃萨为灭众生诸毒苦故而为说法，<a id="a-5H"></a>声闻、<a id="a-5I"></a>缘觉但灭己苦故而为说法。</p>
  <p id="a5J">“菩萨摩诃萨为满一切法味故而为说法，<a id="a-5K"></a>声闻、<a id="a-5L"></a>缘觉自满己法故而为说法。</p>
  <p id="a5M">“菩萨摩诃萨为一切众生得法光照成大明故而为说法，<a id="a-5N"></a>声闻、<a id="a-5O"></a>缘觉但为自得法之照明，<a id="a-5P"></a>不为众生演说法相。</p>
  <p id="a5Q">“善男子，<a id="a-5R"></a>是名略说灭除一切大无明闇得大明故，<a id="a-5S"></a>而欲成就一切种智悉觉悟故，<a id="a-5T"></a>乃为他人分别说法，<a id="a-5U"></a>声闻、<a id="a-5V"></a>缘觉为欲灭己无明闇障，<a id="a-5W"></a>内自照明得正觉悟。</p>
  <p id="a5X">“善男子，<a id="a-5Y"></a>声闻、<a id="a-5Z"></a>缘觉不为众生而生厌恶，<a id="a-5a"></a>不为愍救度脱他人，<a id="a-5b"></a>不为于他令得名誉称扬赞叹，<a id="a-5c"></a>不喜他人而生谄曲，<a id="a-5d"></a>但自护己不护于彼，<a id="a-5e"></a>不为安乐一切众生。<a id="a-5f"></a>声闻、<a id="a-5g"></a>缘觉若见他人有微少过，<a id="a-5h"></a>必起身口意业等罪。</p>
  <p id="a5i">“善男子，<a id="a-5j"></a>菩萨摩诃萨住大乘者，<a id="a-5k"></a>皆悉救护慈愍于他，<a id="a-5l"></a>乃至不见众生身口意业过。</p>
  <p id="a5m">“善男子，<a id="a-5n"></a>若有众生，<a id="a-5o"></a>起于粗弊愚痴恶口，<a id="a-5p"></a>自谓为智，<a id="a-5q"></a>乃至不离邪见，<a id="a-5r"></a>为求他利而生嫉妒，<a id="a-5s"></a>贪著名称自举轻他，<a id="a-5t"></a>不能守护身囗意等，<a id="a-5u"></a>心常念恶无有愍伤，<a id="a-5v"></a>而喜恼乱选择福田。<a id="a-5w"></a>若有依我而出家者，<a id="a-5x"></a>不见其过，<a id="a-5y"></a>轻毁骂詈心常散乱，<a id="a-5z"></a>不自省己念讥彼阙，<a id="a-60"></a>于大乘人虽生愿乐无寂静心，<a id="a-61"></a>起重恶心永离他人，<a id="a-62"></a>恒作是语而自称说，<a id="a-63"></a>是大乘人亦教他读诵，<a id="a-64"></a>但自赞己非毁于他。<a id="a-65"></a>以是义故，<a id="a-66"></a>赞叹大乘自不调伏，<a id="a-67"></a>于大乘道而欲教他修行大乘便作是说，<a id="a-68"></a>自谓大乘，<a id="a-69"></a>譬诸恶行律师而教人言。<a id="a-6A"></a>如是谄曲难得人身，<a id="a-6B"></a>亦失声闻、<a id="a-6C"></a>辟支佛乘，<a id="a-6D"></a>常趣恶道，<a id="a-6E"></a>不欲亲近诸有智者，<a id="a-6F"></a>而唱是言作师子吼：<a id="a-6G"></a>‘我是大乘。<a id="a-6H"></a>’</p>
  <p id="a6I">“善男子，<a id="a-6J"></a>譬如有驴著师子皮，<a id="a-6K"></a>自以为师子，<a id="a-6L"></a>有人远见亦谓师子，<a id="a-6M"></a>驴未鸣时无能分别，<a id="a-6N"></a>既出声已远近皆知非实师子。<a id="a-6O"></a>诸人见者皆悉唾言：<a id="a-6P"></a>‘此弊恶驴，<a id="a-6Q"></a>非师子也。<a id="a-6R"></a>’我今所说亦如是等，<a id="a-6S"></a>若造十恶烧灭人种，<a id="a-6T"></a>非诸声闻、<a id="a-6U"></a>辟支佛器，<a id="a-6V"></a>败坏种子，<a id="a-6W"></a>如是愚痴诳惑他言：<a id="a-6X"></a>‘我是大乘。<a id="a-6Y"></a>’</p>
  <p id="a6Z">“善男子，<a id="a-6a"></a>譬如有人而无手足，<a id="a-6b"></a>欲至战阵无所堪施；<a id="a-6c"></a>破戒之人亦复如是，<a id="a-6d"></a>欲与结使烦恼战斗，<a id="a-6e"></a>我说是人终无果报。<a id="a-6f"></a>毁犯禁戒作恶行者，<a id="a-6g"></a>于一切处不成法器，<a id="a-6h"></a>若自说言：<a id="a-6i"></a>‘我是大乘，<a id="a-6j"></a>能破一切众生烦恼尘劳大阵，<a id="a-6k"></a>亦为众生住八正道入无畏城。<a id="a-6l"></a>’则无是处。<a id="a-6m"></a>何以故？<a id="a-6n"></a>若有众生，<a id="a-6o"></a>威仪清净，<a id="a-6p"></a>惭愧具足，<a id="a-6q"></a>畏于后世，<a id="a-6r"></a>远离一切不善等法，<a id="a-6s"></a>喜乐一切诸善功德，<a id="a-6t"></a>而于众生起大悲心，<a id="a-6u"></a>亦能济度一切苦厄，<a id="a-6v"></a>救护生死诸怖畏者，<a id="a-6w"></a>不著己乐庆于彼乐，<a id="a-6x"></a>常勤精进专念不舍，<a id="a-6y"></a>心乐寂定舍于谄伪邪惑欺诳，<a id="a-6z"></a>善知业知业果报，<a id="a-70"></a>不著五欲，<a id="a-71"></a>世间八法所不能染，<a id="a-72"></a>乐观阴界如救头燃、<a id="a-73"></a>如救衣燃，<a id="a-74"></a>安住声闻种，<a id="a-75"></a>有如是相名声闻乘，<a id="a-76"></a>则于大乘所不堪任。<a id="a-77"></a>辟支佛乘复有何相？<a id="a-78"></a>若人具上二十法者，<a id="a-79"></a>则能常观五受阴生灭等相，<a id="a-7A"></a>明观诸法皆因缘生，<a id="a-7B"></a>亦知灭相，<a id="a-7C"></a>如是之人不任大乘，<a id="a-7D"></a>不能成于大乘法器。<a id="a-7E"></a>”</p>
  <p id="a7F">尔时，<a id="a-7G"></a>如来以是义故，<a id="a-7H"></a>而说偈言：</p>
  <p id="a7I">“刹利依止十，<a id="a-7J"></a> 婆罗门首陀，</p>
  <p id="a7K">若修真善行，<a id="a-7L"></a> 堪为声闻器。</p>
  <p id="a7M">辟支佛胜乘，<a id="a-7N"></a> 三业悉清净，</p>
  <p id="a7O">守护于诸根，<a id="a-7P"></a> 所说好柔软。</p>
  <p id="a7Q">分别观诸阴，<a id="a-7R"></a> 界入亦复然，</p>
  <p id="a7S">乐独空闲处，<a id="a-7T"></a> 善慧观因缘。</p>
  <p id="a7U">常摄于诸根，<a id="a-7V"></a> 依止是十轮，</p>
  <p id="a7W">于诸无坏乘，<a id="a-7X"></a> 堪任为法器。</p>
  <p id="a7Y">念度于有海，<a id="a-7Z"></a> 等行于三轮，</p>
  <p id="a7a">不依于结使，<a id="a-7b"></a> 而近解脱门。</p>
  <p id="a7c">不任大乘器，<a id="a-7d"></a> 不具大胜轮，</p>
  <p id="a7e">不勤求大乘，<a id="a-7f"></a> 并诸下根者。</p>
  <p id="a7g">若有愚痴人，<a id="a-7h"></a> 心常怀懈怠，</p>
  <p id="a7i">是故非大乘，<a id="a-7j"></a> 亦不堪大器。</p>
  <p id="a7k">独一求解脱，<a id="a-7l"></a> 痴谄无愍行，</p>
  <p id="a7m">常行于断见，<a id="a-7n"></a> 彼亦趣恶道。</p>
  <p id="a7o">弃舍于正法，<a id="a-7p"></a> 而说于非法，</p>
  <p id="a7q">遮断三乘道，<a id="a-7r"></a> 舍律欲爱具。</p>
  <p id="a7s">恼坏贤圣法，<a id="a-7t"></a> 打掷袈裟者，</p>
  <p id="a7u">毁訾而诽谤，<a id="a-7v"></a> 亦自坏其身。</p>
  <p id="a7w">为欲修人身，<a id="a-7x"></a> 不舌噤而死，</p>
  <p id="a7y">常值诸佛者，<a id="a-7z"></a> 显示三乘法。</p>
  <p id="a80">欲炽然三乘，<a id="a-81"></a> 及与分别者，</p>
  <p id="a82">欢喜而显示，<a id="a-83"></a> 必成佛无疑。</p>
  <p id="a84">破戒而嫉妒，<a id="a-85"></a> 自赞复毁他，</p>
  <p id="a86">是智者所弃，<a id="a-87"></a> 得佛三界尊。</p>
  <p id="a88">以悲心说法，<a id="a-89"></a> 随心之所乐，</p>
  <p id="a8A">具分别三乘，<a id="a-8B"></a> 必成佛无疑。</p>
  <p id="a8C">说法如虚空，<a id="a-8D"></a> 而心无所依，</p>
  <p id="a8E">阴界入皆空，<a id="a-8F"></a> 必成佛无疑。</p>
  <p id="a8G">佷戾喜破戒，<a id="a-8H"></a> 若闻赞大乘，</p>
  <p id="a8I">诈称为菩萨，<a id="a-8J"></a> 驴披师子皮。</p>
  <p id="a8K">我今为众说，<a id="a-8L"></a> 欲得胜菩提，</p>
  <p id="a8M">护持于十善，<a id="a-8N"></a> 莫坏于我法。</p>
  <p id="a8O">我于余经说，<a id="a-8P"></a> 行第一菩提，</p>
  <p id="a8Q">离声闻缘觉，<a id="a-8R"></a> 为净众生说。</p>
  <p id="a8S">曾供亿诸佛，<a id="a-8T"></a> 灭恶心解脱，</p>
  <p id="a8U">我从彼所闻，<a id="a-8V"></a> 但一无二乘。</p>
  <p id="a8W">此众说三乘，<a id="a-8X"></a> 有住声闻者，</p>
  <p id="a8Y">心恼多造作，<a id="a-8Z"></a> 不任道器故。</p>
  <p id="a8a">有住于缘觉，<a id="a-8b"></a> 愚闇于胜法，</p>
  <p id="a8c">不任上乘器，<a id="a-8d"></a> 随所欲而说。</p>
  <p id="a8e">头陀闻解脱，<a id="a-8f"></a> 当堕于恶道，</p>
  <p id="a8g">冷阴而服乳，<a id="a-8h"></a> 终不能差病。</p>
  <p id="a8i">如是声闻器，<a id="a-8j"></a> 狂心说断见，</p>
  <p id="a8k">是故先观察，<a id="a-8l"></a> 然后应说法。<a id="a-8m"></a>”</p>
  <p id="a8n">尔时，<a id="a-8o"></a>世尊说是偈已，<a id="a-8p"></a>于大众中无量百千人民，<a id="a-8q"></a>多有空乱意众生，<a id="a-8r"></a>断于善根说无因果，<a id="a-8s"></a>趣向恶道，<a id="a-8t"></a>若得正见，<a id="a-8u"></a>在世尊前能至心忏悔，<a id="a-8v"></a>而白佛言：<a id="a-8w"></a>“我于如来正法之中，<a id="a-8x"></a>久修声闻，<a id="a-8y"></a>植诸善根，<a id="a-8z"></a>而不能成声闻法器，<a id="a-90"></a>方复更求辟支佛乘，<a id="a-91"></a>愚惑不了，<a id="a-92"></a>更起断见获无量罪。<a id="a-93"></a>我等今悉于世尊前诚心忏悔，<a id="a-94"></a>唯愿哀愍受我等忏悔，<a id="a-95"></a>拔除罪根不受恶报，<a id="a-96"></a>还修善根，<a id="a-97"></a>求声闻乘。<a id="a-98"></a>”</p>
  <p id="a99">佛言：<a id="a-9A"></a>“善哉！<a id="a-9B"></a>善哉！<a id="a-9C"></a>善男子，<a id="a-9D"></a>汝等若能发露诚心忏悔，<a id="a-9E"></a>于我法中，<a id="a-9F"></a>说有二种得无所犯：<a id="a-9G"></a>一者、<a id="a-9H"></a>本不作恶，<a id="a-9I"></a>二者、<a id="a-9J"></a>作已能悔。<a id="a-9K"></a>是二种人俱获清净。<a id="a-9L"></a>”</p>
  <p id="a9M">尔时，<a id="a-9N"></a>世尊为无量百千众生，<a id="a-9O"></a>随顺其心说四谛法，<a id="a-9P"></a>有得法忍，<a id="a-9Q"></a>有得世间第一法，<a id="a-9R"></a>有得须陀洹果，<a id="a-9S"></a>有得斯陀含果，<a id="a-9T"></a>有得阿那含果。<a id="a-9U"></a>复有八万四千比丘，<a id="a-9V"></a>不受诸法漏尽意解得阿罗汉。</p>
  <p id="a9W">尔时，<a id="a-9X"></a>众会复有七千五那由他百千人等，<a id="a-9Y"></a>堕于断见断诸善根应趣恶道者，<a id="a-9Z"></a>还得正见，<a id="a-9a"></a>悉于佛前，<a id="a-9b"></a>自归发露，<a id="a-9c"></a>诚心忏悔，<a id="a-9d"></a>作如是言：<a id="a-9e"></a>“我等本种辟支佛因缘而不能成，<a id="a-9f"></a>今闻大乘心生爱乐，<a id="a-9g"></a>我等愚闇便起断见，<a id="a-9h"></a>言无因果。<a id="a-9i"></a>以是因缘，<a id="a-9j"></a>造作无量身口意业诸余恶业，<a id="a-9k"></a>以是义故，<a id="a-9l"></a>于多劫中常堕恶道，<a id="a-9m"></a>受无量苦。<a id="a-9n"></a>今于佛前皆悉发露，<a id="a-9o"></a>至心忏悔不敢覆藏，<a id="a-9p"></a>为欲满足缘觉乘故。<a id="a-9q"></a>”随彼意说得光明三昧，<a id="a-9r"></a>逮不退转辟支佛乘。</p>
  <p id="a9s">时，<a id="a-9t"></a>彼众中复有八十那由他百千众生舌不能语，<a id="a-9u"></a>皆于过去诽谤无量恒沙诸佛所说正法，<a id="a-9v"></a>乃至诽谤一句一偈，<a id="a-9w"></a>以是罪业不能忏悔，<a id="a-9x"></a>佛神力故令使今日皆悉能言。</p>
  <p id="a9y">尔时，<a id="a-9z"></a>世尊知而故问：<a id="a-A0"></a>“汝等宿世作何恶业，<a id="a-A1"></a>于此会中口不能语？<a id="a-A2"></a>”</p>
  <p id="aA3">彼即答言：<a id="a-A4"></a>“我于过去毗钵尸佛法中诽谤大乘。<a id="a-A5"></a>”或有说言谤声闻乘，<a id="a-A6"></a>或有说言谤辟支佛乘，<a id="a-A7"></a>以是业障罪报因缘，<a id="a-A8"></a>于九十一劫坠堕生死，<a id="a-A9"></a>常处地狱及受饿鬼，<a id="a-AA"></a>舌不能语受大苦恼，<a id="a-AB"></a>始于今日得复人身，<a id="a-AC"></a>蒙佛神力始今得语，<a id="a-AD"></a>佛神力故得宿命智，<a id="a-AE"></a>能知过去一切所作恶业因缘。<a id="a-AF"></a>有说尸弃佛、<a id="a-AG"></a>随叶佛、<a id="a-AH"></a>拘楼秦佛、<a id="a-AI"></a>拘那含牟尼佛、<a id="a-AJ"></a>迦葉佛所，<a id="a-AK"></a>诽谤正法乃至一句一偈，<a id="a-AL"></a>以佛神力悉知过去所作恶行，<a id="a-AM"></a>一切业障皆悉明了。</p>
  <p id="aAN">尔时，<a id="a-AO"></a>众会无量百千声闻，<a id="a-AP"></a>无量百千菩萨摩诃萨，<a id="a-AQ"></a>从座而起，<a id="a-AR"></a>自归向佛，<a id="a-AS"></a>发露忏悔：<a id="a-AT"></a>“我等皆于过去无量诸佛法中，<a id="a-AU"></a>若任法器及不任者诸声闻众，<a id="a-AV"></a>多起讥诃，<a id="a-AW"></a>自举轻他，<a id="a-AX"></a>诽谤毁骂，<a id="a-AY"></a>扬恶遏善。<a id="a-AZ"></a>以是业障，<a id="a-Aa"></a>堕三恶道具受苦痛，<a id="a-Ab"></a>虽复供养过去诸佛，<a id="a-Ac"></a>及大菩萨摩诃萨众，<a id="a-Ad"></a>乃至忏悔受持禁戒，<a id="a-Ae"></a>得闻佛法自学教他，<a id="a-Af"></a>但以诽谤余业障故，<a id="a-Ag"></a>不能得趣寂灭涅槃及禅定乐。<a id="a-Ah"></a>如是罪缘，<a id="a-Ai"></a>今向世尊自归发露至心忏悔。<a id="a-Aj"></a>”复有说言：<a id="a-Ak"></a>“我等于诸如来声闻弟子，<a id="a-Al"></a>夺其财业及诸饮食或系牢狱，<a id="a-Am"></a>以是业故堕三恶道受大重苦。<a id="a-An"></a>我等虽于过去诸佛世尊及大菩萨前，<a id="a-Ao"></a>发露忏悔，<a id="a-Ap"></a>受持读诵种种禁戒，<a id="a-Aq"></a>但以余罪业障因缘，<a id="a-Ar"></a>不能得向寂灭涅槃及禅定乐。<a id="a-As"></a>今于佛前皆悉忏悔，<a id="a-At"></a>一切余业无量罪障，<a id="a-Au"></a>唯愿世尊受我等忏，<a id="a-Av"></a>拔除一切三恶道苦。<a id="a-Aw"></a>自今以后愿佛神力，<a id="a-Ax"></a>令我所乐随意无碍，<a id="a-Ay"></a>得于涅槃及禅定乐。<a id="a-Az"></a>”</p>
  <p id="aB0">尔时，<a id="a-B1"></a>世尊告诸声闻及大菩萨：<a id="a-B2"></a>“此是五逆余业罪障，<a id="a-B3"></a>但有名字无有实法，<a id="a-B4"></a>皆由恼乱声闻弟子能生大罪。<a id="a-B5"></a>何以故？<a id="a-B6"></a>破毁禁戒诸恶比丘，<a id="a-B7"></a>犹能为诸无量百千万那由他人，<a id="a-B8"></a>而作珍宝之大伏藏，<a id="a-B9"></a>况持净戒炽然三宝者而起扰乱？<a id="a-BA"></a>是即名为断三宝种成就恶业，<a id="a-BB"></a>亦名坏于一切众生法眼毁佛正法。<a id="a-BC"></a>若见有人依我出家而扰乱者，<a id="a-BD"></a>如是业障过诸逆罪，<a id="a-BE"></a>我今当以悲心哀愍汝等，<a id="a-BF"></a>如是业障悉听忏悔，<a id="a-BG"></a>永尽无余。<a id="a-BH"></a>于贤劫中千佛出世，<a id="a-BI"></a>汝于其所亦悉忏悔，<a id="a-BJ"></a>终不复起诽谤正法。<a id="a-BK"></a>其最后佛，<a id="a-BL"></a>号曰楼至如来应供至真等正觉，<a id="a-BM"></a>汝于彼佛皆悉发露，<a id="a-BN"></a>一切业障永尽消灭。<a id="a-BO"></a>”</p>
  <p id="aBP">时，<a id="a-BQ"></a>诸菩萨及大声闻俱共白佛：<a id="a-BR"></a>“唯然，<a id="a-BS"></a>世尊，<a id="a-BT"></a>如教修行。<a id="a-BU"></a>我等于贤劫中，<a id="a-BV"></a>当堕三恶及阿鼻狱，<a id="a-BW"></a>受种种苦犹能堪忍，<a id="a-BX"></a>况复于彼楼至如来，<a id="a-BY"></a>令我忏悔使得正见，<a id="a-BZ"></a>解诸邪见，<a id="a-Ba"></a>业障众罪皆悉消除！<a id="a-Bb"></a>”</p>
  <p id="aBc">尔时，<a id="a-Bd"></a>如来赞诸声闻及大菩萨：<a id="a-Be"></a>“善哉！<a id="a-Bf"></a>善哉！<a id="a-Bg"></a>汝等能以如是勇猛精进，<a id="a-Bh"></a>令本恶业皆悉消灭，<a id="a-Bi"></a>能生信解，<a id="a-Bj"></a>第一恭敬值遇诸佛，<a id="a-Bk"></a>得诸三昧，<a id="a-Bl"></a>弃舍结漏，<a id="a-Bm"></a>得阿罗汉。<a id="a-Bn"></a>”</p>
  <p id="aBo">尔时，<a id="a-Bp"></a>世尊告金刚藏菩萨摩诃萨：<a id="a-Bq"></a>“善男子，<a id="a-Br"></a>我以佛眼皆悉观见，<a id="a-Bs"></a>无量阿僧祇百千那由他众生，<a id="a-Bt"></a>刹利旃陀罗乃至男女旃陀罗，<a id="a-Bu"></a>于未来世少种善根而得人身，<a id="a-Bv"></a>为恶知识之所破坏，<a id="a-Bw"></a>于甚深法不生信乐，<a id="a-Bx"></a>多起谤毁，<a id="a-By"></a>于炽然法，<a id="a-Bz"></a>具足声闻、<a id="a-C0"></a>辟支佛乘者，<a id="a-C1"></a>或有遮断大乘者，<a id="a-C2"></a>于我声闻弟子成器、<a id="a-C3"></a>不成器者，<a id="a-C4"></a>如上所说。<a id="a-C5"></a>以愚痴故，<a id="a-C6"></a>自谓为智，<a id="a-C7"></a>于此终没，<a id="a-C8"></a>无数百千劫，<a id="a-C9"></a>于地狱中受无量苦如先所说。<a id="a-CA"></a>是诸人等，<a id="a-CB"></a>虽得人身，<a id="a-CC"></a>宁受阿鼻地狱诸大重罪，<a id="a-CD"></a>终不受是谤法人身！<a id="a-CE"></a>何以故？<a id="a-CF"></a>随顺恶知识憍慢自恣，<a id="a-CG"></a>常作如是诸恶业者，<a id="a-CH"></a>终不得度生死彼岸，<a id="a-CI"></a>四流所漂受大苦恼。<a id="a-CJ"></a>”</p>
  <p id="aCK">当于尔时，<a id="a-CL"></a>有大智者而为涕泪，<a id="a-CM"></a>作如是言：<a id="a-CN"></a>“视诸众生难得人身，<a id="a-CO"></a>远离信心及大誓愿，<a id="a-CP"></a>离于心相，<a id="a-CQ"></a>离于正见，<a id="a-CR"></a>离善知识，<a id="a-CS"></a>离于时节，<a id="a-CT"></a>离于方所，<a id="a-CU"></a>离于持戒、<a id="a-CV"></a>禅定、<a id="a-CW"></a>智慧，<a id="a-CX"></a>如是众生以愚痴故憍慢自恣，<a id="a-CY"></a>有如是想毁坏佛法悉如上说。<a id="a-CZ"></a>世尊，<a id="a-Ca"></a>我从今日亦于佛前而发誓愿，<a id="a-Cb"></a>我等虽处生死，<a id="a-Cc"></a>不坏正法，<a id="a-Cd"></a>愿于未来世诸佛法中不断三宝。<a id="a-Ce"></a>”</p>
  <p id="aCf">尔时，<a id="a-Cg"></a>复有大士聪明智慧，<a id="a-Ch"></a>从座而起，<a id="a-Ci"></a>合掌叉手，<a id="a-Cj"></a>而发誓言：<a id="a-Ck"></a>“我等虽在生死，<a id="a-Cl"></a>不得法忍已来，<a id="a-Cm"></a>于其中间，<a id="a-Cn"></a>愿莫受身，<a id="a-Co"></a>莫作辅相大臣乃至令长村邑聚落等主，<a id="a-Cp"></a>不作国师、<a id="a-Cq"></a>军幢将师、<a id="a-Cr"></a>长宿之处，<a id="a-Cs"></a>不作祠祀主、<a id="a-Ct"></a>估客商人处，<a id="a-Cu"></a>不作居土处，<a id="a-Cv"></a>不作粗人处，<a id="a-Cw"></a>不作断事处。<a id="a-Cx"></a>若不得法忍，<a id="a-Cy"></a>不于众生居自在处。<a id="a-Cz"></a>若作是等，<a id="a-D0"></a>则于佛法名重因缘，<a id="a-D1"></a>必当堕于阿鼻地狱。<a id="a-D2"></a>”</p>
  <p id="aD3">一切大众天、<a id="a-D4"></a>龙、<a id="a-D5"></a>夜叉、<a id="a-D6"></a>乾闼婆、<a id="a-D7"></a>阿修罗、<a id="a-D8"></a>迦楼罗、<a id="a-D9"></a>紧那罗、<a id="a-DA"></a>摩睺罗伽、<a id="a-DB"></a>人非人等，<a id="a-DC"></a>皆悉泣泪而白佛言：<a id="a-DD"></a>“世尊，<a id="a-DE"></a>我等本处生死所作恶业，<a id="a-DF"></a>若身业、<a id="a-DG"></a>若口业、<a id="a-DH"></a>若意业，<a id="a-DI"></a>多所造作或复随喜，<a id="a-DJ"></a>今于佛前皆悉发露，<a id="a-DK"></a>忏悔除灭，<a id="a-DL"></a>更不敢作！<a id="a-DM"></a>如是第二、<a id="a-DN"></a>第三亦复如是，<a id="a-DO"></a>不于生死随恶知识，<a id="a-DP"></a>亦愿我身不造恶业，<a id="a-DQ"></a>悉如上说。<a id="a-DR"></a>”</p>
  <p id="aDS">尔时，<a id="a-DT"></a>世尊告诸大众：<a id="a-DU"></a>“善哉！<a id="a-DV"></a>善哉！<a id="a-DW"></a>善男子，<a id="a-DX"></a>汝能如是畏于后世，<a id="a-DY"></a>欲度生死诸有流苦，<a id="a-DZ"></a>欲入无畏大涅槃城，<a id="a-Da"></a>发此誓已。<a id="a-Db"></a>善男子，<a id="a-Dc"></a>具足十法，<a id="a-Dd"></a>则得成就无著法忍。<a id="a-De"></a>善男子，<a id="a-Df"></a>菩萨摩诃萨，<a id="a-Dg"></a>不著内身，<a id="a-Dh"></a>不著外身，<a id="a-Di"></a>不著内外身，<a id="a-Dj"></a>不著过去、<a id="a-Dk"></a>未来、<a id="a-Dl"></a>现在身，<a id="a-Dm"></a>是名菩萨初得成就无余法忍。<a id="a-Dn"></a>复次，<a id="a-Do"></a>不著内身受，<a id="a-Dp"></a>不著外身受，<a id="a-Dq"></a>不著内外身受，<a id="a-Dr"></a>不著过去、<a id="a-Ds"></a>未来、<a id="a-Dt"></a>现在身受，<a id="a-Du"></a>乃至不著想行，<a id="a-Dv"></a>不著内识，<a id="a-Dw"></a>不著外识，<a id="a-Dx"></a>不著内外识，<a id="a-Dy"></a>不著过去、<a id="a-Dz"></a>未来、<a id="a-E0"></a>现在识，<a id="a-E1"></a>不著前世、<a id="a-E2"></a>不著今世、<a id="a-E3"></a>不著后世，<a id="a-E4"></a>不著色界，<a id="a-E5"></a>不著无色界，<a id="a-E6"></a>是名菩萨摩诃萨成就十法得无著忍，<a id="a-E7"></a>若能如是于如来所说法。<a id="a-E8"></a>”</p>
  <p id="aE9">是时，<a id="a-EA"></a>七十二亿那由他百千菩萨得无生忍；<a id="a-EB"></a>八万四千那由他菩萨皆得顺忍；<a id="a-EC"></a>无量那由他百千声闻，<a id="a-ED"></a>断诸结漏得阿罗汉；<a id="a-EE"></a>无量那由他百千众生，<a id="a-EF"></a>未发菩提心者今皆发心；<a id="a-EG"></a>复有无量众生，<a id="a-EH"></a>亦得发于辟支佛心。</p>
  <p id="aEI">尔时，<a id="a-EJ"></a>世尊告金刚藏菩萨：<a id="a-EK"></a>“若有众生成就法忍者，<a id="a-EL"></a>应得灌顶转轮圣王，<a id="a-EM"></a>所有饮食无量财业。<a id="a-EN"></a>其余众生不得法忍者，<a id="a-EO"></a>亦不能得灌顶转轮王位。<a id="a-EP"></a>”</p>
  <p id="aEQ">金刚藏菩萨白佛言：<a id="a-ER"></a>“世尊，<a id="a-ES"></a>为灌顶刹利王不得忍者，<a id="a-ET"></a>云何而得饮食财业？<a id="a-EU"></a>”</p>
  <p id="aEV">佛言：<a id="a-EW"></a>“灌顶王虽不得法忍，<a id="a-EX"></a>能成就十善者，<a id="a-EY"></a>我亦听作国主，<a id="a-EZ"></a>饮食财业任意自在。<a id="a-Ea"></a>善男子，<a id="a-Eb"></a>灌顶刹利王若不得法忍，<a id="a-Ec"></a>又不具足修行十善，<a id="a-Ed"></a>名为刹利旃陀罗。<a id="a-Ee"></a>如是愚痴，<a id="a-Ef"></a>当破甚深炽然佛法，<a id="a-Eg"></a>断三宝种，<a id="a-Eh"></a>而便扰乱声闻弟子，<a id="a-Ei"></a>亦作无量种种谪罚，<a id="a-Ej"></a>夺人财物基业，<a id="a-Ek"></a>诽谤善法而心覆藏不令显现，<a id="a-El"></a>或夺塔物僧祇物，<a id="a-Em"></a>如是之人皆悉趣向阿鼻地狱。<a id="a-En"></a>”</p>
  <p id="aEo">金刚藏菩萨白佛言：<a id="a-Ep"></a>“世尊，<a id="a-Eq"></a>若灌顶刹利王不得法忍，<a id="a-Er"></a>复不具足修行十善，<a id="a-Es"></a>必当不得免斯恶耶？<a id="a-Et"></a>”</p>
  <p id="aEu">佛言：<a id="a-Ev"></a>“假使灌顶刹利王不得法忍，<a id="a-Ew"></a>而复不修十善道者，<a id="a-Ex"></a>能成就信力归依三宝，<a id="a-Ey"></a>不谤正法乃至一句一偈，<a id="a-Ez"></a>亦不扰恼声闻弟子持戒清净有德之者，<a id="a-F0"></a>不取佛物、<a id="a-F1"></a>僧祇物。<a id="a-F2"></a>若人见有扰乱如此比丘，<a id="a-F3"></a>而复夺于佛物、<a id="a-F4"></a>僧祇物者，<a id="a-F5"></a>能为遮制令无侵毁，<a id="a-F6"></a>数数听受顺于实法，<a id="a-F7"></a>于三宝中常应供养亲近是人清净比丘得坚固愿，<a id="a-F8"></a>于摩诃衍心无疑惑，<a id="a-F9"></a>亦能成就大乘众生，<a id="a-FA"></a>建立正法信大乘者。<a id="a-FB"></a>如是灌顶刹利王者，<a id="a-FC"></a>已于宿世诸如来所，<a id="a-FD"></a>得其城邑资生财物，<a id="a-FE"></a>我亦知之不堕恶道。<a id="a-FF"></a>若欲永灭一切恶者，<a id="a-FG"></a>应当修行如是正法，<a id="a-FH"></a>于过去世所作恶业悉得除尽。<a id="a-FI"></a>”</p>
 </body>
</html>