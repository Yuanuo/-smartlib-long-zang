<!doctype html>
<html id="z3IBTMSF1" data-ver="901">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">佛说大方广十轮经卷第一</h1>
  <h2 id="a2">序品第一</h2>
  <p id="a3">如是我闻：<a id="a-4"></a>一时，<a id="a-5"></a>佛在佉罗堤耶山牟尼仙所住之处，<a id="a-6"></a>与大比丘众俱，<a id="a-7"></a>无量无数声闻大众，<a id="a-8"></a>菩萨摩诃萨无量无边不可称计，<a id="a-9"></a>说月藏讫。</p>
  <p id="aA">尔时，<a id="a-B"></a>南方有大香云雨大香雨、<a id="a-C"></a>大华云雨大华雨、<a id="a-D"></a>无量璎珞云雨种种璎珞雨、<a id="a-E"></a>大衣云雨大衣雨。<a id="a-F"></a>于佉罗堤耶山牟尼仙所住处，<a id="a-G"></a>是诸大雨皆悉遍满，<a id="a-H"></a>大阴云雨而雨香华、<a id="a-I"></a>衣服、<a id="a-J"></a>璎珞，<a id="a-K"></a>亦说种种无量法音，<a id="a-L"></a>如是次第乃至广说三归声、<a id="a-M"></a>持戒声、<a id="a-N"></a>忍辱声、<a id="a-O"></a>精进声、<a id="a-P"></a>禅定声、<a id="a-Q"></a>具足智慧声、<a id="a-R"></a>降伏四魔声、<a id="a-S"></a>名称普闻遍满三界声、<a id="a-T"></a>念定总持声、<a id="a-U"></a>空无相无愿声、<a id="a-V"></a>离欲声、<a id="a-W"></a>色如聚沫声、<a id="a-X"></a>受如水泡声、<a id="a-Y"></a>想如热炎声、<a id="a-Z"></a>行如芭蕉声、<a id="a-a"></a>识如幻声、<a id="a-b"></a>无常苦空无我之声、<a id="a-c"></a>惭愧声、<a id="a-d"></a>念处声、<a id="a-e"></a>慈悲喜舍声、<a id="a-f"></a>证诸法声、<a id="a-g"></a>涅槃声、<a id="a-h"></a>无窟宅声、<a id="a-i"></a>三乘声、<a id="a-j"></a>转法轮声、<a id="a-k"></a>成熟众生声、<a id="a-l"></a>度三恶道声、<a id="a-m"></a>六波罗蜜声、<a id="a-n"></a>善巧方便乃至具足十地声、<a id="a-o"></a>游戏神通声、<a id="a-p"></a>游戏无上大乘声、<a id="a-q"></a>阿鞞跋致声、<a id="a-r"></a>无生法忍声、<a id="a-s"></a>入佛海声。</p>
  <p id="at">诸来大众悉见种种雨，<a id="a-u"></a>亦闻无量诸法音声，<a id="a-v"></a>随意衣服严饰之声，<a id="a-w"></a>又复皆悉见其两手有如意珠雨如意宝。<a id="a-x"></a>其如意宝各出光明，<a id="a-y"></a>如是光中皆见十方恒沙世界一切诸佛，<a id="a-z"></a>是诸佛所各有菩萨而自围绕。<a id="a-10"></a>其光明中尽见十方诸佛世界，<a id="a-11"></a>若有病者，<a id="a-12"></a>蒙光触身众病除愈；<a id="a-13"></a>一切系縳及应死者，<a id="a-14"></a>光触身故皆得解脱；<a id="a-15"></a>若身行恶、<a id="a-16"></a>口行恶、<a id="a-17"></a>意行恶，<a id="a-18"></a>光触身时悉除三恶；<a id="a-19"></a>若诸饥渴众生，<a id="a-1A"></a>蒙光触身亦皆饱满；<a id="a-1B"></a>种种谪罚身受苦切，<a id="a-1C"></a>乏少衣服严饰璎珞种种之物，<a id="a-1D"></a>蒙光触身，<a id="a-1E"></a>随所念忆悉得满足；<a id="a-1F"></a>若有杀生、<a id="a-1G"></a>偷盗、<a id="a-1H"></a>邪淫、<a id="a-1I"></a>妄言、<a id="a-1J"></a>绮语、<a id="a-1K"></a>两舌、<a id="a-1L"></a>恶口、<a id="a-1M"></a>骂詈，<a id="a-1N"></a>蒙光触身，<a id="a-1O"></a>如是等恶皆悉得除；<a id="a-1P"></a>若诸众生有求不得苦，<a id="a-1Q"></a>蒙光触身皆悉受乐；<a id="a-1R"></a>光明清净悉无翳障、<a id="a-1S"></a>风云、<a id="a-1T"></a>尘雾及诸臭秽，<a id="a-1U"></a>苦恼辛酸不善音声乃至怖畏恶触皆得除灭，<a id="a-1V"></a>远离诸恶，<a id="a-1W"></a>一切邪伪谄曲亦皆无余，<a id="a-1X"></a>一切恶欲悉得弃舍，<a id="a-1Y"></a>诸妙胜乐一切皆集。</p>
  <p id="a1Z">尔时，<a id="a-1a"></a>众会皆悉坚固，<a id="a-1b"></a>难动如地，<a id="a-1c"></a>心无去来不可毁坏。<a id="a-1d"></a>如是大众得未曾有：<a id="a-1e"></a>“以何因缘，<a id="a-1f"></a>我等身体今皆大重不能自胜？<a id="a-1g"></a>”当于尔时，<a id="a-1h"></a>有一帝释名曰净有，<a id="a-1i"></a>于大众中不远而坐。<a id="a-1j"></a>于是净有，<a id="a-1k"></a>即从座而起，<a id="a-1l"></a>整衣服，<a id="a-1m"></a>右膝著地，<a id="a-1n"></a>合掌向佛，<a id="a-1o"></a>以偈问曰：</p>
  <p id="a1p">“实语实见者，<a id="a-1q"></a> 实住牟尼尊，</p>
  <p id="a1r">久住于法行，<a id="a-1s"></a> 惟愿演说法。</p>
  <p id="a1t">佛为实因缘，<a id="a-1u"></a> 能灭众生苦，</p>
  <p id="a1v">何故于此处，<a id="a-1w"></a> 而雨种种雨？</p>
  <p id="a1x">大众皆喜悦，<a id="a-1y"></a> 心生信安乐，</p>
  <p id="a1z">开示诸疑惑，<a id="a-20"></a> 令住于大乘。</p>
  <p id="a21">身难动如地，<a id="a-22"></a> 及一切人天，</p>
  <p id="a23">皆见如是相，<a id="a-24"></a> 大众悉有疑。</p>
  <p id="a25">两手各皆出，<a id="a-26"></a> 摩尼宝光明，</p>
  <p id="a27">一切诸衣鬘，<a id="a-28"></a> 杂饰严身具。</p>
  <p id="a29">十方之福田，<a id="a-2A"></a> 离一切过恶，</p>
  <p id="a2B">众苦得休息，<a id="a-2C"></a> 皆因于救世。</p>
  <p id="a2D">一切诸天人，<a id="a-2E"></a> 无能说因缘，</p>
  <p id="a2F">是谁神通力，<a id="a-2G"></a> 而来至此处？</p>
  <p id="a2H">为佛诸菩萨，<a id="a-2I"></a> 梵魔帝释等，</p>
  <p id="a2J">唯愿救世说，<a id="a-2K"></a> 神通之因缘。<a id="a-2L"></a>”</p>
  <p id="a2M">尔时，<a id="a-2N"></a>世尊告净有帝释言：<a id="a-2O"></a>“如是！<a id="a-2P"></a>如是！<a id="a-2Q"></a>汝今谛听，<a id="a-2R"></a>吾当说之。<a id="a-2S"></a>是地藏菩萨摩诃萨，<a id="a-2T"></a>于无量阿僧祇劫，<a id="a-2U"></a>为五浊恶世成熟众生故而来至此，<a id="a-2V"></a>与八十频婆那由他百千亿等大菩萨俱，<a id="a-2W"></a>悉为礼拜供养恭敬故，<a id="a-2X"></a>欲见大众集会故，<a id="a-2Y"></a>欲听大众起随喜故。</p>
  <p id="a2Z">“是地藏菩萨作沙门像，<a id="a-2a"></a>现神通力之所变化有如是等大庄严事，<a id="a-2b"></a>亦是如来不可思议无量功德，<a id="a-2c"></a>亦名声闻、<a id="a-2d"></a>辟支佛正法伏藏，<a id="a-2e"></a>亦名解脱智宝之大尘渚，<a id="a-2f"></a>亦名菩萨救世之法，<a id="a-2g"></a>亦名涅槃导师商主。<a id="a-2h"></a>犹若如意宝珠所求满足，<a id="a-2i"></a>亦如宝渚一切商人所趣，<a id="a-2j"></a>亦如大地能生善根，<a id="a-2k"></a>亦是涅槃大法神器，<a id="a-2l"></a>亦是功德清净之瓶，<a id="a-2m"></a>亦是日月照明行处，<a id="a-2n"></a>亦是黑闇幽冥大炬，<a id="a-2o"></a>如月清凉除烦恼热，<a id="a-2p"></a>如无足者得如意乘，<a id="a-2q"></a>如乱心者得甘露味，<a id="a-2r"></a>如羸老者遇其杌杖，<a id="a-2s"></a>是大福田之根本也。<a id="a-2t"></a>舍心无碍如彼浚流，<a id="a-2u"></a>救苦不难如赴亲友，<a id="a-2v"></a>除结使炎之大云盖，<a id="a-2w"></a>如净水珠能除秽浊，<a id="a-2x"></a>若趣险道回示正路，<a id="a-2y"></a>是疲极者安隐床座，<a id="a-2z"></a>是四使流生死桥梁，<a id="a-30"></a>亦度彼岸无上大船，<a id="a-31"></a>是三善根胜妙果报，<a id="a-32"></a>是诸施者最上大乘。<a id="a-33"></a>持戒不动如须弥山，<a id="a-34"></a>精进难坏犹如金刚，<a id="a-35"></a>忍辱坚固亦如大地，<a id="a-36"></a>总持正法心无二相，<a id="a-37"></a>禅定庄严如妙华鬘，<a id="a-38"></a>智慧深广犹如大海，<a id="a-39"></a>心无所依犹如虚空，<a id="a-3A"></a>方便无染如众华聚。<a id="a-3B"></a>处于外道如师子王，<a id="a-3C"></a>远离烦恼如犀一角，<a id="a-3D"></a>灭诸结使如洗尘垢，<a id="a-3E"></a>能除臭秽如疾飘风，<a id="a-3F"></a>将护有疾如彼良医，<a id="a-3G"></a>消除众病如妙药王，<a id="a-3H"></a>断诸烦恼如持利剑，<a id="a-3I"></a>为怖畏者作大亲友，<a id="a-3J"></a>防诸怨敌如坚城堑，<a id="a-3K"></a>能除其渴如清净水，<a id="a-3L"></a>济诸饥乏犹如甘果，<a id="a-3M"></a>亦是裸者最胜衣服，<a id="a-3N"></a>与盛热者为密云盖。<a id="a-3O"></a>具足如是善根果报，<a id="a-3P"></a>清净第一坚固不坏，<a id="a-3Q"></a>微妙色处能生爱乐，<a id="a-3R"></a>于大会处而生惭愧，<a id="a-3S"></a>除诸结使禅定行处，<a id="a-3T"></a>乘四正勤四摄駃流，<a id="a-3U"></a>忍辱大地亦如须弥，<a id="a-3V"></a>总持深广如彼大海，<a id="a-3W"></a>神足无碍自在虚空，<a id="a-3X"></a>降伏诸魔一切结习，<a id="a-3Y"></a>修行正道无量禅定，<a id="a-3Z"></a>亦为一切种智之渚，<a id="a-3a"></a>能转无作清净法轮。<a id="a-3b"></a>地藏菩萨摩诃萨，<a id="a-3c"></a>为欲来故，<a id="a-3d"></a>先现此瑞；<a id="a-3e"></a>亦为供养恭敬我故，<a id="a-3f"></a>来至于此。<a id="a-3g"></a>”</p>
  <p id="a3h">佛复赞叹地藏菩萨言：<a id="a-3i"></a>“汝从南方来。<a id="a-3j"></a>”</p>
  <p id="a3k">八十频婆百千那由他菩萨，<a id="a-3l"></a>以神通力俱来至此，<a id="a-3m"></a>悉作声闻像在如来前，<a id="a-3n"></a>顶礼佛足右绕三匝，<a id="a-3o"></a>即为合掌而说偈言：</p>
  <p id="a3p">“两足最胜大导师，<a id="a-3q"></a> 恒修于慈发善心，</p>
  <p id="a3r">能生忍辱如大地，<a id="a-3s"></a> 解脱众生除瞋恚。</p>
  <p id="a3t">具足最大诸相好，<a id="a-3u"></a> 而能严饰一切界，</p>
  <p id="a3v">能满一切诸福田，<a id="a-3w"></a> 常修实语及大慈。</p>
  <p id="a3x">能悉断除诸爱网，<a id="a-3y"></a> 皆能如实善安住，</p>
  <p id="a3z">舍余清净诸佛国，<a id="a-40"></a> 其中众生具善根。</p>
  <p id="a41">本愿欲度浊恶世，<a id="a-42"></a> 成熟一切诸众生，</p>
  <p id="a43">能生坚固勤精进，<a id="a-44"></a> 超过无量诸苦行。</p>
  <p id="a45">常修难行恐怖处，<a id="a-46"></a> 超过无量诸苦行，</p>
  <p id="a47">布施持戒忍精进，<a id="a-48"></a> 修习禅定与智慧。</p>
  <p id="a49">无数诸佛菩萨等，<a id="a-4A"></a> 声闻大众皆供养，</p>
  <p id="a4B">充给饥渴病汤药，<a id="a-4C"></a> 救度一切诸系缚。</p>
  <p id="a4D">我从本来舍身命，<a id="a-4E"></a> 为利众生无贪惜，</p>
  <p id="a4F">常为法故而舍身，<a id="a-4G"></a> 皮骨血肉施众生。</p>
  <p id="a4H">己所得乐皆悉舍，<a id="a-4I"></a> 有大慈悲为一切，</p>
  <p id="a4J">于诸众生烦恼网，<a id="a-4K"></a> 修行寂灭悉超度。</p>
  <p id="a4L">关闭一切六情根，<a id="a-4M"></a> 常能远离于诸欲，</p>
  <p id="a4N">修苦无常空无我，<a id="a-4O"></a> 亦善观察于世谛。</p>
  <p id="a4P">诸苦所因爱欲本，<a id="a-4Q"></a> 悉能干竭诸烦恼，</p>
  <p id="a4R">以是义故摄六根，<a id="a-4S"></a> 能善断除一切爱。</p>
  <p id="a4T">能修无量大悲门，<a id="a-4U"></a> 普给一切诸群生，</p>
  <p id="a4V">我要不舍本誓愿，<a id="a-4W"></a> 而亦不住胜菩提。</p>
  <p id="a4X">一切众生如如相，<a id="a-4Y"></a> 亦见群盲受苦切，</p>
  <p id="a4Z">如是思惟为众生，<a id="a-4a"></a> 便能勤修大精进。</p>
  <p id="a4b">发起精进施戒忍，<a id="a-4c"></a> 修诸禅定及智慧，</p>
  <p id="a4d">犹如其母唯一子，<a id="a-4e"></a> 而以慈心育养之。</p>
  <p id="a4f">汝于众生亦如是，<a id="a-4g"></a> 常能赈给于一切，</p>
  <p id="a4h">是故汝速得菩提，<a id="a-4i"></a> 度脱一切无量众。</p>
  <p id="a4j">汝本修习菩提时，<a id="a-4k"></a> 誓愿不舍一众生，</p>
  <p id="a4l">无不使住施戒忍，<a id="a-4m"></a> 精进禅定修智慧。</p>
  <p id="a4n">常能于彼末世中，<a id="a-4o"></a> 求于无上胜菩提，</p>
  <p id="a4p">是故救世于末劫，<a id="a-4q"></a> 速得无上最胜道。</p>
  <p id="a4r">调伏恶魔夜叉等，<a id="a-4s"></a> 诸恶龙神及与人，</p>
  <p id="a4t">犹如金刚断诸结，<a id="a-4u"></a> 悉能安住诸圣道。</p>
  <p id="a4v">为无量众而授记，<a id="a-4w"></a> 当成菩提无上道，</p>
  <p id="a4x">功德最胜明智者，<a id="a-4y"></a> 是真福田之大将。</p>
  <p id="a4z">于无量界为救世，<a id="a-50"></a> 普覆一切诸群生，</p>
  <p id="a51">于十方界作福田，<a id="a-52"></a> 名声远闻遍一切。</p>
  <p id="a53">是故一切诸菩萨，<a id="a-54"></a> 皆悉能舍于己事，</p>
  <p id="a55">是汝神足而来集，<a id="a-56"></a> 俱诣世尊大牟尼。</p>
  <p id="a57">愿令如来时演说，<a id="a-58"></a> 若得闻者皆欢喜，</p>
  <p id="a59">既闻法已勤精进，<a id="a-5A"></a> 常得修学菩提道。</p>
  <p id="a5B">皆由于汝大将力，<a id="a-5C"></a> 当得疾近于菩提，</p>
  <p id="a5D">未曾闻见今大集，<a id="a-5E"></a> 是故汝等俱来会。</p>
  <p id="a5F">有十三亿诸夜叉，<a id="a-5G"></a> 甚为残害食血肉，</p>
  <p id="a5H">疾舍诸恶到于此，<a id="a-5I"></a> 安住最胜无上道。</p>
  <p id="a5J">有得忍辱陀罗尼，<a id="a-5K"></a> 有得最妙诸禅定，</p>
  <p id="a5L">有已获证诸漏尽，<a id="a-5M"></a> 无著罗汉人中尊。</p>
  <p id="a5N">有能善修四无量，<a id="a-5O"></a> 有能住于四摄法，</p>
  <p id="a5P">有得最胜四辩才，<a id="a-5Q"></a> 复有得修诸法忍。</p>
  <p id="a5R">有得三昧首楞严，<a id="a-5S"></a> 有得虚空智慧眼，</p>
  <p id="a5T">有得无生诸法忍，<a id="a-5U"></a> 皆因世尊所说法。</p>
  <p id="a5V">悉制一切诸异学，<a id="a-5W"></a> 九十六种外道等，</p>
  <p id="a5X">摧伏一切魔怨已，<a id="a-5Y"></a> 皆是救世大将力。</p>
  <p id="a5Z">关闭地狱鬼畜生，<a id="a-5a"></a> 利益一切天人众，</p>
  <p id="a5b">是故真实诸众生，<a id="a-5c"></a> 而皆来集佛神力。</p>
  <p id="a5d">饥馑疾疫刀兵劫，<a id="a-5e"></a> 悉于今日而消灭，</p>
  <p id="a5f">若有盲冥失正道，<a id="a-5g"></a> 此诸众生令解脱。</p>
  <p id="a5h">无量烦恼狂乱者，<a id="a-5i"></a> 皆悉安置寂灭道，</p>
  <p id="a5j">合众悉能舍己业，<a id="a-5k"></a> 为礼如来故至此。</p>
  <p id="a5l">无量世界亿佛土，<a id="a-5m"></a> 皆是救世之所住，</p>
  <p id="a5n">名闻十方称无量，<a id="a-5o"></a> 我等闻已故至此。</p>
  <p id="a5p">一切种智功德海，<a id="a-5q"></a> 得闻如是真实相，</p>
  <p id="a5r">度脱一切诸众生，<a id="a-5s"></a> 我今欢喜故敬礼。</p>
  <p id="a5t">令我增长无量德，<a id="a-5u"></a> 是故稽首今顶礼，</p>
  <p id="a5v">而于百千万亿劫，<a id="a-5w"></a> 常勤修习种种施。</p>
  <p id="a5x">我今当学发弘誓，<a id="a-5y"></a> 我今来此佛神足，</p>
  <p id="a5z">我当修学处浊世，<a id="a-60"></a> 能到第一胜菩提。<a id="a-61"></a>”</p>
  <p id="a62">尔时，<a id="a-63"></a>地藏菩萨摩诃萨，<a id="a-64"></a>以若干种天华、<a id="a-65"></a>香华、<a id="a-66"></a>璎珞而散佛上，<a id="a-67"></a>所散之华变成宝盖。<a id="a-68"></a>是时，<a id="a-69"></a>地藏菩萨在佛前坐，<a id="a-6A"></a>听受经法。<a id="a-6B"></a>诸来会众见地藏菩萨，<a id="a-6C"></a>生希有想，<a id="a-6D"></a>以种种香华、<a id="a-6E"></a>璎珞、<a id="a-6F"></a>缯盖、<a id="a-6G"></a>幢幡及诸衣服，<a id="a-6H"></a>以散地藏菩萨上，<a id="a-6I"></a>作如是言：<a id="a-6J"></a>“我等快得善利，<a id="a-6K"></a>佛神力故，<a id="a-6L"></a>得见如是诸大丈夫礼敬问讯。<a id="a-6M"></a>”</p>
  <p id="a6N">尔时，<a id="a-6O"></a>复有渴仰菩萨摩诃萨，<a id="a-6P"></a>从座而起，<a id="a-6Q"></a>整其衣服，<a id="a-6R"></a>右膝著地，<a id="a-6S"></a>合掌向佛，<a id="a-6T"></a>白佛言：<a id="a-6U"></a>“世尊，<a id="a-6V"></a>此善男子，<a id="a-6W"></a>从何佛国而来至此？<a id="a-6X"></a>修何善根，<a id="a-6Y"></a>能作如是种种赞叹说佛功德？<a id="a-6Z"></a>我从昔来未曾闻见。<a id="a-6a"></a>”</p>
  <p id="a6b">尔时，<a id="a-6c"></a>世尊告渴仰菩萨：<a id="a-6d"></a>“止！<a id="a-6e"></a>止！<a id="a-6f"></a>大士，<a id="a-6g"></a>不须是问。<a id="a-6h"></a>一切大众及诸天人，<a id="a-6i"></a>除佛如来，<a id="a-6j"></a>无有能知此善男子功德数量。<a id="a-6k"></a>如来今日必当显说，<a id="a-6l"></a>但诸天人愚闇自蔽。<a id="a-6m"></a>是族姓子，<a id="a-6n"></a>成就不可思议功德首楞严三昧，<a id="a-6o"></a>入如来行处，<a id="a-6p"></a>得无量法忍，<a id="a-6q"></a>于诸佛法而得自在，<a id="a-6r"></a>入深法忍，<a id="a-6s"></a>已度一切智海。</p>
  <p id="a6t">“此善男子，<a id="a-6u"></a>游戏以师子光三昧，<a id="a-6v"></a>登一切智山须弥之顶，<a id="a-6w"></a>摧伏异学成熟众生，<a id="a-6x"></a>在所佛国悉皆止住。<a id="a-6y"></a>随诸佛国入智三昧，<a id="a-6z"></a>以是三昧力故，<a id="a-70"></a>令一切国土众生见诸菩萨。<a id="a-71"></a>随诸佛国入智乐三昧，<a id="a-72"></a>于彼国土所有供养随供养佛。<a id="a-73"></a>随诸佛国入清净乐三昧，<a id="a-74"></a>入是三昧，<a id="a-75"></a>悉见诸欲一切过患，<a id="a-76"></a>而于心相清净无染。<a id="a-77"></a>随诸佛土入惭愧三昧，<a id="a-78"></a>而于彼国令诸众生悉得惭愧，<a id="a-79"></a>远离诸恶无有愚闇。<a id="a-7A"></a>随诸佛国入水渚三昧，<a id="a-7B"></a>亦能令彼一切众生悉入是定，<a id="a-7C"></a>令诸众生得宿命智，<a id="a-7D"></a>能知先世死此生彼，<a id="a-7E"></a>善于禅定。<a id="a-7F"></a>随诸国土入无忧明三昧，<a id="a-7G"></a>亦能令彼一切众生悉离忧愁。<a id="a-7H"></a>于诸佛国入神通三昧，<a id="a-7I"></a>亦能令彼一切众生，<a id="a-7J"></a>皆入神通三昧。<a id="a-7K"></a>随佛国土入智明三昧，<a id="a-7L"></a>亦能令彼一切众生悉离愚痴，<a id="a-7M"></a>便见十方一切佛国。<a id="a-7N"></a>随诸佛国入佛炬三昧，<a id="a-7O"></a>亦能令彼一切众生皆归三昧。<a id="a-7P"></a>随诸佛国入金刚光三昧，<a id="a-7Q"></a>入是三昧已，<a id="a-7R"></a>亦能令彼一切诸佛国土，<a id="a-7S"></a>铁围、<a id="a-7T"></a>大铁围乃至须弥山王，<a id="a-7U"></a>一切溪涧沟壑，<a id="a-7V"></a>皆悉不现，<a id="a-7W"></a>地平如掌；<a id="a-7X"></a>能令一切诸恶毒蛇及以蛊道，<a id="a-7Y"></a>皆悉消灭。<a id="a-7Z"></a>随诸佛国入智力降伏三昧，<a id="a-7a"></a>亦能令彼魔及魔眷属，<a id="a-7b"></a>皆悉惊怖，<a id="a-7c"></a>归依三宝。<a id="a-7d"></a>随诸佛国入电光三昧，<a id="a-7e"></a>亦能令彼一切众生，<a id="a-7f"></a>离后世怖，<a id="a-7g"></a>得法安慰。<a id="a-7h"></a>随诸佛国入味乐三昧，<a id="a-7i"></a>亦能令彼一切众生，<a id="a-7j"></a>随其所念饮食悉得充足。<a id="a-7k"></a>随诸佛国入精气悦乐三昧，<a id="a-7l"></a>亦能令彼一切众生，<a id="a-7m"></a>得坚牢身离诸病苦。<a id="a-7n"></a>随诸佛国入乐具三昧，<a id="a-7o"></a>亦能令彼一切众生，<a id="a-7p"></a>悉得床敷、<a id="a-7q"></a>卧具、<a id="a-7r"></a>衣服、<a id="a-7s"></a>璎珞，<a id="a-7t"></a>无所乏少病瘦医药，<a id="a-7u"></a>身皆端正。<a id="a-7v"></a>随诸佛国入无诤智三昧，<a id="a-7w"></a>亦能令彼一切众生，<a id="a-7x"></a>身皆长壮端严殊大，<a id="a-7y"></a>远离一切怨憎系缚，<a id="a-7z"></a>皆得受乐，<a id="a-80"></a>皆好布施、<a id="a-81"></a>持戒、<a id="a-82"></a>忍辱、<a id="a-83"></a>精进、<a id="a-84"></a>禅定，<a id="a-85"></a>心无散乱，<a id="a-86"></a>具足智慧深入法门。<a id="a-87"></a>随诸佛国入无忧怖三昧，<a id="a-88"></a>而能于彼一切众生，<a id="a-89"></a>皆得欢乐心离忧怖。<a id="a-8A"></a>随诸佛国入光乐三昧，<a id="a-8B"></a>于彼佛国一切众生，<a id="a-8C"></a>得无碍智，<a id="a-8D"></a>离于事务。<a id="a-8E"></a>随诸佛国入善住金刚三昧，<a id="a-8F"></a>亦能令彼一切众生，<a id="a-8G"></a>得诸根具足，<a id="a-8H"></a>悉不缺坏。<a id="a-8I"></a>随诸佛国入观幢三昧，<a id="a-8J"></a>亦能令彼一切众生，<a id="a-8K"></a>皆悉厌离弃舍诸恶，<a id="a-8L"></a>护持十善，<a id="a-8M"></a>上生天道。<a id="a-8N"></a>随诸佛国深入大慈音声三昧，<a id="a-8O"></a>亦能令彼一切众生，<a id="a-8P"></a>各相哀愍皆起慈心，<a id="a-8Q"></a>得无畏心，<a id="a-8R"></a>得无恼心、<a id="a-8S"></a>等心，<a id="a-8T"></a>更相悲念。<a id="a-8U"></a>随诸佛国入集福处三昧，<a id="a-8V"></a>亦能令彼一切众生，<a id="a-8W"></a>得离斗诤、<a id="a-8X"></a>疾病、<a id="a-8Y"></a>饥馑、<a id="a-8Z"></a>非时风雨，<a id="a-8a"></a>饮食苦涩辛酸等味皆悉消灭。</p>
  <p id="a8b">“是地藏菩萨，<a id="a-8c"></a>所至佛土，<a id="a-8d"></a>入海电三昧，<a id="a-8e"></a>随所至国，<a id="a-8f"></a>一切皆悉变成宝地，<a id="a-8g"></a>离诸秽恶，<a id="a-8h"></a>衣树、<a id="a-8i"></a>璎珞树、<a id="a-8j"></a>华果树严饰佛界。<a id="a-8k"></a>于晨朝时，<a id="a-8l"></a>入恒河沙世界三昧，<a id="a-8m"></a>为成熟众生故，<a id="a-8n"></a>从禅定起，<a id="a-8o"></a>令无量无边诸佛世界，<a id="a-8p"></a>于五浊恶世成就众生悉空无余。<a id="a-8q"></a>有佛世界，<a id="a-8r"></a>刀兵起时，<a id="a-8s"></a>此族姓子，<a id="a-8t"></a>以晨朝时入三昧力故，<a id="a-8u"></a>刀兵钾仗皆悉消灭。<a id="a-8v"></a>随诸佛土有疾疫劫起害诸众生，<a id="a-8w"></a>亦令病疫自然消除。<a id="a-8x"></a>随诸佛土若有饥馑劫起，<a id="a-8y"></a>令彼饥馑亦尽消灭，<a id="a-8z"></a>悉得充满。</p>
  <p id="a90">“此族姓子，<a id="a-91"></a>以是三昧威神力故，<a id="a-92"></a>能令成熟一切众生。<a id="a-93"></a>地藏菩萨，<a id="a-94"></a>以不思议功德成熟众生，<a id="a-95"></a>于过去无量恒河沙诸佛所，<a id="a-96"></a>久发大悲坚固誓愿，<a id="a-97"></a>皆悉成熟一切众生，<a id="a-98"></a>庄严势力犹如雷震，<a id="a-99"></a>于一食顷而能成熟无量亿等那由他人具足善根。</p>
  <p id="a9A">“若有众生为无量亿种种诸苦恼，<a id="a-9B"></a>饥渴切逼，<a id="a-9C"></a>有称地藏菩萨名者，<a id="a-9D"></a>悉能令彼饮食充足，<a id="a-9E"></a>灭诸苦恼，<a id="a-9F"></a>置涅槃道皆得快乐。</p>
  <p id="a9G">“若有众生乏少衣服、<a id="a-9H"></a>宝冠璎珞、<a id="a-9I"></a>病瘦医药种种众具，<a id="a-9J"></a>若称地藏菩萨名者，<a id="a-9K"></a>随其所欲皆令充足，<a id="a-9L"></a>安住涅槃道得第一乐。</p>
  <p id="a9M">“若有众生离喜乐心，<a id="a-9N"></a>而与不喜乐集会者，<a id="a-9O"></a>若称地藏菩萨名者，<a id="a-9P"></a>一切乐具尽皆归之，<a id="a-9Q"></a>所不喜者亦悉远离，<a id="a-9R"></a>是意所乐者能令皆得安住涅槃得第一乐。</p>
  <p id="a9S">“若有众生身心受苦，<a id="a-9T"></a>众病所持，<a id="a-9U"></a>能称地藏菩萨名号，<a id="a-9V"></a>身心苦恼皆悉除愈，<a id="a-9W"></a>安置涅槃得第一乐。</p>
  <p id="a9X">“若诸众生恶心相向，<a id="a-9Y"></a>能称地藏菩萨名号一心归依者，<a id="a-9Z"></a>令彼众生柔和忍辱更相惭愧，<a id="a-9a"></a>慈心忏悔，<a id="a-9b"></a>安住涅槃。</p>
  <p id="a9c">“若诸众生系闭牢狱，<a id="a-9d"></a>枷锁其身具受众苦，<a id="a-9e"></a>能称地藏菩萨名号一心归依者，<a id="a-9f"></a>令诸众生皆得解脱自在无碍；<a id="a-9g"></a>乃至应被系缚囚执鞭杖，<a id="a-9h"></a>能称地藏菩萨名号一心归依者，<a id="a-9i"></a>亦复如是皆悉解脱，<a id="a-9j"></a>安住涅槃得第一乐。</p>
  <p id="a9k">“若有众生诸根不具疲极懈怠，<a id="a-9l"></a>颠狂放逸忘失本心，<a id="a-9m"></a>贪欲、<a id="a-9n"></a>瞋恚、<a id="a-9o"></a>愚痴、<a id="a-9p"></a>嫉妒、<a id="a-9q"></a>悭吝、<a id="a-9r"></a>邪痴、<a id="a-9s"></a>憍慢、<a id="a-9t"></a>睡眠等恶皆悉炽盛，<a id="a-9u"></a>能称地藏菩萨名号一心归依者，<a id="a-9v"></a>如是众苦皆令解脱，<a id="a-9w"></a>安住涅槃得第一乐。</p>
  <p id="a9x">“若有众生为大水漂流，<a id="a-9y"></a>猛火所焚，<a id="a-9z"></a>或坠高岩投身山险，<a id="a-A0"></a>或坠树木及诸屋舍而身颠覆，<a id="a-A1"></a>有如是等无量怖畏，<a id="a-A2"></a>称地藏菩萨名号一心归依者，<a id="a-A3"></a>有如是等怖畏之事悉令解脱，<a id="a-A4"></a>安住涅槃得第一乐。</p>
  <p id="aA5">“若有众生为诸毒蛇、<a id="a-A6"></a>种种禽兽之所螫者，<a id="a-A7"></a>或被种种毒药所中，<a id="a-A8"></a>能称地藏菩萨名号一心归依者，<a id="a-A9"></a>是诸怖畏悉得解脱。</p>
  <p id="aAA">“若有众生为阿波魔罗掩蔽伤害，<a id="a-AB"></a>若一日、<a id="a-AC"></a>二日、<a id="a-AD"></a>三日乃至四日，<a id="a-AE"></a>能令心狂、<a id="a-AF"></a>心乱、<a id="a-AG"></a>心战、<a id="a-AH"></a>心调、<a id="a-AI"></a>心颠倒乃至失心，<a id="a-AJ"></a>能称地藏菩萨名号一心归依者，<a id="a-AK"></a>如是族姓男女，<a id="a-AL"></a>于诸怖畏悉皆解脱，<a id="a-AM"></a>安住涅槃得第一乐。</p>
  <p id="aAN">“若有众生为诸罗刹恶鬼所捉，<a id="a-AO"></a>鸠槃荼所捉，<a id="a-AP"></a>富单那所捉，<a id="a-AQ"></a>迦吒富单那、<a id="a-AR"></a>师子虎狼、<a id="a-AS"></a>恶毒蛊道，<a id="a-AT"></a>或为军阵战斗怨贼围绕，<a id="a-AU"></a>临敌惧死贪生求乐，<a id="a-AV"></a>能称地藏菩萨名号一心归依者，<a id="a-AW"></a>如是族姓子男女，<a id="a-AX"></a>速离众苦悉除患难，<a id="a-AY"></a>安住涅槃得第一乐。</p>
  <p id="aAZ">“若有众生为多闻、<a id="a-Aa"></a>为信、<a id="a-Ab"></a>为戒、<a id="a-Ac"></a>为施、<a id="a-Ad"></a>为禅定、<a id="a-Ae"></a>为神通、<a id="a-Af"></a>为解脱，<a id="a-Ag"></a>为色声香味触，<a id="a-Ah"></a>为诸功德，<a id="a-Ai"></a>为工巧华果树木敷具，<a id="a-Aj"></a>为增益财利，<a id="a-Ak"></a>为诸医药、<a id="a-Al"></a>房舍、<a id="a-Am"></a>屋宅，<a id="a-An"></a>为使水雨顺时，<a id="a-Ao"></a>为得清凉，<a id="a-Ap"></a>为求男女妻子方便修福，<a id="a-Aq"></a>为除寒热令得正念，<a id="a-Ar"></a>求如是等种种因缘，<a id="a-As"></a>能称地藏菩萨名号一心归依者，<a id="a-At"></a>此善男子威德力故，<a id="a-Au"></a>悉能称彼无量众生功德所愿。</p>
  <p id="aAv">“譬如下种于彼荒田，<a id="a-Aw"></a>能称地藏菩萨名号一心归依者，<a id="a-Ax"></a>皆悉变成微妙胜果。<a id="a-Ay"></a>何以故？<a id="a-Az"></a>此善男子，<a id="a-B0"></a>以于过去无量阿僧祇不可数劫如来之前，<a id="a-B1"></a>发坚誓愿犹如大地，<a id="a-B2"></a>令一切众生皆得受用。<a id="a-B3"></a>是善男子功德力故，<a id="a-B4"></a>能令善根芽茎枝叶乃至华果，<a id="a-B5"></a>皆悉润泽增长成熟。<a id="a-B6"></a>若有众生造作诸恶十不善业，<a id="a-B7"></a>能称地藏菩萨名号一心归依者，<a id="a-B8"></a>一切结使烦恼消灭，<a id="a-B9"></a>远离十恶成就十善，<a id="a-BA"></a>于诸众生起慈悲心，<a id="a-BB"></a>兴利益心。<a id="a-BC"></a>是善男子，<a id="a-BD"></a>以精进力于一食顷，<a id="a-BE"></a>无量阿僧祇诸佛世界于一一佛国以一食顷，<a id="a-BF"></a>度脱无量恒河沙阿僧祇众生，<a id="a-BG"></a>以是相貌令脱诸恶，<a id="a-BH"></a>皆悉成就不可思议功德。</p>
  <p id="aBI">“此善男子，<a id="a-BJ"></a>以是坚固誓力，<a id="a-BK"></a>能令成熟一切众生。<a id="a-BL"></a>如是族姓子，<a id="a-BM"></a>或作梵天身，<a id="a-BN"></a>成就众生；<a id="a-BO"></a>或作自在天、<a id="a-BP"></a>大自在天、<a id="a-BQ"></a>摩醯首罗天，<a id="a-BR"></a>或作欲界他化自在天、<a id="a-BS"></a>化乐天、<a id="a-BT"></a>兜率陀天、<a id="a-BU"></a>炎摩天、<a id="a-BV"></a>帝释身、<a id="a-BW"></a>四天王身，<a id="a-BX"></a>或作菩萨身，<a id="a-BY"></a>或作辟支佛身，<a id="a-BZ"></a>或作声闻身，<a id="a-Ba"></a>或作转轮圣王身，<a id="a-Bb"></a>或作婆罗门、<a id="a-Bc"></a>刹利、<a id="a-Bd"></a>毗舍、<a id="a-Be"></a>首陀等身，<a id="a-Bf"></a>或作男身、<a id="a-Bg"></a>女身，<a id="a-Bh"></a>或作童男、<a id="a-Bi"></a>童女身，<a id="a-Bj"></a>或作乾闼婆、<a id="a-Bk"></a>紧那罗、<a id="a-Bl"></a>摩睺罗伽、<a id="a-Bm"></a>天、<a id="a-Bn"></a>龙、<a id="a-Bo"></a>夜叉身，<a id="a-Bp"></a>或作罗刹身，<a id="a-Bq"></a>或作鸠槃荼身，<a id="a-Br"></a>或作毗舍阇身，<a id="a-Bs"></a>或作富单那身，<a id="a-Bt"></a>或作师子身，<a id="a-Bu"></a>或作虎狼身，<a id="a-Bv"></a>或作象身、<a id="a-Bw"></a>马身，<a id="a-Bx"></a>或作水牛身，<a id="a-By"></a>或作种种鸟身，<a id="a-Bz"></a>或作阎罗王身，<a id="a-C0"></a>或作地狱卒身，<a id="a-C1"></a>或作地狱身，<a id="a-C2"></a>为诸众生种种说法，<a id="a-C3"></a>随诸众生显示三乘，<a id="a-C4"></a>皆悉令住不退转地。<a id="a-C5"></a>此善男子，<a id="a-C6"></a>成就如是不思议功德伏藏，<a id="a-C7"></a>以解脱宝而自庄严，<a id="a-C8"></a>亦是菩萨诸法之母，<a id="a-C9"></a>向大涅槃无上商主。</p>
  <p id="aCA">“善男子，<a id="a-CB"></a>弥勒、<a id="a-CC"></a>文殊、<a id="a-CD"></a>观世音、<a id="a-CE"></a>普贤等而为上首，<a id="a-CF"></a>如是等恒河沙诸大菩萨，<a id="a-CG"></a>若人于百劫中礼敬供养欲求所愿，<a id="a-CH"></a>不如于一食顷礼拜供养地藏菩萨，<a id="a-CI"></a>功德甚多，<a id="a-CJ"></a>所愿速得，<a id="a-CK"></a>皆悉满足。<a id="a-CL"></a>何以故？<a id="a-CM"></a>此地藏菩萨，<a id="a-CN"></a>于一切众生能大饶益，<a id="a-CO"></a>为如意宝故。<a id="a-CP"></a>此族姓子，<a id="a-CQ"></a>若欲成熟众生故，<a id="a-CR"></a>能发坚固大悲伏藏，<a id="a-CS"></a>令满一切众生心愿。<a id="a-CT"></a>是故，<a id="a-CU"></a>善男子、<a id="a-CV"></a>善女人应当供养地藏菩萨。<a id="a-CW"></a>”</p>
  <p id="aCX">时会大众十方来者，<a id="a-CY"></a>菩萨摩诃萨及诸声闻，<a id="a-CZ"></a>一切天、<a id="a-Ca"></a>人、<a id="a-Cb"></a>夜叉、<a id="a-Cc"></a>乾闼婆等，<a id="a-Cd"></a>从座而起，<a id="a-Ce"></a>随力供养，<a id="a-Cf"></a>或以金银等屑散彼地藏菩萨上，<a id="a-Cg"></a>或以种种宝华衣服、<a id="a-Ch"></a>摩尼宝珠及华鬘、<a id="a-Ci"></a>珠璎、<a id="a-Cj"></a>金缕幡盖以散地藏菩萨上，<a id="a-Ck"></a>复以无量音乐种种赞颂供养地藏菩萨。</p>
  <p id="aCl">尔时，<a id="a-Cm"></a>地藏菩萨摩诃萨，<a id="a-Cn"></a>复以此供施修伽陀，<a id="a-Co"></a>即说偈言：</p>
  <p id="aCp">“天人龙神所供养，<a id="a-Cq"></a> 十方菩萨皆来集，</p>
  <p id="aCr">闻有救世大功德，<a id="a-Cs"></a> 愿佛受我最胜供。<a id="a-Ct"></a>”</p>
  <p id="aCu">尔时，<a id="a-Cv"></a>地藏菩萨摩诃萨，<a id="a-Cw"></a>说是偈已，<a id="a-Cx"></a>顶礼佛足。<a id="a-Cy"></a>于是世尊，<a id="a-Cz"></a>复说偈言：</p>
  <p id="aD0">“欲起坚固净智者，<a id="a-D1"></a> 能灭众生诸烦恼，</p>
  <p id="aD2">令众得乐如宝手，<a id="a-D3"></a> 能断结网如金刚。</p>
  <p id="aD4">汝起大悲诸精进，<a id="a-D5"></a> 以是供养最胜尊，</p>
  <p id="aD6">其心如海救一切，<a id="a-D7"></a> 度诸众生苦彼岸。<a id="a-D8"></a>”</p>
  <p id="aD9">尔时，<a id="a-DA"></a>地藏菩萨摩诃萨，<a id="a-DB"></a>作礼而起，<a id="a-DC"></a>白佛言：<a id="a-DD"></a>“世尊，<a id="a-DE"></a>我当济度此四天下，<a id="a-DF"></a>增长比丘、<a id="a-DG"></a>比丘尼、<a id="a-DH"></a>优婆塞、<a id="a-DI"></a>优婆夷，<a id="a-DJ"></a>增长护念、<a id="a-DK"></a>增长寿，<a id="a-DL"></a>令身无疾病，<a id="a-DM"></a>增长色力，<a id="a-DN"></a>增长名称，<a id="a-DO"></a>增长资业，<a id="a-DP"></a>增长亲友，<a id="a-DQ"></a>增长眷属，<a id="a-DR"></a>增长信戒，<a id="a-DS"></a>增长多闻，<a id="a-DT"></a>增长于施，<a id="a-DU"></a>增长忍辱，<a id="a-DV"></a>增长方便，<a id="a-DW"></a>增长觉意及诸圣谛，<a id="a-DX"></a>增长入于大乘一切正道，<a id="a-DY"></a>增长照明真实法相，<a id="a-DZ"></a>增长成熟一切众生，<a id="a-Da"></a>增长发大慈悲喜舍，<a id="a-Db"></a>增长无量一切净法，<a id="a-Dc"></a>增长妙称名闻三界，<a id="a-Dd"></a>增长法雨润三有流，<a id="a-De"></a>增长大地一切物味，<a id="a-Df"></a>增长众生所有善业，<a id="a-Dg"></a>增长法气无数福行，<a id="a-Dh"></a>增长智慧皆悉照明，<a id="a-Di"></a>增长六波罗蜜所行之道，<a id="a-Dj"></a>增长五眼通达无碍，<a id="a-Dk"></a>增长灌顶，<a id="a-Dl"></a>增长涅槃，<a id="a-Dm"></a>增长威德照明一切未曾有法。<a id="a-Dn"></a>众德究竟记莂咒术陀罗尼章句，<a id="a-Do"></a>我于过去恒河沙佛所，<a id="a-Dp"></a>皆悉受持如是等咒，<a id="a-Dq"></a>增长白净具足之法，<a id="a-Dr"></a>增长种子、<a id="a-Ds"></a>根茎、<a id="a-Dt"></a>华果、<a id="a-Du"></a>一切药谷，<a id="a-Dv"></a>增长云雨地水火风，<a id="a-Dw"></a>增长福乐，<a id="a-Dx"></a>增长财物，<a id="a-Dy"></a>增长无量最胜果报，<a id="a-Dz"></a>增长基业。<a id="a-E0"></a>此咒利益能除一切苦恼系缚！<a id="a-E1"></a>”即说咒曰：</p>
  <p id="aE2">“閦浮（一）　閦閦浮（二）　阿含閦浮（三）　婆吒迦罗閦浮（四）　菴罗閦浮（五）　毗罗閦浮（六）　婆阇罗閦浮（七）　阿卢伽閦浮（八）　达摩閦浮（九）　婆吒摩閦浮（十）　婆帝邪尼梨呵罗閦浮（十一）　鞞婆卢伽叉摩閦浮（十二）　忧婆舍摩閦浮忧婆舍摩閦浮（十三）　那邪那閦浮（十四）　阇那娑牟致啰那閦浮閦浮閦浮（十五）　毗尼梨夜那閦浮（十六）　奢多婆閦浮（十七）　娑遮修[路-各+致]（十八）　摩醯梨（十九）　陁弥（二十）　赊弥（二十一）　遮加啰斯（二十二）　遮迦摩私梨（二十三）　差梨（二十四）　奚隶（二十五）　迦啰娑啰娑啼（二十六）　呵梨波啰鞞（二十七）　波遮啰婆陁祢（二十八）　啰遮陁祢（二十九）　娑啰遮遮醯梨（三十）　摩梨（三十一）　伊迦他他企（三十二）　他丘楼（三十三）　闼梨（三十四）　舍梨（三十五）　弥梨（三十六）　摩叉（三十七）　多叉（三十八）　鸠梨（三十九）　弥梨（四十）　鸯叉之多毗（四十一）　頞梨（四十二）　祇梨（四十三）　波罗祇梨（四十四）　叉吒苫婆梨（四十五）　贞祇贞祇（四十六）　贞求梨（四十七）　休楼休楼（四十八）　鸠流兜弥梨（四十九）　弥梨叉（五十）　婆茶婆呵罗（五十一）　[悶-心+规][悶-心+规]梨（五十二）　嘘[口+留]嘘楼留（五十三）　婆婆阇毗（五十四）　输檀祢（五十五）　私婆呵（二十六）　摩诃复陁迦楼沙毗输檀祢私婆呵（五十七）　迦楼沙罗婆毗输檀祢私婆呵（五十八）　迦楼沙乌阇毗输檀祢私婆呵（五十九）　萨婆呵奢波利富啰檀祢私婆呵（六十）　萨婆娑斯邪三波陁祢私婆呵（六十一）　萨婆多他迦多阿[(卷-已)/衣]底私婆呵（六十二）　萨婆菩提萨埵阿[(卷-已)/衣]底阿[少/兔]无地底私婆呵（六十三）</p>
  <p id="aE3">“世尊，<a id="a-E4"></a>今所说咒，<a id="a-E5"></a>是未曾有威德照明，<a id="a-E6"></a>是众德本记莂章句陀罗尼神咒。<a id="a-E7"></a>我于过去恒河沙诸佛所受持是咒，<a id="a-E8"></a>增长一切白净之法，<a id="a-E9"></a>增长善种、<a id="a-EA"></a>根茎枝叶、<a id="a-EB"></a>华果药谷，<a id="a-EC"></a>增长雨泽、<a id="a-ED"></a>地水火风，<a id="a-EE"></a>增长喜乐，<a id="a-EF"></a>增长财物，<a id="a-EG"></a>增长胜妙，<a id="a-EH"></a>增长产业。<a id="a-EI"></a>此咒威力，<a id="a-EJ"></a>善能系缚，<a id="a-EK"></a>亦名善解。<a id="a-EL"></a>世尊，<a id="a-EM"></a>说此陀罗尼咒，<a id="a-EN"></a>与四天下声闻弟子，<a id="a-EO"></a>比丘、<a id="a-EP"></a>比丘尼、<a id="a-EQ"></a>优婆塞、<a id="a-ER"></a>优婆夷，<a id="a-ES"></a>皆悉护念，<a id="a-ET"></a>增长财物一切产业，<a id="a-EU"></a>增长佛法能令流布，<a id="a-EV"></a>广大无量三界受乐。<a id="a-EW"></a>”</p>
 </body>
</html>