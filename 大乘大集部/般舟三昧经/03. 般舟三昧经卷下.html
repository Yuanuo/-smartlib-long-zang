<!doctype html>
<html id="z3IBTNaFV" data-ver="1111">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘大集部">
  <meta period="后汉">
 </head>
 <body>
  <h1 id="a1">般舟三昧经卷下</h1>
  <h2 id="a2">请佛品第十</h2>
  <p id="a3">跋陀惒菩萨整衣服，<a id="a-4"></a>长跪叉手白佛言：<a id="a-5"></a>“我欲请佛及比丘僧，<a id="a-6"></a>明日于舍食，<a id="a-7"></a>愿佛哀受请。<a id="a-8"></a>”佛及比丘僧默然悉受请。</p>
  <p id="a9">跋陀惒菩萨知佛已受请，<a id="a-A"></a>起至摩诃波喻提比丘尼所，<a id="a-B"></a>白比丘尼言：<a id="a-C"></a>“愿受我请，<a id="a-D"></a>明日与比丘尼俱，<a id="a-E"></a>于舍小饭。<a id="a-F"></a>”摩诃波喻提比丘尼即受请。</p>
  <p id="aG">跋陀惒菩萨语罗邻那竭菩萨：<a id="a-H"></a>“舍弟，<a id="a-I"></a>诸郡国其有新来人，<a id="a-J"></a>悉请会佛所。<a id="a-K"></a>”罗邻那竭菩萨前至佛所，<a id="a-L"></a>为佛作礼，<a id="a-M"></a>长跪叉手白佛言：<a id="a-N"></a>“我兄请佛，<a id="a-O"></a>所有新来人，<a id="a-P"></a>悉欲请于舍食，<a id="a-Q"></a>愿哀受之。<a id="a-R"></a>”</p>
  <p id="aS">跋陀惒菩萨、<a id="a-T"></a>罗邻那竭菩萨、<a id="a-U"></a>憍曰兜菩萨、<a id="a-V"></a>那罗达菩萨、<a id="a-W"></a>须深菩萨、<a id="a-X"></a>摩诃须萨和菩萨、<a id="a-Y"></a>因坻达菩萨、<a id="a-Z"></a>和伦调菩萨，<a id="a-a"></a>悉与宗亲俱，<a id="a-b"></a>前以头面著佛足，<a id="a-c"></a>及为比丘僧作礼。<a id="a-d"></a>作礼已，<a id="a-e"></a>竟从佛所去，<a id="a-f"></a>归到罗阅祇国，<a id="a-g"></a>至跋陀惒菩萨家，<a id="a-h"></a>共相佐助作诸饭具。<a id="a-i"></a>四天王、<a id="a-j"></a>释提桓因、<a id="a-k"></a>梵三钵，<a id="a-l"></a>皆共疾来，<a id="a-m"></a>佐助跋陀惒菩萨作众饭具。</p>
  <p id="an">尔时，<a id="a-o"></a>跋陀惒菩萨，<a id="a-p"></a>宗亲共庄严罗阅祇国，<a id="a-q"></a>持若干种杂缯帐覆一国中，<a id="a-r"></a>其街巷市里皆悬缯幡，<a id="a-s"></a>举一国中悉散华烧香，<a id="a-t"></a>作百种味饭具用佛故。<a id="a-u"></a>比丘僧、<a id="a-v"></a>比丘尼、<a id="a-w"></a>优婆塞、<a id="a-x"></a>优婆夷，<a id="a-y"></a>及诸贫穷乞丐者，<a id="a-z"></a>其饭具适等。<a id="a-10"></a>何以故？<a id="a-11"></a>不有偏施，<a id="a-12"></a>于人民及蜎飞蠕动之类悉平等。</p>
  <p id="a13">跋陀惒与八菩萨，<a id="a-14"></a>与诸宗亲，<a id="a-15"></a>以饭时俱往诣佛前，<a id="a-16"></a>以头面著佛足，<a id="a-17"></a>却白佛言：<a id="a-18"></a>“饭食具以办，<a id="a-19"></a>愿佛可行。<a id="a-1A"></a>”时佛与比丘僧，<a id="a-1B"></a>皆著衣持钵，<a id="a-1C"></a>俱诣来会者，<a id="a-1D"></a>皆随行佛入罗阅祇国中，<a id="a-1E"></a>到跋陀惒菩萨家。</p>
  <p id="a1F">跋陀惒菩萨作是念：<a id="a-1G"></a>“今佛威神故，<a id="a-1H"></a>令我舍极广大，<a id="a-1I"></a>悉作琉璃，<a id="a-1J"></a>表里悉相见，<a id="a-1K"></a>城外悉见我舍中，<a id="a-1L"></a>我舍中悉见城外。<a id="a-1M"></a>”佛即知跋陀惒心所念。<a id="a-1N"></a>佛便放威神，<a id="a-1O"></a>令跋陀惒舍极广大，<a id="a-1P"></a>举一国中人民，<a id="a-1Q"></a>悉见于舍中。<a id="a-1R"></a>佛前入跋陀惒菩萨家坐，<a id="a-1S"></a>比丘僧、<a id="a-1T"></a>比丘尼、<a id="a-1U"></a>优婆塞、<a id="a-1V"></a>优婆夷，<a id="a-1W"></a>各各异部悉坐于舍中。<a id="a-1X"></a>跋陀惒菩萨见佛比丘僧坐已，<a id="a-1Y"></a>自供养佛、<a id="a-1Z"></a>比丘僧，<a id="a-1a"></a>若干百种饭手自斟酌。<a id="a-1b"></a>佛及比丘、<a id="a-1c"></a>比丘尼、<a id="a-1d"></a>优婆塞、<a id="a-1e"></a>优婆夷，<a id="a-1f"></a>皆已乃饭。<a id="a-1g"></a>诸贫穷者悉等与，<a id="a-1h"></a>悉各平足，<a id="a-1i"></a>皆持佛威神恩使之足。<a id="a-1j"></a>跋陀惒菩萨，<a id="a-1k"></a>见佛诸弟子悉饭已，<a id="a-1l"></a>前行澡水，<a id="a-1m"></a>毕竟持一小机，<a id="a-1n"></a>于佛前坐听经。<a id="a-1o"></a>为跋陀惒菩萨及四辈弟子说经，<a id="a-1p"></a>莫不欢喜者，<a id="a-1q"></a>莫不乐闻者，<a id="a-1r"></a>莫不欲闻者。<a id="a-1s"></a>佛以经请比丘僧及诸弟子，<a id="a-1t"></a>佛起与比丘僧俱去。</p>
  <p id="a1u">跋陀惒菩萨饭已，<a id="a-1v"></a>与宗亲俱，<a id="a-1w"></a>出罗阅祇国到佛所，<a id="a-1x"></a>前为佛作礼，<a id="a-1y"></a>皆却坐一面。<a id="a-1z"></a>及罗邻那竭菩萨、<a id="a-20"></a>桥曰兜菩萨、<a id="a-21"></a>那罗达菩萨、<a id="a-22"></a>须深菩萨、<a id="a-23"></a>摩诃须萨和菩萨、<a id="a-24"></a>因坻达菩萨、<a id="a-25"></a>和伦调菩萨、<a id="a-26"></a>跋陀惒菩萨，<a id="a-27"></a>见人众皆安坐已前问佛：<a id="a-28"></a>“菩萨用几事得见现在佛悉在前立三昧？<a id="a-29"></a>”</p>
  <p id="a2A">佛告跋陀惒菩萨：<a id="a-2B"></a>“菩萨有五事，<a id="a-2C"></a>疾得见现在佛悉在前立三昧，<a id="a-2D"></a>学持谛行心不转。<a id="a-2E"></a>何等为五？<a id="a-2F"></a>一者、<a id="a-2G"></a>乐于深经无有尽时不可得极，<a id="a-2H"></a>悉脱于众灾变去，<a id="a-2I"></a>以脱诸垢中，<a id="a-2J"></a>以去冥入明，<a id="a-2K"></a>诸朦胧悉消尽。<a id="a-2L"></a>”</p>
  <p id="a2M">佛告跋陀惒：<a id="a-2N"></a>“是菩萨逮得无所从来生法乐，<a id="a-2O"></a>逮得是三昧。<a id="a-2P"></a>复次，<a id="a-2Q"></a>跋陀惒，<a id="a-2R"></a>不复乐所向生，<a id="a-2S"></a>是为二。<a id="a-2T"></a>不复乐喜于余道，<a id="a-2U"></a>是为三。<a id="a-2V"></a>不复乐于爱欲中，<a id="a-2W"></a>是为四。<a id="a-2X"></a>自守行无有极，<a id="a-2Y"></a>是为五。</p>
  <p id="a2Z">“菩萨复有五事，<a id="a-2a"></a>疾得是三昧。<a id="a-2b"></a>何等为五？<a id="a-2c"></a>一者、<a id="a-2d"></a>布施心不得悔，<a id="a-2e"></a>无所贪，<a id="a-2f"></a>无所惜，<a id="a-2g"></a>从是不得有所希望，<a id="a-2h"></a>施人已后不复恨。<a id="a-2i"></a>复次，<a id="a-2j"></a>跋陀惒，<a id="a-2k"></a>菩萨持经布施，<a id="a-2l"></a>为他人说经，<a id="a-2m"></a>所语者安谛，<a id="a-2n"></a>无有疑，<a id="a-2o"></a>无所爱惜，<a id="a-2p"></a>说佛深语身自行立是中。<a id="a-2q"></a>复次，<a id="a-2r"></a>跋陀惒，<a id="a-2s"></a>菩萨不嫉妬，<a id="a-2t"></a>所作无有疑，<a id="a-2u"></a>却睡卧，<a id="a-2v"></a>却五所欲，<a id="a-2w"></a>不自说身善，<a id="a-2x"></a>亦不说他人恶。<a id="a-2y"></a>若有骂者，<a id="a-2z"></a>若有形者，<a id="a-30"></a>亦不得恚，<a id="a-31"></a>亦不得恨，<a id="a-32"></a>亦不得瞋。<a id="a-33"></a>何以故？<a id="a-34"></a>入空行故。<a id="a-35"></a>复次，<a id="a-36"></a>跋陀惒，<a id="a-37"></a>菩萨是三昧自学复教他人，<a id="a-38"></a>书是经著好疋素上使久在。<a id="a-39"></a>复次，<a id="a-3A"></a>跋陀惒，<a id="a-3B"></a>菩萨所信多乐，<a id="a-3C"></a>敬长老及知识，<a id="a-3D"></a>于新学人若得所施，<a id="a-3E"></a>当念报恩，<a id="a-3F"></a>常有识信，<a id="a-3G"></a>受人小施念报大，<a id="a-3H"></a>何况于多者！<a id="a-3I"></a>菩萨常乐重于经，<a id="a-3J"></a>弃捐无反复之意，<a id="a-3K"></a>常念有反复，<a id="a-3L"></a>如是者得三昧疾。<a id="a-3M"></a>”</p>
  <p id="a3N">佛尔时颂偈言：</p>
  <p id="a3O">“常爱乐法在深解，<a id="a-3P"></a>　于诸习欲不贪生，</p>
  <p id="a3Q">游步五道无所著，<a id="a-3R"></a>　如是行者得三昧。</p>
  <p id="a3S">好喜布施不想报，<a id="a-3T"></a>　所惠无著不退念，</p>
  <p id="a3U">所与不见有受者，<a id="a-3V"></a>　唯欲得解佛深慧。</p>
  <p id="a3W">愍伤众生行布施，<a id="a-3X"></a>　其心喜勇不悔恨，</p>
  <p id="a3Y">常立布施及戒忍，<a id="a-3Z"></a>　精进一心智慧事。</p>
  <p id="a3a">具足六度摄一切，<a id="a-3b"></a>　慈悲喜护四等心，</p>
  <p id="a3c">善权方便济众生，<a id="a-3d"></a>　如是行者得三昧。</p>
  <p id="a3e">若有兴施除悭贪，<a id="a-3f"></a>　其心欢踊而授与，</p>
  <p id="a3g">既施之后恒欣喜，<a id="a-3h"></a>　如是行者得三昧。</p>
  <p id="a3i">晓知经法分别句，<a id="a-3j"></a>　闻深要义佛所教，</p>
  <p id="a3k">讲说微妙道德化，<a id="a-3l"></a>　如是行者得三昧。</p>
  <p id="a3m">其人学诵是三昧，<a id="a-3n"></a>　具足解慧为人说，</p>
  <p id="a3o">令此经法得化存，<a id="a-3p"></a>　如是行者得三昧。</p>
  <p id="a3q">常不秘奥佛经法，<a id="a-3r"></a>　不望供养乃为讲，</p>
  <p id="a3s">唯求安隐佛道地，<a id="a-3t"></a>　如是行者得三昧。</p>
  <p id="a3u">除去所著弃诸盖，<a id="a-3v"></a>　捐去贡高及慢大，</p>
  <p id="a3w">不自称誉说彼短，<a id="a-3x"></a>　终不复起吾我想。</p>
  <p id="a3y">其有寂定意不起，<a id="a-3z"></a>　便能解是道定慧，</p>
  <p id="a40">弃捐谀谄心清净，<a id="a-41"></a>　用是速逮不起忍。</p>
  <p id="a42">常行至诚无绮饰，<a id="a-43"></a>　其愿具足无缺减，</p>
  <p id="a44">植众正德无邪行，<a id="a-45"></a>　爱乐法者得道疾。</p>
  <p id="a46">所诵习经常不忘，<a id="a-47"></a>　常护禁戒清净行，</p>
  <p id="a48">如是行者得佛疾，<a id="a-49"></a>　何况奉是寂三昧！<a id="a-4A"></a>”</p>
  <p id="a4B">佛告跋陀惒菩萨：<a id="a-4C"></a>“往昔无数劫，<a id="a-4D"></a>提和竭罗佛时，<a id="a-4E"></a>我于提和竭罗佛所，<a id="a-4F"></a>闻是三昧即受持是三昧，<a id="a-4G"></a>见十方无央数佛，<a id="a-4H"></a>悉从闻经悉受持。<a id="a-4I"></a>尔时诸佛悉语我言：<a id="a-4J"></a>‘却后无央数劫，<a id="a-4K"></a>汝当作佛，<a id="a-4L"></a>名释迦文。<a id="a-4M"></a>’”</p>
  <p id="a4N">佛告跋陀惒菩萨：<a id="a-4O"></a>“我故语汝，<a id="a-4P"></a>今自致作佛。<a id="a-4Q"></a>是三昧若曹当学，<a id="a-4R"></a>为知内法第一，<a id="a-4S"></a>众所不能及，<a id="a-4T"></a>出众想去。<a id="a-4U"></a>其有于是三昧中立者，<a id="a-4V"></a>念得佛道。<a id="a-4W"></a>”</p>
  <p id="a4X">佛尔时颂偈言：</p>
  <p id="a4Y">“忆念我昔定光佛，<a id="a-4Z"></a>　于时逮得是三昧，</p>
  <p id="a4a">即见十方无数佛，<a id="a-4b"></a>　闻说尊法深妙义。</p>
  <p id="a4c">譬有德人行采宝，<a id="a-4d"></a>　所望如愿辄得之，</p>
  <p id="a4e">菩萨大士亦如是，<a id="a-4f"></a>　经中求宝即得佛。<a id="a-4g"></a>”</p>
  <p id="a4h">跋陀惒菩萨白佛：<a id="a-4i"></a>“当云何守是三昧？<a id="a-4j"></a>天中天。<a id="a-4k"></a>”</p>
  <p id="a4l">佛告跋陀惒菩萨：<a id="a-4m"></a>“色不当著，<a id="a-4n"></a>不当有所向生，<a id="a-4o"></a>当行空，<a id="a-4p"></a>是三昧当守。<a id="a-4q"></a>何等为三昧？<a id="a-4r"></a>当随是法行。<a id="a-4s"></a>复次，<a id="a-4t"></a>跋陀惒，<a id="a-4u"></a>菩萨自观身无身，<a id="a-4v"></a>亦无所观，<a id="a-4w"></a>亦无见，<a id="a-4x"></a>亦无所著，<a id="a-4y"></a>本亦无所盲，<a id="a-4z"></a>亦无所聋。<a id="a-50"></a>如经中法，<a id="a-51"></a>视住亦无所见，<a id="a-52"></a>亦无所著，<a id="a-53"></a>无所著为守道者；<a id="a-54"></a>于法中无所疑，<a id="a-55"></a>不疑者为见佛，<a id="a-56"></a>见佛者为疑断。<a id="a-57"></a>诸法无所从来生。<a id="a-58"></a>何以故？<a id="a-59"></a>菩萨有法疑想便为著。<a id="a-5A"></a>何等为著？<a id="a-5B"></a>有人、<a id="a-5C"></a>有寿命、<a id="a-5D"></a>有德、<a id="a-5E"></a>有阴、<a id="a-5F"></a>有人、<a id="a-5G"></a>有对、<a id="a-5H"></a>有想、<a id="a-5I"></a>有根、<a id="a-5J"></a>有欲，<a id="a-5K"></a>是为著。<a id="a-5L"></a>何以故？<a id="a-5M"></a>菩萨见诸法无所著，<a id="a-5N"></a>是念亦不见。<a id="a-5O"></a>何等为不见？<a id="a-5P"></a>譬如愚人学余道自用，<a id="a-5Q"></a>有人谓有身，<a id="a-5R"></a>菩萨不作是见。<a id="a-5S"></a>菩萨何等为见？<a id="a-5T"></a>譬如怛萨阿竭阿罗诃三耶三佛、<a id="a-5U"></a>阿惟越致、<a id="a-5V"></a>辟支佛、<a id="a-5W"></a>阿罗汉所见，<a id="a-5X"></a>不喜不忧；<a id="a-5Y"></a>菩萨如是见，<a id="a-5Z"></a>亦不喜亦不忧；<a id="a-5a"></a>守是三昧，<a id="a-5b"></a>亦不喜亦不忧。<a id="a-5c"></a>譬如虚空，<a id="a-5d"></a>无色无想，<a id="a-5e"></a>清净无瑕秽；<a id="a-5f"></a>菩萨见诸法如是，<a id="a-5g"></a>眼无所挂碍见诸法，<a id="a-5h"></a>用是故见诸佛。<a id="a-5i"></a>见诸佛如以明月珠持著琉璃上，<a id="a-5j"></a>如日初出时，<a id="a-5k"></a>如月十五日在众星中央时，<a id="a-5l"></a>如遮迦越王与诸群臣相随时，<a id="a-5m"></a>如忉利天王释提桓因在诸天中央时，<a id="a-5n"></a>如梵天王在众梵天中央最高坐，<a id="a-5o"></a>如炬火在高山顶烧，<a id="a-5p"></a>如医王持药行愈人病，<a id="a-5q"></a>如师子出独步，<a id="a-5r"></a>如众野鹰飞行虚空中道有导，<a id="a-5s"></a>如冬月高山上积雪四面皆见，<a id="a-5t"></a>如天地大界金刚山却臭秽，<a id="a-5u"></a>如下水持地，<a id="a-5v"></a>如风持水，<a id="a-5w"></a>诸秽浊悉清净，<a id="a-5x"></a>如虚空等，<a id="a-5y"></a>如须弥山上忉利天为庄严，<a id="a-5z"></a>诸佛如是，<a id="a-60"></a>佛持戒，<a id="a-61"></a>佛威神佛功德，<a id="a-62"></a>无央数国土悉极明；<a id="a-63"></a>是菩萨见十方佛如是，<a id="a-64"></a>闻经悉受得。<a id="a-65"></a>”</p>
  <p id="a66">佛尔时颂斯偈言：</p>
  <p id="a67">“佛无垢秽离尘劳，<a id="a-68"></a>　功德众竟无所著，</p>
  <p id="a69">尊大神通妙音声，<a id="a-6A"></a>　法鼓导义喻诸音。</p>
  <p id="a6B">觉天中天脱诸慧，<a id="a-6C"></a>　种种香华以供养，</p>
  <p id="a6D">以无数德奉舍利，<a id="a-6E"></a>　旛盖杂香求三昧。</p>
  <p id="a6F">闻法普妙学具足，<a id="a-6G"></a>　远离颠倒喻灭度，</p>
  <p id="a6H">终不想著于空法，<a id="a-6I"></a>　当志解妙无碍慧。</p>
  <p id="a6J">清净如月日出光，<a id="a-6K"></a>　譬如梵天立本宫，</p>
  <p id="a6L">常清净心念世尊，<a id="a-6M"></a>　意无所著不相空。</p>
  <p id="a6N">譬如冬月高山雪，<a id="a-6O"></a>　若如国王人中尊，</p>
  <p id="a6P">摩尼清净超众宝，<a id="a-6Q"></a>　观佛相好当如是。</p>
  <p id="a6R">如鹰王飞前有导，<a id="a-6S"></a>　虚空清净无秽乱，</p>
  <p id="a6T">紫磨金色佛如是，<a id="a-6U"></a>　佛子念此供养尊。</p>
  <p id="a6V">去诸幽冥除暗愚，<a id="a-6W"></a>　即悉速逮净三昧，</p>
  <p id="a6X">捐舍一切诸想求，<a id="a-6Y"></a>　无垢秽行得定意。</p>
  <p id="a6Z">无有尘劳释垢秽，<a id="a-6a"></a>　弃去瞋恚无愚痴，</p>
  <p id="a6b">其目清净自然明，<a id="a-6c"></a>　念佛功德无碍慧。</p>
  <p id="a6d">思佛世尊清净戒，<a id="a-6e"></a>　心无所著不想求，</p>
  <p id="a6f">不见吾我及所有，<a id="a-6g"></a>　亦不起在诸色相。</p>
  <p id="a6h">舍离生死无众见，<a id="a-6i"></a>　弃舍贡高慧清净，</p>
  <p id="a6j">远除憍慢不自大，<a id="a-6k"></a>　闻寂三昧离邪见。</p>
  <p id="a6l">其有比丘佛子孙，<a id="a-6m"></a>　信比丘尼清信士，</p>
  <p id="a6n">除去贪欲清信女，<a id="a-6o"></a>　念精进学得是法。<a id="a-6p"></a>”</p>
  <p data-pb></p>
  <h2 id="a6q">无想品第十一</h2>
  <p id="a6r">佛告跋陀惒菩萨：<a id="a-6s"></a>“若有菩萨，<a id="a-6t"></a>欲学是三昧疾得者，<a id="a-6u"></a>当先断色、<a id="a-6v"></a>思想，<a id="a-6w"></a>当弃自贡高；<a id="a-6x"></a>已断思想，<a id="a-6y"></a>已不自贡高，<a id="a-6z"></a>已却当学是三昧。<a id="a-70"></a>不当诤。<a id="a-71"></a>何等为诤？<a id="a-72"></a>诽谤于空是故不当共诤。<a id="a-73"></a>不当诽谤空，<a id="a-74"></a>却诵是三昧。<a id="a-75"></a>”</p>
  <p id="a76">佛告跋陀惒：<a id="a-77"></a>“若有菩萨学诵是三昧者，<a id="a-78"></a>有十事于其中立。<a id="a-79"></a>何等为十？<a id="a-7A"></a>一者、<a id="a-7B"></a>其有他人，<a id="a-7C"></a>若馈遗钵、<a id="a-7D"></a>震越、<a id="a-7E"></a>衣服者不嫉妬；<a id="a-7F"></a>二者、<a id="a-7G"></a>悉当爱敬人，<a id="a-7H"></a>孝顺于长老；<a id="a-7I"></a>三者、<a id="a-7J"></a>当有反复念报恩；<a id="a-7K"></a>四者、<a id="a-7L"></a>不妄语远离非法；<a id="a-7M"></a>五者、<a id="a-7N"></a>常行乞食不受请；<a id="a-7O"></a>六者、<a id="a-7P"></a>当精进经行；<a id="a-7Q"></a>七者、<a id="a-7R"></a>昼夜不得卧出；<a id="a-7S"></a>八者、<a id="a-7T"></a>常欲布施天上天下，<a id="a-7U"></a>无所惜终不悔；<a id="a-7V"></a>九者、<a id="a-7W"></a>深入慧中无所著；<a id="a-7X"></a>十者、<a id="a-7Y"></a>先当敬事善师视如佛，<a id="a-7Z"></a>乃当却诵是三昧。<a id="a-7a"></a>是为十事，<a id="a-7b"></a>当如法，<a id="a-7c"></a>作是行者便得八事。<a id="a-7d"></a>何等为八事？<a id="a-7e"></a>一者、<a id="a-7f"></a>于戒清净至究竟；<a id="a-7g"></a>二者、<a id="a-7h"></a>不与余道从事，<a id="a-7i"></a>出入智慧中；<a id="a-7j"></a>三者、<a id="a-7k"></a>于智慧中清净，<a id="a-7l"></a>无所复贪生；<a id="a-7m"></a>四者、<a id="a-7n"></a>眼清净，<a id="a-7o"></a>不复欲生死；<a id="a-7p"></a>五者、<a id="a-7q"></a>高明无所著；<a id="a-7r"></a>六者、<a id="a-7s"></a>清净于精进自致得佛；<a id="a-7t"></a>七者、<a id="a-7u"></a>若有人供养者不用故喜；<a id="a-7v"></a>八者、<a id="a-7w"></a>正在阿耨多罗三藐三菩提不复动。<a id="a-7x"></a>是为八事。<a id="a-7y"></a>”</p>
  <p id="a7z">佛尔时颂偈言：</p>
  <p id="a80">“有黠慧者不起想，<a id="a-81"></a>　弃捐贡高及自大，</p>
  <p id="a82">常行忍辱无粗漏，<a id="a-83"></a>　尔乃为学是三昧。</p>
  <p id="a84">智者心明不诤空，<a id="a-85"></a>　无想寂定是灭度，</p>
  <p id="a86">不诽谤法莫诤佛，<a id="a-87"></a>　如是行者得三昧。</p>
  <p id="a88">明者于是无憍慢，<a id="a-89"></a>　常念佛恩及法师，</p>
  <p id="a8A">坚住净信志不动，<a id="a-8B"></a>　尔乃为学是三昧。</p>
  <p id="a8C">心不怀嫉远杳冥，<a id="a-8D"></a>　不起狐疑常有信，</p>
  <p id="a8E">当行精进不懈怠，<a id="a-8F"></a>　如是行者得三昧。</p>
  <p id="a8G">比丘学是常分卫，<a id="a-8H"></a>　不行就请及聚会，</p>
  <p id="a8I">心无所著不畜积，<a id="a-8J"></a>　如是行者得三昧。</p>
  <p id="a8K">设使手得斯法教，<a id="a-8L"></a>　及持奉行此经卷，</p>
  <p id="a8M">已具足意待如佛，<a id="a-8N"></a>　然后学诵是三昧。</p>
  <p id="a8O">住是至德行诚信，<a id="a-8P"></a>　设有学诵三昧者，</p>
  <p id="a8Q">速逮疾得是八法，<a id="a-8R"></a>　清净无垢诸佛教。</p>
  <p id="a8S">其清净戒有究竟，<a id="a-8T"></a>　三昧无瑕得等见，</p>
  <p id="a8U">以为空净于生死，<a id="a-8V"></a>　住于是法得具足。</p>
  <p id="a8W">智慧清净无有余，<a id="a-8X"></a>　无秽行者亦不著，</p>
  <p id="a8Y">博闻采智舍唐捐，<a id="a-8Z"></a>　得行如是为黠慧。</p>
  <p id="a8a">志精进者无所失，<a id="a-8b"></a>　于供养利而不贪，</p>
  <p id="a8c">疾得无上成佛道，<a id="a-8d"></a>　学如是德为明智。<a id="a-8e"></a>”</p>
  <p data-pb></p>
  <h2 id="a8f">十八不共十种力品第十二</h2>
  <p id="a8g">佛言：<a id="a-8h"></a>“得是上八事者，<a id="a-8i"></a>便获佛十八事。<a id="a-8j"></a>何等为十八事？<a id="a-8k"></a>一者、<a id="a-8l"></a>用其日得佛，<a id="a-8m"></a>用其日般泥洹，<a id="a-8n"></a>从初得佛日，<a id="a-8o"></a>至般泥洹日佛无难；<a id="a-8p"></a>二者、<a id="a-8q"></a>无短；<a id="a-8r"></a>三者、<a id="a-8s"></a>无忘；<a id="a-8t"></a>四者、<a id="a-8u"></a>无不定时；<a id="a-8v"></a>五者、<a id="a-8w"></a>终无生法想言我所；<a id="a-8x"></a>六者、<a id="a-8y"></a>无有不能忍时；<a id="a-8z"></a>七者、<a id="a-90"></a>无有不乐时；<a id="a-91"></a>八者、<a id="a-92"></a>无有不精进时；<a id="a-93"></a>九者、<a id="a-94"></a>无有不念时；<a id="a-95"></a>十者、<a id="a-96"></a>无有不三昧时；<a id="a-97"></a>十一者、<a id="a-98"></a>无有不知时；<a id="a-99"></a>十二者、<a id="a-9A"></a>无有不脱见慧时；<a id="a-9B"></a>十三者、<a id="a-9C"></a>过去无央数世事无有能止佛无所挂碍所见慧时；<a id="a-9D"></a>十四者、<a id="a-9E"></a>当来无央数世事无有能止佛无所挂碍所见慧时；<a id="a-9F"></a>十五者、<a id="a-9G"></a>今现在十方无央数世事无有能止佛无所挂碍所见慧时；<a id="a-9H"></a>十六者、<a id="a-9I"></a>身所行事智慧，<a id="a-9J"></a>是本常与智慧俱；<a id="a-9K"></a>十七者、<a id="a-9L"></a>口所言事智慧，<a id="a-9M"></a>是本常与智慧俱；<a id="a-9N"></a>十八者、<a id="a-9O"></a>心所念事智慧，<a id="a-9P"></a>是本常与智慧俱。<a id="a-9Q"></a>是为佛十八事。<a id="a-9R"></a>”</p>
  <p id="a9S">佛告跋陀惒：<a id="a-9T"></a>“若有菩萨无所复著，<a id="a-9U"></a>求法悉护学是三昧者，<a id="a-9V"></a>有十法护。<a id="a-9W"></a>何等为十法护？<a id="a-9X"></a>佛十种力。<a id="a-9Y"></a>何等为十种力？<a id="a-9Z"></a>一者、<a id="a-9a"></a>有限无限悉知，<a id="a-9b"></a>二者、<a id="a-9c"></a>过去、<a id="a-9d"></a>当来、<a id="a-9e"></a>今现在本末悉知，<a id="a-9f"></a>三者、<a id="a-9g"></a>弃脱定清净悉知，<a id="a-9h"></a>四者、<a id="a-9i"></a>诸根精进种种各异所念悉知，<a id="a-9j"></a>五者、<a id="a-9k"></a>种种所信悉知，<a id="a-9l"></a>六者、<a id="a-9m"></a>若干种变无央数事悉知，<a id="a-9n"></a>七者、<a id="a-9o"></a>悉晓了悉知，<a id="a-9p"></a>八者、<a id="a-9q"></a>眼所视无所挂碍悉知，<a id="a-9r"></a>九者、<a id="a-9s"></a>本末无极悉知，<a id="a-9t"></a>十者、<a id="a-9u"></a>过去、<a id="a-9v"></a>当来、<a id="a-9w"></a>今现在悉平等无所适著。<a id="a-9x"></a>”</p>
  <p id="a9y">佛告跋陀惒：<a id="a-9z"></a>“若有菩萨，<a id="a-A0"></a>无所从生法悉护，<a id="a-A1"></a>是菩萨得佛十种力。<a id="a-A2"></a>”</p>
  <p id="aA3">佛尔时颂偈言：</p>
  <p id="aA4">“十八不共正觉法，<a id="a-A5"></a>　世尊之力现有十，</p>
  <p id="aA6">设使奉行是三昧，<a id="a-A7"></a>　疾速逮此终不久。<a id="a-A8"></a>”</p>
  <p data-pb></p>
  <h2 id="aA9">劝助品第十三</h2>
  <p id="aAA">佛告跋陀惒：<a id="a-AB"></a>“是菩萨持有四事，<a id="a-AC"></a>于是三昧中助其欢喜。<a id="a-AD"></a>过去佛时持是三昧助欢喜，<a id="a-AE"></a>学是经者自致阿耨多罗三耶三菩阿惟三佛，<a id="a-AF"></a>其智悉具足，<a id="a-AG"></a>我助欢喜如是。<a id="a-AH"></a>复次，<a id="a-AI"></a>跋陀惒，<a id="a-AJ"></a>当来诸佛，<a id="a-AK"></a>求菩萨道者，<a id="a-AL"></a>于是三昧中助欢喜，<a id="a-AM"></a>学是三昧者自致阿耨多罗三耶三菩阿惟三佛，<a id="a-AN"></a>其智悉具足，<a id="a-AO"></a>其皆助欢喜如是。<a id="a-AP"></a>复次，<a id="a-AQ"></a>跋陀惒，<a id="a-AR"></a>今现在十方无央数佛，<a id="a-AS"></a>本求菩萨道时，<a id="a-AT"></a>于是三昧中者助欢喜，<a id="a-AU"></a>学是三昧者自致得阿耨多罗三耶三菩阿惟三佛，<a id="a-AV"></a>其智悉具足，<a id="a-AW"></a>其皆助欢喜福。<a id="a-AX"></a>令其与十方人民，<a id="a-AY"></a>及蜎飞蠕动之类，<a id="a-AZ"></a>共得阿耨多罗三耶三菩阿惟三佛，<a id="a-Aa"></a>持是三昧助欢喜功德令其疾得是三昧，<a id="a-Ab"></a>作阿耨多罗三耶三菩阿惟三佛得不久。<a id="a-Ac"></a>”</p>
  <p id="aAd">佛告跋陀惒：<a id="a-Ae"></a>“是菩萨功德，<a id="a-Af"></a>于是三昧中四事助欢喜，<a id="a-Ag"></a>我于是中说少所譬喻。<a id="a-Ah"></a>譬如人寿百岁堕地行，<a id="a-Ai"></a>至百岁无有休息时，<a id="a-Aj"></a>其人行使过疾风周匝四方上下。<a id="a-Ak"></a>云何，<a id="a-Al"></a>跋陀惒，<a id="a-Am"></a>宁有能计其道里者不？<a id="a-An"></a>”</p>
  <p id="aAo">跋陀惒言：<a id="a-Ap"></a>“无有能计其道里者，<a id="a-Aq"></a>天中天。<a id="a-Ar"></a>独佛弟子舍利弗、<a id="a-As"></a>罗阿惟越致菩萨，<a id="a-At"></a>乃能计之耳！<a id="a-Au"></a>”</p>
  <p id="aAv">佛告跋陀惒：<a id="a-Aw"></a>“我故语诸菩萨：<a id="a-Ax"></a>若有善男子、<a id="a-Ay"></a>善女人，<a id="a-Az"></a>取是四方上下诸国土，<a id="a-B0"></a>其人所行处，<a id="a-B1"></a>满中珍宝布施与佛，<a id="a-B2"></a>不如闻是三昧。<a id="a-B3"></a>若有菩萨闻是三昧，<a id="a-B4"></a>于是四事中助欢喜，<a id="a-B5"></a>其福出过布施佛者，<a id="a-B6"></a>百倍、<a id="a-B7"></a>千倍、<a id="a-B8"></a>万倍、<a id="a-B9"></a>亿倍！<a id="a-BA"></a>若见不？<a id="a-BB"></a>跋陀惒，<a id="a-BC"></a>是菩萨助欢喜，<a id="a-BD"></a>其福宁多不？<a id="a-BE"></a>用是故当知之，<a id="a-BF"></a>是菩萨助欢喜，<a id="a-BG"></a>其福甚尊大！<a id="a-BH"></a>”</p>
  <p id="aBI">佛尔时颂偈言：</p>
  <p id="aBJ">“于是经教中，<a id="a-BK"></a>　持有四事劝，</p>
  <p id="aBL">过去及当来，<a id="a-BM"></a>　现在诸世尊，</p>
  <p id="aBN">劝助功德行，<a id="a-BO"></a>　度脱诸十方，</p>
  <p id="aBP">蜎飞之蠕动，<a id="a-BQ"></a>　悉逮平等觉。</p>
  <p id="aBR">譬如此周匝，<a id="a-BS"></a>　四方及上下，</p>
  <p id="aBT">人生行百岁，<a id="a-BU"></a>　尽寿行不息，</p>
  <p id="aBV">欲有计道里，<a id="a-BW"></a>　其数难度量，</p>
  <p id="aBX">独佛弟子知，<a id="a-BY"></a>　不退转菩萨。</p>
  <p id="aBZ">满中珍宝施，<a id="a-Ba"></a>　不如闻是法，</p>
  <p id="aBb">四事之劝助，<a id="a-Bc"></a>　其福出彼上。</p>
  <p id="aBd">跋陀且观是，<a id="a-Be"></a>　四事之欢喜，</p>
  <p id="aBf">布施亿万倍，<a id="a-Bg"></a>　不与劝化等。<a id="a-Bh"></a>”</p>
  <p data-pb></p>
  <h2 id="aBi">师子意佛品第十四</h2>
  <p id="aBj">佛尔时告跋陀惒：<a id="a-Bk"></a>“乃去久远世时，<a id="a-Bl"></a>其劫阿僧祇，<a id="a-Bm"></a>不可计不可数不可量不可极阿僧祇，<a id="a-Bn"></a>乃尔时有佛，<a id="a-Bo"></a>名私诃摩提怛萨阿竭阿罗诃三耶三佛。<a id="a-Bp"></a>其威神无有与等者，<a id="a-Bq"></a>安隐于世间，<a id="a-Br"></a>于经中之尊，<a id="a-Bs"></a>天上天下号曰天中天。<a id="a-Bt"></a>于是国土空闲之处，<a id="a-Bu"></a>是阎浮利国土丰熟人民炽盛乐。<a id="a-Bv"></a>是时阎浮利内，<a id="a-Bw"></a>纵广十八万拘利那术踰旬。<a id="a-Bx"></a>是时阎浮利内，<a id="a-By"></a>凡有六百四十万国。<a id="a-Bz"></a>尔时阎浮利有大国名跋登加，<a id="a-C0"></a>其国中有六十亿人，<a id="a-C1"></a>私诃摩提佛在是国中。<a id="a-C2"></a>有遮迦越王名惟斯芩王，<a id="a-C3"></a>往到私诃摩提佛所，<a id="a-C4"></a>为佛作礼却坐一面。<a id="a-C5"></a>时私诃摩提佛，<a id="a-C6"></a>即知其王心所念，<a id="a-C7"></a>便为说是三昧。<a id="a-C8"></a>其王闻是三昧助欢喜，<a id="a-C9"></a>即时珍宝散佛上，<a id="a-CA"></a>其心即念：<a id="a-CB"></a>‘持是功德令十方人民皆安隐。<a id="a-CC"></a>’</p>
  <p id="aCD">“时私诃摩提佛般泥洹后，<a id="a-CE"></a>惟斯芩遮迦越王，<a id="a-CF"></a>其寿终已后，<a id="a-CG"></a>还生王家作太子，<a id="a-CH"></a>名梵摩达。<a id="a-CI"></a>尔时阎浮利，<a id="a-CJ"></a>有比丘高明名珍宝，<a id="a-CK"></a>是时为四部弟子，<a id="a-CL"></a>比丘、<a id="a-CM"></a>比丘尼、<a id="a-CN"></a>优婆塞、<a id="a-CO"></a>优婆夷，<a id="a-CP"></a>说是三昧。<a id="a-CQ"></a>梵摩达太子，<a id="a-CR"></a>闻是三昧助欢喜心，<a id="a-CS"></a>踊跃乐喜闻是经，<a id="a-CT"></a>持珍宝直百亿，<a id="a-CU"></a>散是比丘上；<a id="a-CV"></a>复持好衣供养之，<a id="a-CW"></a>以发意求佛道。<a id="a-CX"></a>时与千人俱，<a id="a-CY"></a>于是比丘所剃头须作沙门，<a id="a-CZ"></a>即于是比丘所从索学是三昧。<a id="a-Ca"></a>与千比丘共，<a id="a-Cb"></a>承事师八千岁不休懈前后一反得闻是三昧。</p>
  <p id="aCc">“是比丘辈闻是三昧四事，<a id="a-Cd"></a>助欢喜入高明之智；<a id="a-Ce"></a>持是助欢喜功德，<a id="a-Cf"></a>却后更见六万八千佛，<a id="a-Cg"></a>辄于一一佛所闻是三昧，<a id="a-Ch"></a>自守学复教他人学。<a id="a-Ci"></a>其人持是助欢喜功德，<a id="a-Cj"></a>其后得作佛，<a id="a-Ck"></a>名坻罗惟是逮怛萨阿竭阿罗诃三耶三佛。<a id="a-Cl"></a>时是千比丘，<a id="a-Cm"></a>从得阿耨多罗三耶三菩阿惟三佛，<a id="a-Cn"></a>皆名坻罗首罗郁沉怛萨阿竭阿罗诃三耶三佛，<a id="a-Co"></a>教不可计人民皆求佛道。<a id="a-Cp"></a>”</p>
  <p id="aCq">佛告跋陀惒：<a id="a-Cr"></a>“何人闻是三昧不助欢喜者？<a id="a-Cs"></a>何人不学者？<a id="a-Ct"></a>何人不为他人说者？<a id="a-Cu"></a>何人不守者？<a id="a-Cv"></a>”</p>
  <p id="aCw">佛告跋陀惒：<a id="a-Cx"></a>“若有菩萨，<a id="a-Cy"></a>守是三昧者疾逮得佛。<a id="a-Cz"></a>跋陀惒，<a id="a-D0"></a>若有菩萨在四十里外，<a id="a-D1"></a>闻有持是三昧者，<a id="a-D2"></a>菩萨闻之便当行求往到其所。<a id="a-D3"></a>但闻如有是三昧常当求之，<a id="a-D4"></a>何况乃得闻学者！<a id="a-D5"></a>若去百里者，<a id="a-D6"></a>若远四千里，<a id="a-D7"></a>闻有持是三昧者，<a id="a-D8"></a>当行学到其所，<a id="a-D9"></a>但得闻知，<a id="a-DA"></a>何况乃得闻学者！<a id="a-DB"></a>”</p>
  <p id="aDC">佛言：<a id="a-DD"></a>“去人远者常当自行求，<a id="a-DE"></a>何况去人十里、<a id="a-DF"></a>二十里，<a id="a-DG"></a>闻有持是三昧者，<a id="a-DH"></a>不行求学？<a id="a-DI"></a>跋陀惒，<a id="a-DJ"></a>若有菩萨，<a id="a-DK"></a>闻是三昧欲行至彼，<a id="a-DL"></a>闻求是三昧者，<a id="a-DM"></a>当承事其师十岁、<a id="a-DN"></a>百岁，<a id="a-DO"></a>悉具足供养瞻视。<a id="a-DP"></a>是菩萨不得自用，<a id="a-DQ"></a>当随其师教，<a id="a-DR"></a>常当念师恩。<a id="a-DS"></a>”</p>
  <p id="aDT">佛言：<a id="a-DU"></a>“我故相为说之：<a id="a-DV"></a>若菩萨闻有是三昧处去四千里者，<a id="a-DW"></a>欲往到其所，<a id="a-DX"></a>设不得闻是三昧者。<a id="a-DY"></a>”佛言：<a id="a-DZ"></a>“我告若曹，<a id="a-Da"></a>其人用精进行求故，<a id="a-Db"></a>终不复失佛道，<a id="a-Dc"></a>会自致作佛。<a id="a-Dd"></a>见不？<a id="a-De"></a>跋陀惒，<a id="a-Df"></a>菩萨闻是三昧念欲求不离，<a id="a-Dg"></a>其得利甚尊。<a id="a-Dh"></a>”</p>
  <p id="aDi">佛尔时颂偈言：</p>
  <p id="aDj">“我念过去有如来，<a id="a-Dk"></a>　人中尊号私诃末，</p>
  <p id="aDl">尔时有王典主人，<a id="a-Dm"></a>　至于彼佛闻三昧，</p>
  <p id="aDn">至意黠慧听此经，<a id="a-Do"></a>　心悦无量奉持法，</p>
  <p id="aDp">即以珍宝散其上，<a id="a-Dq"></a>　供师子意人中尊，</p>
  <p id="aDr">心念如是而叹言：<a id="a-Ds"></a>‘我身于此当来世，</p>
  <p id="aDt">奉行佛教不敢缺，<a id="a-Du"></a>　亦当逮得是三昧。<a id="a-Dv"></a>’</p>
  <p id="aDw">用是福愿寿终后，<a id="a-Dx"></a>　辄复来还生王家，</p>
  <p id="aDy">尔时见尊大比丘，<a id="a-Dz"></a>　号曰珍宝智博达，</p>
  <p id="aE0">应时从闻是三昧，<a id="a-E1"></a>　踊跃欢喜即受持，</p>
  <p id="aE2">供以好物若千亿，<a id="a-E3"></a>　珍宝妙衣用道故。</p>
  <p id="aE4">即与千人除须发，<a id="a-E5"></a>　秉志乐求是三昧，</p>
  <p id="aE6">同时具足八千岁，<a id="a-E7"></a>　常随比丘不舍离。</p>
  <p id="aE8">一反得闻不复二，<a id="a-E9"></a>　是三昧者譬如海，</p>
  <p id="aEA">执持经卷讽诵说，<a id="a-EB"></a>　其所生处闻三昧。</p>
  <p id="aEC">用积累是功德故，<a id="a-ED"></a>　当见诸佛大神通，</p>
  <p id="aEE">其所具足八万岁，<a id="a-EF"></a>　所见诸佛辄供养。</p>
  <p id="aEG">曾值诸佛六万亿，<a id="a-EH"></a>　加复供养六千尊，</p>
  <p id="aEI">闻所说法大欢喜，<a id="a-EJ"></a>　然后得见师子佛。</p>
  <p id="aEK">蒙此功德生王家，<a id="a-EL"></a>　见佛号曰坚精进，</p>
  <p id="aEM">化无数亿诸人民，<a id="a-EN"></a>　度脱一切生死恼。</p>
  <p id="aEO">讽诵学是法以后，<a id="a-EP"></a>　便复见佛名坚勇，</p>
  <p id="aEQ">天上世间诵其称，<a id="a-ER"></a>　闻三昧声得作佛。</p>
  <p id="aES">何况受持诵说者，<a id="a-ET"></a>　于众世界无所著，</p>
  <p id="aEU">广宣分流是三昧，<a id="a-EV"></a>　未曾疑忘于佛道！</p>
  <p id="aEW">此三昧经真佛语，<a id="a-EX"></a>　设闻远方有是经，</p>
  <p id="aEY">用道法故往听受，<a id="a-EZ"></a>　一心讽诵不忘舍。</p>
  <p id="aEa">假使往求不得闻，<a id="a-Eb"></a>　其功德福不可尽，</p>
  <p id="aEc">无能称量其德义，<a id="a-Ed"></a>　何况闻已即受持！</p>
  <p id="aEe">设有欲求是三昧，<a id="a-Ef"></a>　当念往时彼梵达，</p>
  <p id="aEg">教习奉行莫退转，<a id="a-Eh"></a>　比丘得经当如是。<a id="a-Ei"></a>”</p>
  <p data-pb></p>
  <h2 id="aEj">至诚佛品第十五</h2>
  <p id="aEk">佛言：<a id="a-El"></a>“乃往昔时复有佛，<a id="a-Em"></a>名萨遮那摩怛萨阿竭阿罗诃三耶三佛。<a id="a-En"></a>时有比丘名和轮，<a id="a-Eo"></a>其佛般泥洹后，<a id="a-Ep"></a>是比丘持是三昧。<a id="a-Eq"></a>我尔时作国王刹利种，<a id="a-Er"></a>于梦中闻是三昧，<a id="a-Es"></a>觉已便行求持是三昧比丘，<a id="a-Et"></a>即从作沙门，<a id="a-Eu"></a>欲得于是比丘所一反闻是三昧。<a id="a-Ev"></a>承事师三万六千岁，<a id="a-Ew"></a>魔事数数起不得一反闻。<a id="a-Ex"></a>”</p>
  <p id="aEy">佛告比丘、<a id="a-Ez"></a>比丘尼、<a id="a-F0"></a>优婆塞、<a id="a-F1"></a>优婆夷：<a id="a-F2"></a>“我故语若曹：<a id="a-F3"></a>若曹当疾取是三昧无得忘失，<a id="a-F4"></a>善承事其师，<a id="a-F5"></a>持是三昧至一劫、<a id="a-F6"></a>若百劫、<a id="a-F7"></a>若千劫莫得有懈倦，<a id="a-F8"></a>趣当得是三昧。<a id="a-F9"></a>守善师不离，<a id="a-FA"></a>若饮食、<a id="a-FB"></a>资用、<a id="a-FC"></a>衣服、<a id="a-FD"></a>被、<a id="a-FE"></a>床卧，<a id="a-FF"></a>千万珍宝以用上师，<a id="a-FG"></a>供养于师无所爱惜。<a id="a-FH"></a>设无有者当行乞食给趣，<a id="a-FI"></a>当得是三昧莫厌。<a id="a-FJ"></a>”</p>
  <p id="aFK">佛言：<a id="a-FL"></a>“置是所供养者此不足言耳！<a id="a-FM"></a>常当自割其肌供养于善师，<a id="a-FN"></a>常不爱惜身，<a id="a-FO"></a>何况其余！<a id="a-FP"></a>当承事善师如奴事大夫。<a id="a-FQ"></a>求是三昧者当知是，<a id="a-FR"></a>得是三昧已当坚持，<a id="a-FS"></a>常当念师恩。<a id="a-FT"></a>”</p>
  <p id="aFU">佛言：<a id="a-FV"></a>“是三昧难得值，<a id="a-FW"></a>正使求是三昧至百亿劫，<a id="a-FX"></a>但欲得闻其名声不能得闻，<a id="a-FY"></a>何况得学者，<a id="a-FZ"></a>转复行教人？<a id="a-Fa"></a>正使如恒边沙佛刹，<a id="a-Fb"></a>满其中珍宝持用布施，<a id="a-Fc"></a>其福宁多不？<a id="a-Fd"></a>不如书是三昧持经卷者，<a id="a-Fe"></a>其福极不可计！<a id="a-Ff"></a>”</p>
  <p id="aFg">佛尔时颂偈言：</p>
  <p id="aFh">“我自识念往世时，<a id="a-Fi"></a>　其数具足六万岁，</p>
  <p id="aFj">常随法师不舍离，<a id="a-Fk"></a>　初不得闻是三昧。</p>
  <p id="aFl">有佛号曰其至诚，<a id="a-Fm"></a>　时知比丘名和轮，</p>
  <p id="aFn">彼佛世尊泥曰后，<a id="a-Fo"></a>　比丘常持是三昧。</p>
  <p id="aFp">我时为王君子种，<a id="a-Fq"></a>　梦中逮闻是三昧，</p>
  <p id="aFr">和轮比丘有斯经，<a id="a-Fs"></a>　王当从受此定意。</p>
  <p id="aFt">从梦觉已即往求，<a id="a-Fu"></a>　辄见比丘持三昧，</p>
  <p id="aFv">即除须发作沙门，<a id="a-Fw"></a>　学八千岁一时闻。</p>
  <p id="aFx">其数具足八万岁，<a id="a-Fy"></a>　供养奉事此比丘，</p>
  <p id="aFz">时魔因缘数兴起，<a id="a-G0"></a>　初未曾得一反闻。</p>
  <p id="aG1">是故比丘比丘尼，<a id="a-G2"></a>　及清信士清信女，</p>
  <p id="aG3">持是经法嘱汝等，<a id="a-G4"></a>　闻是三昧疾受行。</p>
  <p id="aG5">常敬习持是法师，<a id="a-G6"></a>　具足一劫无得懈，</p>
  <p id="aG7">勿难千亿用道故，<a id="a-G8"></a>　当得闻是法三昧。</p>
  <p id="aG9">衣服床卧若千亿，<a id="a-GA"></a>　比丘家家行乞食，</p>
  <p id="aGB">以用供养于法师，<a id="a-GC"></a>　精进如是得三昧。</p>
  <p id="aGD">灯火饮食所当得，<a id="a-GE"></a>　金银珍宝供养具，</p>
  <p id="aGF">尚当自割其肌肉，<a id="a-GG"></a>　以用供养况饮食！</p>
  <p id="aGH">明者得法疾持行，<a id="a-GI"></a>　受学经卷有反复，</p>
  <p id="aGJ">是三昧者难得值，<a id="a-GK"></a>　亿那术劫常当求。</p>
  <p id="aGL">所周旋处闻是法，<a id="a-GM"></a>　当普宣示诸学者，</p>
  <p id="aGN">假使亿千那术劫，<a id="a-GO"></a>　求是三昧难得闻。</p>
  <p id="aGP">设令世界如恒沙，<a id="a-GQ"></a>　满中珍宝用布施，</p>
  <p id="aGR">若有受是一偈说，<a id="a-GS"></a>　敬用功德过于彼！<a id="a-GT"></a>”</p>
  <p data-pb></p>
  <h2 id="aGU">佛印品第十六</h2>
  <p id="aGV">佛于是语跋陀惒：<a id="a-GW"></a>“若有菩萨闻是三昧，<a id="a-GX"></a>闻者当助欢喜当学。<a id="a-GY"></a>得学者持佛威神使得学，<a id="a-GZ"></a>当好书是三昧著素上，<a id="a-Ga"></a>当得佛印印，<a id="a-Gb"></a>当善供养。<a id="a-Gc"></a>何等为佛印？<a id="a-Gd"></a>所识不当行，<a id="a-Ge"></a>无所贪，<a id="a-Gf"></a>无所求，<a id="a-Gg"></a>无所想，<a id="a-Gh"></a>无所著，<a id="a-Gi"></a>无所愿，<a id="a-Gj"></a>无所向生，<a id="a-Gk"></a>无所适，<a id="a-Gl"></a>无所生，<a id="a-Gm"></a>无所有，<a id="a-Gn"></a>无所取，<a id="a-Go"></a>无所顾，<a id="a-Gp"></a>无所往，<a id="a-Gq"></a>无所碍，<a id="a-Gr"></a>无所有，<a id="a-Gs"></a>无所结，<a id="a-Gt"></a>所有尽，<a id="a-Gu"></a>所欲尽，<a id="a-Gv"></a>无所从生，<a id="a-Gw"></a>无所灭，<a id="a-Gx"></a>无所坏，<a id="a-Gy"></a>无所败，<a id="a-Gz"></a>道要道本。<a id="a-H0"></a>是印中，<a id="a-H1"></a>阿罗汉、<a id="a-H2"></a>辟支佛不能坏、<a id="a-H3"></a>不能败、<a id="a-H4"></a>不能缺，<a id="a-H5"></a>愚痴者便疑是印，<a id="a-H6"></a>是印是为佛印。<a id="a-H7"></a>”</p>
  <p id="aH8">佛言：<a id="a-H9"></a>“今我说是三昧时，<a id="a-HA"></a>千八百亿诸天、<a id="a-HB"></a>阿须轮、<a id="a-HC"></a>鬼、<a id="a-HD"></a>神、<a id="a-HE"></a>龙、<a id="a-HF"></a>人民皆得须陀洹道，<a id="a-HG"></a>八百比丘皆得阿罗汉道，<a id="a-HH"></a>五百比丘尼皆得阿罗汉道，<a id="a-HI"></a>万菩萨皆逮得是三昧，<a id="a-HJ"></a>皆逮得无所从生法乐于中立，<a id="a-HK"></a>六万二千菩萨不复还。<a id="a-HL"></a>”</p>
  <p id="aHM">佛语舍利弗、<a id="a-HN"></a>罗摩目揵连、<a id="a-HO"></a>比丘阿难、<a id="a-HP"></a>跋陀惒菩萨、<a id="a-HQ"></a>罗邻那竭菩萨、<a id="a-HR"></a>憍曰兜菩萨、<a id="a-HS"></a>罗达菩萨、<a id="a-HT"></a>须深菩萨、<a id="a-HU"></a>摩诃须萨和菩萨、<a id="a-HV"></a>因坻达菩萨、<a id="a-HW"></a>和轮调菩萨，<a id="a-HX"></a>佛言：<a id="a-HY"></a>“我从无央数劫求佛道以来，<a id="a-HZ"></a>今已得作佛，<a id="a-Ha"></a>持是经嘱累若曹，<a id="a-Hb"></a>学诵持守无得忘失。<a id="a-Hc"></a>若有跋陀惒菩萨学是三昧者，<a id="a-Hd"></a>当具足安谛学。<a id="a-He"></a>其欲闻者当具闻，<a id="a-Hf"></a>为他人说者当具说。<a id="a-Hg"></a>”</p>
  <p id="aHh">佛说经已，<a id="a-Hi"></a>跋陀惒菩萨等，<a id="a-Hj"></a>舍利弗、<a id="a-Hk"></a>罗摩目揵连、<a id="a-Hl"></a>比丘阿难等，<a id="a-Hm"></a>诸天、<a id="a-Hn"></a>阿须轮、<a id="a-Ho"></a>龙、<a id="a-Hp"></a>神、<a id="a-Hq"></a>人民，<a id="a-Hr"></a>皆大欢喜，<a id="a-Hs"></a>前为佛作礼而去。</p>
  <p id="aHt"></p>
  <p id="aHu"></p>
 </body>
</html>