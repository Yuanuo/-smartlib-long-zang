<!doctype html>
<html id="z3IBTNZFU" data-ver="1286">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘大集部">
  <meta period="后汉">
 </head>
 <body>
  <h1 id="a1">般舟三昧经卷中</h1>
  <h2 id="a2">无著品第五</h2>
  <p id="a3">佛告跋陀惒：<a id="a-4"></a>“是菩萨三昧当云何？<a id="a-5"></a>譬如佛今于若前说经，<a id="a-6"></a>菩萨当作是念：<a id="a-7"></a>‘诸佛悉在前立。<a id="a-8"></a>’当具足念诸佛端正，<a id="a-9"></a>悉欲逮见一一相，<a id="a-A"></a>当想识无有能见诸佛顶上者，<a id="a-B"></a>悉具足作是想见诸佛，<a id="a-C"></a>当作是念：<a id="a-D"></a>‘我身亦当逮得如是，<a id="a-E"></a>亦当逮得身相如是，<a id="a-F"></a>亦当逮得持戒三昧如是。<a id="a-G"></a>’当作是念：<a id="a-H"></a>‘我当从心得？<a id="a-I"></a>从身得？<a id="a-J"></a>’当复更作念：<a id="a-K"></a>‘佛亦不用心得，<a id="a-L"></a>亦不用身得，<a id="a-M"></a>亦不用心得佛，<a id="a-N"></a>亦不用色得佛。<a id="a-O"></a>何以故？<a id="a-P"></a>心者佛无心，<a id="a-Q"></a>色者佛无色，<a id="a-R"></a>不用是心色，<a id="a-S"></a>得阿耨多罗三藐三菩提。<a id="a-T"></a>何以故？<a id="a-U"></a>佛色以尽，<a id="a-V"></a>佛痛痒、<a id="a-W"></a>思想、<a id="a-X"></a>生死、<a id="a-Y"></a>识了尽。<a id="a-Z"></a>佛所说尽者，<a id="a-a"></a>愚痴不见不知，<a id="a-b"></a>智者晓了之。<a id="a-c"></a>’作是念：<a id="a-d"></a>‘当持何等念得佛？<a id="a-e"></a>当持身得佛？<a id="a-f"></a>当持智慧得佛？<a id="a-g"></a>’复作是念：<a id="a-h"></a>‘亦不用身得佛，<a id="a-i"></a>亦不用智慧得佛。<a id="a-j"></a>’何以故？<a id="a-k"></a>智慧索不可得，<a id="a-l"></a>自复索我了不可得，<a id="a-m"></a>亦无所得，<a id="a-n"></a>亦无所见。<a id="a-o"></a>一切法本无所有，<a id="a-p"></a>念有因著，<a id="a-q"></a>无有反言有亦著；<a id="a-r"></a>是两者亦不念，<a id="a-s"></a>亦不复适得其中。<a id="a-t"></a>但用是故，<a id="a-u"></a>亦不在边，<a id="a-v"></a>亦不在中，<a id="a-w"></a>亦不有亦不无。<a id="a-x"></a>何以故？<a id="a-y"></a>诸法空，<a id="a-z"></a>如泥洹，<a id="a-10"></a>亦不坏，<a id="a-11"></a>亦不腐，<a id="a-12"></a>亦不坚，<a id="a-13"></a>亦不在是间，<a id="a-14"></a>亦不在彼边，<a id="a-15"></a>无有想，<a id="a-16"></a>不动摇。<a id="a-17"></a>何等为不动摇？<a id="a-18"></a>智者不计，<a id="a-19"></a>是故不动摇。<a id="a-1A"></a>如是，<a id="a-1B"></a>跋陀惒，<a id="a-1C"></a>菩萨见佛已，<a id="a-1D"></a>菩萨心念无所著。<a id="a-1E"></a>何以故？<a id="a-1F"></a>说无所有，<a id="a-1G"></a>经说无所有，<a id="a-1H"></a>中不著，<a id="a-1I"></a>坏本绝本，<a id="a-1J"></a>是为无所著。<a id="a-1K"></a>如是，<a id="a-1L"></a>跋陀惒，<a id="a-1M"></a>是菩萨守是三昧，<a id="a-1N"></a>当作是见佛，<a id="a-1O"></a>不当著佛。<a id="a-1P"></a>何以故？<a id="a-1Q"></a>设有所著为自烧。<a id="a-1R"></a>譬如大叚铁著火中烧正赤，<a id="a-1S"></a>有智者不当以手持。<a id="a-1T"></a>何以故？<a id="a-1U"></a>烧人手。<a id="a-1V"></a>如是，<a id="a-1W"></a>跋陀惒，<a id="a-1X"></a>菩萨见佛不当著，<a id="a-1Y"></a>色、<a id="a-1Z"></a>痛痒、<a id="a-1a"></a>思想、<a id="a-1b"></a>生死、<a id="a-1c"></a>识不当著。<a id="a-1d"></a>何以故？<a id="a-1e"></a>著者为烧身。<a id="a-1f"></a>见佛但当念其功德，<a id="a-1g"></a>当索摩诃衍。<a id="a-1h"></a>”</p>
  <p id="a1i">佛告跋陀惒：<a id="a-1j"></a>“是菩萨于三昧中不当有所著，<a id="a-1k"></a>不著者疾得是三昧。<a id="a-1l"></a>”</p>
  <p id="a1m">佛尔时颂偈言：</p>
  <p id="a1n">“如新磨镜盛油器，<a id="a-1o"></a>　女人庄饰自照形，</p>
  <p id="a1p">于中起生淫欲心，<a id="a-1q"></a>　放逸恣态甚迷惑。</p>
  <p id="a1r">追不至诚虚捐法，<a id="a-1s"></a>　为色走使烧其身，</p>
  <p id="a1t">女人患害从是起，<a id="a-1u"></a>　用不解法非常空。</p>
  <p id="a1v">有想菩萨亦如是，<a id="a-1w"></a>　我当成佛逮甘露，</p>
  <p id="a1x">度脱人民忧恼患，<a id="a-1y"></a>　有人想故为不解。</p>
  <p id="a1z">求索人本不可得，<a id="a-20"></a>　亦无生死及泥洹，</p>
  <p id="a21">法不可拥如水月，<a id="a-22"></a>　观察佛道无归趣。</p>
  <p id="a23">黠慧菩萨当了是，<a id="a-24"></a>　解知世间悉本无，</p>
  <p id="a25">于诸人物无所著，<a id="a-26"></a>　疾速于世得佛道。</p>
  <p id="a27">诸佛从心解得道，<a id="a-28"></a>　心者清净明无垢，</p>
  <p id="a29">五道鲜洁不受色，<a id="a-2A"></a>　有解是者成大道。</p>
  <p id="a2B">一切诸法无色漏，<a id="a-2C"></a>　离想者空无想空，</p>
  <p id="a2D">绝去淫欲则脱心，<a id="a-2E"></a>　有解此者得三昧。</p>
  <p id="a2F">精进奉行求佛身，<a id="a-2G"></a>　当听诸法本清净，</p>
  <p id="a2H">无得行求无不求，<a id="a-2I"></a>　于是三昧不难得。</p>
  <p id="a2J">观察所有如虚空，<a id="a-2K"></a>　道意寂然审第一，</p>
  <p id="a2L">无想无作亦无闻，<a id="a-2M"></a>　是为解了尊佛道。</p>
  <p id="a2N">见一切色无想念，<a id="a-2O"></a>　眼无所著无往来，</p>
  <p id="a2P">常观诸佛等如空，<a id="a-2Q"></a>　已度世间诸所求。</p>
  <p id="a2R">其人清净眼无垢，<a id="a-2S"></a>　奉行精进常寂然，</p>
  <p id="a2T">无量经法悉受得，<a id="a-2U"></a>　思惟分别是三昧。</p>
  <p id="a2V">行是三昧无所著，<a id="a-2W"></a>　除一切冥得定意，</p>
  <p id="a2X">不见世雄无贤圣，<a id="a-2Y"></a>　诸外异道闻此惑。</p>
  <p id="a2Z">超度思想当志行，<a id="a-2a"></a>　心以清净得见佛，</p>
  <p id="a2b">睹诸佛已不复见，<a id="a-2c"></a>　尔乃解是尊三昧。</p>
  <p id="a2d">于地水火莫能碍，<a id="a-2e"></a>　风种虚空亦不蔽，</p>
  <p id="a2f">行是精进见十方，<a id="a-2g"></a>　坐遥听受所化法。</p>
  <p id="a2h">如我于是讲说经，<a id="a-2i"></a>　乐道法者面见佛，</p>
  <p id="a2j">作行勤力而不著，<a id="a-2k"></a>　唯从世尊所说法。</p>
  <p id="a2l">行者如是无所念，<a id="a-2m"></a>　专听道义兴法施，</p>
  <p id="a2n">当念解了是三昧，<a id="a-2o"></a>　普谛受诵佛所讲。</p>
  <p id="a2p">过去诸佛皆论法，<a id="a-2q"></a>　当来世尊亦复然，</p>
  <p id="a2r">讲说宣布分别义，<a id="a-2s"></a>　皆共叹讲是三昧。</p>
  <p id="a2t">我亦如是为人尊，<a id="a-2u"></a>　在世无上众生父，</p>
  <p id="a2v">皆悉解知此道眼，<a id="a-2w"></a>　故解说示寂三昧。</p>
  <p id="a2x">其有讲受是三昧，<a id="a-2y"></a>　身常安隐意不荒，</p>
  <p id="a2z">是为诸佛无量德，<a id="a-30"></a>　致尊佛道获不难。</p>
  <p id="a31">广采众经不可议，<a id="a-32"></a>　欲达一切诸佛化，</p>
  <p id="a33">速疾去欲诸垢尘，<a id="a-34"></a>　精进行是净三昧。</p>
  <p id="a35">现世欲见无数佛，<a id="a-36"></a>　乐从诸尊听受法，</p>
  <p id="a37">速疾去色除所著，<a id="a-38"></a>　行是清净寂三昧。</p>
  <p id="a39">于是无贪及嗔恚，<a id="a-3A"></a>　舍离愚痴捐憎爱，</p>
  <p id="a3B">弃远无黠除狐疑，<a id="a-3C"></a>　如是得解寂三昧。<a id="a-3D"></a>”</p>
  <p data-pb></p>
  <h2 id="a3E">四辈品第六</h2>
  <p id="a3F">跋陀惒菩萨白佛：<a id="a-3G"></a>“难及天中天说三昧者！<a id="a-3H"></a>若有菩萨，<a id="a-3I"></a>弃爱欲作比丘，<a id="a-3J"></a>闻是三昧已，<a id="a-3K"></a>当云何学？<a id="a-3L"></a>云何持？<a id="a-3M"></a>云何行？<a id="a-3N"></a>”</p>
  <p id="a3O">佛言：<a id="a-3P"></a>“若有菩萨，<a id="a-3Q"></a>弃爱欲作比丘，<a id="a-3R"></a>意欲学是三昧者，<a id="a-3S"></a>诵是三昧者，<a id="a-3T"></a>持是三昧者，<a id="a-3U"></a>当清净持戒，<a id="a-3V"></a>不得缺戒大如毛发。<a id="a-3W"></a>何等为菩萨不缺戒？<a id="a-3X"></a>一切悉护禁法，<a id="a-3Y"></a>出入行法，<a id="a-3Z"></a>悉当护不得犯戒大如毛发，<a id="a-3a"></a>常当怖畏远离于谀谄，<a id="a-3b"></a>悉当护禁，<a id="a-3c"></a>作是护者是为清净持戒。<a id="a-3d"></a>何等为菩萨缺戒者？<a id="a-3e"></a>是菩萨求色。<a id="a-3f"></a>何等为求色？<a id="a-3g"></a>其人意念：<a id="a-3h"></a>‘持是功德，<a id="a-3i"></a>使我后世生若作天，<a id="a-3j"></a>若作遮迦越王。<a id="a-3k"></a>’”</p>
  <p id="a3l">佛言：<a id="a-3m"></a>“用是比丘菩萨为缺戒，<a id="a-3n"></a>其人久持是行持是戒，<a id="a-3o"></a>持是自守福欲所生处，<a id="a-3p"></a>乐于爱欲中，<a id="a-3q"></a>是为毁戒。<a id="a-3r"></a>”</p>
  <p id="a3s">佛告跋陀惒：<a id="a-3t"></a>“是菩萨比丘，<a id="a-3u"></a>欲学是三昧者，<a id="a-3v"></a>清净持戒，<a id="a-3w"></a>完具持戒不谀谄。<a id="a-3x"></a>持戒当为智者所称誉，<a id="a-3y"></a>为罗汉所称誉。<a id="a-3z"></a>于经中当布施，<a id="a-40"></a>当精进所念强，<a id="a-41"></a>当多信劝乐，<a id="a-42"></a>常承事于和尚，<a id="a-43"></a>当承事于善师。<a id="a-44"></a>所从闻是三昧者，<a id="a-45"></a>所可闻是三昧处，<a id="a-46"></a>当视其人如佛。<a id="a-47"></a>”</p>
  <p id="a48">佛告跋陀惒：<a id="a-49"></a>“是菩萨视师如视佛者，<a id="a-4A"></a>得三昧疾。<a id="a-4B"></a>设不恭敬于善师，<a id="a-4C"></a>轻易于善师，<a id="a-4D"></a>欺调于善师，<a id="a-4E"></a>正使久学是三昧，<a id="a-4F"></a>久持久行，<a id="a-4G"></a>设不恭敬师者疾忘之。<a id="a-4H"></a>”</p>
  <p id="a4I">佛告跋陀惒：<a id="a-4J"></a>“是菩萨若从比丘、<a id="a-4K"></a>比丘尼、<a id="a-4L"></a>优婆塞、<a id="a-4M"></a>优婆夷所，<a id="a-4N"></a>得闻是三昧当视如佛，<a id="a-4O"></a>所闻是三昧处当尊敬。<a id="a-4P"></a>”</p>
  <p id="a4Q">佛告跋陀惒：<a id="a-4R"></a>“菩萨所闻是三昧处，<a id="a-4S"></a>不当持谄意，<a id="a-4T"></a>向是菩萨不得谄意，<a id="a-4U"></a>常当乐独处止，<a id="a-4V"></a>不惜身命，<a id="a-4W"></a>不得希望人有所索，<a id="a-4X"></a>常行乞食，<a id="a-4Y"></a>不受请，<a id="a-4Z"></a>不嫉妬，<a id="a-4a"></a>自守节度如法住，<a id="a-4b"></a>所有趣足而已，<a id="a-4c"></a>经行不得懈，<a id="a-4d"></a>不得卧出。<a id="a-4e"></a>如是，<a id="a-4f"></a>跋陀惒，<a id="a-4g"></a>如是经中教其弃爱欲作比丘学是三昧者，<a id="a-4h"></a>当如是守如是。<a id="a-4i"></a>”</p>
  <p id="a4j">跋陀惒菩萨白佛：<a id="a-4k"></a>“难及天中天所说法！<a id="a-4l"></a>若有后世懈怠菩萨，<a id="a-4m"></a>闻是三昧已不肯精进，<a id="a-4n"></a>其人自念：<a id="a-4o"></a>‘我当于后世当来佛所索是三昧耳！<a id="a-4p"></a>’云言：<a id="a-4q"></a>‘我曹身羸极有病瘦恐不能求。<a id="a-4r"></a>’闻是经已懈怠不精进。<a id="a-4s"></a>若复有菩萨精进者，<a id="a-4t"></a>欲学是经，<a id="a-4u"></a>当教之随是经中法教。<a id="a-4v"></a>用是经故，<a id="a-4w"></a>不惜躯命，<a id="a-4x"></a>不望人有所得者，<a id="a-4y"></a>有人称誉者不用故喜，<a id="a-4z"></a>不大贪钵，<a id="a-50"></a>震越无所爱慕，<a id="a-51"></a>常无所欲，<a id="a-52"></a>闻是经不懈怠常精进。<a id="a-53"></a>其人不念：<a id="a-54"></a>‘我当于后当来佛所乃求索。<a id="a-55"></a>’自念：<a id="a-56"></a>‘使我筋髓骨肉皆使枯腐，<a id="a-57"></a>学是三昧终不懈怠。<a id="a-58"></a>’自念：<a id="a-59"></a>‘我终不懈怠死，<a id="a-5A"></a>闻是经已无不欢乐。<a id="a-5B"></a>’”</p>
  <p id="a5C">时佛言：<a id="a-5D"></a>“善哉！<a id="a-5E"></a>善哉！<a id="a-5F"></a>跋陀惒，<a id="a-5G"></a>所说者无有异。<a id="a-5H"></a>我助其欢喜，<a id="a-5I"></a>过去、<a id="a-5J"></a>当来、<a id="a-5K"></a>今现在佛悉助欢喜。<a id="a-5L"></a>”</p>
  <p id="a5M">佛尔时颂偈言：</p>
  <p id="a5N">“如我今所说法，<a id="a-5O"></a>　悉受学独处止，</p>
  <p id="a5P">行功德自守节，<a id="a-5Q"></a>　是三昧不难得。</p>
  <p id="a5R">常乞食不受请，<a id="a-5S"></a>　悉弃舍诸欲乐，</p>
  <p id="a5T">所从闻是三昧，<a id="a-5U"></a>　敬法师如世尊。</p>
  <p id="a5V">有诵行是三昧，<a id="a-5W"></a>　常精进莫懈怠，</p>
  <p id="a5X">不得惜于经法，<a id="a-5Y"></a>　不求供乃与经。</p>
  <p id="a5Z">其有受是三昧，<a id="a-5a"></a>　尔乃为是佛子，</p>
  <p id="a5b">学奉行如是者，<a id="a-5c"></a>　得三昧终不久。</p>
  <p id="a5d">常勤力不懈怠，<a id="a-5e"></a>　除睡眠心开解，</p>
  <p id="a5f">当远离恶知识，<a id="a-5g"></a>　然后从是法行。</p>
  <p id="a5h">去放逸不休息，<a id="a-5i"></a>　常舍离众聚会，</p>
  <p id="a5j">比丘求斯三昧，<a id="a-5k"></a>　随佛教当如是。<a id="a-5l"></a>”</p>
  <p id="a5m">跋陀惒菩萨白佛：<a id="a-5n"></a>“比丘尼求菩萨道，<a id="a-5o"></a>欲学是三昧，<a id="a-5p"></a>欲守是三昧，<a id="a-5q"></a>当持何等法，<a id="a-5r"></a>住学守是三昧？<a id="a-5s"></a>”</p>
  <p id="a5t">佛告跋陀惒：<a id="a-5u"></a>“比丘尼求摩诃衍三跋致，<a id="a-5v"></a>是三昧学守者，<a id="a-5w"></a>当谦敬，<a id="a-5x"></a>不当嫉妬，<a id="a-5y"></a>不得嗔恚，<a id="a-5z"></a>去自贡高，<a id="a-60"></a>去自贵大，<a id="a-61"></a>却于懈怠，<a id="a-62"></a>当勤精进弃于睡眠不得卧出，<a id="a-63"></a>悉却财利，<a id="a-64"></a>悉当净洁护，<a id="a-65"></a>不得惜躯命，<a id="a-66"></a>常当乐于经，<a id="a-67"></a>当求多学，<a id="a-68"></a>当弃淫恚痴出魔罗网去，<a id="a-69"></a>当弃所好服饰珠环，<a id="a-6A"></a>不得恶口，<a id="a-6B"></a>不得贪爱好钵、<a id="a-6C"></a>震越，<a id="a-6D"></a>当为人所称誉不得有谀谄。<a id="a-6E"></a>学是三昧时，<a id="a-6F"></a>当敬善师视如佛，<a id="a-6G"></a>当承是经中教守是三昧。<a id="a-6H"></a>”</p>
  <p id="a6I">佛尔时颂偈言：</p>
  <p id="a6J">“比丘尼行恭敬，<a id="a-6K"></a>　不嫉妬离嗔恚，</p>
  <p id="a6L">除憍慢弃自大，<a id="a-6M"></a>　行是者得三昧。</p>
  <p id="a6N">当精进却睡卧，<a id="a-6O"></a>　捐所欲不贪寿，</p>
  <p id="a6P">一心慈于是法，<a id="a-6Q"></a>　求三昧当如是。</p>
  <p id="a6R">无得听贪淫心，<a id="a-6S"></a>　弃嗔恚及愚痴，</p>
  <p id="a6T">莫得堕魔罗网，<a id="a-6U"></a>　求三昧当如是。</p>
  <p id="a6V">设有学是三昧，<a id="a-6W"></a>　无调戏舍贪身，</p>
  <p id="a6X">一切捐众狐疑，<a id="a-6Y"></a>　当至诚不虚饰。</p>
  <p id="a6Z">舍小慈向大慈，<a id="a-6a"></a>　敬善师无已已，</p>
  <p id="a6b">当去离于众恶，<a id="a-6c"></a>　求三昧当如是。</p>
  <p id="a6d">行求法欲得者，<a id="a-6e"></a>　不贪著钵震越，</p>
  <p id="a6f">从人闻尔三昧，<a id="a-6g"></a>　视如佛等无异。<a id="a-6h"></a>”</p>
  <p id="a6i">跋陀惒菩萨白佛：<a id="a-6j"></a>“若有白衣菩萨，<a id="a-6k"></a>居家修道，<a id="a-6l"></a>闻是三昧已欲学者，<a id="a-6m"></a>欲守者，<a id="a-6n"></a>当云何于法中立，<a id="a-6o"></a>学守是三昧？<a id="a-6p"></a>”</p>
  <p id="a6q">佛告跋陀惒：<a id="a-6r"></a>“白衣菩萨，<a id="a-6s"></a>闻是三昧已欲学守者，<a id="a-6t"></a>当持五戒坚净洁住，<a id="a-6u"></a>酒不得饮，<a id="a-6v"></a>亦不得饮他人；<a id="a-6w"></a>不得与女人交通，<a id="a-6x"></a>不得自为，<a id="a-6y"></a>亦不得教他人为，<a id="a-6z"></a>不得有恩爱于妻子，<a id="a-70"></a>不得念男女，<a id="a-71"></a>不得念财产，<a id="a-72"></a>常念欲弃妻子行作沙门；<a id="a-73"></a>常持八关斋，<a id="a-74"></a>斋时常当于佛寺斋；<a id="a-75"></a>常当念布施，<a id="a-76"></a>不念我当自得其福，<a id="a-77"></a>当用万民施；<a id="a-78"></a>常当大慈，<a id="a-79"></a>于善师、<a id="a-7A"></a>见持戒比丘不得轻易说其恶。<a id="a-7B"></a>作是行已，<a id="a-7C"></a>当学当守是三昧。<a id="a-7D"></a>”</p>
  <p id="a7E">佛尔时颂偈言：</p>
  <p id="a7F">“有居家菩萨，<a id="a-7G"></a>　欲得是三昧，</p>
  <p id="a7H">常当学究竟，<a id="a-7I"></a>　心无所贪慕。</p>
  <p id="a7J">诵是三昧时，<a id="a-7K"></a>　思乐作沙门，</p>
  <p id="a7L">不得贪妻子，<a id="a-7M"></a>　舍离于财色。</p>
  <p id="a7N">常奉持五戒，<a id="a-7O"></a>　一月八关斋，</p>
  <p id="a7P">斋时于佛寺，<a id="a-7Q"></a>　学三昧通利。</p>
  <p id="a7R">不得说人恶，<a id="a-7S"></a>　无形轻慢行，</p>
  <p id="a7T">心无所荣冀，<a id="a-7U"></a>　当行是三昧。</p>
  <p id="a7V">奉敬诸经法，<a id="a-7W"></a>　常喜乐于道，</p>
  <p id="a7X">心无有谄伪，<a id="a-7Y"></a>　弃舍悭妬意。</p>
  <p id="a7Z">有学是三昧，<a id="a-7a"></a>　常当行恭敬，</p>
  <p id="a7b">舍自大放逸，<a id="a-7c"></a>　奉事比丘僧。<a id="a-7d"></a>”</p>
  <p id="a7e">跋陀惒菩萨白佛：<a id="a-7f"></a>“若有优婆夷，<a id="a-7g"></a>求摩诃衍三跋致，<a id="a-7h"></a>闻是三昧已欲学守者，<a id="a-7i"></a>当行何等法，<a id="a-7j"></a>学守是三昧？<a id="a-7k"></a>”</p>
  <p id="a7l">佛告跋陀惒：<a id="a-7m"></a>“若优婆夷，<a id="a-7n"></a>求摩诃衍三跋致，<a id="a-7o"></a>闻是三昧已欲学守者，<a id="a-7p"></a>当持五戒自归于三。<a id="a-7q"></a>何等为三？<a id="a-7r"></a>自归于佛，<a id="a-7s"></a>归命于法，<a id="a-7t"></a>归命于比丘僧。<a id="a-7u"></a>不得事余道，<a id="a-7v"></a>不得拜于天，<a id="a-7w"></a>不得示吉良日，<a id="a-7x"></a>不得调戏，<a id="a-7y"></a>不得慢恣，<a id="a-7z"></a>不得有贪心。<a id="a-80"></a>优婆夷常当念布施，<a id="a-81"></a>勤乐欲闻经，<a id="a-82"></a>力多学问优婆夷常当敬重于善师，<a id="a-83"></a>心常惓惓不懈。<a id="a-84"></a>若比丘、<a id="a-85"></a>比丘尼过者，<a id="a-86"></a>常以坐席宾主饮食待之。<a id="a-87"></a>”</p>
  <p id="a88">佛尔时颂偈言：</p>
  <p id="a89">“若有优婆夷，<a id="a-8A"></a>　诵是三昧者，</p>
  <p id="a8B">当从佛法教，<a id="a-8C"></a>　奉五戒完具。</p>
  <p id="a8D">守是三昧时，<a id="a-8E"></a>　当尊敬于佛，</p>
  <p id="a8F">及法比丘众，<a id="a-8G"></a>　恭敬于善师。</p>
  <p id="a8H">不得事外道，<a id="a-8I"></a>　勿祠祀于天，</p>
  <p id="a8J">行是三昧者，<a id="a-8K"></a>　见人立迎逆。</p>
  <p id="a8L">除去杀盗淫，<a id="a-8M"></a>　至诚不两舌，</p>
  <p id="a8N">无得向酒家，<a id="a-8O"></a>　当行是三昧。</p>
  <p id="a8P">心不得怀贪，<a id="a-8Q"></a>　常当念施与，</p>
  <p id="a8R">除去谀谄意，<a id="a-8S"></a>　无得说人短。</p>
  <p id="a8T">常当恭敬事，<a id="a-8U"></a>　比丘比丘尼。</p>
  <p id="a8V">闻法语悉受，<a id="a-8W"></a>　学三昧如是。<a id="a-8X"></a>”</p>
  <p data-pb></p>
  <h2 id="a8Y">授决品第七</h2>
  <p id="a8Z">跋陀惒菩萨问佛：<a id="a-8a"></a>“少有及者！<a id="a-8b"></a>天中天怛萨阿竭，<a id="a-8c"></a>乃说是三昧。<a id="a-8d"></a>诸菩萨所乐精进行，<a id="a-8e"></a>无有懈怠于阿耨多罗三藐三菩提。<a id="a-8f"></a>佛般泥洹后，<a id="a-8g"></a>是三昧者，<a id="a-8h"></a>当在阎浮利内不？<a id="a-8i"></a>”</p>
  <p id="a8j">佛告跋陀惒菩萨：<a id="a-8k"></a>“我般泥洹后，<a id="a-8l"></a>是三昧者当现在四十岁，<a id="a-8m"></a>其后不复现。<a id="a-8n"></a>却后乱世佛经具欲断时，<a id="a-8o"></a>诸比丘不复承用佛教。<a id="a-8p"></a>然后乱世时，<a id="a-8q"></a>国国相伐，<a id="a-8r"></a>于是时是三昧当复现阎浮利内，<a id="a-8s"></a>用佛威神故，<a id="a-8t"></a>是三昧经复为出。<a id="a-8u"></a>”</p>
  <p id="a8v">跋陀惒菩萨、<a id="a-8w"></a>罗邻那竭菩萨，<a id="a-8x"></a>从座起正衣服，<a id="a-8y"></a>叉手于佛前白佛：<a id="a-8z"></a>“佛般泥洹后乱世时，<a id="a-90"></a>我曹共护是三昧，<a id="a-91"></a>持是三昧，<a id="a-92"></a>具足为人说之，<a id="a-93"></a>闻是经卷无有厌极时。<a id="a-94"></a>”</p>
  <p id="a95">摩诃须萨和菩萨、<a id="a-96"></a>憍曰兜菩萨、<a id="a-97"></a>那罗达菩萨、<a id="a-98"></a>须深菩萨、<a id="a-99"></a>因坻达菩萨、<a id="a-9A"></a>和轮调菩萨，<a id="a-9B"></a>共白佛言：<a id="a-9C"></a>“佛般泥洹去，<a id="a-9D"></a>却后乱世时，<a id="a-9E"></a>是经卷者，<a id="a-9F"></a>我辈自共护持，<a id="a-9G"></a>使佛道久在。<a id="a-9H"></a>其有未闻者，<a id="a-9I"></a>我辈当共为说，<a id="a-9J"></a>教授是深经。<a id="a-9K"></a>世间少有信者，<a id="a-9L"></a>我曹悉受之。<a id="a-9M"></a>”</p>
  <p id="a9N">时五百人从座起，<a id="a-9O"></a>比丘、<a id="a-9P"></a>比丘尼、<a id="a-9Q"></a>优婆塞、<a id="a-9R"></a>优婆夷，<a id="a-9S"></a>皆叉手于佛前往白佛：<a id="a-9T"></a>“佛般泥洹后乱世时，<a id="a-9U"></a>闻是三昧悉自持护。<a id="a-9V"></a>愿持我五百人嘱累是八菩萨。<a id="a-9W"></a>”</p>
  <p id="a9X">时佛笑，<a id="a-9Y"></a>口中金色光出，<a id="a-9Z"></a>至十方不可计佛国，<a id="a-9a"></a>悉照明还绕身三匝从头上入。<a id="a-9b"></a>阿难从座起更被袈裟，<a id="a-9c"></a>前至佛所为佛作礼，<a id="a-9d"></a>却住叉手，<a id="a-9e"></a>以偈赞曰：</p>
  <p id="a9f">“其心清净行无秽，<a id="a-9g"></a>　神通无极大变化，</p>
  <p id="a9h">已过诸碍超众智，<a id="a-9i"></a>　光明除冥去垢尘。</p>
  <p id="a9j">智慧无量心普解，<a id="a-9k"></a>　佛天中天鹖鸭音，</p>
  <p id="a9l">一切外道莫能动，<a id="a-9m"></a>　何缘而笑出妙光？</p>
  <p id="a9n">愿正真觉为解说，<a id="a-9o"></a>　慈愍一切众生尊，</p>
  <p id="a9p">若有闻佛柔软音，<a id="a-9q"></a>　解释达圣化俗行。</p>
  <p id="a9r">世尊所感非唐举，<a id="a-9s"></a>　众圣导师不妄笑，</p>
  <p id="a9t">今者谁当在决中？<a id="a-9u"></a>　世雄愿为解此意。</p>
  <p id="a9v">今日谁住道德坚？<a id="a-9w"></a>　谁当逮得兴妙行？</p>
  <p id="a9x">谁今受得深法藏，<a id="a-9y"></a>　无上道德众所归？</p>
  <p id="a9z">今日谁当愍世间？<a id="a-A0"></a>　谁当奉受是法教？</p>
  <p id="aA1">谁坚立于佛智慧？<a id="a-A2"></a>　世尊愿为解说之。<a id="a-A3"></a>”</p>
  <p id="aA4">佛尔时为阿难说偈言：</p>
  <p id="aA5">“佛语阿难汝见不？<a id="a-A6"></a>　五百人等在前立，</p>
  <p id="aA7">其心欢然歌颂曰：<a id="a-A8"></a>　我等亦当逮是法。</p>
  <p id="aA9">颜色和悦敬礼佛：<a id="a-AA"></a>　我等何时得如是？</p>
  <p id="aAB">皆悉竦立嗟叹佛：<a id="a-AC"></a>　我辈会当逮如是。</p>
  <p id="aAD">五百人等今现在，<a id="a-AE"></a>　名字虽异本行同，</p>
  <p id="aAF">常乐奉受是深经，<a id="a-AG"></a>　于当来世亦复然。</p>
  <p id="aAH">今我嘱累告汝等，<a id="a-AI"></a>　佛慧无量知彼本，</p>
  <p id="aAJ">是等不独见一佛，<a id="a-AK"></a>　亦不立此得其慧。</p>
  <p id="aAL">彻照彼之宿世命，<a id="a-AM"></a>　以曾更见八万佛，</p>
  <p id="aAN">五百人等存在道，<a id="a-AO"></a>　常解经义勉行成。</p>
  <p id="aAP">劝助无数诸菩萨，<a id="a-AQ"></a>　常行慈哀护经法，</p>
  <p id="aAR">劝化一切众人民，<a id="a-AS"></a>　悉令逮得大道行。</p>
  <p id="aAT">知见过去诸世尊，<a id="a-AU"></a>　睹八十亿那术数，</p>
  <p id="aAV">名德普大脱于心，<a id="a-AW"></a>　拥护是法三转行。</p>
  <p id="aAX">现世于此受我教，<a id="a-AY"></a>　分布供养是舍利，</p>
  <p id="aAZ">安谛受习佛所化，<a id="a-Aa"></a>　皆悉讽诵有所付。</p>
  <p id="aAb"></p>
  <p id="aAc">著于塔寺及山中，<a id="a-Ad"></a>　若付天龙乾陀罗，</p>
  <p id="aAe">各各转授经卷已，<a id="a-Af"></a>　寿命终讫生天上。</p>
  <p id="aAg">天上寿尽还世间，<a id="a-Ah"></a>　各各而生异种性，</p>
  <p id="aAi">当复取此佛道行，<a id="a-Aj"></a>　分别是经如所愿。</p>
  <p id="aAk">用爱乐斯经法故，<a id="a-Al"></a>　求辄得之持奉行，</p>
  <p id="aAm">令无数人得听闻，<a id="a-An"></a>　欣踊难量心无等。</p>
  <p id="aAo">是等黠慧不厌法，<a id="a-Ap"></a>　非贪躯体及寿命，</p>
  <p id="aAq">降伏一切诸外道，<a id="a-Ar"></a>　授与经法弘其志。</p>
  <p id="aAs">是经法者无能得，<a id="a-At"></a>　及持讽诵讲说者，</p>
  <p id="aAu">今四辈人住我前，<a id="a-Av"></a>　五百之众能堪持。</p>
  <p id="aAw">是八菩萨跋陀惒，<a id="a-Ax"></a>　罗邻那竭那罗达，</p>
  <p id="aAy">摩诃须萨和轮调，<a id="a-Az"></a>　因坻须深憍曰兜。</p>
  <p id="aB0">比丘及尼清信士，<a id="a-B1"></a>　奉玄妙法上义句，</p>
  <p id="aB2">常以经道哀世间，<a id="a-B3"></a>　宣畅方等普流化。</p>
  <p id="aB4">跋陀惒等八菩萨，<a id="a-B5"></a>　于五百众为英雄，</p>
  <p id="aB6">常当奉持方等经，<a id="a-B7"></a>　于世之俗无所著。</p>
  <p id="aB8">释一切缚解空慧，<a id="a-B9"></a>　紫磨金色百福相，</p>
  <p id="aBA">恒行慈哀度众生，<a id="a-BB"></a>　施以安隐灭诸尘。</p>
  <p id="aBC">寿终之后生法家，<a id="a-BD"></a>　不复归于三恶道，</p>
  <p id="aBE">世世相随常和协，<a id="a-BF"></a>　然后逮得尊佛道。</p>
  <p id="aBG">已弃舍于八难处，<a id="a-BH"></a>　远离一切诸恶道，</p>
  <p id="aBI">其功德行莫能称，<a id="a-BJ"></a>　所受福祐无能量。</p>
  <p id="aBK">当复值见弥勒佛，<a id="a-BL"></a>　咸同一心往自归，</p>
  <p id="aBM">悉共供养等慈哀，<a id="a-BN"></a>　逮于无上寂灭句。</p>
  <p id="aBO">其心佥然而和同，<a id="a-BP"></a>　正意奉事人中尊，</p>
  <p id="aBQ">不依俗事得法忍，<a id="a-BR"></a>　疾逮无上大道行。</p>
  <p id="aBS">彼常奉持此经法，<a id="a-BT"></a>　夙兴夜寐而讽诵，</p>
  <p id="aBU">植众功德修梵行，<a id="a-BV"></a>　睹弥勒时义若此。</p>
  <p id="aBW">于是贤劫所兴佛，<a id="a-BX"></a>　慈哀世间放光明，</p>
  <p id="aBY">每所在处普持法，<a id="a-BZ"></a>　奉事去来现在佛。</p>
  <p id="aBa">皆悉供养诸世雄，<a id="a-Bb"></a>　见三世尊无众毒，</p>
  <p id="aBc">当疾逮得尊佛道，<a id="a-Bd"></a>　不可思议无有量。</p>
  <p id="aBe">中有前得佛道者，<a id="a-Bf"></a>　后人展转相供养，</p>
  <p id="aBg">不可计劫那术数，<a id="a-Bh"></a>　如是终竟乃断绝。</p>
  <p id="aBi">于是居士跋陀惒，<a id="a-Bj"></a>　罗邻那竭那罗达，</p>
  <p id="aBk">及须萨和憍曰兜，<a id="a-Bl"></a>　曾见诸佛如恒沙。</p>
  <p id="aBm">彼当奉事正法化，<a id="a-Bn"></a>　宣布诸佛无亿教，</p>
  <p id="aBo">道行无量不可称，<a id="a-Bp"></a>　至于无数亿劫中。</p>
  <p id="aBq">假使有人受持名，<a id="a-Br"></a>　所周旋处若梦中，</p>
  <p id="aBs">如是勇猛导世间，<a id="a-Bt"></a>　皆当逮得无上道。</p>
  <p id="aBu">若有睹见及闻声，<a id="a-Bv"></a>　其心欣然踊跃者，</p>
  <p id="aBw">皆得佛道不复疑，<a id="a-Bx"></a>　何况奉受供养者！</p>
  <p id="aBy">若嗔恚之及骂詈，<a id="a-Bz"></a>　持恶意向挝捶者，</p>
  <p id="aC0">于是八人威神恩，<a id="a-C1"></a>　当使得佛况恭敬！</p>
  <p id="aC2">彼所受法不可议，<a id="a-C3"></a>　名称无量及寿命，</p>
  <p id="aC4">光明无限德无疑，<a id="a-C5"></a>　智慧无量行亦然。</p>
  <p id="aC6">常得面见无量佛，<a id="a-C7"></a>　清净之戒如恒沙，</p>
  <p id="aC8">于是广普行布施，<a id="a-C9"></a>　以用求索无上道。</p>
  <p id="aCA">无数亿劫说其福，<a id="a-CB"></a>　莫能齐限厥功德，</p>
  <p id="aCC">受是经法诵习者，<a id="a-CD"></a>　逮于大道不复难。</p>
  <p id="aCE">其有爱乐此经卷，<a id="a-CF"></a>　受诵讽持讲说者，</p>
  <p id="aCG">当知五百人中人，<a id="a-CH"></a>　其心爱乐终不疑。</p>
  <p id="aCI">假使施得是经法，<a id="a-CJ"></a>　爱乐道义加精进，</p>
  <p id="aCK">行清净戒除睡卧，<a id="a-CL"></a>　逮是三昧终不难。</p>
  <p id="aCM">欲获安隐布经戒，<a id="a-CN"></a>　比丘受学在闲居，</p>
  <p id="aCO">常行分卫知止足，<a id="a-CP"></a>　逮是三昧终不难。</p>
  <p id="aCQ">舍离众闹不受请，<a id="a-CR"></a>　口莫贪味弃爱欲，</p>
  <p id="aCS">所从闻是经法者，<a id="a-CT"></a>　敬如世尊常供事。</p>
  <p id="aCU">除去悭贪受是法，<a id="a-CV"></a>　断绝淫欲弃愚痴，</p>
  <p id="aCW">发起大道心无疑，<a id="a-CX"></a>　然后学行是三昧。</p>
  <p id="aCY">行无所著舍诸欲，<a id="a-CZ"></a>　常自谨慎弃恚恨，</p>
  <p id="aCa">精进奉行佛法教，<a id="a-Cb"></a>　然后受学是三昧。</p>
  <p id="aCc">不贪男女及所有，<a id="a-Cd"></a>　远离憍慢并妻妾，</p>
  <p id="aCe">居家修道常惭愧，<a id="a-Cf"></a>　然后学诵是三昧。</p>
  <p id="aCg">无贼害心行柔顺，<a id="a-Ch"></a>　不乐谤讪舍诸恶，</p>
  <p id="aCi">不用色求得法忍，<a id="a-Cj"></a>　当善讽诵是三昧。</p>
  <p id="aCk">若比丘尼学是法，<a id="a-Cl"></a>　常当恭敬弃憍慢，</p>
  <p id="aCm">远离调戏及贡高，<a id="a-Cn"></a>　得是三昧不复难。</p>
  <p id="aCo">常行精进除睡卧，<a id="a-Cp"></a>　不计吾我诸人物，</p>
  <p id="aCq">爱乐法者不惜命，<a id="a-Cr"></a>　然后学诵是三昧。</p>
  <p id="aCs">制淫劮意舍所著，<a id="a-Ct"></a>　无嗔恚心弃谀谄，</p>
  <p id="aCu">终不复堕魔罗网，<a id="a-Cv"></a>　持是三昧得如是。</p>
  <p id="aCw">于诸众生行平等，<a id="a-Cx"></a>　除去放逸众尘埃，</p>
  <p id="aCy">性无卒暴及粗言，<a id="a-Cz"></a>　然后学诵是三昧。</p>
  <p id="aD0">于钵震越及衣服，<a id="a-D1"></a>　不得须臾有贪爱，</p>
  <p id="aD2">尊敬善师视如佛，<a id="a-D3"></a>　然后学诵是三昧。</p>
  <p id="aD4">以逮善利离恶道，<a id="a-D5"></a>　一心信乐佛法教，</p>
  <p id="aD6">远离一切八难处，<a id="a-D7"></a>　持是经者得如是。<a id="a-D8"></a>”</p>
  <p data-pb></p>
  <h2 id="aD9">拥护品第八</h2>
  <p id="aDA">跋陀惒菩萨、<a id="a-DB"></a>罗邻那竭菩萨、<a id="a-DC"></a>憍曰兜菩萨、<a id="a-DD"></a>那罗达菩萨、<a id="a-DE"></a>须深菩萨、<a id="a-DF"></a>摩诃须萨和菩萨、<a id="a-DG"></a>因坻达菩萨、<a id="a-DH"></a>和伦调菩萨，<a id="a-DI"></a>见佛所说，<a id="a-DJ"></a>是八菩萨皆大欢喜，<a id="a-DK"></a>持五百劫波育锦衣，<a id="a-DL"></a>持珍宝布施，<a id="a-DM"></a>持身自归供养佛。</p>
  <p id="aDN">佛语阿难：<a id="a-DO"></a>“是跋陀惒等，<a id="a-DP"></a>于五百菩萨人中之师，<a id="a-DQ"></a>常持中正法，<a id="a-DR"></a>合会随顺教莫不欢喜者，<a id="a-DS"></a>欢乐心、<a id="a-DT"></a>随时心、<a id="a-DU"></a>清净心、<a id="a-DV"></a>却欲心。<a id="a-DW"></a>”</p>
  <p id="aDX">是时，<a id="a-DY"></a>五百人皆叉手立佛前。<a id="a-DZ"></a>跋陀惒菩萨白佛言：<a id="a-Da"></a>“菩萨持几事得是三昧？<a id="a-Db"></a>天中天。<a id="a-Dc"></a>”</p>
  <p id="aDd">佛言：<a id="a-De"></a>“菩萨有四事疾得是三昧。<a id="a-Df"></a>何等为四？<a id="a-Dg"></a>一者、<a id="a-Dh"></a>不信余道，<a id="a-Di"></a>二者、<a id="a-Dj"></a>断爱欲，<a id="a-Dk"></a>三者、<a id="a-Dl"></a>如法行，<a id="a-Dm"></a>四者、<a id="a-Dn"></a>无所贪生。<a id="a-Do"></a>是为四，<a id="a-Dp"></a>菩萨疾得是三昧。<a id="a-Dq"></a>”</p>
  <p id="aDr">佛告跋陀惒：<a id="a-Ds"></a>“若有菩萨学是三昧者，<a id="a-Dt"></a>若持若诵若守，<a id="a-Du"></a>今世即自得五百功德。<a id="a-Dv"></a>譬如，<a id="a-Dw"></a>跋陀惒，<a id="a-Dx"></a>慈心比丘终不中毒，<a id="a-Dy"></a>终不中兵，<a id="a-Dz"></a>火不能烧，<a id="a-E0"></a>入水不死，<a id="a-E1"></a>帝王不能得其便；<a id="a-E2"></a>如是菩萨守是三昧者，<a id="a-E3"></a>终不中毒，<a id="a-E4"></a>终不中兵，<a id="a-E5"></a>终不为火所烧，<a id="a-E6"></a>终不为水所没，<a id="a-E7"></a>终不为帝王得其便。<a id="a-E8"></a>譬如，<a id="a-E9"></a>跋陀惒，<a id="a-EA"></a>劫尽坏烧时，<a id="a-EB"></a>持是三昧菩萨者，<a id="a-EC"></a>正使堕是火中，<a id="a-ED"></a>火即为灭，<a id="a-EE"></a>譬如大罂水灭小火。<a id="a-EF"></a>”</p>
  <p id="aEG">佛告跋陀惒：<a id="a-EH"></a>“我所语无有异！<a id="a-EI"></a>是菩萨持是三昧者，<a id="a-EJ"></a>若帝王、<a id="a-EK"></a>若贼、<a id="a-EL"></a>若水、<a id="a-EM"></a>若火、<a id="a-EN"></a>若龙、<a id="a-EO"></a>若蛇、<a id="a-EP"></a>若阅叉鬼神、<a id="a-EQ"></a>若猛兽、<a id="a-ER"></a>若大蟒、<a id="a-ES"></a>若蛟龙、<a id="a-ET"></a>若师子、<a id="a-EU"></a>若虎、<a id="a-EV"></a>若狼、<a id="a-EW"></a>若狗、<a id="a-EX"></a>若人、<a id="a-EY"></a>若非人、<a id="a-EZ"></a>若[犭+加]玃、<a id="a-Ea"></a>若薜荔、<a id="a-Eb"></a>若鸠洹鬼神，<a id="a-Ec"></a>若欲娆人，<a id="a-Ed"></a>若欲杀人，<a id="a-Ee"></a>若欲夺人钵、<a id="a-Ef"></a>震越，<a id="a-Eg"></a>若坏人禅夺人念，<a id="a-Eh"></a>设欲中是菩萨者终不能中。<a id="a-Ei"></a>”</p>
  <p id="aEj">佛言：<a id="a-Ek"></a>“如我所语无有异！<a id="a-El"></a>除其宿命不请，<a id="a-Em"></a>其余无有能中者。<a id="a-En"></a>”</p>
  <p id="aEo">佛言：<a id="a-Ep"></a>“我所语无有异！<a id="a-Eq"></a>若有菩萨持是三昧者，<a id="a-Er"></a>终不病目若耳鼻口，<a id="a-Es"></a>身体无病，<a id="a-Et"></a>其心终不忧终不厄。<a id="a-Eu"></a>是菩萨若死若近死，<a id="a-Ev"></a>设有是患者，<a id="a-Ew"></a>佛语为有异，<a id="a-Ex"></a>除其宿命所作。</p>
  <p id="aEy">“复次，<a id="a-Ez"></a>跋陀惒，<a id="a-F0"></a>是菩萨诸天皆称誉，<a id="a-F1"></a>诸龙皆称誉，<a id="a-F2"></a>诸阅叉鬼神皆称誉，<a id="a-F3"></a>诸阿须轮皆称誉，<a id="a-F4"></a>迦留罗鬼神、<a id="a-F5"></a>真陀罗鬼神、<a id="a-F6"></a>摩睺勒鬼神、<a id="a-F7"></a>若人非人皆称誉是菩萨，<a id="a-F8"></a>诸佛天中天皆称誉是菩萨。<a id="a-F9"></a>复次，<a id="a-FA"></a>跋陀惒，<a id="a-FB"></a>是菩萨为诸天所护，<a id="a-FC"></a>为诸龙所护，<a id="a-FD"></a>四天王、<a id="a-FE"></a>释提桓因、<a id="a-FF"></a>梵三钵天皆护是菩萨，<a id="a-FG"></a>阅叉鬼神、<a id="a-FH"></a>乾陀罗鬼神、<a id="a-FI"></a>阿须伦鬼神、<a id="a-FJ"></a>迦留罗鬼神、<a id="a-FK"></a>真陀罗鬼神、<a id="a-FL"></a>摩睺勒鬼神、<a id="a-FM"></a>若人非人皆共拥护是菩萨，<a id="a-FN"></a>诸佛天中天皆共拥护是菩萨。<a id="a-FO"></a>复次，<a id="a-FP"></a>跋陀惒，<a id="a-FQ"></a>是菩萨为诸天所敬爱，<a id="a-FR"></a>诸龙、<a id="a-FS"></a>阅叉鬼神、<a id="a-FT"></a>乾陀罗鬼神、<a id="a-FU"></a>阿须伦鬼神、<a id="a-FV"></a>迦留罗鬼神、<a id="a-FW"></a>真陀罗鬼神、<a id="a-FX"></a>摩睺勒鬼神、<a id="a-FY"></a>若人非人皆共敬爱是菩萨，<a id="a-FZ"></a>诸佛天中天皆无有爱欲，<a id="a-Fa"></a>以道德故皆复敬爱是菩萨。<a id="a-Fb"></a>复次，<a id="a-Fc"></a>跋陀惒，<a id="a-Fd"></a>是菩萨诸天皆欲见之，<a id="a-Fe"></a>诸龙、<a id="a-Ff"></a>阅叉鬼神、<a id="a-Fg"></a>乾陀罗鬼神、<a id="a-Fh"></a>阿须伦鬼神、<a id="a-Fi"></a>迦留罗鬼神、<a id="a-Fj"></a>真陀罗鬼神、<a id="a-Fk"></a>摩睺勒鬼神、<a id="a-Fl"></a>若人非人皆思乐欲见是菩萨，<a id="a-Fm"></a>诸佛天中天皆各各欲使是菩萨往到其所，<a id="a-Fn"></a>用人民故欲使往。<a id="a-Fo"></a>复次，<a id="a-Fp"></a>跋陀惒，<a id="a-Fq"></a>是菩萨诸天皆来至其所，<a id="a-Fr"></a>诸龙、<a id="a-Fs"></a>阅叉鬼神、<a id="a-Ft"></a>乾陀罗鬼神、<a id="a-Fu"></a>阿须轮鬼神、<a id="a-Fv"></a>迦留罗鬼神、<a id="a-Fw"></a>真陀罗鬼神、<a id="a-Fx"></a>摩睺勒鬼神、<a id="a-Fy"></a>若人非人皆来至是菩萨所，<a id="a-Fz"></a>与共相见。<a id="a-G0"></a>诸佛天中天，<a id="a-G1"></a>菩萨不但昼日见，<a id="a-G2"></a>夜于梦中，<a id="a-G3"></a>若见诸佛身，<a id="a-G4"></a>若诸佛各各自说其名字。</p>
  <p id="aG5">“复次，<a id="a-G6"></a>跋陀惒，<a id="a-G7"></a>是菩萨所未诵经，<a id="a-G8"></a>前所不闻经卷，<a id="a-G9"></a>是菩萨持是三昧威神，<a id="a-GA"></a>梦中悉自得其经卷名，<a id="a-GB"></a>各各见悉闻经声。<a id="a-GC"></a>若昼日不得者，<a id="a-GD"></a>若夜于梦中悉见得。<a id="a-GE"></a>”</p>
  <p id="aGF">佛告跋陀惒：<a id="a-GG"></a>“若一劫若复过一劫，<a id="a-GH"></a>我说是菩萨持是三昧者，<a id="a-GI"></a>说其功德不可尽竟，<a id="a-GJ"></a>何况力求得是三昧者！<a id="a-GK"></a>”</p>
  <p id="aGL">佛尔时颂偈言：</p>
  <p id="aGM">“若有菩萨学诵是，<a id="a-GN"></a>　佛说三昧寂定义，</p>
  <p id="aGO">假使欲叹其功德，<a id="a-GP"></a>　譬如恒边减一沙。</p>
  <p id="aGQ">刀刃矛戟不中伤，<a id="a-GR"></a>　盗贼怨家无能害，</p>
  <p id="aGS">国王大臣喜悦向，<a id="a-GT"></a>　学此三昧得如是。</p>
  <p id="aGU">蚖蛇含毒咸可畏，<a id="a-GV"></a>　见彼行者毒疾除，</p>
  <p id="aGW">不复嗔恚吐恶气，<a id="a-GX"></a>　诵是三昧得如是。</p>
  <p id="aGY">怨仇嫌隙莫能当，<a id="a-GZ"></a>　天龙鬼神真陀罗，</p>
  <p id="aGa">睹其威光皆默然，<a id="a-Gb"></a>　学此三昧得如是。</p>
  <p id="aGc">山野獘狼及大蟒，<a id="a-Gd"></a>　师子猛虎鹿[犭+加]玃，</p>
  <p id="aGe">无伤害心摄藏毒，<a id="a-Gf"></a>　悉来亲护是行者。</p>
  <p id="aGg">弊恶鬼神将人魂，<a id="a-Gh"></a>　诸天人民怀害心，</p>
  <p id="aGi">感其威神自然伏，<a id="a-Gj"></a>　学此三昧得如是。</p>
  <p id="aGk">其人不病无苦痛，<a id="a-Gl"></a>　耳目聪明无暗塞，</p>
  <p id="aGm">言辞辩慧有殊杰，<a id="a-Gn"></a>　行三昧者速逮是。</p>
  <p id="aGo">其人终不堕地狱，<a id="a-Gp"></a>　离饿鬼道及畜生，</p>
  <p id="aGq">世世所生识宿命，<a id="a-Gr"></a>　学此三昧得如是。</p>
  <p id="aGs">鬼神乾陀共拥护，<a id="a-Gt"></a>　诸天人民亦如是，</p>
  <p id="aGu">并阿须伦摩睺勒，<a id="a-Gv"></a>　行此三昧得如是。</p>
  <p id="aGw">诸天悉共颂其德，<a id="a-Gx"></a>　天人龙鬼真陀罗，</p>
  <p id="aGy">诸佛嗟叹令如愿，<a id="a-Gz"></a>　讽诵说经为人故。</p>
  <p id="aH0">其人道意不退转，<a id="a-H1"></a>　法慧之义而无尽，</p>
  <p id="aH2">姿颜美艳无与等，<a id="a-H3"></a>　诵习此经开化人。</p>
  <p id="aH4">国国相伐民荒乱，<a id="a-H5"></a>　饥馑荐臻怀苦穷，</p>
  <p id="aH6">终不于中夭其命，<a id="a-H7"></a>　能诵此经化人者。</p>
  <p id="aH8">勇猛降伏诸魔事，<a id="a-H9"></a>　心无所畏毛不竖，</p>
  <p id="aHA">其功德行不可议，<a id="a-HB"></a>　行此三昧得如是。</p>
  <p id="aHC">妖蛊幻化及符呪，<a id="a-HD"></a>　秽浊邪道不正行，</p>
  <p id="aHE">终无有能中其身，<a id="a-HF"></a>　用爱乐法达本故。</p>
  <p id="aHG">一切悉共歌其德，<a id="a-HH"></a>　具足空慧佛尊子，</p>
  <p id="aHI">然后当来最末世，<a id="a-HJ"></a>　手得是经得如是。</p>
  <p id="aHK">常行精进怀喜踊，<a id="a-HL"></a>　同心和悦奉此法，</p>
  <p id="aHM">受持经卷讲讽诵，<a id="a-HN"></a>　今我以是为彼说。<a id="a-HO"></a>”</p>
  <p data-pb></p>
  <h2 id="aHP">羼罗耶佛品第九</h2>
  <p id="aHQ">佛告跋陀惒：<a id="a-HR"></a>“乃往昔时不可计阿僧祇劫，<a id="a-HS"></a>尔时有佛，<a id="a-HT"></a>名羼罗耶佛怛萨阿竭阿罗诃三耶三佛，<a id="a-HU"></a>于世间极尊，<a id="a-HV"></a>安定于世间，<a id="a-HW"></a>于经中大明，<a id="a-HX"></a>天上天下号曰天中天。<a id="a-HY"></a>尔时有长者子名须达，<a id="a-HZ"></a>与二万人俱，<a id="a-Ha"></a>来至羼罗耶佛所，<a id="a-Hb"></a>为佛作礼却坐一面。<a id="a-Hc"></a>须达长者子问羼罗耶佛是三昧，<a id="a-Hd"></a>羼罗耶佛知须达长者子心所念，<a id="a-He"></a>便为说是三昧。<a id="a-Hf"></a>须达长者子闻是三昧已大欢喜，<a id="a-Hg"></a>即悉讽受得作沙门，<a id="a-Hh"></a>求是三昧八万岁。<a id="a-Hi"></a>时长者子须达，<a id="a-Hj"></a>从佛闻经甚众多，<a id="a-Hk"></a>悉从无央数佛闻经，<a id="a-Hl"></a>其智慧甚高明。<a id="a-Hm"></a>长者子须达，<a id="a-Hn"></a>其后寿终生忉利天上，<a id="a-Ho"></a>以后复从天上来下生世间。<a id="a-Hp"></a>尔时故劫中复有佛，<a id="a-Hq"></a>名术阇波提怛萨阿竭阿罗呵三耶三菩。<a id="a-Hr"></a>时佛在刹利家生，<a id="a-Hs"></a>尔时长者子须达，<a id="a-Ht"></a>复于佛所闻是三昧复求之。<a id="a-Hu"></a>时长者子须达，<a id="a-Hv"></a>其后复于故劫中复有佛，<a id="a-Hw"></a>名赖毗罗耶怛萨阿竭阿罗诃三耶三佛，<a id="a-Hx"></a>婆罗门种。<a id="a-Hy"></a>时长者子须达，<a id="a-Hz"></a>复于佛所受是三昧，<a id="a-I0"></a>求守八万四千岁。<a id="a-I1"></a>”</p>
  <p id="aI2">佛告跋陀惒：<a id="a-I3"></a>“长者子须达，<a id="a-I4"></a>却后八万劫得作佛，<a id="a-I5"></a>名提和竭罗。<a id="a-I6"></a>尔时长者子须达，<a id="a-I7"></a>为人高明勇猛智慧甚广。<a id="a-I8"></a>”</p>
  <p id="aI9">佛言：<a id="a-IA"></a>“见是三昧不？<a id="a-IB"></a>跋陀惒，<a id="a-IC"></a>饶益乃尔，<a id="a-ID"></a>使人成就得佛道。<a id="a-IE"></a>若有菩萨得是三昧者，<a id="a-IF"></a>当学诵、<a id="a-IG"></a>当持、<a id="a-IH"></a>当教人、<a id="a-II"></a>当守，<a id="a-IJ"></a>如是者得佛不久。<a id="a-IK"></a>若曹知不？<a id="a-IL"></a>跋陀惒，<a id="a-IM"></a>是三昧者是菩萨眼、<a id="a-IN"></a>诸菩萨母，<a id="a-IO"></a>诸菩萨所归仰，<a id="a-IP"></a>诸菩萨所出生。<a id="a-IQ"></a>汝知不？<a id="a-IR"></a>跋陀惒，<a id="a-IS"></a>是三昧者破去于冥，<a id="a-IT"></a>明于天上天下。<a id="a-IU"></a>若知不？<a id="a-IV"></a>跋陀惒，<a id="a-IW"></a>是菩萨三昧者，<a id="a-IX"></a>是诸佛之藏、<a id="a-IY"></a>诸佛之地，<a id="a-IZ"></a>是珍宝渊海之泉，<a id="a-Ia"></a>是无量功德之镇益。<a id="a-Ib"></a>明哲之经，<a id="a-Ic"></a>当作是知三昧所出，<a id="a-Id"></a>如是从中出佛，<a id="a-Ie"></a>闻经正立于四意止中。<a id="a-If"></a>何等为四意止中？<a id="a-Ig"></a>一者、<a id="a-Ih"></a>自观身、<a id="a-Ii"></a>观他人身，<a id="a-Ij"></a>自观身、<a id="a-Ik"></a>观他人身者，<a id="a-Il"></a>本无身；<a id="a-Im"></a>二者、<a id="a-In"></a>自观痛痒、<a id="a-Io"></a>观他人痛痒，<a id="a-Ip"></a>自观痛痒、<a id="a-Iq"></a>观他人痛痒者，<a id="a-Ir"></a>本无痛痒；<a id="a-Is"></a>三者、<a id="a-It"></a>自观意、<a id="a-Iu"></a>观他人意，<a id="a-Iv"></a>自观意、<a id="a-Iw"></a>观他人意者，<a id="a-Ix"></a>本无意；<a id="a-Iy"></a>四者、<a id="a-Iz"></a>自观法、<a id="a-J0"></a>观他人法，<a id="a-J1"></a>自观法、<a id="a-J2"></a>观他人法者，<a id="a-J3"></a>本无法。<a id="a-J4"></a>”</p>
  <p id="aJ5">佛告跋陀惒：<a id="a-J6"></a>“是三昧谁当信者？<a id="a-J7"></a>独怛萨阿竭阿罗诃三耶三佛、<a id="a-J8"></a>阿惟越致、<a id="a-J9"></a>阿罗汉，<a id="a-JA"></a>乃信之耳！<a id="a-JB"></a>有愚痴迷惑心者，<a id="a-JC"></a>离是现在佛前立三昧远。<a id="a-JD"></a>何以故？<a id="a-JE"></a>是法当念佛，<a id="a-JF"></a>当见佛。<a id="a-JG"></a>”</p>
  <p id="aJH">佛告跋陀惒：<a id="a-JI"></a>“是菩萨当念佛、<a id="a-JJ"></a>当见佛、<a id="a-JK"></a>当闻经，<a id="a-JL"></a>不当有著。<a id="a-JM"></a>何以故？<a id="a-JN"></a>佛本无是法无所因。<a id="a-JO"></a>何以故？<a id="a-JP"></a>本空无所有，<a id="a-JQ"></a>各各行自念，<a id="a-JR"></a>是法中无所取，<a id="a-JS"></a>是法无所著，<a id="a-JT"></a>如空等甚清净。<a id="a-JU"></a>是法人所想，<a id="a-JV"></a>了无所有。<a id="a-JW"></a>法无所有故，<a id="a-JX"></a>所因者空耳！<a id="a-JY"></a>如泥洹，<a id="a-JZ"></a>是法无所有，<a id="a-Ja"></a>本无是法，<a id="a-Jb"></a>无所从来，<a id="a-Jc"></a>亦无所从去。<a id="a-Jd"></a>人本无，<a id="a-Je"></a>是法不著者近，<a id="a-Jf"></a>有著者远。<a id="a-Jg"></a>”</p>
  <p id="aJh">佛告跋陀惒：<a id="a-Ji"></a>“若有守是三昧者，<a id="a-Jj"></a>因想入无想中，<a id="a-Jk"></a>见佛念佛，<a id="a-Jl"></a>守觉闻经念法，<a id="a-Jm"></a>守觉不得念我，<a id="a-Jn"></a>不得著法。<a id="a-Jo"></a>何以故？<a id="a-Jp"></a>有守觉，<a id="a-Jq"></a>跋陀惒，<a id="a-Jr"></a>有守觉不见佛，<a id="a-Js"></a>有所著如毛发不得法，<a id="a-Jt"></a>施他人有所希望为不施，<a id="a-Ju"></a>持戒有所希望为不净，<a id="a-Jv"></a>贪于法不得泥洹，<a id="a-Jw"></a>于经中有谀谄不得为高明。<a id="a-Jx"></a>乐于众会中，<a id="a-Jy"></a>喜于余道，<a id="a-Jz"></a>终不能得一行。<a id="a-K0"></a>于欲中念，<a id="a-K1"></a>虽有嗔恚不能忍辱，<a id="a-K2"></a>有所憎恶不得说他人，<a id="a-K3"></a>善求阿罗汉道者，<a id="a-K4"></a>不得于是见现在佛悉在前立三昧中，<a id="a-K5"></a>不逮无所从来生法乐于中立，<a id="a-K6"></a>有所著不得空。<a id="a-K7"></a>菩萨终不得悭贪，<a id="a-K8"></a>有懈怠不得道，<a id="a-K9"></a>有淫劮不入观，<a id="a-KA"></a>有所念不入三昧。<a id="a-KB"></a>”</p>
  <p id="aKC">佛尔时颂偈言：</p>
  <p id="aKD">“是等功德不可计，<a id="a-KE"></a>　奉戒具足无瑕秽，</p>
  <p id="aKF">其心清净离垢尘，<a id="a-KG"></a>　行此三昧得如是。</p>
  <p id="aKH">设有持是三昧者，<a id="a-KI"></a>　智慧普大无缺减，</p>
  <p id="aKJ">博达众义常不忘，<a id="a-KK"></a>　功德之行如月明。</p>
  <p id="aKL">设有持是三昧者，<a id="a-KM"></a>　解了觉意不可议，</p>
  <p id="aKN">晓知无量之道法，<a id="a-KO"></a>　无数诸天护其德。</p>
  <p id="aKP">设有持是三昧者，<a id="a-KQ"></a>　常自面见无数佛，</p>
  <p id="aKR">闻无量佛讲说法，<a id="a-KS"></a>　辄能受持念普行。</p>
  <p id="aKT">设有持是三昧者，<a id="a-KU"></a>　恶罪勤苦皆灭除，</p>
  <p id="aKV">诸佛于世行愍哀，<a id="a-KW"></a>　悉共嗟叹是菩萨。</p>
  <p id="aKX">假使菩萨欲睹佛，<a id="a-KY"></a>　当来无数佛世尊，</p>
  <p id="aKZ">一心踊跃住正法，<a id="a-Ka"></a>　当学讽诵是三昧。</p>
  <p id="aKb">其有持是三昧者，<a id="a-Kc"></a>　其功德福不可议，</p>
  <p id="aKd">逮得人身最第一，<a id="a-Ke"></a>　出家超异行分卫。</p>
  <p id="aKf">若有末后得是经，<a id="a-Kg"></a>　逮功德利最第一，</p>
  <p id="aKh">得其福祚不可限，<a id="a-Ki"></a>　住是三昧得如是。<a id="a-Kj"></a>”</p>
 </body>
</html>