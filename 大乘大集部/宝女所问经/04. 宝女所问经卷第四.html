<!doctype html>
<html id="z3IBTOnFz" data-ver="747">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘大集部">
  <meta period="西晋">
 </head>
 <body>
  <h1 id="a1">宝女所问经卷第四</h1>
  <h2 id="a2">三十二相品第九</h2>
  <p id="a3">于是宝女问世尊曰。<a id="a-4"></a>唯然大圣。<a id="a-5"></a>今所可谓如来至真三十有二大人之相。<a id="a-6"></a>前世宿命行何功德。<a id="a-7"></a>而致逮得三十有二大人之相。<a id="a-8"></a>遍布在体。<a id="a-9"></a>佛告宝女。<a id="a-A"></a>吾往古世行无量德合集众行。<a id="a-B"></a>如来由是逮得三十有二大人之相遍布于体。<a id="a-C"></a>今粗举要。<a id="a-D"></a>如来之相。<a id="a-E"></a>足安平立大人之相者。<a id="a-F"></a>乃往古世坚固劝助而不退转。<a id="a-G"></a>未曾覆蔽他人功故。<a id="a-H"></a>如来手足而有法轮大人相者。<a id="a-I"></a>乃往古世兴设若干种种施故。<a id="a-J"></a>如来至真指纤长好大人相者。<a id="a-K"></a>乃往古世则说经义救护众生令无患故。<a id="a-L"></a>如来手足生网幔理大人相者。<a id="a-M"></a>乃往古世未曾破坏他人眷属故。<a id="a-N"></a>如来手足柔软微妙大人相者。<a id="a-O"></a>乃往古世而以惠施若干种衣细软服故。<a id="a-P"></a>如来而有七合充满大人相者。<a id="a-Q"></a>乃往古世广设众施供诸乏故。<a id="a-R"></a>如来之膝平正无节[跳-兆+專]肠如鹿大人相者。<a id="a-S"></a>乃往古世奉受经典不违失故。<a id="a-T"></a>如来之身其阴马藏大人相者。<a id="a-U"></a>乃往古世谨慎己身远欲法故。<a id="a-V"></a>如来之身颊车充满犹如师子大人相者。<a id="a-W"></a>乃往古世广修净业修行备故。<a id="a-X"></a>如来至真常于胸前自然卍字大人相者。<a id="a-Y"></a>乃往古世蠲除秽浊不善行故。<a id="a-Z"></a>如来肢体具足成就大人相者。<a id="a-a"></a>乃往古世施以无畏安慰人故。<a id="a-b"></a>如来手臂长出于膝大人相者。<a id="a-c"></a>乃往古世人有所作佐助劝故。<a id="a-d"></a>如来身净而无瑕玼大人相者。<a id="a-e"></a>乃往古世奉行十善无厌足故。<a id="a-f"></a>如来脑户充满弘备大人相者。<a id="a-g"></a>乃往古世其有病者。<a id="a-h"></a>苦干种药瞻视疗故。<a id="a-i"></a>如来师子步大人相者。<a id="a-j"></a>乃往古世植众德本具足备故。<a id="a-k"></a>如来四十齿白大人相者。<a id="a-l"></a>乃往古世志性等仁于众生故。<a id="a-m"></a>如来牙齿无有间疏大人相者。<a id="a-n"></a>乃往古世设人诤斗令合和故。<a id="a-o"></a>如来颔牙大人相者。<a id="a-p"></a>乃往古世则以微妙可意之物而兴施故。<a id="a-q"></a>如来清白美好发眉大人相者。<a id="a-r"></a>乃往古世善自护己身口心故。<a id="a-s"></a>如来广长舌大人相者。<a id="a-t"></a>乃往古世所言至诚护口之过故。<a id="a-u"></a>如来舋舋大人相者。<a id="a-v"></a>以无量福供养究竟。<a id="a-w"></a>心行仁和与众生愿使得覆盖。<a id="a-x"></a>如来梵声哀鸾之音大人相者。<a id="a-y"></a>乃往古世言语柔和。<a id="a-z"></a>与众人言护口节辞。<a id="a-10"></a>无央数人闻其所语无不悦故。<a id="a-11"></a>如来瞳子绀青色大人相者。<a id="a-12"></a>乃往古世常以慈目察众人故。<a id="a-13"></a>如来之眼如月初生大人相者。<a id="a-14"></a>乃往古世无粗暴志心性和顺故。<a id="a-15"></a>如来眉间白毫大人相者。<a id="a-16"></a>乃往古世咨嗟歌诵闲居之德众人行故。<a id="a-17"></a>如来顶上肉髻自然大人相者。<a id="a-18"></a>乃往古世敬奉贤圣礼尊长故。<a id="a-19"></a>如来肌体柔软妙好大人相者。<a id="a-1A"></a>乃往古世心念念集法品藏故。<a id="a-1B"></a>如来身形紫磨金色大人相者。<a id="a-1C"></a>乃往古世多施衣服卧具床故。<a id="a-1D"></a>如来之体一一毛生大人相者。<a id="a-1E"></a>乃往古世离于集会众闹之故。<a id="a-1F"></a>如来之毛上向右旋大人相者。<a id="a-1G"></a>乃往古世尊敬于师受善友教稽首从故。<a id="a-1H"></a>如来头发绀青色大人相者。<a id="a-1I"></a>乃往古世愍伤群黎。<a id="a-1J"></a>不以刀杖而加害故。<a id="a-1K"></a>如来之身平正方圆无有阿曲大人相者。<a id="a-1L"></a>乃往古世己身众生。<a id="a-1M"></a>劝化安之令定意故。<a id="a-1N"></a>如来之脊如大钩锁普有威曜巍巍之德大人相者。<a id="a-1O"></a>乃往古世为诸正觉。<a id="a-1P"></a>兴立形像缮修坏寺。<a id="a-1Q"></a>其离散者劝使和合。<a id="a-1R"></a>施无畏惧。<a id="a-1S"></a>其诤讼者化令相顺故。<a id="a-1T"></a>女欲知之。<a id="a-1U"></a>吾往世时。<a id="a-1V"></a>行于无量不可计会众德之本。<a id="a-1W"></a>如来宿世奉行如斯。<a id="a-1X"></a>乃能致此三十有二大人之相。</p>
  <p id="a1Y">尔时宝女白世尊曰。<a id="a-1Z"></a>至未曾有天中天。<a id="a-1a"></a>如来往古所造德本诚不可及。<a id="a-1b"></a>而分别说诸佛之法。<a id="a-1c"></a>佛告宝女。<a id="a-1d"></a>如是如是如汝所言。<a id="a-1e"></a>如来则为分别解说诸佛之法。<a id="a-1f"></a>若有菩萨逮得闻此如来往古所植德本诸佛所讲。<a id="a-1g"></a>则获善利无极之庆。<a id="a-1h"></a>即当归趣于真谛行。<a id="a-1i"></a>咸能具足诸佛之法。<a id="a-1j"></a>佛说于斯如来十力四无所畏十八不共诸佛之法。<a id="a-1k"></a>及三十二大人之相法门品时。<a id="a-1l"></a>十方世界六反震动。<a id="a-1m"></a>甚大光明普照佛土。<a id="a-1n"></a>不可计量众生之类。<a id="a-1o"></a>皆发无上正真道意。<a id="a-1p"></a>二万五千菩萨得不起法忍。<a id="a-1q"></a>天于虚空百千之众。<a id="a-1r"></a>而雨天华鼓天上乐。<a id="a-1s"></a>琴笛箫瑟举声叹曰。<a id="a-1t"></a>其有众人。<a id="a-1u"></a>逮得闻此如来十力四无所畏十八不共诸佛之法三十二大人之相。<a id="a-1v"></a>功德具足无有罪咎。<a id="a-1w"></a>信乐不疑行如上教。<a id="a-1x"></a>则于大众天上世间天人之前演师子吼。<a id="a-1y"></a>犹如今日如来至真等正觉矣。<a id="a-1z"></a>天人之前而师子吼。<a id="a-20"></a>所以者何。<a id="a-21"></a>斯正典者终不归趣下劣少信。<a id="a-22"></a>处于小乘众人之首。<a id="a-23"></a>当归清净遵修法者。<a id="a-24"></a>其人得此经典之要。<a id="a-25"></a>爱敬可意欣悦踊跃。</p>
  <p data-pb></p>
  <h2 id="a26">法行品第十</h2>
  <p id="a27">是宝女。<a id="a-28"></a>白世尊曰。<a id="a-29"></a>至未曾有天中之天。<a id="a-2A"></a>如来乃讲往古去世一切德本诸佛正典。<a id="a-2B"></a>何谓世尊。<a id="a-2C"></a>菩萨所行遵修经典为行法乎。<a id="a-2D"></a>善哉世尊。<a id="a-2E"></a>愿说菩萨所行之法。<a id="a-2F"></a>佛告宝女。<a id="a-2G"></a>志性清净则为菩萨所行法也。<a id="a-2H"></a>坚固亲友则为行法。<a id="a-2I"></a>有反覆者则为行法。<a id="a-2J"></a>能修加恩则为行法。<a id="a-2K"></a>能忍骂詈则为行法。<a id="a-2L"></a>又归命者而不弃损则为行法。<a id="a-2M"></a>其羸劣者能为忍辱则为行法。<a id="a-2N"></a>所难致者而能施与则为行法。<a id="a-2O"></a>慈哀诸身则为行法。<a id="a-2P"></a>志性愍伤则为行法。<a id="a-2Q"></a>护于犯戒则为行法。<a id="a-2R"></a>思惟经典则为行法。<a id="a-2S"></a>将顺道教则为行法。<a id="a-2T"></a>好乐正典则为行法。<a id="a-2U"></a>将御诸经则为行法。<a id="a-2V"></a>而顺寂然则为行法。<a id="a-2W"></a>而乐独一则为行法。<a id="a-2X"></a>不厌闲居则为行法。<a id="a-2Y"></a>等于屏处则为行法。<a id="a-2Z"></a>舍于众会则为行法。<a id="a-2a"></a>护于众生则为行法。<a id="a-2b"></a>所睹无损则为行法。<a id="a-2c"></a>专修慈心则为行法。<a id="a-2d"></a>入于大哀则为行法。<a id="a-2e"></a>欢喜爱法则为行法。<a id="a-2f"></a>观于禅思则为行法。<a id="a-2g"></a>兴显道心则为行法。<a id="a-2h"></a>叹大乘法则为行法。<a id="a-2i"></a>弃捐重担则为行法。<a id="a-2j"></a>心不怯弱则为行法。<a id="a-2k"></a>思惟止足则为行法。<a id="a-2l"></a>弃捐贪余多欲之悭。<a id="a-2m"></a>则为行法。<a id="a-2n"></a>知节贤圣有足之德。<a id="a-2o"></a>而少言辞则为行法。<a id="a-2p"></a>无有诤讼斗乱怨恚。<a id="a-2q"></a>忍辱仁和则为行法。<a id="a-2r"></a>信知报应罪福之业。<a id="a-2s"></a>则为行法。<a id="a-2t"></a>信戒闻施惭耻智惠。<a id="a-2u"></a>顺此七财则为行法。<a id="a-2v"></a>奉敬尊长顺从善友。<a id="a-2w"></a>恭礼受命则为行法。<a id="a-2x"></a>心常谦卑恭顺自损。<a id="a-2y"></a>则为行法。<a id="a-2z"></a>不自毁身不呰他人。<a id="a-30"></a>不叹己德不蔽他功。<a id="a-31"></a>则为行法。<a id="a-32"></a>蠲除尘欲弃捐嗔恚及愚戆冥。<a id="a-33"></a>离于憍慢则为行法。<a id="a-34"></a>威仪礼节所遵具足。<a id="a-35"></a>则为行法。<a id="a-36"></a>善听经典欢喜悦豫。<a id="a-37"></a>则为行法。<a id="a-38"></a>不离于佛笃信正典敬从圣众。<a id="a-39"></a>则为行法。<a id="a-3A"></a>布施调意智慧出家净修梵行。<a id="a-3B"></a>则为行法。<a id="a-3C"></a>得利无利若誉若谤。<a id="a-3D"></a>有名无名若苦若乐不以动摇。<a id="a-3E"></a>以过世间之所有法。<a id="a-3F"></a>则为行法。<a id="a-3G"></a>若见亲友及与怨敌。<a id="a-3H"></a>先人问讯面色和悦而无愁悴。<a id="a-3I"></a>则为行法。<a id="a-3J"></a>无有调戏离于闇昧而无谀谄。<a id="a-3K"></a>不为邪性而无瑕玼。<a id="a-3L"></a>志性本末究竟清净。<a id="a-3M"></a>则为行法。<a id="a-3N"></a>而行四恩惠施仁爱。<a id="a-3O"></a>利仁等利一切合集救济众生。<a id="a-3P"></a>则为行法。<a id="a-3Q"></a>行坚固法则为行法。<a id="a-3R"></a>念佛念法念于圣众。<a id="a-3S"></a>思念布施念奉禁戒思念诸天。<a id="a-3T"></a>则为行法。<a id="a-3U"></a>施度无极戒忍精进一心住慧所度无极。<a id="a-3V"></a>则为行法。<a id="a-3W"></a>善权方便劝助一切众德之本为诸菩萨。<a id="a-3X"></a>则为行法。<a id="a-3Y"></a>身口意净护于十善。<a id="a-3Z"></a>则为行法。<a id="a-3a"></a>非常苦空而无有身。<a id="a-3b"></a>无人无我无寿无命。<a id="a-3c"></a>信解如此则为行法。<a id="a-3d"></a>分别空行建立无想。<a id="a-3e"></a>晓了无愿。<a id="a-3f"></a>在于三界而无所著。<a id="a-3g"></a>则为行法。<a id="a-3h"></a>意止意断遵修神足。<a id="a-3i"></a>根力觉意而入径路观乎寂寞。<a id="a-3j"></a>则为行法。<a id="a-3k"></a>佛告宝女。<a id="a-3l"></a>其行法者。<a id="a-3m"></a>谓无有眼亦无眼行。<a id="a-3n"></a>无色想行。<a id="a-3o"></a>无有耳行亦无声行。<a id="a-3p"></a>不想响行。<a id="a-3q"></a>无有鼻行亦无香行。<a id="a-3r"></a>不想香行。<a id="a-3s"></a>无有舌行亦无味行。<a id="a-3t"></a>不想味行。<a id="a-3u"></a>无有身行无细滑行。<a id="a-3v"></a>不想细滑。<a id="a-3w"></a>而无意行亦无法行。<a id="a-3x"></a>不想法行。<a id="a-3y"></a>亦无色行则为法行。<a id="a-3z"></a>无色想行无色苦想。<a id="a-40"></a>无我色行不寂色行。<a id="a-41"></a>则为行法不空色行非色无想行。<a id="a-42"></a>则为行法。<a id="a-43"></a>非色无愿行。<a id="a-44"></a>非色无造行。<a id="a-45"></a>亦复非色恬怕之行。<a id="a-46"></a>亦复非色清净之行。<a id="a-47"></a>亦复非色如审之行。<a id="a-48"></a>亦复非色无生之行。<a id="a-49"></a>亦复非色无起之行。<a id="a-4A"></a>亦复非色无著之行。<a id="a-4B"></a>亦不究竟色之所行。<a id="a-4C"></a>亦非于色无本为行。<a id="a-4D"></a>是则行法。<a id="a-4E"></a>如是痛痒思想生死识行。<a id="a-4F"></a>则为行法。<a id="a-4G"></a>非识无常行。<a id="a-4H"></a>非识苦行。<a id="a-4I"></a>非识无我行。<a id="a-4J"></a>非识寂行。<a id="a-4K"></a>非识空行。<a id="a-4L"></a>非识无想行。<a id="a-4M"></a>非识无愿行。<a id="a-4N"></a>非识非无造行。<a id="a-4O"></a>亦复非识恬怕之行。<a id="a-4P"></a>亦复非识清净之行。<a id="a-4Q"></a>亦复非识如审之行。<a id="a-4R"></a>亦复非识无所生行。<a id="a-4S"></a>亦复非识无起之行。<a id="a-4T"></a>亦复非识无著之行。<a id="a-4U"></a>亦复非识究竟尽行。<a id="a-4V"></a>亦复非识无本之行。<a id="a-4W"></a>则为行法。<a id="a-4X"></a>亦复非识睹空之行。<a id="a-4Y"></a>亦复非识无想之行。<a id="a-4Z"></a>亦复非识无愿之行。<a id="a-4a"></a>是则行法。<a id="a-4b"></a>亦非四种行。<a id="a-4c"></a>亦非诸入行。<a id="a-4d"></a>亦非欲色无色之行。<a id="a-4e"></a>是则行法。<a id="a-4f"></a>亦非有行亦非不行。<a id="a-4g"></a>亦复无行。<a id="a-4h"></a>是则行法。<a id="a-4i"></a>亦非往至亦非不行。<a id="a-4j"></a>亦无处所亦无所住。<a id="a-4k"></a>则为行法。<a id="a-4l"></a>无心意识之所行者。<a id="a-4m"></a>则为行法。<a id="a-4n"></a>是名曰为行法矣。<a id="a-4o"></a>其无有见不闻不知之所行者。<a id="a-4p"></a>是为行法。<a id="a-4q"></a>若使无身口心之行。<a id="a-4r"></a>是为行法。<a id="a-4s"></a>其不行法不行非法。<a id="a-4t"></a>是为行法。<a id="a-4u"></a>若无二行无若干行。<a id="a-4v"></a>是为行法。<a id="a-4w"></a>无过去行无当来行无现在行。<a id="a-4x"></a>是为行法。<a id="a-4y"></a>其无阴行无诸种行。<a id="a-4z"></a>无众入行。<a id="a-50"></a>是为行法。<a id="a-51"></a>无欲尘行无有结恨无所念行。<a id="a-52"></a>是为行法。<a id="a-53"></a>若无合行无财业行。<a id="a-54"></a>无我人寿命行无有含血。<a id="a-55"></a>若有所受同像之行。<a id="a-56"></a>是为行法。<a id="a-57"></a>其无发起分数之行。<a id="a-58"></a>是为行法。<a id="a-59"></a>其无吾我无己所行。<a id="a-5A"></a>是为行法。<a id="a-5B"></a>无断灭行不计常行。<a id="a-5C"></a>不得诸见崖底之行。<a id="a-5D"></a>不倚中行。<a id="a-5E"></a>是为行法。<a id="a-5F"></a>诸法若住若无所住。<a id="a-5G"></a>吾我之法处所自然。<a id="a-5H"></a>其处非处清净法处。<a id="a-5I"></a>一切法处皆无有处。<a id="a-5J"></a>空无之处究本末处至竟无处。<a id="a-5K"></a>一切诸法无动无著。<a id="a-5L"></a>不可尽极。<a id="a-5M"></a>亦无所有亦无所行。<a id="a-5N"></a>亦无轻戏亦无所依。<a id="a-5O"></a>亦无不依亦无所住亦无所受。<a id="a-5P"></a>其于是法晓了慧者。<a id="a-5Q"></a>慧无所念。<a id="a-5R"></a>是曰谛。<a id="a-5S"></a>真谛无本则法之慧。<a id="a-5T"></a>设使宝女。<a id="a-5U"></a>菩萨如是晓了诸法。<a id="a-5V"></a>游在生死开化众生。<a id="a-5W"></a>亦不违失灭度之法。<a id="a-5X"></a>斯为菩萨等造法行。<a id="a-5Y"></a>世尊说此行法之时。<a id="a-5Z"></a>八千菩萨逮得法忍。</p>
  <h2 id="a5a">不退转品第十一</h2>
  <p id="a5b">于时宝女。<a id="a-5c"></a>即以十亿百千贵价珠璎。<a id="a-5d"></a>贡上大圣口宣斯言。<a id="a-5e"></a>唯然世尊。<a id="a-5f"></a>其有菩萨遵修奉顺此法行者。<a id="a-5g"></a>则具佛法悉能普备。<a id="a-5h"></a>如兹受决处佛道场。<a id="a-5i"></a>降伏众魔怨敌之仇。<a id="a-5j"></a>以不退转印而印之。<a id="a-5k"></a>当造斯观。<a id="a-5l"></a>时舍利弗谓宝女曰。<a id="a-5m"></a>汝岂能知诸菩萨行不退转印所可印乎。<a id="a-5n"></a>于时宝女答舍利弗以偈颂曰。</p>
  <p id="a5o">人界及法界　　审谛解平等</p>
  <p id="a5p">了斯无二际　　则不退转印</p>
  <p id="a5q">其过去诸佛　　当来并现在</p>
  <p id="a5r">法界皆平等　　逮成不退转</p>
  <p id="a5s">诸所有境界　　并无为之界</p>
  <p id="a5t">寂寞转空议　　觉成不退转</p>
  <p id="a5u">本际无崖底　　不得其边畔</p>
  <p id="a5v">一时等能解　　觉了不退转</p>
  <p id="a5w">其有方俗法　　如行之所趣</p>
  <p id="a5x">智慧观平夷　　觉了不退转</p>
  <p id="a5y">如魔之境界　　佛界则平等</p>
  <p id="a5z">相应为一类　　以是印见印</p>
  <p id="a60">其淫怒痴者　　欲尘不可限</p>
  <p id="a61">觉了诸想着　　达解不退转</p>
  <p id="a62">生死及无为　　道教则寂然</p>
  <p id="a63">等解于灭度　　觉了不退转</p>
  <p id="a64">五阴道如之　　有二分别慧</p>
  <p id="a65">犹如幻貌像　　明哲无思想</p>
  <p id="a66">计于四种者　　犹如虚空界</p>
  <p id="a67">晓了无可取　　真印而见印</p>
  <p id="a68">觉眼则为道　　解空无所著</p>
  <p id="a69">若眼道如之　　以等上平等</p>
  <p id="a6A">诸入皆如是　　道空常平均</p>
  <p id="a6B">当作是了知　　以此印见印</p>
  <p id="a6C">众生之所念　　一心悉知之</p>
  <p id="a6D">则无所挂碍　　斯故不退转</p>
  <p id="a6E">一切群萌根　　卑劣妙中间</p>
  <p id="a6F">于彼度无极　　逮成不退转</p>
  <p id="a6G">辩才无挂碍　　无逝无所住</p>
  <p id="a6H">亿劫中诵说　　其法不可尽</p>
  <p id="a6I">虚空尚可尽　　风可尚执持</p>
  <p id="a6J">彼明辩才慧　　则不可尽极</p>
  <p id="a6K">总持行如斯　　揽摄一切法</p>
  <p id="a6L">名德不违心　　不失于博闻</p>
  <p id="a6M">其十方诸佛　　导师所说法</p>
  <p id="a6N">皆得于总持　　慧心念不忘</p>
  <p id="a6O">于过去千劫　　所闻大圣法</p>
  <p id="a6P">咨问真谛教　　善学于总持</p>
  <p id="a6Q">斯等总持然　　辩才亦如之</p>
  <p id="a6R">智惠及诸根　　逮成不退转</p>
  <p id="a6S">以空印诸法　　无著无所拔</p>
  <p id="a6T">以印印于空　　故曰不退转</p>
  <p id="a6U">虚空印诸法　　清净无所有</p>
  <p id="a6V">晓了此本际　　以印不退转</p>
  <p id="a6W">诸因缘法无　　因缘其惟行</p>
  <p id="a6X">因缘则非真　　谛相一切法</p>
  <p id="a6Y">诸法相犹幻　　犹如虚空相</p>
  <p id="a6Z">以是相印之　　印于不退转</p>
  <p id="a6a">一切众生行　　色声之礼节</p>
  <p id="a6b">一时普能现　　觉了不退转</p>
  <p id="a6c">于施舍无量　　功德常无尽</p>
  <p id="a6d">供养虚空界　　至诚命为一</p>
  <p id="a6e">禁戒高无极　　怀来致佛戒</p>
  <p id="a6f">无限无有量　　等游若虚空</p>
  <p id="a6g">一切众生禁　　学不学缘觉</p>
  <p id="a6h">及不退转戒　　十六分无伦</p>
  <p id="a6i">忍辱悉尽极　　遵修无所生</p>
  <p id="a6j">成就此忍辱　　逮成不退转</p>
  <p id="a6k">精进无限量　　方便不可极</p>
  <p id="a6l">悦可群萌类　　精进为大仙</p>
  <p id="a6m">常为专志定　　无乱善谨慎</p>
  <p id="a6n">普见一切法　　无诤定三昧</p>
  <p id="a6o">逮无碍智惠　　净除所睹处</p>
  <p id="a6p">得佛之尊行　　净土令成就</p>
  <p id="a6q">慧飞度无极　　善学于善权</p>
  <p id="a6r">以佛印见印　　遵修于道行</p>
  <p id="a6s">其行不可知　　志性何所疗</p>
  <p id="a6t">积行无边际　　开化于众生</p>
  <p id="a6u">诸声闻缘觉　　一切魔异学</p>
  <p id="a6v">缘不能及知　　大人之所行</p>
  <p id="a6w">彼不着诸行　　感动神足定</p>
  <p id="a6x">解空无所有　　皆读逮所兴</p>
  <p id="a6y">来过而出生　　示现佛形像</p>
  <p id="a6z">坐于佛树下　　则转于法轮</p>
  <p id="a70">普现诸国土　　面见十方佛</p>
  <p id="a71">譬若如日月　　等游于虚空</p>
  <p id="a72">示现取灭度　　随大信乐乘</p>
  <p id="a73">不违示斯印　　其印不退转</p>
  <p id="a74">无限如虚空　　智慧普若斯</p>
  <p id="a75">不退转之法　　晓了道如斯</p>
  <p id="a76">于是宝女。<a id="a-77"></a>说此颂已不退转印时。<a id="a-78"></a>三千大千世界为大震动。<a id="a-79"></a>五千菩萨得不退转受别之印。<a id="a-7A"></a>世尊则赞彼宝女曰。<a id="a-7B"></a>善哉善哉快说斯言。<a id="a-7C"></a>能演菩萨不退转印。</p>
  <p data-pb></p>
  <h2 id="a7D">大乘品第十二</h2>
  <p id="a7E">于是贤者须菩提白世尊曰。<a id="a-7F"></a>唯然大圣。<a id="a-7G"></a>如今斯女。<a id="a-7H"></a>不退转印而见印矣。<a id="a-7I"></a>不复疑也。<a id="a-7J"></a>乃能有斯如此像类上妙辩才也。<a id="a-7K"></a>设不尔者无缘讲说若兹深法。<a id="a-7L"></a>佛言。<a id="a-7M"></a>如是须菩提。<a id="a-7N"></a>诚如所云。<a id="a-7O"></a>如斯宝女。<a id="a-7P"></a>不退转印而见印矣。<a id="a-7Q"></a>以逮法忍。<a id="a-7R"></a>乃得入斯大乘之行。<a id="a-7S"></a>于时宝女前问佛言。<a id="a-7T"></a>所云大乘为何谓乎。<a id="a-7U"></a>佛告宝女。<a id="a-7V"></a>所谓大乘弘广之乘。<a id="a-7W"></a>慰抚一切众生之类故。<a id="a-7X"></a>无有阴盖。<a id="a-7Y"></a>示现一切众德异惠故离垢之乘。<a id="a-7Z"></a>舍诸尘劳窈冥事故。<a id="a-7a"></a>普照之乘。<a id="a-7b"></a>一切所解脱门相故。<a id="a-7c"></a>显曜之乘无欲着故。<a id="a-7d"></a>随因缘乘脱所挂碍故。<a id="a-7e"></a>清净之乘护戒品故。<a id="a-7f"></a>等善住乘。<a id="a-7g"></a>而谛慎护定品之故。<a id="a-7h"></a>无漏之乘选惠品故。<a id="a-7i"></a>解脱乘者照解品故。<a id="a-7j"></a>等现一切诸法乘者。<a id="a-7k"></a>晓了度知见品之故。<a id="a-7l"></a>不进退乘者摄十力故。<a id="a-7m"></a>无惧乘者。<a id="a-7n"></a>四无所畏师子吼故。<a id="a-7o"></a>无所往至离处乘者。<a id="a-7p"></a>摄受诸佛十八不共殊胜法故。<a id="a-7q"></a>普平乘者。<a id="a-7r"></a>等行慈心加众生故。<a id="a-7s"></a>无害乘者。<a id="a-7t"></a>则以正法抑制一切诸外学故。<a id="a-7u"></a>消除乘者。<a id="a-7v"></a>降伏一切魔官属故。<a id="a-7w"></a>寂灭乘者坏尘劳故。<a id="a-7x"></a>降化乘者。<a id="a-7y"></a>伏阴魔故。<a id="a-7z"></a>离限乘者。<a id="a-80"></a>越死魔故。<a id="a-81"></a>殊胜乘者。<a id="a-82"></a>弃天魔故。<a id="a-83"></a>豪富乘者。<a id="a-84"></a>则能具足施度无极故。<a id="a-85"></a>无热乘者。<a id="a-86"></a>戒度无极则具足故。<a id="a-87"></a>弃怨乘者。<a id="a-88"></a>忍度无极则具足故。<a id="a-89"></a>坚无坏乘者。<a id="a-8A"></a>进度无极则具足故。<a id="a-8B"></a>断除一切诸所自在瑕玼之乘者。<a id="a-8C"></a>心离阴盖故。<a id="a-8D"></a>所修乘者。<a id="a-8E"></a>寂度无极则具足故。<a id="a-8F"></a>一切善德一切智惠世俗之事度世之法所遭乘者。<a id="a-8G"></a>智度无极则具足故。<a id="a-8H"></a>普御随行一切乘者。<a id="a-8I"></a>权度无极则具足故。<a id="a-8J"></a>至无至乘趣灭度故。<a id="a-8K"></a>归安乘者建八路故。<a id="a-8L"></a>其所至到无处乘者。<a id="a-8M"></a>遵修奉行观寂之故。<a id="a-8N"></a>根力觉意具志乘者。<a id="a-8O"></a>一切诸魔及诸异学无瞻颜故。<a id="a-8P"></a>四神足乘。<a id="a-8Q"></a>则能普现诸佛国故。<a id="a-8R"></a>等能超度正谛住乘。<a id="a-8S"></a>蠲除一切诸不善法。<a id="a-8T"></a>遵修众行德善法故。<a id="a-8U"></a>善修谨慎意止乘者。<a id="a-8V"></a>无内怨故。<a id="a-8W"></a>假使不着三界乘者。<a id="a-8X"></a>奉无漏故。<a id="a-8Y"></a>不著有为诸界乘者。<a id="a-8Z"></a>逮得无为显曜界故。<a id="a-8a"></a>不舍道心御善住乘。<a id="a-8b"></a>不乐一切声闻缘觉所行惠故。<a id="a-8c"></a>超越乘者。<a id="a-8d"></a>则能施以无见顶故。<a id="a-8e"></a>庄严乘者功德成故。<a id="a-8f"></a>选择众生志性乘者。<a id="a-8g"></a>究竟慧故。<a id="a-8h"></a>阐门乘者。<a id="a-8i"></a>所可词祀无所逆故。<a id="a-8j"></a>一味乘者等佛惠故。<a id="a-8k"></a>洪音乘者十方闻故。<a id="a-8l"></a>一切诸天普礼乘者。<a id="a-8m"></a>善修业故。<a id="a-8n"></a>释梵四王所叹乘者。<a id="a-8o"></a>德无量故。<a id="a-8p"></a>其有悭贪能施乘者为元首故。<a id="a-8q"></a>若有犯禁施惠戒乘者。<a id="a-8r"></a>谓大乘故。<a id="a-8s"></a>志怀嗔怒施忍乘者。<a id="a-8t"></a>不加害心于众生故。<a id="a-8u"></a>其懈怠者施精进乘。<a id="a-8v"></a>被坚固铠未曾舍故。<a id="a-8w"></a>其乱心者施禅定乘。<a id="a-8x"></a>令心调定业仁贤故。<a id="a-8y"></a>其邪智者施正惠乘。<a id="a-8z"></a>博闻解故。<a id="a-90"></a>惠施众安除苦患乘。<a id="a-91"></a>不造一切众恶之故。<a id="a-92"></a>佛之圣道无挂碍智无等伦惠所示现者。<a id="a-93"></a>皆处一切诸乘顶故。<a id="a-94"></a>以是之故为大乘也。<a id="a-95"></a>佛讲说此大乘议时。<a id="a-96"></a>万二千人发无上正真道意。<a id="a-97"></a>口说斯言。<a id="a-98"></a>吾等亦当乘斯大乘。<a id="a-99"></a>令无数人众生之类。<a id="a-9A"></a>皆使得立于此大乘。</p>
  <p id="a9B">于是宝女白世尊曰。<a id="a-9C"></a>唯然大圣。<a id="a-9D"></a>其大乘者。<a id="a-9E"></a>有何堑路。<a id="a-9F"></a>而不疾归诸通之惠。<a id="a-9G"></a>佛告宝女。<a id="a-9H"></a>行大乘者。<a id="a-9I"></a>有三十二挂碍堑路。<a id="a-9J"></a>以此堑故不疾得成诸通之慧。<a id="a-9K"></a>何谓三十二。<a id="a-9L"></a>乐声闻乘(一)。<a id="a-9M"></a>志缘觉乘(二)。<a id="a-9N"></a>求释梵处(三)。<a id="a-9O"></a>倚着所生净修梵行(四)。<a id="a-9P"></a>专一德本言是我所(五)。<a id="a-9Q"></a>若得财宝悭贪爱吝(六)。<a id="a-9R"></a>以偏党心而施众生(七)。<a id="a-9S"></a>轻易戒禁(八)。<a id="a-9T"></a>不念道心专精之行(九)。<a id="a-9U"></a>嗔恚之事以为名闻(十)。<a id="a-9V"></a>其心废逸(十一)。<a id="a-9W"></a>而心驰骋(十二)。<a id="a-9X"></a>不求博闻(十三)。<a id="a-9Y"></a>不察所造(十四)。<a id="a-9Z"></a>贡高自大(十五)。<a id="a-9a"></a>不能清净身口心行(十六)。<a id="a-9b"></a>不护正法(十七)。<a id="a-9c"></a>背舍师恩(十八)。<a id="a-9d"></a>弃舍四恩(十九)。<a id="a-9e"></a>离坚要法(二十)。<a id="a-9f"></a>习诸恶友(二十一)。<a id="a-9g"></a>随诸阴种(二十二)。<a id="a-9h"></a>不劝助道(二十三)。<a id="a-9i"></a>念不善本(二十四)。<a id="a-9j"></a>所发道意无权方便(二十五)。<a id="a-9k"></a>不以殷勤咨嗟三宝(二十六)。<a id="a-9l"></a>憎诸菩萨(二十七)。<a id="a-9m"></a>所未闻法闻之诽谤(二十八)。<a id="a-9n"></a>不觉魔事(二十九)。<a id="a-9o"></a>习恃俗典(三十)。<a id="a-9p"></a>不肯劝化于众生类(三十一)。<a id="a-9q"></a>厌于生死(三十二)。<a id="a-9r"></a>是为三十二事违失大乘堕于堑路。<a id="a-9s"></a>其堕堑路不能疾成诸通之惠。<a id="a-9t"></a>又复宝女。<a id="a-9u"></a>其学大乘之威神德。<a id="a-9v"></a>以此之乘堕于堑路。<a id="a-9w"></a>所以者何。<a id="a-9x"></a>其于斯乘有为之秽。<a id="a-9y"></a>不如所乘为大乘者。<a id="a-9z"></a>则堕堑路。<a id="a-A0"></a>若以于彼无为之德。<a id="a-A1"></a>如斯行乘为大乘者。<a id="a-A2"></a>名闻之德。<a id="a-A3"></a>计于彼乘。<a id="a-A4"></a>于如来心即为尘劳一切不顺。<a id="a-A5"></a>于斯大乘悉堕堑路。<a id="a-A6"></a>其于斯乘着如来觉。<a id="a-A7"></a>德称之故。<a id="a-A8"></a>如是乘者大乘之德故堕堑路。<a id="a-A9"></a>是故宝女。<a id="a-AA"></a>菩萨大乘当弃尘劳所慕法乘。<a id="a-AB"></a>以斯之法致净大乘。<a id="a-AC"></a>当习此法思惟奉行合斯恢弘。<a id="a-AD"></a>何所是法净致大乘。<a id="a-AE"></a>有三十二法致净大乘。<a id="a-AF"></a>何谓三十二。<a id="a-AG"></a>于诸众生无请之友故。<a id="a-AH"></a>真谛究竟为他人故。<a id="a-AI"></a>志性坚强遵修众德行不以厌至德成故。<a id="a-AJ"></a>心无愦乱志性净故。<a id="a-AK"></a>其身清净威仪礼节无想念故。<a id="a-AL"></a>口言清净言行相副故。<a id="a-AM"></a>其心清净不舍道心故。<a id="a-AN"></a>布施清净不望报故。<a id="a-AO"></a>戒行鲜洁护犯禁故。<a id="a-AP"></a>忍清净者不惜身命故。<a id="a-AQ"></a>精进清净十力无畏具足故。<a id="a-AR"></a>禅定清净一切尘劳无杂错故。<a id="a-AS"></a>智惠清净蠲除一切挂碍之故。<a id="a-AT"></a>清净心者降伏一切众魔之故。<a id="a-AU"></a>坚固行者度诸愿故。<a id="a-AV"></a>习诸四恩不舍众生故。<a id="a-AW"></a>于佛反覆护正法故。<a id="a-AX"></a>以不懈惓则能具足道品法故。<a id="a-AY"></a>所闻无厌具圣智故。<a id="a-AZ"></a>其欢喜者转加胜故无慢善圣以能致到无见顶故。<a id="a-Aa"></a>于一切法无诤讼者。<a id="a-Ab"></a>因缘报应所见和故。<a id="a-Ac"></a>无贫匮者获七财故所以不仆由自在故。<a id="a-Ad"></a>德慧成就不失通故。<a id="a-Ae"></a>灭除众生之尘劳者。<a id="a-Af"></a>定于寂然成就之故。<a id="a-Ag"></a>如来惠解所变化者具足观故。<a id="a-Ah"></a>睹三脱门所示睹者。<a id="a-Ai"></a>遵修于空无想愿故。<a id="a-Aj"></a>澹泊内者。<a id="a-Ak"></a>令诸众生觉了分别寂然惠故。<a id="a-Al"></a>兴尽惠者不起法忍故。<a id="a-Am"></a>修行一切诸法要者。<a id="a-An"></a>致受别故。<a id="a-Ao"></a>佛言宝女。<a id="a-Ap"></a>是为三十二法净致大乘。<a id="a-Aq"></a>说此三十二事法品典时。<a id="a-Ar"></a>七万二千天与人。<a id="a-As"></a>皆发无上正真道意。<a id="a-At"></a>万二千菩萨得不起法忍。<a id="a-Au"></a>天于虚空百万之众咨嗟叹吒。<a id="a-Av"></a>雨于天华鼓诸伎乐。<a id="a-Aw"></a>各各举声而歌颂曰。<a id="a-Ax"></a>其有逮闻于此大乘名德之称。<a id="a-Ay"></a>斯等众生振救建立诸佛之德。<a id="a-Az"></a>其闻信乐笃信以后。<a id="a-B0"></a>若执持者审谛奉行。<a id="a-B1"></a>复超此功。</p>
  <p data-pb></p>
  <h2 id="aB2">嘱累品第十三</h2>
  <p id="aB3">于是天帝释。<a id="a-B4"></a>梵忍迹天王。<a id="a-B5"></a>四大天王。<a id="a-B6"></a>白世尊曰。<a id="a-B7"></a>至未曾有天中之天。<a id="a-B8"></a>乃能善说深奥应议。<a id="a-B9"></a>讲斯经典多所导利。<a id="a-BA"></a>灭诸阴盖及众尘劳。<a id="a-BB"></a>化不顺议示导正义。<a id="a-BC"></a>以降魔怨。<a id="a-BD"></a>弃捐一切诸外异学。<a id="a-BE"></a>总摄一切诸佛之法。<a id="a-BF"></a>是故世尊。<a id="a-BG"></a>吾当受持于斯法典讽诵讲说。<a id="a-BH"></a>若诸法师。<a id="a-BI"></a>揽受奉持此经卷。<a id="a-BJ"></a>归身手执若在其舍。<a id="a-BK"></a>书着竹帛宣布远近。<a id="a-BL"></a>诸天龙神及揵沓和。<a id="a-BM"></a>若信是经欲奉持者。<a id="a-BN"></a>当令斯袖宽弘无役。<a id="a-BO"></a>其不悦乐而察阴盖者当令谛受。<a id="a-BP"></a>而使斯等不犯法师不有所娆。<a id="a-BQ"></a>于是世尊告天帝释梵忍迹天四大天王。<a id="a-BR"></a>善哉善哉诸仁者等。<a id="a-BS"></a>汝等乃欲将护法师。<a id="a-BT"></a>晓了志愿已能将护于法师者。<a id="a-BU"></a>诸仁者等则为拥护于正法矣。<a id="a-BV"></a>已能拥护于正法者。<a id="a-BW"></a>则为拥护一切群萌。</p>
  <p id="aBX">尔时世尊告贤者阿难。<a id="a-BY"></a>汝当受此经卷之品宝女所问正法之典。<a id="a-BZ"></a>受持讽诵为他人说。<a id="a-Ba"></a>假使菩萨于百千劫。<a id="a-Bb"></a>而行布施忍辱者。<a id="a-Bc"></a>设有菩萨取是经法。<a id="a-Bd"></a>受则上口而讽诵者为他人说。<a id="a-Be"></a>建立大哀欲度众生。<a id="a-Bf"></a>具足大慈思惟经法立于忍辱。<a id="a-Bg"></a>斯之获德出彼福上。<a id="a-Bh"></a>速疾得归于此大乘。<a id="a-Bi"></a>贤者阿难白世尊曰。<a id="a-Bj"></a>吾寻奉受斯法典已。<a id="a-Bk"></a>唯然大圣。<a id="a-Bl"></a>斯之经法名曰何等。<a id="a-Bm"></a>云何奉行。<a id="a-Bn"></a>佛告阿难。<a id="a-Bo"></a>斯之经法。<a id="a-Bp"></a>名曰真谛晓了义律达门之品当持。<a id="a-Bq"></a>又名无量之德发意所说当持。<a id="a-Br"></a>如来十力四无所畏十八不共诸佛之法分别诸相。<a id="a-Bs"></a>菩萨应时遵修法行。<a id="a-Bt"></a>说不退转轮印讲演大乘当奉持之。<a id="a-Bu"></a>聚会之品宝女所问当奉持之。<a id="a-Bv"></a>阿难。<a id="a-Bw"></a>汝若能持此法门品为他人说。<a id="a-Bx"></a>便获无量名德诸法法之光曜。<a id="a-By"></a>则为众生建立佛事。<a id="a-Bz"></a>所以者何。<a id="a-C0"></a>是为去来今现诸佛世尊究竟之法。<a id="a-C1"></a>佛说如是。<a id="a-C2"></a>宝女阿难一切众会诸天人民阿须伦世间人闻经莫不欢喜。</p>
 </body>
</html>