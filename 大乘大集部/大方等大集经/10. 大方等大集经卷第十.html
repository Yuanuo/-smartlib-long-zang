<!doctype html>
<html id="z3IBTKfEM" data-ver="2001">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第十</h1>
  <h2 id="a2">海慧菩萨品第五之三</h2>
  <p id="a3">尔时，<a id="a-4"></a>世尊复告海慧菩萨言：<a id="a-5"></a>“善男子，<a id="a-6"></a>有二法利益大乘：<a id="a-7"></a>一者、<a id="a-8"></a>乐念佛法，<a id="a-9"></a>二者、<a id="a-A"></a>乐离声闻。<a id="a-B"></a>复有二法：<a id="a-C"></a>一者、<a id="a-D"></a>拥护解脱，<a id="a-E"></a>二者、<a id="a-F"></a>能演说法。<a id="a-G"></a>复有二法：<a id="a-H"></a>一者、<a id="a-I"></a>求菩提心，<a id="a-J"></a>二者、<a id="a-K"></a>调伏众生。<a id="a-L"></a>复有二法：<a id="a-M"></a>一者、<a id="a-N"></a>观菩提心犹如幻相，<a id="a-O"></a>二者、<a id="a-P"></a>观诸众生悉无有我。<a id="a-Q"></a>复有二法：<a id="a-R"></a>一者、<a id="a-S"></a>不舍菩提之心，<a id="a-T"></a>二者、<a id="a-U"></a>观法平等。<a id="a-V"></a>复有二法：<a id="a-W"></a>一者、<a id="a-X"></a>净于善根，<a id="a-Y"></a>二者、<a id="a-Z"></a>无作无净。<a id="a-a"></a>复有二法：<a id="a-b"></a>一者、<a id="a-c"></a>为善法故而修庄严，<a id="a-d"></a>二者、<a id="a-e"></a>毕竟。<a id="a-f"></a>复有二法：<a id="a-g"></a>一者、<a id="a-h"></a>自身毕竟，<a id="a-i"></a>二者、<a id="a-j"></a>众生毕竟。<a id="a-k"></a>复有二法：<a id="a-l"></a>一者、<a id="a-m"></a>内净，<a id="a-n"></a>二者、<a id="a-o"></a>外净。<a id="a-p"></a>复有二法：<a id="a-q"></a>一、<a id="a-r"></a>不作罪，<a id="a-s"></a>二、<a id="a-t"></a>作已悔。<a id="a-u"></a>复有二法：<a id="a-v"></a>一、<a id="a-w"></a>能布施，<a id="a-x"></a>二、<a id="a-y"></a>不求报。<a id="a-z"></a>复有二法：<a id="a-10"></a>一、<a id="a-11"></a>平等施，<a id="a-12"></a>二、<a id="a-13"></a>能回向。<a id="a-14"></a>复有二法：<a id="a-15"></a>一者、<a id="a-16"></a>持戒，<a id="a-17"></a>二者、<a id="a-18"></a>不求善果。<a id="a-19"></a>复有二法：<a id="a-1A"></a>一、<a id="a-1B"></a>不自誉，<a id="a-1C"></a>二、<a id="a-1D"></a>不毁他。<a id="a-1E"></a>复有二法：<a id="a-1F"></a>一者、<a id="a-1G"></a>忍辱，<a id="a-1H"></a>二者、<a id="a-1I"></a>软语。<a id="a-1J"></a>复有二法：<a id="a-1K"></a>一者、<a id="a-1L"></a>于贪不贪，<a id="a-1M"></a>二者、<a id="a-1N"></a>于瞋不瞋。<a id="a-1O"></a>复有二法：<a id="a-1P"></a>一者、<a id="a-1Q"></a>为于善法勤修精进，<a id="a-1R"></a>二者、<a id="a-1S"></a>不轻懈怠。<a id="a-1T"></a>复有二法：<a id="a-1U"></a>一、<a id="a-1V"></a>身寂静，<a id="a-1W"></a>二、<a id="a-1X"></a>心寂静。<a id="a-1Y"></a>复有二法：<a id="a-1Z"></a>一、<a id="a-1a"></a>求禅支，<a id="a-1b"></a>二、<a id="a-1c"></a>调伏心。<a id="a-1d"></a>复有二法：<a id="a-1e"></a>一、<a id="a-1f"></a>乐在禅定，<a id="a-1g"></a>二、<a id="a-1h"></a>不厌欲界。<a id="a-1i"></a>复有二法：<a id="a-1j"></a>一者、<a id="a-1k"></a>求法，<a id="a-1l"></a>二者、<a id="a-1m"></a>乐法。<a id="a-1n"></a>复有二法：<a id="a-1o"></a>一者、<a id="a-1p"></a>乐观法，<a id="a-1q"></a>二者、<a id="a-1r"></a>欲法。<a id="a-1s"></a>复有二法：<a id="a-1t"></a>一者、<a id="a-1u"></a>乐求善友，<a id="a-1v"></a>二者、<a id="a-1w"></a>恭敬供养。<a id="a-1x"></a>复有二法：<a id="a-1y"></a>一、<a id="a-1z"></a>至心听，<a id="a-20"></a>二、<a id="a-21"></a>至心受。<a id="a-22"></a>复有二法：<a id="a-23"></a>一、<a id="a-24"></a>数咨问，<a id="a-25"></a>二、<a id="a-26"></a>如法住。<a id="a-27"></a>复有二法：<a id="a-28"></a>一者、<a id="a-29"></a>知法，<a id="a-2A"></a>二者、<a id="a-2B"></a>知义。<a id="a-2C"></a>复有二法：<a id="a-2D"></a>一者、<a id="a-2E"></a>闻已无厌，<a id="a-2F"></a>二者、<a id="a-2G"></a>知已无厌。<a id="a-2H"></a>复有二法：<a id="a-2I"></a>一者、<a id="a-2J"></a>修善，<a id="a-2K"></a>二者、<a id="a-2L"></a>离恶。<a id="a-2M"></a>复有二法：<a id="a-2N"></a>一者、<a id="a-2O"></a>乐说正法，<a id="a-2P"></a>二者、<a id="a-2Q"></a>于受法者生怜愍心。<a id="a-2R"></a>复有二法：<a id="a-2S"></a>一者、<a id="a-2T"></a>于法无悭吝心，<a id="a-2U"></a>二者、<a id="a-2V"></a>说时无有食想。<a id="a-2W"></a>复有二法：<a id="a-2X"></a>一者、<a id="a-2Y"></a>至心听，<a id="a-2Z"></a>二、<a id="a-2a"></a>至心受。<a id="a-2b"></a>复有二法：<a id="a-2c"></a>一、<a id="a-2d"></a>离五盖，<a id="a-2e"></a>二、<a id="a-2f"></a>修七觉。<a id="a-2g"></a>复有二法：<a id="a-2h"></a>一者、<a id="a-2i"></a>喜，<a id="a-2j"></a>二者、<a id="a-2k"></a>乐。<a id="a-2l"></a>复有二法：<a id="a-2m"></a>一者、<a id="a-2n"></a>知已，<a id="a-2o"></a>二者、<a id="a-2p"></a>知时。<a id="a-2q"></a>复有二法：<a id="a-2r"></a>一、<a id="a-2s"></a>信果报，<a id="a-2t"></a>二、<a id="a-2u"></a>作善业。<a id="a-2v"></a>复有二法：<a id="a-2w"></a>一者、<a id="a-2x"></a>不断圣性，<a id="a-2y"></a>二者、<a id="a-2z"></a>实语。<a id="a-30"></a>复有二法：<a id="a-31"></a>一者、<a id="a-32"></a>如说而住，<a id="a-33"></a>二者、<a id="a-34"></a>不藏如来功德。<a id="a-35"></a>复有二法：<a id="a-36"></a>一者、<a id="a-37"></a>净身，<a id="a-38"></a>二者、<a id="a-39"></a>远离三不善根。<a id="a-3A"></a>复有二法：<a id="a-3B"></a>一者、<a id="a-3C"></a>观身犹如草木，<a id="a-3D"></a>二者、<a id="a-3E"></a>为净心故修行善法。<a id="a-3F"></a>复有二法：<a id="a-3G"></a>一者、<a id="a-3H"></a>净口，<a id="a-3I"></a>二者、<a id="a-3J"></a>远离四过。<a id="a-3K"></a>复有二法：<a id="a-3L"></a>一者、<a id="a-3M"></a>观一切法悉不可说，<a id="a-3N"></a>二者、<a id="a-3O"></a>观声如响。<a id="a-3P"></a>复有二法：<a id="a-3Q"></a>一者、<a id="a-3R"></a>净心，<a id="a-3S"></a>二者、<a id="a-3T"></a>远离无明嫉妒邪见。<a id="a-3U"></a>复有二法：<a id="a-3V"></a>一者、<a id="a-3W"></a>内净，<a id="a-3X"></a>二者、<a id="a-3Y"></a>外无行处。<a id="a-3Z"></a>复有二法：<a id="a-3a"></a>一者、<a id="a-3b"></a>修慈，<a id="a-3c"></a>二者、<a id="a-3d"></a>远离亲怨之想。<a id="a-3e"></a>复有二法：<a id="a-3f"></a>一、<a id="a-3g"></a>观众生犹如虚空，<a id="a-3h"></a>二者、<a id="a-3i"></a>修慈。<a id="a-3j"></a>复有二法：<a id="a-3k"></a>一者、<a id="a-3l"></a>不舍悲心，<a id="a-3m"></a>二者、<a id="a-3n"></a>求善不悔。<a id="a-3o"></a>复有二法：<a id="a-3p"></a>一者、<a id="a-3q"></a>能调不调，<a id="a-3r"></a>二者、<a id="a-3s"></a>调时不悔。<a id="a-3t"></a>复有二法：<a id="a-3u"></a>一者、<a id="a-3v"></a>持法，<a id="a-3w"></a>二者、<a id="a-3x"></a>护持法者。<a id="a-3y"></a>复有二法：<a id="a-3z"></a>一者、<a id="a-40"></a>乐法，<a id="a-41"></a>二者、<a id="a-42"></a>护法。<a id="a-43"></a>复有二法：<a id="a-44"></a>一者、<a id="a-45"></a>称扬人善，<a id="a-46"></a>二者、<a id="a-47"></a>乐藏他过。<a id="a-48"></a>复有二法：<a id="a-49"></a>一者、<a id="a-4A"></a>离贪，<a id="a-4B"></a>二者、<a id="a-4C"></a>离瞋。<a id="a-4D"></a>复有二法：<a id="a-4E"></a>一者、<a id="a-4F"></a>不舍众生，<a id="a-4G"></a>二者、<a id="a-4H"></a>修舍。<a id="a-4I"></a>复有二法：<a id="a-4J"></a>一者、<a id="a-4K"></a>念佛，<a id="a-4L"></a>二者、<a id="a-4M"></a>知无念处。<a id="a-4N"></a>复有二法：<a id="a-4O"></a>一者、<a id="a-4P"></a>观身，<a id="a-4Q"></a>二者、<a id="a-4R"></a>求三十二相。<a id="a-4S"></a>复有二法：<a id="a-4T"></a>一者、<a id="a-4U"></a>念法，<a id="a-4V"></a>二者、<a id="a-4W"></a>化诸众生令住法中。<a id="a-4X"></a>复有二法：<a id="a-4Y"></a>一者、<a id="a-4Z"></a>观无贪处，<a id="a-4a"></a>二者、<a id="a-4b"></a>于贪者所生于悲心。<a id="a-4c"></a>复有二法：<a id="a-4d"></a>一者、<a id="a-4e"></a>念菩萨僧，<a id="a-4f"></a>二者、<a id="a-4g"></a>依无退僧。<a id="a-4h"></a>复有二法：<a id="a-4i"></a>一者、<a id="a-4j"></a>观于无僧，<a id="a-4k"></a>二者、<a id="a-4l"></a>拥护四沙门果。<a id="a-4m"></a>复有二法：<a id="a-4n"></a>一者、<a id="a-4o"></a>念戒，<a id="a-4p"></a>二者、<a id="a-4q"></a>知菩提心不可宣说。<a id="a-4r"></a>复有二法：<a id="a-4s"></a>一者、<a id="a-4t"></a>观戒无住，<a id="a-4u"></a>二者、<a id="a-4v"></a>护毁禁者。<a id="a-4w"></a>复有二法：<a id="a-4x"></a>一者、<a id="a-4y"></a>念施，<a id="a-4z"></a>二者、<a id="a-50"></a>施已无悔。<a id="a-51"></a>复有二法：<a id="a-52"></a>一者、<a id="a-53"></a>远离烦恼，<a id="a-54"></a>二者、<a id="a-55"></a>离烦恼故演说正法。<a id="a-56"></a>复有二法：<a id="a-57"></a>一者、<a id="a-58"></a>念天，<a id="a-59"></a>二者、<a id="a-5A"></a>乐寂静。<a id="a-5B"></a>复有二法：<a id="a-5C"></a>一者、<a id="a-5D"></a>具足念心，<a id="a-5E"></a>二者、<a id="a-5F"></a>拥护乱心。<a id="a-5G"></a>复有二法：<a id="a-5H"></a>一者、<a id="a-5I"></a>功德庄严，<a id="a-5J"></a>二者、<a id="a-5K"></a>智慧庄严。<a id="a-5L"></a>复有二法：<a id="a-5M"></a>一者、<a id="a-5N"></a>观无造作，<a id="a-5O"></a>二者、<a id="a-5P"></a>乐修善法。<a id="a-5Q"></a>复有二法：<a id="a-5R"></a>一者、<a id="a-5S"></a>无缚，<a id="a-5T"></a>二者、<a id="a-5U"></a>缚者解脱。<a id="a-5V"></a>复有二法：<a id="a-5W"></a>一者、<a id="a-5X"></a>远离诳心，<a id="a-5Y"></a>二者、<a id="a-5Z"></a>至心清净。<a id="a-5a"></a>复有二法：<a id="a-5b"></a>一者、<a id="a-5c"></a>知恩，<a id="a-5d"></a>二者、<a id="a-5e"></a>念恩。<a id="a-5f"></a>复有二法：<a id="a-5g"></a>一者、<a id="a-5h"></a>说一切过，<a id="a-5i"></a>二者、<a id="a-5j"></a>而远离之。<a id="a-5k"></a>复有二法：<a id="a-5l"></a>一者、<a id="a-5m"></a>自修圣行，<a id="a-5n"></a>二者、<a id="a-5o"></a>化他令行。<a id="a-5p"></a>复有二法：<a id="a-5q"></a>一者、<a id="a-5r"></a>愿求善法，<a id="a-5s"></a>二者、<a id="a-5t"></a>心无厌足。<a id="a-5u"></a>复有二法：<a id="a-5v"></a>一者、<a id="a-5w"></a>远离恶法，<a id="a-5x"></a>二者、<a id="a-5y"></a>亲近善法。<a id="a-5z"></a>复有二法：<a id="a-60"></a>一者、<a id="a-61"></a>请佛说法，<a id="a-62"></a>二者、<a id="a-63"></a>至心听受。<a id="a-64"></a>复有二法：<a id="a-65"></a>一者、<a id="a-66"></a>知一切法不生不灭，<a id="a-67"></a>二者、<a id="a-68"></a>说字句义。<a id="a-69"></a>复有二法：<a id="a-6A"></a>一者、<a id="a-6B"></a>知无众生，<a id="a-6C"></a>二者、<a id="a-6D"></a>以己善根与众生共。<a id="a-6E"></a>复有二法：<a id="a-6F"></a>一者、<a id="a-6G"></a>远离诸相，<a id="a-6H"></a>二者、<a id="a-6I"></a>深求三十二相。<a id="a-6J"></a>复有二法：<a id="a-6K"></a>一者、<a id="a-6L"></a>观空，<a id="a-6M"></a>二者、<a id="a-6N"></a>将护众生。<a id="a-6O"></a>复有二法：<a id="a-6P"></a>一者、<a id="a-6Q"></a>修集无愿，<a id="a-6R"></a>二者、<a id="a-6S"></a>及愿众生。<a id="a-6T"></a>复有二法：<a id="a-6U"></a>一者、<a id="a-6V"></a>修一切善，<a id="a-6W"></a>二者、<a id="a-6X"></a>愿诸众生同修善根。<a id="a-6Y"></a>复有二法：<a id="a-6Z"></a>一者、<a id="a-6a"></a>智慧无碍，<a id="a-6b"></a>二者、<a id="a-6c"></a>受诸有身。<a id="a-6d"></a>复有二法：<a id="a-6e"></a>一者、<a id="a-6f"></a>不动，<a id="a-6g"></a>二者、<a id="a-6h"></a>不悔。<a id="a-6i"></a>复有二法：<a id="a-6j"></a>一者、<a id="a-6k"></a>惭，<a id="a-6l"></a>二者、<a id="a-6m"></a>愧。<a id="a-6n"></a>复有二法：<a id="a-6o"></a>一、<a id="a-6p"></a>乐寂静，<a id="a-6q"></a>二、<a id="a-6r"></a>求静法。<a id="a-6s"></a>复有二法：<a id="a-6t"></a>一者、<a id="a-6u"></a>修集无诤三昧，<a id="a-6v"></a>二者、<a id="a-6w"></a>观无众生。<a id="a-6x"></a>复有二法：<a id="a-6y"></a>一者、<a id="a-6z"></a>少欲，<a id="a-70"></a>二者、<a id="a-71"></a>知足。<a id="a-72"></a>复有二法：<a id="a-73"></a>一者、<a id="a-74"></a>覆藏他罪，<a id="a-75"></a>二者、<a id="a-76"></a>显露己过。<a id="a-77"></a>复有二法：<a id="a-78"></a>一者、<a id="a-79"></a>观十二因缘，<a id="a-7A"></a>二者、<a id="a-7B"></a>深信。<a id="a-7C"></a>复有二法：<a id="a-7D"></a>一者、<a id="a-7E"></a>无我，<a id="a-7F"></a>二者、<a id="a-7G"></a>无众生。<a id="a-7H"></a>复有二法：<a id="a-7I"></a>一者、<a id="a-7J"></a>防自烦恼，<a id="a-7K"></a>二者、<a id="a-7L"></a>坏他烦恼。<a id="a-7M"></a>复有二法：<a id="a-7N"></a>一者、<a id="a-7O"></a>观无作无受，<a id="a-7P"></a>二者、<a id="a-7Q"></a>乐修善法。<a id="a-7R"></a>复有二法：<a id="a-7S"></a>一者、<a id="a-7T"></a>观生死过，<a id="a-7U"></a>二者、<a id="a-7V"></a>不断生死。<a id="a-7W"></a>复有二法：<a id="a-7X"></a>一者、<a id="a-7Y"></a>自乐生死，<a id="a-7Z"></a>二者、<a id="a-7a"></a>化诸众生令度生死。<a id="a-7b"></a>复有二法：<a id="a-7c"></a>一者、<a id="a-7d"></a>求波罗蜜，<a id="a-7e"></a>二者、<a id="a-7f"></a>求已无处。<a id="a-7g"></a>复有二法：<a id="a-7h"></a>一者、<a id="a-7i"></a>求智，<a id="a-7j"></a>二者、<a id="a-7k"></a>化他令同己智。<a id="a-7l"></a>复有二法：<a id="a-7m"></a>一者、<a id="a-7n"></a>不求供养，<a id="a-7o"></a>二者、<a id="a-7p"></a>为供养故造作诸业。<a id="a-7q"></a>复有二法：<a id="a-7r"></a>一者、<a id="a-7s"></a>于有恩处常欲报之，<a id="a-7t"></a>二者、<a id="a-7u"></a>于恩无恩等而报之。<a id="a-7v"></a>复有二法：<a id="a-7w"></a>一者、<a id="a-7x"></a>修不放逸，<a id="a-7y"></a>二者、<a id="a-7z"></a>修无缘慈。<a id="a-80"></a>复有二法：<a id="a-81"></a>一者、<a id="a-82"></a>入于出家，<a id="a-83"></a>二者、<a id="a-84"></a>既出家已心生爱乐。<a id="a-85"></a>复有二法：<a id="a-86"></a>一者、<a id="a-87"></a>自成功德，<a id="a-88"></a>二者、<a id="a-89"></a>于无德者生怜愍心。<a id="a-8A"></a>复有二法：<a id="a-8B"></a>一者、<a id="a-8C"></a>修于身念，<a id="a-8D"></a>二者、<a id="a-8E"></a>无有念处。<a id="a-8F"></a>复有二法：<a id="a-8G"></a>一者、<a id="a-8H"></a>念于受处，<a id="a-8I"></a>二者、<a id="a-8J"></a>无有念处。<a id="a-8K"></a>复有二法：<a id="a-8L"></a>一者、<a id="a-8M"></a>念于心处，<a id="a-8N"></a>二者、<a id="a-8O"></a>无有念处。<a id="a-8P"></a>复有二法：<a id="a-8Q"></a>一者、<a id="a-8R"></a>念于法处，<a id="a-8S"></a>二者、<a id="a-8T"></a>无有念处。<a id="a-8U"></a>复有二法：<a id="a-8V"></a>一者、<a id="a-8W"></a>远离不善之法，<a id="a-8X"></a>二者、<a id="a-8Y"></a>亲近能生善法。<a id="a-8Z"></a>复有二法：<a id="a-8a"></a>一者、<a id="a-8b"></a>远离已生恶法，<a id="a-8c"></a>二者、<a id="a-8d"></a>护持已生善法。<a id="a-8e"></a>复有二法：<a id="a-8f"></a>一者、<a id="a-8g"></a>为令未生善法得生，<a id="a-8h"></a>二者、<a id="a-8i"></a>为令增广而拥护之。<a id="a-8j"></a>复有二法：<a id="a-8k"></a>一者、<a id="a-8l"></a>获大神通，<a id="a-8m"></a>二者、<a id="a-8n"></a>得已教化众生。<a id="a-8o"></a>复有二法：<a id="a-8p"></a>一者、<a id="a-8q"></a>安住法界，<a id="a-8r"></a>二者、<a id="a-8s"></a>遍见诸佛世界。<a id="a-8t"></a>复有二法：<a id="a-8u"></a>一者、<a id="a-8v"></a>信心不动，<a id="a-8w"></a>二者、<a id="a-8x"></a>化不信者令同己信。<a id="a-8y"></a>复有二法：<a id="a-8z"></a>一者、<a id="a-90"></a>净心，<a id="a-91"></a>二者、<a id="a-92"></a>教化狂乱之人。<a id="a-93"></a>复有二法：<a id="a-94"></a>一、<a id="a-95"></a>勤精进，<a id="a-96"></a>二、<a id="a-97"></a>化懈怠。<a id="a-98"></a>复有二法：<a id="a-99"></a>一者、<a id="a-9A"></a>具足无碍智慧，<a id="a-9B"></a>二者、<a id="a-9C"></a>化彼无明众生。<a id="a-9D"></a>复有二法：<a id="a-9E"></a>一者、<a id="a-9F"></a>观界，<a id="a-9G"></a>二者、<a id="a-9H"></a>观缘。<a id="a-9I"></a>复有二法：<a id="a-9J"></a>一者、<a id="a-9K"></a>求智庄严，<a id="a-9L"></a>二者、<a id="a-9M"></a>其心不悔。<a id="a-9N"></a>复有二法：<a id="a-9O"></a>一者、<a id="a-9P"></a>观诸烦恼，<a id="a-9Q"></a>二者、<a id="a-9R"></a>出烦恼已了知解脱。<a id="a-9S"></a>复有二法：<a id="a-9T"></a>一者、<a id="a-9U"></a>一切法解脱，<a id="a-9V"></a>二者、<a id="a-9W"></a>烦恼不合三界。<a id="a-9X"></a>复有二法：<a id="a-9Y"></a>一者、<a id="a-9Z"></a>庄严菩提，<a id="a-9a"></a>二者、<a id="a-9b"></a>修学菩提。<a id="a-9c"></a>复有二法：<a id="a-9d"></a>一者、<a id="a-9e"></a>尽智，<a id="a-9f"></a>二、<a id="a-9g"></a>无生智。<a id="a-9h"></a>复有二法：<a id="a-9i"></a>一者、<a id="a-9j"></a>观圣道方便，<a id="a-9k"></a>二者、<a id="a-9l"></a>观生死方便。<a id="a-9m"></a>复有二法：<a id="a-9n"></a>一者、<a id="a-9o"></a>毕竟道，<a id="a-9p"></a>二者、<a id="a-9q"></a>知退转道。<a id="a-9r"></a>复有二法：<a id="a-9s"></a>一者、<a id="a-9t"></a>如法而住，<a id="a-9u"></a>二者、<a id="a-9v"></a>于诸法中不生著见。<a id="a-9w"></a>复有二法：<a id="a-9x"></a>一者、<a id="a-9y"></a>从缘生灭，<a id="a-9z"></a>二者、<a id="a-A0"></a>从缘解脱。<a id="a-A1"></a>复有二法：<a id="a-A2"></a>一、<a id="a-A3"></a>知魔业，<a id="a-A4"></a>二、<a id="a-A5"></a>知已离。<a id="a-A6"></a>复有二法：<a id="a-A7"></a>一者、<a id="a-A8"></a>于恚生忍，<a id="a-A9"></a>二者、<a id="a-AA"></a>于忍生爱。<a id="a-AB"></a>复有二法：<a id="a-AC"></a>一者、<a id="a-AD"></a>为菩提故而修庄严，<a id="a-AE"></a>二者、<a id="a-AF"></a>虽修庄严心无贪著。<a id="a-AG"></a>复有二法：<a id="a-AH"></a>一者、<a id="a-AI"></a>不舍烦恼，<a id="a-AJ"></a>二者、<a id="a-AK"></a>不舍修善庄严。<a id="a-AL"></a>复有二法：<a id="a-AM"></a>一者、<a id="a-AN"></a>知处非处，<a id="a-AO"></a>二者、<a id="a-AP"></a>以诸善根回向菩提。<a id="a-AQ"></a>复有二法：<a id="a-AR"></a>一者、<a id="a-AS"></a>观菩提心犹如幻相，<a id="a-AT"></a>二者、<a id="a-AU"></a>修向无上菩提庄严。<a id="a-AV"></a>复有二法：<a id="a-AW"></a>一者、<a id="a-AX"></a>观诸众生及以菩提等无差别，<a id="a-AY"></a>二者、<a id="a-AZ"></a>知诸众生因缘菩提而得解脱。<a id="a-Aa"></a>复有二法：<a id="a-Ab"></a>一者、<a id="a-Ac"></a>知法无生，<a id="a-Ad"></a>二者、<a id="a-Ae"></a>为善法故而修庄严。<a id="a-Af"></a>复有二法：<a id="a-Ag"></a>一者、<a id="a-Ah"></a>不可说法而能宣说，<a id="a-Ai"></a>二者、<a id="a-Aj"></a>一切众生悉同一乘。</p>
  <p id="aAk">“复有三法：<a id="a-Al"></a>一者、<a id="a-Am"></a>初发菩提之心，<a id="a-An"></a>二者、<a id="a-Ao"></a>亲近善友心不生悔，<a id="a-Ap"></a>三者、<a id="a-Aq"></a>修集大悲心不退转。<a id="a-Ar"></a>复有三法：<a id="a-As"></a>一者、<a id="a-At"></a>破坏悭吝，<a id="a-Au"></a>二者、<a id="a-Av"></a>惠施一切，<a id="a-Aw"></a>三者、<a id="a-Ax"></a>摄取菩提。<a id="a-Ay"></a>复有三法：<a id="a-Az"></a>一者、<a id="a-B0"></a>具足净戒，<a id="a-B1"></a>二者、<a id="a-B2"></a>调伏毁禁，<a id="a-B3"></a>三者、<a id="a-B4"></a>回向菩提。<a id="a-B5"></a>复有三法：<a id="a-B6"></a>一者、<a id="a-B7"></a>心不瞋恨，<a id="a-B8"></a>二者、<a id="a-B9"></a>调瞋恚者，<a id="a-BA"></a>三者、<a id="a-BB"></a>回向菩提。<a id="a-BC"></a>复有三法：<a id="a-BD"></a>一者、<a id="a-BE"></a>于生死中心无悔退，<a id="a-BF"></a>二者、<a id="a-BG"></a>甘乐营他所作事业，<a id="a-BH"></a>三者、<a id="a-BI"></a>回向菩提。<a id="a-BJ"></a>复有三法：<a id="a-BK"></a>一者、<a id="a-BL"></a>得三昧定，<a id="a-BM"></a>二者、<a id="a-BN"></a>不生憍慢，<a id="a-BO"></a>三者、<a id="a-BP"></a>回向菩提。<a id="a-BQ"></a>复有三法：<a id="a-BR"></a>一者、<a id="a-BS"></a>求于多闻，<a id="a-BT"></a>二者、<a id="a-BU"></a>得已不生憍慢，<a id="a-BV"></a>三者、<a id="a-BW"></a>回向菩提。<a id="a-BX"></a>复有三法：<a id="a-BY"></a>一者、<a id="a-BZ"></a>生缘，<a id="a-Ba"></a>二者、<a id="a-Bb"></a>法缘，<a id="a-Bc"></a>三者、<a id="a-Bd"></a>无缘。<a id="a-Be"></a>复有三法：<a id="a-Bf"></a>一者、<a id="a-Bg"></a>自悲，<a id="a-Bh"></a>二者、<a id="a-Bi"></a>悲他，<a id="a-Bj"></a>三者、<a id="a-Bk"></a>离自他悲。<a id="a-Bl"></a>复有三法：<a id="a-Bm"></a>一者、<a id="a-Bn"></a>为于自利修集智慧，<a id="a-Bo"></a>二者、<a id="a-Bp"></a>以是智慧转化众生，<a id="a-Bq"></a>三者、<a id="a-Br"></a>自利利他。<a id="a-Bs"></a>复有三法：<a id="a-Bt"></a>一者、<a id="a-Bu"></a>知过去已尽，<a id="a-Bv"></a>二者、<a id="a-Bw"></a>知未来无生，<a id="a-Bx"></a>三者、<a id="a-By"></a>知现在无住。<a id="a-Bz"></a>复有三法：<a id="a-C0"></a>一者、<a id="a-C1"></a>为正定者修集慈心，<a id="a-C2"></a>二者、<a id="a-C3"></a>为邪定者修集悲心，<a id="a-C4"></a>三者、<a id="a-C5"></a>为不定者修集解脱。<a id="a-C6"></a>复有三法：<a id="a-C7"></a>一者、<a id="a-C8"></a>净身，<a id="a-C9"></a>二者、<a id="a-CA"></a>净口，<a id="a-CB"></a>三者、<a id="a-CC"></a>净意。<a id="a-CD"></a>复有三法：<a id="a-CE"></a>一者、<a id="a-CF"></a>修不净观为坏贪欲，<a id="a-CG"></a>二者、<a id="a-CH"></a>修慈为坏瞋恚，<a id="a-CI"></a>三者、<a id="a-CJ"></a>观十二因缘为坏无明。<a id="a-CK"></a>复有三法：<a id="a-CL"></a>一者、<a id="a-CM"></a>安，<a id="a-CN"></a>二者、<a id="a-CO"></a>乐，<a id="a-CP"></a>三者、<a id="a-CQ"></a>知足。<a id="a-CR"></a>复有三法：<a id="a-CS"></a>一者、<a id="a-CT"></a>闻已能持，<a id="a-CU"></a>二者、<a id="a-CV"></a>能广分别文字句义，<a id="a-CW"></a>三者、<a id="a-CX"></a>观察罪过。<a id="a-CY"></a>复有三法：<a id="a-CZ"></a>一者、<a id="a-Ca"></a>具足七财，<a id="a-Cb"></a>二者、<a id="a-Cc"></a>能大法施，<a id="a-Cd"></a>三者、<a id="a-Ce"></a>能施众生。<a id="a-Cf"></a>复有三法：<a id="a-Cg"></a>一者、<a id="a-Ch"></a>实义，<a id="a-Ci"></a>二者、<a id="a-Cj"></a>真义，<a id="a-Ck"></a>三者、<a id="a-Cl"></a>不诳义。<a id="a-Cm"></a>复有三法：<a id="a-Cn"></a>一者、<a id="a-Co"></a>自知，<a id="a-Cp"></a>二者、<a id="a-Cq"></a>知他，<a id="a-Cr"></a>三者、<a id="a-Cs"></a>知时。<a id="a-Ct"></a>复有三法：<a id="a-Cu"></a>一者、<a id="a-Cv"></a>五阴法阴平等，<a id="a-Cw"></a>二者、<a id="a-Cx"></a>诸界法界平等，<a id="a-Cy"></a>三者、<a id="a-Cz"></a>诸入法入平等。<a id="a-D0"></a>复有三法：<a id="a-D1"></a>一者、<a id="a-D2"></a>修空，<a id="a-D3"></a>二者、<a id="a-D4"></a>无相，<a id="a-D5"></a>三者、<a id="a-D6"></a>无愿。<a id="a-D7"></a>复有三法：<a id="a-D8"></a>一者、<a id="a-D9"></a>不谤因果，<a id="a-DA"></a>二者、<a id="a-DB"></a>方便生法皆从因缘，<a id="a-DC"></a>三者、<a id="a-DD"></a>和合因缘而得名字。<a id="a-DE"></a>复有三法：<a id="a-DF"></a>一者、<a id="a-DG"></a>信佛不可思议，<a id="a-DH"></a>二者、<a id="a-DI"></a>信法不生诽谤，<a id="a-DJ"></a>三者、<a id="a-DK"></a>信僧良祐福田。<a id="a-DL"></a>复有三法：<a id="a-DM"></a>一者、<a id="a-DN"></a>远离贪欲，<a id="a-DO"></a>二者、<a id="a-DP"></a>远离瞋恚，<a id="a-DQ"></a>三者、<a id="a-DR"></a>远离愚痴。<a id="a-DS"></a>复有三法：<a id="a-DT"></a>一者、<a id="a-DU"></a>世谛，<a id="a-DV"></a>二者、<a id="a-DW"></a>第一义谛，<a id="a-DX"></a>三者、<a id="a-DY"></a>不著二谛。<a id="a-DZ"></a>复有三法：<a id="a-Da"></a>一者、<a id="a-Db"></a>远离烦恼，<a id="a-Dc"></a>二者、<a id="a-Dd"></a>远离憍慢，<a id="a-De"></a>三者、<a id="a-Df"></a>于福田所礼拜供养。<a id="a-Dg"></a>复有三法：<a id="a-Dh"></a>一者、<a id="a-Di"></a>不染欲界，<a id="a-Dj"></a>二者、<a id="a-Dk"></a>不著色界，<a id="a-Dl"></a>三者、<a id="a-Dm"></a>于无色界不生憍慢。<a id="a-Dn"></a>复有三法：<a id="a-Do"></a>一者、<a id="a-Dp"></a>供养不喜，<a id="a-Dq"></a>二者、<a id="a-Dr"></a>毁辱不恚，<a id="a-Ds"></a>三者、<a id="a-Dt"></a>离世八法。<a id="a-Du"></a>复有三法：<a id="a-Dv"></a>一者、<a id="a-Dw"></a>藏覆诸根，<a id="a-Dx"></a>二者、<a id="a-Dy"></a>解了诸根，<a id="a-Dz"></a>三者、<a id="a-E0"></a>寂静诸根。<a id="a-E1"></a>复有三法：<a id="a-E2"></a>一者、<a id="a-E3"></a>趣向善地，<a id="a-E4"></a>二者、<a id="a-E5"></a>离善地障，<a id="a-E6"></a>三者、<a id="a-E7"></a>观善地德。<a id="a-E8"></a>复有三法：<a id="a-E9"></a>一者、<a id="a-EA"></a>至心，<a id="a-EB"></a>二者、<a id="a-EC"></a>净心，<a id="a-ED"></a>三者、<a id="a-EE"></a>净庄严。<a id="a-EF"></a>复有三法：<a id="a-EG"></a>一者、<a id="a-EH"></a>学戒戒，<a id="a-EI"></a>二者、<a id="a-EJ"></a>学心戒，<a id="a-EK"></a>三者、<a id="a-EL"></a>学慧戒。<a id="a-EM"></a>复有三法：<a id="a-EN"></a>一者、<a id="a-EO"></a>受乐不生贪逸，<a id="a-EP"></a>二者、<a id="a-EQ"></a>受苦不生恼恚，<a id="a-ER"></a>三者、<a id="a-ES"></a>不苦不乐修集于舍。<a id="a-ET"></a>复有三法：<a id="a-EU"></a>一者、<a id="a-EV"></a>转因不造作故，<a id="a-EW"></a>二者、<a id="a-EX"></a>转于烦恼不观相故，<a id="a-EY"></a>三者、<a id="a-EZ"></a>转于三世无愿求故。<a id="a-Ea"></a>复有三法：<a id="a-Eb"></a>一者、<a id="a-Ec"></a>眼空，<a id="a-Ed"></a>二者、<a id="a-Ee"></a>色寂静，<a id="a-Ef"></a>三者、<a id="a-Eg"></a>受无住处。<a id="a-Eh"></a>复有三法：<a id="a-Ei"></a>一者、<a id="a-Ej"></a>藏戒，<a id="a-Ek"></a>二者、<a id="a-El"></a>护定，<a id="a-Em"></a>三者、<a id="a-En"></a>观慧。<a id="a-Eo"></a>复有三法：<a id="a-Ep"></a>一者、<a id="a-Eq"></a>忆持念法，<a id="a-Er"></a>二者、<a id="a-Es"></a>思惟观法，<a id="a-Et"></a>三者、<a id="a-Eu"></a>如法而住。<a id="a-Ev"></a>复有三法：<a id="a-Ew"></a>一者、<a id="a-Ex"></a>音声因缘声闻解脱，<a id="a-Ey"></a>二者、<a id="a-Ez"></a>十二因缘缘觉解脱，<a id="a-F0"></a>三者、<a id="a-F1"></a>六度因缘菩萨解脱。<a id="a-F2"></a>复有三法：<a id="a-F3"></a>一者、<a id="a-F4"></a>施，<a id="a-F5"></a>二者、<a id="a-F6"></a>大施，<a id="a-F7"></a>三者、<a id="a-F8"></a>毕竟施。<a id="a-F9"></a>复有三法：<a id="a-FA"></a>一者、<a id="a-FB"></a>护法，<a id="a-FC"></a>二者、<a id="a-FD"></a>护持正法，<a id="a-FE"></a>三者、<a id="a-FF"></a>护持大乘。<a id="a-FG"></a>复有三法：<a id="a-FH"></a>一者、<a id="a-FI"></a>行于生死，<a id="a-FJ"></a>二者、<a id="a-FK"></a>观其罪过，<a id="a-FL"></a>三者、<a id="a-FM"></a>知已远离。<a id="a-FN"></a>复有三法：<a id="a-FO"></a>一者、<a id="a-FP"></a>至心听法破除五盖，<a id="a-FQ"></a>二者、<a id="a-FR"></a>常乐寂静，<a id="a-FS"></a>三者、<a id="a-FT"></a>如法而住。<a id="a-FU"></a>复有三法：<a id="a-FV"></a>一者、<a id="a-FW"></a>依义，<a id="a-FX"></a>二者、<a id="a-FY"></a>依法，<a id="a-FZ"></a>三者、<a id="a-Fa"></a>依智。<a id="a-Fb"></a>复有三法：<a id="a-Fc"></a>一者、<a id="a-Fd"></a>求多闻已乐于寂静，<a id="a-Fe"></a>二者、<a id="a-Ff"></a>乐寂静已思惟善法，<a id="a-Fg"></a>三者、<a id="a-Fh"></a>善思惟已知法平等。<a id="a-Fi"></a>复有三法：<a id="a-Fj"></a>一者、<a id="a-Fk"></a>亲近智者，<a id="a-Fl"></a>二者、<a id="a-Fm"></a>咨问多闻，<a id="a-Fn"></a>三者、<a id="a-Fo"></a>护于善人。<a id="a-Fp"></a>复有三法：<a id="a-Fq"></a>一、<a id="a-Fr"></a>无贪心为人说法，<a id="a-Fs"></a>二、<a id="a-Ft"></a>见听法者慈心视之，<a id="a-Fu"></a>三者、<a id="a-Fv"></a>一心观于菩提。<a id="a-Fw"></a>复有三法：<a id="a-Fx"></a>一者、<a id="a-Fy"></a>视诸众生其心平等，<a id="a-Fz"></a>二者、<a id="a-G0"></a>观心平等，<a id="a-G1"></a>三者、<a id="a-G2"></a>观佛平等。<a id="a-G3"></a>复有三法：<a id="a-G4"></a>一者、<a id="a-G5"></a>过去已尽，<a id="a-G6"></a>二者、<a id="a-G7"></a>未来不合，<a id="a-G8"></a>三者、<a id="a-G9"></a>现在不住。<a id="a-GA"></a>复有三法：<a id="a-GB"></a>一者、<a id="a-GC"></a>观苦无常，<a id="a-GD"></a>二者、<a id="a-GE"></a>诸法无我，<a id="a-GF"></a>三者、<a id="a-GG"></a>涅槃寂静。<a id="a-GH"></a>复有三法：<a id="a-GI"></a>一者、<a id="a-GJ"></a>闻已坚持，<a id="a-GK"></a>二者、<a id="a-GL"></a>三昧坚持，<a id="a-GM"></a>三者、<a id="a-GN"></a>智慧坚持。<a id="a-GO"></a>复有三法：<a id="a-GP"></a>一者、<a id="a-GQ"></a>犯已不覆，<a id="a-GR"></a>二者、<a id="a-GS"></a>悔先所犯，<a id="a-GT"></a>三者、<a id="a-GU"></a>至心护戒。<a id="a-GV"></a>复有三法：<a id="a-GW"></a>一者、<a id="a-GX"></a>破坏疑心，<a id="a-GY"></a>二者、<a id="a-GZ"></a>破坏悔心，<a id="a-Ga"></a>三者、<a id="a-Gb"></a>破障碍心。<a id="a-Gc"></a>复有三法：<a id="a-Gd"></a>一者、<a id="a-Ge"></a>善欲，<a id="a-Gf"></a>二者、<a id="a-Gg"></a>离谈世事，<a id="a-Gh"></a>三者、<a id="a-Gi"></a>乐于寂静。<a id="a-Gj"></a>复有三法：<a id="a-Gk"></a>一者、<a id="a-Gl"></a>忍甚深法，<a id="a-Gm"></a>二者、<a id="a-Gn"></a>说甚深义，<a id="a-Go"></a>三者、<a id="a-Gp"></a>解种种义。<a id="a-Gq"></a>复有三法：<a id="a-Gr"></a>一者、<a id="a-Gs"></a>具足声忍，<a id="a-Gt"></a>二者、<a id="a-Gu"></a>具思惟忍，<a id="a-Gv"></a>三者、<a id="a-Gw"></a>具于顺忍。<a id="a-Gx"></a>复有三法：<a id="a-Gy"></a>一者、<a id="a-Gz"></a>智慧方便，<a id="a-H0"></a>二者、<a id="a-H1"></a>大慈，<a id="a-H2"></a>三者、<a id="a-H3"></a>精进坚牢。<a id="a-H4"></a>善男子，<a id="a-H5"></a>菩萨具足如是等法，<a id="a-H6"></a>能利益大乘。</p>
  <p id="aH7">“善男子，<a id="a-H8"></a>复有四法障碍大乘。<a id="a-H9"></a>何等为四？<a id="a-HA"></a>一者、<a id="a-HB"></a>听不应听，<a id="a-HC"></a>二者、<a id="a-HD"></a>不欲听受菩萨法藏，<a id="a-HE"></a>三者、<a id="a-HF"></a>行诸魔业，<a id="a-HG"></a>四者、<a id="a-HH"></a>诽谤正法。<a id="a-HI"></a>复有四法：<a id="a-HJ"></a>一者、<a id="a-HK"></a>贪欲，<a id="a-HL"></a>二者、<a id="a-HM"></a>瞋恚，<a id="a-HN"></a>三者、<a id="a-HO"></a>愚痴，<a id="a-HP"></a>四者、<a id="a-HQ"></a>不乐求法。<a id="a-HR"></a>复有四法：<a id="a-HS"></a>一者、<a id="a-HT"></a>嫉他得利，<a id="a-HU"></a>二者、<a id="a-HV"></a>于财悭贪，<a id="a-HW"></a>三者、<a id="a-HX"></a>乐诳法师，<a id="a-HY"></a>四者、<a id="a-HZ"></a>不乐亲近见善知识。<a id="a-Ha"></a>复有四法：<a id="a-Hb"></a>一者、<a id="a-Hc"></a>于善知识生恶友想，<a id="a-Hd"></a>二者、<a id="a-He"></a>于恶知识生善友想，<a id="a-Hf"></a>三者、<a id="a-Hg"></a>非法法想，<a id="a-Hh"></a>四者、<a id="a-Hi"></a>法非法想。<a id="a-Hj"></a>复有四法：<a id="a-Hk"></a>一者、<a id="a-Hl"></a>不乐惠施，<a id="a-Hm"></a>二者、<a id="a-Hn"></a>施已生悔，<a id="a-Ho"></a>三者、<a id="a-Hp"></a>施已观过，<a id="a-Hq"></a>四者、<a id="a-Hr"></a>不念菩提心。<a id="a-Hs"></a>复有四法：<a id="a-Ht"></a>一者、<a id="a-Hu"></a>为欲而施，<a id="a-Hv"></a>二者、<a id="a-Hw"></a>为瞋而施，<a id="a-Hx"></a>三者、<a id="a-Hy"></a>为痴而施，<a id="a-Hz"></a>四者、<a id="a-I0"></a>为怖畏而施。<a id="a-I1"></a>复有四法：<a id="a-I2"></a>一者、<a id="a-I3"></a>为名字施，<a id="a-I4"></a>二者、<a id="a-I5"></a>为本而施，<a id="a-I6"></a>三者、<a id="a-I7"></a>为善友施，<a id="a-I8"></a>四者、<a id="a-I9"></a>为胜故施。<a id="a-IA"></a>复有四法：<a id="a-IB"></a>一者、<a id="a-IC"></a>不至心施，<a id="a-ID"></a>二者、<a id="a-IE"></a>不自手施，<a id="a-IF"></a>三者、<a id="a-IG"></a>不现见施，<a id="a-IH"></a>四者、<a id="a-II"></a>轻慢施。<a id="a-IJ"></a>复有四法：<a id="a-IK"></a>一者、<a id="a-IL"></a>下物施，<a id="a-IM"></a>二、<a id="a-IN"></a>少物施，<a id="a-IO"></a>三者、<a id="a-IP"></a>不至心施，<a id="a-IQ"></a>四者、<a id="a-IR"></a>轻慢施。<a id="a-IS"></a>复有四法：<a id="a-IT"></a>一者、<a id="a-IU"></a>毒施，<a id="a-IV"></a>二者、<a id="a-IW"></a>刀施，<a id="a-IX"></a>三者、<a id="a-IY"></a>不净施，<a id="a-IZ"></a>四者、<a id="a-Ia"></a>无利益施。<a id="a-Ib"></a>复有四法：<a id="a-Ic"></a>一者、<a id="a-Id"></a>见持戒者生瞋恚心，<a id="a-Ie"></a>二者、<a id="a-If"></a>见毁禁者生爱念心，<a id="a-Ig"></a>三者、<a id="a-Ih"></a>随恶友语，<a id="a-Ii"></a>四者、<a id="a-Ij"></a>不念施戒。<a id="a-Ik"></a>复有四法：<a id="a-Il"></a>一者、<a id="a-Im"></a>非法求利，<a id="a-In"></a>二者、<a id="a-Io"></a>如法得财不与人共，<a id="a-Ip"></a>三者、<a id="a-Iq"></a>断他供养，<a id="a-Ir"></a>四者、<a id="a-Is"></a>心不知足。<a id="a-It"></a>复有四法：<a id="a-Iu"></a>一者、<a id="a-Iv"></a>为贪利养故摄持威仪，<a id="a-Iw"></a>二者、<a id="a-Ix"></a>为利养故下声而语，<a id="a-Iy"></a>三者、<a id="a-Iz"></a>其心谄曲，<a id="a-J0"></a>四者、<a id="a-J1"></a>邪命自活。<a id="a-J2"></a>复有四法：<a id="a-J3"></a>一者、<a id="a-J4"></a>于同学所生瞋恚心，<a id="a-J5"></a>二者、<a id="a-J6"></a>于同乘者生瞋恚心，<a id="a-J7"></a>三者、<a id="a-J8"></a>不知魔业，<a id="a-J9"></a>四者、<a id="a-JA"></a>乐说他过。<a id="a-JB"></a>复有四法：<a id="a-JC"></a>一者、<a id="a-JD"></a>憍慢不听正法，<a id="a-JE"></a>二者、<a id="a-JF"></a>不能恭敬法师，<a id="a-JG"></a>三者、<a id="a-JH"></a>不能礼拜父母师长善友，<a id="a-JI"></a>四者、<a id="a-JJ"></a>意随恶业。<a id="a-JK"></a>复有四法：<a id="a-JL"></a>一者、<a id="a-JM"></a>覆他功德，<a id="a-JN"></a>二者、<a id="a-JO"></a>广说他过，<a id="a-JP"></a>三者、<a id="a-JQ"></a>增长憍慢，<a id="a-JR"></a>四者、<a id="a-JS"></a>瞋恚坚固。<a id="a-JT"></a>复有四法：<a id="a-JU"></a>一者、<a id="a-JV"></a>懈怠，<a id="a-JW"></a>二者、<a id="a-JX"></a>不乐听闻善语，<a id="a-JY"></a>三者、<a id="a-JZ"></a>不随顺语，<a id="a-Ja"></a>四者、<a id="a-Jb"></a>住于非法。<a id="a-Jc"></a>复有四法：<a id="a-Jd"></a>一者、<a id="a-Je"></a>不调，<a id="a-Jf"></a>二者、<a id="a-Jg"></a>不净，<a id="a-Jh"></a>三者、<a id="a-Ji"></a>不藏，<a id="a-Jj"></a>四者、<a id="a-Jk"></a>不忍。<a id="a-Jl"></a>复有四法：<a id="a-Jm"></a>一者、<a id="a-Jn"></a>不喜闻受无上善法，<a id="a-Jo"></a>二者、<a id="a-Jp"></a>乐在城邑聚落村屯，<a id="a-Jq"></a>三者、<a id="a-Jr"></a>毁破禁戒乐受供养，<a id="a-Js"></a>四者、<a id="a-Jt"></a>不能调伏根门。<a id="a-Ju"></a>复有四法：<a id="a-Jv"></a>一者、<a id="a-Jw"></a>不能摄取众生，<a id="a-Jx"></a>二者、<a id="a-Jy"></a>不能调伏众生，<a id="a-Jz"></a>三者、<a id="a-K0"></a>不能护持正法，<a id="a-K1"></a>四者、<a id="a-K2"></a>乐说法师过罪。<a id="a-K3"></a>复有四法：<a id="a-K4"></a>一者、<a id="a-K5"></a>不修信心，<a id="a-K6"></a>二者、<a id="a-K7"></a>不能观察众生罪过，<a id="a-K8"></a>三者、<a id="a-K9"></a>不观恶知识过，<a id="a-KA"></a>四者、<a id="a-KB"></a>不观疑心罪过。<a id="a-KC"></a>复有四法：<a id="a-KD"></a>一者、<a id="a-KE"></a>不观内，<a id="a-KF"></a>二者、<a id="a-KG"></a>不观外，<a id="a-KH"></a>三者、<a id="a-KI"></a>无惭，<a id="a-KJ"></a>四者、<a id="a-KK"></a>无愧。<a id="a-KL"></a>复有四法：<a id="a-KM"></a>一、<a id="a-KN"></a>不知恩，<a id="a-KO"></a>二、<a id="a-KP"></a>不报恩，<a id="a-KQ"></a>三者、<a id="a-KR"></a>背恩，<a id="a-KS"></a>四者、<a id="a-KT"></a>乐邪见。<a id="a-KU"></a>复有四法：<a id="a-KV"></a>一者、<a id="a-KW"></a>诽谤圣人，<a id="a-KX"></a>二者、<a id="a-KY"></a>将护世人，<a id="a-KZ"></a>三者、<a id="a-Ka"></a>不信福田，<a id="a-Kb"></a>四者、<a id="a-Kc"></a>呵毁法施。<a id="a-Kd"></a>复有四法：<a id="a-Ke"></a>一者、<a id="a-Kf"></a>不净身业，<a id="a-Kg"></a>二者、<a id="a-Kh"></a>不护口业，<a id="a-Ki"></a>三者、<a id="a-Kj"></a>不舍意业，<a id="a-Kk"></a>四者、<a id="a-Kl"></a>厌悔大乘。<a id="a-Km"></a>复有四法：<a id="a-Kn"></a>一者、<a id="a-Ko"></a>为破和合而作两舌，<a id="a-Kp"></a>二者、<a id="a-Kq"></a>于师和尚出瞋恚语，<a id="a-Kr"></a>三者、<a id="a-Ks"></a>为坏利益作无义语，<a id="a-Kt"></a>四者、<a id="a-Ku"></a>欺诳人天而生妄语。<a id="a-Kv"></a>复有四法：<a id="a-Kw"></a>一者、<a id="a-Kx"></a>不护戒因，<a id="a-Ky"></a>二者、<a id="a-Kz"></a>乱禅定因，<a id="a-L0"></a>三者、<a id="a-L1"></a>不信后世，<a id="a-L2"></a>四者、<a id="a-L3"></a>乐著世事。<a id="a-L4"></a>复有四法：<a id="a-L5"></a>一者、<a id="a-L6"></a>粗穬，<a id="a-L7"></a>二者、<a id="a-L8"></a>憍慢，<a id="a-L9"></a>三者、<a id="a-LA"></a>乐说世间，<a id="a-LB"></a>四者、<a id="a-LC"></a>常乐睡眠。<a id="a-LD"></a>复有四法：<a id="a-LE"></a>一者、<a id="a-LF"></a>假菩萨名而受供养，<a id="a-LG"></a>二者、<a id="a-LH"></a>不能瞻视病苦之人，<a id="a-LI"></a>三者、<a id="a-LJ"></a>不种善子，<a id="a-LK"></a>四者、<a id="a-LL"></a>不向菩提。<a id="a-LM"></a>复有四法：<a id="a-LN"></a>一者、<a id="a-LO"></a>自轻，<a id="a-LP"></a>二者、<a id="a-LQ"></a>轻法，<a id="a-LR"></a>三者、<a id="a-LS"></a>轻福，<a id="a-LT"></a>四者、<a id="a-LU"></a>数念声闻、<a id="a-LV"></a>辟支佛乘。<a id="a-LW"></a>复有四法：<a id="a-LX"></a>一者、<a id="a-LY"></a>贪身，<a id="a-LZ"></a>二者、<a id="a-La"></a>贪心，<a id="a-Lb"></a>三者、<a id="a-Lc"></a>贪命，<a id="a-Ld"></a>四者、<a id="a-Le"></a>贪戒。<a id="a-Lf"></a>复有四法：<a id="a-Lg"></a>一者、<a id="a-Lh"></a>贪房舍，<a id="a-Li"></a>二者、<a id="a-Lj"></a>贪檀越，<a id="a-Lk"></a>三者、<a id="a-Ll"></a>贪邪见，<a id="a-Lm"></a>四者、<a id="a-Ln"></a>贪破戒。<a id="a-Lo"></a>复有四法：<a id="a-Lp"></a>一者、<a id="a-Lq"></a>多作，<a id="a-Lr"></a>二者、<a id="a-Ls"></a>多语，<a id="a-Lt"></a>三者、<a id="a-Lu"></a>多受，<a id="a-Lv"></a>四者、<a id="a-Lw"></a>多视。<a id="a-Lx"></a>复有四法：<a id="a-Ly"></a>一者、<a id="a-Lz"></a>我见，<a id="a-M0"></a>二者、<a id="a-M1"></a>邪见，<a id="a-M2"></a>三者、<a id="a-M3"></a>断见，<a id="a-M4"></a>四者、<a id="a-M5"></a>常见。<a id="a-M6"></a>复有四法：<a id="a-M7"></a>一者、<a id="a-M8"></a>不作，<a id="a-M9"></a>二者、<a id="a-MA"></a>作已转，<a id="a-MB"></a>三者、<a id="a-MC"></a>心悔，<a id="a-MD"></a>四者、<a id="a-ME"></a>不乐。<a id="a-MF"></a>复有四法：<a id="a-MG"></a>一者、<a id="a-MH"></a>不向道地，<a id="a-MI"></a>二者、<a id="a-MJ"></a>不修禅定，<a id="a-MK"></a>三者、<a id="a-ML"></a>退失智慧，<a id="a-MM"></a>四者、<a id="a-MN"></a>不乐方便。<a id="a-MO"></a>复有四法：<a id="a-MP"></a>一者、<a id="a-MQ"></a>障碍于法，<a id="a-MR"></a>二者、<a id="a-MS"></a>障碍善业，<a id="a-MT"></a>三者、<a id="a-MU"></a>烦恼隐碍，<a id="a-MV"></a>四者、<a id="a-MW"></a>魔业障碍。<a id="a-MX"></a>善男子，<a id="a-MY"></a>如是等法名障大乘。<a id="a-MZ"></a>”</p>
  <p id="aMa">说是法时，<a id="a-Mb"></a>四万四千人天发阿耨多罗三藐三菩提心，<a id="a-Mc"></a>二万八千菩萨得无生法忍，<a id="a-Md"></a>三千大千世界大地六种震动。<a id="a-Me"></a>虚空之中无量天人，<a id="a-Mf"></a>异口同音作如是言：<a id="a-Mg"></a>“善哉！<a id="a-Mh"></a>善哉！<a id="a-Mi"></a>世尊，<a id="a-Mj"></a>今日如来大师子吼，<a id="a-Mk"></a>怜愍众生开大乘门。<a id="a-Ml"></a>世尊，<a id="a-Mm"></a>若有众生于是法中得少分者，<a id="a-Mn"></a>即得断除三恶道苦，<a id="a-Mo"></a>渐渐当得无量法宝。<a id="a-Mp"></a>譬如有人于村邑外见大宝聚，<a id="a-Mq"></a>见已怜愍，<a id="a-Mr"></a>即还入村告语众人：<a id="a-Ms"></a>‘谁欲断贫，<a id="a-Mt"></a>当与我俱？<a id="a-Mu"></a>’是人说时，<a id="a-Mv"></a>或有信者，<a id="a-Mw"></a>或不信者。<a id="a-Mx"></a>其中信者，<a id="a-My"></a>即与相随俱至宝所，<a id="a-Mz"></a>随意采取即破贫苦，<a id="a-N0"></a>而是宝聚亦无增减，<a id="a-N1"></a>亦不念言‘听是人取、<a id="a-N2"></a>不听彼人’、<a id="a-N3"></a>‘破是人贫、<a id="a-N4"></a>不破彼人’、<a id="a-N5"></a>‘听是持去、<a id="a-N6"></a>不听彼持’。<a id="a-N7"></a>如来世尊亦复如是，<a id="a-N8"></a>于无量世勤求如是无上法宝，<a id="a-N9"></a>求已得见生大怜愍，<a id="a-NA"></a>以大梵音语诸众生：<a id="a-NB"></a>‘若有欲坏生死贫穷，<a id="a-NC"></a>当至心听。<a id="a-ND"></a>’有诸众生薄福不信，<a id="a-NE"></a>则不能坏生死贫穷。<a id="a-NF"></a>其中信者，<a id="a-NG"></a>随任智力，<a id="a-NH"></a>取声闻乘、<a id="a-NI"></a>辟支佛乘、<a id="a-NJ"></a>菩萨大乘，<a id="a-NK"></a>是大宝聚亦无增减。<a id="a-NL"></a>若有至此宝聚之中，<a id="a-NM"></a>乃至不能取一宝者，<a id="a-NN"></a>是人常住三恶道中。<a id="a-NO"></a>若有能取一字一句，<a id="a-NP"></a>乃至一念受持之者，<a id="a-NQ"></a>是人能坏生死贫穷，<a id="a-NR"></a>何况取是大乘经典一品、<a id="a-NS"></a>二品，<a id="a-NT"></a>及其具足听受读诵，<a id="a-NU"></a>为人解说！<a id="a-NV"></a>”</p>
  <p id="aNW">尔时，<a id="a-NX"></a>世尊赞诸天人：<a id="a-NY"></a>“善哉！<a id="a-NZ"></a>善哉！<a id="a-Na"></a>诸天子，<a id="a-Nb"></a>若有受持如是经典，<a id="a-Nc"></a>是人则具一切善法，<a id="a-Nd"></a>顶戴如来无上佛智，<a id="a-Ne"></a>是大智聚，<a id="a-Nf"></a>能大利益无量众生。<a id="a-Ng"></a>”</p>
  <p id="aNh">尔时，<a id="a-Ni"></a>世尊以偈颂曰：</p>
  <p id="aNj">“诸乘之中大乘最，<a id="a-Nk"></a>　犹如虚空无边际，</p>
  <p id="aNl">远离一切生死有，<a id="a-Nm"></a>　趣菩提树无障碍。</p>
  <p id="aNn">若能清净其心意，<a id="a-No"></a>　所有惠施于一切，</p>
  <p id="aNp">至心受持清净戒，<a id="a-Nq"></a>　趣菩提树无障碍。</p>
  <p id="aNr">于诸众生心平等，<a id="a-Ns"></a>　常观烦恼诸罪过，</p>
  <p id="aNt">能胜一切下劣乘，<a id="a-Nu"></a>　调伏众生于大乘。</p>
  <p id="aNv">若有至心受读经，<a id="a-Nw"></a>　具足寂静戒忍辱，</p>
  <p id="aNx">具足智慧坏魔众，<a id="a-Ny"></a>　怜愍众生趣道树。</p>
  <p id="aNz">庄严慈悲乘四禅，<a id="a-O0"></a>　智慧利刀摧魔众，</p>
  <p id="aO1">道树下观十二缘，<a id="a-O2"></a>　起已愍众说大乘。</p>
  <p id="aO3">十方众生乘大乘，<a id="a-O4"></a>　乘无增减如虚空，</p>
  <p id="aO5">大乘神通叵思议，<a id="a-O6"></a>　是故如来修集之。</p>
  <p id="aO7">安住念处严正勤，<a id="a-O8"></a>　如意为足根势力，</p>
  <p id="aO9">游八正路采觉宝，<a id="a-OA"></a>　是故如来趣道树。</p>
  <p id="aOB">其心寂静离烦恼，<a id="a-OC"></a>　坏破诸闇获智光，</p>
  <p id="aOD">是故梵天及帝释，<a id="a-OE"></a>　敬礼如来乘大乘。</p>
  <p id="aOF">具足六度六神通，<a id="a-OG"></a>　具善方便修三脱，</p>
  <p id="aOH">能坏诸魔及邪见，<a id="a-OI"></a>　是故如来乘大乘。</p>
  <p id="aOJ">若有具足诸善根，<a id="a-OK"></a>　及以成就不善根，</p>
  <p id="aOL">有信则得破烦恼，<a id="a-OM"></a>　是故大乘难思议。</p>
  <p id="aON">所有一切世间法，<a id="a-OO"></a>　及以无上出世法，</p>
  <p id="aOP">若有学法无学法，<a id="a-OQ"></a>　一切摄在大乘中。</p>
  <p id="aOR">若有众生行恶道，<a id="a-OS"></a>　亲近邪见恶知识，</p>
  <p id="aOT">怜愍是辈修方便，<a id="a-OU"></a>　为调伏故说大乘。</p>
  <p id="aOV">下劣不乐于大乘，<a id="a-OW"></a>　心迮不能坏人结，</p>
  <p id="aOX">常求自乐舍余人，<a id="a-OY"></a>　闻说大乘生恐怖。</p>
  <p id="aOZ">若有智者具力势，<a id="a-Oa"></a>　怜愍众生作利益，</p>
  <p id="aOb">闻说大乘心欢喜，<a id="a-Oc"></a>　坏众苦恼心不悔。</p>
  <p id="aOd">若欲了知众生行，<a id="a-Oe"></a>　一切众生诸界根，</p>
  <p id="aOf">菩萨一念能通达，<a id="a-Og"></a>　是故大乘难思议。</p>
  <p id="aOh">得身寂静相庄严，<a id="a-Oi"></a>　得口寂静众乐闻，</p>
  <p id="aOj">得心寂静具神通，<a id="a-Ok"></a>　如是皆因趣大乘。</p>
  <p id="aOl">若有人能行大乘，<a id="a-Om"></a>　是则不断三宝种，</p>
  <p id="aOn">能为众生作利益，<a id="a-Oo"></a>　破坏贫穷诸苦恼。</p>
  <p id="aOp">能到十方诸世界，<a id="a-Oq"></a>　现见无量佛世尊，</p>
  <p id="aOr">如是趣向大乘者，<a id="a-Os"></a>　是人即得无量福。</p>
  <p id="aOt">一切世间无能胜，<a id="a-Ou"></a>　趣向无上大乘者，</p>
  <p id="aOv">具足大力坏魔众，<a id="a-Ow"></a>　是故大乘难思议。</p>
  <p id="aOx">得色得力大自在，<a id="a-Oy"></a>　梵释转轮圣王身，</p>
  <p id="aOz">若有乘此大乘者，<a id="a-P0"></a>　是人受于三界乐。</p>
  <p id="aP1">施已终不生悔心，<a id="a-P2"></a>　所重之物不吝著，</p>
  <p id="aP3">舍身自施修慈悲，<a id="a-P4"></a>　是故大乘难思议。</p>
  <p id="aP5">持戒精进乐梵行，<a id="a-P6"></a>　能以神力障日月，</p>
  <p id="aP7">不贪著身善果报，<a id="a-P8"></a>　修如是乘调众生。</p>
  <p id="aP9">说法有受不受者，<a id="a-PA"></a>　于是不生瞋爱心，</p>
  <p id="aPB">身心勤修大精进，<a id="a-PC"></a>　为得难得之大乘。</p>
  <p id="aPD">能得无上大法王，<a id="a-PE"></a>　亦得难忍之忍辱，</p>
  <p id="aPF">无量劫中受苦恼，<a id="a-PG"></a>　为得大乘胜一切。</p>
  <p id="aPH">勤作利益多众生，<a id="a-PI"></a>　身口意业悉柔软，</p>
  <p id="aPJ">修集慈悲及神通，<a id="a-PK"></a>　为住大乘大利益。</p>
  <p id="aPL">了知法界生住灭，<a id="a-PM"></a>　无我无诤调诸根，</p>
  <p id="aPN">若能安住于大乘，<a id="a-PO"></a>　即受安乐如先佛。</p>
  <p id="aPP">具足念心及精进，<a id="a-PQ"></a>　四如意足大神力，</p>
  <p id="aPR">依止正法及真义，<a id="a-PS"></a>　皆由乐住于大乘。</p>
  <p id="aPT">具足无上无所畏，<a id="a-PU"></a>　能师子吼无上尊，</p>
  <p id="aPV">微妙相好自庄严，<a id="a-PW"></a>　皆由乐住于大乘。</p>
  <p id="aPX">具足三种之神通，<a id="a-PY"></a>　调伏教化于众生，</p>
  <p id="aPZ">其心寂静无憍慢；<a id="a-Pa"></a>　若行大乘具忍辱，</p>
  <p id="aPb">具足梵音声微妙，<a id="a-Pc"></a>　一切众生甚乐闻。</p>
  <p id="aPd">若乐修集大乘者，<a id="a-Pe"></a>　是人善解众生语，</p>
  <p id="aPf">所作诸业为净土，<a id="a-Pg"></a>　不久当得无边身。</p>
  <p id="aPh">若有至心听是法，<a id="a-Pi"></a>　当受无边无上乐，</p>
  <p id="aPj">能游虚空达边际；<a id="a-Pk"></a>　能知大海水几渧，</p>
  <p id="aPl">不能演说大乘德，<a id="a-Pm"></a>　是故是乘难思议！<a id="a-Pn"></a>”</p>
  <p id="aPo">尔时，<a id="a-Pp"></a>世尊复告海慧菩萨：<a id="a-Pq"></a>“善男子，<a id="a-Pr"></a>若欲受持如是等经，<a id="a-Ps"></a>欲自寂静其深心者，<a id="a-Pt"></a>应当受持门句、<a id="a-Pu"></a>法句、<a id="a-Pv"></a>金刚句。</p>
  <p id="aPw">“至心观察门句者，<a id="a-Px"></a>一切法中而作门户，<a id="a-Py"></a>所谓阿字一切法门，<a id="a-Pz"></a>阿者言无，<a id="a-Q0"></a>一切诸法皆悉无常。<a id="a-Q1"></a>波亦一切法门，<a id="a-Q2"></a>波者即第一义。<a id="a-Q3"></a>那亦一切法门，<a id="a-Q4"></a>那者诸法无碍。<a id="a-Q5"></a>陀亦一切法门，<a id="a-Q6"></a>陀者性能调伏一切法性。<a id="a-Q7"></a>沙亦一切法门，<a id="a-Q8"></a>沙者远离一切诸法。<a id="a-Q9"></a>多亦一切法门，<a id="a-QA"></a>多者一切法如。<a id="a-QB"></a>迦亦一切法门，<a id="a-QC"></a>迦者一切诸法无作无受。<a id="a-QD"></a>娑亦一切法门，<a id="a-QE"></a>娑者一切诸法无有分别。<a id="a-QF"></a>伽亦一切法门，<a id="a-QG"></a>伽者如来正法甚深无底。<a id="a-QH"></a>阇亦一切法门，<a id="a-QI"></a>阇者远离生相。<a id="a-QJ"></a>昙亦一切法门，<a id="a-QK"></a>昙者于法界中不生分别。<a id="a-QL"></a>奢亦一切法门，<a id="a-QM"></a>奢者具奢摩他得八正道。<a id="a-QN"></a>佉亦一切法门，<a id="a-QO"></a>佉者一切诸法犹如虚空。<a id="a-QP"></a>叉亦一切法门，<a id="a-QQ"></a>叉者一切法尽。<a id="a-QR"></a>若亦一切法门，<a id="a-QS"></a>若者诸法无碍。<a id="a-QT"></a>咃亦一切法门，<a id="a-QU"></a>咃者一切法是处非处。<a id="a-QV"></a>蛊亦一切法门，<a id="a-QW"></a>蛊者观五阴已得大利益。<a id="a-QX"></a>荼亦一切法门，<a id="a-QY"></a>荼者一切诸法无有毕竟。<a id="a-QZ"></a>迦亦一切法门，<a id="a-Qa"></a>迦者身寂静故得大利益。<a id="a-Qb"></a>至亦一切法门，<a id="a-Qc"></a>至者心寂静故离一切恶。<a id="a-Qd"></a>优亦一切法门，<a id="a-Qe"></a>优者受持拥护清净禁戒。<a id="a-Qf"></a>蛇亦一切法门，<a id="a-Qg"></a>蛇者善思惟。<a id="a-Qh"></a>替亦一切法门，<a id="a-Qi"></a>替者住一切法。<a id="a-Qj"></a>修亦一切法门，<a id="a-Qk"></a>修者一切诸法性是解脱。<a id="a-Ql"></a>毗亦一切法门，<a id="a-Qm"></a>毗者一切诸法悉是毗尼，<a id="a-Qn"></a>毗尼者调伏己身。<a id="a-Qo"></a>时亦一切法门，<a id="a-Qp"></a>时者一切诸法性者不染污。<a id="a-Qq"></a>阿亦一切法门，<a id="a-Qr"></a>阿者一切诸法性是光明。<a id="a-Qs"></a>娑亦一切法门，<a id="a-Qt"></a>娑者修八正道。<a id="a-Qu"></a>婆亦一切法门，<a id="a-Qv"></a>婆者一切诸法非内非外。<a id="a-Qw"></a>善男子，<a id="a-Qx"></a>是名门句，<a id="a-Qy"></a>能净念心，<a id="a-Qz"></a>能净其心，<a id="a-R0"></a>知众生根。</p>
  <p id="aR1">“法句者，<a id="a-R2"></a>一切诸法解脱印，<a id="a-R3"></a>一切诸法无二印，<a id="a-R4"></a>一切诸法无常断印，<a id="a-R5"></a>一切诸法无增减印，<a id="a-R6"></a>一切法等如虚空印，<a id="a-R7"></a>一切诸法五眼道印，<a id="a-R8"></a>一切法如虚空印，<a id="a-R9"></a>一切诸法无有分别如虚空印，<a id="a-RA"></a>一切诸法入法界印，<a id="a-RB"></a>一切法如印，<a id="a-RC"></a>一切诸法无去来现在如印，<a id="a-RD"></a>一切诸法本性净印，<a id="a-RE"></a>一切法空印，<a id="a-RF"></a>一切法无相印，<a id="a-RG"></a>一切法无愿印，<a id="a-RH"></a>一切法无处无非处印，<a id="a-RI"></a>一切法苦印，<a id="a-RJ"></a>一切法无我印，<a id="a-RK"></a>一切法寂静印，<a id="a-RL"></a>一切法性无过咎印，<a id="a-RM"></a>一切诸法第一义摄取印，<a id="a-RN"></a>一切诸法如法性住印，<a id="a-RO"></a>一切诸法毕竟解脱印，<a id="a-RP"></a>一切诸法无时印，<a id="a-RQ"></a>一切诸法过三世印，<a id="a-RR"></a>一切诸法味同一印，<a id="a-RS"></a>一切诸法性无碍印，<a id="a-RT"></a>一切诸法性无生印，<a id="a-RU"></a>一切诸法性无诤印，<a id="a-RV"></a>一切诸法性无觉观印，<a id="a-RW"></a>一切诸法非色不可见印，<a id="a-RX"></a>一切诸法无屋宅印，<a id="a-RY"></a>一切诸法无对治印，<a id="a-RZ"></a>一切诸法无业果印，<a id="a-Ra"></a>一切诸法无作无受印，<a id="a-Rb"></a>一切诸法无出灭印。<a id="a-Rc"></a>善男子，<a id="a-Rd"></a>是名法句。<a id="a-Re"></a>如是法句，<a id="a-Rf"></a>即是过去、<a id="a-Rg"></a>未来、<a id="a-Rh"></a>现在诸佛菩提。<a id="a-Ri"></a>如是法印句，<a id="a-Rj"></a>摄取八万四千法聚。<a id="a-Rk"></a>善男子，<a id="a-Rl"></a>若能如是观法聚者，<a id="a-Rm"></a>即能获得无生法忍。<a id="a-Rn"></a>善男子，<a id="a-Ro"></a>若有未种善根之人，<a id="a-Rp"></a>闻是法已，<a id="a-Rq"></a>即得种之坏于魔业。<a id="a-Rr"></a>善男子，<a id="a-Rs"></a>若如是观，<a id="a-Rt"></a>即能获得无尽器陀罗尼。<a id="a-Ru"></a>如是等法悉能摄取八万四千三昧、<a id="a-Rv"></a>八万四千众生行性，<a id="a-Rw"></a>是名法句。</p>
  <p id="aRx">“金刚句者，<a id="a-Ry"></a>其身不坏犹如金刚。<a id="a-Rz"></a>何以故？<a id="a-S0"></a>法性不坏故。<a id="a-S1"></a>智慧之性能破无明，<a id="a-S2"></a>是故智慧名金刚句。<a id="a-S3"></a>五逆之罪坏一切善，<a id="a-S4"></a>是故五逆名金刚句。<a id="a-S5"></a>不净之观能坏贪欲，<a id="a-S6"></a>是故不净名金刚句。<a id="a-S7"></a>慈心之观能坏瞋恚，<a id="a-S8"></a>是故慈心名金刚句。<a id="a-S9"></a>观十二缘能坏愚痴，<a id="a-SA"></a>是故观缘名金刚句。<a id="a-SB"></a>一众生心摄取一切众生之心，<a id="a-SC"></a>名金刚句。<a id="a-SD"></a>一众生心一切众生心悉皆平等，<a id="a-SE"></a>名金刚句。<a id="a-SF"></a>一切佛一佛皆悉平等，<a id="a-SG"></a>名金刚句。<a id="a-SH"></a>一福田一切福田无尽平等，<a id="a-SI"></a>名金刚句。<a id="a-SJ"></a>一切诸法如虚空等，<a id="a-SK"></a>名金刚句。<a id="a-SL"></a>一切诸法等同一味，<a id="a-SM"></a>名金刚句。<a id="a-SN"></a>一切诸法及以佛法平等无二，<a id="a-SO"></a>名金刚句。<a id="a-SP"></a>金刚三昧能坏一切诸魔恶业，<a id="a-SQ"></a>名金刚句。<a id="a-SR"></a>如来妙音坏诸恶声，<a id="a-SS"></a>名金刚句。<a id="a-ST"></a>观无生灭过生老死，<a id="a-SU"></a>名金刚句。<a id="a-SV"></a>善男子，<a id="a-SW"></a>如是等法名金刚句，<a id="a-SX"></a>名坚牢句，<a id="a-SY"></a>名不坏句，<a id="a-SZ"></a>名不破句，<a id="a-Sa"></a>名平等句，<a id="a-Sb"></a>名为实句，<a id="a-Sc"></a>名无二句、<a id="a-Sd"></a>不退转句、<a id="a-Se"></a>大寂静句、<a id="a-Sf"></a>无能作过句、<a id="a-Sg"></a>不增不减句、<a id="a-Sh"></a>无有有句、<a id="a-Si"></a>无有法句、<a id="a-Sj"></a>真句、<a id="a-Sk"></a>有句、<a id="a-Sl"></a>不谤佛句、<a id="a-Sm"></a>依法句、<a id="a-Sn"></a>共僧句、<a id="a-So"></a>如尔句、<a id="a-Sp"></a>分别三世句、<a id="a-Sq"></a>勇健句、<a id="a-Sr"></a>梵句、<a id="a-Ss"></a>慈句、<a id="a-St"></a>心句、<a id="a-Su"></a>虚空句、<a id="a-Sv"></a>菩提句、<a id="a-Sw"></a>不低句、<a id="a-Sx"></a>法相句、<a id="a-Sy"></a>无相句、<a id="a-Sz"></a>心意识无住句、<a id="a-T0"></a>波旬句、<a id="a-T1"></a>破魔句、<a id="a-T2"></a>无上句、<a id="a-T3"></a>无胜句、<a id="a-T4"></a>广句、<a id="a-T5"></a>行己境界句、<a id="a-T6"></a>入佛境界句、<a id="a-T7"></a>无觉观句、<a id="a-T8"></a>于法界所不分别句、<a id="a-T9"></a>无句句。<a id="a-TA"></a>善男子，<a id="a-TB"></a>若有菩萨能解如是等句义者，<a id="a-TC"></a>必当坐于菩提树下，<a id="a-TD"></a>金刚师子法座之上。<a id="a-TE"></a>”</p>
  <p id="aTF">说是法时，<a id="a-TG"></a>八千菩萨得入法门陀罗尼，<a id="a-TH"></a>亦获一切众生平等三昧。</p>
  <p id="aTI">尔时，<a id="a-TJ"></a>十方诸来菩萨，<a id="a-TK"></a>以妙香华种种伎乐，<a id="a-TL"></a>供养于佛，<a id="a-TM"></a>说偈赞曰：</p>
  <p id="aTN">“我今敬礼无上尊，<a id="a-TO"></a>　能知一切众生声，</p>
  <p id="aTP">说相无相实一相，<a id="a-TQ"></a>　而得妙相三十二。</p>
  <p id="aTR">若有众生一一心，<a id="a-TS"></a>　平等摄诸众生心，</p>
  <p id="aTT">说行无行实一行，<a id="a-TU"></a>　是故我礼无上尊。</p>
  <p id="aTV">如来真实知因果，<a id="a-TW"></a>　故为众生说业报，</p>
  <p id="aTX">真如法界非有无，<a id="a-TY"></a>　是故我赞无上尊。</p>
  <p id="aTZ">一切众生无觉观，<a id="a-Ta"></a>　其心本净无有贪，</p>
  <p id="aTb">从因缘故生贪欲，<a id="a-Tc"></a>　是故我礼真智因。</p>
  <p id="aTd">我见佛身种种色，<a id="a-Te"></a>　而如来身实无色，</p>
  <p id="aTf">愍众故示无色色，<a id="a-Tg"></a>　我礼人中师子王。</p>
  <p id="aTh">一切福田入一田，<a id="a-Ti"></a>　而是一田无增减，</p>
  <p id="aTj">不动法界不转移，<a id="a-Tk"></a>　是故我礼人象王。</p>
  <p id="aTl">观诸众生心如幻，<a id="a-Tm"></a>　诸法菩提亦复然，</p>
  <p id="aTn">知一切法皆平等，<a id="a-To"></a>　是故我礼无平等。</p>
  <p id="aTp">观诸法界悉平等，<a id="a-Tq"></a>　故说诸法无一二，</p>
  <p id="aTr">非有非无是解脱，<a id="a-Ts"></a>　是故我礼断二见。</p>
  <p id="aTt">日月可说坠落地，<a id="a-Tu"></a>　猛风可说索系缚，</p>
  <p id="aTv">须弥可说口吹动，<a id="a-Tw"></a>　不可说佛有二语。</p>
  <p id="aTx">实语真语及净语，<a id="a-Ty"></a>　身心清净如虚空，</p>
  <p id="aTz">世法不染如莲华，<a id="a-U0"></a>　是故我礼无上尊。</p>
  <p id="aU1">若有能赞如是德，<a id="a-U2"></a>　即获如是之功德，</p>
  <p id="aU3">我为如是诸功德，<a id="a-U4"></a>　敬礼如是功德聚。<a id="a-U5"></a>”</p>
  <p id="aU6">时，<a id="a-U7"></a>诸菩萨既赞叹已，<a id="a-U8"></a>白佛言：<a id="a-U9"></a>“世尊，<a id="a-UA"></a>夫大宝者，<a id="a-UB"></a>所谓佛也。<a id="a-UC"></a>佛出世者即是乐出，<a id="a-UD"></a>佛出世者即是信出，<a id="a-UE"></a>佛出世者即是念出，<a id="a-UF"></a>佛出世者即是智出，<a id="a-UG"></a>佛出世者即是施、<a id="a-UH"></a>戒、<a id="a-UI"></a>忍、<a id="a-UJ"></a>精进、<a id="a-UK"></a>禅定、<a id="a-UL"></a>慧出，<a id="a-UM"></a>佛出世者即是慈出、<a id="a-UN"></a>悲喜舍出，<a id="a-UO"></a>佛出世者即是十二因缘法义智出，<a id="a-UP"></a>佛出世者即是念处、<a id="a-UQ"></a>正勤、<a id="a-UR"></a>如意、<a id="a-US"></a>根、<a id="a-UT"></a>力、<a id="a-UU"></a>觉道一切善法出。<a id="a-UV"></a>”</p>
  <p id="aUW">尔时，<a id="a-UX"></a>众中有一菩萨名曰慧聚，<a id="a-UY"></a>白佛言：<a id="a-UZ"></a>“世尊，<a id="a-Ua"></a>生老病死出于世者即是佛出，<a id="a-Ub"></a>无明爱出即是佛出，<a id="a-Uc"></a>贪恚痴出即是佛出，<a id="a-Ud"></a>一切疑网烦恼出者即是佛出。<a id="a-Ue"></a>何以故？<a id="a-Uf"></a>若如是等法不出世者，<a id="a-Ug"></a>佛以何缘出现于世？<a id="a-Uh"></a>”</p>
  <p id="aUi">佛言：<a id="a-Uj"></a>“善哉！<a id="a-Uk"></a>善哉！<a id="a-Ul"></a>善男子，<a id="a-Um"></a>实如所言。<a id="a-Un"></a>”</p>
  <p id="aUo">尔时，<a id="a-Up"></a>海慧菩萨言：<a id="a-Uq"></a>“世尊，<a id="a-Ur"></a>若有不见如是等法，<a id="a-Us"></a>时如来为出于世、<a id="a-Ut"></a>不出于世。<a id="a-Uu"></a>”</p>
  <p id="aUv">“善男子，<a id="a-Uw"></a>菩萨初发菩提心时，<a id="a-Ux"></a>真实不知如是等法，<a id="a-Uy"></a>是故我为而宣说之。<a id="a-Uz"></a>善男子，<a id="a-V0"></a>菩萨有四种：<a id="a-V1"></a>一者、<a id="a-V2"></a>初发菩提之心，<a id="a-V3"></a>二者、<a id="a-V4"></a>修行菩提之道，<a id="a-V5"></a>三者、<a id="a-V6"></a>坚固不退菩提，<a id="a-V7"></a>四者、<a id="a-V8"></a>一生当补佛处。<a id="a-V9"></a>发心菩萨见佛色相，<a id="a-VA"></a>见已即发菩提之心；<a id="a-VB"></a>修行菩萨见佛具足一切善法，<a id="a-VC"></a>见已即发菩提之心；<a id="a-VD"></a>不退菩萨见如来身及一切法皆悉平等；<a id="a-VE"></a>一生菩萨不见如来所有功德及一切法。<a id="a-VF"></a>何以故？<a id="a-VG"></a>所得慧眼了了净故，<a id="a-VH"></a>断二见故，<a id="a-VI"></a>净智慧故。<a id="a-VJ"></a>若不见净不净，<a id="a-VK"></a>不见非净非不净，<a id="a-VL"></a>是人即能明见如来。</p>
  <p id="aVM">“善男子，<a id="a-VN"></a>我昔如是见燃灯佛，<a id="a-VO"></a>见已即得无生法忍，<a id="a-VP"></a>亦能了了知得无得；<a id="a-VQ"></a>得已即时上升虚空，<a id="a-VR"></a>高七多罗树；<a id="a-VS"></a>处空住已，<a id="a-VT"></a>了了得知一切法界，<a id="a-VU"></a>了了知已心无所住；<a id="a-VV"></a>无所住已，<a id="a-VW"></a>得六万三昧门。<a id="a-VX"></a>时，<a id="a-VY"></a>燃灯佛即授我记：<a id="a-VZ"></a>‘摩纳，<a id="a-Va"></a>汝于来世当得作佛，<a id="a-Vb"></a>号释迦如来、<a id="a-Vc"></a>应供、<a id="a-Vd"></a>正遍知、<a id="a-Ve"></a>明行足、<a id="a-Vf"></a>善逝、<a id="a-Vg"></a>世间解、<a id="a-Vh"></a>无上士、<a id="a-Vi"></a>调御丈夫、<a id="a-Vj"></a>天人师、<a id="a-Vk"></a>佛世尊。<a id="a-Vl"></a>’我于尔时都不闻是授记音声，<a id="a-Vm"></a>亦无佛想及授记想。<a id="a-Vn"></a>我于尔时三种净慧，<a id="a-Vo"></a>不见我想，<a id="a-Vp"></a>不见佛想及授记想。<a id="a-Vq"></a>复有三净，<a id="a-Vr"></a>不见于我，<a id="a-Vs"></a>不见众生及以正法。<a id="a-Vt"></a>复有三净，<a id="a-Vu"></a>不见名，<a id="a-Vv"></a>不见色，<a id="a-Vw"></a>不见因。<a id="a-Vx"></a>复有三净，<a id="a-Vy"></a>见一切阴悉入法阴，<a id="a-Vz"></a>见一切界悉入法界，<a id="a-W0"></a>见一切入悉入法入。<a id="a-W1"></a>复有三净，<a id="a-W2"></a>过去已尽，<a id="a-W3"></a>未来不生，<a id="a-W4"></a>现在不住。<a id="a-W5"></a>复有三净，<a id="a-W6"></a>观身如水月，<a id="a-W7"></a>观声不可说，<a id="a-W8"></a>观心不可见。<a id="a-W9"></a>复有三净，<a id="a-WA"></a>空无相愿。<a id="a-WB"></a>若如是见，<a id="a-WC"></a>即是真实见于授记。<a id="a-WD"></a>善男子，<a id="a-WE"></a>若有菩萨作如是见，<a id="a-WF"></a>是名实见。<a id="a-WG"></a>”</p>
 </body>
</html>