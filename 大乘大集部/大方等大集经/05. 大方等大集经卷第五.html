<!doctype html>
<html id="z3IBTKYEH" data-ver="1440">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第五</h1>
  <h2 id="a2">宝女品第三之一</h2>
  <p id="a3">尔时，<a id="a-4"></a>世尊故在欲、<a id="a-5"></a>色二界中间，<a id="a-6"></a>大宝坊中师子座上，<a id="a-7"></a>与诸大众围绕说法。</p>
  <p id="a8">尔时，<a id="a-9"></a>会中有一童女，<a id="a-A"></a>名曰宝女，<a id="a-B"></a>即从坐起，<a id="a-C"></a>右手执持白真珠贯，<a id="a-D"></a>而作是言：<a id="a-E"></a>“若我真实能于十方无量世界，<a id="a-F"></a>受持如是大集正典，<a id="a-G"></a>读诵书写，<a id="a-H"></a>演说其义，<a id="a-I"></a>广流布者，<a id="a-J"></a>愿此珠贯著佛顶髻及诸菩萨！<a id="a-K"></a>”说是语已即掷珠贯，<a id="a-L"></a>以佛神力及以诚言，<a id="a-M"></a>珠贯即在如来顶上，<a id="a-N"></a>亦遍一切诸菩萨首。</p>
  <p id="aO">而诸菩萨各各自于首贯珠中，<a id="a-P"></a>见其来世成佛之时所有世界菩提之树，<a id="a-Q"></a>众生调伏及往愿力了了见知，<a id="a-R"></a>见已各各生奇特想，<a id="a-S"></a>白佛言：<a id="a-T"></a>“世尊，<a id="a-U"></a>是宝女者，<a id="a-V"></a>云何乃有如是无量大功德也？<a id="a-W"></a>我于无量阿僧祇劫所有誓愿，<a id="a-X"></a>今于一念悉见了了。<a id="a-Y"></a>”</p>
  <p id="aZ">佛言：<a id="a-a"></a>“善哉！<a id="a-b"></a>善哉！<a id="a-c"></a>善男子，<a id="a-d"></a>实如所言。<a id="a-e"></a>是宝女者，<a id="a-f"></a>已于过去九万六亿那由他佛，<a id="a-g"></a>种诸善根，<a id="a-h"></a>发大善愿，<a id="a-i"></a>所生之处常得真实。<a id="a-j"></a>是故是女凡所思念，<a id="a-k"></a>言无虚发。<a id="a-l"></a>若欲令此大千世界满中宝华，<a id="a-m"></a>即言而有。<a id="a-n"></a>若言欲令满此三千大千世界种种妙香，<a id="a-o"></a>言已即有。<a id="a-p"></a>若欲示现种种形色，<a id="a-q"></a>转轮王色、<a id="a-r"></a>四天王色、<a id="a-s"></a>天帝释色、<a id="a-t"></a>梵天王色，<a id="a-u"></a>或沙门色、<a id="a-v"></a>婆罗门色，<a id="a-w"></a>或比丘色、<a id="a-x"></a>比丘尼色、<a id="a-y"></a>优婆塞色、<a id="a-z"></a>优婆夷色，<a id="a-10"></a>如言即得。<a id="a-11"></a>若风灾起时转为火灾，<a id="a-12"></a>火灾起时转为水灾，<a id="a-13"></a>水灾起时转为风灾，<a id="a-14"></a>如言即转。<a id="a-15"></a>若有魔王将诸兵众，<a id="a-16"></a>执持刀杖、<a id="a-17"></a>弓弩、<a id="a-18"></a>箭矢、<a id="a-19"></a>鉾槊、<a id="a-1A"></a>戈楯，<a id="a-1B"></a>欲令转变成宝华者，<a id="a-1C"></a>如言即成。<a id="a-1D"></a>若于空旷无水多乏，<a id="a-1E"></a>为诸众生发大誓愿，<a id="a-1F"></a>其中即有城邑聚落，<a id="a-1G"></a>人民大小浆水无乏。<a id="a-1H"></a>若愿三千大千世界所有诸色如如来色，<a id="a-1I"></a>即如其言成佛妙色。<a id="a-1J"></a>若言一切所有大众悉住虚空，<a id="a-1K"></a>言已即住。<a id="a-1L"></a>善男子，<a id="a-1M"></a>若是宝女，<a id="a-1N"></a>欲于此处虚空之中，<a id="a-1O"></a>遍闻十方诸佛所说，<a id="a-1P"></a>如言即闻。<a id="a-1Q"></a>善男子，<a id="a-1R"></a>宝女童女成就如是无量无边诸大功德。<a id="a-1S"></a>”</p>
  <p id="a1T">尔时，<a id="a-1U"></a>宝女即于佛前说偈叹曰：</p>
  <p id="a1V">“我今成就大宝聚，<a id="a-1W"></a>　故能赞叹无上尊，</p>
  <p id="a1X">远离一切诸烦恼，<a id="a-1Y"></a>　是足大宝助菩提。</p>
  <p id="a1Z">如来具足无上宝，<a id="a-1a"></a>　大光能照无边世，</p>
  <p id="a1b">无上宝幢佛世尊，<a id="a-1c"></a>　我今献宝以供养。</p>
  <p id="a1d">砗磲玛瑙青琉璃，<a id="a-1e"></a>　金刚真珠日月宝，</p>
  <p id="a1f">以如是宝供养佛，<a id="a-1g"></a>　为令众生成菩提。</p>
  <p id="a1h">世尊身光胜诸宝，<a id="a-1i"></a>　众生乐见无疲厌，</p>
  <p id="a1j">处在一方见十方，<a id="a-1k"></a>　令众各见前有佛。</p>
  <p id="a1l">有见如来身行住，<a id="a-1m"></a>　或见坐卧及说法，</p>
  <p id="a1n">或见默然无所宣，<a id="a-1o"></a>　或见入定修智慧。</p>
  <p id="a1p">如来一一毛孔光，<a id="a-1q"></a>　能照十方诸世界，</p>
  <p id="a1r">光明清净最无上，<a id="a-1s"></a>　犹如秋月净莲华。<a id="a-1t"></a>”</p>
  <p id="a1u">尔时，<a id="a-1v"></a>宝女偈赞佛已复作是言：<a id="a-1w"></a>“世尊，<a id="a-1x"></a>我今于此大集经中欲少问义。<a id="a-1y"></a>如来若许，<a id="a-1z"></a>乃敢咨启。<a id="a-20"></a>”</p>
  <p id="a21">佛言：<a id="a-22"></a>“善哉！<a id="a-23"></a>善哉！<a id="a-24"></a>宝女，<a id="a-25"></a>随意发问。<a id="a-26"></a>若有疑网，<a id="a-27"></a>我当为汝而除灭之。<a id="a-28"></a>”</p>
  <p id="a29">尔时，<a id="a-2A"></a>宝女即白佛言：<a id="a-2B"></a>“世尊，<a id="a-2C"></a>云何实语？<a id="a-2D"></a>云何为实？<a id="a-2E"></a>云何法语？<a id="a-2F"></a>云何为法？<a id="a-2G"></a>”</p>
  <p id="a2H">佛言：<a id="a-2I"></a>“善哉！<a id="a-2J"></a>善哉！<a id="a-2K"></a>至心谛听，<a id="a-2L"></a>吾当为汝分别解说。<a id="a-2M"></a>宝女，<a id="a-2N"></a>菩萨摩诃萨有三种实。<a id="a-2O"></a>何等为三？<a id="a-2P"></a>一者、<a id="a-2Q"></a>不诳诸佛，<a id="a-2R"></a>二者、<a id="a-2S"></a>不诳己身，<a id="a-2T"></a>三者、<a id="a-2U"></a>不诳众生。<a id="a-2V"></a>云何名为不诳诸佛、<a id="a-2W"></a>己身、<a id="a-2X"></a>众生？<a id="a-2Y"></a>宝女，<a id="a-2Z"></a>若有菩萨发阿耨多罗三藐三菩提心已，<a id="a-2a"></a>贪著声闻、<a id="a-2b"></a>辟支佛乘，<a id="a-2c"></a>是则名为欺诳诸佛、<a id="a-2d"></a>己身、<a id="a-2e"></a>众生。<a id="a-2f"></a>云何不诳？<a id="a-2g"></a>宝女，<a id="a-2h"></a>若有菩萨发阿耨多罗三藐三菩提心已，<a id="a-2i"></a>若在地狱受大苦恼，<a id="a-2j"></a>若遇魔业邪见同止，<a id="a-2k"></a>若生恶国起恶烦恼，<a id="a-2l"></a>身遇刀槊、<a id="a-2m"></a>斫刺、<a id="a-2n"></a>烧炙，<a id="a-2o"></a>于如是时终不舍离菩提之心，<a id="a-2p"></a>不休不息，<a id="a-2q"></a>不畏不悔，<a id="a-2r"></a>令菩提心遂更增广，<a id="a-2s"></a>为诸众生受大苦恼，<a id="a-2t"></a>见受苦者心更增广，<a id="a-2u"></a>勤修精进欲得菩提，<a id="a-2v"></a>不为邪语之所诳惑，<a id="a-2w"></a>一切邪风不能倾动，<a id="a-2x"></a>是名菩萨不诳诸佛、<a id="a-2y"></a>己身、<a id="a-2z"></a>众生。</p>
  <p id="a30">“宝女，<a id="a-31"></a>若有菩萨不诳诸佛、<a id="a-32"></a>己身、<a id="a-33"></a>众生，<a id="a-34"></a>是名菩萨真实之实。<a id="a-35"></a>宝女，<a id="a-36"></a>不诳诸佛复有四事：<a id="a-37"></a>一者、<a id="a-38"></a>其心坚固，<a id="a-39"></a>二者、<a id="a-3A"></a>住于至处，<a id="a-3B"></a>三者、<a id="a-3C"></a>具足势力，<a id="a-3D"></a>四者、<a id="a-3E"></a>勤修精进。<a id="a-3F"></a>不诳己身亦有四事：<a id="a-3G"></a>一者、<a id="a-3H"></a>净心，<a id="a-3I"></a>二者、<a id="a-3J"></a>至心，<a id="a-3K"></a>三者、<a id="a-3L"></a>不诳，<a id="a-3M"></a>四者、<a id="a-3N"></a>不曲。<a id="a-3O"></a>不诳众生亦有四事：<a id="a-3P"></a>一者、<a id="a-3Q"></a>庄严，<a id="a-3R"></a>二者、<a id="a-3S"></a>修慈，<a id="a-3T"></a>三者、<a id="a-3U"></a>修悲，<a id="a-3V"></a>四者、<a id="a-3W"></a>摄取。<a id="a-3X"></a>宝女，<a id="a-3Y"></a>是名菩萨第一之实。<a id="a-3Z"></a>菩萨实者，<a id="a-3a"></a>初发愿时不舍众生。<a id="a-3b"></a>复次，<a id="a-3c"></a>宝女，<a id="a-3d"></a>菩萨实者，<a id="a-3e"></a>不多语、<a id="a-3f"></a>守护语、<a id="a-3g"></a>不粗语、<a id="a-3h"></a>真实语。<a id="a-3i"></a>若在独处、<a id="a-3j"></a>大众、<a id="a-3k"></a>王边发言诚实，<a id="a-3l"></a>非为财物而故妄语，<a id="a-3m"></a>非为自在而故妄语。<a id="a-3n"></a>若有三千大千世界满中七宝，<a id="a-3o"></a>尚不为之而生妄语，<a id="a-3p"></a>况复小事而妄语也？</p>
  <p id="a3q">“宝女，<a id="a-3r"></a>如是实者，<a id="a-3s"></a>有三十二净。<a id="a-3t"></a>何等三十二？<a id="a-3u"></a>一者、<a id="a-3v"></a>惭语，<a id="a-3w"></a>二者、<a id="a-3x"></a>功德语，<a id="a-3y"></a>三者、<a id="a-3z"></a>愧语，<a id="a-40"></a>四者、<a id="a-41"></a>柔软语，<a id="a-42"></a>五者、<a id="a-43"></a>不虚语，<a id="a-44"></a>六者、<a id="a-45"></a>无讥呵语，<a id="a-46"></a>七者、<a id="a-47"></a>不贪著语，<a id="a-48"></a>八者、<a id="a-49"></a>不畏语，<a id="a-4A"></a>九者、<a id="a-4B"></a>闭诸恶道语，<a id="a-4C"></a>十者、<a id="a-4D"></a>开诸善道语，<a id="a-4E"></a>十一者、<a id="a-4F"></a>圣行语，<a id="a-4G"></a>十二者、<a id="a-4H"></a>慧行语，<a id="a-4I"></a>十三者、<a id="a-4J"></a>内净语，<a id="a-4K"></a>十四者、<a id="a-4L"></a>外净语，<a id="a-4M"></a>十五者、<a id="a-4N"></a>乐受语，<a id="a-4O"></a>十六者、<a id="a-4P"></a>乐听语，<a id="a-4Q"></a>十七者、<a id="a-4R"></a>不涩语，<a id="a-4S"></a>十八者、<a id="a-4T"></a>微妙语，<a id="a-4U"></a>十九者、<a id="a-4V"></a>分别语，<a id="a-4W"></a>二十者、<a id="a-4X"></a>妙音语，<a id="a-4Y"></a>二十一者、<a id="a-4Z"></a>纯善语，<a id="a-4a"></a>二十二者、<a id="a-4b"></a>不诳语，<a id="a-4c"></a>二十三者、<a id="a-4d"></a>不热语，<a id="a-4e"></a>二十四者、<a id="a-4f"></a>欢喜语，<a id="a-4g"></a>二十五者、<a id="a-4h"></a>自劝喻语，<a id="a-4i"></a>二十六者、<a id="a-4j"></a>劝喻他语，<a id="a-4k"></a>二十七者、<a id="a-4l"></a>不失语，<a id="a-4m"></a>二十八者、<a id="a-4n"></a>安隐语，<a id="a-4o"></a>二十九者、<a id="a-4p"></a>福田语，<a id="a-4q"></a>三十者、<a id="a-4r"></a>如佛语，<a id="a-4s"></a>三十一者、<a id="a-4t"></a>实围绕语，<a id="a-4u"></a>三十二者、<a id="a-4v"></a>净口语。</p>
  <p id="a4w">“复次，<a id="a-4x"></a>宝女，<a id="a-4y"></a>菩萨实者，<a id="a-4z"></a>凡所言说口意相称。<a id="a-50"></a>云何名为口意相称？<a id="a-51"></a>修集施故获得菩提，<a id="a-52"></a>非因悭贪而能得之，<a id="a-53"></a>是名意口相称而语，<a id="a-54"></a>能施一切名之为实。<a id="a-55"></a>修集净戒获得菩提，<a id="a-56"></a>非因毁戒而能得之，<a id="a-57"></a>是名意口相称而语，<a id="a-58"></a>如戒而住名之为实。<a id="a-59"></a>修集忍辱获得菩提，<a id="a-5A"></a>非因瞋恚而能得之，<a id="a-5B"></a>是名意口相称而语，<a id="a-5C"></a>具足修忍是名为实。<a id="a-5D"></a>勤行精进获得菩提，<a id="a-5E"></a>非因懈怠而能得之，<a id="a-5F"></a>是名意口相称而语，<a id="a-5G"></a>修精进故名之为实。<a id="a-5H"></a>修集禅定获得菩提，<a id="a-5I"></a>非因乱心而能得之，<a id="a-5J"></a>是名意口相称而语，<a id="a-5K"></a>修集定心名之为实。<a id="a-5L"></a>修于智慧获得菩提，<a id="a-5M"></a>非因愚痴而能得之，<a id="a-5N"></a>是名意口相称而语，<a id="a-5O"></a>修智慧故名之为实。<a id="a-5P"></a>三十七助菩提之法，<a id="a-5Q"></a>四无量心亦复如是。</p>
  <p id="a5R">“复次，<a id="a-5S"></a>宝女，<a id="a-5T"></a>夫真实者，<a id="a-5U"></a>所谓圣行。<a id="a-5V"></a>圣行者，<a id="a-5W"></a>苦无常行。<a id="a-5X"></a>又复圣行，<a id="a-5Y"></a>所谓知苦、<a id="a-5Z"></a>远集、<a id="a-5a"></a>证灭、<a id="a-5b"></a>修道。<a id="a-5c"></a>知于五阴无出生相，<a id="a-5d"></a>是名知苦。<a id="a-5e"></a>五阴因者，<a id="a-5f"></a>所谓爱结毕竟远离，<a id="a-5g"></a>不贪不著，<a id="a-5h"></a>不赞不求，<a id="a-5i"></a>不去不来，<a id="a-5j"></a>是名离集。<a id="a-5k"></a>灭一切相，<a id="a-5l"></a>然其灭时无一法灭，<a id="a-5m"></a>不平等法作平等法，<a id="a-5n"></a>是名证灭观。<a id="a-5o"></a>奢摩他、<a id="a-5p"></a>毗婆舍那，<a id="a-5q"></a>其相平等，<a id="a-5r"></a>无觉无观，<a id="a-5s"></a>无有平等，<a id="a-5t"></a>无系无取，<a id="a-5u"></a>无作无变，<a id="a-5v"></a>是名修道。<a id="a-5w"></a>真实了知，<a id="a-5x"></a>如是等谛又能分别广说其义，<a id="a-5y"></a>是名菩萨摩诃萨实说是真实法。<a id="a-5z"></a>”</p>
  <p id="a60">时，<a id="a-61"></a>十千菩萨得真实忍。</p>
  <p id="a62">“宝女，<a id="a-63"></a>法语者，<a id="a-64"></a>凡所演说依法而语，<a id="a-65"></a>观法、<a id="a-66"></a>念法，<a id="a-67"></a>奉行于法，<a id="a-68"></a>行至处法，<a id="a-69"></a>求法、<a id="a-6A"></a>欲法、<a id="a-6B"></a>乐法、<a id="a-6C"></a>修法，<a id="a-6D"></a>法幢、<a id="a-6E"></a>法杖、<a id="a-6F"></a>庄严法器，<a id="a-6G"></a>法灯、<a id="a-6H"></a>法明、<a id="a-6I"></a>法念、<a id="a-6J"></a>法意、<a id="a-6K"></a>法有、<a id="a-6L"></a>法疑，<a id="a-6M"></a>庄严璎珞法床、<a id="a-6N"></a>法仪、<a id="a-6O"></a>法护、<a id="a-6P"></a>法财，<a id="a-6Q"></a>法无穷尽，<a id="a-6R"></a>广大无边，<a id="a-6S"></a>法事、<a id="a-6T"></a>法身、<a id="a-6U"></a>法口、<a id="a-6V"></a>法意。<a id="a-6W"></a>菩萨摩诃萨具足成就如是等法，<a id="a-6X"></a>是名法语。<a id="a-6Y"></a>法者，<a id="a-6Z"></a>真实之语，<a id="a-6a"></a>守护法语，<a id="a-6b"></a>教人供养父母、<a id="a-6c"></a>和尚、<a id="a-6d"></a>耆旧有德，<a id="a-6e"></a>赞叹菩提及菩提道，<a id="a-6f"></a>令人不舍菩提之心，<a id="a-6g"></a>至心系念不忘菩提，<a id="a-6h"></a>不离庄严修菩提法，<a id="a-6i"></a>亲近贤圣善知识等，<a id="a-6j"></a>修集信心专念听法，<a id="a-6k"></a>慕求正法勤于精进，<a id="a-6l"></a>不贪著法，<a id="a-6m"></a>知恩报恩，<a id="a-6n"></a>乐于寂静不断圣种，<a id="a-6o"></a>教化头陀勤行十善，<a id="a-6p"></a>赞叹惠施一切善法愿向菩提，<a id="a-6q"></a>至心受持清净戒律，<a id="a-6r"></a>修集忍辱，<a id="a-6s"></a>除去懈怠，<a id="a-6t"></a>修净禅定，<a id="a-6u"></a>智慧方便，<a id="a-6v"></a>慈悲喜舍，<a id="a-6w"></a>修四真谛趣向于谛，<a id="a-6x"></a>四无碍智得大神通，<a id="a-6y"></a>随顺法施修四念处，<a id="a-6z"></a>乃至修集八圣道分、<a id="a-70"></a>定慧二法得智解脱，<a id="a-71"></a>如法解脱声闻、<a id="a-72"></a>缘觉、<a id="a-73"></a>菩萨诸乘，<a id="a-74"></a>赞说一切所有福德，<a id="a-75"></a>当观十二甚深因缘，<a id="a-76"></a>分别空门、<a id="a-77"></a>无相、<a id="a-78"></a>无愿无所畏惧，<a id="a-79"></a>说五阴如幻如化，<a id="a-7A"></a>说十八界如虚空相，<a id="a-7B"></a>说诸入性同于空性，<a id="a-7C"></a>常说七财、<a id="a-7D"></a>六念、<a id="a-7E"></a>六敬，<a id="a-7F"></a>解说具足六波罗蜜，<a id="a-7G"></a>说六常行，<a id="a-7H"></a>修六神通，<a id="a-7I"></a>具足五眼说第一义，<a id="a-7J"></a>流布世间成就业语，<a id="a-7K"></a>一切众生其心平等赞叹佛语。</p>
  <p id="a7L">“宝女，<a id="a-7M"></a>若有菩萨具足如是法语，<a id="a-7N"></a>口终不说我语、<a id="a-7O"></a>不说众生语、<a id="a-7P"></a>不说寿命语、<a id="a-7Q"></a>不说士夫语，<a id="a-7R"></a>不说断语、<a id="a-7S"></a>不说常语，<a id="a-7T"></a>不说有见语、<a id="a-7U"></a>不说无见语，<a id="a-7V"></a>不说两断语，<a id="a-7W"></a>不著中语，<a id="a-7X"></a>不说聚语，<a id="a-7Y"></a>不说灭语，<a id="a-7Z"></a>不说诤语，<a id="a-7a"></a>不说偏语，<a id="a-7b"></a>不觉知语，<a id="a-7c"></a>不颠倒语，<a id="a-7d"></a>不增疑心语，<a id="a-7e"></a>不逆法语，<a id="a-7f"></a>观法界语，<a id="a-7g"></a>破憍慢语。<a id="a-7h"></a>说法菩萨如法而住，<a id="a-7i"></a>如法而说实语、<a id="a-7j"></a>法语、<a id="a-7k"></a>不断语、<a id="a-7l"></a>不折语。<a id="a-7m"></a>说法菩萨，<a id="a-7n"></a>一切世间不能共论，<a id="a-7o"></a>见者怖畏。<a id="a-7p"></a>法语菩萨能演说空、<a id="a-7q"></a>无相、<a id="a-7r"></a>无愿，<a id="a-7s"></a>不著三界及以诸有，<a id="a-7t"></a>不从他乞，<a id="a-7u"></a>无心意识，<a id="a-7v"></a>无有尘垢，<a id="a-7w"></a>无明无闇，<a id="a-7x"></a>不系属他，<a id="a-7y"></a>不系属自，<a id="a-7z"></a>无有高下，<a id="a-80"></a>不杂一切境界因缘。<a id="a-81"></a>清净寂静无有导首，<a id="a-82"></a>难知难觉，<a id="a-83"></a>不可思惟，<a id="a-84"></a>不思惟行，<a id="a-85"></a>清净智者，<a id="a-86"></a>乃能知之。<a id="a-87"></a>无受受者永断诸受，<a id="a-88"></a>过于三世不灭无灭相，<a id="a-89"></a>不生无生相，<a id="a-8A"></a>无有丰俭，<a id="a-8B"></a>无生无断，<a id="a-8C"></a>无增无减，<a id="a-8D"></a>无当有无已有，<a id="a-8E"></a>非修非见，<a id="a-8F"></a>非魔见非真实见，<a id="a-8G"></a>非相非非相，<a id="a-8H"></a>非一相而亦一相，<a id="a-8I"></a>非有屋宅远离屋宅，<a id="a-8J"></a>非近非远，<a id="a-8K"></a>非离非别，<a id="a-8L"></a>非缚非解，<a id="a-8M"></a>非有漏非无漏亦非相似，<a id="a-8N"></a>非苦非乐，<a id="a-8O"></a>非具足非不具足，<a id="a-8P"></a>非名非色，<a id="a-8Q"></a>非著非脱，<a id="a-8R"></a>非破非完，<a id="a-8S"></a>虽非金刚不可坏相真实如尔，<a id="a-8T"></a>非近非远，<a id="a-8U"></a>无色无因，<a id="a-8V"></a>亦非顽嚚，<a id="a-8W"></a>非此非彼，<a id="a-8X"></a>非内非外，<a id="a-8Y"></a>非自非他，<a id="a-8Z"></a>非见非闻，<a id="a-8a"></a>非忆非忘，<a id="a-8b"></a>非识非知，<a id="a-8c"></a>非识境界非知境界。<a id="a-8d"></a>宝女，<a id="a-8e"></a>是名为法。<a id="a-8f"></a>若能广说如是等法，<a id="a-8g"></a>是名说法。</p>
  <p id="a8h">“复次，<a id="a-8i"></a>宝女，<a id="a-8j"></a>法语菩萨不与一切世间诤竞，<a id="a-8k"></a>不轻不慢于他未学，<a id="a-8l"></a>心不轻笑，<a id="a-8m"></a>不生高心，<a id="a-8n"></a>不自赞叹，<a id="a-8o"></a>不谤他说，<a id="a-8p"></a>不以饮食为他说法，<a id="a-8q"></a>不遮他善令生疑惑；<a id="a-8r"></a>见他犯罪终不说之，<a id="a-8s"></a>于他法中不生轻贱，<a id="a-8t"></a>不遮止他所修行法。<a id="a-8u"></a>凡所说法，<a id="a-8v"></a>不离于空、<a id="a-8w"></a>无相、<a id="a-8x"></a>无愿，<a id="a-8y"></a>终不分别一切法界，<a id="a-8z"></a>不动法界，<a id="a-90"></a>不动实性，<a id="a-91"></a>不依字、<a id="a-92"></a>识、<a id="a-93"></a>人、<a id="a-94"></a>不了义，<a id="a-95"></a>虽不依止亦不诽谤，<a id="a-96"></a>于自他众不生分别，<a id="a-97"></a>亦不诽谤十二因缘，<a id="a-98"></a>非在世间净于世间，<a id="a-99"></a>非法净法无贪无悭，<a id="a-9A"></a>无有毁戒不舍破戒，<a id="a-9B"></a>无瞋无妒无有懈怠，<a id="a-9C"></a>不失道心不忘菩提，<a id="a-9D"></a>为欲庄严无上智慧，<a id="a-9E"></a>不休不息心不生悔，<a id="a-9F"></a>于他法中心无妒嫉，<a id="a-9G"></a>不以著于非修多罗谤修多罗，<a id="a-9H"></a>毗尼摩耶亦复如是；<a id="a-9I"></a>于正法所终不见非，<a id="a-9J"></a>不因于慢而增长慢，<a id="a-9K"></a>不谤因果及业果报，<a id="a-9L"></a>于正法中心无退转，<a id="a-9M"></a>知恩念恩报之不忘，<a id="a-9N"></a>终不怀抱瞋恨之心，<a id="a-9O"></a>不著我见，<a id="a-9P"></a>不嫉他利，<a id="a-9Q"></a>于怨亲中无有二想，<a id="a-9R"></a>得他讥刺终不报之，<a id="a-9S"></a>不作两舌斗乱彼此，<a id="a-9T"></a>不怀谄曲显异惑众，<a id="a-9U"></a>不为他喜受菩萨戒、<a id="a-9V"></a>比丘戒、<a id="a-9W"></a>比丘尼戒、<a id="a-9X"></a>式叉摩那戒、<a id="a-9Y"></a>沙弥戒、<a id="a-9Z"></a>沙弥尼戒、<a id="a-9a"></a>优婆塞戒、<a id="a-9b"></a>优婆夷戒，<a id="a-9c"></a>住空闲处思惟寂默，<a id="a-9d"></a>勤心受读十二部经，<a id="a-9e"></a>不为胜他故受持守护如是等戒，<a id="a-9f"></a>不为供养现作知足，<a id="a-9g"></a>不为显他不知足故自修知足，<a id="a-9h"></a>不言诸佛无上菩提他之所作，<a id="a-9i"></a>不造恶业邪恶活命，<a id="a-9j"></a>不舍七财，<a id="a-9k"></a>不贪于食，<a id="a-9l"></a>不断圣种，<a id="a-9m"></a>不诽谤他，<a id="a-9n"></a>不自赞叹，<a id="a-9o"></a>于佛法中不作数量，<a id="a-9p"></a>赞叹大乘心无厌足，<a id="a-9q"></a>是名法语。<a id="a-9r"></a>”</p>
  <p id="a9s">尔时，<a id="a-9t"></a>世尊复告宝女：<a id="a-9u"></a>“菩萨义者，<a id="a-9v"></a>云何名义？<a id="a-9w"></a>所谓信心修庄严时无有虚诳，<a id="a-9x"></a>为欲庄严一切善根，<a id="a-9y"></a>至心专念修行善法，<a id="a-9z"></a>破众生疑不求果报，<a id="a-A0"></a>施诸众生安隐快乐，<a id="a-A1"></a>护持禁戒不失忍心，<a id="a-A2"></a>勤修精进增长善法，<a id="a-A3"></a>修寂静定摄诸散乱，<a id="a-A4"></a>具无上智破无明闇；<a id="a-A5"></a>修集慈心等诸众生，<a id="a-A6"></a>修集悲心随众所作亲往营理，<a id="a-A7"></a>修集喜心施众法喜，<a id="a-A8"></a>修集舍心不观苦乐；<a id="a-A9"></a>舍财法已心无悔吝，<a id="a-AA"></a>所言柔软坏众恶心，<a id="a-AB"></a>利益于他具足甚深，<a id="a-AC"></a>修行同事劝发大乘，<a id="a-AD"></a>以是四摄调伏众生；<a id="a-AE"></a>见一切行皆是无常、<a id="a-AF"></a>苦、<a id="a-AG"></a>空、<a id="a-AH"></a>无我，<a id="a-AI"></a>净诸烦恼；<a id="a-AJ"></a>依止于义不依于字，<a id="a-AK"></a>依止于智不依于识，<a id="a-AL"></a>依了义经舍不了义，<a id="a-AM"></a>依止于法不依于人；<a id="a-AN"></a>说义无碍无有穷尽，<a id="a-AO"></a>而于法界无所分别，<a id="a-AP"></a>说辞无碍获得解脱，<a id="a-AQ"></a>说乐说无碍如法而说；<a id="a-AR"></a>庄严惠施不知厌足，<a id="a-AS"></a>庄严于戒善愿成就，<a id="a-AT"></a>庄严多闻如法而作，<a id="a-AU"></a>庄严功德具足相好，<a id="a-AV"></a>庄严智慧知诸众生上中下根差别之相，<a id="a-AW"></a>庄严于定为心清净，<a id="a-AX"></a>庄严于智得三种慧；<a id="a-AY"></a>修四念处为心不散乱，<a id="a-AZ"></a>修四正勤为得善根，<a id="a-Aa"></a>修四如意往来诸方，<a id="a-Ab"></a>修集五根辩分别句，<a id="a-Ac"></a>修集五力为坏烦恼，<a id="a-Ad"></a>修七觉分为知诸法，<a id="a-Ae"></a>修八正道不为恶动，<a id="a-Af"></a>修集神通为不退失。<a id="a-Ag"></a>菩萨摩诃萨解如是义，<a id="a-Ah"></a>是名为义。<a id="a-Ai"></a>若有菩萨能说是义，<a id="a-Aj"></a>是名说义。</p>
  <p id="aAk">“复次，<a id="a-Al"></a>宝女，<a id="a-Am"></a>又复义者，<a id="a-An"></a>修集空定坏诸有法，<a id="a-Ao"></a>修集无相坏诸法相，<a id="a-Ap"></a>修集无愿不求三界；<a id="a-Aq"></a>若能演说如是三空，<a id="a-Ar"></a>是名说义。<a id="a-As"></a>一切诸行不可修行，<a id="a-At"></a>是名为义；<a id="a-Au"></a>菩萨说是不可修行，<a id="a-Av"></a>是名说义。<a id="a-Aw"></a>断一切生，<a id="a-Ax"></a>是名为义；<a id="a-Ay"></a>菩萨若说诸法无生，<a id="a-Az"></a>是名说义。<a id="a-B0"></a>诸有无出，<a id="a-B1"></a>是名为义；<a id="a-B2"></a>如是说者，<a id="a-B3"></a>是名说义。<a id="a-B4"></a>四真谛者，<a id="a-B5"></a>名之为义；<a id="a-B6"></a>如是说者，<a id="a-B7"></a>是名说义。<a id="a-B8"></a>无我我所，<a id="a-B9"></a>名之为义；<a id="a-BA"></a>如是说者，<a id="a-BB"></a>是名说义。<a id="a-BC"></a>字不可说，<a id="a-BD"></a>名之为义；<a id="a-BE"></a>如是说者，<a id="a-BF"></a>是名说义。<a id="a-BG"></a>真实之义，<a id="a-BH"></a>名之为义；<a id="a-BI"></a>如是说者，<a id="a-BJ"></a>是名说义。<a id="a-BK"></a>一切菩提之法，<a id="a-BL"></a>不可称计，<a id="a-BM"></a>是名为义；<a id="a-BN"></a>菩萨摩诃萨如是说者，<a id="a-BO"></a>是名说义。<a id="a-BP"></a>多闻之人如法而作，<a id="a-BQ"></a>是名为义；<a id="a-BR"></a>如是说者，<a id="a-BS"></a>是名说义。<a id="a-BT"></a>一切诸乘大乘为最，<a id="a-BU"></a>是名为义；<a id="a-BV"></a>能如是说，<a id="a-BW"></a>是名说义。</p>
  <p id="aBX">“复次，<a id="a-BY"></a>宝女，<a id="a-BZ"></a>无所分别，<a id="a-Ba"></a>名之为义。<a id="a-Bb"></a>无有众生，<a id="a-Bc"></a>亦无受命，<a id="a-Bd"></a>一味不动不尽，<a id="a-Be"></a>一事不生不出，<a id="a-Bf"></a>不来不去，<a id="a-Bg"></a>不灭不二，<a id="a-Bh"></a>不可观见，<a id="a-Bi"></a>无有造作，<a id="a-Bj"></a>无为无作，<a id="a-Bk"></a>心不谄曲，<a id="a-Bl"></a>三世平等，<a id="a-Bm"></a>三分无差，<a id="a-Bn"></a>不失不得，<a id="a-Bo"></a>不热不冷，<a id="a-Bp"></a>不净不秽，<a id="a-Bq"></a>不行如尔，<a id="a-Br"></a>不取不舍，<a id="a-Bs"></a>非道示道，<a id="a-Bt"></a>非常非断，<a id="a-Bu"></a>亦非中道，<a id="a-Bv"></a>不瞋不浊，<a id="a-Bw"></a>不观于法及以非法，<a id="a-Bx"></a>非一切字音声辞语，<a id="a-By"></a>无心意识，<a id="a-Bz"></a>于贪瞋痴不生分别，<a id="a-C0"></a>一切诸法作相有相，<a id="a-C1"></a>空无相愿是三即空，<a id="a-C2"></a>真实入法等与不等皆悉平等，<a id="a-C3"></a>因于智慧获得解脱。<a id="a-C4"></a>宝女，<a id="a-C5"></a>菩萨若能如是具义，<a id="a-C6"></a>是名为义。<a id="a-C7"></a>说如是义，<a id="a-C8"></a>是名说义。</p>
  <p id="aC9">“宝女，<a id="a-CA"></a>云何菩萨说于毗尼？<a id="a-CB"></a>佛说毗尼凡有二种。<a id="a-CC"></a>何等为二？<a id="a-CD"></a>一者、<a id="a-CE"></a>犯毗尼，<a id="a-CF"></a>二者、<a id="a-CG"></a>烦恼毗尼。<a id="a-CH"></a>云何为犯？<a id="a-CI"></a>云何毗尼？<a id="a-CJ"></a>犯已寻觉不善思惟，<a id="a-CK"></a>因于无明颠倒虚妄欺诳烦恼著我众生疑心，<a id="a-CL"></a>不得解脱，<a id="a-CM"></a>掉悔、<a id="a-CN"></a>憍慢、<a id="a-CO"></a>放逸、<a id="a-CP"></a>寡闻，<a id="a-CQ"></a>因如是等是名为犯。<a id="a-CR"></a>若破疑心获得解脱，<a id="a-CS"></a>得解脱故见有犯处，<a id="a-CT"></a>即是非处亦非非处，<a id="a-CU"></a>非身口意，<a id="a-CV"></a>不取不舍不可睹见，<a id="a-CW"></a>非是身作及心、<a id="a-CX"></a>口作。<a id="a-CY"></a>若是三作，<a id="a-CZ"></a>即是灭法；<a id="a-Ca"></a>若是灭法，<a id="a-Cb"></a>谁作谁犯？<a id="a-Cc"></a>如犯，<a id="a-Cd"></a>一切诸法亦复如是。<a id="a-Ce"></a>诸法无根无作无处，<a id="a-Cf"></a>若能破坏如是等疑，<a id="a-Cg"></a>是名为净，<a id="a-Ch"></a>是名不热，<a id="a-Ci"></a>随师教作，<a id="a-Cj"></a>是名有信，<a id="a-Ck"></a>是名有定，<a id="a-Cl"></a>是名毗尼。<a id="a-Cm"></a>云何烦恼？<a id="a-Cn"></a>云何毗尼？<a id="a-Co"></a>十二有支，<a id="a-Cp"></a>所谓无明乃至老死，<a id="a-Cq"></a>是名烦恼性。<a id="a-Cr"></a>能调伏一切烦恼，<a id="a-Cs"></a>是名毗尼。<a id="a-Ct"></a>何以故？<a id="a-Cu"></a>空无相愿能调诸法。<a id="a-Cv"></a>若法是空、<a id="a-Cw"></a>无有性相、<a id="a-Cx"></a>不可愿者，<a id="a-Cy"></a>云何而有贪恚痴等？<a id="a-Cz"></a>无作能调一切诸法，<a id="a-D0"></a>若一切法不可作者，<a id="a-D1"></a>云何而有烦恼诸结？<a id="a-D2"></a>一切诸法从因缘生，<a id="a-D3"></a>若从缘生，<a id="a-D4"></a>云何可见？<a id="a-D5"></a>见如是等十二有支，<a id="a-D6"></a>亦知烦恼及烦恼相。<a id="a-D7"></a>若是空智能观菩提，<a id="a-D8"></a>即以此空空于烦恼。<a id="a-D9"></a>若能观察如是平等，<a id="a-DA"></a>是名毗尼。<a id="a-DB"></a>若能如是演说义者，<a id="a-DC"></a>是名菩萨能说毗尼。<a id="a-DD"></a>若是毗尼能知我者，<a id="a-DE"></a>即是了知烦恼毗尼。<a id="a-DF"></a>云何名为知我毗尼？<a id="a-DG"></a>谓观无我，<a id="a-DH"></a>观于我性，<a id="a-DI"></a>知我净、<a id="a-DJ"></a>我实，<a id="a-DK"></a>知我分别、<a id="a-DL"></a>我空、<a id="a-DM"></a>我修，<a id="a-DN"></a>知我不动、<a id="a-DO"></a>不说不著、<a id="a-DP"></a>不生不灭。<a id="a-DQ"></a>若能如是知于我者，<a id="a-DR"></a>即是了知烦恼毗尼。<a id="a-DS"></a>若实无我而作我想，<a id="a-DT"></a>于无烦恼作烦恼想，<a id="a-DU"></a>亦复如是。<a id="a-DV"></a>若我本无，<a id="a-DW"></a>烦恼亦尔。<a id="a-DX"></a>若有具足毗婆舍那，<a id="a-DY"></a>则能如是观察了知，<a id="a-DZ"></a>是名知我烦恼毗尼。<a id="a-Da"></a>烦恼者，<a id="a-Db"></a>非过去、<a id="a-Dc"></a>未来、<a id="a-Dd"></a>现在，<a id="a-De"></a>若能不作不念不求，<a id="a-Df"></a>是名知于烦恼毗尼。<a id="a-Dg"></a>毗尼亦非去来现在，<a id="a-Dh"></a>如心非色，<a id="a-Di"></a>非内、<a id="a-Dj"></a>非外亦非中间；<a id="a-Dk"></a>烦恼亦尔非色，<a id="a-Dl"></a>非内、<a id="a-Dm"></a>外及以中间。<a id="a-Dn"></a>何以故？<a id="a-Do"></a>无觉知故，<a id="a-Dp"></a>无诤竞故，<a id="a-Dq"></a>无清净故，<a id="a-Dr"></a>无造作故。<a id="a-Ds"></a>若能如是知诸烦恼，<a id="a-Dt"></a>不出不灭，<a id="a-Du"></a>是名了知烦恼毗尼。<a id="a-Dv"></a>宝女，<a id="a-Dw"></a>菩萨若得如是等知烦恼毗尼，<a id="a-Dx"></a>亦为众生说如是法，<a id="a-Dy"></a>是名菩萨演说毗尼。<a id="a-Dz"></a>”</p>
  <p id="aE0">说是法时，<a id="a-E1"></a>十千菩萨得无生忍。</p>
  <p id="aE2">尔时，<a id="a-E3"></a>宝女心大欢喜，<a id="a-E4"></a>前白佛言：<a id="a-E5"></a>“世尊，<a id="a-E6"></a>如来所说真实法义，<a id="a-E7"></a>及以毗尼不可思议。<a id="a-E8"></a>若有菩萨能如是说，<a id="a-E9"></a>是人则能实知实见。<a id="a-EA"></a>”</p>
  <p id="aEB">尔时，<a id="a-EC"></a>舍利弗语宝女言：<a id="a-ED"></a>“汝今已具如是等法，<a id="a-EE"></a>能演说不？<a id="a-EF"></a>”</p>
  <p id="aEG">宝女答言：<a id="a-EH"></a>“大德舍利弗，<a id="a-EI"></a>实名无贪，<a id="a-EJ"></a>无贪即义，<a id="a-EK"></a>如是义者即不可说，<a id="a-EL"></a>不可说者即是毗尼。<a id="a-EM"></a>大德，<a id="a-EN"></a>若如是者，<a id="a-EO"></a>云何可说？<a id="a-EP"></a>复次，<a id="a-EQ"></a>舍利弗，<a id="a-ER"></a>实者即灭，<a id="a-ES"></a>灭者即法，<a id="a-ET"></a>法者即净，<a id="a-EU"></a>净者即义，<a id="a-EV"></a>义者即毗尼。<a id="a-EW"></a>如是等法无有文字，<a id="a-EX"></a>若无文字，<a id="a-EY"></a>云何可说？<a id="a-EZ"></a>大德，<a id="a-Ea"></a>实者即如，<a id="a-Eb"></a>如者即法，<a id="a-Ec"></a>法即无二，<a id="a-Ed"></a>无二即义。<a id="a-Ee"></a>夫无二者亦不可调，<a id="a-Ef"></a>若不可调，<a id="a-Eg"></a>云何名调？<a id="a-Eh"></a>如是等法悉无所有，<a id="a-Ei"></a>若无所有，<a id="a-Ej"></a>云何可说？<a id="a-Ek"></a>”</p>
  <p id="aEl">舍利弗言：<a id="a-Em"></a>“汝今成就何等宝故，<a id="a-En"></a>立如是名，<a id="a-Eo"></a>名宝女耶？<a id="a-Ep"></a>”</p>
  <p id="aEq">答言：<a id="a-Er"></a>“大德，<a id="a-Es"></a>有三十二菩萨宝心，<a id="a-Et"></a>如是心中悉无声闻、<a id="a-Eu"></a>辟支佛心。<a id="a-Ev"></a>何等三十二？<a id="a-Ew"></a>一者、<a id="a-Ex"></a>发心为度一切诸众生故；<a id="a-Ey"></a>二者、<a id="a-Ez"></a>发心为令佛种不断绝故；<a id="a-F0"></a>三者、<a id="a-F1"></a>发心为持佛法不灭尽故；<a id="a-F2"></a>四者、<a id="a-F3"></a>发心守护僧故；<a id="a-F4"></a>五者、<a id="a-F5"></a>发心为施众生圣法之乐；<a id="a-F6"></a>六者、<a id="a-F7"></a>发心为诸众生修集大慈，<a id="a-F8"></a>令众远离烦恼诸苦；<a id="a-F9"></a>七者、<a id="a-FA"></a>发心修集大悲，<a id="a-FB"></a>舍内外物；<a id="a-FC"></a>八者、<a id="a-FD"></a>发心护持禁戒，<a id="a-FE"></a>调毁戒故；<a id="a-FF"></a>九者、<a id="a-FG"></a>发心修忍，<a id="a-FH"></a>破坏不忍憍慢恶心、<a id="a-FI"></a>颠心、<a id="a-FJ"></a>醉心、<a id="a-FK"></a>狂心、<a id="a-FL"></a>放逸自在心故；<a id="a-FM"></a>十者、<a id="a-FN"></a>发心精进，<a id="a-FO"></a>为破懈怠畏退悔心，<a id="a-FP"></a>调伏懈怠诸众生故；<a id="a-FQ"></a>十一者、<a id="a-FR"></a>发心修定，<a id="a-FS"></a>为破乱心、<a id="a-FT"></a>狂心、<a id="a-FU"></a>妄念，<a id="a-FV"></a>为令众生获得四禅及八解脱，<a id="a-FW"></a>调伏欲界诸众生故；<a id="a-FX"></a>十二者、<a id="a-FY"></a>发心修智破一切闇，<a id="a-FZ"></a>真实知见入于法界；<a id="a-Fa"></a>十三者、<a id="a-Fb"></a>发心为知众生平等无二，<a id="a-Fc"></a>皆一味故；<a id="a-Fd"></a>十四者、<a id="a-Fe"></a>发心为得无贪、<a id="a-Ff"></a>无瞋利衰毁誉，<a id="a-Fg"></a>其心无二，<a id="a-Fh"></a>安住善法，<a id="a-Fi"></a>苦乐不动，<a id="a-Fj"></a>为如是等护众生故；<a id="a-Fk"></a>十五者、<a id="a-Fl"></a>发心为得无怖无畏，<a id="a-Fm"></a>欲解甚深十二因缘，<a id="a-Fn"></a>离一切见；<a id="a-Fo"></a>十六者、<a id="a-Fp"></a>发心为欲庄严智慧，<a id="a-Fq"></a>及以功德无有厌足；<a id="a-Fr"></a>十七者、<a id="a-Fs"></a>发心为欲不离见佛常闻法故；<a id="a-Ft"></a>十八者、<a id="a-Fu"></a>发心为欲如闻而说；<a id="a-Fv"></a>十九者、<a id="a-Fw"></a>发心为得广大法聚，<a id="a-Fx"></a>心无贪吝；<a id="a-Fy"></a>二十者、<a id="a-Fz"></a>发心为欲赞叹净戒，<a id="a-G0"></a>如闻而住，<a id="a-G1"></a>教化慰喻毁禁人故；<a id="a-G2"></a>二十一者、<a id="a-G3"></a>发心为破一切众生七种慢故；<a id="a-G4"></a>二十二者、<a id="a-G5"></a>发心为知一切众生上中下根；<a id="a-G6"></a>二十三者、<a id="a-G7"></a>发心为破诸魔恶业；<a id="a-G8"></a>二十四者、<a id="a-G9"></a>发心为施众生安乐；<a id="a-GA"></a>二十五者、<a id="a-GB"></a>发心为欲坏破众生，<a id="a-GC"></a>所有众苦心不生悔；<a id="a-GD"></a>二十六者、<a id="a-GE"></a>发心为欲具足成就得佛法故；<a id="a-GF"></a>二十七者、<a id="a-GG"></a>发心为知有为之法，<a id="a-GH"></a>一切无常、<a id="a-GI"></a>苦、<a id="a-GJ"></a>无我故，<a id="a-GK"></a>知已不离心无厌悔；<a id="a-GL"></a>二十八者、<a id="a-GM"></a>发心为乐修集一切助菩提法；<a id="a-GN"></a>二十九者、<a id="a-GO"></a>发心为见空无相愿，<a id="a-GP"></a>以众生故而不取证；<a id="a-GQ"></a>三十者、<a id="a-GR"></a>发心为于虽畏诸有亦护诸有；<a id="a-GS"></a>三十一者、<a id="a-GT"></a>发心为于见生死过而不厌悔；<a id="a-GU"></a>三十二者、<a id="a-GV"></a>发心为于若近菩提受无上乐舍，<a id="a-GW"></a>是妙乐为众生故受贫穷苦。<a id="a-GX"></a>舍利弗，<a id="a-GY"></a>是三十二发心之宝，<a id="a-GZ"></a>悉无声闻、<a id="a-Ga"></a>辟支佛心，<a id="a-Gb"></a>是故菩萨名为宝聚。<a id="a-Gc"></a>”</p>
  <p id="aGd">尔时，<a id="a-Ge"></a>世尊赞宝女言：<a id="a-Gf"></a>“善哉！<a id="a-Gg"></a>善哉！<a id="a-Gh"></a>汝真实说菩萨摩诃萨发菩提心。<a id="a-Gi"></a>而菩提心成就无量无边功德，<a id="a-Gj"></a>不可齐说三十二事。<a id="a-Gk"></a>何以故？<a id="a-Gl"></a>非声闻宝能得佛宝，<a id="a-Gm"></a>非缘觉宝能得佛宝；<a id="a-Gn"></a>以菩萨宝能得佛宝，<a id="a-Go"></a>得佛宝已，<a id="a-Gp"></a>则得声闻、<a id="a-Gq"></a>辟支佛宝、<a id="a-Gr"></a>菩萨佛宝，<a id="a-Gs"></a>是故菩萨名为宝聚。<a id="a-Gt"></a>”</p>
  <p id="aGu">尔时，<a id="a-Gv"></a>舍利弗白佛言：<a id="a-Gw"></a>“世尊，<a id="a-Gx"></a>宝女所说不可思议。<a id="a-Gy"></a>我观其说，<a id="a-Gz"></a>是女似得四无碍智。<a id="a-H0"></a>”</p>
  <p id="aH1">佛告舍利弗：<a id="a-H2"></a>“汝今方谓，<a id="a-H3"></a>是女未得四无碍耶？<a id="a-H4"></a>是女久已成就具足。<a id="a-H5"></a>宝女说法字不可尽，<a id="a-H6"></a>文句义味亦不可尽。<a id="a-H7"></a>”</p>
  <p id="aH8">时，<a id="a-H9"></a>舍利弗语宝女言：<a id="a-HA"></a>“仁者今当广分别说四无碍智，<a id="a-HB"></a>于一切法悉成其事。<a id="a-HC"></a>”</p>
  <p id="aHD">“大德，<a id="a-HE"></a>菩提心者，<a id="a-HF"></a>名无碍句。<a id="a-HG"></a>何以故？<a id="a-HH"></a>菩提心中摄诸义故，<a id="a-HI"></a>是名义无碍智；<a id="a-HJ"></a>一切法界入菩提心，<a id="a-HK"></a>是名法无碍智；<a id="a-HL"></a>实无文字而说文字，<a id="a-HM"></a>是名辞无碍智；<a id="a-HN"></a>不可说法说不断绝，<a id="a-HO"></a>是名乐说无碍智。<a id="a-HP"></a>义不可说，<a id="a-HQ"></a>名义无碍；<a id="a-HR"></a>一切诸法皆如幻相，<a id="a-HS"></a>名法无碍；<a id="a-HT"></a>无言说业，<a id="a-HU"></a>名辞无碍；<a id="a-HV"></a>于六入界无有障碍，<a id="a-HW"></a>名乐说无碍。<a id="a-HX"></a>了达于义，<a id="a-HY"></a>名义无碍；<a id="a-HZ"></a>乐于寂静，<a id="a-Ha"></a>名法无碍；<a id="a-Hb"></a>字不含法，<a id="a-Hc"></a>法不含义，<a id="a-Hd"></a>名辞无碍；<a id="a-He"></a>说即是声，<a id="a-Hf"></a>名乐说无碍。<a id="a-Hg"></a>如来正觉即菩提义，<a id="a-Hh"></a>名义无碍；<a id="a-Hi"></a>菩提义者能生于法，<a id="a-Hj"></a>名法无碍；<a id="a-Hk"></a>法可作句，<a id="a-Hl"></a>名辞无碍；<a id="a-Hm"></a>说已得义，<a id="a-Hn"></a>名乐说无碍。<a id="a-Ho"></a>法义者，<a id="a-Hp"></a>名义无碍；<a id="a-Hq"></a>解脱者，<a id="a-Hr"></a>名法无碍；<a id="a-Hs"></a>演说法相非有法性，<a id="a-Ht"></a>名辞无碍；<a id="a-Hu"></a>分别法界及非法界，<a id="a-Hv"></a>名乐说无碍。<a id="a-Hw"></a>僧即无为，<a id="a-Hx"></a>名义无碍；<a id="a-Hy"></a>诸僧一味，<a id="a-Hz"></a>名法无碍；<a id="a-I0"></a>和合僧故，<a id="a-I1"></a>名辞无碍；<a id="a-I2"></a>说僧功德，<a id="a-I3"></a>名乐说无碍。<a id="a-I4"></a>大德，<a id="a-I5"></a>是四无碍遍一切法。<a id="a-I6"></a>”</p>
  <p id="aI7">时，<a id="a-I8"></a>舍利弗言：<a id="a-I9"></a>“世尊，<a id="a-IA"></a>是女人者发心已来为久近耶？<a id="a-IB"></a>在何佛边种诸善根？<a id="a-IC"></a>”</p>
  <p id="aID">佛言：<a id="a-IE"></a>“舍利弗，<a id="a-IF"></a>过去无量阿僧祇劫，<a id="a-IG"></a>尔时有佛，<a id="a-IH"></a>号分别见如来、<a id="a-II"></a>应、<a id="a-IJ"></a>正遍知、<a id="a-IK"></a>明行足、<a id="a-IL"></a>善逝、<a id="a-IM"></a>世间解、<a id="a-IN"></a>无上士、<a id="a-IO"></a>调御丈夫、<a id="a-IP"></a>天人师、<a id="a-IQ"></a>佛世尊，<a id="a-IR"></a>土名大净，<a id="a-IS"></a>如兜率天。<a id="a-IT"></a>与菩萨僧七万六千，<a id="a-IU"></a>一切皆是清净梵行，<a id="a-IV"></a>得不退转陀罗尼门。<a id="a-IW"></a>尔时，<a id="a-IX"></a>有转轮圣王，<a id="a-IY"></a>名净德报王，<a id="a-IZ"></a>千世界而得自在，<a id="a-Ia"></a>后宫婇女八万四千，<a id="a-Ib"></a>千子具足，<a id="a-Ic"></a>其力皆等莲华力士。<a id="a-Id"></a>尔时，<a id="a-Ie"></a>圣王于三万六千亿岁，<a id="a-If"></a>种种供养佛及菩萨，<a id="a-Ig"></a>所谓房舍、<a id="a-Ih"></a>卧具、<a id="a-Ii"></a>衣服、<a id="a-Ij"></a>饮食、<a id="a-Ik"></a>病瘦医药。<a id="a-Il"></a>”</p>
  <p id="aIm">舍利弗言：<a id="a-In"></a>“世尊，<a id="a-Io"></a>不审彼佛寿命几时？<a id="a-Ip"></a>”</p>
  <p id="aIq">“舍利弗，<a id="a-Ir"></a>其佛寿命满十中劫。<a id="a-Is"></a>时，<a id="a-It"></a>转轮王与其后宫眷属婇女及外人民九万二千亿那由他，<a id="a-Iu"></a>赍持种种无量无边供养之具，<a id="a-Iv"></a>往至佛所，<a id="a-Iw"></a>以八千亿上妙珍宝而散佛上，<a id="a-Ix"></a>头面作礼，<a id="a-Iy"></a>长跪合掌，<a id="a-Iz"></a>口宣是言：<a id="a-J0"></a>‘世尊，<a id="a-J1"></a>我今所设供养之具，<a id="a-J2"></a>颇复更有殊胜供养胜我者不？<a id="a-J3"></a>’时佛答言：<a id="a-J4"></a>‘大王，<a id="a-J5"></a>有异供养胜诸供养，<a id="a-J6"></a>如是供养于此供养，<a id="a-J7"></a>百分、<a id="a-J8"></a>千分、<a id="a-J9"></a>万分、<a id="a-JA"></a>百千万分不及其一。<a id="a-JB"></a>’王言：<a id="a-JC"></a>‘世尊，<a id="a-JD"></a>是何供养？<a id="a-JE"></a>愿乐欲闻，<a id="a-JF"></a>唯愿说之。<a id="a-JG"></a>’尔时，<a id="a-JH"></a>世尊即说偈曰：</p>
  <p id="aJI">“‘如恒河沙等世界，<a id="a-JJ"></a>　满中妙宝持用施，</p>
  <p id="aJK">虽有如是无量福，<a id="a-JL"></a>　不如怜愍发菩提。</p>
  <p id="aJM">无量亿等恒沙佛，<a id="a-JN"></a>　净妙华香以供养，</p>
  <p id="aJO">如是福德犹不如，<a id="a-JP"></a>　发菩提心七步退。</p>
  <p id="aJQ">如是发心即为施，<a id="a-JR"></a>　戒忍精进禅智慧，</p>
  <p id="aJS">若为怜愍发大心，<a id="a-JT"></a>　其福无量不可尽。</p>
  <p id="aJU">上色力财上族姓，<a id="a-JV"></a>　是人乃能发菩提，</p>
  <p id="aJW">主千世界至梵天，<a id="a-JX"></a>　得大自在乃能发。</p>
  <p id="aJY">若乐喜发菩提心，<a id="a-JZ"></a>　如是乃能断恶有，</p>
  <p id="aJa">能为人天开正路，<a id="a-Jb"></a>　能开八正邪崄径。</p>
  <p id="aJc">诸根具足不盲聋，<a id="a-Jd"></a>　皆由至心发菩提，</p>
  <p id="aJe">能见十方诸世尊，<a id="a-Jf"></a>　能闻天上甘露味。</p>
  <p id="aJg">若能至心发菩提，<a id="a-Jh"></a>　是人能破疑憍慢，</p>
  <p id="aJi">无量智慧得自在，<a id="a-Jj"></a>　能为众生说法界。</p>
  <p id="aJk">众生见之如父母，<a id="a-Jl"></a>　亦如良医师友想，</p>
  <p id="aJm">能疗众生烦恼病，<a id="a-Jn"></a>　教诲令趣菩提道。<a id="a-Jo"></a>’</p>
  <p id="aJp">“尔时，<a id="a-Jq"></a>圣王闻佛说是发菩提心所得功德，<a id="a-Jr"></a>其心欢喜，<a id="a-Js"></a>踊跃无量，<a id="a-Jt"></a>与其眷属内外人民，<a id="a-Ju"></a>悉发阿耨多罗三藐三菩提心，<a id="a-Jv"></a>即于佛前而说偈言：</p>
  <p id="aJw">“‘我今怜愍于众生，<a id="a-Jx"></a>　是故发此菩提心！</p>
  <p id="aJy">若欲获得大自在，<a id="a-Jz"></a>　不应于此生退转。</p>
  <p id="aK0">生死无量受苦恼，<a id="a-K1"></a>　而于自他无利益，</p>
  <p id="aK2">宁发于此受大苦，<a id="a-K3"></a>　非以不发受安乐。</p>
  <p id="aK4">若有众生发菩提，<a id="a-K5"></a>　即得人天圣王乐，</p>
  <p id="aK6">亦得寂静无漏乐，<a id="a-K7"></a>　及得无上菩提乐，</p>
  <p id="aK8">最上慧忍三昧定，<a id="a-K9"></a>　具四无量及六度，</p>
  <p id="aKA">三种净慧六神通，<a id="a-KB"></a>　四无碍智大自在，</p>
  <p id="aKC">无上十力四无畏，<a id="a-KD"></a>　及三念处及大悲，</p>
  <p id="aKE">成就具足十八法，<a id="a-KF"></a>　如是皆由发菩提。</p>
  <p id="aKG">能动十方诸世界，<a id="a-KH"></a>　亦知十方众生心，</p>
  <p id="aKI">能度无量诸众生，<a id="a-KJ"></a>　皆由发于菩提心。<a id="a-KK"></a>’</p>
  <p id="aKL">“舍利弗，<a id="a-KM"></a>说是偈时，<a id="a-KN"></a>四万夫人、<a id="a-KO"></a>无量众生皆发阿耨多罗三藐三菩提心。<a id="a-KP"></a>尔时，<a id="a-KQ"></a>圣王复于万亿年中供养彼佛，<a id="a-KR"></a>供养佛已厌世出家，<a id="a-KS"></a>既出家已思惟四句：<a id="a-KT"></a>一者、<a id="a-KU"></a>实句，<a id="a-KV"></a>二者、<a id="a-KW"></a>法句，<a id="a-KX"></a>三者、<a id="a-KY"></a>义句，<a id="a-KZ"></a>四者、<a id="a-Ka"></a>调句。<a id="a-Kb"></a>于一亿年常思如是四句之义。<a id="a-Kc"></a>舍利弗，<a id="a-Kd"></a>汝知尔时转轮圣王，<a id="a-Ke"></a>岂异人乎？<a id="a-Kf"></a>即宝女是也。<a id="a-Kg"></a>”</p>
  <p id="aKh">舍利弗言：<a id="a-Ki"></a>“世尊，<a id="a-Kj"></a>何业缘故受是女身？<a id="a-Kk"></a>”</p>
  <p id="aKl">佛言：<a id="a-Km"></a>“舍利弗，<a id="a-Kn"></a>一切菩萨不以女业而受身也，<a id="a-Ko"></a>乃以神通智慧之力示女身耳！<a id="a-Kp"></a>为欲调伏诸众生故。<a id="a-Kq"></a>舍利弗，<a id="a-Kr"></a>汝今实谓宝女菩萨是女身耶？<a id="a-Ks"></a>莫造斯观！<a id="a-Kt"></a>何以故？<a id="a-Ku"></a>受女身者，<a id="a-Kv"></a>即是慧力、<a id="a-Kw"></a>神通之力。<a id="a-Kx"></a>舍利弗，<a id="a-Ky"></a>是女久已于无量劫中离男女身。<a id="a-Kz"></a>如是身者，<a id="a-L0"></a>非是过去，<a id="a-L1"></a>亦非未来、<a id="a-L2"></a>现在，<a id="a-L3"></a>此身即方便身。<a id="a-L4"></a>是方便身，<a id="a-L5"></a>化此世界九万二千诸女人等，<a id="a-L6"></a>发阿耨多罗三藐三菩提心，<a id="a-L7"></a>是故示现是方便身。<a id="a-L8"></a>”</p>
  <p id="aL9">尔时，<a id="a-LA"></a>宝女语舍利弗：<a id="a-LB"></a>“大德，<a id="a-LC"></a>汝今能以女人之身说正法耶？<a id="a-LD"></a>”</p>
  <p id="aLE">舍利弗言：<a id="a-LF"></a>“我于男身尚生厌悔，<a id="a-LG"></a>况女身乎？<a id="a-LH"></a>”</p>
  <p id="aLI">“舍利弗，<a id="a-LJ"></a>汝于男身生厌悔耶？<a id="a-LK"></a>”</p>
  <p id="aLL">舍利弗言：<a id="a-LM"></a>“如是，<a id="a-LN"></a>如是。<a id="a-LO"></a>”</p>
  <p id="aLP">“大德，<a id="a-LQ"></a>是故菩萨胜诸声闻、<a id="a-LR"></a>辟支佛等。<a id="a-LS"></a>何以故？<a id="a-LT"></a>汝诸声闻所厌悔处，<a id="a-LU"></a>菩萨于中受乐不悔；<a id="a-LV"></a>声闻之人不求诸有，<a id="a-LW"></a>菩萨于中甘乐受之；<a id="a-LX"></a>声闻之人于诸功德生知足想，<a id="a-LY"></a>菩萨之人无有厌足；<a id="a-LZ"></a>声闻之人厌离烦恼，<a id="a-La"></a>菩萨之人处而不惧。<a id="a-Lb"></a>”</p>
  <p id="aLc">舍利弗言：<a id="a-Ld"></a>“宝女，<a id="a-Le"></a>菩萨之人有何等力，<a id="a-Lf"></a>以是力故心无厌离？<a id="a-Lg"></a>”</p>
  <p id="aLh">宝女答言：<a id="a-Li"></a>“大德，<a id="a-Lj"></a>菩萨摩诃萨有八种力处之无厌。<a id="a-Lk"></a>何等为八？<a id="a-Ll"></a>一者、<a id="a-Lm"></a>慈力，<a id="a-Ln"></a>心无碍故；<a id="a-Lo"></a>二者、<a id="a-Lp"></a>悲力，<a id="a-Lq"></a>为调伏故；<a id="a-Lr"></a>三者、<a id="a-Ls"></a>实力，<a id="a-Lt"></a>不诳诸佛以众生故；<a id="a-Lu"></a>四者、<a id="a-Lv"></a>慧力，<a id="a-Lw"></a>离烦恼故；<a id="a-Lx"></a>五者、<a id="a-Ly"></a>方便力，<a id="a-Lz"></a>心不悔故；<a id="a-M0"></a>六者、<a id="a-M1"></a>功德力，<a id="a-M2"></a>无所畏故；<a id="a-M3"></a>七者、<a id="a-M4"></a>智力，<a id="a-M5"></a>坏无明故；<a id="a-M6"></a>八者、<a id="a-M7"></a>精进力，<a id="a-M8"></a>破放逸故。<a id="a-M9"></a>是名八力，<a id="a-MA"></a>菩萨具足如是八力，<a id="a-MB"></a>其心不悔。<a id="a-MC"></a>”</p>
  <p id="aMD">舍利弗言：<a id="a-ME"></a>“宝女，<a id="a-MF"></a>汝今已具足八力耶？<a id="a-MG"></a>”</p>
  <p id="aMH">答言：<a id="a-MI"></a>“大德，<a id="a-MJ"></a>言具足者即是颠倒，<a id="a-MK"></a>颠倒者即是二相，<a id="a-ML"></a>二相者即是有为，<a id="a-MM"></a>有为者即无所有，<a id="a-MN"></a>无所有者即是平等。<a id="a-MO"></a>大德，<a id="a-MP"></a>若平等者，<a id="a-MQ"></a>云何有力？<a id="a-MR"></a>云何无力？<a id="a-MS"></a>云何可说一二之数？<a id="a-MT"></a>大德，<a id="a-MU"></a>一切诸法皆如虚空，<a id="a-MV"></a>而是虚空，<a id="a-MW"></a>不可说内、<a id="a-MX"></a>不可说外，<a id="a-MY"></a>不可说明、<a id="a-MZ"></a>不可说闇。<a id="a-Ma"></a>一切诸法亦复如是，<a id="a-Mb"></a>若一切法同虚空者，<a id="a-Mc"></a>云何可说有力、<a id="a-Md"></a>无力、<a id="a-Me"></a>一二之数？<a id="a-Mf"></a>大德，<a id="a-Mg"></a>菩萨摩诃萨亦有力、<a id="a-Mh"></a>亦无力，<a id="a-Mi"></a>云何有力？<a id="a-Mj"></a>云何无力？<a id="a-Mk"></a>无烦恼力，<a id="a-Ml"></a>有智慧力；<a id="a-Mm"></a>无悭吝力，<a id="a-Mn"></a>有惠施力；<a id="a-Mo"></a>无破戒力，<a id="a-Mp"></a>有持戒力；<a id="a-Mq"></a>无瞋恚力，<a id="a-Mr"></a>有忍辱力；<a id="a-Ms"></a>无懈怠力，<a id="a-Mt"></a>有精进力；<a id="a-Mu"></a>无乱意力，<a id="a-Mv"></a>有禅定力；<a id="a-Mw"></a>无无明力，<a id="a-Mx"></a>有智慧力。<a id="a-My"></a>是故菩萨远离恶法，<a id="a-Mz"></a>修集善法。<a id="a-N0"></a>是故菩萨无恶法力，<a id="a-N1"></a>有善法力。<a id="a-N2"></a>”</p>
  <p id="aN3">尔时，<a id="a-N4"></a>世尊赞宝女言：<a id="a-N5"></a>“善哉！<a id="a-N6"></a>善哉！<a id="a-N7"></a>若有善男子、<a id="a-N8"></a>善女人，<a id="a-N9"></a>能如是说，<a id="a-NA"></a>即是实说。<a id="a-NB"></a>”</p>
  <p id="aNC">宝女菩萨说是法时，<a id="a-ND"></a>五百菩萨成就忍心。</p>
 </body>
</html>