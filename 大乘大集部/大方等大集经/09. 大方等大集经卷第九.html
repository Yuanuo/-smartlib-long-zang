<!doctype html>
<html id="z3IBTKeEL" data-ver="2117">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第九</h1>
  <h2 id="a2">海慧菩萨品第五之二</h2>
  <p id="a3">“善男子，<a id="a-4"></a>菩萨摩诃萨若欲获得净印三昧，<a id="a-5"></a>应当修集净于菩提，<a id="a-6"></a>远离一切滓浊之心。<a id="a-7"></a>善男子，<a id="a-8"></a>若不能见诸法性净，<a id="a-9"></a>则为渴爱烦恼所污。<a id="a-A"></a>一切诸法不可思惟，<a id="a-B"></a>不作不行，<a id="a-C"></a>清净寂静，<a id="a-D"></a>无有尘垢亦无过失，<a id="a-E"></a>毕竟清净如解脱性。<a id="a-F"></a>法界不坏无有分别，<a id="a-G"></a>实性法性无有差别。<a id="a-H"></a>一切诸法空无相愿，<a id="a-I"></a>如解脱性无碍平等，<a id="a-J"></a>一切诸法亦复如是。<a id="a-K"></a>若能如是正观察者，<a id="a-L"></a>是名无浊。<a id="a-M"></a>善男子，<a id="a-N"></a>菩萨若能为诸众生说如是法，<a id="a-O"></a>是名无滓。<a id="a-P"></a>善男子，<a id="a-Q"></a>若有菩萨心无滓浊，<a id="a-R"></a>是人则得净印三昧。<a id="a-S"></a>”</p>
  <p id="aT">海慧菩萨言：<a id="a-U"></a>“世尊，<a id="a-V"></a>如是三昧，<a id="a-W"></a>其义甚深，<a id="a-X"></a>不可说故；<a id="a-Y"></a>不可睹见，<a id="a-Z"></a>断数法故；<a id="a-a"></a>难可解了，<a id="a-b"></a>不可见故；<a id="a-c"></a>是大智慧，<a id="a-d"></a>摄诸法故；<a id="a-e"></a>一切菩萨皆悉平等，<a id="a-f"></a>无垢无滓，<a id="a-g"></a>无诸障碍，<a id="a-h"></a>无有住处，<a id="a-i"></a>微妙难明，<a id="a-j"></a>不可喻说，<a id="a-k"></a>其性坚固犹如金刚，<a id="a-l"></a>不生不灭，<a id="a-m"></a>不破不坏，<a id="a-n"></a>不系不缚，<a id="a-o"></a>是大光明远离闇故；<a id="a-p"></a>不可思议无垢清净，<a id="a-q"></a>远离贪故；<a id="a-r"></a>无有诤讼，<a id="a-s"></a>修集慈故；<a id="a-t"></a>不觉不观，<a id="a-u"></a>离去来故；<a id="a-v"></a>一切平等，<a id="a-w"></a>如虚空故。<a id="a-x"></a>世尊，<a id="a-y"></a>观何因缘得是三昧？<a id="a-z"></a>”</p>
  <p id="a10">佛言：<a id="a-11"></a>“善男子，<a id="a-12"></a>譬如有人欲游虚空，<a id="a-13"></a>大自庄严菩萨亦尔，<a id="a-14"></a>欲得是定当大庄严，<a id="a-15"></a>平等庄严一切诸法。<a id="a-16"></a>何以故？<a id="a-17"></a>世间之法从子得果。<a id="a-18"></a>善男子，<a id="a-19"></a>一切有为识为种子，<a id="a-1A"></a>此三昧者无有种子。<a id="a-1B"></a>何以故？<a id="a-1C"></a>而此三昧非眼识识，<a id="a-1D"></a>乃至非意识识，<a id="a-1E"></a>非作非色，<a id="a-1F"></a>非受非想非行非识，<a id="a-1G"></a>观一切法普皆平等，<a id="a-1H"></a>是名三藐三佛陀。<a id="a-1I"></a>善男子，<a id="a-1J"></a>非异相故名为生死，<a id="a-1K"></a>非异相故名为涅槃。<a id="a-1L"></a>善男子，<a id="a-1M"></a>随生死相即涅槃相。<a id="a-1N"></a>何以故？<a id="a-1O"></a>一切诸法本性净故。<a id="a-1P"></a>本性性者名为无性，<a id="a-1Q"></a>夫无性者名无性相，<a id="a-1R"></a>若无相性即是无作，<a id="a-1S"></a>如是无作即是法性无有文字，<a id="a-1T"></a>若无文字即名为如；<a id="a-1U"></a>如前，<a id="a-1V"></a>中后亦尔，<a id="a-1W"></a>是名三世。<a id="a-1X"></a>夫三世者即名为空，<a id="a-1Y"></a>空即无作，<a id="a-1Z"></a>如是无作，<a id="a-1a"></a>何有作者？<a id="a-1b"></a>是故无作名之为空。<a id="a-1c"></a>若无作、<a id="a-1d"></a>作者，<a id="a-1e"></a>当知无法，<a id="a-1f"></a>若无法者，<a id="a-1g"></a>无求无愿；<a id="a-1h"></a>若无愿求，<a id="a-1i"></a>则无身口意业；<a id="a-1j"></a>无身口意业即名无碍；<a id="a-1k"></a>无碍者名为不出，<a id="a-1l"></a>不出不灭不住；<a id="a-1m"></a>不灭不住即无为相；<a id="a-1n"></a>无为相者，<a id="a-1o"></a>是名不住；<a id="a-1p"></a>不住者，<a id="a-1q"></a>谓无一切所作之业，<a id="a-1r"></a>意不住色乃至意不住行。<a id="a-1s"></a>若是四处意无住者是名无住，<a id="a-1t"></a>若无住者则不生于相似我慢，<a id="a-1u"></a>若无如是相似我慢则无增长，<a id="a-1v"></a>若无增长则无有因，<a id="a-1w"></a>若无有因则无觉观，<a id="a-1x"></a>若无觉观是名默然。<a id="a-1y"></a>善男子，<a id="a-1z"></a>如是等法其义甚深，<a id="a-20"></a>若能信者即得解脱，<a id="a-21"></a>永离颠倒烦恼障碍，<a id="a-22"></a>即能受持过去、<a id="a-23"></a>未来、<a id="a-24"></a>现在诸佛所有法藏，<a id="a-25"></a>是大船师、<a id="a-26"></a>导师、<a id="a-27"></a>商主、<a id="a-28"></a>咒师、<a id="a-29"></a>医师，<a id="a-2A"></a>则能供养三世诸佛，<a id="a-2B"></a>是名佛子，<a id="a-2C"></a>过于魔业，<a id="a-2D"></a>破诸魔众，<a id="a-2E"></a>不久当得净印三昧，<a id="a-2F"></a>能大庄严坚牢船舫，<a id="a-2G"></a>济渡众生于生死海。<a id="a-2H"></a>”</p>
  <p id="a2I">“世尊，<a id="a-2J"></a>云何菩萨能坏一切诸魔伴党？<a id="a-2K"></a>”</p>
  <p id="a2L">佛言：<a id="a-2M"></a>“菩萨若能不求诸法，<a id="a-2N"></a>尔时则能坏破魔众，<a id="a-2O"></a>不求一切境界因缘。<a id="a-2P"></a>善男子，<a id="a-2Q"></a>有四种魔：<a id="a-2R"></a>一者、<a id="a-2S"></a>阴魔，<a id="a-2T"></a>二者、<a id="a-2U"></a>烦恼魔，<a id="a-2V"></a>三者、<a id="a-2W"></a>死魔，<a id="a-2X"></a>四者、<a id="a-2Y"></a>天魔。<a id="a-2Z"></a>善男子，<a id="a-2a"></a>若能观法如幻相者，<a id="a-2b"></a>是人则能破坏阴魔；<a id="a-2c"></a>若见诸法悉是空相，<a id="a-2d"></a>是人则能坏烦恼魔；<a id="a-2e"></a>若见诸法不生不灭，<a id="a-2f"></a>是人则能破坏死魔；<a id="a-2g"></a>若除憍慢，<a id="a-2h"></a>则坏天魔。<a id="a-2i"></a>复次，<a id="a-2j"></a>善男子，<a id="a-2k"></a>若知苦者能坏阴魔，<a id="a-2l"></a>若远离集破烦恼魔，<a id="a-2m"></a>若证灭者则坏死魔，<a id="a-2n"></a>若修道者则坏天魔。<a id="a-2o"></a>复次，<a id="a-2p"></a>善男子，<a id="a-2q"></a>若见一切有为法苦则坏阴魔，<a id="a-2r"></a>若见诸法真实无常坏烦恼魔，<a id="a-2s"></a>若见诸法真实无我能坏死魔，<a id="a-2t"></a>若见诸法寂静涅槃能坏天魔。<a id="a-2u"></a>复次，<a id="a-2v"></a>善男子，<a id="a-2w"></a>菩萨若能于身无贪，<a id="a-2x"></a>舍身施时回向菩提能坏阴魔；<a id="a-2y"></a>施时远离悭贪之心坏烦恼魔；<a id="a-2z"></a>若观财物一切无常能坏死魔；<a id="a-30"></a>为众生故修悲布施能坏天魔。<a id="a-31"></a>复次，<a id="a-32"></a>善男子，<a id="a-33"></a>若有菩萨不为我见受持净戒能坏阴魔；<a id="a-34"></a>不为有贪受持净戒坏烦恼魔；<a id="a-35"></a>若为远离生死过失受持净戒能坏死魔；<a id="a-36"></a>若能生心令毁禁者悉持净戒，<a id="a-37"></a>受持净戒则坏天魔。<a id="a-38"></a>复次，<a id="a-39"></a>善男子，<a id="a-3A"></a>若有菩萨不见我忍、<a id="a-3B"></a>我修于忍则坏阴魔，<a id="a-3C"></a>不见众生有修忍者坏烦恼魔，<a id="a-3D"></a>不见生死则坏死魔，<a id="a-3E"></a>不见菩提则坏天魔。<a id="a-3F"></a>复次，<a id="a-3G"></a>善男子，<a id="a-3H"></a>若有菩萨勤修精进，<a id="a-3I"></a>其身寂静则坏阴魔；<a id="a-3J"></a>勤行精进，<a id="a-3K"></a>其心寂静坏烦恼魔；<a id="a-3L"></a>勤行精进，<a id="a-3M"></a>观法无生能坏死魔；<a id="a-3N"></a>勤行精进，<a id="a-3O"></a>为调众生令转生死则坏天魔。<a id="a-3P"></a>复次，<a id="a-3Q"></a>善男子，<a id="a-3R"></a>若有菩萨不为五阴修集禅定能坏阴魔，<a id="a-3S"></a>不著界处修集禅定坏烦恼魔，<a id="a-3T"></a>不著入处修集禅定能坏死魔，<a id="a-3U"></a>所有诸善回向菩提能坏天魔。<a id="a-3V"></a>复次，<a id="a-3W"></a>善男子，<a id="a-3X"></a>若有菩萨知阴方便能坏阴魔，<a id="a-3Y"></a>知界方便坏烦恼魔，<a id="a-3Z"></a>知入方便能坏死魔，<a id="a-3a"></a>以如是等种种方便回向菩提能坏天魔。<a id="a-3b"></a>复次，<a id="a-3c"></a>善男子，<a id="a-3d"></a>若有菩萨观一切法皆是空相能坏阴魔，<a id="a-3e"></a>观一切法悉是无相坏烦恼魔，<a id="a-3f"></a>观一切法悉是无愿能坏死魔，<a id="a-3g"></a>具是三法回向菩提能坏天魔。<a id="a-3h"></a>复次，<a id="a-3i"></a>善男子，<a id="a-3j"></a>若有菩萨观身身处不觉不著能坏阴魔，<a id="a-3k"></a>观受受处不觉不著坏烦恼魔，<a id="a-3l"></a>观心心处不觉不著能坏死魔，<a id="a-3m"></a>观法法处不觉不著能坏天魔。<a id="a-3n"></a>作如是观，<a id="a-3o"></a>终不失于菩提之心，<a id="a-3p"></a>是人则能坏破四魔。</p>
  <p id="a3q">“善男子，<a id="a-3r"></a>若著我者则增魔事。<a id="a-3s"></a>菩萨摩诃萨亦知有我，<a id="a-3t"></a>亦知无我。<a id="a-3u"></a>若有法非有我、<a id="a-3v"></a>非无我，<a id="a-3w"></a>如是则无一法增减。<a id="a-3x"></a>一切众生无明所覆，<a id="a-3y"></a>是故菩萨为欲庄严无上大乘，<a id="a-3z"></a>非为我故而发庄严，<a id="a-40"></a>发庄严已作是思惟：<a id="a-41"></a>‘谁庄严法坚固不坏？<a id="a-42"></a>我当庄严！<a id="a-43"></a>我亦不为坏我、<a id="a-44"></a>众生、<a id="a-45"></a>寿命、<a id="a-46"></a>士夫而行庄严，<a id="a-47"></a>为破众生著我邪惑、<a id="a-48"></a>众生、<a id="a-49"></a>寿命、<a id="a-4A"></a>士夫等见而行庄严。<a id="a-4B"></a>众生颠倒见是五阴常、<a id="a-4C"></a>乐、<a id="a-4D"></a>我、<a id="a-4E"></a>净，<a id="a-4F"></a>我当为说如是无常、<a id="a-4G"></a>苦、<a id="a-4H"></a>空、<a id="a-4I"></a>无我，<a id="a-4J"></a>为令众生得真实智。<a id="a-4K"></a>’若有众生心有愿求，<a id="a-4L"></a>当知是人即名为著。<a id="a-4M"></a>若不愿求则无有著，<a id="a-4N"></a>若不著者是人不诳，<a id="a-4O"></a>若不诳者得真实智，<a id="a-4P"></a>知于过去、<a id="a-4Q"></a>未来、<a id="a-4R"></a>现在，<a id="a-4S"></a>不著过去、<a id="a-4T"></a>未来、<a id="a-4U"></a>现在。<a id="a-4V"></a>何以故？<a id="a-4W"></a>过去已尽，<a id="a-4X"></a>未来未至，<a id="a-4Y"></a>现在不住。<a id="a-4Z"></a>若于三世不作著想，<a id="a-4a"></a>名不颠倒，<a id="a-4b"></a>名菩萨行。<a id="a-4c"></a>了知一切众生诸行，<a id="a-4d"></a>知已了了说业及果，<a id="a-4e"></a>亦知贪行、<a id="a-4f"></a>瞋行、<a id="a-4g"></a>痴行，<a id="a-4h"></a>知有众生行于贪欲庄严于瞋，<a id="a-4i"></a>行于瞋恚庄严于贪，<a id="a-4j"></a>行于愚痴庄严于贪，<a id="a-4k"></a>行于贪欲庄严于痴，<a id="a-4l"></a>行于瞋恚庄严于痴，<a id="a-4m"></a>行于愚痴庄严于瞋。</p>
  <p id="a4n">“善男子，<a id="a-4o"></a>有诸众生于色生贪，<a id="a-4p"></a>于声生瞋。<a id="a-4q"></a>复有众生于声生贪，<a id="a-4r"></a>于色生恚。<a id="a-4s"></a>复有众生于香生贪，<a id="a-4t"></a>于味生恚。<a id="a-4u"></a>复有众生于味生贪，<a id="a-4v"></a>于香生恚。<a id="a-4w"></a>复有众生于触生贪，<a id="a-4x"></a>于法生恚。<a id="a-4y"></a>复有众生于法生贪，<a id="a-4z"></a>于触生恚。<a id="a-50"></a>复有众生贪欲羸劣，<a id="a-51"></a>瞋恚猛健。<a id="a-52"></a>复有众生贪欲猛健，<a id="a-53"></a>瞋恚羸劣。<a id="a-54"></a>复有贪羸痴健，<a id="a-55"></a>痴羸贪健，<a id="a-56"></a>瞋羸痴健，<a id="a-57"></a>痴羸瞋健。<a id="a-58"></a>或有众生为色调伏，<a id="a-59"></a>非为声香味触法等；<a id="a-5A"></a>有为声调伏，<a id="a-5B"></a>非为色香味触法等；<a id="a-5C"></a>有为香调伏，<a id="a-5D"></a>非为色声味触法等；<a id="a-5E"></a>有为味调伏，<a id="a-5F"></a>非为色声香触法等；<a id="a-5G"></a>有为触调伏，<a id="a-5H"></a>非为色声香味法等；<a id="a-5I"></a>有为法调伏，<a id="a-5J"></a>非为色声香味触故。<a id="a-5K"></a>复有众生心寂静故而得调伏，<a id="a-5L"></a>非身寂静而得调伏。<a id="a-5M"></a>或有众生身寂静故而得调伏，<a id="a-5N"></a>非心寂静而得调伏。<a id="a-5O"></a>或有众生闻说无常而得调伏，<a id="a-5P"></a>非因于苦、<a id="a-5Q"></a>不净、<a id="a-5R"></a>无我而得调伏。<a id="a-5S"></a>或有众生闻说苦故而得调伏，<a id="a-5T"></a>非因无常、<a id="a-5U"></a>不净、<a id="a-5V"></a>无我而得调伏。<a id="a-5W"></a>或有众生闻说不净而得调伏，<a id="a-5X"></a>非因无常、<a id="a-5Y"></a>苦、<a id="a-5Z"></a>无我等而得调伏。<a id="a-5a"></a>或有众生闻说无我而得调伏，<a id="a-5b"></a>非因无常、<a id="a-5c"></a>苦、<a id="a-5d"></a>不净等而得调伏。<a id="a-5e"></a>复有众生见身神通而得调伏，<a id="a-5f"></a>非他心智而得调伏；<a id="a-5g"></a>或有众生因他心智而得调伏，<a id="a-5h"></a>非因神通而得调伏。</p>
  <p id="a5i">“善男子，<a id="a-5j"></a>有诸众生勤修精进迟得解脱，<a id="a-5k"></a>有少精进速得解脱，<a id="a-5l"></a>有勤精进速得解脱，<a id="a-5m"></a>有少精进迟得解脱，<a id="a-5n"></a>有因解脱非缘解脱，<a id="a-5o"></a>有缘解脱非因解脱，<a id="a-5p"></a>有因缘解脱非因缘解脱。<a id="a-5q"></a>有诸众生观于内法而得解脱，<a id="a-5r"></a>非观于外；<a id="a-5s"></a>有观于外而得解脱，<a id="a-5t"></a>非观于内；<a id="a-5u"></a>有观内外而得解脱；<a id="a-5v"></a>有不观内外而得解脱。<a id="a-5w"></a>有诸众生因乐行故而得解脱，<a id="a-5x"></a>非因苦行；<a id="a-5y"></a>有因苦行而得解脱，<a id="a-5z"></a>非因乐行；<a id="a-60"></a>或因苦乐而得解脱；<a id="a-61"></a>或有不因苦行、<a id="a-62"></a>乐行而得解脱。<a id="a-63"></a>有诸众生因赞美故而得调伏，<a id="a-64"></a>非因呵责；<a id="a-65"></a>或因呵责而得调伏，<a id="a-66"></a>非因赞美；<a id="a-67"></a>或因赞毁而得调伏；<a id="a-68"></a>或有不因而得调伏。<a id="a-69"></a>有诸众生因逆说法而得调伏，<a id="a-6A"></a>不因顺说；<a id="a-6B"></a>或有因顺而得调伏，<a id="a-6C"></a>不因于逆；<a id="a-6D"></a>或因逆顺而得调伏；<a id="a-6E"></a>或有非因逆顺说法而得调伏。<a id="a-6F"></a>有诸众生因闻略说而得调伏，<a id="a-6G"></a>非因于广；<a id="a-6H"></a>或有因广而得调伏，<a id="a-6I"></a>非因于略；<a id="a-6J"></a>有因广略而得调伏；<a id="a-6K"></a>或有不因广略说法而得调伏。<a id="a-6L"></a>有诸众生因四真谛而得调伏，<a id="a-6M"></a>有因念处而得调伏，<a id="a-6N"></a>有因正勤而得调伏，<a id="a-6O"></a>或因如意而得调伏，<a id="a-6P"></a>或因五根而得调伏，<a id="a-6Q"></a>或因五力而得调伏，<a id="a-6R"></a>或因七觉而得调伏，<a id="a-6S"></a>或因八道而得调伏。</p>
  <p id="a6T">“善男子，<a id="a-6U"></a>众生之行不可思议，<a id="a-6V"></a>众生之心亦不可思议，<a id="a-6W"></a>众生调伏不可思议，<a id="a-6X"></a>所入法门不可思议，<a id="a-6Y"></a>众生境界不可思议。<a id="a-6Z"></a>菩萨摩诃萨获得如是不可思议智，<a id="a-6a"></a>然后乃知一切众生所行之行不可思议。<a id="a-6b"></a>善男子，<a id="a-6c"></a>譬如罗网多有诸结，<a id="a-6d"></a>有人在中以咒术力，<a id="a-6e"></a>破网得出随意而去；<a id="a-6f"></a>菩萨摩诃萨亦复如是，<a id="a-6g"></a>入众生中以智咒力，<a id="a-6h"></a>坏烦恼网随意自在，<a id="a-6i"></a>虽未证得阿耨多罗三藐三菩提，<a id="a-6j"></a>而能通达众生所行。<a id="a-6k"></a>”</p>
  <p id="a6l">尔时，<a id="a-6m"></a>舍利弗白佛言：<a id="a-6n"></a>“世尊，<a id="a-6o"></a>菩萨摩诃萨初发无上菩提心时，<a id="a-6p"></a>闻诸众生有如是行，<a id="a-6q"></a>不惊不怖，<a id="a-6r"></a>是事实难不可思议。<a id="a-6s"></a>”</p>
  <p id="a6t">佛言：<a id="a-6u"></a>“舍利弗，<a id="a-6v"></a>于意云何？<a id="a-6w"></a>如师子子，<a id="a-6x"></a>虽复初产，<a id="a-6y"></a>闻师子吼，<a id="a-6z"></a>有怖畏不？<a id="a-70"></a>”</p>
  <p id="a71">“不也，<a id="a-72"></a>世尊。<a id="a-73"></a>”</p>
  <p id="a74">“菩萨摩诃萨初发无上菩提心时，<a id="a-75"></a>闻众生行亦复如是。<a id="a-76"></a>舍利弗，<a id="a-77"></a>于意云何？<a id="a-78"></a>火势虽小，<a id="a-79"></a>畏干薪不？<a id="a-7A"></a>”</p>
  <p id="a7B">“不也，<a id="a-7C"></a>世尊。<a id="a-7D"></a>”</p>
  <p id="a7E">“菩萨摩诃萨初发无上菩提心已，<a id="a-7F"></a>得智慧火亦复如是。<a id="a-7G"></a>舍利弗，<a id="a-7H"></a>如来今以非喻为喻。<a id="a-7I"></a>舍利弗，<a id="a-7J"></a>譬如猛火与诸干薪，<a id="a-7K"></a>结期七日当大战斗。<a id="a-7L"></a>尔时，<a id="a-7M"></a>一切干树草木种种枝叶悉共聚合如须弥山。<a id="a-7N"></a>尔时，<a id="a-7O"></a>猛火有一亲友而语之言：<a id="a-7P"></a>‘汝今何故，<a id="a-7Q"></a>不自庄严多求援助？<a id="a-7R"></a>彼薪众多，<a id="a-7S"></a>汝唯一己，<a id="a-7T"></a>何能当之？<a id="a-7U"></a>’时火答言：<a id="a-7V"></a>‘彼怨虽多，<a id="a-7W"></a>我力能敌，<a id="a-7X"></a>不须伴党。<a id="a-7Y"></a>’舍利弗，<a id="a-7Z"></a>菩萨摩诃萨亦复如是，<a id="a-7a"></a>虽诸烦恼悉共和合其势炽盛，<a id="a-7b"></a>菩萨智慧力能消伏。<a id="a-7c"></a>舍利弗，<a id="a-7d"></a>菩萨摩诃萨有二种力：<a id="a-7e"></a>一、<a id="a-7f"></a>烦恼力，<a id="a-7g"></a>二、<a id="a-7h"></a>智慧力。<a id="a-7i"></a>菩萨若无烦恼力者，<a id="a-7j"></a>则不能共诸众生行，<a id="a-7k"></a>亦不能知众生行处，<a id="a-7l"></a>亦当证于声闻、<a id="a-7m"></a>缘觉。<a id="a-7n"></a>是故菩萨以烦恼力遍游诸有不生怖畏，<a id="a-7o"></a>是名菩萨行于方便。</p>
  <p id="a7p">“舍利弗，<a id="a-7q"></a>如小毒蛇不须伴侣，<a id="a-7r"></a>初发心者亦复如是。<a id="a-7s"></a>舍利弗，<a id="a-7t"></a>譬如萤火虽有无量千万亿数，<a id="a-7u"></a>不能障蔽日之光明；<a id="a-7v"></a>菩萨摩诃萨亦复如是，<a id="a-7w"></a>虽有烦恼无量无数，<a id="a-7x"></a>不能障蔽菩萨智光。<a id="a-7y"></a>舍利弗，<a id="a-7z"></a>如阿伽陀一丸之药能破大毒；<a id="a-80"></a>菩萨智慧亦复如是，<a id="a-81"></a>小智慧药能坏无量大烦恼毒。<a id="a-82"></a>舍利弗，<a id="a-83"></a>譬如天降一味之水，<a id="a-84"></a>随地差别得种种味；<a id="a-85"></a>菩萨摩诃萨一解脱智亦复如是，<a id="a-86"></a>随众生根说种种异。<a id="a-87"></a>舍利弗，<a id="a-88"></a>如阎浮树下有金泥，<a id="a-89"></a>是金泥中有种种宝；<a id="a-8A"></a>菩萨摩诃萨初发菩提金泥心中，<a id="a-8B"></a>亦复有声闻、<a id="a-8C"></a>辟支佛宝。<a id="a-8D"></a>舍利弗，<a id="a-8E"></a>如余小王，<a id="a-8F"></a>一切悉属转轮圣王；<a id="a-8G"></a>一切人天亦复如是，<a id="a-8H"></a>悉来归属初心菩萨。<a id="a-8I"></a>舍利弗，<a id="a-8J"></a>如薄福人不遇宝雨；<a id="a-8K"></a>若不能于无量佛所种诸善根，<a id="a-8L"></a>则不能发菩提之心。<a id="a-8M"></a>舍利弗，<a id="a-8N"></a>无甘蔗子则无种种石蜜诸味；<a id="a-8O"></a>若无菩提心者，<a id="a-8P"></a>亦无种种三宝诸味。<a id="a-8Q"></a>舍利弗，<a id="a-8R"></a>如耆婆医王常作是言：<a id="a-8S"></a>‘天下所有无非是药。<a id="a-8T"></a>’菩萨亦尔，<a id="a-8U"></a>说一切法无非菩提。<a id="a-8V"></a>舍利弗，<a id="a-8W"></a>如阿修罗王尽其势力，<a id="a-8X"></a>不能遮障日月之道；<a id="a-8Y"></a>一切魔众亦复如是，<a id="a-8Z"></a>尽其势力不能遮障勤行菩萨修菩提道。<a id="a-8a"></a>舍利弗，<a id="a-8b"></a>如色界天宫殿屋宅依空而住；<a id="a-8c"></a>勤行菩萨所得菩提，<a id="a-8d"></a>亦复如是依空而住。<a id="a-8e"></a>舍利弗，<a id="a-8f"></a>譬如虚空悉能容受一切万物，<a id="a-8g"></a>而是虚空初无增减；<a id="a-8h"></a>无量佛法亦复如是，<a id="a-8i"></a>虽有菩萨发心推求，<a id="a-8j"></a>而是佛法亦无增减。<a id="a-8k"></a>舍利弗，<a id="a-8l"></a>譬如有人任力游空，<a id="a-8m"></a>而虚空性无增无减；<a id="a-8n"></a>菩萨亦尔，<a id="a-8o"></a>住其信力行于佛智，<a id="a-8p"></a>而是佛智亦无增减。<a id="a-8q"></a>舍利弗，<a id="a-8r"></a>譬如陶师未成器时不得器名；<a id="a-8s"></a>菩萨善法亦复如是，<a id="a-8t"></a>未发心时亦不得名。<a id="a-8u"></a>舍利弗，<a id="a-8v"></a>如人已见转轮圣王，<a id="a-8w"></a>则不求见诸余小王；<a id="a-8x"></a>菩萨亦尔，<a id="a-8y"></a>若已发起菩提之心，<a id="a-8z"></a>则不更发声闻、<a id="a-90"></a>缘觉心。<a id="a-91"></a>舍利弗，<a id="a-92"></a>如余处中不出众宝，<a id="a-93"></a>众宝要出于大海中。<a id="a-94"></a>舍利弗，<a id="a-95"></a>声闻宝中不出三宝，<a id="a-96"></a>三宝要从菩萨宝出。<a id="a-97"></a>舍利弗，<a id="a-98"></a>譬如太子不名为王，<a id="a-99"></a>非不名王；<a id="a-9A"></a>菩萨摩诃萨亦复如是，<a id="a-9B"></a>非名为佛，<a id="a-9C"></a>非不名佛。<a id="a-9D"></a>舍利弗，<a id="a-9E"></a>譬如小宝亦不可轻。<a id="a-9F"></a>何以故？<a id="a-9G"></a>如是小宝能作大事，<a id="a-9H"></a>多所利益。<a id="a-9I"></a>菩萨亦尔，<a id="a-9J"></a>初发心时亦不可轻。<a id="a-9K"></a>舍利弗，<a id="a-9L"></a>我今为诸菩萨摩诃萨说如是喻，<a id="a-9M"></a>若有菩萨闻是诸喻即得安乐。<a id="a-9N"></a>”</p>
  <p id="a9O">尔时，<a id="a-9P"></a>世尊即说颂曰：</p>
  <p id="a9Q">“若欲证得于佛道，<a id="a-9R"></a>　应当除灭疑网心，</p>
  <p id="a9S">勤修无上信心者，<a id="a-9T"></a>　即能获得于菩提。</p>
  <p id="a9U">若修净印三昧者，<a id="a-9V"></a>　宣说诸法皆如梦，</p>
  <p id="a9W">无量世中净其心，<a id="a-9X"></a>　即能得证正觉道。</p>
  <p id="a9Y">佛所得道非身业，<a id="a-9Z"></a>　亦非口意二业等，</p>
  <p id="a9a">无为真实性亦尔，<a id="a-9b"></a>　是故不可以喻说。</p>
  <p id="a9c">佛道无对不可见，<a id="a-9d"></a>　非眼识界如虚空，</p>
  <p id="a9e">非是一切诸情根，<a id="a-9f"></a>　又非诸根之境界。</p>
  <p id="a9g">非相非阴非入界，<a id="a-9h"></a>　非是心意受想识，</p>
  <p id="a9i">非知非知之境界，<a id="a-9j"></a>　是故佛境不可知。</p>
  <p id="a9k">诸佛大悲难思议，<a id="a-9l"></a>　无量无边无障碍，</p>
  <p id="a9m">无字无声不可说，<a id="a-9n"></a>　是故无能知佛界。</p>
  <p id="a9o">若有众生无量世，<a id="a-9p"></a>　亲近善友听正法，</p>
  <p id="a9q">闻已即得大福德，<a id="a-9r"></a>　常受妙乐如先佛。</p>
  <p id="a9s">一切诸魔不得短，<a id="a-9t"></a>　诸根调伏行乐处，</p>
  <p id="a9u">能以方便坏四魔，<a id="a-9v"></a>　如法而住行佛界。</p>
  <p id="a9w">若行如是菩提道，<a id="a-9x"></a>　即得菩提为人说，</p>
  <p id="a9y">能渡众生生死海，<a id="a-9z"></a>　能破一切大邪见。</p>
  <p id="aA0">即得无上相好等，<a id="a-A1"></a>　成就十力四无畏，</p>
  <p id="aA2">能知众生烦恼行，<a id="a-A3"></a>　能坏一切诸有道。</p>
  <p id="aA4">若有菩萨勤精进，<a id="a-A5"></a>　即能破坏诸烦恼，</p>
  <p id="aA6">如火能焚干草木，<a id="a-A7"></a>　菩提心能烧烦恼。<a id="a-A8"></a>”</p>
  <p id="aA9">尔时，<a id="a-AA"></a>世尊复告海慧菩萨言：<a id="a-AB"></a>“善男子，<a id="a-AC"></a>菩萨摩诃萨勤行精进，<a id="a-AD"></a>易得阿耨多罗三藐三菩提。<a id="a-AE"></a>谁有修行勤精进者，<a id="a-AF"></a>当知是人即有菩提。<a id="a-AG"></a>谁有精进，<a id="a-AH"></a>是人即具檀波罗蜜、<a id="a-AI"></a>尸波罗蜜、<a id="a-AJ"></a>羼提波罗蜜、<a id="a-AK"></a>毗梨耶波罗蜜、<a id="a-AL"></a>禅波罗蜜、<a id="a-AM"></a>般若波罗蜜，<a id="a-AN"></a>能自利益亦利于他。</p>
  <p id="aAO">“善男子，<a id="a-AP"></a>过去无量劫有佛世尊，<a id="a-AQ"></a>号勤精进如来、<a id="a-AR"></a>应、<a id="a-AS"></a>正遍知、<a id="a-AT"></a>明行足、<a id="a-AU"></a>善逝、<a id="a-AV"></a>世间解、<a id="a-AW"></a>无上士、<a id="a-AX"></a>调御丈夫、<a id="a-AY"></a>天人师、<a id="a-AZ"></a>佛世尊，<a id="a-Aa"></a>国名善见，<a id="a-Ab"></a>劫名华聚。<a id="a-Ac"></a>尔时，<a id="a-Ad"></a>世界大水弥满，<a id="a-Ae"></a>其水出生八万四千上妙莲华，<a id="a-Af"></a>一一纵广满十由旬，<a id="a-Ag"></a>有无量亿金色光明，<a id="a-Ah"></a>其香微妙。<a id="a-Ai"></a>阿迦腻吒诸天见已，<a id="a-Aj"></a>多受安乐，<a id="a-Ak"></a>作如是言：<a id="a-Al"></a>‘是世间中多有莲华，<a id="a-Am"></a>当知亦当多有佛出。<a id="a-An"></a>’是故此劫名曰华聚。<a id="a-Ao"></a>是时，<a id="a-Ap"></a>彼国寂静无声；<a id="a-Aq"></a>以寂静故，<a id="a-Ar"></a>无量世界诸菩萨等常乐观察；<a id="a-As"></a>以观察故，<a id="a-At"></a>各各皆得喜行三昧，<a id="a-Au"></a>是故彼世名曰善见。<a id="a-Av"></a>其国多有七宝林树楼阁殿舍，<a id="a-Aw"></a>众生安乐如兜率天，<a id="a-Ax"></a>多饶饮食，<a id="a-Ay"></a>易获神通，<a id="a-Az"></a>无有女身一切化生，<a id="a-B0"></a>亦无二道，<a id="a-B1"></a>皆修大乘。</p>
  <p id="aB2">“尔时，<a id="a-B3"></a>彼佛有三万六千出家菩萨皆悉获得不退转心，<a id="a-B4"></a>无量人天初发菩提坚固不退。<a id="a-B5"></a>彼佛世尊常乐宣说勤精进行。<a id="a-B6"></a>时大众中有一菩萨，<a id="a-B7"></a>名坚固庄严，<a id="a-B8"></a>从座而起，<a id="a-B9"></a>前礼佛足，<a id="a-BA"></a>长跪合掌，<a id="a-BB"></a>作如是言：<a id="a-BC"></a>‘世尊，<a id="a-BD"></a>云何菩萨勤行精进？<a id="a-BE"></a>’佛言：<a id="a-BF"></a>‘善男子，<a id="a-BG"></a>勤行精进凡有四法。<a id="a-BH"></a>何等为四？<a id="a-BI"></a>一者、<a id="a-BJ"></a>发心，<a id="a-BK"></a>二者、<a id="a-BL"></a>作心，<a id="a-BM"></a>三者、<a id="a-BN"></a>观心，<a id="a-BO"></a>四者、<a id="a-BP"></a>如法住。<a id="a-BQ"></a>如是四法即是具足佛法因缘。<a id="a-BR"></a>何以故？<a id="a-BS"></a>善男子，<a id="a-BT"></a>发者即是生善法因，<a id="a-BU"></a>作者名为增善法因，<a id="a-BV"></a>观者名为利众生因，<a id="a-BW"></a>如法住者名入一切佛法因缘。<a id="a-BX"></a>又复发者求闻正法，<a id="a-BY"></a>作者闻已能说，<a id="a-BZ"></a>观者善思惟义，<a id="a-Ba"></a>如法住者如说而住。<a id="a-Bb"></a>又复发者调伏悭心，<a id="a-Bc"></a>作者能一切施，<a id="a-Bd"></a>观者为众生施回向菩提，<a id="a-Be"></a>如法住者不求施果。<a id="a-Bf"></a>又复发者求觅受人，<a id="a-Bg"></a>作者见来求者生慈愍心，<a id="a-Bh"></a>观者观财无常，<a id="a-Bi"></a>如法住者不求果报。<a id="a-Bj"></a>又复发者如法求财，<a id="a-Bk"></a>作者求于净命，<a id="a-Bl"></a>观者于不坚物修于坚法，<a id="a-Bm"></a>如法住者一切舍时不生憍慢。<a id="a-Bn"></a>又复发者离诸恶戒，<a id="a-Bo"></a>作者至心受持诸净禁戒，<a id="a-Bp"></a>观者至心调伏毁禁之人，<a id="a-Bq"></a>如法住者净持禁戒不生憍慢。<a id="a-Br"></a>又复发者净于口业，<a id="a-Bs"></a>作者净于身业，<a id="a-Bt"></a>观者净于意业，<a id="a-Bu"></a>如法住者修集善法。<a id="a-Bv"></a>又复发者远离瞋心，<a id="a-Bw"></a>作者修集忍辱，<a id="a-Bx"></a>观者将护自他，<a id="a-By"></a>如法住者修忍辱已不生憍慢。<a id="a-Bz"></a>又复发者常乐教化邪见众生，<a id="a-C0"></a>作者能坏众生瞋恚之心，<a id="a-C1"></a>观者不见内外，<a id="a-C2"></a>如法住者远离一切烦恼诸结。<a id="a-C3"></a>又复发者远离懈怠，<a id="a-C4"></a>作者勤修精进，<a id="a-C5"></a>观者调伏一切懈怠众生，<a id="a-C6"></a>如法住者劝诸众生令修精进。<a id="a-C7"></a>又复发者名为善慈，<a id="a-C8"></a>作者所作已竟，<a id="a-C9"></a>观者不求余乘，<a id="a-CA"></a>如法住者不失无上菩提之心。<a id="a-CB"></a>又复发者庄严禅支，<a id="a-CC"></a>作者庄严三昧，<a id="a-CD"></a>观者终不生于相似我慢，<a id="a-CE"></a>如法住者破坏众生行恶之心。<a id="a-CF"></a>又复发者庄严念心，<a id="a-CG"></a>作者庄严诸有，<a id="a-CH"></a>观者其意坚固，<a id="a-CI"></a>如法住者勇健无怯。<a id="a-CJ"></a>又复发者名如法因，<a id="a-CK"></a>作者名如方便，<a id="a-CL"></a>观者名为门户，<a id="a-CM"></a>如法住者名为解脱。<a id="a-CN"></a>又复发者谓求名字，<a id="a-CO"></a>作者持于文字，<a id="a-CP"></a>观者字不可说，<a id="a-CQ"></a>如法住者远离文字。<a id="a-CR"></a>又复发者离恶知识，<a id="a-CS"></a>作者亲近善友，<a id="a-CT"></a>观者于善友所至心听法，<a id="a-CU"></a>如法住者不谬解义。<a id="a-CV"></a>又复发者乐于舍家，<a id="a-CW"></a>作者远离怨亲，<a id="a-CX"></a>观者求于善法，<a id="a-CY"></a>如法住者不随他意。<a id="a-CZ"></a>又复发者所谓少欲，<a id="a-Ca"></a>作者所谓知足，<a id="a-Cb"></a>观者易养易满，<a id="a-Cc"></a>如法住者善知时宜。<a id="a-Cd"></a>又复发者如戒而学，<a id="a-Ce"></a>作者于戒不漏，<a id="a-Cf"></a>观者如意学戒，<a id="a-Cg"></a>如法住者如慧学戒。<a id="a-Ch"></a>又复发者檀波罗蜜、<a id="a-Ci"></a>尸波罗蜜，<a id="a-Cj"></a>作者羼提波罗蜜、<a id="a-Ck"></a>毗梨耶波罗蜜，<a id="a-Cl"></a>观者禅波罗蜜、<a id="a-Cm"></a>般若波罗蜜，<a id="a-Cn"></a>如法住者智波罗蜜、<a id="a-Co"></a>方便波罗蜜。<a id="a-Cp"></a>又复发者行施摄取，<a id="a-Cq"></a>作者软语摄取，<a id="a-Cr"></a>观者利他摄取，<a id="a-Cs"></a>如法住者同利摄取。<a id="a-Ct"></a>又复发者所谓大慈，<a id="a-Cu"></a>作者所谓大悲，<a id="a-Cv"></a>观者所谓大喜，<a id="a-Cw"></a>如法住者所谓大舍。<a id="a-Cx"></a>又复发者护持正法，<a id="a-Cy"></a>作者净于福田，<a id="a-Cz"></a>观者庄严相好，<a id="a-D0"></a>如法住者调伏众生。<a id="a-D1"></a>又复发者实知阴魔，<a id="a-D2"></a>作者离烦恼魔，<a id="a-D3"></a>观者坏于死魔，<a id="a-D4"></a>如法住者摧伏天魔。<a id="a-D5"></a>又复发者谓身念处，<a id="a-D6"></a>作者谓受念处，<a id="a-D7"></a>观者谓心念处，<a id="a-D8"></a>如法住者谓法念处。<a id="a-D9"></a>又复发者了了知苦，<a id="a-DA"></a>作者远离于集，<a id="a-DB"></a>观者证真实灭，<a id="a-DC"></a>如法住者谓修于道。<a id="a-DD"></a>又复发者所谓信根，<a id="a-DE"></a>作者谓精进根，<a id="a-DF"></a>观者所谓念根，<a id="a-DG"></a>如法住者所谓慧根。<a id="a-DH"></a>又复发者谓七觉分，<a id="a-DI"></a>作者谓八正道，<a id="a-DJ"></a>观者谓舍摩他，<a id="a-DK"></a>如法住者毗婆舍那。<a id="a-DL"></a>善男子，<a id="a-DM"></a>如一切行皆名为发，<a id="a-DN"></a>修一切善悉名为作，<a id="a-DO"></a>一切净心名之为观，<a id="a-DP"></a>知一切业名如法住。<a id="a-DQ"></a>’</p>
  <p id="aDR">“善男子，<a id="a-DS"></a>彼佛复告坚固庄严：<a id="a-DT"></a>‘善男子，<a id="a-DU"></a>勤精进者寂静其心，<a id="a-DV"></a>心若寂静即是精进，<a id="a-DW"></a>若坏贪身即是精进，<a id="a-DX"></a>若知身意即是精进，<a id="a-DY"></a>断我我所即是精进，<a id="a-DZ"></a>断诸系缚即是精进，<a id="a-Da"></a>障烦恼尽即是精进，<a id="a-Db"></a>若能远离一切障碍即是精进，<a id="a-Dc"></a>若能除却十种憍慢即是精进，<a id="a-Dd"></a>能坏贪恚即是精进，<a id="a-De"></a>若能远离无明有爱即是精进，<a id="a-Df"></a>若不放逸者修于善法即是精进，<a id="a-Dg"></a>若能真实观内外入即是精进，<a id="a-Dh"></a>若真实知阴界诸入即是精进，<a id="a-Di"></a>心寂静者即是精进，<a id="a-Dj"></a>破坏疑心即是精进，<a id="a-Dk"></a>若于三世不分别者即是精进，<a id="a-Dl"></a>若观法界不动转者即是精进，<a id="a-Dm"></a>若不漏者即是精进，<a id="a-Dn"></a>若不害者即是精进，<a id="a-Do"></a>若不生悔即是精进，<a id="a-Dp"></a>若不求者即是精进，<a id="a-Dq"></a>若不灭者即是精进，<a id="a-Dr"></a>若不作者即是精进，<a id="a-Ds"></a>若无增减即是精进，<a id="a-Dt"></a>无上无下即是精进，<a id="a-Du"></a>不舍不著即是精进，<a id="a-Dv"></a>不缚不解即是精进，<a id="a-Dw"></a>不去不来即是精进，<a id="a-Dx"></a>不生不灭即是精进，<a id="a-Dy"></a>非有放逸非不放逸即是精进，<a id="a-Dz"></a>无作作者即是精进，<a id="a-E0"></a>无闇无明即是精进，<a id="a-E1"></a>非见非不见即是精进。<a id="a-E2"></a>’</p>
  <p id="aE3">“善男子，<a id="a-E4"></a>彼佛说是精进法时，<a id="a-E5"></a>无量菩萨得无生忍。<a id="a-E6"></a>善男子，<a id="a-E7"></a>今此会中五千菩萨亦得如是无生忍法，<a id="a-E8"></a>七千天人发阿耨多罗三藐三菩提心。<a id="a-E9"></a>善男子，<a id="a-EA"></a>尔时坚固庄严菩萨闻是法已，<a id="a-EB"></a>为得如是无量法故，<a id="a-EC"></a>勤修精进获得下忍，<a id="a-ED"></a>为求法故不坐不卧乃至命终；<a id="a-EE"></a>既舍身已得生梵世，<a id="a-EF"></a>受梵天身于无量世，<a id="a-EG"></a>供养于佛听受正法，<a id="a-EH"></a>于彼劫中，<a id="a-EI"></a>周遍供养八万四千诸佛如来，<a id="a-EJ"></a>听受正法勤行精进。<a id="a-EK"></a>善男子，<a id="a-EL"></a>汝知尔时坚固庄严岂异人乎？<a id="a-EM"></a>即我身是。<a id="a-EN"></a>善男子，<a id="a-EO"></a>我久具足是精进故，<a id="a-EP"></a>超弥勒等诸大菩萨先成正觉。<a id="a-EQ"></a>是故我言谁有精进，<a id="a-ER"></a>当知是人即有菩提。<a id="a-ES"></a>善男子，<a id="a-ET"></a>我勤精进，<a id="a-EU"></a>犹尚难得阿耨多罗三藐三菩提，<a id="a-EV"></a>况懈怠耶？<a id="a-EW"></a>若有菩萨能精进者，<a id="a-EX"></a>是人则能自利利他。<a id="a-EY"></a>”</p>
  <p id="aEZ">尔时，<a id="a-Ea"></a>世尊即说颂曰：</p>
  <p id="aEb">“我念过去无量世，<a id="a-Ec"></a>　华聚劫中精进佛，</p>
  <p id="aEd">善见世界水弥满，<a id="a-Ee"></a>　出生八万四千华。</p>
  <p id="aEf">其国犹如兜率天，<a id="a-Eg"></a>　丰饶饮食无女身，</p>
  <p id="aEh">不由父母悉化生，<a id="a-Ei"></a>　亦无二道纯一乘。</p>
  <p id="aEj">十方世界诸菩萨，<a id="a-Ek"></a>　观善见国受安乐，</p>
  <p id="aEl">三万二千出家众，<a id="a-Em"></a>　无量人天发菩提。</p>
  <p id="aEn">尔时彼佛赞精进，<a id="a-Eo"></a>　唯为坚固菩萨说，</p>
  <p id="aEp">若能发心勤修善，<a id="a-Eq"></a>　系心思惟如法住。</p>
  <p id="aEr">尔时世尊为我故，<a id="a-Es"></a>　分别广说是四句，</p>
  <p id="aEt">发菩提心如法行，<a id="a-Eu"></a>　思惟得忍如法住。</p>
  <p id="aEv">若求正法名初发，<a id="a-Ew"></a>　如法而说名为作，</p>
  <p id="aEx">受义不谬善思惟，<a id="a-Ey"></a>　修集于忍如法住。</p>
  <p id="aEz">若勤行施是初发，<a id="a-F0"></a>　求觅受者名为作，</p>
  <p id="aF1">明见无常善思惟，<a id="a-F2"></a>　不观二相如法住。</p>
  <p id="aF3">如法求财是初发，<a id="a-F4"></a>　清净活命是名作，</p>
  <p id="aF5">破坏悭心善思惟，<a id="a-F6"></a>　不求憍慢如法住。</p>
  <p id="aF7">远离恶戒是初发，<a id="a-F8"></a>　不漏护戒是名作，</p>
  <p id="aF9">调伏毁戒善思惟，<a id="a-FA"></a>　戒净无慢如法住。</p>
  <p id="aFB">远离恶口是初发，<a id="a-FC"></a>　其心寂静是名作，</p>
  <p id="aFD">其心寂静善思惟，<a id="a-FE"></a>　诸法寂静如法住。</p>
  <p id="aFF">远离害心是初发，<a id="a-FG"></a>　修集忍辱是名作，</p>
  <p id="aFH">将护自他善思惟，<a id="a-FI"></a>　忍不生慢如法住。</p>
  <p id="aFJ">诱喻瞋者是初发，<a id="a-FK"></a>　远离恶人是名作，</p>
  <p id="aFL">内外寂静善思惟，<a id="a-FM"></a>　不著我心如法住。</p>
  <p id="aFN">远离懈怠是初发，<a id="a-FO"></a>　勤修精进是名作，</p>
  <p id="aFP">知于真实善思惟，<a id="a-FQ"></a>　修集于道如法住。</p>
  <p id="aFR">始求善法是初发，<a id="a-FS"></a>　求已毕竟是名作，</p>
  <p id="aFT">念心受持善思惟，<a id="a-FU"></a>　不失于法如法住。</p>
  <p id="aFV">求于禅支是初发，<a id="a-FW"></a>　修集三昧是名作，</p>
  <p id="aFX">无相似慢善思惟，<a id="a-FY"></a>　无有过失如法住。</p>
  <p id="aFZ">念慧之心是初发，<a id="a-Fa"></a>　获得法门是名作，</p>
  <p id="aFb">拥护正法善思惟，<a id="a-Fc"></a>　勇健精进如法住。</p>
  <p id="aFd">正念因缘是初发，<a id="a-Fe"></a>　修善方便是名作，</p>
  <p id="aFf">观于内法善思惟，<a id="a-Fg"></a>　得解脱已如法住。</p>
  <p id="aFh">始求文字是初发，<a id="a-Fi"></a>　通达解了是名作，</p>
  <p id="aFj">知不可说善思惟，<a id="a-Fk"></a>　了无文字如法住。</p>
  <p id="aFl">远离恶友是初发，<a id="a-Fm"></a>　亲善知识是名作，</p>
  <p id="aFn">闻已如闻善思惟，<a id="a-Fo"></a>　不远离法如法住。</p>
  <p id="aFp">佛法出家是初发，<a id="a-Fq"></a>　除舍怨亲是名作，</p>
  <p id="aFr">修集善法善思惟，<a id="a-Fs"></a>　不随他意如法住。</p>
  <p id="aFt">少欲知足名发作，<a id="a-Fu"></a>　乐于寂静善思惟，</p>
  <p id="aFv">住寂静已说无诤，<a id="a-Fw"></a>　亦自修集如法住。</p>
  <p id="aFx">从戒而学是初发，<a id="a-Fy"></a>　不行漏戒是名作，</p>
  <p id="aFz">无戒之戒善思惟，<a id="a-G0"></a>　从智慧戒如法住。</p>
  <p id="aG1">不说世事是初发，<a id="a-G2"></a>　常乐寂静是名作，</p>
  <p id="aG3">易养易满善思惟，<a id="a-G4"></a>　观察无常如法住。</p>
  <p id="aG5">乐修施戒是初发，<a id="a-G6"></a>　忍辱精进是名作，</p>
  <p id="aG7">修禅智慧善思惟，<a id="a-G8"></a>　修智方便如法住。</p>
  <p id="aG9">行施摄取是初发，<a id="a-GA"></a>　软语摄取是名作，</p>
  <p id="aGB">利益众生善思惟，<a id="a-GC"></a>　自利利他如法住。</p>
  <p id="aGD">修集慈悲名发作，<a id="a-GE"></a>　不别三世善思惟，</p>
  <p id="aGF">为诸众生净身心，<a id="a-GG"></a>　修集喜舍如法住。</p>
  <p id="aGH">获得正法是初发，<a id="a-GI"></a>　清净福田是名作，</p>
  <p id="aGJ">庄严自身善思惟，<a id="a-GK"></a>　调伏众生如法住。</p>
  <p id="aGL">破坏阴魔是初发，<a id="a-GM"></a>　离烦恼魔是名作，</p>
  <p id="aGN">能坏死魔善思惟，<a id="a-GO"></a>　摧魔怨敌如法住。</p>
  <p id="aGP">修集身念是初发，<a id="a-GQ"></a>　修集受念是名作，</p>
  <p id="aGR">修集念心善思惟，<a id="a-GS"></a>　修集法念如法住。</p>
  <p id="aGT">了了知苦是初发，<a id="a-GU"></a>　远离于集是名作，</p>
  <p id="aGV">证灭真实善思惟，<a id="a-GW"></a>　修于正道如法住。</p>
  <p id="aGX">修于信根是初发，<a id="a-GY"></a>　修集诸力是名作，</p>
  <p id="aGZ">修念三昧善思惟，<a id="a-Ga"></a>　修于智慧如法住。</p>
  <p id="aGb">身心寂静是初发，<a id="a-Gc"></a>　远离邪见是名作，</p>
  <p id="aGd">观于名色善思惟，<a id="a-Ge"></a>　精进不悔如法住。</p>
  <p id="aGf">无我我所是名发，<a id="a-Gg"></a>　无缚无解是名作，</p>
  <p id="aGh">无去无来善思惟，<a id="a-Gi"></a>　法性不动如法住。</p>
  <p id="aGj">远离憍慢是初发，<a id="a-Gk"></a>　除去贪恚是名作，</p>
  <p id="aGl">观十二缘善思惟，<a id="a-Gm"></a>　离痴有爱如法住。</p>
  <p id="aGn">若能远离一切相，<a id="a-Go"></a>　破坏所有诸障碍，</p>
  <p id="aGp">具足十力四无畏，<a id="a-Gq"></a>　能说功德勤精进。</p>
  <p id="aGr">如来说是精进法，<a id="a-Gs"></a>　十千众生悟无生，</p>
  <p id="aGt">五千菩萨得法忍，<a id="a-Gu"></a>　无量人天发菩提。</p>
  <p id="aGv">坚固庄严我身是，<a id="a-Gw"></a>　精进超过诸菩萨，</p>
  <p id="aGx">若欲获得上真道，<a id="a-Gy"></a>　当修精进如先佛。<a id="a-Gz"></a>”</p>
  <p id="aH0">尔时，<a id="a-H1"></a>修悲梵天语海慧菩萨言：<a id="a-H2"></a>“所言佛法，<a id="a-H3"></a>佛法者，<a id="a-H4"></a>云何名佛法？<a id="a-H5"></a>”</p>
  <p id="aH6">海慧菩萨言：<a id="a-H7"></a>“梵天，<a id="a-H8"></a>佛法者名一切法，<a id="a-H9"></a>一切法者名为佛法。<a id="a-HA"></a>如佛法性即一切法性，<a id="a-HB"></a>如一切法性即佛法性，<a id="a-HC"></a>佛法性、<a id="a-HD"></a>一切法性无有差别。<a id="a-HE"></a>一切法寂静，<a id="a-HF"></a>佛法亦寂静；<a id="a-HG"></a>一切法空，<a id="a-HH"></a>佛法亦空。<a id="a-HI"></a>梵天，<a id="a-HJ"></a>一切法即十二因缘，<a id="a-HK"></a>菩提者亦十二因缘。<a id="a-HL"></a>”</p>
  <p id="aHM">梵天言：<a id="a-HN"></a>“善男子，<a id="a-HO"></a>夫佛法者，<a id="a-HP"></a>将不过于三界法耶？<a id="a-HQ"></a>”</p>
  <p id="aHR">“梵天，<a id="a-HS"></a>三界、<a id="a-HT"></a>佛法性无差别。<a id="a-HU"></a>三界平等，<a id="a-HV"></a>佛法平等，<a id="a-HW"></a>无有二相。<a id="a-HX"></a>善男子，<a id="a-HY"></a>譬如虚空无有增减；<a id="a-HZ"></a>佛法亦尔，<a id="a-Ha"></a>无增无减，<a id="a-Hb"></a>性是空故无上无下。<a id="a-Hc"></a>梵天，<a id="a-Hd"></a>若善男子欲见佛法，<a id="a-He"></a>当作是观。<a id="a-Hf"></a>复次，<a id="a-Hg"></a>梵天，<a id="a-Hh"></a>夫佛法者，<a id="a-Hi"></a>非处非非处，<a id="a-Hj"></a>非生非灭，<a id="a-Hk"></a>非青黄赤白班驳琉璃虚空界色、<a id="a-Hl"></a>杂色、<a id="a-Hm"></a>无色，<a id="a-Hn"></a>非有形质方圆修短，<a id="a-Ho"></a>无相无相相，<a id="a-Hp"></a>无缚无解，<a id="a-Hq"></a>无如是相，<a id="a-Hr"></a>名为佛法。<a id="a-Hs"></a>无相无句无有文字，<a id="a-Ht"></a>清净寂静，<a id="a-Hu"></a>空义、<a id="a-Hv"></a>无相义、<a id="a-Hw"></a>无聚义、<a id="a-Hx"></a>毕竟无出义、<a id="a-Hy"></a>觉知义，<a id="a-Hz"></a>不可宣说，<a id="a-I0"></a>不可睹、<a id="a-I1"></a>不可见者名寂静义，<a id="a-I2"></a>寂静义者即是空义，<a id="a-I3"></a>空义者即无聚义，<a id="a-I4"></a>无聚义者即真实义，<a id="a-I5"></a>真实义者即是毕竟不出之义，<a id="a-I6"></a>毕竟不出义者即不灭义，<a id="a-I7"></a>不灭义者即无处义，<a id="a-I8"></a>无处义者即是法性，<a id="a-I9"></a>法性者即是佛法，<a id="a-IA"></a>是名学法、<a id="a-IB"></a>名阿罗汉法、<a id="a-IC"></a>名缘觉法、<a id="a-ID"></a>名为佛法。<a id="a-IE"></a>如是佛法及余诸法，<a id="a-IF"></a>亦无住处不出不灭，<a id="a-IG"></a>无色形质方圆修短，<a id="a-IH"></a>无智相貌，<a id="a-II"></a>无明无闇，<a id="a-IJ"></a>一切诸法等无差别。<a id="a-IK"></a>求佛法者，<a id="a-IL"></a>谓佛佛法及一切法。<a id="a-IM"></a>菩萨摩诃萨坐于道场菩提树下，<a id="a-IN"></a>乃能了了真实知见。<a id="a-IO"></a>何以故？<a id="a-IP"></a>诸佛正法无住处故，<a id="a-IQ"></a>一切诸法亦无住处；<a id="a-IR"></a>佛法不可得，<a id="a-IS"></a>一切诸法亦不可得；<a id="a-IT"></a>佛法平等，<a id="a-IU"></a>一切诸法亦复平等。<a id="a-IV"></a>若无因缘即无种性，<a id="a-IW"></a>若无种性即无出灭，<a id="a-IX"></a>若无出灭即名真实，<a id="a-IY"></a>真实知者即是实性。<a id="a-IZ"></a>过去、<a id="a-Ia"></a>未来、<a id="a-Ib"></a>现在诸法即是佛法。<a id="a-Ic"></a>何以故？<a id="a-Id"></a>通达三世无障碍故。<a id="a-Ie"></a>无障碍者即是佛智，<a id="a-If"></a>佛智者即是十八不共之法，<a id="a-Ig"></a>不共之法者摄一切法，<a id="a-Ih"></a>是故诸法即是佛法，<a id="a-Ii"></a>诸法、<a id="a-Ij"></a>佛法无二无别。<a id="a-Ik"></a>”</p>
  <p id="aIl">梵天言：<a id="a-Im"></a>“善男子，<a id="a-In"></a>汝今了了见佛法不？<a id="a-Io"></a>”</p>
  <p id="aIp">“梵天，<a id="a-Iq"></a>佛法非色不可睹见，<a id="a-Ir"></a>汝云何言了了见耶？<a id="a-Is"></a>一切诸法悉不可见。<a id="a-It"></a>夫了了者即是佛法，<a id="a-Iu"></a>无有二相。<a id="a-Iv"></a>”</p>
  <p id="aIw">梵天言：<a id="a-Ix"></a>“善男子，<a id="a-Iy"></a>如来何故，<a id="a-Iz"></a>说佛知见一切诸法？<a id="a-J0"></a>”</p>
  <p id="aJ1">“梵天，<a id="a-J2"></a>如来佛法若有定相，<a id="a-J3"></a>可得说言了了知见。<a id="a-J4"></a>”</p>
  <p id="aJ5">“善男子，<a id="a-J6"></a>佛法无耶？<a id="a-J7"></a>”</p>
  <p id="aJ8">“梵天，<a id="a-J9"></a>法若无定，<a id="a-JA"></a>不可说有，<a id="a-JB"></a>不可说无。<a id="a-JC"></a>若不可说有无相者，<a id="a-JD"></a>云何得言了了知见？<a id="a-JE"></a>”</p>
  <p id="aJF">“善男子，<a id="a-JG"></a>如来云何说于佛法？<a id="a-JH"></a>”</p>
  <p id="aJI">“梵天，<a id="a-JJ"></a>如说虚空，<a id="a-JK"></a>虚空之性实无定相，<a id="a-JL"></a>佛法亦尔。<a id="a-JM"></a>”</p>
  <p id="aJN">“善男子，<a id="a-JO"></a>佛法如是不可思议。<a id="a-JP"></a>菩萨初发菩提心时，<a id="a-JQ"></a>闻如是法，<a id="a-JR"></a>不惊不怖，<a id="a-JS"></a>不可思议，<a id="a-JT"></a>正觉之性亦不可思议。<a id="a-JU"></a>”</p>
  <p id="aJV">“梵天，<a id="a-JW"></a>佛所说者，<a id="a-JX"></a>乃能发是菩提之心，<a id="a-JY"></a>是故闻之不生怖畏。<a id="a-JZ"></a>梵天，<a id="a-Ja"></a>若有著者则生怖畏，<a id="a-Jb"></a>若不著者不生怖畏；<a id="a-Jc"></a>惜身命者则生怖畏，<a id="a-Jd"></a>不惜身命无所怖畏；<a id="a-Je"></a>有障碍者则生怖畏，<a id="a-Jf"></a>无障碍者无所怖畏；<a id="a-Jg"></a>著我我所则生怖畏，<a id="a-Jh"></a>断我我所无所怖畏。<a id="a-Ji"></a>”</p>
  <p id="aJj">“善男子，<a id="a-Jk"></a>菩萨摩诃萨有何力故闻深佛法不生怖畏？<a id="a-Jl"></a>”</p>
  <p id="aJm">“梵天，<a id="a-Jn"></a>有八种力，<a id="a-Jo"></a>闻深佛法不生怖畏。<a id="a-Jp"></a>何等为八？<a id="a-Jq"></a>一者、<a id="a-Jr"></a>信力，<a id="a-Js"></a>二者、<a id="a-Jt"></a>善友力，<a id="a-Ju"></a>三者、<a id="a-Jv"></a>多闻力，<a id="a-Jw"></a>四者、<a id="a-Jx"></a>善根力，<a id="a-Jy"></a>五者、<a id="a-Jz"></a>善思惟力，<a id="a-K0"></a>六者、<a id="a-K1"></a>破憍慢力，<a id="a-K2"></a>七者、<a id="a-K3"></a>大慈悲力，<a id="a-K4"></a>八者、<a id="a-K5"></a>如法住力。<a id="a-K6"></a>梵天，<a id="a-K7"></a>菩萨具足如是八力，<a id="a-K8"></a>闻说深法不生怖畏。<a id="a-K9"></a>”</p>
  <p id="aKA">尔时，<a id="a-KB"></a>世尊赞海慧菩萨言：<a id="a-KC"></a>“善哉！<a id="a-KD"></a>善哉！<a id="a-KE"></a>善男子，<a id="a-KF"></a>善能宣说菩萨诸力。<a id="a-KG"></a>实如汝言，<a id="a-KH"></a>菩萨具足如是诸力，<a id="a-KI"></a>闻深佛法不生怖畏。<a id="a-KJ"></a>善男子，<a id="a-KK"></a>一切言说名之为声。<a id="a-KL"></a>菩提之性，<a id="a-KM"></a>亦不可说，<a id="a-KN"></a>亦不可见，<a id="a-KO"></a>不可说见名第一义。<a id="a-KP"></a>如来了了知见如是不可宣说，<a id="a-KQ"></a>愍众生故而为宣说菩提，<a id="a-KR"></a>非心亦非心数，<a id="a-KS"></a>何况声字？<a id="a-KT"></a>善男子，<a id="a-KU"></a>如来怜愍诸众生故觉甚深法，<a id="a-KV"></a>觉甚深法已，<a id="a-KW"></a>无知无觉，<a id="a-KX"></a>无心心数，<a id="a-KY"></a>无声无字，<a id="a-KZ"></a>不可宣说，<a id="a-Ka"></a>为众生故说有文字、<a id="a-Kb"></a>音声、<a id="a-Kc"></a>次第。<a id="a-Kd"></a>善男子，<a id="a-Ke"></a>譬如虚空非是色法，<a id="a-Kf"></a>不可睹见，<a id="a-Kg"></a>非对非作。<a id="a-Kh"></a>善男子，<a id="a-Ki"></a>有人善画，<a id="a-Kj"></a>画空作像，<a id="a-Kk"></a>若男、<a id="a-Kl"></a>若女、<a id="a-Km"></a>若象、<a id="a-Kn"></a>若马，<a id="a-Ko"></a>如是之人可思议不？<a id="a-Kp"></a>”</p>
  <p id="aKq">“不也，<a id="a-Kr"></a>世尊。<a id="a-Ks"></a>”</p>
  <p id="aKt">“善男子，<a id="a-Ku"></a>是犹可信。<a id="a-Kv"></a>如来世尊知不可说，<a id="a-Kw"></a>而能演说，<a id="a-Kx"></a>是事甚难！<a id="a-Ky"></a>虽复说此不可说法，<a id="a-Kz"></a>然真实知性不可说。<a id="a-L0"></a>善男子，<a id="a-L1"></a>若闻是法不惊不怖，<a id="a-L2"></a>当知是人久于无量诸如来所种诸善根。<a id="a-L3"></a>善男子，<a id="a-L4"></a>如是经典不可思议。<a id="a-L5"></a>若有人能受持读诵，<a id="a-L6"></a>书写解说，<a id="a-L7"></a>是人则能受持一切诸佛法藏，<a id="a-L8"></a>摄取一切众生解脱。<a id="a-L9"></a>善男子，<a id="a-LA"></a>若有菩萨了了得见无量世界所有诸佛，<a id="a-LB"></a>见已即以上妙七宝满是世界，<a id="a-LC"></a>持用奉献诸佛世尊，<a id="a-LD"></a>是人福德宁为多不？<a id="a-LE"></a>”</p>
  <p id="aLF">“甚多，<a id="a-LG"></a>世尊，<a id="a-LH"></a>如是功德难以喻说。<a id="a-LI"></a>”</p>
  <p id="aLJ">“善男子，<a id="a-LK"></a>不如有人拥护正法为怜愍故，<a id="a-LL"></a>受持读诵解说是经。<a id="a-LM"></a>何以故？<a id="a-LN"></a>法施之施胜于食施。<a id="a-LO"></a>夫食施者即是世施，<a id="a-LP"></a>法施之施是出世施。<a id="a-LQ"></a>善男子，<a id="a-LR"></a>若人能护佛正法者，<a id="a-LS"></a>即为四摄。<a id="a-LT"></a>何等为四？<a id="a-LU"></a>一、<a id="a-LV"></a>为佛摄，<a id="a-LW"></a>二、<a id="a-LX"></a>为天摄，<a id="a-LY"></a>三、<a id="a-LZ"></a>为福摄，<a id="a-La"></a>四、<a id="a-Lb"></a>为智摄。<a id="a-Lc"></a>佛摄众生，<a id="a-Ld"></a>复有四事：<a id="a-Le"></a>一者、<a id="a-Lf"></a>常得亲近诸佛，<a id="a-Lg"></a>二者、<a id="a-Lh"></a>诸魔不得其便，<a id="a-Li"></a>三者、<a id="a-Lj"></a>获得无尽陀罗尼，<a id="a-Lk"></a>四者、<a id="a-Ll"></a>得住不退转地。<a id="a-Lm"></a>天摄众生，<a id="a-Ln"></a>亦有四事：<a id="a-Lo"></a>一者、<a id="a-Lp"></a>说法之处诸天清净，<a id="a-Lq"></a>二者、<a id="a-Lr"></a>说法之时众乐受听，<a id="a-Ls"></a>三者、<a id="a-Lt"></a>终不为他因缘所害，<a id="a-Lu"></a>四者、<a id="a-Lv"></a>不信者信。<a id="a-Lw"></a>福摄众生亦有四事：<a id="a-Lx"></a>一者、<a id="a-Ly"></a>庄严于身，<a id="a-Lz"></a>三十二相、<a id="a-M0"></a>八十种好；<a id="a-M1"></a>二者、<a id="a-M2"></a>庄严于口，<a id="a-M3"></a>凡所演说众生乐闻；<a id="a-M4"></a>三者、<a id="a-M5"></a>庄严佛土；<a id="a-M6"></a>四者、<a id="a-M7"></a>庄严种姓，<a id="a-M8"></a>所谓释、<a id="a-M9"></a>梵、<a id="a-MA"></a>转轮圣王。<a id="a-MB"></a>智摄众生亦有四事：<a id="a-MC"></a>一者、<a id="a-MD"></a>知众生根如意说法，<a id="a-ME"></a>二者、<a id="a-MF"></a>知众生病苦随病施药，<a id="a-MG"></a>三者、<a id="a-MH"></a>得大神通游诸佛土，<a id="a-MI"></a>四者、<a id="a-MJ"></a>了了通达法界。<a id="a-MK"></a>善男子，<a id="a-ML"></a>若欲获得如是功德，<a id="a-MM"></a>应当勤心护持正法。<a id="a-MN"></a>”</p>
  <p id="aMO">尔时，<a id="a-MP"></a>世尊即说颂曰：</p>
  <p id="aMQ">“若能护法生怜愍，<a id="a-MR"></a>　受持是经及广说，</p>
  <p id="aMS">我说千分中一分，<a id="a-MT"></a>　犹如大海取一渧。</p>
  <p id="aMU">知恩念恩念如来，<a id="a-MV"></a>　是人可信付法藏，</p>
  <p id="aMW">供养无量十方佛，<a id="a-MX"></a>　如是则能护佛法。</p>
  <p id="aMY">虽施无量国珍宝，<a id="a-MZ"></a>　不如至心诵一偈，</p>
  <p id="aMa">法施最妙胜食施，<a id="a-Mb"></a>　是故智者应护法。</p>
  <p id="aMc">十方诸佛天龙神，<a id="a-Md"></a>　功德智慧所摄取，</p>
  <p id="aMe">庄严修行诸相好，<a id="a-Mf"></a>　是人皆由护正法。</p>
  <p id="aMg">常遇诸佛善知识，<a id="a-Mh"></a>　常闻无上真实道，</p>
  <p id="aMi">速得无量陀罗尼，<a id="a-Mj"></a>　是人皆由护正法。</p>
  <p id="aMk">身口意戒得清净，<a id="a-Ml"></a>　具大神通游诸国，</p>
  <p id="aMm">不退菩提具六度，<a id="a-Mn"></a>　是人皆由护正法。</p>
  <p id="aMo">世界微尘可说尽，<a id="a-Mp"></a>　护法功德不可量，</p>
  <p id="aMq">欲得不可宣说知，<a id="a-Mr"></a>　应当坚心护正法。<a id="a-Ms"></a>”</p>
  <p id="aMt">尔时，<a id="a-Mu"></a>众中有一菩萨，<a id="a-Mv"></a>名功德宝光，<a id="a-Mw"></a>即从坐起，<a id="a-Mx"></a>头面敬礼，<a id="a-My"></a>长跪合掌，<a id="a-Mz"></a>前白佛言：<a id="a-N0"></a>“世尊，<a id="a-N1"></a>如来于是大经典中，<a id="a-N2"></a>说言佛法不可宣说。<a id="a-N3"></a>若不可说，<a id="a-N4"></a>云何可护？<a id="a-N5"></a>”</p>
  <p id="aN6">佛言：<a id="a-N7"></a>“善哉！<a id="a-N8"></a>善哉！<a id="a-N9"></a>善男子，<a id="a-NA"></a>如是，<a id="a-NB"></a>如是，<a id="a-NC"></a>如来正法实不可说。<a id="a-ND"></a>如来觉知不可说法，<a id="a-NE"></a>如是正法虽不可说而有字句，<a id="a-NF"></a>以字句故可得宣示，<a id="a-NG"></a>如是字句受持读诵、<a id="a-NH"></a>书写解说，<a id="a-NI"></a>是名护法。<a id="a-NJ"></a>善男子，<a id="a-NK"></a>复有护法，<a id="a-NL"></a>见有受持读诵、<a id="a-NM"></a>书写解说之者，<a id="a-NN"></a>恭敬供养，<a id="a-NO"></a>亲近礼拜，<a id="a-NP"></a>尊重赞叹，<a id="a-NQ"></a>生于师想，<a id="a-NR"></a>拥护供给衣服、<a id="a-NS"></a>饮食、<a id="a-NT"></a>卧具、<a id="a-NU"></a>汤药、<a id="a-NV"></a>房舍、<a id="a-NW"></a>灯烛，<a id="a-NX"></a>闻其所说称赞善哉，<a id="a-NY"></a>护其种姓所住宅舍，<a id="a-NZ"></a>亦复护其侍使之等，<a id="a-Na"></a>闻恶隐蔽，<a id="a-Nb"></a>闻善称扬。<a id="a-Nc"></a>善男子，<a id="a-Nd"></a>若能拥护是持法者，<a id="a-Ne"></a>是人即能护佛法僧。<a id="a-Nf"></a>复次，<a id="a-Ng"></a>善男子，<a id="a-Nh"></a>若有能修空无相愿，<a id="a-Ni"></a>是人即是护持正法。<a id="a-Nj"></a>复次，<a id="a-Nk"></a>善男子，<a id="a-Nl"></a>见有诽谤方等经者，<a id="a-Nm"></a>不与同止，<a id="a-Nn"></a>言语谈论调伏其罪，<a id="a-No"></a>是人即是护持正法。<a id="a-Np"></a>复次，<a id="a-Nq"></a>善男子，<a id="a-Nr"></a>若有人能修集悲心无饮食想，<a id="a-Ns"></a>怜愍众生，<a id="a-Nt"></a>宣说正法，<a id="a-Nu"></a>是名护法。<a id="a-Nv"></a>复次，<a id="a-Nw"></a>善男子，<a id="a-Nx"></a>不惜身命受持读诵、<a id="a-Ny"></a>书写解说如是等经，<a id="a-Nz"></a>是名护法。<a id="a-O0"></a>复次，<a id="a-O1"></a>善男子，<a id="a-O2"></a>若有听法一字一句，<a id="a-O3"></a>往一由旬乃至七步入出息顷，<a id="a-O4"></a>是名护法。</p>
  <p id="aO5">“善男子，<a id="a-O6"></a>过去无量阿僧祇劫，<a id="a-O7"></a>有佛号曰大知声力如来、<a id="a-O8"></a>应、<a id="a-O9"></a>正遍知、<a id="a-OA"></a>明行足、<a id="a-OB"></a>善逝、<a id="a-OC"></a>世间解、<a id="a-OD"></a>无上士、<a id="a-OE"></a>调御丈夫、<a id="a-OF"></a>天人师、<a id="a-OG"></a>佛世尊，<a id="a-OH"></a>国名净光，<a id="a-OI"></a>劫名高显，<a id="a-OJ"></a>其土纯是青琉璃宝。<a id="a-OK"></a>诸菩萨众一切成就无量势力，<a id="a-OL"></a>具足神通，<a id="a-OM"></a>智慧无碍。<a id="a-ON"></a>一切菩萨悉受天身，<a id="a-OO"></a>至心听法，<a id="a-OP"></a>无有出家、<a id="a-OQ"></a>在家差别。<a id="a-OR"></a>尔时，<a id="a-OS"></a>世尊为护法故，<a id="a-OT"></a>与诸大众颁宣正法。<a id="a-OU"></a>彼时，<a id="a-OV"></a>会中有一菩萨，<a id="a-OW"></a>名曰法慧，<a id="a-OX"></a>白佛言：<a id="a-OY"></a>‘世尊，<a id="a-OZ"></a>何等是法而言拥护？<a id="a-Oa"></a>’佛言：<a id="a-Ob"></a>‘善男子，<a id="a-Oc"></a>夫六入者乐求境界，<a id="a-Od"></a>若能遮止是名护法。<a id="a-Oe"></a>善男子，<a id="a-Of"></a>眼识于色是名非法，<a id="a-Og"></a>若能远离是名护法；<a id="a-Oh"></a>乃至意识于法亦复如是。<a id="a-Oi"></a>善男子，<a id="a-Oj"></a>若见眼空见已，<a id="a-Ok"></a>不观于色，<a id="a-Ol"></a>不著于识，<a id="a-Om"></a>是名为法；<a id="a-On"></a>若能真实知如是法，<a id="a-Oo"></a>是名护法。<a id="a-Op"></a>乃至若见意空，<a id="a-Oq"></a>见已不观于法，<a id="a-Or"></a>不著于识，<a id="a-Os"></a>是名为法；<a id="a-Ot"></a>若能真实知如是法，<a id="a-Ou"></a>是名护法。<a id="a-Ov"></a>善男子，<a id="a-Ow"></a>若法能生法，<a id="a-Ox"></a>于是法中不求不取，<a id="a-Oy"></a>心不贪著，<a id="a-Oz"></a>是名护法。<a id="a-P0"></a>若有见法能生邪见，<a id="a-P1"></a>于是见中不求不取，<a id="a-P2"></a>心不贪著，<a id="a-P3"></a>是名护法。<a id="a-P4"></a>若有无明不能净心，<a id="a-P5"></a>于是垢中不求不取，<a id="a-P6"></a>心不贪著，<a id="a-P7"></a>是名护法。<a id="a-P8"></a>善男子，<a id="a-P9"></a>若有一法求取之后不能施人，<a id="a-PA"></a>此法非法，<a id="a-PB"></a>亦非毗尼。<a id="a-PC"></a>若能施者，<a id="a-PD"></a>即是正法，<a id="a-PE"></a>即是毗尼。<a id="a-PF"></a>若有无取无求无施，<a id="a-PG"></a>即是正法，<a id="a-PH"></a>即是毗尼。<a id="a-PI"></a>夫取求者，<a id="a-PJ"></a>即是非道；<a id="a-PK"></a>若不施，<a id="a-PL"></a>即是非法，<a id="a-PM"></a>即非毗尼。<a id="a-PN"></a>若能施者，<a id="a-PO"></a>即是正法，<a id="a-PP"></a>即是毗尼。<a id="a-PQ"></a>不取不求不施，<a id="a-PR"></a>即是不出不生不灭；<a id="a-PS"></a>若非出生灭，<a id="a-PT"></a>云何可施？<a id="a-PU"></a>不可施者乃名为法，<a id="a-PV"></a>乃名毗尼。<a id="a-PW"></a>何以故？<a id="a-PX"></a>未生烦恼作障因缘故。<a id="a-PY"></a>是故无尽，<a id="a-PZ"></a>无尽者无出，<a id="a-Pa"></a>无出者名为法，<a id="a-Pb"></a>名为毗尼。<a id="a-Pc"></a>于如是法不求不取，<a id="a-Pd"></a>是名护法。<a id="a-Pe"></a>’善男子，<a id="a-Pf"></a>尔时彼佛说是法时，<a id="a-Pg"></a>三万二千菩萨得无生法忍。</p>
  <p id="aPh">“海慧菩萨言：<a id="a-Pi"></a>‘世尊，<a id="a-Pj"></a>如我解佛所说义者，<a id="a-Pk"></a>法及非法是名为法。<a id="a-Pl"></a>何以故？<a id="a-Pm"></a>若有分别法、<a id="a-Pn"></a>非法者，<a id="a-Po"></a>是人不名护持正法。<a id="a-Pp"></a>若作法相，<a id="a-Pq"></a>是名非法。<a id="a-Pr"></a>世尊，<a id="a-Ps"></a>若能了达见一切法是无法者，<a id="a-Pt"></a>是名第一真实之义。<a id="a-Pu"></a>世尊，<a id="a-Pv"></a>若无法、<a id="a-Pw"></a>无非法即是无数，<a id="a-Px"></a>若无数者即是实性，<a id="a-Py"></a>实性者名为虚空，<a id="a-Pz"></a>虚空之性无边无节；<a id="a-Q0"></a>法性亦尔，<a id="a-Q1"></a>法性、<a id="a-Q2"></a>实性无有差别。<a id="a-Q3"></a>何以故？<a id="a-Q4"></a>无边无节故。<a id="a-Q5"></a>若有菩萨见如是等，<a id="a-Q6"></a>即真实见。<a id="a-Q7"></a>世尊，<a id="a-Q8"></a>我不见一法，<a id="a-Q9"></a>以不见故，<a id="a-QA"></a>不见有增，<a id="a-QB"></a>不见有减。<a id="a-QC"></a>世尊，<a id="a-QD"></a>我如是见，<a id="a-QE"></a>将不诽谤如来说耶？<a id="a-QF"></a>是实见不？<a id="a-QG"></a>’‘善男子，<a id="a-QH"></a>如是见者，<a id="a-QI"></a>不谤如来，<a id="a-QJ"></a>是真实见。<a id="a-QK"></a>’说是法时，<a id="a-QL"></a>海慧菩萨及万天人得无生忍。<a id="a-QM"></a>善男子，<a id="a-QN"></a>汝知尔时海慧菩萨岂异人乎？<a id="a-QO"></a>即我身是。<a id="a-QP"></a>是故我于无量世中，<a id="a-QQ"></a>所求正法今以付汝。<a id="a-QR"></a>”</p>
  <p id="aQS">尔时，<a id="a-QT"></a>众中有六万亿诸菩萨等，<a id="a-QU"></a>同共发声白佛言：<a id="a-QV"></a>“世尊，<a id="a-QW"></a>我等当共拥护正法，<a id="a-QX"></a>受持广说。<a id="a-QY"></a>”</p>
  <p id="aQZ">佛言：<a id="a-Qa"></a>“善男子，<a id="a-Qb"></a>汝今云何如法而住护持正法？<a id="a-Qc"></a>”</p>
  <p id="aQd">山王菩萨即作是言：<a id="a-Qe"></a>“世尊，<a id="a-Qf"></a>惜身命者不能护法；<a id="a-Qg"></a>我不惜命，<a id="a-Qh"></a>如法而住，<a id="a-Qi"></a>故能护法。<a id="a-Qj"></a>”</p>
  <p id="aQk">功德山王菩萨言：<a id="a-Ql"></a>“世尊，<a id="a-Qm"></a>有贪利者不能护法；<a id="a-Qn"></a>我无贪利，<a id="a-Qo"></a>故能护法。<a id="a-Qp"></a>”</p>
  <p id="aQq">宝幢菩萨言：<a id="a-Qr"></a>“世尊，<a id="a-Qs"></a>若见有法、<a id="a-Qt"></a>非法二相，<a id="a-Qu"></a>不能护法；<a id="a-Qv"></a>我无二相，<a id="a-Qw"></a>故能护法。<a id="a-Qx"></a>”</p>
  <p id="aQy">福德藏菩萨言：<a id="a-Qz"></a>“世尊，<a id="a-R0"></a>具烦恼者不能护法；<a id="a-R1"></a>我有智力，<a id="a-R2"></a>已远离之，<a id="a-R3"></a>故能护法。<a id="a-R4"></a>”</p>
  <p id="aR5">持炬菩萨言：<a id="a-R6"></a>“世尊，<a id="a-R7"></a>不破闇者不能护法；<a id="a-R8"></a>我今破闇，<a id="a-R9"></a>故能护法。<a id="a-RA"></a>”</p>
  <p id="aRB">电光菩萨言：<a id="a-RC"></a>“世尊，<a id="a-RD"></a>若随他心不能护法，<a id="a-RE"></a>我随自意，<a id="a-RF"></a>故能护法。<a id="a-RG"></a>”</p>
  <p id="aRH">遍藏菩萨言：<a id="a-RI"></a>“世尊，<a id="a-RJ"></a>不调诸根不能护法；<a id="a-RK"></a>我今调伏，<a id="a-RL"></a>故能护法。<a id="a-RM"></a>”</p>
  <p id="aRN">净光菩萨言：<a id="a-RO"></a>“世尊，<a id="a-RP"></a>若作种种诸法相者，<a id="a-RQ"></a>不能护法；<a id="a-RR"></a>我今于法无种种相，<a id="a-RS"></a>故能护法。<a id="a-RT"></a>”</p>
  <p id="aRU">增行菩萨言：<a id="a-RV"></a>“世尊，<a id="a-RW"></a>心狂乱者不能护法；<a id="a-RX"></a>我修三昧，<a id="a-RY"></a>故能护法。<a id="a-RZ"></a>”</p>
  <p id="aRa">商主菩萨言：<a id="a-Rb"></a>“世尊，<a id="a-Rc"></a>不知道者不能护法；<a id="a-Rd"></a>我今了知，<a id="a-Re"></a>故能护法。<a id="a-Rf"></a>”</p>
  <p id="aRg">善念菩萨言：<a id="a-Rh"></a>“世尊，<a id="a-Ri"></a>有疑心者不能护法；<a id="a-Rj"></a>我已断疑，<a id="a-Rk"></a>故能护法。<a id="a-Rl"></a>”</p>
  <p id="aRm">善见菩萨言：<a id="a-Rn"></a>“世尊，<a id="a-Ro"></a>不如法住，<a id="a-Rp"></a>不能护法；<a id="a-Rq"></a>我如法住，<a id="a-Rr"></a>故能护法。<a id="a-Rs"></a>”</p>
  <p id="aRt">慧光菩萨言：<a id="a-Ru"></a>“世尊，<a id="a-Rv"></a>愚痴之人不能护法；<a id="a-Rw"></a>我今修智，<a id="a-Rx"></a>故能护法。<a id="a-Ry"></a>”</p>
  <p id="aRz">平等菩萨言：<a id="a-S0"></a>“世尊，<a id="a-S1"></a>取怨亲相不能护法；<a id="a-S2"></a>我今平等，<a id="a-S3"></a>故能护法。<a id="a-S4"></a>”</p>
  <p id="aS5">法行菩萨言：<a id="a-S6"></a>“世尊，<a id="a-S7"></a>不知众生诸根境界，<a id="a-S8"></a>不能护法；<a id="a-S9"></a>我今知之，<a id="a-SA"></a>故能护法。<a id="a-SB"></a>”</p>
  <p id="aSC">神通王菩萨言：<a id="a-SD"></a>“世尊，<a id="a-SE"></a>见我我所不能护法；<a id="a-SF"></a>我今不见。<a id="a-SG"></a>故能护法。<a id="a-SH"></a>”</p>
  <p id="aSI">师子吼菩萨言：<a id="a-SJ"></a>“世尊，<a id="a-SK"></a>不知佛性，<a id="a-SL"></a>不能护法；<a id="a-SM"></a>我今知之，<a id="a-SN"></a>故能护法。<a id="a-SO"></a>”</p>
  <p id="aSP">弥勒菩萨言：<a id="a-SQ"></a>“世尊，<a id="a-SR"></a>若远菩提，<a id="a-SS"></a>不能护法；<a id="a-ST"></a>我今已近，<a id="a-SU"></a>故能护法。<a id="a-SV"></a>”</p>
  <p id="aSW">功德聚菩萨言：<a id="a-SX"></a>“世尊，<a id="a-SY"></a>若无无量功德聚者，<a id="a-SZ"></a>不能护法；<a id="a-Sa"></a>我今已有，<a id="a-Sb"></a>故能护法。<a id="a-Sc"></a>”</p>
  <p id="aSd">文殊师利言：<a id="a-Se"></a>“世尊，<a id="a-Sf"></a>如是等语悉是谬语。<a id="a-Sg"></a>何以故？<a id="a-Sh"></a>如来世尊坐于道场菩提树下不得一法，<a id="a-Si"></a>汝云何言‘我当护法’？<a id="a-Sj"></a>世尊，<a id="a-Sk"></a>我于诸法不取不舍，<a id="a-Sl"></a>为众生故修集悲心，<a id="a-Sm"></a>不护不舍。<a id="a-Sn"></a>”</p>
  <p id="aSo">尔时，<a id="a-Sp"></a>佛赞文殊师利言：<a id="a-Sq"></a>“善哉！<a id="a-Sr"></a>善哉！<a id="a-Ss"></a>善男子，<a id="a-St"></a>如来昔坐菩提树下实无所得，<a id="a-Su"></a>无所得故便从中起。<a id="a-Sv"></a>”</p>
  <p id="aSw">文殊师利言：<a id="a-Sx"></a>“如来真实坐于道场菩提树耶？<a id="a-Sy"></a>何故而言从坐而起？<a id="a-Sz"></a>世尊，<a id="a-T0"></a>如来若坐菩提树下，<a id="a-T1"></a>如来世尊则有二相：<a id="a-T2"></a>一者、<a id="a-T3"></a>如来，<a id="a-T4"></a>二者、<a id="a-T5"></a>菩提。<a id="a-T6"></a>如来世尊已离二相。<a id="a-T7"></a>”</p>
  <p id="aT8">佛言：<a id="a-T9"></a>“善男子，<a id="a-TA"></a>菩提、<a id="a-TB"></a>众生一切法性等无差别，<a id="a-TC"></a>一味一性。<a id="a-TD"></a>如来坐于菩提树下见如是法，<a id="a-TE"></a>是故名为逮得菩提。<a id="a-TF"></a>我都不见离菩提外别有一法，<a id="a-TG"></a>见一切法皆悉平等。<a id="a-TH"></a>而是平等不入于数，<a id="a-TI"></a>是故平等名为无碍，<a id="a-TJ"></a>以是因缘，<a id="a-TK"></a>如来名为一切无碍。<a id="a-TL"></a>善男子，<a id="a-TM"></a>若能如是见如来者，<a id="a-TN"></a>是人即得如来解脱；<a id="a-TO"></a>得解脱已，<a id="a-TP"></a>则能如是真实知见。<a id="a-TQ"></a>”</p>
  <p id="aTR">说是法时，<a id="a-TS"></a>海慧菩萨所将眷属诸菩萨等，<a id="a-TT"></a>欢喜踊跃，<a id="a-TU"></a>各作是言：<a id="a-TV"></a>“我等今者得大利益，<a id="a-TW"></a>现见释迦牟尼如来，<a id="a-TX"></a>及见文殊师利菩萨！<a id="a-TY"></a>世尊，<a id="a-TZ"></a>随是经典所住世界，<a id="a-Ta"></a>当知其土得大利益。<a id="a-Tb"></a>若有供养是经典者，<a id="a-Tc"></a>及有受持读诵、<a id="a-Td"></a>书写、<a id="a-Te"></a>广说其义，<a id="a-Tf"></a>亦得利益。<a id="a-Tg"></a>”</p>
  <p id="aTh">尔时，<a id="a-Ti"></a>世尊告诸菩萨言：<a id="a-Tj"></a>“汝今知得何等利益？<a id="a-Tk"></a>”</p>
  <p id="aTl">诸菩萨言：<a id="a-Tm"></a>“世尊，<a id="a-Tn"></a>我等当以如是之义咨问文殊。<a id="a-To"></a>”诸菩萨言：<a id="a-Tp"></a>“文殊师利，<a id="a-Tq"></a>云何名为得大利益？<a id="a-Tr"></a>”</p>
  <p id="aTs">文殊师利言：<a id="a-Tt"></a>“有十利益。<a id="a-Tu"></a>何等为十？<a id="a-Tv"></a>佛出于世见已生信，<a id="a-Tw"></a>既生信已听受正法，<a id="a-Tx"></a>闻正法已永坏疑心，<a id="a-Ty"></a>坏疑心已得清净命，<a id="a-Tz"></a>得清净命已不为利说法，<a id="a-U0"></a>彼闻法已发菩提心，<a id="a-U1"></a>既发心已坚固不退，<a id="a-U2"></a>心不退已如法而住，<a id="a-U3"></a>如法住已得无生忍。<a id="a-U4"></a>诸善男子，<a id="a-U5"></a>是名十利不可思议。<a id="a-U6"></a>”</p>
  <p id="aU7">说是法时，<a id="a-U8"></a>三万六千众生发阿耨多罗三藐三菩提心；<a id="a-U9"></a>三千大千世界大地六种震动，<a id="a-UA"></a>出金色光。</p>
  <p id="aUB">尔时，<a id="a-UC"></a>海慧菩萨白佛言：<a id="a-UD"></a>“世尊，<a id="a-UE"></a>是大乘经能多利益无量众生。<a id="a-UF"></a>何以故？<a id="a-UG"></a>一切众生因大乘故，<a id="a-UH"></a>得人天乐及涅槃乐。<a id="a-UI"></a>世尊，<a id="a-UJ"></a>夫大乘者，<a id="a-UK"></a>何法摄取？<a id="a-UL"></a>何法利益？<a id="a-UM"></a>何法难得？<a id="a-UN"></a>何法障碍？<a id="a-UO"></a>何因缘故名为大乘？<a id="a-UP"></a>”</p>
  <p id="aUQ">佛言：<a id="a-UR"></a>“善男子，<a id="a-US"></a>有一法摄取大乘，<a id="a-UT"></a>所谓初发菩提之心，<a id="a-UU"></a>既发心已修不放逸。<a id="a-UV"></a>复有一法，<a id="a-UW"></a>明信业果。<a id="a-UX"></a>复有一法，<a id="a-UY"></a>观十二缘。<a id="a-UZ"></a>复有一法，<a id="a-Ua"></a>于诸众生其心平等，<a id="a-Ub"></a>乐修大慈。<a id="a-Uc"></a>复有一法，<a id="a-Ud"></a>谓不退失菩提之心。<a id="a-Ue"></a>复有一法，<a id="a-Uf"></a>所谓念佛。<a id="a-Ug"></a>复有一法，<a id="a-Uh"></a>如法住已念于正法。<a id="a-Ui"></a>复有一法，<a id="a-Uj"></a>以不退心念于众僧。<a id="a-Uk"></a>复有一法，<a id="a-Ul"></a>不失道心念于净戒。<a id="a-Um"></a>复有一法，<a id="a-Un"></a>远离烦恼心念于舍。<a id="a-Uo"></a>复有一法，<a id="a-Up"></a>欲得无量寂静之身专念于天。<a id="a-Uq"></a>复有一法，<a id="a-Ur"></a>念欲安隐一切众生。<a id="a-Us"></a>复有一法，<a id="a-Ut"></a>勤行精进。<a id="a-Uu"></a>复有一法，<a id="a-Uv"></a>欲令众生悉得解脱，<a id="a-Uw"></a>得解脱已受于喜乐。<a id="a-Ux"></a>复有一法，<a id="a-Uy"></a>乐求正法。<a id="a-Uz"></a>复有一法，<a id="a-V0"></a>远离退心为众说法。<a id="a-V1"></a>复有一法，<a id="a-V2"></a>于听法者生爱念心。<a id="a-V3"></a>复有一法，<a id="a-V4"></a>于说法者乐为供养。<a id="a-V5"></a>复有一法，<a id="a-V6"></a>于正法中生药树想。<a id="a-V7"></a>复有一法，<a id="a-V8"></a>于自己身生大医想。<a id="a-V9"></a>复有一法，<a id="a-VA"></a>至心专念护持正法。<a id="a-VB"></a>复有一法，<a id="a-VC"></a>绍隆三宝不令断绝。<a id="a-VD"></a>复有一法，<a id="a-VE"></a>远离懈怠。<a id="a-VF"></a>复有一法，<a id="a-VG"></a>所谓知足。<a id="a-VH"></a>复有一法，<a id="a-VI"></a>于一切财无贪悭想。<a id="a-VJ"></a>复有一法，<a id="a-VK"></a>自持戒已能化毁禁。<a id="a-VL"></a>复有一法，<a id="a-VM"></a>自修忍已，<a id="a-VN"></a>能化众生令离瞋心。<a id="a-VO"></a>复有一法，<a id="a-VP"></a>得少利益生大恩想。<a id="a-VQ"></a>复有一法，<a id="a-VR"></a>少得恩分生大报想。<a id="a-VS"></a>复有一法，<a id="a-VT"></a>自持净戒不轻毁禁。<a id="a-VU"></a>复有一法，<a id="a-VV"></a>破于憍慢。<a id="a-VW"></a>复有一法，<a id="a-VX"></a>至心求觅听法之人。<a id="a-VY"></a>复有一法，<a id="a-VZ"></a>离恶知识。<a id="a-Va"></a>复有一法，<a id="a-Vb"></a>至心修善。<a id="a-Vc"></a>复有一法，<a id="a-Vd"></a>不随他意。<a id="a-Ve"></a>复有一法，<a id="a-Vf"></a>调伏诸根。<a id="a-Vg"></a>复有一法，<a id="a-Vh"></a>于法师心如如来想。<a id="a-Vi"></a>复有一法，<a id="a-Vj"></a>不惜身命护持正法。<a id="a-Vk"></a>复有一法，<a id="a-Vl"></a>行于世法不为沾污。<a id="a-Vm"></a>复有一法，<a id="a-Vn"></a>不惜身命求于正法。<a id="a-Vo"></a>复有一法，<a id="a-Vp"></a>调伏众生受苦不恨。<a id="a-Vq"></a>复有一法，<a id="a-Vr"></a>如来现在、<a id="a-Vs"></a>若涅槃后，<a id="a-Vt"></a>供养塔像等无有二。<a id="a-Vu"></a>复有一法，<a id="a-Vv"></a>众生不请乐为善友。<a id="a-Vw"></a>复有一法，<a id="a-Vx"></a>于好物中心无贪著。<a id="a-Vy"></a>复有一法，<a id="a-Vz"></a>乐念出家。<a id="a-W0"></a>复有一法，<a id="a-W1"></a>乐称人善。<a id="a-W2"></a>复有一法，<a id="a-W3"></a>乐求庄严菩提之法。<a id="a-W4"></a>复有一法，<a id="a-W5"></a>于同师同学心无嫉妒。<a id="a-W6"></a>复有一法，<a id="a-W7"></a>教化众生发菩提心心无悔退。<a id="a-W8"></a>复有一法，<a id="a-W9"></a>覆藏他过。<a id="a-WA"></a>复有一法，<a id="a-WB"></a>求一切语。<a id="a-WC"></a>复有一法，<a id="a-WD"></a>求一切作。<a id="a-WE"></a>复有一法，<a id="a-WF"></a>所谓实语。<a id="a-WG"></a>复有一法，<a id="a-WH"></a>发言之后要终其事。<a id="a-WI"></a>复有一法，<a id="a-WJ"></a>于善法所心无厌足。<a id="a-WK"></a>复有一法，<a id="a-WL"></a>随所得物悉与人共。<a id="a-WM"></a>复有一法，<a id="a-WN"></a>善知魔界。<a id="a-WO"></a>复有一法，<a id="a-WP"></a>破坏憍慢修真实知。<a id="a-WQ"></a>复有一法，<a id="a-WR"></a>心乐寂静。<a id="a-WS"></a>复有一法，<a id="a-WT"></a>离我我所。<a id="a-WU"></a>复有一法，<a id="a-WV"></a>不自赞叹。<a id="a-WW"></a>复有一法，<a id="a-WX"></a>随俗而行。<a id="a-WY"></a>复有一法，<a id="a-WZ"></a>修正命已乐于寂静。<a id="a-Wa"></a>复有一法，<a id="a-Wb"></a>持净戒已思惟善法。<a id="a-Wc"></a>复有一法，<a id="a-Wd"></a>修多闻已不生憍慢。<a id="a-We"></a>复有一法，<a id="a-Wf"></a>修善行已即住初地。<a id="a-Wg"></a>复有一法，<a id="a-Wh"></a>修空三昧观于法性。<a id="a-Wi"></a>复有一法，<a id="a-Wj"></a>得供养已其心不高。<a id="a-Wk"></a>复有一法，<a id="a-Wl"></a>乐说世者不与同止。<a id="a-Wm"></a>复有一法，<a id="a-Wn"></a>得如法物与同学共。<a id="a-Wo"></a>复有一法，<a id="a-Wp"></a>真实方便。<a id="a-Wq"></a>复有一法，<a id="a-Wr"></a>一切知已不生贪想。<a id="a-Ws"></a>复有一法，<a id="a-Wt"></a>未学学已心不生悔。<a id="a-Wu"></a>复有一法，<a id="a-Wv"></a>既学知已心不轻慢。<a id="a-Ww"></a>复有一法，<a id="a-Wx"></a>遇骂辱已心不生瞋。<a id="a-Wy"></a>复有一法，<a id="a-Wz"></a>供养骂辱其心无二。<a id="a-X0"></a>复有一法，<a id="a-X1"></a>闻说正法称赞善哉。<a id="a-X2"></a>复有一法，<a id="a-X3"></a>为欲具足六波罗蜜常求庄严。<a id="a-X4"></a>复有一法，<a id="a-X5"></a>信心不退。<a id="a-X6"></a>复有一法，<a id="a-X7"></a>为菩提道求于庄严。<a id="a-X8"></a>复有一法，<a id="a-X9"></a>受供养已常净己心，<a id="a-XA"></a>为令施主得大利益。<a id="a-XB"></a>复有一法，<a id="a-XC"></a>具足七财。<a id="a-XD"></a>复有一法，<a id="a-XE"></a>能破众生贫穷困苦。<a id="a-XF"></a>复有一法，<a id="a-XG"></a>以善方便调伏众生。<a id="a-XH"></a>复有一法，<a id="a-XI"></a>以四摄法摄取众生。<a id="a-XJ"></a>复有一法，<a id="a-XK"></a>不与众生而共诤讼。<a id="a-XL"></a>复有一法，<a id="a-XM"></a>闻法之时，<a id="a-XN"></a>于法师所不求其短。<a id="a-XO"></a>复有一法，<a id="a-XP"></a>未得无上沙门果证心不生悔。<a id="a-XQ"></a>复有一法，<a id="a-XR"></a>常行世间，<a id="a-XS"></a>不为八法之所染污。<a id="a-XT"></a>复有一法，<a id="a-XU"></a>常观己过。<a id="a-XV"></a>复有一法，<a id="a-XW"></a>于举罪者不生瞋恚。<a id="a-XX"></a>复有一法，<a id="a-XY"></a>见世间法其心生舍。<a id="a-XZ"></a>复有一法，<a id="a-Xa"></a>不诳善友。<a id="a-Xb"></a>复有一法，<a id="a-Xc"></a>先净其心教他令净。<a id="a-Xd"></a>复有一法，<a id="a-Xe"></a>不为利养受持净戒。<a id="a-Xf"></a>复有一法，<a id="a-Xg"></a>为增善法修集寂静。<a id="a-Xh"></a>复有一法，<a id="a-Xi"></a>为于善法修净庄严。<a id="a-Xj"></a>复有一法，<a id="a-Xk"></a>为净功德而修庄严。<a id="a-Xl"></a>复有一法，<a id="a-Xm"></a>为净智慧而修庄严。<a id="a-Xn"></a>复有一法，<a id="a-Xo"></a>修集无想三昧方便。<a id="a-Xp"></a>复有一法，<a id="a-Xq"></a>如法而忍。<a id="a-Xr"></a>复有一法，<a id="a-Xs"></a>修三解脱。<a id="a-Xt"></a>复有一法，<a id="a-Xu"></a>知处非处。<a id="a-Xv"></a>复有一法，<a id="a-Xw"></a>修舍摩他，<a id="a-Xx"></a>为欲庄严毗婆舍那。<a id="a-Xy"></a>复有一法，<a id="a-Xz"></a>知于解脱。<a id="a-Y0"></a>复有一法，<a id="a-Y1"></a>观于三世等。<a id="a-Y2"></a>复有一法，<a id="a-Y3"></a>谓不分别一切法界。<a id="a-Y4"></a>复有一法，<a id="a-Y5"></a>一切法性不生不灭。<a id="a-Y6"></a>菩萨摩诃萨观是百法，<a id="a-Y7"></a>如是名为摄取大乘。<a id="a-Y8"></a>”</p>
 </body>
</html>