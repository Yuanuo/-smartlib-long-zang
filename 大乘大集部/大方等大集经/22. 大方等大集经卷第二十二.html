<!doctype html>
<html id="z3IBTL7EY" data-ver="1137">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第二十二</h1>
  <h2 id="a2">宝幢分中护品第七</h2>
  <p id="a3">尔时，<a id="a-4"></a>会中有一菩萨，<a id="a-5"></a>名善系意，<a id="a-6"></a>立于宝光功德佛前，<a id="a-7"></a>现身如梵，<a id="a-8"></a>或如帝释，<a id="a-9"></a>或自在天，<a id="a-A"></a>或他化自在天像，<a id="a-B"></a>或兜率天，<a id="a-C"></a>或夜摩天，<a id="a-D"></a>或提头赖吒天，<a id="a-E"></a>或毗楼勒迦，<a id="a-F"></a>或毗楼博叉，<a id="a-G"></a>或毗沙门，<a id="a-H"></a>或作龙王，<a id="a-I"></a>或阿修罗王，<a id="a-J"></a>或紧那罗王，<a id="a-K"></a>或伽楼罗王，<a id="a-L"></a>或夜叉王，<a id="a-M"></a>或罗刹王，<a id="a-N"></a>或毕力迦王，<a id="a-O"></a>或毗舍阇王，<a id="a-P"></a>或拘办荼王，<a id="a-Q"></a>或作刹利、<a id="a-R"></a>婆罗门、<a id="a-S"></a>毗舍、<a id="a-T"></a>首陀、<a id="a-U"></a>比丘、<a id="a-V"></a>比丘尼、<a id="a-W"></a>优婆塞、<a id="a-X"></a>优婆夷，<a id="a-Y"></a>或作师子、<a id="a-Z"></a>象、<a id="a-a"></a>虎、<a id="a-b"></a>毒蛇、<a id="a-c"></a>牛、<a id="a-d"></a>马之形，<a id="a-e"></a>复作种种飞鸟之身，<a id="a-f"></a>一时之中能示八万四千种色。</p>
  <p id="ag">尔时，<a id="a-h"></a>富楼那弥多罗尼子，<a id="a-i"></a>白释迦如来言：<a id="a-j"></a>“世尊，<a id="a-k"></a>何因缘故，<a id="a-l"></a>是善男子变现如是八万四千种种诸色？<a id="a-m"></a>”</p>
  <p id="an">佛言：<a id="a-o"></a>“富楼那，<a id="a-p"></a>是善系意菩萨摩诃萨，<a id="a-q"></a>所入三昧不可思议，<a id="a-r"></a>非是声闻、<a id="a-s"></a>缘觉境界。<a id="a-t"></a>是善男子，<a id="a-u"></a>以如是等诸善方便调伏众生，<a id="a-v"></a>随众生身意色三昧悉能住之。<a id="a-w"></a>若有众生宗事梵天，<a id="a-x"></a>敬念梵天，<a id="a-y"></a>即现梵像为说三乘法；<a id="a-z"></a>乃至或有奉事佛者，<a id="a-10"></a>即现佛身为说三乘。<a id="a-11"></a>若有众生宗事畜兽，<a id="a-12"></a>即现兽像为说三乘。<a id="a-13"></a>若有奉事山谷、<a id="a-14"></a>河涧、<a id="a-15"></a>树林、<a id="a-16"></a>百卉，<a id="a-17"></a>即现其像而调伏之。<a id="a-18"></a>若有众生贪于财利，<a id="a-19"></a>先以财施，<a id="a-1A"></a>后为演说三乘之法，<a id="a-1B"></a>为坏贪故。<a id="a-1C"></a>若有病者，<a id="a-1D"></a>随其所须给施医药，<a id="a-1E"></a>若悟时与，<a id="a-1F"></a>若梦中与，<a id="a-1G"></a>令其病者众苦除愈，<a id="a-1H"></a>为调伏故而为说法。<a id="a-1I"></a>富楼那，<a id="a-1J"></a>是善男子于一日夜，<a id="a-1K"></a>能以三乘调伏恒河沙等众生。<a id="a-1L"></a>”</p>
  <p id="a1M">富楼那言：<a id="a-1N"></a>“是善男子，<a id="a-1O"></a>发阿耨多罗三藐三菩提心已来，<a id="a-1P"></a>为久近耶？<a id="a-1Q"></a>”</p>
  <p id="a1R">“富楼那，<a id="a-1S"></a>是善男子已于无量恒河沙等劫中发心。<a id="a-1T"></a>是人得是三昧已来，<a id="a-1U"></a>调伏众生，<a id="a-1V"></a>已经六万四千亿阿僧祇劫。<a id="a-1W"></a>”</p>
  <p id="a1X">富楼那言：<a id="a-1Y"></a>“世尊，<a id="a-1Z"></a>是善男子久近当得成无上道？<a id="a-1a"></a>成道之时在何国土？<a id="a-1b"></a>”</p>
  <p id="a1c">“富楼那，<a id="a-1d"></a>此世界中过六大劫，<a id="a-1e"></a>劫名星宿，<a id="a-1f"></a>于是劫中当成正觉，<a id="a-1g"></a>号曰宝髻。<a id="a-1h"></a>是时众生寿四万岁，<a id="a-1i"></a>多造恶逆，<a id="a-1j"></a>具足五滓。<a id="a-1k"></a>成正觉已四十年中，<a id="a-1l"></a>宣说三乘便入涅槃。<a id="a-1m"></a>”</p>
  <p id="a1n">富楼那言：<a id="a-1o"></a>“世尊，<a id="a-1p"></a>彼时众生未调伏者，<a id="a-1q"></a>复当云何？<a id="a-1r"></a>”</p>
  <p id="a1s">“富楼那，<a id="a-1t"></a>彼时众生无有一人不调伏者。<a id="a-1u"></a>富楼那，<a id="a-1v"></a>如是菩萨常立誓愿：<a id="a-1w"></a>‘十方各各千佛世界所有众生，<a id="a-1x"></a>乃至一人不调伏者，<a id="a-1y"></a>我终不成阿耨多罗三藐三菩提。<a id="a-1z"></a>若我不能了了知见如是世界所有诸佛，<a id="a-20"></a>亦复不成阿耨多罗三藐三菩提。<a id="a-21"></a>如是十方千佛世界所有众生，<a id="a-22"></a>若有一人非我调者，<a id="a-23"></a>我亦不成阿耨多罗三藐三菩提。<a id="a-24"></a>若他世界所有恶人愿生我国，<a id="a-25"></a>生我国已，<a id="a-26"></a>我当以三乘之法而调伏之。<a id="a-27"></a>’富楼那，<a id="a-28"></a>如是菩萨具足如是不思议事。<a id="a-29"></a>”</p>
  <p id="a2A">富楼那言：<a id="a-2B"></a>“世尊，<a id="a-2C"></a>我于今者得大利益，<a id="a-2D"></a>而得见闻如是正士。<a id="a-2E"></a>若有人能至心听受是大集经，<a id="a-2F"></a>是人亦得如是利益。<a id="a-2G"></a>”</p>
  <p data-pb></p>
  <h2 id="a2H">宝幢分中授记品第八</h2>
  <p id="a2I">尔时，<a id="a-2J"></a>阿閦佛告大众言：<a id="a-2K"></a>“今是众中梵、<a id="a-2L"></a>释、<a id="a-2M"></a>四王、<a id="a-2N"></a>阿修罗王、<a id="a-2O"></a>人王、<a id="a-2P"></a>非人王，<a id="a-2Q"></a>如是等众集会甚难。<a id="a-2R"></a>汝等今日而得值遇，<a id="a-2S"></a>应当至心于诸佛前，<a id="a-2T"></a>随其至乐发深重愿。<a id="a-2U"></a>”</p>
  <p id="a2V">时，<a id="a-2W"></a>有魔王名庄严华，<a id="a-2X"></a>现七宝首而为女像，<a id="a-2Y"></a>身佩种种微妙璎珞，<a id="a-2Z"></a>作如是言：<a id="a-2a"></a>“今我至心于诸佛前立大誓愿，<a id="a-2b"></a>愿于贤劫娑婆世界，<a id="a-2c"></a>以此女身常施众生香华甘果而调伏之，<a id="a-2d"></a>以是因缘，<a id="a-2e"></a>令其成就阿耨多罗三藐三菩提。<a id="a-2f"></a>”</p>
  <p id="a2g">尔时，<a id="a-2h"></a>一切十方诸佛同时赞言：<a id="a-2i"></a>“善哉！<a id="a-2j"></a>善哉！<a id="a-2k"></a>善男子，<a id="a-2l"></a>汝有信喜，<a id="a-2m"></a>而于今日大作佛事，<a id="a-2n"></a>当随汝愿悉得成就。<a id="a-2o"></a>”</p>
  <p id="a2p">魔王复言：<a id="a-2q"></a>“世尊，<a id="a-2r"></a>随何国土有人受持、<a id="a-2s"></a>读诵、<a id="a-2t"></a>书写、<a id="a-2u"></a>思惟分别是陀罗尼处，<a id="a-2v"></a>我当住中为作种种华果树林、<a id="a-2w"></a>泉源浴池、<a id="a-2x"></a>谷米所须，<a id="a-2y"></a>令无所乏。<a id="a-2z"></a>若有众生于是经中，<a id="a-30"></a>义说非义，<a id="a-31"></a>非义说义，<a id="a-32"></a>我当治之，<a id="a-33"></a>或令病苦狂乱错谬，<a id="a-34"></a>国主摈之生瞋害心。<a id="a-35"></a>此言若虚，<a id="a-36"></a>则为欺诳十方大众，<a id="a-37"></a>亦莫令我于未来世得阿耨多罗三藐三菩提。<a id="a-38"></a>若此世界及他世界佛诸弟子，<a id="a-39"></a>不得供养利安之者，<a id="a-3A"></a>无有是处，<a id="a-3B"></a>除过去业必应受者。<a id="a-3C"></a>如我所施华果浴池、<a id="a-3D"></a>泉源谷米，<a id="a-3E"></a>即是我之檀波罗蜜；<a id="a-3F"></a>受我施已，<a id="a-3G"></a>获得无上慈善之心，<a id="a-3H"></a>即是我之尸波罗蜜；<a id="a-3I"></a>受我施已，<a id="a-3J"></a>勤修精进集诸善法，<a id="a-3K"></a>即是我之进波罗蜜；<a id="a-3L"></a>受我施已，<a id="a-3M"></a>深观诸法无常之相，<a id="a-3N"></a>即是我之禅波罗蜜；<a id="a-3O"></a>受我施已，<a id="a-3P"></a>能忍一切身口意恶，<a id="a-3Q"></a>即是我之忍波罗蜜；<a id="a-3R"></a>受我施已，<a id="a-3S"></a>能观诸法空无相愿，<a id="a-3T"></a>即是我之般若波罗蜜。<a id="a-3U"></a>如是我则具足成就六波罗蜜，<a id="a-3V"></a>唯愿十方无量诸佛令我得之。<a id="a-3W"></a>”</p>
  <p id="a3X">尔时，<a id="a-3Y"></a>十方无量诸佛默然许可。<a id="a-3Z"></a>尔时，<a id="a-3a"></a>慧幢如来赞庄严华：<a id="a-3b"></a>“善哉！<a id="a-3c"></a>善哉！<a id="a-3d"></a>善男子，<a id="a-3e"></a>如汝所愿，<a id="a-3f"></a>当令汝果。<a id="a-3g"></a>汝既果已，<a id="a-3h"></a>当得利益无量众生。<a id="a-3i"></a>”</p>
  <p id="a3j">尔时，<a id="a-3k"></a>魔王即以女身说此陀罗尼：</p>
  <p id="a3l">“遮弥呿(一)　遮咩呿(二)　遮咩呿(三)　涅伏多阿提(四)　嘙呵(五)　嘙呵(六)　嘙呵(七)　沫罗(八)　沫迦(九)　娑罗知(十)　比婆婆比(十一)　娑罗婆罗娑利地离(十二)　娑罗摩希地离(十三)　娑罗娑时离(十四)　地离多波虵沬迦(十五)　休休休(十六)　阿沙伽阇脾(十七)　多呿(十八)　多呿(十九)　多呿(二十)　婆油婆醯(二十一)　乌波那虵(二十二)　萨多波虵(二十三)　频阇破罗(二十四)　富逋沙陀(二十五)　陀那陀泞那(二十六)　遮居离厕移(二十七)　阇罗嘙呵尼(二十八)　沫罗沫迦(二十九)　三藐波罗提波那婆延(三十)　萨多波陀(三十一)　频阇破罗(三十二)　富逋沙陀(三十三)　陀那陀泞那遮居离厕移(三十四)　阇罗嘙呵尼(三十五)　沫罗沫迦(三十六)　三藐波罗提波那婆延(三十七)　萨多迦利虵摩咩摩咩摩咩阇婆罗(三十八)　莎呵(三十九)。</p>
  <p id="a3m">“世尊，<a id="a-3n"></a>是陀罗尼流布之处，<a id="a-3o"></a>若国土城邑、<a id="a-3p"></a>聚落村屯，<a id="a-3q"></a>我当住中调伏众生，<a id="a-3r"></a>悉令具足无上佛道。<a id="a-3s"></a>”</p>
  <p id="a3t">尔时，<a id="a-3u"></a>一切十方诸佛、<a id="a-3v"></a>无量菩萨、<a id="a-3w"></a>梵、<a id="a-3x"></a>释、<a id="a-3y"></a>四王、<a id="a-3z"></a>阿修罗、<a id="a-40"></a>乾闼婆、<a id="a-41"></a>迦楼罗、<a id="a-42"></a>紧那罗、<a id="a-43"></a>摩睺罗伽、<a id="a-44"></a>人非人等，<a id="a-45"></a>同声赞言：<a id="a-46"></a>“善哉！<a id="a-47"></a>善哉！<a id="a-48"></a>善男子，<a id="a-49"></a>汝能以是女人之身，<a id="a-4A"></a>护持如来无上正法调伏众生，<a id="a-4B"></a>修行具足六波罗蜜，<a id="a-4C"></a>演说无量诸佛功德。<a id="a-4D"></a>”</p>
  <p id="a4E">尔时，<a id="a-4F"></a>释迦如来告诸大众：<a id="a-4G"></a>“谁能与此同心护法？<a id="a-4H"></a>”</p>
  <p id="a4I">尔时，<a id="a-4J"></a>会中无量众生咸作是言：<a id="a-4K"></a>“我等能与是善男子，<a id="a-4L"></a>同共护法，<a id="a-4M"></a>不相舍离如影随形，<a id="a-4N"></a>愿是菩萨成无上道，<a id="a-4O"></a>当复与我授佛道记。<a id="a-4P"></a>”</p>
  <p id="a4Q">时，<a id="a-4R"></a>庄严华白释迦如来言：<a id="a-4S"></a>“世尊，<a id="a-4T"></a>如来灭后，<a id="a-4U"></a>我当于此护持如来无上正法及受法者。<a id="a-4V"></a>唯愿如来怜愍我故，<a id="a-4W"></a>授我阿耨多罗三藐三菩提记。<a id="a-4X"></a>”</p>
  <p id="a4Y">佛言：<a id="a-4Z"></a>“善男子，<a id="a-4a"></a>汝得阿耨多罗三藐三菩提时，<a id="a-4b"></a>世界名法行，<a id="a-4c"></a>佛名功德意。<a id="a-4d"></a>”时，<a id="a-4e"></a>庄严华既闻记已，<a id="a-4f"></a>即以香华供养如来。</p>
  <p id="a4g">尔时，<a id="a-4h"></a>会中有一菩萨，<a id="a-4i"></a>名曰吉意，<a id="a-4j"></a>白娑婆世界十方诸佛言：<a id="a-4k"></a>“世尊，<a id="a-4l"></a>是人已于贤劫之初迦罗鸠孙陀佛所，<a id="a-4m"></a>发大誓愿，<a id="a-4n"></a>愿以女身教化成就无量众生，<a id="a-4o"></a>亦令远离四百四病故，<a id="a-4p"></a>说四百四善方便，<a id="a-4q"></a>根药、<a id="a-4r"></a>果药、<a id="a-4s"></a>散药、<a id="a-4t"></a>丸药、<a id="a-4u"></a>下药、<a id="a-4v"></a>吐药、<a id="a-4w"></a>阿伽陀药、<a id="a-4x"></a>油酥汤药，<a id="a-4y"></a>各四百四，<a id="a-4z"></a>以如是等调伏众生。<a id="a-50"></a>复于四万四千岁中，<a id="a-51"></a>供养恭敬迦罗鸠孙陀佛及以众僧，<a id="a-52"></a>供养佛已即得受记。<a id="a-53"></a>彼佛告言：<a id="a-54"></a>‘善男子，<a id="a-55"></a>未来众生寿命百三十年，<a id="a-56"></a>当有如来号释迦牟尼，<a id="a-57"></a>以大愿力，<a id="a-58"></a>娑婆世界当有十方无量诸佛菩萨集会。<a id="a-59"></a>是大集时，<a id="a-5A"></a>汝于彼中当得受阿耨多罗三藐三菩提记。<a id="a-5B"></a>迦那牟尼、<a id="a-5C"></a>迦葉等佛，<a id="a-5D"></a>亦复如是。<a id="a-5E"></a>’是人尔时白彼佛言：<a id="a-5F"></a>‘世尊，<a id="a-5G"></a>我以本愿力故，<a id="a-5H"></a>常以女身持种种药，<a id="a-5I"></a>给施一切病苦众生。<a id="a-5J"></a>以我是愿福德力故，<a id="a-5K"></a>一切树木华果悉出甘露之味。<a id="a-5L"></a>若有食者，<a id="a-5M"></a>即是我之檀波罗蜜因；<a id="a-5N"></a>若有食我如是所施华果谷米甘露味者，<a id="a-5O"></a>舍除毁禁，<a id="a-5P"></a>受持净戒，<a id="a-5Q"></a>即是我之尸波罗蜜因；<a id="a-5R"></a>受我食已，<a id="a-5S"></a>勤行精进修集善法，<a id="a-5T"></a>即是我之进波罗蜜因；<a id="a-5U"></a>堪忍持戒思惟修善，<a id="a-5V"></a>即是我之羼提波罗蜜因；<a id="a-5W"></a>深观诸法无常之相，<a id="a-5X"></a>即是我之禅波罗蜜因；<a id="a-5Y"></a>观法苦、<a id="a-5Z"></a>空、<a id="a-5a"></a>无常、<a id="a-5b"></a>无我，<a id="a-5c"></a>即是我之般若波罗蜜因。<a id="a-5d"></a>如此世界女身教化，<a id="a-5e"></a>调伏众生令离病苦，<a id="a-5f"></a>十方世界亦复如是。<a id="a-5g"></a>’世尊，<a id="a-5h"></a>我说是事，<a id="a-5i"></a>令庄严华增长成就精进力势。<a id="a-5j"></a>如来灭后，<a id="a-5k"></a>我当与彼共护佛法。<a id="a-5l"></a>唯愿世尊，<a id="a-5m"></a>于此大众与我授记。<a id="a-5n"></a>”</p>
  <p id="a5o">尔时，<a id="a-5p"></a>一切十方诸佛赞言：<a id="a-5q"></a>“善哉！<a id="a-5r"></a>善哉！<a id="a-5s"></a>释迦如来当授汝记。<a id="a-5t"></a>”</p>
  <p id="a5u">尔时，<a id="a-5v"></a>世尊告吉意言：<a id="a-5w"></a>“善男子，<a id="a-5x"></a>汝于当来莲华世界，<a id="a-5y"></a>得成为佛，<a id="a-5z"></a>号曰善见。<a id="a-60"></a>如吉意女，<a id="a-61"></a>地天、<a id="a-62"></a>水天、<a id="a-63"></a>火天、<a id="a-64"></a>风天、<a id="a-65"></a>虚空天、<a id="a-66"></a>种子天、<a id="a-67"></a>华天、<a id="a-68"></a>果天、<a id="a-69"></a>山天、<a id="a-6A"></a>树天、<a id="a-6B"></a>草天、<a id="a-6C"></a>抵天、<a id="a-6D"></a>涧天、<a id="a-6E"></a>宝天、<a id="a-6F"></a>四天下天，<a id="a-6G"></a>乃至六万七千神天，<a id="a-6H"></a>亦复如是，<a id="a-6I"></a>皆是菩萨现受女像为调伏众生。<a id="a-6J"></a>是等女天悉得授记，<a id="a-6K"></a>当成阿耨多罗三藐三菩提。<a id="a-6L"></a>所以现为女像教化，<a id="a-6M"></a>为令众生转女身故。<a id="a-6N"></a>若转男身得女身易，<a id="a-6O"></a>若转女身为男则难，<a id="a-6P"></a>是故以此女身教化。<a id="a-6Q"></a>”</p>
  <p id="a6R">是等六万七千诸女得授记已，<a id="a-6S"></a>百亿龙王、<a id="a-6T"></a>百千亿夜叉、<a id="a-6U"></a>百万亿阿修罗、<a id="a-6V"></a>七万亿天、<a id="a-6W"></a>九万九千亿魔王，<a id="a-6X"></a>恒河沙等人，<a id="a-6Y"></a>所谓刹利、<a id="a-6Z"></a>婆罗门、<a id="a-6a"></a>毗舍、<a id="a-6b"></a>首陀，<a id="a-6c"></a>不可数拘办茶等，<a id="a-6d"></a>发阿耨多罗三藐三菩提心。<a id="a-6e"></a>无数众生得不退转菩提之心，<a id="a-6f"></a>不可数众生得菩萨三昧，<a id="a-6g"></a>不可数众生得无生忍，<a id="a-6h"></a>不可数众生得陀罗尼，<a id="a-6i"></a>不可数众生得菩萨地，<a id="a-6j"></a>不可计众生成就忍辱，<a id="a-6k"></a>不可计众生得沙门果，<a id="a-6l"></a>不可计众生得尽诸漏，<a id="a-6m"></a>不可计众生于声闻心无有退转，<a id="a-6n"></a>不可计众生于缘觉心无有退转，<a id="a-6o"></a>不可计众生得不退心。</p>
  <p data-pb></p>
  <h2 id="a6p">宝幢分中悲品第九</h2>
  <p id="a6q">尔时，<a id="a-6r"></a>释迦如来白诸佛言：<a id="a-6s"></a>“世尊怜愍我故，<a id="a-6t"></a>悉来集此娑婆世界。<a id="a-6u"></a>”</p>
  <p id="a6v">时，<a id="a-6w"></a>庄严华、<a id="a-6x"></a>吉意菩萨，<a id="a-6y"></a>为护法故发深重愿，<a id="a-6z"></a>如愿即得。</p>
  <p id="a70">时，<a id="a-71"></a>十方佛为二正士大誓愿故，<a id="a-72"></a>即说咒曰：</p>
  <p id="a73">“树提婆婆(一)　持律提婆婆(二)　牟尼婆婆(三)　萨多婆婆(四)　富若棱伽婆婆(五)　[口+長]那婆婆(六)　摩诃迦留那婆婆(七)　摩诃伏律多婆婆(八)　阿慕呵婆婆(九)　流提婆婆(十)　厕提婆婆(十一)　娑利罗婆婆(十二)　却伽婆婆(十三)　婆由婆婆(十四)　跋多婆婆(十五)　阿提啅那婆婆(十六)　阿摩婆婆(十七)　阿颇那婆婆(十八)　多咃多婆婆(十九)　复多拘置婆婆(二十)　尼提提婆婆(二十一)　梨究舍罗婆婆(二十二)　梨养那婆婆(二十三)　梨陀兜婆婆(二十四)　梨比目叉婆婆(二十五)　梨道居罗婆婆(二十六)　赖吒提那婆婆(二十七)　婆婆(二十八)　婆婆(二十九)　婆婆(三十)　三摩多(三十一)　阿那若三摩多(三十二)　咤咤咤咤咤咤咤咤咤(三十三)　娑咤思提(三十四)　萨婆佛陀究舍罗牟罗阿提啅那(三十五)　莎呵(三十六)。<a id="a-74"></a>”</p>
  <p id="a75">说是咒已，<a id="a-76"></a>复告二人：<a id="a-77"></a>“善男子，<a id="a-78"></a>汝等若欲教化众生，<a id="a-79"></a>应当受持如是等咒。<a id="a-7A"></a>”</p>
  <p id="a7B">时，<a id="a-7C"></a>庄严华菩萨，<a id="a-7D"></a>与诸菩萨其数十万，<a id="a-7E"></a>作如是言：<a id="a-7F"></a>“十方诸佛为众生故所说神咒，<a id="a-7G"></a>我等要当受持在心。<a id="a-7H"></a>若我今于十方佛前，<a id="a-7I"></a>立大愿已，<a id="a-7J"></a>听是神咒不能受持，<a id="a-7K"></a>则为欺诳诸佛世尊，<a id="a-7L"></a>亦莫令我得阿耨多罗三藐三菩提。<a id="a-7M"></a>若有人天持是咒者，<a id="a-7N"></a>设有于其起恶心者，<a id="a-7O"></a>我若不护，<a id="a-7P"></a>令我不得成无上道。<a id="a-7Q"></a>若比丘、<a id="a-7R"></a>比丘尼、<a id="a-7S"></a>优婆塞、<a id="a-7T"></a>优婆夷，<a id="a-7U"></a>受持是咒，<a id="a-7V"></a>亦无有能于是四众起恶心者。<a id="a-7W"></a>”</p>
  <p id="a7X">时，<a id="a-7Y"></a>十方佛同声赞言：<a id="a-7Z"></a>“善哉！<a id="a-7a"></a>善哉！<a id="a-7b"></a>善男子，<a id="a-7c"></a>汝能受持无上法雨。<a id="a-7d"></a>”</p>
  <p id="a7e">尔时，<a id="a-7f"></a>释迦如来告魔波旬：<a id="a-7g"></a>“汝于佛法当生信心！<a id="a-7h"></a>以汝因缘，<a id="a-7i"></a>当令无量无数众生得解脱果。<a id="a-7j"></a>汝今失离一切伴侣，<a id="a-7k"></a>谁当与汝复共为恶？<a id="a-7l"></a>我怜愍故，<a id="a-7m"></a>殷勤告教，<a id="a-7n"></a>汝可速发阿耨多罗三藐三菩提心。<a id="a-7o"></a>”</p>
  <p id="a7p">魔波旬言：<a id="a-7q"></a>“世尊，<a id="a-7r"></a>我今乃至无一念心发阿耨多罗三藐三菩提心。<a id="a-7s"></a>瞿昙今者，<a id="a-7t"></a>未能永断欲界众生，<a id="a-7u"></a>云何令我失离伴侣？<a id="a-7v"></a>我终不能归依三宝。<a id="a-7w"></a>”</p>
  <p data-pb></p>
  <h2 id="a7x">宝幢分中护法品第十</h2>
  <p id="a7y">是时，<a id="a-7z"></a>会中有佛，<a id="a-80"></a>名曰曼陀罗华微妙香，<a id="a-81"></a>语释迦牟尼佛：<a id="a-82"></a>“如过去世十方诸佛，<a id="a-83"></a>以怜愍故，<a id="a-84"></a>亦悉集会五滓世界，<a id="a-85"></a>为护法故，<a id="a-86"></a>坏魔怨故，<a id="a-87"></a>怜愍众生故，<a id="a-88"></a>施大智炬故，<a id="a-89"></a>为说正道故。<a id="a-8A"></a>十方现在无量诸佛亦复如是，<a id="a-8B"></a>今日十方无量诸佛悉来集会娑婆世界，<a id="a-8C"></a>谁可付嘱释迦佛法？<a id="a-8D"></a>”</p>
  <p id="a8E">释迦如来言：<a id="a-8F"></a>“我之正法，<a id="a-8G"></a>可以付嘱频婆娑罗等诸大国王、<a id="a-8H"></a>四王、<a id="a-8I"></a>帝释、<a id="a-8J"></a>梵天王等，<a id="a-8K"></a>如是等众能护我法。<a id="a-8L"></a>若有能发菩提心者，<a id="a-8M"></a>当知是人则能护法。<a id="a-8N"></a>”</p>
  <p id="a8O">尔时，<a id="a-8P"></a>一切大众，<a id="a-8Q"></a>所有天王、<a id="a-8R"></a>梵王、<a id="a-8S"></a>龙王，<a id="a-8T"></a>异口同声作如是言：<a id="a-8U"></a>“世尊，<a id="a-8V"></a>我等要当至心护法。<a id="a-8W"></a>何以故？<a id="a-8X"></a>如来正法难得难值，<a id="a-8Y"></a>一佛界中无量佛会亦复难遇！<a id="a-8Z"></a>十方诸佛尚为众生而来集会，<a id="a-8a"></a>我等云何不护正法？<a id="a-8b"></a>”</p>
  <p id="a8c">尔时，<a id="a-8d"></a>十方诸佛同声赞言：<a id="a-8e"></a>“善哉！<a id="a-8f"></a>善哉！<a id="a-8g"></a>善男子，<a id="a-8h"></a>若有刹利能护法者，<a id="a-8i"></a>所有国土衰恶之事，<a id="a-8j"></a>四百四病皆令除灭，<a id="a-8k"></a>及其国土所有树木、<a id="a-8l"></a>华果、<a id="a-8m"></a>谷米滋茂丰登，<a id="a-8n"></a>护其人民亲戚眷属令离诸恶；<a id="a-8o"></a>若有比丘、<a id="a-8p"></a>比丘尼、<a id="a-8q"></a>优婆塞、<a id="a-8r"></a>优婆夷，<a id="a-8s"></a>亦当护之。<a id="a-8t"></a>何以故？<a id="a-8u"></a>过去菩萨得成阿耨多罗三藐三菩提者，<a id="a-8v"></a>皆由拥护正法因缘，<a id="a-8w"></a>未来、<a id="a-8x"></a>现在亦复如是。<a id="a-8y"></a>若能护是受者、<a id="a-8z"></a>听者，<a id="a-90"></a>当知佛法久住不灭。<a id="a-91"></a>是故娑婆世界天王、<a id="a-92"></a>人王当守护法，<a id="a-93"></a>为久住世不断绝故。<a id="a-94"></a>善男子，<a id="a-95"></a>若有善男子、<a id="a-96"></a>善女人，<a id="a-97"></a>欲令佛法久住于世不灭尽者，<a id="a-98"></a>应当供养是大集经受者、<a id="a-99"></a>说者。<a id="a-9A"></a>何以故？<a id="a-9B"></a>是大集经即是十方诸佛印封，<a id="a-9C"></a>若能供养如是大集，<a id="a-9D"></a>即是供养十方诸佛。<a id="a-9E"></a>释迦如来灭度之后，<a id="a-9F"></a>随有是经流布之处，<a id="a-9G"></a>若有听受持、<a id="a-9H"></a>读诵解说、<a id="a-9I"></a>书写经卷乃至一偈一句一字，<a id="a-9J"></a>而其国主一切恶事即得消灭，<a id="a-9K"></a>所有树木、<a id="a-9L"></a>谷米、<a id="a-9M"></a>药草，<a id="a-9N"></a>四大天王降施甘露而以益之，<a id="a-9O"></a>国土王法悉得增长，<a id="a-9P"></a>邻国恶王勤求和同，<a id="a-9Q"></a>各各自生喜心、<a id="a-9R"></a>慈心，<a id="a-9S"></a>一切诸天佛弟子者悉来拥护。<a id="a-9T"></a>如是国土王子、<a id="a-9U"></a>夫人及诸大臣，<a id="a-9V"></a>各各生于慈愍之心，<a id="a-9W"></a>谷米丰熟食之无病，<a id="a-9X"></a>亦无斗讼兵革不起，<a id="a-9Y"></a>无诸恶兽及恶风雨，<a id="a-9Z"></a>远离一切过去恶业。<a id="a-9a"></a>若诸众生有女业者，<a id="a-9b"></a>现受、<a id="a-9c"></a>生受及以后受，<a id="a-9d"></a>即能令灭除五逆罪、<a id="a-9e"></a>谤方等经及以圣人、<a id="a-9f"></a>犯四重禁、<a id="a-9g"></a>一阐提辈、<a id="a-9h"></a>其余恶业如须弥山，<a id="a-9i"></a>悉能远离增长善法，<a id="a-9j"></a>具足诸根身口意善，<a id="a-9k"></a>远离恶见破坏烦恼，<a id="a-9l"></a>修集正道供养诸佛，<a id="a-9m"></a>具足善法及内外事，<a id="a-9n"></a>令诸众生寿命增长，<a id="a-9o"></a>念慧成就。<a id="a-9p"></a>”</p>
  <p id="a9q">尔时，<a id="a-9r"></a>弥勒菩萨等九万七千亿菩萨得无生忍者，<a id="a-9s"></a>作如是言：<a id="a-9t"></a>“我等亦能佛灭度后护持正法，<a id="a-9u"></a>为怜愍故，<a id="a-9v"></a>当于都邑城村聚落广说是经。<a id="a-9w"></a>”</p>
  <p id="a9x">尔时，<a id="a-9y"></a>娑婆世界无量诸佛，<a id="a-9z"></a>同声赞言：<a id="a-A0"></a>“善哉！<a id="a-A1"></a>善哉！<a id="a-A2"></a>善男子。<a id="a-A3"></a>”</p>
  <p id="aA4">娑婆世界一切人天，<a id="a-A5"></a>复作是言：<a id="a-A6"></a>“我等亦能于佛灭度后，<a id="a-A7"></a>护持正法及四部众中受持说者。<a id="a-A8"></a>”</p>
  <p id="aA9">时，<a id="a-AA"></a>十方佛复赞叹言：<a id="a-AB"></a>“善哉！<a id="a-AC"></a>善哉！<a id="a-AD"></a>汝等真能护持正法。<a id="a-AE"></a>善男子，<a id="a-AF"></a>汝等若能护持正法，<a id="a-AG"></a>应当供养如是诸佛世尊，<a id="a-AH"></a>我等要当拥护是经流布之处都邑聚落人民眷属及受持者，<a id="a-AI"></a>并令土地谷米丰熟，<a id="a-AJ"></a>药木滋茂。<a id="a-AK"></a>何以故？<a id="a-AL"></a>随有是经流布之处，<a id="a-AM"></a>我于是中有大力势，<a id="a-AN"></a>以力势故我能护之，<a id="a-AO"></a>令离一切衰祸之事，<a id="a-AP"></a>亦令是国所有众生远离恶业生于惭愧。<a id="a-AQ"></a>”</p>
  <p id="aAR">是时，<a id="a-AS"></a>十方诸佛赞言：<a id="a-AT"></a>“善哉！<a id="a-AU"></a>善哉！<a id="a-AV"></a>汝今真能护持正法，<a id="a-AW"></a>亦能供养十方诸佛、<a id="a-AX"></a>护持法者、<a id="a-AY"></a>听受法者。<a id="a-AZ"></a>”</p>
  <p data-pb></p>
  <h2 id="aAa">宝幢分中四天王护法品第十一</h2>
  <p id="aAb">尔时，<a id="a-Ac"></a>释迦牟尼佛告诸梵天、<a id="a-Ad"></a>帝释、<a id="a-Ae"></a>四王：<a id="a-Af"></a>“善男子，<a id="a-Ag"></a>我为如是恶众生故，<a id="a-Ah"></a>本愿力故，<a id="a-Ai"></a>大怜愍故，<a id="a-Aj"></a>于此恶处成就阿耨多罗三藐三菩提，<a id="a-Ak"></a>为欲利益无明闇冥渴法众生、<a id="a-Al"></a>常乐增长烦恼众生，<a id="a-Am"></a>破坏魔众，<a id="a-An"></a>建立法幢，<a id="a-Ao"></a>施其法雨，<a id="a-Ap"></a>令诸众生离烦恼苦，<a id="a-Aq"></a>令不可计无量众生发阿耨多罗三藐三菩提心。<a id="a-Ar"></a>无量诸佛及诸菩萨，<a id="a-As"></a>悉来在此世界集会，<a id="a-At"></a>为坏众生无量恶业，<a id="a-Au"></a>绍三宝种。<a id="a-Av"></a>我涅槃后所有正法，<a id="a-Aw"></a>当付汝等，<a id="a-Ax"></a>汝等便当深心守护。<a id="a-Ay"></a>若有菩萨福德成就，<a id="a-Az"></a>如是等辈，<a id="a-B0"></a>亦能拥护我之正法。<a id="a-B1"></a>若有众生，<a id="a-B2"></a>已于诸佛种诸善根者，<a id="a-B3"></a>是人于后法欲灭时余五十年，<a id="a-B4"></a>守护正法，<a id="a-B5"></a>信敬受持，<a id="a-B6"></a>读诵书写，<a id="a-B7"></a>解说其义。<a id="a-B8"></a>如是法师，<a id="a-B9"></a>若于都邑城村聚落，<a id="a-BA"></a>欲多饶益无量众生，<a id="a-BB"></a>当净澡浴，<a id="a-BC"></a>著新好衣，<a id="a-BD"></a>庄严香华，<a id="a-BE"></a>于一案上安置种种诸甘味浆，<a id="a-BF"></a>置高座前。<a id="a-BG"></a>汝等尔时若不来集，<a id="a-BH"></a>为护法师，<a id="a-BI"></a>遮诸恶事，<a id="a-BJ"></a>听受正法，<a id="a-BK"></a>自利利他，<a id="a-BL"></a>汝则欺诳十方诸佛。<a id="a-BM"></a>”</p>
  <p id="aBN">尔时，<a id="a-BO"></a>梵天白佛言：<a id="a-BP"></a>“世尊，<a id="a-BQ"></a>随是经典流布之处都邑聚落，<a id="a-BR"></a>我当至心而拥护之。<a id="a-BS"></a>若比丘、<a id="a-BT"></a>比丘尼、<a id="a-BU"></a>优婆塞、<a id="a-BV"></a>优婆夷欲说是经，<a id="a-BW"></a>当净洗浴，<a id="a-BX"></a>著新净衣，<a id="a-BY"></a>聚集香华乃至甘浆，<a id="a-BZ"></a>置高座前，<a id="a-Ba"></a>我与眷属定往其所。<a id="a-Bb"></a>若我不往，<a id="a-Bc"></a>则为欺诳十方诸佛世尊。<a id="a-Bd"></a>此世界中，<a id="a-Be"></a>随有是经流布之处，<a id="a-Bf"></a>当令其地无诸兵革及诸恶事。<a id="a-Bg"></a>我今至诚十方佛前立深重誓！<a id="a-Bh"></a>”即说咒曰：</p>
  <p id="aBi">“安仇呵(一)　登伽(二)　富罗那呵(三)　蛇咩呿(四)　呿呿(五)　婆呿(六)　嘙呿嘙(七)　居离那呿嘙(八)　莎呵(九)。<a id="a-Bj"></a>”</p>
  <p id="aBk">尔时，<a id="a-Bl"></a>释提桓因，<a id="a-Bm"></a>即说咒曰：</p>
  <p id="aBn">“呿嘙蜜奢(一)　摩奢蜜奢(二)　那罗呿(三)　阿牟若(四)　阿牟嘙呵(五)　阿呿咤(六)　阿呿(七)　阿伽呿时伏律[口+企](八)　莎呵(九)。<a id="a-Bo"></a>”</p>
  <p id="aBp">尔时，<a id="a-Bq"></a>东方天王提头赖吒，<a id="a-Br"></a>即说咒曰：</p>
  <p id="aBs">“频头阇那(一)　呿婆阇那(二)　罗牟呿(三)　叉娑罗(四)　富那婆呵(五)　阿末伽婆咤(六)　莎呵(七)。<a id="a-Bt"></a>”</p>
  <p id="aBu">尔时，<a id="a-Bv"></a>南方天王毗留勒叉，<a id="a-Bw"></a>即说咒曰：</p>
  <p id="aBx">“郁呿那婆阇荼(一)　三牟陀斯若(二)　哆哆周多(三)　婆逻那婆(四)　婆逻阇(五)　莎呵(六)。<a id="a-By"></a>”</p>
  <p id="aBz">尔时，<a id="a-C0"></a>西方天王毗留博叉，<a id="a-C1"></a>即说咒曰：</p>
  <p id="aC2">“阇路伽(一)　阿郁伽(二)　阿摩慕伽(三)　阿摩摩逻阇(四)　嘙脾也牟阇(五)　莎呵(六)。<a id="a-C3"></a>”</p>
  <p id="aC4">尔时，<a id="a-C5"></a>北方天王毗沙门，<a id="a-C6"></a>即说咒曰：</p>
  <p id="aC7">“啾地离(一)　啾[颱-台+秋]啾地离(二)　呿啾地离(三)　阿尼[颱-台+秋]地离(四)　希力多啾地离(五)　娑竭逻希力多啾地离(六)　散究娑啾地离(七)　陀摩叉地离(八)　莎呵(九)。<a id="a-C8"></a>”</p>
  <p id="aC9">尔时，<a id="a-CA"></a>十方诸佛赞梵、<a id="a-CB"></a>释、<a id="a-CC"></a>四王等言：<a id="a-CD"></a>“善哉！<a id="a-CE"></a>善哉！<a id="a-CF"></a>汝等今真能护持正法。<a id="a-CG"></a>”</p>
  <p id="aCH">时，<a id="a-CI"></a>梵、<a id="a-CJ"></a>释、<a id="a-CK"></a>四天王等白佛言：<a id="a-CL"></a>“世尊，<a id="a-CM"></a>我等随是经典流布之处，<a id="a-CN"></a>要当至心护持。<a id="a-CO"></a>”</p>
  <p id="aCP">十方诸佛及诸菩萨，<a id="a-CQ"></a>同共赞言：<a id="a-CR"></a>“善哉！<a id="a-CS"></a>善哉！<a id="a-CT"></a>毗沙门等，<a id="a-CU"></a>汝能真实护持正法。<a id="a-CV"></a>”</p>
  <p id="aCW">尔时，<a id="a-CX"></a>娑婆世界，<a id="a-CY"></a>有万二千大鬼将军护此世界，<a id="a-CZ"></a>复有四万四千小将，<a id="a-Ca"></a>成就大力及大功德，<a id="a-Cb"></a>同音而言：<a id="a-Cc"></a>“世尊，<a id="a-Cd"></a>我等亦当于未来世，<a id="a-Ce"></a>随有是经流布之处，<a id="a-Cf"></a>我则随护。<a id="a-Cg"></a>若说法时，<a id="a-Ch"></a>我亦当往。<a id="a-Ci"></a>有听法者，<a id="a-Cj"></a>当为坏其种种魔业护说法者，<a id="a-Ck"></a>令得增长一切善法。<a id="a-Cl"></a>当劝诸王、<a id="a-Cm"></a>大臣、<a id="a-Cn"></a>长者，<a id="a-Co"></a>施其衣食种种资生所须之物，<a id="a-Cp"></a>亦令其土无有兵革寇难之事及恶风雨。<a id="a-Cq"></a>若我虚妄，<a id="a-Cr"></a>则诳十方无量诸佛。<a id="a-Cs"></a>”</p>
  <p id="aCt">尔时，<a id="a-Cu"></a>娑婆世界有一菩萨，<a id="a-Cv"></a>名曰疑心，<a id="a-Cw"></a>白释迦牟尼佛言：<a id="a-Cx"></a>“世尊，<a id="a-Cy"></a>此娑婆世界，<a id="a-Cz"></a>有百亿魔不？<a id="a-D0"></a>如其有者，<a id="a-D1"></a>悉来集不？<a id="a-D2"></a>”</p>
  <p id="aD3">佛言：<a id="a-D4"></a>“一切都集。<a id="a-D5"></a>”</p>
  <p id="aD6">“世尊，<a id="a-D7"></a>若都集者，<a id="a-D8"></a>有信心不？<a id="a-D9"></a>”</p>
  <p id="aDA">佛言：<a id="a-DB"></a>“善男子，<a id="a-DC"></a>皆有信心。<a id="a-DD"></a>唯除波旬眷属千人，<a id="a-DE"></a>当于未来破坏我法，<a id="a-DF"></a>常求过罪。<a id="a-DG"></a>是魔波旬及其眷属破坏三宝。<a id="a-DH"></a>何以故？<a id="a-DI"></a>皆是过去恶因缘故，<a id="a-DJ"></a>过去不种善根因缘。<a id="a-DK"></a>善男子，<a id="a-DL"></a>我法灭时，<a id="a-DM"></a>是魔波旬及与眷属，<a id="a-DN"></a>于如是法乃得信心，<a id="a-DO"></a>种菩提子修菩萨道，<a id="a-DP"></a>乃至得阿耨多罗三藐三菩提。<a id="a-DQ"></a>”</p>
  <p id="aDR">尔时，<a id="a-DS"></a>会中有一魔天，<a id="a-DT"></a>名曰太白，<a id="a-DU"></a>已于无量诸如来所成就功德，<a id="a-DV"></a>所有信根无能倾动，<a id="a-DW"></a>奉敬三宝，<a id="a-DX"></a>已于诸佛得受阿耨多罗三藐三菩提记，<a id="a-DY"></a>现仙人像，<a id="a-DZ"></a>从坐而起，<a id="a-Da"></a>长跪合掌，<a id="a-Db"></a>以大音声遍诸佛土而白佛言：<a id="a-Dc"></a>“世尊，<a id="a-Dd"></a>释迦如来本愿因缘，<a id="a-De"></a>生怜愍故，<a id="a-Df"></a>于此具足五滓世界谤法众中，<a id="a-Dg"></a>得成阿耨多罗三藐三菩提。<a id="a-Dh"></a>以怜愍故，<a id="a-Di"></a>说三乘法脱三恶道。<a id="a-Dj"></a>复为无量无边菩萨说无生忍，<a id="a-Dk"></a>不断十方诸佛种性。<a id="a-Dl"></a>是故我当于未来世至心拥护，<a id="a-Dm"></a>令释迦法久住不灭，<a id="a-Dn"></a>令诸魔众不得其便。<a id="a-Do"></a>我终不坏如来正法！<a id="a-Dp"></a>若无持者，<a id="a-Dq"></a>佛法则灭。<a id="a-Dr"></a>若诸四众无说听者，<a id="a-Ds"></a>法则衰灭。<a id="a-Dt"></a>若未来世善男子、<a id="a-Du"></a>善女人，<a id="a-Dv"></a>修立三业，<a id="a-Dw"></a>绍三宝性，<a id="a-Dx"></a>为坏三界诸恶烦恼修行正道，<a id="a-Dy"></a>能坏众生三恶道苦，<a id="a-Dz"></a>一切魔众无能为也！<a id="a-E0"></a>唯愿十方无量诸佛，<a id="a-E1"></a>施我功德、<a id="a-E2"></a>智慧二力。<a id="a-E3"></a>我欲诵咒，<a id="a-E4"></a>为坏一切恶魔眷属。<a id="a-E5"></a>”</p>
  <p id="aE6">时，<a id="a-E7"></a>十方佛同共赞言：<a id="a-E8"></a>“善哉！<a id="a-E9"></a>善哉！<a id="a-EA"></a>”</p>
  <p id="aEB">时，<a id="a-EC"></a>太白魔即说咒曰：</p>
  <p id="aED">“阿摩犁(一)　阿汉呿咩(二)　阿阇婆嘙(三)　阿阇婆婆(四)　阿阇婆婆(五)　牟罗娑犁(六)　脾也呿娑[口+企](七)　阇摩娑犁(八)　呵呵(九)　呵呵(十)　呵呵(十一)　伽罗娑咤(十二)　阇囊却伽(十三)　若蛇却伽(十四)　比若蛇娑呿伽(十五)　阿牟叉逻(十六)　叉叉(十七)　叉叉(十八)　叉叉(十九)　牟逻婆呵呿迦(二十)　莎呿若(二十一)　莎波利婆多(二十二)　牟逻(二十三)　若若(二十四)　战陀修利蛇若若(二十五)　莎提若若(二十六)　那婆呵若若(二十七)　呿逻叉若若(二十八)　那波逻若若(二十九)　复多拘知若若(三十)　哆哆哆若若(三十一)　萨菩婆比若若(三十二)　逻提悉多若若(三十三)　遮居逻摩频婆多叉婆(三十四)　叉摩摩(三十五)　叉波若(三十六)　若比多(三十七)　摩罗比沙蛇(三十八)　莎呵(三十九)。<a id="a-EE"></a>”</p>
  <p id="aEF">说是咒时，<a id="a-EG"></a>地六种动，<a id="a-EH"></a>一切魔众心生怖畏。<a id="a-EI"></a>一切天人乃至迦罗富单那皆离怖畏，<a id="a-EJ"></a>得不退转菩提之心。</p>
  <p id="aEK">尔时，<a id="a-EL"></a>魔王问坚意言：<a id="a-EM"></a>“善男子，<a id="a-EN"></a>是太白魔王从何处来？<a id="a-EO"></a>有何等力？<a id="a-EP"></a>而能破坏一切魔众及诸黑业，<a id="a-EQ"></a>增长瞿昙断灭之法？<a id="a-ER"></a>我今睹见，<a id="a-ES"></a>心欲变吐，<a id="a-ET"></a>四方皆闇，<a id="a-EU"></a>身心苦痛，<a id="a-EV"></a>而彼见之甘乐爱著。<a id="a-EW"></a>唯愿怜愍，<a id="a-EX"></a>为我说之。<a id="a-EY"></a>”</p>
  <p id="aEZ">坚意菩萨言：<a id="a-Ea"></a>“波旬，<a id="a-Eb"></a>皆是一切诸佛威神，<a id="a-Ec"></a>令是太白有如是力，<a id="a-Ed"></a>以是力故坏诸魔众，<a id="a-Ee"></a>增长如来无上正法。<a id="a-Ef"></a>是太白菩萨所有德力，<a id="a-Eg"></a>乃至人天无能坏者。<a id="a-Eh"></a>波旬，<a id="a-Ei"></a>汝于三宝宜应生信，<a id="a-Ej"></a>发菩提心，<a id="a-Ek"></a>远离一切身口意恶。<a id="a-El"></a>”</p>
  <p id="aEm">波旬言：<a id="a-En"></a>“大士，<a id="a-Eo"></a>我今方欲造成种种身口意恶，<a id="a-Ep"></a>实不能发菩提之心。<a id="a-Eq"></a>”</p>
  <p data-pb></p>
  <h2 id="aEr">宝幢分中旷野鬼品第十二</h2>
  <p id="aEs">尔时，<a id="a-Et"></a>旷野菩萨即现鬼身，<a id="a-Eu"></a>散脂菩萨即现鹿身，<a id="a-Ev"></a>慧炬菩萨现猕猴身，<a id="a-Ew"></a>离爱菩萨现羖羊身，<a id="a-Ex"></a>尽漏菩萨现鹅王身，<a id="a-Ey"></a>如是五百诸菩萨等各各现受种种诸身，<a id="a-Ez"></a>其身悉出大香光明。<a id="a-F0"></a>一一菩萨手执灯明，<a id="a-F1"></a>为欲供养十方诸佛。</p>
  <p id="aF2">尔时，<a id="a-F3"></a>疑心菩萨至心观察是五百人，<a id="a-F4"></a>即知悉是菩萨大士，<a id="a-F5"></a>语旷野鬼言：<a id="a-F6"></a>“善男子，<a id="a-F7"></a>汝等何故现如是身供养诸佛？<a id="a-F8"></a>”</p>
  <p id="aF9">旷野鬼言：<a id="a-FA"></a>“善男子，<a id="a-FB"></a>往古过去九十一劫，<a id="a-FC"></a>有佛世尊，<a id="a-FD"></a>号毗婆尸如来、<a id="a-FE"></a>应、<a id="a-FF"></a>正遍知、<a id="a-FG"></a>明行足、<a id="a-FH"></a>善逝、<a id="a-FI"></a>世间解、<a id="a-FJ"></a>无上士、<a id="a-FK"></a>调御丈夫、<a id="a-FL"></a>天人师、<a id="a-FM"></a>佛世尊，<a id="a-FN"></a>我于尔时，<a id="a-FO"></a>与如是等同一父母共为兄弟，<a id="a-FP"></a>受持五戒勤修精进，<a id="a-FQ"></a>聪明智慧心乐善法，<a id="a-FR"></a>种种供具供养彼佛，<a id="a-FS"></a>既供养已，<a id="a-FT"></a>皆发阿耨多罗三藐三菩提心，<a id="a-FU"></a>为欲调伏一切众生。<a id="a-FV"></a>尸弃、<a id="a-FW"></a>毗舍浮、<a id="a-FX"></a>鸠留孙佛，<a id="a-FY"></a>亦复如是，<a id="a-FZ"></a>皆供养已。<a id="a-Fa"></a>散脂大士于彼佛前立大誓愿：<a id="a-Fb"></a>‘愿我来世以鬼神身教化众生！<a id="a-Fc"></a>若有弊恶恶鬼众生，<a id="a-Fd"></a>我当演说三乘之法而调伏之，<a id="a-Fe"></a>乃至无量恒河沙等恶鬼、<a id="a-Ff"></a>恶兽悉令调伏，<a id="a-Fg"></a>然后乃当成就阿耨多罗三藐三菩提。<a id="a-Fh"></a>’亦有一万二千大鬼，<a id="a-Fi"></a>于此世界发大誓愿调伏众生。<a id="a-Fj"></a>尔时我复发大誓愿：<a id="a-Fk"></a>‘若有恶鬼，<a id="a-Fl"></a>欲坏如来如是正法，<a id="a-Fm"></a>我当治之。<a id="a-Fn"></a>’是故我受如是鬼身。<a id="a-Fo"></a>若有恶鬼，<a id="a-Fp"></a>能杀众生，<a id="a-Fq"></a>令其心乱，<a id="a-Fr"></a>恶心杀害，<a id="a-Fs"></a>深著邪见，<a id="a-Ft"></a>能令刹利、<a id="a-Fu"></a>婆罗门、<a id="a-Fv"></a>毗舍、<a id="a-Fw"></a>首陀乱心作恶，<a id="a-Fx"></a>于国土中移转日月，<a id="a-Fy"></a>错易年岁使国荒乱，<a id="a-Fz"></a>寒暑失所变改时节，<a id="a-G0"></a>降恶风雨谷米不登，<a id="a-G1"></a>及坏一切树木果子，<a id="a-G2"></a>愿我悉能调伏教化令住三乘。<a id="a-G3"></a>我亦不害夺其命根，<a id="a-G4"></a>同其受身，<a id="a-G5"></a>与共软语言谈戏笑，<a id="a-G6"></a>以三乘法而教化之令离恶道。<a id="a-G7"></a>若有众生远离善法，<a id="a-G8"></a>行身口意不善之业，<a id="a-G9"></a>舍是身已生三恶道。<a id="a-GA"></a>或有杂作善恶诸业，<a id="a-GB"></a>是人舍命则受鬼身。<a id="a-GC"></a>是故尔时，<a id="a-GD"></a>恶鬼滋多，<a id="a-GE"></a>善鬼鲜少，<a id="a-GF"></a>是故我欲调伏恶鬼现受是身，<a id="a-GG"></a>亦令刹利、<a id="a-GH"></a>婆罗门、<a id="a-GI"></a>毗舍、<a id="a-GJ"></a>首陀远离恶心。<a id="a-GK"></a>善男子，<a id="a-GL"></a>有金刚槌咒，<a id="a-GM"></a>以是咒力，<a id="a-GN"></a>一切恶鬼于彼四姓不能为恶。<a id="a-GO"></a>善男子，<a id="a-GP"></a>若有都邑城村聚落有是咒处，<a id="a-GQ"></a>一切恶鬼无能为也。<a id="a-GR"></a>是处众生皆修慈心，<a id="a-GS"></a>远离一切不善之事恶病、<a id="a-GT"></a>恶雨、<a id="a-GU"></a>亢旱、<a id="a-GV"></a>斗诤，<a id="a-GW"></a>乃至鸟兽皆生善心，<a id="a-GX"></a>远离一切诸恶怖畏。<a id="a-GY"></a>我今于此十方佛前，<a id="a-GZ"></a>发大誓愿，<a id="a-Ga"></a>欲说是咒。<a id="a-Gb"></a>”</p>
  <p id="aGc">尔时，<a id="a-Gd"></a>释迦如来告旷野鬼：<a id="a-Ge"></a>“善男子，<a id="a-Gf"></a>十方诸佛今已施汝神通之力，<a id="a-Gg"></a>便可说之。<a id="a-Gh"></a>”</p>
  <p id="aGi">时，<a id="a-Gj"></a>旷鬼即起合掌而说咒曰：</p>
  <p id="aGk">“豆摩(一)　豆摩(二)　陀摩(三)　陀摩(四)　豆摩(五)　豆摩(六)　那那罗(七)　尼罗(八)　尼罗(九)　究吒尼(十)　究吒尼(十一)　摩诃究吒尼(十二)　吒吒吒抹(十三)　摩诃吒吒吒(十四)　阿娑婆(十五)　阿比(十六)　利尼(十七)　利尼(十八)　摩诃利尼利尼(十九)　利弥(二十)　利弥(二十一)　利弥(二十二)　陀利蓰(二十三)　摩诃利蓰(二十四)　首流首流(二十五)　摩诃首流首流(二十六)　首流多(二十七)　摩诃首流首流(二十八)　郁究摩(二十九)　仇摩(三十)　仇摩(三十一)　仇摩那(三十二)　利弥(三十三)　利弥(三十四)　希利(三十五)　希利(三十六)　希利(三十七)　希利(三十八)　希利(三十九)　希利(四十)　希利(四十一)　希利(四十二)　希利(四十三)　希利(四十四)　希利(四十五)　希利(四十六)　希利(四十七)　尼弥尼弥(四十八)　希尼(四十九)　希利(五十)　牟尼(五十一)　牟尼(五十二)　牟提尼(五十三)　婆逻婆逻婆逻吒(五十四)　跋迦那利也(五十五)　祇儜(五十六)　时儜力娑婆(五十七)　时那(五十八)　时那(五十九)　时那逻娑婆(六十)　莎呵(六十一)。</p>
  <p id="aGl">“世尊，<a id="a-Gm"></a>随有国土诵此咒处，<a id="a-Gn"></a>彼诸恶鬼虽闻是咒，<a id="a-Go"></a>于诸众生犹怀恶心、<a id="a-Gp"></a>凶暴难伏、<a id="a-Gq"></a>不受法教、<a id="a-Gr"></a>不起慈心者，<a id="a-Gs"></a>我为是等诸恶鬼故，<a id="a-Gt"></a>更说此咒以调伏之：</p>
  <p id="aGu">“阿车(一)　阿车(二)　牟尼(三)　牟尼(四)　尼休休(五)　牟尼(六)　牟尼(七)　摩那逻娑婆(八)　休休(九)　阿尼罗那荼(十)　阿多但荼(十一)　阿多阿提(十二)　流吒(十三)　希尼(十四)　希利(十五)　希利(十六)　希利(十七)　希利(十八)　希利(十九)　希利(二十)　希利(二十一)　郁仇摩(二十二)　仇摩(二十三)　仇摩(二十四)　仇摩(二十五)　希利(二十六)　希利(二十七)　希利(二十八)　尼利(二十九)　尼利(三十)　摩诃尼梨(三十一)　三牟陀呼呿(三十二)　呵吒(三十三)　阿吒(三十四)　阿吒(三十五)　陀罗咩呿(三十六)　叉嘙呿(三十七)　叉嘙呿(三十八)　卑利痴比(三十九)　阿波(四十)　泯阇(四十一)　婆由(四十二)　阿迦奢(四十三)　啅啅啅(四十四)　究脾(四十五)　婆穷脾(四十六)　阿叉穷脾(四十七)　视靴穷脾(四十八)　萨多伽穷脾(四十九)　逻阇穷脾(五十)　萨多兜穷脾(五十一)　莎呵。<a id="a-Gv"></a>”</p>
  <p data-pb></p>
  <h2 id="aGw">宝幢分中还本品第十三</h2>
  <p id="aGx">于是十方无量诸佛，<a id="a-Gy"></a>各各欲还本佛世界，<a id="a-Gz"></a>其地即时六种震动，<a id="a-H0"></a>上虚空中雨种种华，<a id="a-H1"></a>微妙伎乐不鼓自鸣，<a id="a-H2"></a>种种诸香而以供养，<a id="a-H3"></a>一切大众悉共合掌礼敬诸佛。</p>
  <p id="aH4">尔时，<a id="a-H5"></a>梵天白月香佛言：<a id="a-H6"></a>“世尊，<a id="a-H7"></a>是谁神力？<a id="a-H8"></a>成几福德？<a id="a-H9"></a>于未来世能信、<a id="a-HA"></a>受持、<a id="a-HB"></a>读诵、<a id="a-HC"></a>书写如是经典？<a id="a-HD"></a>”</p>
  <p id="aHE">“梵天，<a id="a-HF"></a>皆是十方现在诸佛本愿力故，<a id="a-HG"></a>破坏魔众；<a id="a-HH"></a>除国霜雹、<a id="a-HI"></a>暴风、<a id="a-HJ"></a>恶雨，<a id="a-HK"></a>护持正法，<a id="a-HL"></a>为调众生宣示正道，<a id="a-HM"></a>亦是诸佛本愿力故。<a id="a-HN"></a>来世众生成就十法，<a id="a-HO"></a>能于未来护持正法，<a id="a-HP"></a>是人亦为诸天所护。<a id="a-HQ"></a>梵天，<a id="a-HR"></a>若有人能具足念心善意方便，<a id="a-HS"></a>是人则能拥护正法，<a id="a-HT"></a>不贪五欲常修习空，<a id="a-HU"></a>忍辱如地得深大忍，<a id="a-HV"></a>以四摄法摄取众生，<a id="a-HW"></a>此彼无碍修行清净菩提道，<a id="a-HX"></a>行宝幢三昧。<a id="a-HY"></a>如是之人，<a id="a-HZ"></a>于未来世能护正法，<a id="a-Ha"></a>书写、<a id="a-Hb"></a>受持、<a id="a-Hc"></a>读诵、<a id="a-Hd"></a>解说。<a id="a-He"></a>是人舍身，<a id="a-Hf"></a>得见十方现在诸佛及比丘僧、<a id="a-Hg"></a>诸菩萨等，<a id="a-Hh"></a>亦闻诸佛所说妙法，<a id="a-Hi"></a>闻已即得圣人喜乐，<a id="a-Hj"></a>灭除一切不善之法，<a id="a-Hk"></a>得生清净诸佛国土，<a id="a-Hl"></a>常闻演说大乘经典，<a id="a-Hm"></a>终不生于五滓世界，<a id="a-Hn"></a>常得亲近娑婆世界如是诸佛。<a id="a-Ho"></a>是人于后余五十年，<a id="a-Hp"></a>以佛力故，<a id="a-Hq"></a>则能护持如来正法。<a id="a-Hr"></a>”</p>
  <p id="aHs">尔时，<a id="a-Ht"></a>释迦牟尼佛告梵天言：<a id="a-Hu"></a>“随是经典流布之处，<a id="a-Hv"></a>其土则无一切恶事、<a id="a-Hw"></a>恶雨、<a id="a-Hx"></a>疾病，<a id="a-Hy"></a>受者、<a id="a-Hz"></a>听者身无患苦，<a id="a-I0"></a>衣食无乏。<a id="a-I1"></a>”</p>
  <p id="aI2">尔时，<a id="a-I3"></a>华幢佛告诸大众：<a id="a-I4"></a>“若以满此娑婆世界微妙七宝施十方佛，<a id="a-I5"></a>不如有人于佛灭后余五十年受持、<a id="a-I6"></a>读诵、<a id="a-I7"></a>书写是经，<a id="a-I8"></a>所得福多先福德！<a id="a-I9"></a>”</p>
  <p id="aIA">佛复告大众：<a id="a-IB"></a>“假使有人，<a id="a-IC"></a>以恒河沙等上妙七宝施十方佛，<a id="a-ID"></a>不如有人于佛灭后余五十年，<a id="a-IE"></a>受持、<a id="a-IF"></a>读诵、<a id="a-IG"></a>书写是经所得福多！<a id="a-IH"></a>”</p>
  <p id="aII">佛说是已，<a id="a-IJ"></a>诸天世人闻已欢喜，<a id="a-IK"></a>信受奉行。</p>
 </body>
</html>