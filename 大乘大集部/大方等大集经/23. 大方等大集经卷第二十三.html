<!doctype html>
<html id="z3IBTL9EZ" data-ver="1985">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘大集部">
  <meta period="北凉">
 </head>
 <body>
  <h1 id="a1">大方等大集经卷第二十三</h1>
  <h2 id="a2">虚空目分声闻品第一</h2>
  <p id="a3">尔时，<a id="a-4"></a>世尊故在欲、<a id="a-5"></a>色二界中间大宝坊中，<a id="a-6"></a>与无量比丘僧、<a id="a-7"></a>诸大菩萨，<a id="a-8"></a>围绕说法。</p>
  <p id="a9">时，<a id="a-A"></a>舍利弗、<a id="a-B"></a>目揵连等，<a id="a-C"></a>出家未久，<a id="a-D"></a>以舍利弗、<a id="a-E"></a>目连因缘，<a id="a-F"></a>说声闻法杂四真谛。<a id="a-G"></a>尔时，<a id="a-H"></a>众中有诸人辈，<a id="a-I"></a>本是外道，<a id="a-J"></a>诸根闇钝，<a id="a-K"></a>自谓有智，<a id="a-L"></a>起大憍慢，<a id="a-M"></a>增长色慢、<a id="a-N"></a>欲慢、<a id="a-O"></a>无明慢、<a id="a-P"></a>胜慢、<a id="a-Q"></a>非法慢，<a id="a-R"></a>未得第二、<a id="a-S"></a>第三、<a id="a-T"></a>第四沙门果证，<a id="a-U"></a>是故如来为如是等宣说中道，<a id="a-V"></a>为离如是恶烦恼故。<a id="a-W"></a>如来说是中道义时，<a id="a-X"></a>如是诸人各各论说断见、<a id="a-Y"></a>我见。</p>
  <p id="aZ">尔时，<a id="a-a"></a>世尊即作是念：<a id="a-b"></a>“哀哉！<a id="a-c"></a>诸人本外道故，<a id="a-d"></a>虽入佛法犹生大慢，<a id="a-e"></a>于未得中而生得想，<a id="a-f"></a>于未知中而生知想，<a id="a-g"></a>于如来法中而不修行。<a id="a-h"></a>虽顺四谛而不能得四无碍智，<a id="a-i"></a>乃至不得第四果证。<a id="a-j"></a>”尔时，<a id="a-k"></a>世尊二手举捉瞻婆华鬘，<a id="a-l"></a>发大誓愿，<a id="a-m"></a>以愿力故，<a id="a-n"></a>于华鬘中出生四宝：<a id="a-o"></a>一、<a id="a-p"></a>帝释宝，<a id="a-q"></a>二、<a id="a-r"></a>天光宝，<a id="a-s"></a>三、<a id="a-t"></a>金刚光宝，<a id="a-u"></a>四、<a id="a-v"></a>胜诸光宝。<a id="a-w"></a>一一宝中出大光明，<a id="a-x"></a>遍照此间娑婆世界，<a id="a-y"></a>光明出已掷之虚空。</p>
  <p id="az">时，<a id="a-10"></a>华鬘中说是偈言：</p>
  <p id="a11">“虽除须发不去结，<a id="a-12"></a>　被服染衣不离染，</p>
  <p id="a13">示佛为师不随教，<a id="a-14"></a>　如是之人污大众。</p>
  <p id="a15">如来宣说正法时，<a id="a-16"></a>　而复不能至心听，</p>
  <p id="a17">是人不得真实义，<a id="a-18"></a>　亦不能离诸烦恼。</p>
  <p id="a19">若能睹见实法性，<a id="a-1A"></a>　是能破坏无明慢；</p>
  <p id="a1B">若有亲近善知识，<a id="a-1C"></a>　是人速得甘露味；</p>
  <p id="a1D">若能呵责于生死，<a id="a-1E"></a>　是则能得到彼岸；</p>
  <p id="a1F">是人具足戒多闻，<a id="a-1G"></a>　亦具禅定智慧聚。</p>
  <p id="a1H">若人欲坏烦恼魔，<a id="a-1I"></a>　远离阴魔及死魔，</p>
  <p id="a1J">摧伏天魔诸眷属，<a id="a-1K"></a>　常当亲近无上尊。<a id="a-1L"></a>”</p>
  <p id="a1M">说是偈已，<a id="a-1N"></a>声闻弟子有憍慢者，<a id="a-1O"></a>咸作是念：<a id="a-1P"></a>“如来知我并有污心，<a id="a-1Q"></a>是故为我说如是偈。<a id="a-1R"></a>”即时心中生大惭愧。<a id="a-1S"></a>及四天下佛诸弟子，<a id="a-1T"></a>亦复如是生惭愧心，<a id="a-1U"></a>于一念顷悉来集会。<a id="a-1V"></a>尔时，<a id="a-1W"></a>无量百千万亿声闻大众悉来聚集。<a id="a-1X"></a>于是佛知众会已定，<a id="a-1Y"></a>即为宣说杂四真谛。</p>
  <p id="a1Z">时，<a id="a-1a"></a>此宝鬘直往南方，<a id="a-1b"></a>过九万二千恒河沙等诸佛世界，<a id="a-1c"></a>彼有世界名金刚光藏，<a id="a-1d"></a>其土众生具足五滓。<a id="a-1e"></a>有佛世尊，<a id="a-1f"></a>号金刚光明功德如来、<a id="a-1g"></a>应、<a id="a-1h"></a>正遍知、<a id="a-1i"></a>明行足、<a id="a-1j"></a>善逝、<a id="a-1k"></a>世间解、<a id="a-1l"></a>无上士、<a id="a-1m"></a>调御丈夫、<a id="a-1n"></a>天人师、<a id="a-1o"></a>佛世尊，<a id="a-1p"></a>亦为四众宣说如是杂四真谛法。<a id="a-1q"></a>而彼会中有诸菩萨、<a id="a-1r"></a>声闻，<a id="a-1s"></a>四众比丘、<a id="a-1t"></a>比丘尼、<a id="a-1u"></a>优婆塞、<a id="a-1v"></a>优婆夷，<a id="a-1w"></a>见是宝鬘大光明已，<a id="a-1x"></a>观察四方，<a id="a-1y"></a>仰见宝鬘在佛顶上虚空中住，<a id="a-1z"></a>即白佛言：<a id="a-20"></a>“世尊，<a id="a-21"></a>如是宝鬘，<a id="a-22"></a>从何处来？<a id="a-23"></a>谁之所遣？<a id="a-24"></a>”</p>
  <p id="a25">彼佛答曰：<a id="a-26"></a>“善男子，<a id="a-27"></a>北方去此九万二千恒河沙等诸佛世界，<a id="a-28"></a>彼有世界名曰娑婆。<a id="a-29"></a>有佛世尊，<a id="a-2A"></a>号释迦牟尼如来、<a id="a-2B"></a>应、<a id="a-2C"></a>正遍知、<a id="a-2D"></a>明行足、<a id="a-2E"></a>善逝、<a id="a-2F"></a>世间解、<a id="a-2G"></a>无上士、<a id="a-2H"></a>调御丈夫、<a id="a-2I"></a>天人师、<a id="a-2J"></a>佛世尊，<a id="a-2K"></a>亦为具足五滓众生，<a id="a-2L"></a>宣说开示杂四谛法，<a id="a-2M"></a>如我今于此土无异。<a id="a-2N"></a>善男子，<a id="a-2O"></a>彼佛世界所有众生甚大痴闇，<a id="a-2P"></a>粗犷轻躁，<a id="a-2Q"></a>生大憍慢，<a id="a-2R"></a>多作恶业，<a id="a-2S"></a>难调难解。<a id="a-2T"></a>是故释迦牟尼如来为此大集，<a id="a-2U"></a>于大集中演说正法，<a id="a-2V"></a>为坏如是诸大恶事。<a id="a-2W"></a>彼世界中所有众生，<a id="a-2X"></a>于未得中而作得想，<a id="a-2Y"></a>于未证中而作证想，<a id="a-2Z"></a>于未修中而作修想。<a id="a-2a"></a>是故彼佛为大众说法，<a id="a-2b"></a>如法修行，<a id="a-2c"></a>为坏如是大憍慢故，<a id="a-2d"></a>为得尽智及无生智，<a id="a-2e"></a>将欲宣说虚空目法行，<a id="a-2f"></a>为得声闻、<a id="a-2g"></a>缘觉、<a id="a-2h"></a>佛果，<a id="a-2i"></a>欲开如来无上法藏。<a id="a-2j"></a>是故彼佛遣此宝鬘，<a id="a-2k"></a>从我索欲，<a id="a-2l"></a>我今与之，<a id="a-2m"></a>并欲以是法目陀罗尼赠彼为信，<a id="a-2n"></a>能作无量微妙大明，<a id="a-2o"></a>能干一切诸恶烦恼，<a id="a-2p"></a>能持一切所闻不忘，<a id="a-2q"></a>能净一切心之垢污，<a id="a-2r"></a>能护一切诸善禁戒，<a id="a-2s"></a>能入一切大智慧中，<a id="a-2t"></a>能护一切无上三昧，<a id="a-2u"></a>能护己心生他喜心，<a id="a-2v"></a>受持圣法远离诸病，<a id="a-2w"></a>所求之法如愿即得，<a id="a-2x"></a>增长一切资生所须，<a id="a-2y"></a>亦能长养一切善根，<a id="a-2z"></a>能调恶王及以四姓，<a id="a-30"></a>诸恶鬼神鸟兽水虫，<a id="a-31"></a>护持一切诸善根本，<a id="a-32"></a>能得如来一切诸法，<a id="a-33"></a>乃至能得十八不共。<a id="a-34"></a>是故我今欲遣如是法目陀罗尼，<a id="a-35"></a>至彼世界与释迦如来。<a id="a-36"></a>”即告金刚山童子言：<a id="a-37"></a>“善男子，<a id="a-38"></a>汝可往彼娑婆世界称我名字，<a id="a-39"></a>问讯彼佛：<a id="a-3A"></a>金刚光明功德如来，<a id="a-3B"></a>以此法目陀罗尼门远赠世尊。<a id="a-3C"></a>”</p>
  <p id="a3D">金刚山童子言：<a id="a-3E"></a>“世尊，<a id="a-3F"></a>善哉！<a id="a-3G"></a>善哉！<a id="a-3H"></a>我亦欲往礼觐彼佛，<a id="a-3I"></a>并欲启受所未曾闻虚空目法门。<a id="a-3J"></a>”</p>
  <p id="a3K">尔时，<a id="a-3L"></a>复有六万亿菩萨摩诃萨、<a id="a-3M"></a>八十千亿声闻大众，<a id="a-3N"></a>同声而言：<a id="a-3O"></a>“世尊，<a id="a-3P"></a>我等亦欲诣彼世界礼觐彼佛，<a id="a-3Q"></a>并欲启受所未曾闻虚空目法门。<a id="a-3R"></a>唯愿如来加我神力令得往返。<a id="a-3S"></a>”</p>
  <p id="a3T">彼佛答言：<a id="a-3U"></a>“善哉！<a id="a-3V"></a>善哉！<a id="a-3W"></a>诸善男子，<a id="a-3X"></a>宜知是时。<a id="a-3Y"></a>是金刚山童子者，<a id="a-3Z"></a>能调伏汝，<a id="a-3a"></a>即是汝等善知识也。<a id="a-3b"></a>”</p>
  <p id="a3c">尔时，<a id="a-3d"></a>彼佛即告金刚山童子言：<a id="a-3e"></a>“善男子，<a id="a-3f"></a>谛听！<a id="a-3g"></a>谛听！<a id="a-3h"></a>我当为汝宣说如是法目陀罗尼。<a id="a-3i"></a>”即说咒曰：</p>
  <p id="a3j">“阿嘙(一)　阿嘙阿嘙(二)　蘘那虵沙吒(三)　摩诃摩呿(四)　摩诃咃娑婆娑(五)　树喻低(六)　阿咃(七)　那嘙那咃祢(八)　佛阇罗哆(九)　安缕赖哆(十)　阇逻迦咃(十一)　阿那耨德叉(十二)　滼浮婆(十三)　那嘙荼嘙(十四)　勒叉鲁遮那(十五)　莎吒呿嘙(十六)　陀逻尼茂阇(十七)　波逻迦啅嘙(十八)　鞞那厕(十九)　婆那鞞哹(二十)　阿那迦咃(二十一)　栴荼咩修(二十二)　波罗呿多(二十三)　修鲁遮那(二十四)　鲁遮那嘙(二十五)　鲁遮虵蘘嘙嘙斯(二十六)　莎呵。</p>
  <p id="a3k">“善男子，<a id="a-3l"></a>汝当受持、<a id="a-3m"></a>读诵、<a id="a-3n"></a>书写是陀罗尼，<a id="a-3o"></a>往彼世界问讯释迦牟尼如来，<a id="a-3p"></a>如我辞曰：<a id="a-3q"></a>‘四部弟子乐受法不？<a id="a-3r"></a>四姓之人能供养不？<a id="a-3s"></a>众生之心不浊乱不？<a id="a-3t"></a>常能亲近于如来不？<a id="a-3u"></a>复能尊重赞叹佛不？<a id="a-3v"></a>增广流布佛正法不？<a id="a-3w"></a>金刚光明功德如来，<a id="a-3x"></a>以此法目陀罗尼门远赠世尊，<a id="a-3y"></a>能作大明，<a id="a-3z"></a>干焦一切诸恶烦恼，<a id="a-40"></a>乃至获得如来十八不共之法。<a id="a-41"></a>’”</p>
  <p id="a42">时，<a id="a-43"></a>金刚山童子受持、<a id="a-44"></a>读诵、<a id="a-45"></a>书写如是陀罗尼已，<a id="a-46"></a>告诸大众：<a id="a-47"></a>“若欲往彼娑婆世界，<a id="a-48"></a>觐见释迦牟尼如来，<a id="a-49"></a>并欲启受所未曾闻虚空目法门者，<a id="a-4A"></a>应当远离一切色想，<a id="a-4B"></a>亦莫念于分别之相，<a id="a-4C"></a>常当修集虚空之相，<a id="a-4D"></a>远离一切取舍等相，<a id="a-4E"></a>放舍一切尘劳等相，<a id="a-4F"></a>解诸结缚专念虚空。<a id="a-4G"></a>”</p>
  <p id="a4H">尔时，<a id="a-4I"></a>大众咸作是言：<a id="a-4J"></a>“善哉！<a id="a-4K"></a>善哉！<a id="a-4L"></a>善男子。<a id="a-4M"></a>”即前礼佛礼已，<a id="a-4N"></a>系念观虚空相，<a id="a-4O"></a>于一念顷即来至此娑婆世界，<a id="a-4P"></a>觐见释迦牟尼如来，<a id="a-4Q"></a>头面礼足，<a id="a-4R"></a>供养恭敬，<a id="a-4S"></a>尊重赞叹，<a id="a-4T"></a>右绕三匝，<a id="a-4U"></a>却在一面，<a id="a-4V"></a>合掌而立。</p>
  <p id="a4W">是时，<a id="a-4X"></a>宝鬘复往西方，<a id="a-4Y"></a>过八万亿诸佛世界，<a id="a-4Z"></a>彼有世界名曰慧闇，<a id="a-4a"></a>具足五滓。<a id="a-4b"></a>有佛世尊，<a id="a-4c"></a>号曰智幢如来、<a id="a-4d"></a>应、<a id="a-4e"></a>正遍知、<a id="a-4f"></a>明行足、<a id="a-4g"></a>善逝、<a id="a-4h"></a>世间解、<a id="a-4i"></a>无上士、<a id="a-4j"></a>调御丈夫、<a id="a-4k"></a>天人师、<a id="a-4l"></a>佛世尊，<a id="a-4m"></a>亦为四众宣说如是杂四谛法。<a id="a-4n"></a>彼时会中有诸菩萨、<a id="a-4o"></a>声闻，<a id="a-4p"></a>四众比丘、<a id="a-4q"></a>比丘尼、<a id="a-4r"></a>优婆塞、<a id="a-4s"></a>优婆夷，<a id="a-4t"></a>见是宝鬘大光明已，<a id="a-4u"></a>观察四方，<a id="a-4v"></a>仰见宝鬘在佛顶上虚空中住，<a id="a-4w"></a>即白佛言：<a id="a-4x"></a>“世尊，<a id="a-4y"></a>如是宝鬘，<a id="a-4z"></a>从何处来？<a id="a-50"></a>谁之所遣？<a id="a-51"></a>”</p>
  <p id="a52">彼佛答言：<a id="a-53"></a>“善男子，<a id="a-54"></a>东方去此八万亿诸佛世界，<a id="a-55"></a>彼有世界名曰娑婆，<a id="a-56"></a>具足五滓。<a id="a-57"></a>有佛世尊，<a id="a-58"></a>号释迦牟尼，<a id="a-59"></a>十号具足，<a id="a-5A"></a>亦为四众宣说开示杂四谛法，<a id="a-5B"></a>如我今于此土无异。<a id="a-5C"></a>乃至欲开如来法藏，<a id="a-5D"></a>是故彼佛遣此宝鬘，<a id="a-5E"></a>从我索欲，<a id="a-5F"></a>我今与之，<a id="a-5G"></a>并欲赠彼净目陀罗尼，<a id="a-5H"></a>能作大明干焦烦恼，<a id="a-5I"></a>乃至能得如来十八不共之法。<a id="a-5J"></a>是故我今，<a id="a-5K"></a>欲遣如是净目陀罗尼，<a id="a-5L"></a>至彼世界赠彼如来。<a id="a-5M"></a>”</p>
  <p id="a5N">彼佛即告胜幢童子：<a id="a-5O"></a>“汝可往彼娑婆世界，<a id="a-5P"></a>称我名字问讯彼佛，<a id="a-5Q"></a>并以如是净目陀罗尼门远相赠遗。<a id="a-5R"></a>”</p>
  <p id="a5S">时，<a id="a-5T"></a>彼众中复有无量菩萨、<a id="a-5U"></a>声闻，<a id="a-5V"></a>同声而言：<a id="a-5W"></a>“善哉！<a id="a-5X"></a>世尊，<a id="a-5Y"></a>我等亦欲诣彼世界礼觐彼佛，<a id="a-5Z"></a>并欲听受所未曾闻虚空目法门。<a id="a-5a"></a>”乃至彼佛即说咒曰：</p>
  <p id="a5b">“勿力呵(一)　勿力呵(二)　勿力呵(三)　勿力呵(四)　阿婆勿力呵(五)　萨[多+也]勿力呵(六)　修嘙舍勿力呵(七)　那婆勿力呵(八)　修破嘙(九)　阿能伽(十)　柢比叉(十一)　阇蛇私罗(十二)　那婆噢[口+男](十三)　呿伽钵罗(十四)　那逻那[言+阎](十五)　宿沙(十六)　翅奢私罗(十七)　阿嘙罗私罗(十八)　摩诃迫坻阇那(十九)　阿那闪陀罗(二十)　阿嘙呿伽(二十一)　那犹多闪陀罗(二十二)　娑颇啰(二十三)　阿蘘伽伽(二十四)　那啰拏(二十五)　娑遮(二十六)　守留多竭婆侈那(二十七)　莎呵。</p>
  <p id="a5c">“善男子，<a id="a-5d"></a>汝当受持、<a id="a-5e"></a>读诵、<a id="a-5f"></a>书写是陀罗尼，<a id="a-5g"></a>往彼世界，<a id="a-5h"></a>乃至一面合掌而立。<a id="a-5i"></a>”</p>
  <p id="a5j">是时，<a id="a-5k"></a>宝鬘复至北方，<a id="a-5l"></a>过九万九亿诸佛世界，<a id="a-5m"></a>彼有世界名曰为常，<a id="a-5n"></a>具足五滓。<a id="a-5o"></a>有佛世尊，<a id="a-5p"></a>号发光功德，<a id="a-5q"></a>十号具足，<a id="a-5r"></a>亦为四众宣说开示杂四谛法。<a id="a-5s"></a>而彼会中有诸菩萨、<a id="a-5t"></a>声闻，<a id="a-5u"></a>四众比丘、<a id="a-5v"></a>比丘尼、<a id="a-5w"></a>优婆塞、<a id="a-5x"></a>优婆夷，<a id="a-5y"></a>见是宝鬘大光明已，<a id="a-5z"></a>观察四方，<a id="a-60"></a>仰见宝鬘在佛顶上虚空中住，<a id="a-61"></a>即白佛言：<a id="a-62"></a>“世尊，<a id="a-63"></a>如是宝鬘，<a id="a-64"></a>从何处来？<a id="a-65"></a>谁之所遣？<a id="a-66"></a>”</p>
  <p id="a67">彼佛答言：<a id="a-68"></a>“善男子，<a id="a-69"></a>南方去此九万九亿诸佛世界，<a id="a-6A"></a>彼有世界名曰娑婆，<a id="a-6B"></a>具足五滓。<a id="a-6C"></a>有佛世尊，<a id="a-6D"></a>号释迦牟尼，<a id="a-6E"></a>十号具足，<a id="a-6F"></a>亦为四众宣说开示杂四谛法，<a id="a-6G"></a>如我今于此土无异。<a id="a-6H"></a>乃至欲开如来法藏，<a id="a-6I"></a>是故遣此四宝华鬘，<a id="a-6J"></a>从我索欲，<a id="a-6K"></a>我今与之。<a id="a-6L"></a>并欲赠彼光目陀罗尼，<a id="a-6M"></a>能作大明干焦烦恼，<a id="a-6N"></a>乃至能得如来十八不共之法。<a id="a-6O"></a>是故我今，<a id="a-6P"></a>欲遣如是光目陀罗尼，<a id="a-6Q"></a>至彼世界赠彼如来。<a id="a-6R"></a>”</p>
  <p id="a6S">彼佛即告胜意童子：<a id="a-6T"></a>“善男子，<a id="a-6U"></a>汝可往彼娑婆世界，<a id="a-6V"></a>称我名字问讯彼佛，<a id="a-6W"></a>以是光目陀罗尼远相赠遗。<a id="a-6X"></a>”</p>
  <p id="a6Y">时，<a id="a-6Z"></a>彼众中复有无量菩萨、<a id="a-6a"></a>声闻，<a id="a-6b"></a>同声而言：<a id="a-6c"></a>“善哉！<a id="a-6d"></a>世尊，<a id="a-6e"></a>我等亦欲诣彼世界礼觐彼佛，<a id="a-6f"></a>并欲启受所未曾闻虚空目法门。<a id="a-6g"></a>”乃至彼佛即说此陀罗尼：</p>
  <p id="a6h">“阇婆摩(一)　阇婆摩(二)　阇婆摩(三)　阿驹卢吒(四)　比婆阇婆(五)　摩诃陀摩呿嘙(六)　阿逻阇(七)　珊菩陀(八)　蘘呿嘙(九)　阿啰阇嘙婆(十)　啰阇嘙婆(十一)　阇坻叉虵嘙嘙(十二)　摩醯阇嘙尼畔陀(十三)　比牟遮嘙嘙(十四)　那啰虵拏嘙婆(十五)　斫啾嘙婆(十六)　输卢多嘙婆(十七)　输卢多嘙婆(十八)　伽悢拏嘙婆(十九)　嗜贶嘙婆(二十)　迦虵嘙婆(二十一)　质多嘙婆(二十二)　娑茂陀啰嘙婆(二十三)　[革+丞]啰拏嘙婆(二十四)　叱那修留坻嘙婆(二十五)　莎呵。</p>
  <p id="a6i">“善男子，<a id="a-6j"></a>汝当受持、<a id="a-6k"></a>读诵、<a id="a-6l"></a>书写是陀罗尼，<a id="a-6m"></a>往彼世界，<a id="a-6n"></a>乃至一面合掌而立。<a id="a-6o"></a>”</p>
  <p id="a6p">是时，<a id="a-6q"></a>宝鬘复至东方，<a id="a-6r"></a>去此六万千亿佛土，<a id="a-6s"></a>彼有世界名曰宝顶，<a id="a-6t"></a>具足五滓。<a id="a-6u"></a>有佛号曰宝盖光明功德，<a id="a-6v"></a>十号具足，<a id="a-6w"></a>亦为四众宣说开示杂四谛法。<a id="a-6x"></a>而彼会中有诸菩萨、<a id="a-6y"></a>声闻，<a id="a-6z"></a>四众比丘、<a id="a-70"></a>比丘尼、<a id="a-71"></a>优婆塞、<a id="a-72"></a>优婆夷，<a id="a-73"></a>见是宝鬘大光明已，<a id="a-74"></a>观察四方，<a id="a-75"></a>仰见宝鬘在佛顶上虚空中住，<a id="a-76"></a>即白佛言：<a id="a-77"></a>“如是宝鬘，<a id="a-78"></a>从何处来？<a id="a-79"></a>谁之所遣？<a id="a-7A"></a>”</p>
  <p id="a7B">彼佛答言：<a id="a-7C"></a>“西方去此六万千亿诸佛世界，<a id="a-7D"></a>彼有世界名曰娑婆，<a id="a-7E"></a>具足五滓。<a id="a-7F"></a>有佛世尊，<a id="a-7G"></a>号释迦牟尼，<a id="a-7H"></a>十号具足，<a id="a-7I"></a>亦为四众宣说开示杂四谛法，<a id="a-7J"></a>如我今于此土无异。<a id="a-7K"></a>乃至欲开如来法藏，<a id="a-7L"></a>是故遣此四宝华鬘，<a id="a-7M"></a>从我索欲，<a id="a-7N"></a>我今与之。<a id="a-7O"></a>并欲赠彼圣目陀罗尼，<a id="a-7P"></a>能作大明干焦烦恼，<a id="a-7Q"></a>乃至能得如来十八不共之法。<a id="a-7R"></a>是故我今，<a id="a-7S"></a>欲遣如是圣目陀罗尼，<a id="a-7T"></a>至彼世界赠彼如来。<a id="a-7U"></a>”</p>
  <p id="a7V">即告虚空声童子：<a id="a-7W"></a>“善男子，<a id="a-7X"></a>汝可往彼娑婆世界，<a id="a-7Y"></a>称我名字问讯彼佛，<a id="a-7Z"></a>并以如是圣目陀罗尼远相赠遗。<a id="a-7a"></a>”乃至复有无量菩萨声闻大众，<a id="a-7b"></a>同音而言：<a id="a-7c"></a>“善哉！<a id="a-7d"></a>世尊，<a id="a-7e"></a>我等亦欲诣彼世界礼觐彼佛，<a id="a-7f"></a>并欲启受所未曾闻虚空目法门。<a id="a-7g"></a>”乃至彼佛即说此陀罗尼：</p>
  <p id="a7h">“阿罗摩(一)　阿罗摩(二)　阿罗摩(三)　阇虵啰阇(四)　字犁虵罗阇(五)　伽阇哹(六)　嘙啰遮罗(七)　阿那遮(八)　阿呿莎啰(九)　呿伽莎阇那(十)　那乌呵(十一)　那啰咃那乌呵(十二)　摩醯湿波罗遮摩(十三)　阿摩昵呵(十四)　阿虵娑利罗(十五)　斫啾遮摩(十六)　斫啾娑斫啾那(十七)　那嘙那嘙摩阇(十八)　阿嘙呿嘙十九)　车婆那婆(二十)　呿伽禅缕(二十一)　娑啰栴陀啰(二十二)　摩醯湿波罗昵罗那嘙(二十三)　娑檀摩叉虵(二十四)　莎呵。</p>
  <p id="a7i">“善男子，<a id="a-7j"></a>汝当受持、<a id="a-7k"></a>读诵、<a id="a-7l"></a>书写是陀罗尼，<a id="a-7m"></a>往彼世界，<a id="a-7n"></a>乃至一面合掌而立。<a id="a-7o"></a>”</p>
  <p id="a7p">时，<a id="a-7q"></a>四童子变此世界地平如掌，<a id="a-7r"></a>香华、<a id="a-7s"></a>幡盖、<a id="a-7t"></a>七宝具足，<a id="a-7u"></a>为供养佛。<a id="a-7v"></a>一切天宫、<a id="a-7w"></a>阿修罗宫悉为震动，<a id="a-7x"></a>诸天悦豫多受喜乐，<a id="a-7y"></a>咸以香华、<a id="a-7z"></a>七宝、<a id="a-80"></a>幡盖、<a id="a-81"></a>种种伎乐供养于佛。<a id="a-82"></a>时，<a id="a-83"></a>四童子作如是等供养佛已，<a id="a-84"></a>上升虚空高七多罗树，<a id="a-85"></a>各执四宝说偈赞叹：</p>
  <p id="a86">“佛是清净大法王，<a id="a-87"></a>　为诸众生说甘露，</p>
  <p id="a88">于诸众生心如地，<a id="a-89"></a>　大宝商主愍一切。</p>
  <p id="a8A">为众生说清净法，<a id="a-8B"></a>　令离诸苦及烦恼，</p>
  <p id="a8C">如来心等如虚空，<a id="a-8D"></a>　其语微妙知真道。</p>
  <p id="a8E">具足戒禁及智慧，<a id="a-8F"></a>　永灭烦恼降甘露，</p>
  <p id="a8G">为渴法者出恶世，<a id="a-8H"></a>　智炬大明能坏闇。</p>
  <p id="a8I">虽无修集八圣道，<a id="a-8J"></a>　及以证得解脱者，</p>
  <p id="a8K">如来犹故生怜愍，<a id="a-8L"></a>　施诸人天净法眼。</p>
  <p id="a8M">能度众生生死岸，<a id="a-8N"></a>　能施无上七财宝，</p>
  <p id="a8O">能令众生悔生死，<a id="a-8P"></a>　具修三十七助道。</p>
  <p id="a8Q">法宝久失佛今示，<a id="a-8R"></a>　是故得名无上尊，</p>
  <p id="a8S">四方众生已大集，<a id="a-8T"></a>　唯愿怜愍转法轮。<a id="a-8U"></a>”</p>
  <p id="a8V">尔时，<a id="a-8W"></a>一切无量大众心生欢喜，<a id="a-8X"></a>各作是言：<a id="a-8Y"></a>“如是无量无边众生从何处来？<a id="a-8Z"></a>威仪清净具无量德，<a id="a-8a"></a>惭愧智慧皆悉成就，<a id="a-8b"></a>我从昔来未曾睹见如是妙色五通大仙。<a id="a-8c"></a>”</p>
  <p id="a8d">尔时，<a id="a-8e"></a>世尊告憍陈如比丘：<a id="a-8f"></a>“憍陈如，<a id="a-8g"></a>四方多有无量菩萨，<a id="a-8h"></a>悉来集会，<a id="a-8i"></a>为听法故，<a id="a-8j"></a>今当至心清净其意。<a id="a-8k"></a>”</p>
  <p id="a8l">尔时，<a id="a-8m"></a>世尊以微妙音告四童子：<a id="a-8n"></a>“诸善男子，<a id="a-8o"></a>善来甚快！<a id="a-8p"></a>从何方面何处而来？<a id="a-8q"></a>”</p>
  <p id="a8r">时，<a id="a-8s"></a>四童子敬礼佛足周匝围绕。<a id="a-8t"></a>尔时，<a id="a-8u"></a>金刚山童子言：<a id="a-8v"></a>“世尊，<a id="a-8w"></a>南方去此九万二千亿恒河沙等诸佛世界，<a id="a-8x"></a>彼有世界，<a id="a-8y"></a>名金刚光藏，<a id="a-8z"></a>具足五滓。<a id="a-90"></a>有佛世尊，<a id="a-91"></a>号金刚光明功德如来，<a id="a-92"></a>十号具足，<a id="a-93"></a>今现在为诸众生，<a id="a-94"></a>宣说开示杂四谛法。<a id="a-95"></a>彼佛劝我至此世界，<a id="a-96"></a>问讯世尊，<a id="a-97"></a>并欲听受虚空目法门。<a id="a-98"></a>世尊，<a id="a-99"></a>彼金刚光明功德如来，<a id="a-9A"></a>致敬殷勤问讯世尊，<a id="a-9B"></a>并遗如是陀罗尼，<a id="a-9C"></a>能作大光明干焦烦恼，<a id="a-9D"></a>乃至能得如来十八不共之法。<a id="a-9E"></a>”即于佛前说如是咒，<a id="a-9F"></a>乃至四童子亦复如是。<a id="a-9G"></a>说是咒已，<a id="a-9H"></a>其地即时六种震动。</p>
  <p id="a9I">一切龙王各作是言：<a id="a-9J"></a>“我等亦当共至佛所。<a id="a-9K"></a>”尔时，<a id="a-9L"></a>东方有二龙王，<a id="a-9M"></a>一名牛护，<a id="a-9N"></a>二名宝护，<a id="a-9O"></a>是二龙王与六万龙王。<a id="a-9P"></a>南方亦二，<a id="a-9Q"></a>一名为月，<a id="a-9R"></a>二名婆修，<a id="a-9S"></a>与七万龙王来至佛所，<a id="a-9T"></a>头面敬礼，<a id="a-9U"></a>前白佛言：<a id="a-9V"></a>“世尊，<a id="a-9W"></a>我等皆能受持、<a id="a-9X"></a>读诵、<a id="a-9Y"></a>书写如是法目陀罗尼。<a id="a-9Z"></a>若有比丘、<a id="a-9a"></a>比丘尼、<a id="a-9b"></a>优婆塞、<a id="a-9c"></a>优婆夷，<a id="a-9d"></a>受持、<a id="a-9e"></a>读诵、<a id="a-9f"></a>书写如是法目陀罗尼者，<a id="a-9g"></a>我等皆当诚心守护。<a id="a-9h"></a>”西方、<a id="a-9i"></a>北方亦复如是。</p>
  <p id="a9j">尔时，<a id="a-9k"></a>世界一一各有十万龙王，<a id="a-9l"></a>来至佛所头面礼敬。<a id="a-9m"></a>尔时，<a id="a-9n"></a>龟兹国土有一龙王，<a id="a-9o"></a>名曰海德，<a id="a-9p"></a>是阿那婆达多龙王弟，<a id="a-9q"></a>与九万龙王。<a id="a-9r"></a>于阗国土有一龙王，<a id="a-9s"></a>名乐藏宝，<a id="a-9t"></a>亦是阿那婆达多龙王弟，<a id="a-9u"></a>与万八千龙王。<a id="a-9v"></a>波罗越国有一龙王，<a id="a-9w"></a>名曰山德，<a id="a-9x"></a>亦是阿那婆达多龙王弟，<a id="a-9y"></a>与二万龙王。<a id="a-9z"></a>师子国土有一龙王，<a id="a-A0"></a>名曰宝藏，<a id="a-A1"></a>与四万八千龙王。<a id="a-A2"></a>毗茶国土有一龙王，<a id="a-A3"></a>名曰长发，<a id="a-A4"></a>与四万二千龙王。<a id="a-A5"></a>念蜜奢山有一龙王，<a id="a-A6"></a>名曰婆修吉，<a id="a-A7"></a>与八千龙王。<a id="a-A8"></a>乌苌国土有一龙王，<a id="a-A9"></a>名阿钵罗罗，<a id="a-AA"></a>与二万五千龙王。<a id="a-AB"></a>乾陀罗国有一龙王，<a id="a-AC"></a>名伊罗钵多，<a id="a-AD"></a>与三万龙王。<a id="a-AE"></a>真丹国土有一龙王，<a id="a-AF"></a>名曰三角，<a id="a-AG"></a>与万八千龙王。<a id="a-AH"></a>难陀龙王、<a id="a-AI"></a>优波难陀龙王，<a id="a-AJ"></a>亦与无量龙王，<a id="a-AK"></a>共至佛所头面礼敬，<a id="a-AL"></a>白佛言：<a id="a-AM"></a>“世尊，<a id="a-AN"></a>我等皆能受持、<a id="a-AO"></a>读诵、<a id="a-AP"></a>书写如是陀罗尼门，<a id="a-AQ"></a>乃至不忘不失一字。<a id="a-AR"></a>”</p>
  <p id="aAS">佛言：<a id="a-AT"></a>“善哉！<a id="a-AU"></a>善哉！<a id="a-AV"></a>善男子，<a id="a-AW"></a>汝等真实能护正法。<a id="a-AX"></a>”</p>
  <p id="aAY">尔时，<a id="a-AZ"></a>世尊告正语天女：<a id="a-Aa"></a>“天女，<a id="a-Ab"></a>汝能守护我正法不？<a id="a-Ac"></a>”</p>
  <p id="aAd">“世尊，<a id="a-Ae"></a>如来在世及灭度后，<a id="a-Af"></a>是陀罗尼流布之处，<a id="a-Ag"></a>我当守护。<a id="a-Ah"></a>有受持者，<a id="a-Ai"></a>随其所求我当与之。<a id="a-Aj"></a>若复有欲见我身者，<a id="a-Ak"></a>我当现之。<a id="a-Al"></a>世尊，<a id="a-Am"></a>若有比丘、<a id="a-An"></a>比丘尼、<a id="a-Ao"></a>优婆塞、<a id="a-Ap"></a>优婆夷欲见我者，<a id="a-Aq"></a>当净其身，<a id="a-Ar"></a>持戒精进，<a id="a-As"></a>于一日中三时洗浴，<a id="a-At"></a>断食三日，<a id="a-Au"></a>独在静处，<a id="a-Av"></a>若佛像边，<a id="a-Aw"></a>若在塔中，<a id="a-Ax"></a>若处静室，<a id="a-Ay"></a>以妙香华、<a id="a-Az"></a>种种幡盖及诸味浆供养于佛，<a id="a-B0"></a>面正东向读诵如是陀罗尼句：</p>
  <p id="aB1">“嘙吒置(一)　嘙吒置(二)　休娄(三)　休娄(四)　屯豆娄(五)　屯豆娄(六)　呿吒(七)　呿吒(八)　比莎诃。</p>
  <p id="aB2">“是时，<a id="a-B3"></a>四众诵是陀罗尼已，<a id="a-B4"></a>我当随诸四众之所愿求，<a id="a-B5"></a>我悉当令一切成就。<a id="a-B6"></a>若我不来，<a id="a-B7"></a>即为欺诳十方诸佛，<a id="a-B8"></a>亦莫令我成阿耨多罗三藐三菩提。<a id="a-B9"></a>”</p>
  <p id="aBA">尔时，<a id="a-BB"></a>佛告罗睺阿修罗王、<a id="a-BC"></a>毗摩质多阿修罗王、<a id="a-BD"></a>毗娄遮那阿修罗王：<a id="a-BE"></a>“我今以此净目陀罗尼，<a id="a-BF"></a>付嘱汝等。<a id="a-BG"></a>何以故？<a id="a-BH"></a>汝有大力，<a id="a-BI"></a>若有众生不信三宝，<a id="a-BJ"></a>能令信故。<a id="a-BK"></a>”</p>
  <p id="aBL">诸阿修罗言：<a id="a-BM"></a>“善哉！<a id="a-BN"></a>世尊，<a id="a-BO"></a>我等护持。<a id="a-BP"></a>若有四众比丘、<a id="a-BQ"></a>比丘尼、<a id="a-BR"></a>优婆塞、<a id="a-BS"></a>优婆夷，<a id="a-BT"></a>若佛在世，<a id="a-BU"></a>若灭度后，<a id="a-BV"></a>受持、<a id="a-BW"></a>读诵、<a id="a-BX"></a>书写广说是陀罗尼，<a id="a-BY"></a>我于是等能施八事。<a id="a-BZ"></a>何等为八？<a id="a-Ba"></a>一者、<a id="a-Bb"></a>健行，<a id="a-Bc"></a>二者、<a id="a-Bd"></a>乐听受法，<a id="a-Be"></a>三者、<a id="a-Bf"></a>心无怖畏，<a id="a-Bg"></a>四者、<a id="a-Bh"></a>常明无闇，<a id="a-Bi"></a>五者、<a id="a-Bj"></a>善愿具足，<a id="a-Bk"></a>六者、<a id="a-Bl"></a>解脱，<a id="a-Bm"></a>七者、<a id="a-Bn"></a>具足辩才，<a id="a-Bo"></a>八者、<a id="a-Bp"></a>善法增长。<a id="a-Bq"></a>世尊，<a id="a-Br"></a>若阿修罗父母、<a id="a-Bs"></a>兄弟、<a id="a-Bt"></a>妻子、<a id="a-Bu"></a>眷属恼是人者，<a id="a-Bv"></a>我等当治。<a id="a-Bw"></a>若我不于此世界中护佛法者，<a id="a-Bx"></a>则为欺诳十方诸佛。<a id="a-By"></a>”</p>
  <p id="aBz">尔时，<a id="a-C0"></a>世尊观四众已，<a id="a-C1"></a>告憍陈如比丘：<a id="a-C2"></a>“憍陈如，<a id="a-C3"></a>一切大众甚乐闻法！<a id="a-C4"></a>无量世界无量众生，<a id="a-C5"></a>悉为法故来集于此，<a id="a-C6"></a>咸皆欲知法行方便，<a id="a-C7"></a>成大智慧，<a id="a-C8"></a>远离贪欲一切烦恼，<a id="a-C9"></a>真实了知法行方便。<a id="a-CA"></a>”</p>
  <p id="aCB">时，<a id="a-CC"></a>憍陈如白佛言：<a id="a-CD"></a>“善哉！<a id="a-CE"></a>世尊，<a id="a-CF"></a>诚如圣教。<a id="a-CG"></a>世尊，<a id="a-CH"></a>四方世界无量菩萨，<a id="a-CI"></a>悉持四佛所与欲来并欲启受虚空目法行。<a id="a-CJ"></a>今正是时，<a id="a-CK"></a>唯垂怜愍，<a id="a-CL"></a>为众生故而宣说之。<a id="a-CM"></a>世尊，<a id="a-CN"></a>所言法行，<a id="a-CO"></a>法行比丘，<a id="a-CP"></a>云何名为法行比丘？<a id="a-CQ"></a>唯愿世尊，<a id="a-CR"></a>分别演说法行比丘。<a id="a-CS"></a>”</p>
  <p id="aCT">佛言：<a id="a-CU"></a>“憍陈如，<a id="a-CV"></a>至心谛听！<a id="a-CW"></a>当为汝说。<a id="a-CX"></a>若有比丘，<a id="a-CY"></a>读诵如来十二部经，<a id="a-CZ"></a>谓修多罗乃至优婆提舍，<a id="a-Ca"></a>是名乐读，<a id="a-Cb"></a>不名法行。<a id="a-Cc"></a>复有比丘，<a id="a-Cd"></a>读诵如来十二部经，<a id="a-Ce"></a>乐为四众敷扬广说，<a id="a-Cf"></a>是名乐说，<a id="a-Cg"></a>不名法行。<a id="a-Ch"></a>复有比丘，<a id="a-Ci"></a>读诵如来十二部经，<a id="a-Cj"></a>能广演说思惟其义，<a id="a-Ck"></a>是名思惟，<a id="a-Cl"></a>不名法行。<a id="a-Cm"></a>复有比丘，<a id="a-Cn"></a>受持读诵十二部经，<a id="a-Co"></a>演说思惟观其义理，<a id="a-Cp"></a>是名乐观，<a id="a-Cq"></a>不名法行。</p>
  <p id="aCr">“憍陈如，<a id="a-Cs"></a>若有比丘能观身心，<a id="a-Ct"></a>心不贪著外一切相，<a id="a-Cu"></a>谦虚下意不生憍慢，<a id="a-Cv"></a>不以爱水溉灌业田，<a id="a-Cw"></a>亦不于中种识种子，<a id="a-Cx"></a>灭觉观心境界都息，<a id="a-Cy"></a>永离烦恼其心寂静，<a id="a-Cz"></a>如是比丘，<a id="a-D0"></a>我则说之名为法行。<a id="a-D1"></a>如是比丘，<a id="a-D2"></a>若欲获得声闻菩提、<a id="a-D3"></a>缘觉菩提、<a id="a-D4"></a>如来菩提，<a id="a-D5"></a>即能得之。<a id="a-D6"></a>憍陈如，<a id="a-D7"></a>如工陶师埏埴调泥，<a id="a-D8"></a>置之轮上随意成器，<a id="a-D9"></a>法行比丘亦复如是。<a id="a-DA"></a>憍陈如，<a id="a-DB"></a>若有比丘修法行者，<a id="a-DC"></a>当观三事：<a id="a-DD"></a>一者、<a id="a-DE"></a>身，<a id="a-DF"></a>二者、<a id="a-DG"></a>受，<a id="a-DH"></a>三者、<a id="a-DI"></a>心。<a id="a-DJ"></a>观三事已得二种智：<a id="a-DK"></a>一者、<a id="a-DL"></a>尽智，<a id="a-DM"></a>二者、<a id="a-DN"></a>无生智。</p>
  <p id="aDO">“憍陈如，<a id="a-DP"></a>云何尽智？<a id="a-DQ"></a>云何无生智？<a id="a-DR"></a>知尽烦恼名为尽智，<a id="a-DS"></a>知尽有支名无生智。<a id="a-DT"></a>复次，<a id="a-DU"></a>无行行智名曰尽智，<a id="a-DV"></a>无行果智名无生智；<a id="a-DW"></a>尽诸使智名曰尽智，<a id="a-DX"></a>尽烦恼智名无生智。<a id="a-DY"></a>复次，<a id="a-DZ"></a>知尽诸行名曰尽智，<a id="a-Da"></a>尽一切有名无生智；<a id="a-Db"></a>分别尽物是名尽智，<a id="a-Dc"></a>知诸缚解名无生智；<a id="a-Dd"></a>知尽根界名曰尽智，<a id="a-De"></a>知尽缘界名无生智；<a id="a-Df"></a>不觉观烦恼名曰尽智，<a id="a-Dg"></a>不觉观果报名无生智。<a id="a-Dh"></a>复次，<a id="a-Di"></a>尽三地智名曰尽智，<a id="a-Dj"></a>尽一切漏名无生智。<a id="a-Dk"></a>复次，<a id="a-Dl"></a>我生已尽，<a id="a-Dm"></a>梵行清净，<a id="a-Dn"></a>名曰尽智；<a id="a-Do"></a>更无余有，<a id="a-Dp"></a>名无生智。<a id="a-Dq"></a>如是二智即名一智，<a id="a-Dr"></a>亦名一行知于三道。<a id="a-Ds"></a>若有比丘能断三道，<a id="a-Dt"></a>是名法行。<a id="a-Du"></a>能作是观，<a id="a-Dv"></a>是观心、<a id="a-Dw"></a>受。<a id="a-Dx"></a>云何比丘能观察身？<a id="a-Dy"></a>若有比丘观息出入，<a id="a-Dz"></a>是名观身、<a id="a-E0"></a>观受、<a id="a-E1"></a>观心。<a id="a-E2"></a>云何名为观息出入？<a id="a-E3"></a>息入出者，<a id="a-E4"></a>名阿那波那，<a id="a-E5"></a>入名阿那，<a id="a-E6"></a>出名波那，<a id="a-E7"></a>观于出入如门如向。<a id="a-E8"></a>若有比丘能如是观，<a id="a-E9"></a>是名法行。<a id="a-EA"></a>若有比丘能观能数，<a id="a-EB"></a>随息入出冷暖长短，<a id="a-EC"></a>若遍满身，<a id="a-ED"></a>系心鼻端，<a id="a-EE"></a>能观新故，<a id="a-EF"></a>分别诸相能观生坏，<a id="a-EG"></a>求舍摩他善入于定，<a id="a-EH"></a>亦能观察息之粗细，<a id="a-EI"></a>乃至观于内身，<a id="a-EJ"></a>身作身想，<a id="a-EK"></a>是名比丘修于法行。</p>
  <p id="aEL">“憍陈如，<a id="a-EM"></a>修数息时获得二事：<a id="a-EN"></a>一者、<a id="a-EO"></a>离恶觉观，<a id="a-EP"></a>二者、<a id="a-EQ"></a>观息相貌。<a id="a-ER"></a>修集随时亦得二事：<a id="a-ES"></a>一者、<a id="a-ET"></a>专念念心，<a id="a-EU"></a>二者、<a id="a-EV"></a>离善觉观。<a id="a-EW"></a>观于冷暖亦得二事：<a id="a-EX"></a>一者、<a id="a-EY"></a>分别出入，<a id="a-EZ"></a>二者、<a id="a-Ea"></a>观心数相。<a id="a-Eb"></a>修观身时亦得二事：<a id="a-Ec"></a>一者、<a id="a-Ed"></a>身轻，<a id="a-Ee"></a>二者、<a id="a-Ef"></a>心轻。<a id="a-Eg"></a>转观生灭亦得二事：<a id="a-Eh"></a>一者、<a id="a-Ei"></a>知一切法是无常相，<a id="a-Ej"></a>二者、<a id="a-Ek"></a>知一切法是无乐相。<a id="a-El"></a>善男子，<a id="a-Em"></a>法行比丘念入出息系心一处。<a id="a-En"></a>云何数减？<a id="a-Eo"></a>二数为一，<a id="a-Ep"></a>三数为二，<a id="a-Eq"></a>乃至十数为九，<a id="a-Er"></a>是名数减。<a id="a-Es"></a>云何数增？<a id="a-Et"></a>一数为二，<a id="a-Eu"></a>乃至九数为十，<a id="a-Ev"></a>是名数增。<a id="a-Ew"></a>何故修增？<a id="a-Ex"></a>坏一切觉观故。<a id="a-Ey"></a>得初禅时观息入出，<a id="a-Ez"></a>及以心相。<a id="a-F0"></a>初禅五支：<a id="a-F1"></a>一、<a id="a-F2"></a>觉，<a id="a-F3"></a>二、<a id="a-F4"></a>观，<a id="a-F5"></a>三、<a id="a-F6"></a>离生喜，<a id="a-F7"></a>四者、<a id="a-F8"></a>受乐，<a id="a-F9"></a>五者、<a id="a-FA"></a>定。<a id="a-FB"></a>具五支时离贪恚痴。<a id="a-FC"></a>若有比丘具是五支，<a id="a-FD"></a>是名法行。<a id="a-FE"></a>远离五事，<a id="a-FF"></a>成就五事，<a id="a-FG"></a>修集梵行成大功德。</p>
  <p id="aFH">“憍陈如，<a id="a-FI"></a>若有比丘能得二禅，<a id="a-FJ"></a>名为法行。<a id="a-FK"></a>若有比丘观息出入，<a id="a-FL"></a>系心一处远离喜乐，<a id="a-FM"></a>得第三禅不喜不乐。<a id="a-FN"></a>何以故？<a id="a-FO"></a>一心系念息入出已，<a id="a-FP"></a>远离喜乐得第四禅。<a id="a-FQ"></a>若有比丘观息入出则观五阴，<a id="a-FR"></a>若观五阴是名法行。<a id="a-FS"></a>若比丘见一切法行生灭，<a id="a-FT"></a>乃至见一切烦恼生灭，<a id="a-FU"></a>是名法忍。<a id="a-FV"></a>若比丘见眼空，<a id="a-FW"></a>乃至见意识空，<a id="a-FX"></a>是名空忍。<a id="a-FY"></a>若比丘见眼无相，<a id="a-FZ"></a>乃至见意识无相，<a id="a-Fa"></a>是名无相忍。<a id="a-Fb"></a>若比丘不愿于眼乃至意识，<a id="a-Fc"></a>是名无愿忍。<a id="a-Fd"></a>若比丘观苦异、<a id="a-Fe"></a>乐异、<a id="a-Ff"></a>不苦不乐异，<a id="a-Fg"></a>是名中谛忍。<a id="a-Fh"></a>若为众生行于生死，<a id="a-Fi"></a>如是名为随上谛忍。<a id="a-Fj"></a>云何随忍、<a id="a-Fk"></a>随根、<a id="a-Fl"></a>随力、<a id="a-Fm"></a>随于觉观乃至随涅槃？<a id="a-Fn"></a>于如是法心不著者，<a id="a-Fo"></a>是名信忍，<a id="a-Fp"></a>是名为信，<a id="a-Fq"></a>不名信根。<a id="a-Fr"></a>若摄身心不令造恶，<a id="a-Fs"></a>是为精进，<a id="a-Ft"></a>不名进根。<a id="a-Fu"></a>若能专念如是等法，<a id="a-Fv"></a>是名为念，<a id="a-Fw"></a>不名念根。<a id="a-Fx"></a>心心数法能系一缘，<a id="a-Fy"></a>是名为定，<a id="a-Fz"></a>不名定根。<a id="a-G0"></a>若能不观如是等相，<a id="a-G1"></a>是名为慧，<a id="a-G2"></a>不名慧根。<a id="a-G3"></a>若观如是无根，<a id="a-G4"></a>是名法行。</p>
  <p id="aG5">“憍陈如，<a id="a-G6"></a>若有比丘观于顶法、<a id="a-G7"></a>世第一法，<a id="a-G8"></a>观三解脱空无相愿、<a id="a-G9"></a>无常苦空，<a id="a-GA"></a>是名法行，<a id="a-GB"></a>是名空三昧。<a id="a-GC"></a>如是三昧，<a id="a-GD"></a>缘无受命，<a id="a-GE"></a>缘无自在。<a id="a-GF"></a>无相三昧，<a id="a-GG"></a>缘尽、<a id="a-GH"></a>缘坏、<a id="a-GI"></a>缘灭、<a id="a-GJ"></a>缘厌。<a id="a-GK"></a>无愿三昧缘于甘露，<a id="a-GL"></a>非甘露行，<a id="a-GM"></a>有甘露行非缘甘露。<a id="a-GN"></a>有空三昧缘于甘露，<a id="a-GO"></a>非甘露行，<a id="a-GP"></a>有甘露行非缘甘露。<a id="a-GQ"></a>无相三昧缘于甘露，<a id="a-GR"></a>非甘露行，<a id="a-GS"></a>有甘露行非缘甘露。<a id="a-GT"></a>憍陈如，<a id="a-GU"></a>若有比丘缘慧灭庄严入无愿三昧，<a id="a-GV"></a>是名缘于甘露非甘露行。<a id="a-GW"></a>若有比丘缘慧灭而得解脱，<a id="a-GX"></a>名甘露行非缘甘露。<a id="a-GY"></a>空与无相亦复如是。<a id="a-GZ"></a>憍陈如，<a id="a-Ga"></a>若有比丘能如是观，<a id="a-Gb"></a>是名法行。</p>
  <p id="aGc">“憍陈如，<a id="a-Gd"></a>若有比丘观受观心，<a id="a-Ge"></a>是名法行。<a id="a-Gf"></a>何以故？<a id="a-Gg"></a>能坏我见二十种故。<a id="a-Gh"></a>憍陈如，<a id="a-Gi"></a>断见、<a id="a-Gj"></a>我见各有五种：<a id="a-Gk"></a>色断乃至识断，<a id="a-Gl"></a>是名五断见；<a id="a-Gm"></a>色我乃至识我，<a id="a-Gn"></a>是名五我见。<a id="a-Go"></a>憍陈如，<a id="a-Gp"></a>五种断见分别则有四十四种：<a id="a-Gq"></a>十六种说想，<a id="a-Gr"></a>八说无想，<a id="a-Gs"></a>八说非想非非想，<a id="a-Gt"></a>六说种种想，<a id="a-Gu"></a>六种说断，<a id="a-Gv"></a>是名四十四种。<a id="a-Gw"></a>我见分别十八：<a id="a-Gx"></a>四定说我，<a id="a-Gy"></a>四种说边，<a id="a-Gz"></a>四说异事，<a id="a-H0"></a>六说无求三昧。<a id="a-H1"></a>是名六十二见。<a id="a-H2"></a>二十我见因缘，<a id="a-H3"></a>能生四百四种烦恼。<a id="a-H4"></a>为离如是诸烦恼故，<a id="a-H5"></a>观于身心是名法行，<a id="a-H6"></a>如是比丘能观身心。</p>
  <p id="aH7">“憍陈如，<a id="a-H8"></a>云何八人？<a id="a-H9"></a>云何决定？<a id="a-HA"></a>憍陈如，<a id="a-HB"></a>断见之人言一念断，<a id="a-HC"></a>常见之人言八忍断，<a id="a-HD"></a>是二种人俱得决定后离烦恼俱亦无妨。<a id="a-HE"></a>憍陈如，<a id="a-HF"></a>能得八忍是名八人，<a id="a-HG"></a>得十六心是名决定，<a id="a-HH"></a>是名如法。<a id="a-HI"></a>憍陈如，<a id="a-HJ"></a>若有比丘成出入息，<a id="a-HK"></a>即得八人名，<a id="a-HL"></a>亦名决定。<a id="a-HM"></a>憍陈如，<a id="a-HN"></a>若有比丘成就数息，<a id="a-HO"></a>即得信根乃至慧根；<a id="a-HP"></a>若得五根，<a id="a-HQ"></a>即得世间第一法。<a id="a-HR"></a>如是比丘，<a id="a-HS"></a>能破一切疑网之心，<a id="a-HT"></a>是名真实修集圣行。<a id="a-HU"></a>若有比丘成就苦智，<a id="a-HV"></a>则断十种烦恼，<a id="a-HW"></a>是名修初无漏心观。<a id="a-HX"></a>尔时次第观无愿三昧，<a id="a-HY"></a>观无愿时修三十七助道之法，<a id="a-HZ"></a>是名无漏定智，<a id="a-Ha"></a>得苦法忍、<a id="a-Hb"></a>苦法智、<a id="a-Hc"></a>集法忍、<a id="a-Hd"></a>集法智。<a id="a-He"></a>尔时，<a id="a-Hf"></a>观于色界五阴，<a id="a-Hg"></a>无色界四阴，<a id="a-Hh"></a>如欲界苦，<a id="a-Hi"></a>色、<a id="a-Hj"></a>无色界亦复如是；<a id="a-Hk"></a>如是观已，<a id="a-Hl"></a>断色、<a id="a-Hm"></a>无色十八种烦恼；<a id="a-Hn"></a>十八种断已，<a id="a-Ho"></a>作是思惟：<a id="a-Hp"></a>‘如是诸苦，<a id="a-Hq"></a>从何业来？<a id="a-Hr"></a>谁之所造？<a id="a-Hs"></a>’作是观已，<a id="a-Ht"></a>了知是苦从爱因缘：<a id="a-Hu"></a>‘我若不拔如是爱根，<a id="a-Hv"></a>必当生苦。<a id="a-Hw"></a>’是故观集，<a id="a-Hx"></a>作是观已断七烦恼；<a id="a-Hy"></a>观欲界集已，<a id="a-Hz"></a>色、<a id="a-I0"></a>无色界亦复如是。<a id="a-I1"></a>如是观已，<a id="a-I2"></a>得比忍、<a id="a-I3"></a>比智，<a id="a-I4"></a>作是观时断十二烦恼。<a id="a-I5"></a>憍陈如，<a id="a-I6"></a>具八忍者是名见法。<a id="a-I7"></a>断三界集已，<a id="a-I8"></a>复作是观：<a id="a-I9"></a>‘何因缘故断于苦集？<a id="a-IA"></a>为安乐故。<a id="a-IB"></a>夫安乐者即是灭谛。<a id="a-IC"></a>’尔时初观欲界灭谛，<a id="a-ID"></a>得灭法忍断七烦恼，<a id="a-IE"></a>色、<a id="a-IF"></a>无色界亦复如是。<a id="a-IG"></a>作是观已，<a id="a-IH"></a>得灭比忍，<a id="a-II"></a>灭十二烦恼。<a id="a-IJ"></a>复作是观：<a id="a-IK"></a>‘何因缘故得是比忍？<a id="a-IL"></a>因修八道，<a id="a-IM"></a>以八正道力故，<a id="a-IN"></a>知欲界苦集灭谛，<a id="a-IO"></a>色、<a id="a-IP"></a>无色界苦集灭谛。<a id="a-IQ"></a>’尔时，<a id="a-IR"></a>次生道法忍，<a id="a-IS"></a>得已能断八种烦恼。<a id="a-IT"></a>尔时复观色、<a id="a-IU"></a>无色界，<a id="a-IV"></a>得道比忍，<a id="a-IW"></a>断十四烦恼。<a id="a-IX"></a>以修集故，<a id="a-IY"></a>远离八十八种烦恼，<a id="a-IZ"></a>是名决定得须陀洹果，<a id="a-Ia"></a>是名十六心，<a id="a-Ib"></a>是名必得菩提，<a id="a-Ic"></a>是七往来断一切苦。<a id="a-Id"></a>憍陈如，<a id="a-Ie"></a>有人从信决定，<a id="a-If"></a>有人从法决定，<a id="a-Ig"></a>有人从一生得须陀洹果乃至得阿罗汉，<a id="a-Ih"></a>有人入信根乃至慧根，<a id="a-Ii"></a>有人修定，<a id="a-Ij"></a>有人修慧。<a id="a-Ik"></a>有人得初禅乃至四禅，<a id="a-Il"></a>入决定观，<a id="a-Im"></a>观一切行无常次第生灭，<a id="a-In"></a>远离一切凡夫之法。<a id="a-Io"></a>有人观一切行无常、<a id="a-Ip"></a>苦、<a id="a-Iq"></a>空、<a id="a-Ir"></a>不净，<a id="a-Is"></a>不得自在无有寂静，<a id="a-It"></a>从缘而生，<a id="a-Iu"></a>从缘而灭，<a id="a-Iv"></a>作是观已，<a id="a-Iw"></a>得寂静灭谛。<a id="a-Ix"></a>是名比丘如法而行。<a id="a-Iy"></a>憍陈如，<a id="a-Iz"></a>如来了知一切众生诸根利钝，<a id="a-J0"></a>亦知一切众生心性诸烦恼性，<a id="a-J1"></a>是名如来随应众生而为说法，<a id="a-J2"></a>随诸烦恼宣说对治，<a id="a-J3"></a>是故得名萨婆若智。</p>
  <p id="aJ4">“憍陈如，<a id="a-J5"></a>我涅槃后有诸弟子，<a id="a-J6"></a>受持如来十二部经，<a id="a-J7"></a>书写读诵，<a id="a-J8"></a>颠倒解义，<a id="a-J9"></a>颠倒宣说，<a id="a-JA"></a>以倒解说，<a id="a-JB"></a>覆隐法藏，<a id="a-JC"></a>以覆法故名昙摩鞠多。<a id="a-JD"></a>憍陈如，<a id="a-JE"></a>我涅槃后我诸弟子，<a id="a-JF"></a>受持如来十二部经，<a id="a-JG"></a>读诵书写，<a id="a-JH"></a>而复读诵书说外典，<a id="a-JI"></a>受有三世及以内外，<a id="a-JJ"></a>破坏外道善解论义，<a id="a-JK"></a>说一切性悉得受戒，<a id="a-JL"></a>凡所问难悉能答对，<a id="a-JM"></a>是故名为萨婆帝婆。<a id="a-JN"></a>憍陈如，<a id="a-JO"></a>我涅槃后我诸弟子，<a id="a-JP"></a>受持如来十二部经，<a id="a-JQ"></a>书写读诵，<a id="a-JR"></a>说无有我及以受者，<a id="a-JS"></a>转诸烦恼犹如死尸，<a id="a-JT"></a>是故名为迦葉毗部。<a id="a-JU"></a>憍陈如，<a id="a-JV"></a>我涅槃后我诸弟子，<a id="a-JW"></a>受持如来十二部经，<a id="a-JX"></a>读诵书写，<a id="a-JY"></a>不作地相、<a id="a-JZ"></a>水火风相、<a id="a-Ja"></a>虚空识相，<a id="a-Jb"></a>是故名为弥沙塞部。<a id="a-Jc"></a>憍陈如，<a id="a-Jd"></a>我涅槃后我诸弟子，<a id="a-Je"></a>受持如来十二部经，<a id="a-Jf"></a>读诵书写，<a id="a-Jg"></a>皆说有我不说空相犹如小儿，<a id="a-Jh"></a>是故名为婆嗟富罗。<a id="a-Ji"></a>憍陈如，<a id="a-Jj"></a>我涅槃后我诸弟子，<a id="a-Jk"></a>受持如来十二部经，<a id="a-Jl"></a>读诵书写，<a id="a-Jm"></a>广博遍览五部经书，<a id="a-Jn"></a>是故名为摩诃僧祇。<a id="a-Jo"></a>善男子，<a id="a-Jp"></a>如是五部虽各别异，<a id="a-Jq"></a>而皆不妨诸佛法界及大涅槃。</p>
  <p id="aJr">“云何名为随于信行？<a id="a-Js"></a>若信三宝具足信根，<a id="a-Jt"></a>从信根因缘入于决定，<a id="a-Ju"></a>得须陀洹果、<a id="a-Jv"></a>斯陀含果、<a id="a-Jw"></a>阿那含果，<a id="a-Jx"></a>过色、<a id="a-Jy"></a>无色界，<a id="a-Jz"></a>得阿罗汉果，<a id="a-K0"></a>从信得解名信解脱，<a id="a-K1"></a>亦名一分，<a id="a-K2"></a>亦名身证，<a id="a-K3"></a>名慧解脱，<a id="a-K4"></a>是名随信行。</p>
  <p id="aK5">“憍陈如，<a id="a-K6"></a>云何名为随于法行？<a id="a-K7"></a>若有从法入于决定，<a id="a-K8"></a>具足慧根，<a id="a-K9"></a>得须陀洹果、<a id="a-KA"></a>斯陀含果、<a id="a-KB"></a>阿那含果，<a id="a-KC"></a>过色、<a id="a-KD"></a>无色界，<a id="a-KE"></a>得阿罗汉果，<a id="a-KF"></a>是名见到二分解脱，<a id="a-KG"></a>亦名身证，<a id="a-KH"></a>慧得解脱、<a id="a-KI"></a>心得解脱，<a id="a-KJ"></a>得灭尽定，<a id="a-KK"></a>是故名为二分解脱，<a id="a-KL"></a>是名无学解脱，<a id="a-KM"></a>是名法行，<a id="a-KN"></a>是名成就观身乃至成就法法观，<a id="a-KO"></a>是名成就毗婆舍那及奢摩他。</p>
  <p id="aKP">“云何名为奢摩他？<a id="a-KQ"></a>奢摩他者，<a id="a-KR"></a>名之为灭，<a id="a-KS"></a>能灭贪心、<a id="a-KT"></a>瞋心、<a id="a-KU"></a>乱心，<a id="a-KV"></a>名奢摩他。<a id="a-KW"></a>云何名为奢摩他相？<a id="a-KX"></a>能灭贪相及瞋痴相，<a id="a-KY"></a>名奢摩他相。<a id="a-KZ"></a>云何名为随奢摩他入于决定？<a id="a-Ka"></a>若能随修奢摩他行，<a id="a-Kb"></a>尊重赞叹，<a id="a-Kc"></a>向奢摩他方便庄严，<a id="a-Kd"></a>是则名为奢摩他相。<a id="a-Ke"></a>若有比丘深自思惟：<a id="a-Kf"></a>‘我之贪心，<a id="a-Kg"></a>唯观不净乃能坏之；<a id="a-Kh"></a>瞋恚之心，<a id="a-Ki"></a>慈能坏之；<a id="a-Kj"></a>十二因缘能坏愚痴。<a id="a-Kk"></a>’是名奢摩他相。</p>
  <p id="aKl">“云何名为毗婆舍那？<a id="a-Km"></a>若修圣慧，<a id="a-Kn"></a>能观五阴次第生灭，<a id="a-Ko"></a>是名毗婆舍那。<a id="a-Kp"></a>复次，<a id="a-Kq"></a>若观诸法皆如法性，<a id="a-Kr"></a>实性实相真实了知，<a id="a-Ks"></a>是名毗婆舍那。<a id="a-Kt"></a>云何名为毗婆舍那相？<a id="a-Ku"></a>若能成就具足念心，<a id="a-Kv"></a>观一切行从缘而生，<a id="a-Kw"></a>从缘而灭；<a id="a-Kx"></a>一切行无自在、<a id="a-Ky"></a>无作、<a id="a-Kz"></a>无受，<a id="a-L0"></a>是名毗婆舍那相。<a id="a-L1"></a>云何名为从毗婆舍那入于决定？<a id="a-L2"></a>至心念于毗婆舍那，<a id="a-L3"></a>恭敬尊重向庄严道，<a id="a-L4"></a>是名从毗婆舍那入于决定。</p>
  <p id="aL5">“云何名为出法摄心非灭法摄心？<a id="a-L6"></a>若比丘能观心出因缘乃至一切行出因缘，<a id="a-L7"></a>是名出法摄心非灭法摄心。<a id="a-L8"></a>云何名为灭法摄心非出法摄心？<a id="a-L9"></a>若比丘能深观察灭心因缘乃至一切行灭因缘，<a id="a-LA"></a>是名灭法摄心非出法摄心。<a id="a-LB"></a>云何名为非出法摄心非灭法摄心？<a id="a-LC"></a>若比丘能观心性眼性乃至识性，<a id="a-LD"></a>是名非出法摄心非灭法摄心。<a id="a-LE"></a>云何缘摄心非思惟摄心？<a id="a-LF"></a>若比丘能观出息不观入息，<a id="a-LG"></a>是名缘摄心非思惟摄心。<a id="a-LH"></a>云何名为思惟摄心非缘摄心？<a id="a-LI"></a>若比丘观于入息，<a id="a-LJ"></a>是名思惟摄心非缘摄心。<a id="a-LK"></a>云何名为非缘摄心非思惟摄心？<a id="a-LL"></a>若比丘观于心性、<a id="a-LM"></a>眼性乃至意性，<a id="a-LN"></a>是名非缘摄非思惟摄。</p>
  <p id="aLO">“憍陈如，<a id="a-LP"></a>若比丘能摄心者，<a id="a-LQ"></a>则得八十诸三昧门，<a id="a-LR"></a>及修三解脱门。<a id="a-LS"></a>若比丘观过去身，<a id="a-LT"></a>及修庄严观身见身，<a id="a-LU"></a>是名修无愿解脱门。<a id="a-LV"></a>若比丘观过去身已，<a id="a-LW"></a>唯见于心而不见身，<a id="a-LX"></a>及修庄严观身见身，<a id="a-LY"></a>是名修无相解脱门。<a id="a-LZ"></a>若比丘观过去身已，<a id="a-La"></a>亦不见作及以作者，<a id="a-Lb"></a>作者无身，<a id="a-Lc"></a>身无作者，<a id="a-Ld"></a>修庄严道观身见身，<a id="a-Le"></a>是名修空解脱门。<a id="a-Lf"></a>观受、<a id="a-Lg"></a>心、<a id="a-Lh"></a>法亦如是。</p>
  <p id="aLi">“复次，<a id="a-Lj"></a>憍陈如，<a id="a-Lk"></a>三解脱门修庄严观，<a id="a-Ll"></a>观一切行不出不灭，<a id="a-Lm"></a>出已则灭，<a id="a-Ln"></a>灭无所至，<a id="a-Lo"></a>不至去来，<a id="a-Lp"></a>是名庄严无愿解脱门。<a id="a-Lq"></a>复次，<a id="a-Lr"></a>观未来世诸行未出，<a id="a-Ls"></a>若行未出则无有灭，<a id="a-Lt"></a>是名庄严无愿解脱门。<a id="a-Lu"></a>不毕竟尽，<a id="a-Lv"></a>毕竟尽者则无生灭，<a id="a-Lw"></a>若无生灭即毕竟尽，<a id="a-Lx"></a>若毕竟尽即空因缘，<a id="a-Ly"></a>若如是观毕竟尽者，<a id="a-Lz"></a>是名庄严空解脱门。<a id="a-M0"></a>若观诸行是毕竟尽，<a id="a-M1"></a>即无生灭，<a id="a-M2"></a>若无生灭即无有空。<a id="a-M3"></a>何以故？<a id="a-M4"></a>先有后无名之为空，<a id="a-M5"></a>若本无者则无后无，<a id="a-M6"></a>若无后无云何名空？<a id="a-M7"></a>若无行者即是无为；<a id="a-M8"></a>毕竟尽者，<a id="a-M9"></a>非是有为，<a id="a-MA"></a>亦非无为。<a id="a-MB"></a>空亦非行，<a id="a-MC"></a>亦非无行。<a id="a-MD"></a>是故毕竟尽者，<a id="a-ME"></a>非有为摄，<a id="a-MF"></a>非无为摄，<a id="a-MG"></a>是名庄严无相解脱门。<a id="a-MH"></a>若一切行毕竟尽者，<a id="a-MI"></a>即是涅槃，<a id="a-MJ"></a>非过去、<a id="a-MK"></a>未来、<a id="a-ML"></a>现在。<a id="a-MM"></a>是故非过去行灭名为涅槃，<a id="a-MN"></a>非未来、<a id="a-MO"></a>现在行灭名为涅槃，<a id="a-MP"></a>须陀洹人见是涅槃，<a id="a-MQ"></a>乃至阿罗汉人见是涅槃。<a id="a-MR"></a>何名苦谛？<a id="a-MS"></a>观一切行不见第一谛，<a id="a-MT"></a>观一切因不见第二谛，<a id="a-MU"></a>观一切灭不见第三谛，<a id="a-MV"></a>观一切道不见第四谛。<a id="a-MW"></a>云何名生？<a id="a-MX"></a>本无后有，<a id="a-MY"></a>是名为生。<a id="a-MZ"></a>云何名灭？<a id="a-Ma"></a>有已还无，<a id="a-Mb"></a>是名为灭。<a id="a-Mc"></a>无有出灭，<a id="a-Md"></a>是名为尽。<a id="a-Me"></a>何因缘故，<a id="a-Mf"></a>无有出灭名之为道？<a id="a-Mg"></a>道有六行，<a id="a-Mh"></a>修非修，<a id="a-Mi"></a>行非行，<a id="a-Mj"></a>知非知。<a id="a-Mk"></a>若有比丘，<a id="a-Ml"></a>能见如是生灭法者，<a id="a-Mm"></a>是人能厌一切诸行，<a id="a-Mn"></a>能见一切行无常相。<a id="a-Mo"></a>云何无常相非无常法？<a id="a-Mp"></a>若有相杂初无漏根行，<a id="a-Mq"></a>若有相杂无愿解脱门行，<a id="a-Mr"></a>若有空相、<a id="a-Ms"></a>苦相、<a id="a-Mt"></a>不净相、<a id="a-Mu"></a>无我相，<a id="a-Mv"></a>是名无常相非无常法。<a id="a-Mw"></a>云何无常法非无常相？<a id="a-Mx"></a>所谓三界色相乃至法相，<a id="a-My"></a>是名倒相，<a id="a-Mz"></a>是名舍相，<a id="a-N0"></a>非无常相，<a id="a-N1"></a>是名无常法非无常相。<a id="a-N2"></a>云何无常相亦无常法？<a id="a-N3"></a>所谓一切众生未得决定，<a id="a-N4"></a>以世俗道入诸三昧，<a id="a-N5"></a>随法相忍，<a id="a-N6"></a>是名无常相亦无常法。<a id="a-N7"></a>云何非无常相非无常法？<a id="a-N8"></a>所谓寂静常相、<a id="a-N9"></a>解脱净相，<a id="a-NA"></a>是名非无常相非无常法。<a id="a-NB"></a>云何名为得第一谛？<a id="a-NC"></a>所谓观于六根、<a id="a-ND"></a>五阴犹如镜像，<a id="a-NE"></a>名得第一谛。<a id="a-NF"></a>云何一心观于四谛？<a id="a-NG"></a>若观诸行悉是苦因，<a id="a-NH"></a>以苦因故可见可灭可得远离，<a id="a-NI"></a>如是名为心缘无漏，<a id="a-NJ"></a>是故一心获得四谛，<a id="a-NK"></a>名离有漏心得解脱。<a id="a-NL"></a>若有比丘观于心心，<a id="a-NM"></a>是名无愿解脱门。<a id="a-NN"></a>观心心已，<a id="a-NO"></a>观十二事：<a id="a-NP"></a>一者、<a id="a-NQ"></a>业，<a id="a-NR"></a>二者、<a id="a-NS"></a>行，<a id="a-NT"></a>三者、<a id="a-NU"></a>苦，<a id="a-NV"></a>四者、<a id="a-NW"></a>空，<a id="a-NX"></a>五者、<a id="a-NY"></a>坏，<a id="a-NZ"></a>六者、<a id="a-Na"></a>不自在，<a id="a-Nb"></a>七者、<a id="a-Nc"></a>过去，<a id="a-Nd"></a>八者、<a id="a-Ne"></a>现在，<a id="a-Nf"></a>九者、<a id="a-Ng"></a>未来，<a id="a-Nh"></a>十者、<a id="a-Ni"></a>因缘，<a id="a-Nj"></a>十一者、<a id="a-Nk"></a>无作，<a id="a-Nl"></a>十二者、<a id="a-Nm"></a>无受。<a id="a-Nn"></a>是名见于心心，<a id="a-No"></a>名无愿解脱门。<a id="a-Np"></a>若有比丘观察是心，<a id="a-Nq"></a>无有心主，<a id="a-Nr"></a>无出入者，<a id="a-Ns"></a>无能远离，<a id="a-Nt"></a>无可远离，<a id="a-Nu"></a>是名见于心心，<a id="a-Nv"></a>得空解脱门。<a id="a-Nw"></a>若观无有入定之心，<a id="a-Nx"></a>而得远离一切烦恼，<a id="a-Ny"></a>无因缘故烦恼不生，<a id="a-Nz"></a>是名远离见于心心，<a id="a-O0"></a>得无相解脱门。<a id="a-O1"></a>若如是观，<a id="a-O2"></a>即得远离有漏之心，<a id="a-O3"></a>得无漏解脱。</p>
  <p id="aO4">“憍陈如，<a id="a-O5"></a>一切有为诸行无有决定，<a id="a-O6"></a>若不定者，<a id="a-O7"></a>云何而得入于定聚？<a id="a-O8"></a>若言观察于三世已得入定聚者，<a id="a-O9"></a>是义不然。<a id="a-OA"></a>何以故？<a id="a-OB"></a>过去已尽，<a id="a-OC"></a>未来未出，<a id="a-OD"></a>现在无常，<a id="a-OE"></a>三世观异，<a id="a-OF"></a>云何得入正聚聚耶？<a id="a-OG"></a>是故一切异观性不决定。<a id="a-OH"></a>憍陈如，<a id="a-OI"></a>譬如殿堂有四梯橙，<a id="a-OJ"></a>若言不由初第一橙至四橙者，<a id="a-OK"></a>无有是处。<a id="a-OL"></a>登初橙时，<a id="a-OM"></a>亦不得名登第四已，<a id="a-ON"></a>如是四橙亦不名一。<a id="a-OO"></a>憍陈如，<a id="a-OP"></a>若是四谛即一谛者，<a id="a-OQ"></a>可一心得。<a id="a-OR"></a>憍陈如，<a id="a-OS"></a>观时亦异，<a id="a-OT"></a>得时亦异；<a id="a-OU"></a>观时异者，<a id="a-OV"></a>因果尽坏；<a id="a-OW"></a>得时异者，<a id="a-OX"></a>苦智、<a id="a-OY"></a>集智、<a id="a-OZ"></a>灭智、<a id="a-Oa"></a>道智。<a id="a-Ob"></a>若有比丘观行无常，<a id="a-Oc"></a>是苦、<a id="a-Od"></a>无我、<a id="a-Oe"></a>不净、<a id="a-Of"></a>无住，<a id="a-Og"></a>是漏结缘，<a id="a-Oh"></a>是一切有，<a id="a-Oi"></a>是名系缚。<a id="a-Oj"></a>是故不求诸阴、<a id="a-Ok"></a>诸行，<a id="a-Ol"></a>厌一切行乐求涅槃，<a id="a-Om"></a>至心思惟涅槃功德，<a id="a-On"></a>深乐寂静不惜身命，<a id="a-Oo"></a>修奢摩他、<a id="a-Op"></a>毗婆舍那，<a id="a-Oq"></a>是名比丘修集法行。</p>
  <p id="aOr">“憍陈如，<a id="a-Os"></a>云何比丘心能见心？<a id="a-Ot"></a>若有比丘能观察心，<a id="a-Ou"></a>心是无常、<a id="a-Ov"></a>是生灭法，<a id="a-Ow"></a>是名比丘心能见心。<a id="a-Ox"></a>如是比丘修空三昧。<a id="a-Oy"></a>云何名空？<a id="a-Oz"></a>阴、<a id="a-P0"></a>入、<a id="a-P1"></a>界空，<a id="a-P2"></a>谛空、<a id="a-P3"></a>实空、<a id="a-P4"></a>十二因缘空、<a id="a-P5"></a>性空。<a id="a-P6"></a>云何阴空？<a id="a-P7"></a>所谓色空无我我所，<a id="a-P8"></a>乃至识空无我我所，<a id="a-P9"></a>是名阴空。<a id="a-PA"></a>入、<a id="a-PB"></a>界二空亦复如是。<a id="a-PC"></a>云何谛空？<a id="a-PD"></a>所谓苦谛无得无舍，<a id="a-PE"></a>乃至道谛亦复如是。<a id="a-PF"></a>云何实空？<a id="a-PG"></a>一切法中无有觉观、<a id="a-PH"></a>我及我所，<a id="a-PI"></a>是名实空。<a id="a-PJ"></a>云何十二因缘空？<a id="a-PK"></a>十二因缘即是十二有支，<a id="a-PL"></a>观十二支无我我所，<a id="a-PM"></a>是名十二因缘空。<a id="a-PN"></a>云何性空？<a id="a-PO"></a>若有比丘，<a id="a-PP"></a>观于眼空无我我所，<a id="a-PQ"></a>乃至意空亦复如是，<a id="a-PR"></a>是名法行能观心心。<a id="a-PS"></a>如是比丘不见众生、<a id="a-PT"></a>寿命、<a id="a-PU"></a>士夫、<a id="a-PV"></a>某甲，<a id="a-PW"></a>知诸法性真解世谛，<a id="a-PX"></a>为流布故说阴、<a id="a-PY"></a>入、<a id="a-PZ"></a>界，<a id="a-Pa"></a>知一切法性无出灭。<a id="a-Pb"></a>如是比丘能度生死，<a id="a-Pc"></a>能知一切苦集灭道，<a id="a-Pd"></a>能断烦恼。</p>
  <p id="aPe">“憍陈如，<a id="a-Pf"></a>若有比丘修集法行，<a id="a-Pg"></a>知一切法从因缘生，<a id="a-Ph"></a>从因缘灭，<a id="a-Pi"></a>如是比丘得三解脱知色真相。<a id="a-Pj"></a>色真相者，<a id="a-Pk"></a>所谓碍相、<a id="a-Pl"></a>受受相、<a id="a-Pm"></a>想觉相、<a id="a-Pn"></a>行行相、<a id="a-Po"></a>识知相。<a id="a-Pp"></a>是名真知一切法相，<a id="a-Pq"></a>如是观已得空解脱门。<a id="a-Pr"></a>见一切法无作受者、<a id="a-Ps"></a>寿命、<a id="a-Pt"></a>自在，<a id="a-Pu"></a>唯见无常、<a id="a-Pv"></a>苦、<a id="a-Pw"></a>无我等，<a id="a-Px"></a>是名得无愿解脱门。<a id="a-Py"></a>观一切法无生无灭，<a id="a-Pz"></a>是名得无相解脱门。</p>
  <p id="aQ0">“憍陈如，<a id="a-Q1"></a>法行比丘能得神通，<a id="a-Q2"></a>无恶觉观，<a id="a-Q3"></a>口终不说四种恶过，<a id="a-Q4"></a>无有斗诤不听恶言，<a id="a-Q5"></a>尔时即得远离五盖，<a id="a-Q6"></a>增五善根。<a id="a-Q7"></a>是法行比丘获得初禅，<a id="a-Q8"></a>入初禅已欲得身通，<a id="a-Q9"></a>系心鼻端观息入出，<a id="a-QA"></a>深见九万九千毛孔息之出入，<a id="a-QB"></a>见身悉空，<a id="a-QC"></a>乃至四大亦复如是。<a id="a-QD"></a>如是观已，<a id="a-QE"></a>远离色相获得神通；<a id="a-QF"></a>乃至四禅亦复如是。<a id="a-QG"></a>云何法行比丘获得眼通？<a id="a-QH"></a>憍陈如，<a id="a-QI"></a>若有比丘观息出入真实见色，<a id="a-QJ"></a>既见色已作是思惟：<a id="a-QK"></a>‘如我所见三世诸色，<a id="a-QL"></a>意欲得见随意即见。<a id="a-QM"></a>’乃至四禅亦复如是。<a id="a-QN"></a>云何法行比丘得天耳通？<a id="a-QO"></a>憍陈如，<a id="a-QP"></a>若有比丘得初禅时，<a id="a-QQ"></a>观息出入已次第观声；<a id="a-QR"></a>乃至四禅亦复如是。<a id="a-QS"></a>云何法行比丘得他心智？<a id="a-QT"></a>若有比丘观息出入得初禅时，<a id="a-QU"></a>修奢摩他、<a id="a-QV"></a>毗婆舍那，<a id="a-QW"></a>是名他心智；<a id="a-QX"></a>乃至四禅亦复如是。<a id="a-QY"></a>云何法行比丘得宿命智？<a id="a-QZ"></a>憍陈如，<a id="a-Qa"></a>若有比丘观息出入，<a id="a-Qb"></a>得初禅时获得眼通，<a id="a-Qc"></a>得眼通已，<a id="a-Qd"></a>观于初有迦罗罗时，<a id="a-Qe"></a>乃至五阴生灭无量劫中五阴生灭；<a id="a-Qf"></a>乃至四禅亦复如是。<a id="a-Qg"></a>所言禅者，<a id="a-Qh"></a>何故名禅？<a id="a-Qi"></a>疾故名禅；<a id="a-Qj"></a>疾大疾，<a id="a-Qk"></a>住大住，<a id="a-Ql"></a>静寂静，<a id="a-Qm"></a>观灭远离是名为禅。<a id="a-Qn"></a>初禅者亦名具足，<a id="a-Qo"></a>亦名远离。<a id="a-Qp"></a>云何具足？<a id="a-Qq"></a>云何远离？<a id="a-Qr"></a>言远离者远离五盖，<a id="a-Qs"></a>言具足者具足五支，<a id="a-Qt"></a>所谓觉、<a id="a-Qu"></a>观、<a id="a-Qv"></a>喜、<a id="a-Qw"></a>安、<a id="a-Qx"></a>定。<a id="a-Qy"></a>云何名觉？<a id="a-Qz"></a>如心觉大觉、<a id="a-R0"></a>思惟大思惟，<a id="a-R1"></a>观于心性，<a id="a-R2"></a>是名为觉。<a id="a-R3"></a>云何名观？<a id="a-R4"></a>若观心行、<a id="a-R5"></a>大行、<a id="a-R6"></a>遍行随意，<a id="a-R7"></a>是名为观。<a id="a-R8"></a>云何为喜？<a id="a-R9"></a>如真实知大知心动至心，<a id="a-RA"></a>是名为喜。<a id="a-RB"></a>云何为安？<a id="a-RC"></a>所谓身安、<a id="a-RD"></a>心安、<a id="a-RE"></a>受安，<a id="a-RF"></a>受于乐触，<a id="a-RG"></a>是名为安。<a id="a-RH"></a>云何为定？<a id="a-RI"></a>若心住大住不乱，<a id="a-RJ"></a>于缘不谬无有颠倒，<a id="a-RK"></a>是名为定。<a id="a-RL"></a>第二禅者，<a id="a-RM"></a>同离五事，<a id="a-RN"></a>所谓五盖；<a id="a-RO"></a>具足三支，<a id="a-RP"></a>一喜、<a id="a-RQ"></a>二安、<a id="a-RR"></a>三定。<a id="a-RS"></a>入第三禅，<a id="a-RT"></a>亦离五事，<a id="a-RU"></a>具足五支：<a id="a-RV"></a>一者、<a id="a-RW"></a>念，<a id="a-RX"></a>二者、<a id="a-RY"></a>舍，<a id="a-RZ"></a>三者、<a id="a-Ra"></a>慧，<a id="a-Rb"></a>四者、<a id="a-Rc"></a>安，<a id="a-Rd"></a>五者、<a id="a-Re"></a>定。<a id="a-Rf"></a>入第四禅，<a id="a-Rg"></a>亦离五事，<a id="a-Rh"></a>具足四支：<a id="a-Ri"></a>一者、<a id="a-Rj"></a>念，<a id="a-Rk"></a>二者、<a id="a-Rl"></a>舍，<a id="a-Rm"></a>三者、<a id="a-Rn"></a>不苦不乐，<a id="a-Ro"></a>四者、<a id="a-Rp"></a>定。<a id="a-Rq"></a>憍陈如，<a id="a-Rr"></a>若有比丘具足四禅，<a id="a-Rs"></a>是名法行。</p>
  <p id="aRt">“憍陈如，<a id="a-Ru"></a>若有比丘观身厌患，<a id="a-Rv"></a>远离身相、<a id="a-Rw"></a>一切身触、<a id="a-Rx"></a>喜触、<a id="a-Ry"></a>乐触，<a id="a-Rz"></a>分别色阴远离色阴，<a id="a-S0"></a>观无量空处，<a id="a-S1"></a>是名法行。<a id="a-S2"></a>比丘入空处定，<a id="a-S3"></a>是名比丘修集法行。<a id="a-S4"></a>憍陈如，<a id="a-S5"></a>云何比丘得识处定？<a id="a-S6"></a>若有比丘修舍摩他、<a id="a-S7"></a>毗婆舍那，<a id="a-S8"></a>观心意识，<a id="a-S9"></a>自知此身不受；<a id="a-SA"></a>知三受已，<a id="a-SB"></a>得远离是三种受，<a id="a-SC"></a>是故名为得识处定，<a id="a-SD"></a>是名法行。<a id="a-SE"></a>憍陈如，<a id="a-SF"></a>云何比丘得少识处定？<a id="a-SG"></a>若有比丘观三世空，<a id="a-SH"></a>知一切法行亦生亦灭，<a id="a-SI"></a>空处识处亦生亦灭；<a id="a-SJ"></a>作是观已次第观识：<a id="a-SK"></a>‘我今观识亦非识非非识。<a id="a-SL"></a>若非识者是名寂静，<a id="a-SM"></a>我今云何永断此识？<a id="a-SN"></a>’作是观已得少识处，<a id="a-SO"></a>是名比丘得少识处定。<a id="a-SP"></a>憍陈如，<a id="a-SQ"></a>云何比丘获得非想非非想定？<a id="a-SR"></a>憍陈如，<a id="a-SS"></a>若有比丘有非心想，<a id="a-ST"></a>作是顺忍：<a id="a-SU"></a>‘我今此想是苦、<a id="a-SV"></a>是漏、<a id="a-SW"></a>是疮、<a id="a-SX"></a>是痈，<a id="a-SY"></a>是不寂静。<a id="a-SZ"></a>若我能断如是非想及非非想，<a id="a-Sa"></a>是名寂静。<a id="a-Sb"></a>’若有比丘，<a id="a-Sc"></a>能断如是非想非非想，<a id="a-Sd"></a>是名获得无想解脱门。<a id="a-Se"></a>何以故？<a id="a-Sf"></a>法行比丘作是思惟：<a id="a-Sg"></a>‘若有受想，<a id="a-Sh"></a>若有识想，<a id="a-Si"></a>若有触想，<a id="a-Sj"></a>若有空，<a id="a-Sk"></a>若有识，<a id="a-Sl"></a>若有非想非非想，<a id="a-Sm"></a>如是等想名为粗想。<a id="a-Sn"></a>我今若修无想三昧，<a id="a-So"></a>则能永断如是等想。<a id="a-Sp"></a>’是故见于非想非非想，<a id="a-Sq"></a>为寂静处；<a id="a-Sr"></a>如是见已，<a id="a-Ss"></a>入非想非非想定。<a id="a-St"></a>若得非想非非想定已，<a id="a-Su"></a>不爱不贪能破无明；<a id="a-Sv"></a>破无明已，<a id="a-Sw"></a>名为获得阿罗汉果。<a id="a-Sx"></a>前三种定二道所断，<a id="a-Sy"></a>后第四定终不可以世俗道断。<a id="a-Sz"></a>凡夫离于非想非非想处，<a id="a-T0"></a>无粗烦恼，<a id="a-T1"></a>亦有十法，<a id="a-T2"></a>所谓一受、<a id="a-T3"></a>二想、<a id="a-T4"></a>三行、<a id="a-T5"></a>四触、<a id="a-T6"></a>五思惟、<a id="a-T7"></a>六欲、<a id="a-T8"></a>七解、<a id="a-T9"></a>八念、<a id="a-TA"></a>九定、<a id="a-TB"></a>十慧。<a id="a-TC"></a>云何为受？<a id="a-TD"></a>所谓识受。<a id="a-TE"></a>云何为想？<a id="a-TF"></a>所谓识想。<a id="a-TG"></a>云何为行？<a id="a-TH"></a>所谓法行。<a id="a-TI"></a>云何为触？<a id="a-TJ"></a>所谓意触。<a id="a-TK"></a>云何为思？<a id="a-TL"></a>所谓法思。<a id="a-TM"></a>云何为欲？<a id="a-TN"></a>所谓欲入出定。<a id="a-TO"></a>云何为解？<a id="a-TP"></a>所谓法解。<a id="a-TQ"></a>云何为念？<a id="a-TR"></a>所谓念三昧。<a id="a-TS"></a>云何为定？<a id="a-TT"></a>所谓心如法住。<a id="a-TU"></a>云何为慧？<a id="a-TV"></a>所谓慧根、<a id="a-TW"></a>慧力，<a id="a-TX"></a>观向四果行，<a id="a-TY"></a>乃至得阿罗汉果，<a id="a-TZ"></a>观于生灭及空三昧，<a id="a-Ta"></a>观于四大如四毒蛇。<a id="a-Tb"></a>如是十法，<a id="a-Tc"></a>第四空处具足而有；<a id="a-Td"></a>以其无有粗烦恼故，<a id="a-Te"></a>一切凡夫谓是涅槃。</p>
  <p id="aTf">“憍陈如，<a id="a-Tg"></a>若有比丘修集圣道，<a id="a-Th"></a>厌离四禅及四空处，<a id="a-Ti"></a>观于灭定庄严之道，<a id="a-Tj"></a>作是思惟：<a id="a-Tk"></a>‘诸出入息悉是无常，<a id="a-Tl"></a>我若能断出入息者，<a id="a-Tm"></a>即是安乐。<a id="a-Tn"></a>’是故一切诸行因缘悉灭，<a id="a-To"></a>受灭乃至慧灭，<a id="a-Tp"></a>觉观灭故，<a id="a-Tq"></a>阴入界灭，<a id="a-Tr"></a>贪恚痴灭，<a id="a-Ts"></a>一切心数法灭，<a id="a-Tt"></a>一切非心数法亦灭，<a id="a-Tu"></a>是名不与凡夫共法，<a id="a-Tv"></a>非是世法，<a id="a-Tw"></a>是无学法。<a id="a-Tx"></a>憍陈如，<a id="a-Ty"></a>若须陀洹、<a id="a-Tz"></a>斯陀含，<a id="a-U0"></a>终不能得如是灭定。<a id="a-U1"></a>若次第得须陀洹果，<a id="a-U2"></a>亦不能得。<a id="a-U3"></a>若须陀洹舍是身已，<a id="a-U4"></a>得阿罗汉果，<a id="a-U5"></a>亦不能得。<a id="a-U6"></a>若有具足八解脱者，<a id="a-U7"></a>是人能得。</p>
  <p id="aU8">“憍陈如，<a id="a-U9"></a>若使如来穷劫尽劫说是法目陀罗尼法乃能穷尽，<a id="a-UA"></a>是名法无碍智。<a id="a-UB"></a>憍陈如，<a id="a-UC"></a>如是法目陀罗尼者不可思议。<a id="a-UD"></a>憍陈如，<a id="a-UE"></a>假使有人，<a id="a-UF"></a>能以兔毛渧数知海水渧，<a id="a-UG"></a>不能数知法目陀罗尼所有功德。<a id="a-UH"></a>若除如来，<a id="a-UI"></a>欲说尽者无有是处，<a id="a-UJ"></a>乃至一切娑婆世界微尘亦尔。<a id="a-UK"></a>”</p>
  <p id="aUL">尔时，<a id="a-UM"></a>世尊告金刚山童子言：<a id="a-UN"></a>“善男子，<a id="a-UO"></a>汝所持来法目陀罗尼，<a id="a-UP"></a>吾今所说颇有异不？<a id="a-UQ"></a>”</p>
  <p id="aUR">“不也，<a id="a-US"></a>世尊。<a id="a-UT"></a>”</p>
  <p id="aUU">“善男子，<a id="a-UV"></a>如是说不？<a id="a-UW"></a>”</p>
  <p id="aUX">“世尊，<a id="a-UY"></a>实如是说。<a id="a-UZ"></a>”</p>
  <p id="aUa">“善男子，<a id="a-Ub"></a>若有人能受持如是法，<a id="a-Uc"></a>读诵书写，<a id="a-Ud"></a>广为人说，<a id="a-Ue"></a>当知是人常为一切人、<a id="a-Uf"></a>天、<a id="a-Ug"></a>龙、<a id="a-Uh"></a>神、<a id="a-Ui"></a>阿修罗、<a id="a-Uj"></a>乾闼婆、<a id="a-Uk"></a>迦楼罗、<a id="a-Ul"></a>紧那罗、<a id="a-Um"></a>摩睺罗伽等之所守护，<a id="a-Un"></a>一切四魔不能得其便，<a id="a-Uo"></a>度烦恼河入八正道。<a id="a-Up"></a>”</p>
  <p id="aUq">金刚山童子言：<a id="a-Ur"></a>“善哉！<a id="a-Us"></a>善哉！<a id="a-Ut"></a>世尊，<a id="a-Uu"></a>实如圣教。<a id="a-Uv"></a>”</p>
  <p id="aUw">尔时，<a id="a-Ux"></a>世尊告憍陈如：<a id="a-Uy"></a>“若比丘、<a id="a-Uz"></a>比丘尼、<a id="a-V0"></a>优婆塞、<a id="a-V1"></a>优婆夷，<a id="a-V2"></a>修行是法无能坏者。<a id="a-V3"></a>是名施光，<a id="a-V4"></a>能净寂静，<a id="a-V5"></a>无有行处，<a id="a-V6"></a>无浊无动，<a id="a-V7"></a>无有舍宅，<a id="a-V8"></a>无少无多，<a id="a-V9"></a>名至处行、<a id="a-VA"></a>细行、<a id="a-VB"></a>坚行，<a id="a-VC"></a>能坏四魔及四魔众一切邪见，<a id="a-VD"></a>度生死河入智慧海，<a id="a-VE"></a>常为诸圣之所赞叹，<a id="a-VF"></a>得近如来所入之处。<a id="a-VG"></a>虽复未断一切烦恼，<a id="a-VH"></a>亦得上身、<a id="a-VI"></a>无上菩提、<a id="a-VJ"></a>上色、<a id="a-VK"></a>上力、<a id="a-VL"></a>上辩、<a id="a-VM"></a>上念、<a id="a-VN"></a>上慧、<a id="a-VO"></a>上处，<a id="a-VP"></a>或得典领作四域王，<a id="a-VQ"></a>若三二一，<a id="a-VR"></a>若作帝释，<a id="a-VS"></a>乃至得作他化自在王，<a id="a-VT"></a>若作梵王。<a id="a-VU"></a>若复获得菩提树下金刚之床，<a id="a-VV"></a>梵音深远，<a id="a-VW"></a>其心平等，<a id="a-VX"></a>得大悲心，<a id="a-VY"></a>得舍摩他，<a id="a-VZ"></a>坏诸烦恼，<a id="a-Va"></a>名无上尊。<a id="a-Vb"></a>”</p>
  <p id="aVc">说是法时，<a id="a-Vd"></a>舍利弗、<a id="a-Ve"></a>目揵连等，<a id="a-Vf"></a>于一坐处得阿罗汉果。</p>
  <p id="aVg">尔时，<a id="a-Vh"></a>一切世人、<a id="a-Vi"></a>诸天而赞叹言：<a id="a-Vj"></a>“如来功德不可思议，<a id="a-Vk"></a>无量众生得须陀洹果、<a id="a-Vl"></a>斯陀含果、<a id="a-Vm"></a>阿那含果、<a id="a-Vn"></a>阿罗汉果，<a id="a-Vo"></a>发阿耨多罗三藐三菩提心。<a id="a-Vp"></a>”</p>
  <p id="aVq">尔时，<a id="a-Vr"></a>四天王及功德天白佛言：<a id="a-Vs"></a>“世尊，<a id="a-Vt"></a>随是经典所流布处，<a id="a-Vu"></a>我当护其四部弟子，<a id="a-Vv"></a>及其国土、<a id="a-Vw"></a>城邑、<a id="a-Vx"></a>村落、<a id="a-Vy"></a>诸王、<a id="a-Vz"></a>人民。<a id="a-W0"></a>”</p>
 </body>
</html>